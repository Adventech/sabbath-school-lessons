---
title:   Ithute Ka Botebo
date:  20/12/2019
---

Ellen G. White, “Reformation,” maq. 669-678, ho Prophets and Kings. “Mosebetsi o fanoeng ke Molimo ke karolo ea bohlokoa ea bolumeli ba ’nete. Batho ba tlameha ho nka maemo e le lisebelisuoa tsa Molimo tsa hore ba sebeletse thato ea hae. Liqeto tsa hang-hang tse etsoang ka kelello ka nako e nepahetseng li tla fumana tlholo e hlollang, ha ho senya nako le ho iphapanyetsa ho tlisa tlholeho le ho se hlomphe Molimo. Haeba baetapele ba sa bontše sehlahlo ’neteng, haeba ba sa ikamahanye ba se na sepheo, kereke e tla hloka tsotello, e se be le thuso, e ithatele menate; empa haeba ba tletse sepheo se halalelang sa ho sebeletsa Molimo feela, batho ba tla ba le bo ’ngoe, tšepo le morōlo. “Lentsoe la Molimo le teng ka metsi e nchocho. Sebe le khalalelo li beha li bapile, hore, ka ho talima, re suthise e ’ngoe re nke e ’ngoe. Maqhephe a hlalosang lehloeo, leshano, le bononnori ba Sanballate le Tobia, a boetse e hlalosa ho hlompheha, boinehelo, le ho iketsa sehlabelo ha Esdrase le Nehemia. Re lokolohile hore na re ka qopitsa kae, ha re khetha. Litholoana tse tšabehang tsa ho tlola melao ea Molimo li beha khahlanong le litlhohonolofatso tse tsoang ho mo mameleng Molimo. Motho ka mong o tlameha ho khetha hore na o tla sotloa ke e ’ngoe kapa a natefeloe ke e ’ngoe.”—Ellen G. White, Prophets and Kings, p. 676.

**Lipotso Tsa Ho Qoqoa**

`1.	Ha re bala lipale tsena, ha hlaka hore bongata ba batho bo ne bo sa inehela ho Molimo, eleng lona lebaka le entseng hore ba khethe basali ba bahetene. Ka hona, Esdrase h’a ba sie feela khethong tsa bona, empa o leka ho lokisa le ho khalema ka tšepo ea hore ho tla ba le phetoho. Leha hole joalo, na phetoho e ile ea e ba teng? Ka ho fetola boitšoaro ba bona, na ba ile ba fetoha kahare? Na boinehello ba bona ho Molimo bo ile ba hola? Ke bopaki bofe boo re nang le bona bo bontšang hore kannete bongata ba bona ha bo ea ka ba fetoha? Ke sefe seo re ka ithutang sona liphosong tsa bona malebana le kamoo phetoho ea pelo eleng bohlokoa kateng?`

`2.	Litsela tseo re ka thusang bao ebang ba loana le mathata a tlisitsoeng ke manyalo a entsoeng ka booatla ke life?`

`3.	Leha metheo ea Molimo e phethahetse e le joalo ka ho sa feleng, meetlo e fapana haholo. Ke hobaneng re lokelang ho beha phapang tsee ka kelellong ha re sebelisa metheo ea Molimo maphelong a rona?`