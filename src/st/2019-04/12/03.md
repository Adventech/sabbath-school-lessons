---
title:  Khalemo ea Nehemia
date:  16/12/2019
---

`Bala Nehemia 13:26, 27. See se bontša eng malebana le kamoo Nalane ea Bibele eleng bohlokoa kateng ho re ruteng ka kotsi tsa ho kheloha tseleng e nepahetseng?`

Solomone o ile a isoa tebe-tebeng ea sebe ke khetho tsa hae. Ho’a nepahala hore salomone o ile a baka timelo ea hae ka ho se mamele melao ea marena a Iseraele: “hape [morena] a se ke a nyala basali ba bangata, pelo ea hae e tle e se ke ea kheloha” (Deuteronoma 17:17). Bophelo ba salomone bo sebelisoa e le mohlala o mobe: h’a ka a nyala basali ba bangata feela, empa, hantle joalokaha Nehemia a e cho, o ile a khetha basali ba sa lumelang ho Molimo.

`Hobaneng Nehemia a ne a nepile ha a khalemela sechaba khahlanong le ho nyalana le bahetene? Gen. 6:1–4; Gen. 24:3, 4; Gen. 28:1, 2; Deutr. 7:3, 4; le 2 Bakor.6:14.`

Taelo ea ho se nyalane le bahetene e ne e se mabapi le bochaba empa khahlanong le borapeli ba litšoantšo. Batho ba nyetse mehlobo eo eseng Baiseraele ka Bibeleng. Moshe o nyetse Sefora, oa mosali oa mo-Midiane; Boase o nyetse Ruthe, mo-Moabe. Empa, taba mona ea ho nyalana le melata melaong ena e malebana le ho nyala motho eo eseng oa tumelo ea hau kapa ea senang tumelo ho hang. Bothata nakong ea Nehemia le Esdrase e n’e le hore batho ba ne ba khetha ho nyalana le ba sa lumeleng ho Molimo. Richard M. Davidson, ho Flame of Yahweh (Peabody, Mass.: Hendrickson Publishers, 2007), o re: “Leano la Edene la lenyalo . . . le nqosa ho tšoana ho feletseng ha banyalani ba babeli tumelong le mekhoeng ea ho phela.”—Leqephe 316. Paleng ena basali ba bahetene ha b’a ka ba khetha ho lesela borapeli ba bona ba litšoantšo. Ka hona, mohlomong Nehemia o ne a khupisitsoe ke seo ho feta ho halefisoa ke khetho tsa batho, ka ha ho eena sena se ne se bontša ho hloka boinehelo ho Molimo. Bibele e re fa lifomulara tsa ketso tse ka re tataisang le hore thusa ho lula re itšetlehile ho Molimo ’me li etselitsoe ho menahanya thabo ea rona. Ka mokha o tšoanang, taelo ea ho se jare joko e le ’ngoe le ea sa lumelang e n’e le ho re thusa ho phela bophelo bo betere le ho khothaletsa moea o tšoanang oa ho khumamela Molimo.

`Ke metheo efe eo re ka inkelang eona tabeng tsee e ka re thusang ho sireletsa tumelo ea rona le malapa a rona kajeno?`