---
title:  Lenyalo Kajeno
date:  19/12/2019
---

Ho seo re se boneng ka Esdrase le Nehemia ka taba ena ea manyalo a kopantsoeng le melata, ha hlaka hore Molimo h’a bapale ka lenyalo, le hore le rona, re tlameha ho etsa joalo. Re tlameha ho inahanela ho rapella eo e tlang ho ba molekane, ’me re kenye Molimo liqetong tsa rona. ’Me re tlameha ho etsa qeto ea ho tšepahalla metheo ea Molimo, e ka re sireletsang khahlanong le masoabi le masisa-pelo.

`Sheba kamoo Paulosi a neng a sebetsa le taba ena ha Mokreste a ne a e na le molekane ea sa lumelang. Ka hloko ithute 1 Bakorinthe 7:10–17. Re lokela ho atamela manyolo ao eseng a joko e le ’ngoe joang kajeno?`

Kaha ha re na taelo e hlakileng e tsoang ka Bibeleng e bontšang hore na re etseng ka manyalo a tumelo tse sa tšoaneng, e ka ba qeto e bothoto e khalanong le sepheo sa temana le metheo ea eona ebang re qobella hore ho arola banyalani ba joalo ke khato e nepahetseng, ’me, re ipapisitse le litaba tsena tsa Esdrase, e tlameha ho khothaletsoa. Taba ea Nehemia le Esdrase e ne le taba ea nako eo, ’me e le thato ea Molimo (Esdrase 10:11), hobane bokamoso le khumamelo ea sechaba sa Iseraele li ne li le kotsing. Ba ne ba lahleheloa ke setso sa bona ele bakhumameli ba Molimo o phelang.

Rea tseba hore nakong e boima ea ho ba Egepeta ha Bajude (Nehemia le Esdrase ke ba mehleng ea joale), baetapele ba ile ba qapa manyalo a tsoakileng mehlobo ’me ho se hokae ba etsa tumelo e tsoakileng tumelo ea Yahweh le melingoana ea bohetene, molingoana oa Anat. Ho feta mona, leloko la Mesia le ne le le kotsing. Ka hona, tlhaloso ena e nyenyane ha e ea tlameha ho nkoa e le eona e fanang ka ho qhala manyalo nako eohle ha Mokreste a nyala mohetene. Empa, tlhaloso e bontša boleng bo holimo boo Molimo a boo Molimo a nang le bona manyalong a joko e le ’ngoe. Satane o oa thaba ha re qetella re nyetse motho ea sa khothaletseng boinehelo ho Molimo, hobane o oa tseba hore ebang banyalani ka bobeli ba e na le kholiseho e tšoanang, ba tla ba matla mosebetsing oa bona oa thomo ea Molimo, ho feta ha e le a le mong feela ea tšepahalang.

Haa Bibele e eletsa khahlanong le manyalo a joko tse fapaneng (2 Bakor.6:14), re fumana litema tsa mohau o ekelitsoeng ho ba ileng ba etsa khetho e fapaneng. Molimo o fa ba nyetseng ba sa lumelang matla a ho tšepahalla Molimo le balekane ba bona. Molimo ha a re hlale le ha re etsa liqeto tse khahlanong le thato ea hae, ’me haeba re mo kopa thuso, o tla e paka. Sena ha se bolele hore re etsa sohle seo re se ratang, e be re lebella hore Molimo a re hlohonolofatse hole joalo, empa hore ha re e tla ho eena ka tlhoko le pelo e robehileng, o lutse a re utloa. Ntle ho mohau oa Molimo, ho ke keng ha eba le tšepo ea letho ho rona kaofela, hobane bohle re baetsalibe.