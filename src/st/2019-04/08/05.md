---
title:  Boitlamo
date:  20/11/2019
---

`Bala Nehemia 10:30–39. Ke lintho life tse ’ne tseo Baiseraele ba itlammeng ho li etsa e le karolo ea selekane se secha?`

Batho ba ile ba itlamela tse latelang:

1. Haho ho nyalana le melata (ho se be lenyalo le motho ea ka isang e mong khumamelong ea litšoantšo);
2. Ho boloka Sabatha e le ka ’nete (e se be le ho kena-kenoa ke khoebo ho hang);
3. Ho hlakoloa ha mekoloto le ho boloka selemo sa Sabatha sa ho hlokomela mafutsana le ho ba fa tokollo;
4. Ho tšehetsa tempele ka lichelete, litšebeletso tsa eona, le basebeletsi ka ho tlisa litholoana tsa pele, matsibolo, le boshome, ka hona sena se tiisa ntšetso pele ea khumamelo ea ’nete.

Maitlamo a pele a mararo a mabapi le likamano le ba bang (lenyalo le ho hlakola mekoloto) ’me ho Molimo (Sabbatha), ha ea ho qetela (Neh. 10:32–39) e shebana le litsamaiso tsa tempele. Sepheo sa sechaba e n’e le ho hlalosa hore ba ne ba ikemiselitse ho boloka selekane, ka hona ba tla etsa mekhoa ea ho holisa likamano tsa bona le Molimo le ba bang. Le ha e ba ba sa lule ba boloka selekane hantle, ba ne ba utloisisa hore litloaelo tse nepahetseng le liketso li tla ba le tšusumetso bokamosong. Haeba sechaba sa Baiseraele se ne se tla kena tseleng e nepahetseng, ba ne ba lokela ho etsa litloaelo le liketso tse tla lumellana le moo ba batlang ho ba teng. Haeba ba ne ba batla ho tsamaea haufi le Molimo, ho etsa Sabatha e be bohlokoa le ho hlokomela tempele e n’e le likhato tsa bohlokoa tse eang moo. Ka bomali- mabe, ha b’a ka ba boloka boitlamo ba bona hantle, joalokaha ho bontšuoe khaolong ea ho qetela ea Nehemia. Empa, leha e ba e ne se bohle ba li bolokang, ba bang kapa bongata bo ne bo li boloka. Ka thuso ea Molimo le ho lula re shebile ho eena, re ka etsa litloaelo tse nepahetseng ra tsepama tseleng e nepahetseng.

`“Ka tšebeliso e nepahetseng ea boikhethelo, phetoho eohle e ka etsahala bophelong ba hau. Ka ho nehelana ka thato ea hau ho Kreste, u ba lehlakoreng la matla a kaholimo ho mebuso le matla ohle. U tlaba le matla a tsoang kaholimo ho u tiisa, ’me ka ho lula u inehela ho Molimo u tla etsoa hore u khone ho phela bophelo bo bocha, le bona bophelo ba tumelo.”—Ellen G. White, Katamelo ho Kreste, leq. 48. Ke sefe se u sitisang ho ba le maiphihlelo a se ngotsoeng moo?`