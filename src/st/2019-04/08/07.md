---
title:   Ithute Ka Botebo
date:  22/11/2019
---

Bala Ellen G. White, “Boinehelo,” maq. 43–48, ho Katamelo ho Kreste. “Bosebeletsi ba sehalalelo sa lefatše bo ne bo e-na le likarolo tse peli; baprista ba ne ba sebetsa letsatsi le letsatsi sehalalelong, ha moprista e moholo a ne a etsa mosebetsi o ikhethang oa pheko ea libe ka sehalalelisisong, bakeng sa tlhoekiso ea sehalalelo. Letsatsai le letsatsi moetsalibe ea sokolohileng o ne a tlisa sehlabelo sa hae pela monyako oa taberanakele e be, o beha matsoho a hae holima hlooho ea eona, o ipolela libe, eleng se tšoantšang hore o tlosa libe tsa hae o li isa phoofolong e senang molato. Joale phoofolo e n’e selakhoa. “ntle ho tšollo ea mali,” ho rialo moapostola, ha ho tšoarelo ea libe. ‘Moea oa nama o maling.’ Levitike 17:11. Molao oa Molimo o robiloeng o ne o qosa bophelo ba ea molato. Mali, a emetseng bophelo bo tsuong ba moetsalibe, boo lehlatsipa le bo jereng, a ne a nkuoa ke moprista ho ea ka sehalalelong e be a fafatsoa leseleng, leo kamora lona e neng e le areka e nang le molao oo moetsalibe a o tlotseng. Ka tšebeletso ena, sebe, ka mali, se ne se fetisetsoa ka sehalalelong. Ka nako tse ling sebe se ne se sa isoe ka sehalalelong; empa nama e ne e jeoa ke baprista, joalokaha Moshe a ne a laetse bara ba Arone, a re, ‘Jehova o le neile eona, hore le tle le tlose sebe sa phutheho.’ Levitike 10:17. Bobeli litšebeletso tsena li bontša ho fetisetsa sebe ho tloha ho moetsalibe ho ea sehalalelong.”—Ellen G. White, The Great Controversy, leq. 418.

**Lipotso Tsa Ho Qoqoa**

`1.	Nahana ka boitlamo boo u kileng oa bo etsa boo o bo robileng, ho sa natsoe hore na o ne u tiile u ikemiselitse ha kae ho bo boloka. Ke sefe seo u ithutileng sona maiphihlelong ao, seo mohlomong, se ka u thusang ho qoba ho etsa phoso e tšoanang hape?`

`2.	Selekane ke khakolo ea molao ea likamano. Re se robile ho Molimo, empa o lutse a tšepahalla karolo ea hae, leha rona re se joalo. Ke joang kutloisiso ee ea molemo oa Molimo e ka hulelang batho likamanong tse haufi-ufi le eena, e be, e re thusa ho phela kamoo re lokelang?`

`3.	Nahana na ke hangata hakae u sa tšepahallang Molimo le litšepiso tseo re nang le tsona tla “selekane secha” (sheba Luka 22:20, Baheb. 8:13, 9:15). Ke hobaneng, ho le bohlokoa hakale ho utloisisa leano la topollo, le tšepiso ea tšoarelo eo re nang le eona ka baka la sehlabelo sa Jesu, eo mali a hae tiisitseng “selekane se secha” bakeng sa rona?`