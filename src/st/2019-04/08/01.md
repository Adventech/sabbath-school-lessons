---
title:  Molimo le Selekane
date:  16/11/2019
---

### Bakeng sa Thuto ea Beke ena Bala
Neh. 10:1–29, Gen. 4:8–19, Baheb. 13:20, Joshua 24, Neh. 10:30–39, Baheb. 8:1–7.

> <p>Temana ea Khopolo</p>
> “‘Taba ha li le joalo, ra etsa tumellano, ra e ngola, ’me ea tiisoa ka tiiso ea lihlooho tsa rona, le ea Ba-Levi ba rona, le ea baprista ba rona.’... Re ke ke ra furalla ntlo ea Molimo oa rona.” (Nehemia 9:38; 10:39).

Bibele e bolel’ang ha e buoa ka “selekane”? Tlhaloso e bonolo-nolo ea mofuta ona oa selekane sa Bibele ke hore ke khakolo ea molao ea likamano tse pakeng tsa Molimo le batho ba hae. Ke moo Molimo a reng, “Le sechaba sa ka, ke Molimo oa lona.” Ho feta mona, re ka fumana lilekane tse ngotsoeng hara batho ba bang ba mehleng ea khale, hangata pakeng tsa baetapele le babusuoa ba tlasa bona. Lilekane tsena li ne li khakoloa hobane li ne li le bohlokoa mahlakoreng ohle. Moetapele o tla hlokomela batho ba hae, ’me batho ba tla ananela seo. Empa ho Molimo, selekane se ne se fapane. Ho ne ho se seo Molimo a se fumanang, empa, holima hole joalo, o tsepisa ho se tšepahalla, leha batho ba sa se tšepahalle. Ruri, litlhohonolofatso le lithohako tse hokeletsoeng selekaneng li ne li etsa hore Baiseraele ba tsebe hore na ntho tse mpe li qalile ho etsahala neng, hore esale ba roba selekane.

Bekeng ena, re tla shebanang le selekane seo Baiseraele ba ileng ba se nchafatsa le Molimo, ho Nehemia 10, re boetse re shebisanang tlhahiso leseling e akaretsang mabapi le Nalane le bohlokoa ba ho etsa selekane ka Bibeleng.

_*Ithute Thuto ea Beke ena ho lokisetsa Sabatha sa la 23 Pulungoane._