---
title:  Popeho ea Selekane
date:  19/11/2019
---

Baithuti ba Bibele ba lemoha hore ho na le popeho e itseng lilekaneng tsa Bibele; sena se ne se bonahala le lilekaneng tsa Bahethe. Ke hore, Molimo o buile le batho ka tsela eo meetlong ea bona, ba ka e utloisisang. Lilekane tse neng li tumme mehleng ea khale Iseraele li ne li e na le likarolo tse latelang: selelekela (hore na Molimo ke mang); tlhaloso ea Nalane (likamano tsa nako e fetileng lia hlalosoa); ho tekoa ha melao; lithlohonolofatso le lithohako; lipaki, letšoao le ikhethang la selekane. Ka hona, ha ho makatse hore e be Molimo o sebelisitse ntho e tšoanang ho buisana le batho ba hae mehleng eo. O sebelisitse seo ba neng ba se tloaetse.

Mohlala, buka ea Deuteronoma kaofela e ngotsoe ka sebopeho sa selekane, hobane Moshe o memela batho ho kena selekaneng se secha le Molimo oa bona. E bontša selekane tjena: (1) selelekela (Deut. 1:1–5); (2) tlhaloso ea Nalane (Deut. 1:6–4:43); (3) tlhaloso ea melao (Deut. 4:44–26:19); (4) Litlhohonolofatso le lithohako (Deuteronoma 27–30); (5) lipaki (Deut. 30:19); le ea ho qetela, (6) Likhato tse ikhethang (matšoao)(Deut. 31:9–13).

`Bala Joshua 24. Popeho ee ea selekane e boetse e bonahala joang khaolong ee?`

Ho’a tšoana le nchafatsong ea selekane e entsoeng ke Joshua. Taba ea pele, selelekela sea boleloa moo Molimo a itlhaisang e le “Jehova, Molimo oa Iseraele” (Josh. 24:2). E be ho latela tlhaloso e telele ea Nalane moo Joshua a hopotsang batho seo Molimo a ba etselitseng tsona nakong e fetileng (Josh. 24:2–13). Kamora Nalane ena, litlhaloso tsa molao lia tekoa (Josh. 24:14, 15, 23), litlhohonolofatso le lithohako lia boleloa (Josh. 24:19, 20), lipaki lia bontšoa (Josh. 24:22, 27), e be likhato tse ikhethang lia boleloa (Josh. 24:25, 26). Mona, hape, mohlala oa selelekela e ea sebelisoa ho buisana le Iseraele le ho ba e bontša, eseng feela tataiso ea Molimo nakong e fetileng, empa se neng se hlokoa ho bona ho boloka selekane ho fihlela qetellong.

`Bala Joshua 24:15. Ke motheo ofe o moo oo re ka o sebelisang bakeng sa rona kajeno?`