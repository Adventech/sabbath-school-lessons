---
title:  Taelo ea Artakserksese
date:  02/10/2019
---

`Bala Esdrase 7:11–28. Likateng tsa taelo ea morena e n’e le life? Ke hobaneng ha litaelo tsee li ne li le bohlokoa sechabebg sa Iseraele?`

Taelo ea Artakserksese e tšoana le taelo ea pele ea Seruse. Morena o laela e mong le e mong ea ratang, haholo-holo lelokong la boprista, ho nka leeto le eang Jerusalema. Leha ho ea ka litokomane tsa Murashu tsa Nalane, bongata ba Bajude bo qetelletse bo setse Persia (joalokaha ho bonoa paleng ea Esther), ho ne ho e na le bao e sale ba letele monyetla oa ho qala bophelo bo bocha lefatšeng la baholo-holo ba bona. Morena o ile a lebisa boholo ba taba tsa hae ho bo ramatlotlo ea ho potoloho le moeli oohle oa Euprates. Bo ramatlotlo ba ne ba tlameha ho fa Esdrase sohle seo a se hlokang e le hore a tsosolose motse le ho “khabisa ntlo ea Jehova” (Esdrase 7:27,). Qetellong, morena o ile a laela Esdrase ho etsa bonnete ba hore molao oa naha le oa Molimo o bolokoa ka nepo, ka ho theha makhotla a molao. Taolo eo ketso ena e tlang ho e tlisa sechabeng e bohlokoa haholo sechabeng sefe kapa sefe. Ho feta mona, morena o ile a etsa hore ho be bonolo ho Esdrase le Baiseraele ho nchafatsa naha ea bona.

Na ho khathatseha ha morena ea ho tsosolosa motse le tempele ho ne ho bontša hore o ne a e-na le khahleho Molimong oa Esdrase? Artakserksese o bitsa Molimo, “Molimo oa Iseraele, oo tulo tsa oona li leng Jerusalema” (Esdrase 7:15). Mantsoe a sebelisoang ke morena malebana le Molimo oa Iseraele a bontša hore o ne a nka Jehova e le molingoana O itšoanelang le e meng eo a e etsebang o hlokang ho thabisoa ka limpho. O ne a sa batle molingoana ona ho mo koatela, eena le bara ba hae (Esdrase 7:23). Ho feta mona, re lokela ho elelloa hore 457 B.C. e boetse ke selemo sa borabele ba Maegepeta khahlanong le puso ea Persia; ka hona, khonahalo e kholo ea hore tšebelisano ’moho eo Morena a nang le eona e ne reretsoe ho etsa naha Juda e mo tšepahalle. Ka bomali-mabe, ntle ho tšebelisano-’moho eo morena a neng a e na le eona le Nehemia le Esdrase, e n’e sa mo etse hore a lumele ho Molimo. Bonyane haho letho litemaneng le supang hore o ne a inehetse, eleng se bontšang hore Molimo a ka sebelisa le batho ba sa lumelang ho etsa thato ea hae lefatšeng.

`Le hara tšotleho le bohloko bo bokana-kana, ke joang re ka ithutang ho tšepa boholo ba Molimo holima lefatše, joalokaha re bona moo?`