---
title:   Ithute Ka Botebo
date:  04/10/2019
---

Bala Ellen G. White, “Esdrase, the Priest and Scribe,” maq. 607–617, ho Prophets and Kings. Nahanisisa mosebetsi oa Esdrase hantle: “Esdrase e bile molomo oa Molimo, a ruta ba mo pota-potileng ka metheo e busang leholimo. Nakong ea lilemo tsa bophelo ba hae, hore na ke pela lebala la morena oa Bamede le Ba-Persia kapa Jerusalema, mosebetsi oa hae o ka sehloohong e ne le ho ruta. Ha a ntse a bolella ba bang li nnete tseo a ithutileng tsona, bokhoni ba hae ba ho sebetsa bo ile ba eketseha. E ile ea e ba monna oa tumelo le sepheo. E n’e le paki ea Molimo ea matla a Bibele a ka fetolang bophelo ba letsatsi le letsatsi lefatšeng.”—Ellen G. White, Prophets and Kings, leq. 609. “Mosebetsing oa nchafatso o tlamehang ho etsoa kajeno, ho hlokeha banna, bao joaloka ka Esdrase le Nehemia, ba ke keng ba bokotsa sebe, kapa hona ho tšaba ho phahamisa boholo ba Molimo. Bao ba fuoeng mojaro oa boikarabello bona, ba keke ba e ba le khotso, ha ho etsoa nthoe e mpe, hape ba ka se koahele bobe ka lelapi la lerato la maiketsiso. Ba tla hopola hore Molimo ha a reke sefahleho sa mang kapa mang, le hore bokhopo boo ekang bo etsetsoa ba ’maloa, bo ka qetella bo hlaka hore ke mohau bakeng sa ba bangata. Ba tla boela ba hopole hore ho ea khalemang bokhopo, ho tlameha ho lula ho bonahala moea oa Kreste.”—leqephe 675.

**Lipotso Tsa Ho Qoqoa**

`1.	E, re na le litšepiso tse monate hona hoo, tse tsoang ho Morena. Leha hole joalo, Molimo ha A ikhomaretse ho rona. Ke khetho li feng tseo e bang re li etsa tse ka sitisang phethahatso ea litšepiso tsa hae ho rona?`

`2.	Bala thapelo ea Daniele ho Dan 9:1–23. Ke metheo efe e teng moo eo u ka e sebelisang bakeng sa hau? Ke hore, Daniele o ne a etsa’ng, sepheo sa hae e n’e le sefe? O ne a batla eng? Ke eng hape eo u e bonang e ka sebetsang ho rona kajeno?`

`3.	Thutong ea Labone re balile moo Ellen G. White a ngotseng ka kamoo Lentsoe la Molimo e neng e le khubu boevangeling ba Esdrase le kamoo a ileng a sebetsa ka thata ka teng ho e fetisetsa bathong. Thuto e hlakileng ea bohlokoa ho rona kajeno e malebana le kamoo Lentsoe la Molimo le tlamehang ho ba khubu kateng maphelong a rona le bophelong ba kereke?`