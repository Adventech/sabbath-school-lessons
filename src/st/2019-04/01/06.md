---
title:  Bohlokoa ba Thuto
date:  03/10/2019
---

`Bala Esdrase 7:6 le 10. Litemana tsee li re ruta eng mabapi le bohlokoa ba thuto e nepahetseng?`

Boithukhubetso ba Esdrase ka pelo eohle ea hae ho Molimo le qetong ea hae ea ho ithuta, ho ikoetlisa, le ho ruta lentsoe la Molimo (Esdrase 7:6, 10) ho ile ha mo lokisetsa bosebeletsi bo boholo Iseraeleng. Litemana tsa Bibele li bontša hantle o ile a ithukhubelletsa ho ithuteng, ho etseng, le ho ruteng Molao oa Jehova. Ellen G. White o fana ka tlhakisetso e hlakileng: “Esdrase ea tsoetsoeng ke bara Arone, o ne a ile a fumana koetliso ea Boprista; ho feta mona, o ne a tseba lingoloa tsa bo Masela-mose, balepi, le bahlalefi ba ’muso oa Medo- Persia. Empa o ne a sa khotsofalla maemoa a hae a semoea. O ne a laba-labela ho lula a e na le likamano tse ntle le Molimo; o ne a laba-labela bohlale ba ho etsa thato e halalelang. Ka hona eaba o ‘lokisa pelo ea hae ho batlana le molao oa Jehova, le ho o phetha.’ Esdrase 7:10. Sena se ile sa etsa hore a ithute Nalane ea sechaba sa Molimo, joalokaha e ngotsoe lingoloeng tsa Baporofeta le Marena. O ile a bala libuka tsa lithothokiso le tsa Nalane ho ithuta hore na hobaneng ha Molimo A lumeletse hore Jerusalema e senngoe batho ba hae ba nkeloe kholehong naheng ea bahete.”—Prophets and Kings, leq. 608.

“Boiteko ba Esdrase ba ho tsosolosa chesehello ea boithuto ba Mangolo bo ile ba etsoa hore e be ba moshoelella ka ho ba le kelo-hloko e kholo, ea mosebetsi oa bophelo bohle ba ho boloka le ho atisa Lingoliloeng tse halalelang. O ile a bokella likopi tsohle tsa molao tseo a kopanang le tsona, a li ngola a li fa batho. Lentsoe le sa tsoakoang, le atisitsoeng le behiloeng matsohong a batho ba bangata, la fana ka tsebo eo boleng ba eona bo sa lekanngoeng.”—Leq 609.

Hlokomela hore leha Esdrase a ithutile mekha ea bahetene, o ile a hlokomela ba fositse; ka hona, o ile a ikemisetsa ho ho tseba ’nete ho tsoa mohloling oa ’nete, oo e neng e le Lentsoe la Molimo le “molao oa Jehova.” O ne a lokela ho nyahlatsa lithuto tse ngata tseo a ithutleng tsona junifesithing tsa lefatše, kaha, ha ho qea-qeo, boholo ba seo li bo rutang bo ne bo fosahetse. Ho feta mona, “lingoloa tsa bo Ramaselamose le linohe” li ne li ka mo tsoela molemo ofe?

`Kajeno, ke ka tsela life, re ka hlokang ho rutulloa boholo ba seo re se rutiloeng lefatšeng?`