---
title:  'Ho Utloisisa Nalane: Zerubbabele Le Esdrase'
date:  28/09/2019
---

### Bakeng sa Thuto ea Beke ena Bala
Jer. 25:11, 12; Dan. 9:1, 2; Esdrase 4:1–7; Esa. 55:8, 9; Esdrase 7:1–28.

> <p>Temana ea Khopolo</p>
> “‘Ho itsoe ke Siruse morena oa ba-Persia: Jehova Molimo oa leholimo, O ’neile mebuso eohle ea lefatše; hape, O ntaetse hore ke mo hahele ntlo ea Jerusalema naheng ea Juda.’” (Esdrase 1:2).

Lingoloenng tsa Jeremia, Molimo o ile a tšepisa sechaba sa Hae hore se tla khutlela hae kamora lemo tse 70 ba le kholehong Babilona. Morena Seruse e bile sesebelisoa sa Molimo hore taba ena e etsahale. Kaha a tlotsuoe ke Molimo,(Esa. 45:1), Siruse o ile a ntša taelo ka bo 538 B.C., a lokolla batho ba Molimo hore ba khutlele naheng ea bona ba ahe tempele. E n’e le Molimo, (eseng Siruse) ea ileng a buoa ka Jerusalema: “‘u tla tsosoa,’ le ho tempele, ‘u tla theoa’” (Esa. 44:28). Molimo e ne le eena motiisetsi oa hore Jerusalema e tla tsosolosoa, ka hona O ile a fehla pelo ea Siruse hore a fane ka tumello ea hore tempele e tsosolosoe.

Hape, kamehla ho khothatsa, ho bona batho ba Molimo ba ananela litaelo tsa Molimo ka atla tse peli: “Eaba lihlooho tsa matlo a bo-ntat’a Juda le Benyamine, le Baprista le ba- Levi, hammoho le bohle bao lipelo tsa bona li susumelitsoeng ke Jehova, ba tloha ho ea haha ntlo ea Jehova ea Jerusalema.”” (Esdrase 1:5). Mona re bona mohlala oa batho ba amohelang liketso tse matla tsa Molimo ka matsoho a mabeli. Ho ipabola ha rona ho tsoa ho eleng hloko hore na Molimo ke mang le seo A se entseng, le ho tsebeng kamoo a kena lipakeng ka lerato molemong oa batho ba hae.

_*Ithute Thuto ea Beke ena ho lokisetsa Sabatha sa la 5 Mphalane._