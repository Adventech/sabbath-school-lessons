---
title:  Ho khutla ha Bobeli ha Baholehuoa
date:  01/10/2019
---

Ho Esdrase 7:1–10 le 8:1–14, re bona hore Morena Artakserksese I o lumella Esdrase ho khutlela Jerusalema (ka selemo sa 457 B.C.) le ho tsamaea le e mong le e mong ea ratang ho khutla le eena. Ha re tsebe tse ngata ka likamano tsa morena le Esdrase, kapa hore na Esdrae o ne a sebetsa khotla. Esdrase 8 e etsa lethathamo la malapa a lihloo tsa malapa a khutlileng, ho qala ka baprista, ho latele ba mali a borena, ho qetelloe ka sechaba sa Bajuda. Ho buuoa ka malapa a 12 ka ho khetholoha, eleng ho fanang ka sepheo sa hore ho ana ke khopotso ea meloko e 12 ea Iseraele. Khaolo ena e thathamisa banna ba ka bang 1,500, ba qetellang ba ka etsa kete tse 5,000 ho isa ho 6,000 ka kakaretso, ho baloa basali le bana. Sena e ne e le sehlopha se senyenyane ho feta sa pele se neng se khutlile le Sarubabele le Joshua.

`Bala Esdrase 7:1–10. E re ruta’ng ka Esdrase?`

Esdrase mongoli ea nang le mali a boprista. Joaloka moprista, ke setloho-tloholoana sa Arone, ngoan’a bo Moshe, eo ebileng Moprista oa pele oa sechaba sa Iseraele. Ka lebaka la liketsahalo tse rekotiloeng ho Esdrase, le meetlong ea Majude, lebitso la Esdrase le ntse le hlompheha le kajeno. Hore na Edrase o sebelitse e le mongoli lekhotleng la morena Artakserksese haho tsebahale; ka hona, tlhaloso ena ea hae ea hore ke mongoli e ipapisitse le mosebetsi oa hae oa pele kapa litsebo tsa hae, tseo a qaling ho li sebelisa h’a fihla Juda. Leha hole joalo, Esdrase o tlameha a sebelelitse Artakserksese a le haufi-ufi hoo morena a ka mo romang e le moetapele oa leeto lena.

Ho Esdrase 7:6 le 10, hothoe Esdrase ke mongoli le tichere e “nang le litsebo” e bileng e “ikitlaetsang.” Moelelo oa mantlha oa polelo “ea nang le litsebo” ke “ea etsang kapele,” ho bontšang motho ea utloisisang kapele, le ho thuisa litaba kapele. Esdrase o ne a e-na le kelello e sebetsang kapele, o ne a tsejoa ka ho ba bohlale malebana le molao oa Molimo. Ho feta mona, taba ea hore morena o khethile Esdrase ho khutlisetsa sehlopha sa Maiseraele Juda ke bopaki ba sebete le litsebo tsa boetapele tsa Esdrase.

`Hlokomela, Esdrase o ile a lokisa pelo ea hae ho batla “molao oa Jehova” (Esdrase 7:10). Re ka sebelisa motheo oo joang maphelong a rona?`