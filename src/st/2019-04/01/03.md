---
title:  Tekolisiso ea Marena le Liketsahalo
date:  30/09/2019
---

Sehlopha sa pele se ile sa fumana mosebetsi oa ho tsosolosa tempele ea Molimo. Re tla ithuta ka ho sitisoa khaho ea tempele thutong e hlahlamang. Ha joale, re tla shebisanang tlhahlamano ea marena a Persia nakong e telele ea khaho ea eona le tsosolosong ea Jerusalema. Ho bohlokoa ho tseba Nalane e etsang pale ea Nehemia le Esdrase, joalokaha e fana ka kutloisiso e batsi melaetseng ea bona.

`Bala Esdrase 4:1–7. Ke marena afe a boletsoeng ao nakong ea oona ho ileng ha ba le thibello e kholo ea khaho ea tempele?`

Lethathamo la marena a Persia ke lena, ka tlhahlamano ea ’ona, a amahanngoang le buka ea Esdrase le Nehemia. E qala ka Seruse, ea qalileng ’muso oa Persia ’me a hlola Babilona ka 539 B.C.:

- Siruse II “e moholo-holo” (559–530 B.C.)
- Kambisese II (530–522 B.C.)
- Dairuse I (522–486 B.C.)
- Kserksese I (485–465 B.C.) (Bukeng ea Esthere ho thoe ke Assueruse.)
- Artakserksese I (465–424 B.C.)

Ha re ithuta buka tsena, ho bohlokoa ho tseba hore marena ana ha a hlahe ka tlhahlamano ea ona bukeng ea Esdrase. Mohlala, Esdrase 4:6–24 e kentsoe pele ho khaolo ea 5, e ntšetsang pele pale ea ho thibeloa ho aha tempele. Ka lebaka lena, mangolo a amang Kserksese I (Assueruse) le Artakserksese I a hlalositsoeng ho Esdrase 4 a hlahile kamora liketsahalo tse bontšitsoeng khaolong ea 5 le 6, tse amanang le Dairuse I. Tlhahlamanyo ena e ka bonahala e ferekanya ho babali, ’me e ka nna eaba e kentse letsoho pherekanong eo batho esale ba e ba le eona ka lilemo-lemo mabapi le libuka tsena. Ha re ntse re tsoela pele ka kotara, ho tseba tatellano ea liketsahalo ho tla re thusa ho utloisisa molaetsa oa Esdrase le Nehemia betere.

`Ke hangata ha kae u fumaneng tatellano ea litaba tse ka Bibeleng li u ferekanya? Ke joang u ka ithutang ho tšepa Molimo, le Lentsoe la hae, leha u kopana le ntho tse bonahalang li sa utloahale? Ke hobaneng ho le bohlokoa ho etsa joalo? (Sheba Esa. 55:8, 9.)`