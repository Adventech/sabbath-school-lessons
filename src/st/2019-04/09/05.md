---
title:  Ho Ikokobetsa Pela Molimo
date:  27/11/2019
---

`Bala Deuteronoma 30:1–6. Ke tšepiso efe e fanoeng moo sechabeng sa Baheberu? Tšepiso ee, hantle joaloka tse ling, e tlamehe ho bolela’ng ho banna ba kang Esdrase le Nehemia?`

Esdrase le Nehemia ba ne ba tseba boporofeta. Ba ne ba tseba hore Molimo o tlo khutlisa batho kholehong. Re bone ho Nehemia 9 hore ba utloisisitse Nalane ea bona le mabaka a ho sotleha ha bona. Ka nako e tšoanang, ba ne ba tseba tataiso ea mohau oa Molimo, ho sa natsoe boetsalibe ha bona. Ka hona, ba ile ba tšepa Jehova, hore o tla etsa hore ho khutla kholehong ho atlehe. Leha hole joalo, litšepiso tseo, li ne li sa bolele hore ba ke ke ba tobana le qholotso tse ngata tseleng. Boholo ba kotara ena ha joale, re shebane le liteko le matšoenyeho ao ba ileng ba toba le ’ona, le hara litšepiso tsa Molimo.

`Bala Esdrase 8:16–23. Qholotso e ne e le efe moo, ’me ba ile ba e arabela joang?`

Ka ntle ho litšepiso, Esdrase o ile a tseba kamoo leeto le neng le le kotsi kateng. Ka hona, ho itima le ho ikokobetsa pela Molimo e n’e le mokha oa ho ananela kamoo ba neng ba itšetlehile ho Jehova kateng bakeng sa bakeng sa katleho tsa bona. Nakong ena, ka kotsi tse ngata hakana kana tseleng ea bona, taba ea ho kopa tšireletso le thuso, bonyane e ne e ile ea fihlela Esdrase. Empa qetellong, a khetha ho se etse joalo, ho fapana le Nehemia (Neh. 2:9), ea neng a e na le lebotho le mo lebetseng. Ho hlakile hore Esdrase o ile a utloa hore ebang a kopa, ho ka se bontše tlhompho ho Jehova, hobane o ne a se a itse ho morena, “Letsoho la Molimo oa rōna le emela bohle ba o batlang, athe matla le bohale ba oona li loantša bohle ba o furallang” (Esdrase 8:22). Maemong ana, taba tsa ba tsamaela hantle, hobane ha morao o ile a ngola (Esdrase 8:31) hore Molimo o ba sirelelitse, ’me ba fihlile ba bolokehile.

`Ehlile, re lokela ho tšepa Molimo nthong tsohle. Ka nako e tšoanang, hape, ke nakong life moo re bitsang le ho bao eseng ba tumelo ea rona ho re thusa? Hangata, hobaneng ho se phoso ea letho moo, empa, e ka ’na eaba ho nepahetse?`