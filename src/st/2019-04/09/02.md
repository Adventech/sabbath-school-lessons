---
title:  Molimo oa Nalane
date:  24/11/2019
---

`Bala Esdrase 1:9–11 le Daniele 1:1, 2. Ke joang litemana tse ho Daniele li re thusang ho utluisasa seo Esdrase a neng a buoa ka sona?`

Hlokomela kamoo litlhakisetso li fanoeng kateng ho Esdrase, ha ho Daniele ho fanoe ka setšoantšo se seholo. Bobeli, leha hole joalo, litemana tsena li bontša hore Jehova o nkile taolo. “Nalane ea lichaba e buoa le rona kajeno. Molimo o fana ka sebaka se ikhethang sechabeng se seng le se seng le mothong e mong le e mong leanong la hae le leholo. Kajeno batho le lichaba ba lekoa ka ho itlohela seatleng sa ea sa etseng phoso. Bohle ba etsa qeto ka pheletso ea bona ka khetho tsa bona, ’me Molimo o behella tsohle ka thoko bakeng sa ho phethahatsa sepheo sa hae.”—Ellen G. White, Prophets and Kings, leq. 536.

`Bala Daniele 5. Litemana tse li re rutang mabapi le kahlolo holima Beltsatsare?`

Babilona e ile ea oela ka Mphalane, 539 B.C., ha Siruse, morena oa lebotho la Bamede le Bapersia, le ne le e hlola. Beltsatsare, ka ho etsa e ka o itšetlehile katlehong tsa hae, maruo, le botumo, o ne a tletsoe ke boikhohomoso hona hoo a neng a entse monyonyo bosiung boo a tlang ho bolaoa ka bona. Letsoho le halalelang le ile la ngola leboteng la ntlo hore matsatsi a hae a baliloe ’me ea fela. Leha a ne a tseba timelo le tšokoloho ea morena Nebukadnesare, h’a ka a ithuta thuto ea hae. E lutse e ba koluoa ha re sa mamele litemoso tsa Molimo le ho se latele litaelo tsa hae. Moporofeta Daniele e sale a le teng, empa a sa tsotelloe. Ha re lahleheloa ke kutloisiso ea ho halalela ha Molimo le boteng ba hae bophelong, re tsamaea tseleng e tletseng mathata, le litsietsi tse qetellang ka lefu.

`Kamora ho phetela morena pale ea Nebukadnesare, Daniele o ile a re, “Empa uena, mora oa hae, Belshatsare, ha ua ka oa kokobetsa pelo ea hau, leha u tsebile taba tsee kaofela” (Dan. 5:22). Ke joang re ka etsang bonnete ba hore, maemong a rona, ha re etse phoso e tšoanang le e entsoeng ke Belshatsare? Ke joang bonnete ba sefapano bo ka lulang bo etsa re lule re ikokobelitse pela Molimo?`