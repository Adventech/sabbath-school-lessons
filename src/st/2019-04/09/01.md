---
title:  Liteko, Matšoenyeho, le Tse Ling
date:  23/11/2019
---

### Bakeng sa Thuto ea Beke ena Bala
Esdrase 1:9–11; Dan. 1:1, 2; Daniele 5; Deut. 30:1–6; Esdrase 8:1–23; Neh. 11:1, 2; 12:1–26.

> <p>Temana ea Khopolo</p>
> “Ba ikopanya le banab’abo bona, mahosana, ’me ba kena le bona hlapanyong le kanong, ba re, ba tla tsamea molaong oa Molimo oo ba o neiloeng ka Moshe mohlanka oa Molimo, ’me ba tla boloka litaelo tsohle tsa Jehova, morena oa rona, le likahlolo tsa hae, le melao ea hae, ’me ba tla ea ka tsona” (Nehemia 10:29).

Ha ngata re tlola mathathamo a kang meloko ka Bibeleng. Empa Jehova o li kentse ka lebaka. Jehova oa Bibele ke Molimo oa litlhaloso tse qaqileng. O bona lintlha tse nyenyane, ’me sena se re tiisetsa hore ha ho mohla a re lebalang. Mehlala ena ea meloko e phatlalatsa hore Jehova o tseba sohle ka malapa a rona, ’me mathathamo a re Molimo o tsotella le seo ba bang ba bonang se “sena thuso.” Jesu o itse Molimo o hlokomela lirobele e bile o bala le meriri ea rona: “Lirobele tse hlano hleka ha li rekoe ka peni tse peli na, leha hole joalo, Molimo ha o lebale le se le seng sa tsona. Esita le qoba tsa meriri ea hlooho tsa oa lona li baliloe kaofela. Se tšabeng ke hona, le fetisa lirobele tse ngata” (Luka 12:6, 7). Molimo o tsotellang nthonyana tsena le rona o oa re tsotella, ’me o tseba le nthonyana tsohle tse re khathatsang. Ka hona, re ka ba le tšepo eohle, ra aha tšepo, ra lula tiisetsong ea hore Jehova o tsotella likarolo tsohle tsa maphelo a rona. Leha seo se khothatsa, joalokaha ho tlameha ho ba joalo, e tlameha ho boela e re bolella hore le rona re tlameha ho hlokomela karoloana e ’ngoe le e ’ngoe ea maphelo a rona.

_*Ithute Thuto ea Beke ena ho lokisetsa Sabatha sa la 30 Pulungoane._