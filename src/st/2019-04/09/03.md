---
title:  Literopong tsa Bona
date:  25/11/2019
---

`Sheba lethathamo le ho Esdrase 2 le Nehemia 7. Ke sefe seo u se hlokomelang ka oona?`

Ho phetoa ha Esdrase 2 (lethathamo la ba khutlileng kholehong Babilona le Serubabele le Joshua) ho Nehemia 7 e entsoe ka boomo. Hape, mathathamo ana a ka bonahala a re bora, empa a senola ntlha ea bohlokoa, eleng ea hore Molimo o tsotella nthonyana tse nyenyane tseo re se nang taba le tsona. Joale marako a Jerusalema a ne a felile, ’me litemana tsa Bibele li ne li batla ho toboketsa hore moloko oa pele oa ba khutlileng, moloko oa Esdrase- Nehemia, e ne e kenya letsoho ho tse fihletsoeng ke e fetileng, leha mosebetsi o ne o le thata, o tletse mafika, o sa qetoa ka pele joalokaha ba ne ba ratile.

Boetapele ba Esdrase le Nehemia bo ne bo nketsoe holimo, empa batho le bona ba ne ba entse mosebetsi oa bona. Sehlopha se seng le se seng se entse mosebetsi o fapaneng ka nako tse fapaneng, empa sepheo sea hlolla. Qalo (Esdrase 2) e nyallana le qetello (Nehemia 7), ’me ha se tempele ea bobeli feela e ahiloeng, empa Jerusalema e ile ea nchafatsoa ea e ba motse o moholo.

`Bala Nehemia 7:73. Ke sefe seo e re rutang sona malebana le kamoo ba atlehileng kateng taba-tabelong ea bona ea ho etsa thato ea Molimo?`

“Bana ba Iseraele ba ne ba le literopong tsa bona.” Ka tsela tse ngata, ho khutla hona le tsosoloso li ne li hlolla. Batho bao lilemo-lemo pele hoo moo motse oa bona o ileng oa senngoa, tempele ea heletsoa, naha ea bona e le lesupi joale ba khutletse naheng eo ’me ba tsosolosa sohle, le eona tempele. E tlameha e n’e le mohlolo ho bona le chaba tse ba pota- potileng. Leha hole joalo, sohle e ne le ka baka la thato le tšepiso ea Molimo.

`Ke sefe bophelong ba hau se ka bonahalang se sa tšepise ho hang, empa le ha hole joalo, u ntse u tšepile Jehova ho u ntša hara sona?`