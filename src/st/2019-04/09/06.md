---
title:  Ka Motseng o Halalelang
date:  28/11/2019
---

`Bala Nehemia 11:1, 2. Ke sefe se etsahalang litemaneng tsee? Hobaneng ba ne ba tlameha ho etsa lotho ho bona hore na ke mang ea loketseng ho phela Jerusalema eseng metseng e meng?`

Nehemia 11 e re ruta’ng? Ho ne ho le bohlokoa ho fumana baahi ba bacha bakeng sa Jerusalema bathong bana ba fihlang, ba tsoang kholehong. Ha e le hantle, ho ne ho le bonolo ho lula metseng ho e na le teropong e kholo. Batho ba ne ba e na le mobu oa bona, oo ba o jang lefa. Ho o sia ba ilo phela Jerusalema ho n’o qosa ho intša sehlabelo, ’me bongata bo ne bo ka utloa e ka leloko le ka timela e bang ba etsa joalo. Bophelo bo tla ba le qholotso tse ncha, ’me bophelo ba teropong bo fapane le ba mahaeeng. Ho lutse ho le thata ho fallela sebakeng se secha.

Ho thata ha kae ho fallela teropong kapa naheng e ncha moo evangeli e tlamehang ho hasoa? Borumuoa literopong bo qosa boikemisetso ba ho tobana le maemo le mathata a macha. “Basebeletsi ba rona ha ba tsoe kamoo ba tlamehang ho tsoa kateng. Banna ba rona ba liforose ha ba mafolo-folo mosebetsing o tlamehang ho etsoa. Ha ke nahana ka literopo tseo ho entsoeng ho honyenyane feela, moo ho nang le likete-kete tse lokelang ho hlokomelisoa ka ho tla ho haufi ha Mopholosi, ke utloa lenyora le matla la ho bona banna le basali ba eang mosebetsing ka matla a Moea, ba tletse lerato la Kreste bakeng sa meea e timelang.”—Ellen G. White, Testimonies for the Church, vol. 7. leq. 40.

`Hobaneng ho boletsoe lethathamo le le lelele la baprista le balevi ho Nehemia 12:1–26? Ba amana joan le ho bula lerako la Jerusalema ho hlalositsoeng karolong ea bobeli ea khaolo eo (Neh. 12:27–47)?`

Molimo hore lintho li etsoe ka tsela e nepahetseng. Batho ba behiloeng matsoho ba bile ba inehetse mosebetsing b’a hlokeha pele ho ka fihleloa ntho tse kholo. Malapa ana a boprista a thusitse Nehemia ho aha marako e le hore ba khumamele Molimo o phelang ka tempeleng ntle le tšitiso e hlahang ka ntle. Marako a ne a le bohlokoa bakeng sa tšireletso, empa ka ntle ho baprista, ho ne ho ke ke ha e ba le khumamelo ea ’nete. Ka hona, batho bohle, ho ea ka maikarabello a bona a fapaneng, ho ne ho e na le seo ba se etsang.