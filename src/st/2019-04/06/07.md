---
title:   Ithute Ka Botebo
date:  08/11/2019
---

Ellen G. White, “Instructed in the Law of God,” maq. 661–668, ho Prophets and Kings. “Joale ba tlameha ho bontša tumelo litšepisong tsa hae. Molimo o ne a amohetse ho sokoloha ha bona; joale ba ne ba lokela ho ithabela tiisetsong ea libe tse tšoaretsoeng le ho khutlisetsoa ha bona mohaung o halalelang. Ho khutlela ho hong le ho hong ha ’nete ho tlisa thabo ea ’nete bophelong. Ha moetsalibe a inehela matleng moea o halalelang, o ipona molato le kamoo a leng litšila kateng khahlanong le molekoli e moholo oa lipelo. O ipona a le tsuong joaloka moetsalibe. Empa ha a joalo, sena, se etsa tsela ea ho nyahama; hobane o se a tšoaretsoe libe. A ka nyakalla hore o tšoaretsoe libe, leratong la ntate ea tšoarelang ea maholimong. Ke khanya ea Molio e apesang batho ba baetsalibe, ba sokolohileng sefubeng sa hae, ho tlama maqeba a bona, ho ba hlatsoa libe, le ho apesa ka seaparo sa pholoho.”— Ellen G. White, Prophets and Kings, leq. 668.

**Lipotso Tsa Ho Qoqoa**

`1.	Ke maemong afe moo u ka bang le maiphihlelo a “thabo ea Jehova” (Neh. 8:10) e le matla a hau? Ke hore, ho na le seo re lokelang ho se etsa hore re fumane maiphihlelo a matla a Molimo le tšoarelo ea hae maphelong a rona? E bang ho joalo, ke sefe?`

`2.	Re fumana teka-tekano e nepahetseng joang pakeng tsa ho lla libeng tsa rona, ha ka nako e tšoanang, re ithabela ho Jehova? Na ntho tsee ha li loantšane? Molao le evangeli li fana ka karabo joang? (Sheba Baroma 3:19–24.)`

`3.	Bala Nehemia 8:10, moo Nehemia a reng ho batho, “E eang, le je tse nonneng, le noe tse monate, ’me le romele ba sa kang ba lokisetsoa letho liabo; hobane tsatsi lena ke le khethetsoeng Morena. Hape, le se ke la itlhomolisa hobane matla a Jehova ke thabo ea lona”? See se re ruta’ng malebana le kamoo re ithabelang Moreneng kateng? Taba ea hore ho’a “le khethetsoeng Molimo” e bolela’ng maemong aa?`