---
title:  Ho Bala Lentsoe
date:  02/11/2019
---

### Bakeng sa Thuto ea Beke ena Bala
Neh. 8:1–8, Deut. 31:9–13, Matt. 17:5, Liketso 8:26–38, Neh. 8:9–12, Lev. 23:39–43.

> <p>Temana ea Khopolo</p>
> “Ba ’na ba bala bukeng ea molao oa Molimo ka ho qaqisa, ba hlalosa, ’me ba hlahlisa se baloang” (Nehemia 8:8).

Lerako la Jerusalema le ile la fela. Ka ho kenya likeiti, Baiseraele, ka tlasa boetapele ba Nehemia, ba ne ba qetile mosebetsi o ka sehloohong. Ha lerako le felile, lichaba tse pota-potileng li ile tsa hlolloa, ’me tsa lemoha hore “sena se entsoe . . . ke Molimo” (Neh. 6:16). Lira li ile tsa lemoha hore Molimo oa Iseraele o moholo hobane, ho sa natsoe thibello le khanyetso eo Baiseraele ba bileng le tsona, ba qetile mosebetsi oo ba neng ba tlilo o etsa. Kamora ho fela ha lerako, Nehemia a thonya ’musisi oa Jerusalema (ngoana’bo Hanani) le moetapele oa liqhobosheane (Hanania). Bobeli bona bo ne bo khethiloe ho ipapisitsoe le seriti se setle, ho tšepahala, le ho tšaba Molimo (Neh. 7:2) e seng ka leloko. Lerako le ile la fela khoeling ea Elul (khoeli ea bo 6; Neh. 6:15).

Joale kamora moo ho lokela ho latela eng? Likhaolo tse latelang, (Nehemia 8–10) li hlalosa liketsahalo tsa bohlokoa khoeling Tishiri, khoeli ea bo 7 (Neh. 8:2). Litemaneng tsena re bona mehlala ea kamoo bana ba Iseraele ba neng ba ikemiselitse ho hlonepha Lentsoe la Molimo le kamoo ba ileng ba ithabela ho lona.

_*Ithute Thuto ea Beke ena ho lokisetsa Sabatha sa la 9 Pulungoane._