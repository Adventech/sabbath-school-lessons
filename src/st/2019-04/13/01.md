---
title:  Baetapele Iseraeleng
date:  21/12/2019
---

### Bakeng sa Thuto ea Beke ena Bala
1 Marena 12:1–16; Liketso 15:7–11; Johan. 11:46–53; Neh. 4:7–23; Esdrase 8:21–23, 31, 32.

> <p>Temana ea Khopolo</p>
> “Eaba sechaba kaofela se tloha ho ea ja le ho noa, le ho romela ba bang liabo, le ho etsa monyaka o moholo; kahobane ba ne ba utloisisitse mantsoe ao ba a boleletsoeng” (Nehemia 8:12).

Esdrase le Nehemia ke mehla ea baetapele ba baholo ba neng ba inhetse ho Molimo le ho etsa mesebetsi eo Jehova a neng a a ba bitselitse eona. Lerato la Molimo le ile la ba fa chesehello ea ho ba bahlanka ba tšepahalang. Hae le hantle, botšepehi ba bona e bile khubu ea thuto ea rona. Bekeng ena re tla shebang mehlala ea boetapele bo fumanoang ka Bibeleng, ho kenyeletsa mehlala ea Esdrase le Nehemia. Lithuto tsena ha se phetho, ka nnete, kaha ho na le tse ling tse ngata tse ka ithutoang. Leha hole joalo, lithuto tse khethiloeng li bohlokoa bakeng sa moetapele e mong le e mong. U ka ’na oa inka o se moetapele hona joale, empa bohle re na le tšusumetso bathong ba itseng; ka hona, lithuto li ka sebelisoa ke motho e mong le e mong. Khubu ea pale ena ke Lentsoe la Molimo. Lentsoe le fetotse ho nahana le maphelo a bona ’me hona ha tlisa lenaneo la tsosoloso le nchafalo. Ba ne ba ithukhubelitse Lentsoeng la Molimo le litaelo tseo ba li fumanang ho lona ka hohle-hohle. Ka ho tšoana, ho sa natsoe hore na re bo mang, le hore na mosebetsi oa rona ke ofe, re tlameha ho etsa Lentsoe la Molimo khubu ea kamoo re phelang kateng re le Bakreste ba Baleti ba Bolokang letsatsi la Bosupa.

_*Ithute Thuto ea Beke ena ho lokisetsa Sabatha sa la 28 Tšitoe._