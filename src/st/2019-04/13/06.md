---
title:  Boikokobetso le Leqoophe
date:  26/12/2019
---

`Bala Esdrase 8:21–23, 31, 32. U ka nka qeto ea Esdrase ea ho se buoe le morena e bontša bolehe kapa ho ba sebete? Esdrase le batho ba ile ba bontša boikokobetso joang?`

Nakonyana kamora moo, Nehemia o ile a amohela tšireletso ea morena. Empa maemong a Esdrase, o ne a lumela hore Molimo o tla ipontša betere ebang ho se letho leo ba le kopang ho morena. Ka hona, ha ba fihla Juda ba sbolokehile, ho ile hooa tha ke Molimo oa bona. Mohlomong maemong a itseng, re ka itšetleha bathong ba bang haholo ho feta ho Molimo. Maemong ana Esdrase o ile a tlohela Molimo a iponahatse, a pakele morena hore ruri Jehova ke Molimo o matla. Leha hole joalo, Esdrase h’a ka a fufukela lintho. O ile a bitsa batho ’moho, ’me ba itima ba rapella maemo. Ha ba tsoele pele leetong la bona ho fihlela ba qetile nako e ngata le Molimo. Ba tlile ho Molimo ba ikokobelitse, ’me ba kopa hore tšireletso ea hae e be letšoao la matla a hae, ’me Molimo a arabela.

`Bala Nehemia 5:14–19. Nehemia o bontšitse boikokobetso joang?`

Baetapele ba sebele ba tlameha ho ikemisetsa ho ikokobetsa e be bahlanka. Baetapele ba sebele ha ba hloke “maemo” ho fumana tlhompho. Nehemia o ne a butse mamati a hae a bile a otlolotse letsoho la hae ho fana bathong. O ile a bontša tumelo ea hae ho Molimo, ’me boinehelo ba hae ho Molimo bo hlollang e n’e le mohlala bathong. O ne a e na le semelo se matla se sa batleng masaoana, empa ha ka a ikuka a phahametse e mong le e mong. O ne a le maemong a holimo-limo ka hara naha nakong eo, empa o ne a le mosa. Ka mokha ona, o ile a bontša lithuto le bophelo ba Jesu, ea re rutileng hore tsela e ntle ea ho etella pele ke ea ho sebeletsa ba bang. Jesu o entse joalo, ka hona le rona, ho sa khathalehe maemo, re lokela ho etsa joalo.

`“Hobane a lule, a bitsa ba leshome le metso e ’meli a re ho bona: ha e mong a rata ho ba oa pele, e tlaba ea kamorao ho bohle le mohlanka oa bohle.” (Mareka 9:35). Mantsoe a Jesu moo a re ruta’ng malebana le se boleloang ka ho ba moetapele oa sebele mahlong a Molimo?`