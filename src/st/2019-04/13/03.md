---
title:  Bobe Mahlong a Jehova
date:  23/12/2019
---

**Sheba litemana tse latelang. Li re ruta eng ka baetapele le tšusumetso ea bona bathong bao ba ba busang?**

`1 Marena 15:26, 34`

`2 Marena 13:1–3`

`Johan. 11:46–53`

Ke nthoe e qholotsang boinahano bo tebileng ho rona ba tšoereng maemo a boetapele maemong afe kapa afe hore maemo a rona a na le khonahalo ea ho isa batho holimo kapa tlase semoeeng. ’Me, maemong ohle mona khahlamelo e ne le mpe-mpe.

Ka ho otloloha, semelo le boinehelo ba rona ho Kreste li etsa phapang ho bao re kopa- kopanang le bona. Baetapele ba semoea ba sususmetsa ba bang, eba ke ho Molimo haeba ba batlana le Molimo, kapa bobeng ebang ba sa batle Molimo

Papisong le seo re se boneng kajeno, ha ho ea ka hanyetsang taba ea hore Nehemia le Esdrase ba ne ba e na le likamano tse matla le Molimo. Sekhahla sa thapelo le boitimo tse rekotiloeng libukeng tsena sa Esdrase le Nehemia se feta se boleloang ke Bibele ka baetapele ba bang ba baholo. Sechaba se ne se tsamaea le Molimo tlasa boetapele ba sona, leha e se hore ho ne ho se na mamphemphe ho hang. Ba ne ba phelela Molimo. Ka ho le leng, taba ea hore ho ne ho e na le ba sa susumetsoang kapa ho fetoloa ke tšusumetso ea Esdrase le Nehemia e tiisa hore ha ho tumelo ea mang kapa mang empa ea rona eo qetellong e etsang phapano bakeng sa rona. Ka holimo ho tsohe, sheba batho ba bileng le monytetla oa ho bona Jesu ka mahlo nameng, ho mo utloa a rera, le ho iponela mehlolo ea hae, empa qetellong ba mo furalla. E, re na le seo re lokelang ho se etsa, maemong ohle ao re ka bang ho oona bophelong, ’me re kaba le tšusumetso ea botle kapa bobe. Empa qetellong, motho ka mong o tla tlameha ho ikarabella pela Molimo.

`Nahana ka batho ba tlasa tšusumetso ea hau. Ke ka litsela life tseo u ka matlafatsang tšusumetso ea hao ho bona?`