---
title:   Ithute Ka Botebo
date:  27/12/2019
---

Bala Ellen G. White, “Molemo oa Thapelo” maq. 93-104, ho Katamelo Ho Kreste. “Mosebetsi oa khutlisetso le nchafatso o entsoeng ke ba khutlileng kholehong, tlasa boetapele ba Sarubabele, Esdrase, le Nehemia o bontša mosebetsi oa khutlisetso o tlamehang ho etsoa nakong ea Nalane ea ho qetela ea lefatše lena. Masala a Iseraele ene e le batho ba fokolang, ba pooaneng ea ho hloibiloa ke lira tsa bona; empa ka bona, Molimo o ne a e na le sepheo sa ho boloka molao oa hae le ho mo tseba. E ne le bahlokomeli ba khumamelo ea ’nete, baboloki ba lipolelo tse halalelang. Ho bona ho ne ho e na le maiphihlelo a fapaneng a ha ba aha tempele le lerako la Jerusalema; ba ile ba tlemeha ho thulana le khanyetso e matla. Baetapele ba ile ba jara meroalo e boima mosebetsing ona; empa banna bana ba ile ba phunyeletsa ka sebete feela, ka moea oa boikokobetso, le ka ho itšetleha ho sa thekeseleng ho Molimo, ba lumela hore o tla etsa hore ’nete ea hae e hlole. Joaloka morena Ezekiase, Nehemia o ile a khomarela Jehova a se ke a lesa ho mo latela, a ’na a boloka taelo tsa hae.... Jehova a ba le eena.’ 2 Marena 18:6, 7.”—Ellen G. White, Prophets and Kings, leq. 677.

**Lipotso Tsa Ho Qoqoa**

`1.	Hobaneng re etsa sohle seo re ka se etsang pela Molimo e le ho tšehetsa baetapele ba rona?`

`2.	Ke hobaneng ha mokhoa oa moetapele oa mohlanka o le thata hakale, o bile o le boima, empa ka le ha hole joalo, o e-na le litholoana tse ntle? Ke hobaneng ha ho le bohlokoa ho moetapele oa Mokreste ho ba mohlanka, hape?`

`3.	Qalong le qetellong ea buka, le hara eona, Nehemia o ne a rapela. Esdrase le Nehemia e ne e le banna ba thapelo. Bala ka hloko makhetlo ao lentsoe ‘thapelo’ kapa ‘a rapela’ e hlahang bukeng ea Esdrase le Nehemia. Baetapele bana ba ne ba lutse ba rapela. See se lokela ho reng ho rona ka bophelo ba rona ba thapelo?`

`4.	“A khomarela Jehova a se ke a lesa ho mo latella, a ’na a boloka taelo tsa hae, tseo Jehova a li laetseng Moshe” (2 Marena 18:6). Motho o “khomarela Jehova” joang? Seo se bolelang? Ho khomarela Jehova ho amana joang le ho boloka melao ea hae?`