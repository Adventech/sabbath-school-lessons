---
title:  Sebete le ho Matlafatsa
date:  24/12/2019
---

`Bala Nehemia 4:7–23. Nehemia o bontšitse sebete joang? Ke sefe se mo fileng sebete see?`

Nehemia o ile a ema khahlanong le lira tsa bona, tse neng li leka ho tšosa Bajude. Nehemia o ile a nka khato ka ho etsa hore batho ba be malala-a-laotsoe bakeng sa ho loana. Nehemia h’a ka a re feela “Ho lokile Molimo, etsa sohle-sohle.” Empa, o ile a etsa hore ba etse karolo ea bona. Ba ile ba nka lisabole le lihlomo tse ling ha ba ntse ba sebetsa lerakong. Tlasa boetapele ba Nehemia, Bajude, ha ba’ka ba fetlama le ho tšoha lifohle empa ba nka lihlomo ho itšireletsa. O ile a ba fa matla a ho etsa mosebetsi joalokaha a laetse. Leha hole joalo, Nehemia h’a ka a ka bolella batho na ba etseng eaba h’a qeta o ilo ikoalla ka kamoreng ea hae. O ile a ema le bona a ba a etsa mosebetsi o thata o neng o hloka ho etsoa.

Ka Bibeleng ho na le nako tseo Molimo a boleletseng batho ho ikemela ba mo shebelle h’a ba loanela, hape ho na le tse ling tseo a itseng, “Itokisetseng ho loana, ke tla le fa tlholo.” Re tlameha ho etsa karolo ea rona ebang re batla ho bona pholoso le tlhohonolofatso tsa Molimo.

“Boinehelong bo tiileng ba Nehemia mosebetsing oa Molimo, le ho itšetleheng ho Molimo a sa thekesele, ho lutse lebaka la tlholeho ea lira tsa hae ho sitoa ho mo tlisa matleng a tsona. Moea o sa etseng letho e ba lehlatsipa le bonolo la liteko; empa bophelong bo nang le sepheo se hlomphehang, sepheo se seholohali, haho moo bobe bo ka hatang teng. Tumelo ea ea lutseng a hola ha e fokole; kaholimo, ka tlase, le hohle, o lerato la hae le sa feleng, le sebetsang tsohle ho fihlela sepheo sa hae se setle. Bahlanka ba ’nete ba Molimo ba sebetsa ka sepheo se ke keng sa hloleha hobane ba lutse ba itšetlehile teroneng ea mohau.”—Ellen G. White, Prophets and Kings, leq. 660.

Qetellong, Nehemia o ile a kha sebete sa hae kutloisisong ea hae ea bonnete le matla a Molimo. Empa, joalokaha re bone, tsebo ea hae ea Molimo e entse hore a etse lintho ho latela tumelo ea hae.

`Leha maemo a fapane, seo re se boneng ho Nehemia se bontša temana ee joang: “Empa e mong o tla re: uena, u na le tumelo; ’na, ke na le mesebetsi, mpontše hee tumelo ea hau ho se mesebetsi, ’me ’na ke tla u bontša tumelo ea ka ka mesebetsi ea ka” (Jakobo 2:18)?`