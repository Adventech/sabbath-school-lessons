---
title:   Ithute Ka Botebo
date:  25/10/2019
---

Ellen G. White, “The Builders on the Wall,” “A Rebuke Against Extortion,” le “Heathen Plots,” maq. 635-660, ho Prophets and Kings. “Thibello le ho nyahamiso tseo baahi mehleng ea Nehamia ba ileng ba tobana le tsona ho tsoa lireng tsa bona le ba neng ba iketsa metsoalle li tšoana hantle le maiphihlelo ao ba sebeletsang Molimo ba tla kopana le ona le kajeno. Bakreste b’a lekoa, eseng feela ka ho halefeloa, ho hlouoa, le etsetsoa bokhopo ke lira, empa ka monyebe, ho se tsitse saleng, ho ba foofo, le bokoenehi ba metsoalle ea ’nete.”—Ellen G. White, Prophets and Kings, leq. 644. “Boithukhubetsong bo matla ba Nehemia mosebetsing oa Molimo, le ho itšetleheng ho Molimo ho sa thekeseleng, ho ne ho lutse ele lebaka la ho hloleha ha lira tsa hae ea ho sitoa ho mo hulela matleng a bona. Moea o botsoa e ba lehlatsipa la liteko; empa bophelong bo nang le morero o hlomphehang, sepheo se sa thekeseleng, hahona moo bobe bo ka hatang teng. Tumelo ea lutseng a hola ha e fokole; ka nqena le ka nqena, o bona lerato le se nang moeli, le sebetsang ka hohle ho fihlela sepheo sa hae se setle. Bahlanka ba nnete ba Molimo ba sebetsa ka sepheo se ke keng sa hloleha hobane ba lutse ba itsetlehile teroneng ea Molimo.”—leqephe 660.

**Lipotso Tsa Ho Qoqoa**

`1.	Ipehe lieteng tsa Serubabele le Joshua le baetapele ba bang nakong eo banna bano ba tlileng ho bona ba ithaopela ho ba thusa. Kajeno ha u hetla morao, re hlokomela hore ba entse qeto e nepahetseng ka ho se amohele thuso eo. Re le Baleti, re tla tseba joang moo re lokelang ho sebelisana ’moho le bao eseng ba tumelo ea rona le moo re sa lokeleng ho sebelisana ’moho le bona? Re etsa qeto ea hore hona ho nepahetse hona ho fosahetse joang?`

`2.	Hohle Nalaneng ea Bibele re bona kotsi tsa ho liha mahetla ha re lebane le bao eseng ba tumelo e le ’ngoe le rona. Ehlile, Nalaneng eohle ea Iseraele, ho ea fihla hantle kholehong Babilona, e n’e le mohlala o matla oa ho liha mahetla hona. Ka ho tšoana, ho etsahala’ng ha batho ba nka khato tse tsoileng tseleng ho qoba kotsi tseo? Ha Jesu a ne a qosoa ka ho roba sabatha (sheba Johan. 9:14-16), na ha re na mohlala o matla oa moo baqosi ba hae ba tsoang tseleng? Re lekanya ntho tse peli tsee joang?`