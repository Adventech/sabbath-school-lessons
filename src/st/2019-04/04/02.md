---
title:  Thibello e ea Qala
date:  20/10/2019
---

`Bala Esdrase 4:1–5. U nahana hobaneng Masala a Maiseraele a ile a hana thuso ea batho ba bang khahong ea tempele?`

Sethathong, thuso ena e n’e ka ketso ea kutloelo-bohloko, e bontšang boahisane bo botle, joale hobaneng ba hana thuso? Ka mohlomong, karabo e fumanoa litemaneng moo. “Lira tsa bona” tsa tla ho ba thusa. Lira? Taba ena feela e fana ka leseli le matla la hore na hobaneng Baiseraele ba ile ba itšoara joalo. Hobaneng batho ba ne ba bitsoa “lira”? 2 Marena 17:24–41 e hlalosa hore batho bana ba ne ba nkiloe ho tsoa libakeng tse haufi kamora hore baahi ba Iseraele e ka Leboea ba fallisoe. Morena oa Assiria o ile a ba romella Baprista, ba neng ba tlameha ho ba ruta kamoo ba tlamehang ho khumamela Molimo oa naha, ke hore, Molimo oa Iseraele. Leha hole joalo, litholoana tsa bolumeli bona ebile ho kenyeletsa molingoana oa Ba-Canana. Ka hona, baleti ba Maiseraele ba ne ba tšaba hore tumelo ena ea Masala a setseng e tla tlisoa ka tempeleng ea bona. Ka hona, ntho’e ntle-ntle eo ba e entseng e bile seo ba ileng ba se etsa, eleng hore “che, re leboha.” Hape, taba ea pele, re lokela ho hopola, hore na hobaneng tsena tsohle li etsahala. E n’e le bo ntat’a ntat’a bona moholo ba ileng ba liha lihlooho khahlanong le tumelo tsa bohetene, se ileng sa etsa hore tempele e heletsoe, le ho ea kholehong ha bona. Ha utloahala hore, ha ba ntse ba le letšolong la ho aha tempele bocha, ntho’a ho qetela eo ba ka ratang ho e etsa e kaba ho ba le selekane le batho ba ba pota-potileng.

`Litemaneng tsena, ke sefe se boetseng se bontša hore na hobaneng ho hana hoo ebile khato e nepahetseng? (Sheba Esdrase 4:4, 5.)`

`Nahana ka kamoo ho ka beng ho bile bobebe kateng ho beha mabaka e be ba amohela kopo ena. 2 Bakorinthe 6:14 e reng ho rona maemong aa?`