---
title:  Ho Tobana le Bohanyetsi
date:  19/10/2019
---

### Bakeng sa Thuto ea Beke ena Bala
Esdrase 4:1–5, 2 Bakor.6:14, Esdrase 5:1–5, Haggai 1, Esdrase 4:6–24, Nehemia 4, Neh. 6:1–13.

> <p>Temana ea Khopolo</p>
> “Empa leihlo la Molimo oa bona la ’na la shalima baholo ba ba-Juda, bano ba ba ba sitoa ho ba thibela, ha taba eo e sa ntsane e isitsoe ho Dariuse, ’me ho sa lebeletsoe lengolo le arabang taba eo” (Esdrase 5:5).

E sdrase 3–6 e raliloe ho latela ’moko-taba, e kenyeletsa nako tse fapaneng tsa Nalane ea ho thibeloa ho aha tempele. Ho lemoha moralo ona ho tla thusa ho hlakisa molaetsa kaofela. Esdrase o bitsoa khetlo la pele ka lebitso ho Esdrase 7:1. Ho fihleng ha hae ka 457 B.C., lintho li ile tsa fetoha, ’me motse oa Jerusalema le lerako la ona oa qalella ho aha butle-butle. Lilemo tse 13 kamora moo, Neremia a fihla (a rometsoe ke Artakserksese ka 444 B.C.), ’me qetellong tsosoloso ea lerako ea tsoela pele. Leha a ne a tobane le thibello e matla, mosebetsi o ile oa fela ka matsatsi a 52 (Neh. 6:15). Ho hanela mosebetsi oa Molimo ke ’moko-taba o ka sehloohong bukeng ea Esdrase le Nehemia; ka hona ha ho makatse hore e be khaho ea temepele le Jerusalema ho ile ha khoephetsa ho thibelloa le ho hlorisoa. Le kajeno hohle moo re eang, mmosebetsi oa Molimo o oa haneloa. Satane o etsa ka matla ho bona hore evangeli ha e tsamaee kapele, hobane e beha ’muso oa hae kotsing. Ho Esdraase le Nehemia, Bajuda ba ile ba sebetsana le ho thibeloa joang?

_*Ithute Thuto ea Beke ena ho lokisetsa Sabatha sa la 26 Mphalane._