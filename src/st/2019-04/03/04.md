---
title:  Libeke tse 70 le Matsatsi a 2,300
date:  15/10/2019
---

Mantsoe “tse baliloeng” a fumanehang ho Daniele 9:24, “Veke li mashome a supileng tse baliloeng” e bolela hore “libeke tse mashome a supileng li khephotsoe.” Leha lentsoe le tolokiloeng e le “baliloeng” le sa sebelisoe kae kapa kae ka Bibeleng, le fumanoa lingoloeng tsa Sejude, ’me le bolela “ho khephola” nthong e kholo. Kaha Daniele 8 e buoa ka boporofeta ba lemo tse 2,300, boo qalo ea bona e sa boleloang ho Daniele 8, nyallano e latelana hantle khaolong e latelang (Daniele 9) e buoang ka lilemo tse 490 tse “baliloeng” kapa “khephotsoeng,” ho tse 2,300 tsa boporofeta tse boletsoeng khaolong e tlileng pele. Hoseng joalo, lilemo tsee li ka “khepholoa” ho eng ha e se ho tse ling, tse telele tsa boporofeta?

`Bala Daniele 8. Karolo e ’ngoe ea pono e fuoeng e sa hlalosoang ke efe? (sheba hahoholo Dan. 8:14, 26, 27)?`

Ho na le mabaka a mangata a hore na hobaneng ha boporofeta ba libeke tse 70 ba Daniele 9:24–27 le mantsiboea le hoseng tse 2,300 tsa boporofeta eleng ntho e le ’ngoe: (1) ka bobeli ke boporofeta ba nako; (2) mantsoe a ikhethang a “pono” le “kutloisiso” a ea li nyallanya (sheba Dan. 8:26, 27 le 9:23); (3) litlhaloso tsena ka bobeli li fanoe ke Gabariele (sheba Dan. 8:16 le 9:21); (4) karolo e sa hlalosoang ea pono ho Daniele 8 ke ea pono ea mantsiboea le meso e 2,300 (tseo ka nako e ngoe li tolokoang e le “matsatsi”) ho Daniele 8:14; (5) Daniele 8 e fupere pono le karoloana ea manollo ea eona, ha Daniele 9 e na le tlhaloso feela, maemong ana manollo ea karolo ea Daniele 8 e sa manolloang—eleng boporofeta ba matsatsi a 2,300-ba Daniele 8:14, eleng karolo ea pono eo Daniele a neng a sa e utloisisa (sheba Dan. 8:27).

Tlhahiso leseling eo re e filoeng ho Esdrase e koala likheo tsa boporofeta ba buka ea Daniele, eleng, hore na ho bala nako ea lilemo ho qala kae Nalaneng malebana le bosebeletsi ba bohlokoa-hlokoa ba Kreste le ho re sebeletsa.

<img style="max-width:100%" src="https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png" />