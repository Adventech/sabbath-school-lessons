---
title:  Pitso ea Molimo
date:  12/10/2019
---

### Bakeng sa Thuto ea Beke ena Bala
Esdrase 7:10; Neh. 1:1–11; Dan. 9:24–27; Daniele 8; Baroma 8:28, 29; Baroma 9; Exoda 3, 4.

> <p>Temana ea Khopolo</p>
> “Ho bokoe Jehova, Molimo oa rona, ea beileng taba tse kalo pelong ea morena tsa hore ho khabisoe ntlo ea Jehova ea Jerusalema.” (Esdrase 7:27).

N a Molimo o bitsa motho e mong le e mong bakeng sa ho etsa se ikhethang? Na ho na le sekala se sebelisoang ho etsa hore e mong a be bohlokoa ho feta e mong tsebetsong e itseng? Na e be sekala seo mahlong a batho se fapana le sa Molimo? Bongata ba rona re tla re e, haholo-holo lipotsong tse peli tse qetellang. Ho na le nako eo Molimo A re lokisang, ka thuto kapa maiphihlelo, bakeng sa mosebetsi o ikhethang; ka nako tse ling, o re khetha hobane re e-na le tjantjello le boikokobetso. Na hangata ha ho bonolo ho hlokomela hore ke pitso ea Molimo eo re nang le eona? Leha hole joalo, Bibele e tletse lipale tsa batho bao Molimo O ileng oa ba khethela mosebetsi o ikhethileng. Se thahasellisang ke hore, Esdrase le nehemia ba ile ba bitsetsoa mosebetsi o ikhethang ke Molimo: ho tsosolosa seo e neng e le maloanloahla. Empa, mona ho tsosolosa ho ne ho kenyeletsa mesebetsi e ’maloa. Ba ne ba lokela ho etella pele sechaba sa Molimo ho khutlela Jerusalema, le ho tsosolosa tempele le motse. Hape, ba ne ba boetse ba lokela ho ruta batho ka Molimo le ho se tataisetsa ho boela se tiisa likamano tsa sona le Molimo. Buoa ka pitso e tsoang ho Molimo, ’me ea bohlokoa-hlokoa.

_*Ithute Thuto ea Beke ena ho lokisetsa Sabatha sa la 19 Mphalane._