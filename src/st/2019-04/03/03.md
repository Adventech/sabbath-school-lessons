---
title:  Nako ea Boporofeta
date:  14/10/2019
---

Thutong ea pele kotareng ena, re ithutile kamoo Molimo a bitsitseng Serubabele (c. 538 B.C.) le Esdrase (457 B.C.) bakeng sa bosebeletsi bo ikhethang. Thutong ea bobeli, ra shebana le pitso ea Molimo ho Nehemia (444 B.C.). Re lokela ho lemoha lipitso tsena li etsahetse ka nyallano le hore Molimo o ne a tseba pele. Mohlala, Serubabele o ile a tsamaisoa ke Molimo ho etsa mosebetsi o ikhethileng e le karabo ea pheletso ea lemo tse 70 a le kholehong e neng e porofitiloe ke Jeremia.

`Ke ka selemo sefe seo Esdrase a bitselitsoeng bosebeletsing ka sona? E n’e le ka sona selemo seo morena Artaksrksese a ntsitseng taelo. Selemo seo se bohlokoa joang boporofeteng? Sheba Daniele 9:24–27.`

Daniele 9:25 e re “ho tloha mohla ho phatlalatsoang taelo, taelo ea hore Jerusalema e tsosoe, ho fihlisa ho ‘musi a fihla, ‘musi ea tlotsitsoeng, lemo tse supileng ha supa li tla feta; Jerusalema e tla tsosoa.” Beke ea ho qetela ea boporofeta bona e hlaha temaneng ea 27. Kaha beke e etsoa ke matsatsi a supileng, beke ea boporofeta e lekana le lemo tse 7 (Numere 14:34; Ezek. 4:5, 6). Ka hona, boporofeta bona bo buoa ka libeke tse 70, tse lekanang le lemo tse 490. Potso e tlamehang ho arabeloa ke hore na, libeke tse 70 li qala neng? Litemana li re e tla ba ho tloha taelong ea ho tsolosa le ho ahoa Jerusalema. Hoo ne ho e na le kakaretso ea taelo tse tharo tse fanoeng malebana le khutlisetso ea sechaba sa Bajude. Seruse, Dairuse, le Arterksksese ba ile ba fana ka taelo ea ho tsosolosa. Leha hole joalo, ke taelo ea Artarksksese feela e ikhathatsang ka motse oa Jerusalema, ’me ke taelo ena feela e amahanngoang le ho rorisa Molimo bakeng sa bo-kena lipakeng ha hae (Esdrase 7:27, 28). Re bala ho qala ha boporofeta ba libeke tse 70 ho tloha ka selemo sa 457 B.C., selemo sa bo 70 sa morena Artarksksese I joalokaha se boleloa ho Esdrase 7:7–26. Hape-hape, kaha selemo sa 457 B.C. e boetse ke qaleho ea boporofeta ba matsatsi a 2,300 ba Daniele 8:14 (sheba Thuto ea hosane), taelo e na e sebetsa e le moo ho qalang boporofeta bona ka bobeli. Libeke tse mashome a supileng li fela ka selemo sa A.D. 34, eleng moo khaso ea evangeli e ileng ea atolosoa le ho ea ho Balichaba (e tšoauoang ke tlhoriso ea kereke ea pele le ho tlepetsoa ha Stefane ka majoe). Bohare ba beke ea ho qetela bo tlaba ka selemo sa A.D. 31, eleng ha Jesu a ne a e-sha sefapanong.

`Lekolisisa boporofeta ba Daniele 9:24–27. Bo senola joang, ka ho nepahala ho hlollang, bosebeletsi ba Jesu? Ke joang boporofeta bo kang boo bo ka thusang ho tiisa tumelo ea rona?`