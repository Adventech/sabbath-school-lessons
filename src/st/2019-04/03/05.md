---
title:  Khetho ea Molimo
date:  16/10/2019
---

Ho na le lipuo-puo malebana le ha Molimo a re khetha hore re etse ho itseng. Ba bangata ba na le maikutlo a mangata malebana le hore na khetho eo e bolelang. Bibele e reng ka khetho ea rona?

`Bala Baroma 8:28, 29. Molimo o re bitsetsa ho etsa eng? O re khethela eng?`

Litemana tsena li bontša hantle hore Molimo o reretse batho bohle ho tšoana le mora oa hae. Ha li re Molimo o re reretse ho timela kapa ho bolokeha, le hore ha re na boikhethelo tabeng ena. Ka mantsoe a mang, sepheo sa ho khetha ke hore fetola. Re tlameha ho fetoloa hore re bonahatse setšoantšo sa mora Molimo. Phetoho ena e tšepisoa temaneng e latelang (Baroma 8:30), moo Paulosi, sengoli, se supang hore bao Molimo o ba bitsang o oa ba lokafatsa (o re etsa re loke) ebile o oa re halaletsa. Ka hona, ha rea siuuoa re le bang hore re itokafatse, empa, Molimo O tšepisa ho fihlela phetoho ena ka matla a hae.

`Bala Baroma 9. Mofuta oa pitso kapa khetho ea Molimo e hlalosoang moo ke efe?`

Ho Baroma 9 Paulosi o buoa ka khetho ea Molimo bakeng sa mosebetsi o ikhethileng. Baiseraele ba ne ba khethetsoe ho tlisa litaba tse monate ka Molimo lefatšeng. Poleloana “Ke ratile Jakobo, Esau ke mo hloile” (Baroma 9:13,) ba bangata ha ba e utloisise, ba nka Molimo a ratile Jakobo feela. Empa, ho latela maemo a serapa sena, Paulosi o re Jakobo o khethiloe Esau h’a khethoa. Jakobo o ne a khethetsoe eng? Ho ba ntata sechaba sa Iseraele. Ka hona, ho na le mefuta e ’meli ea khetho/pitso eo Molimo a e sebelisang. Oa pele, Molimo o khetha e mong le e mong oa rona bakeng sa pholoho ’me o batla hore re fetohele semelong sa Jesu. Oa bobeli, Molimo o khetha batho ba fapaneng bakeng sa mesebetsi e ikhethang.

`Ke hobaneng ho tlameha ho khothatsa ho tseba hore u reretsoe ho pholosoa? Leha hole joalo, ke hobaneng ha seo se sa bolele hore khetho tsa hau li ka u thibela ho lahlehelloa ke pholoho eo?`