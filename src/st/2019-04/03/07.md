---
title:   Ithute Ka Botebo
date:  18/10/2019
---

Bala Prophets and Kings, maq. 697-699, malebana le libeke tse 70 tsa boporofeta le Nalane ea phethahatso ea tsona ka hloko. “Nako ea ho tla ha Kreste, ho tlotsoa ha hae ke Moea O Halalelang, lefu la hae, le ho isa evangeli ho balichaba, li ne li bontšitsoe ka ho hlaka. E n’e le monyetla oa Bajude ho utloisisa boporofeta bona,le ho hlokomela phethahatso ea tsona thomong ea Jesu. Kreste o ile a lemosa barutuoa ba hae bohlokoa ba ho ithuta boporofeta. H’a buoa ka boporofeta ba Daniele mabapi bo mabapi le nako ea bona o ile a re, ‘ea balang, a lemohe.’ Matt. 24:15. Kamora tsoho ea hae bafung o ile a hlalosetsa barutuoa ka ‘boporofeta bohle’ ‘lintho tse buoang ka Eena.’ Luka 24:27. Mopholosi o ne a buile ka baporofeta bohle. ‘Moea oa Kreste o neng o le ka ho bona’ ‘oa paka matšoenyeho a Kreste e sale pele, le khanya e tlang ho latela.’ 1 Petrose 1:11.”—Ellen G. White, The Desire of Ages, leq. 234.

**Lipotso Tsa Ho Qoqoa**

`1. Tsepamisa maikutlo tabeng ena ea ha Molimo a u bitsetsa ho etsa ntho’eo u ratang ho e etsa. Tse ling tsa litšiea tseo u ka li latelang ele hore u tsebe hore u etsa thato ea Molimo, eseng feela tabeng ea ho seo u ratang ho se etsa, empa nthong e ’ngoe le e ’ngoe?`

`2. Bala pale ea Jonase le kamoo a ileng a rabela pitso ea Molimo kateng bophelong ba hae. Ke lithuto life tseo re ka ithuttang maiphihlelong aa a hae? Ka mokha o tšoanang, bapisa se entsoeng ke Jonasele se entsoeng ke Paulosi ha a ne a bitsoa ke Jehova. (Sheba Liketso 9:1-20.) phapang tse kholo ho bona ke life?`

`3. “Nalane ea Judase e bontša pheletso e bohloko ea bophelo bo neng bo ka be bo hlomphiloe ke Molimo. Haeba Judase a ne a ile a shoa pele ho leeto la hae la ho qetela la Jerusalema a ka be a ile a nkoa e le e mong oa batho ba bohlokoa hara ba leshome le metso e ’meli, ea neng a tla hopoloa haholo feela.”—Ellen G. White, The Desire of Ages, leq. 716. Nahana ka pale ea Judase Iskariota. Na “pitso” ea hae e n’e le ho tla eka Jesu? Haeba ho joalo, a ka be a hloketsoe toka hakae? Ke joang re ka utloisisang Judase le menyetla eo a bileng le eona papisong le seo a qeteletseng a se etsa? Ke lithuto life tseo re ka inkelang tsona paleng ea hae malebana le matla a bolokolohhi ba boikhethelo maphelong a rona?`