---
title:  Pitso ea Esdrase le Nehemia
date:  13/10/2019
---

Re ka re Esdrase o ne a khethetsoe mabaka a ’maloa: (1) o ne a ikemiselitse ho ea; (2) e n’e le moetapele; ebile (3) e n’e le mongoli ea nang le litsebo le tichere. Hona le mabaka a mang a tlatsetso ao re ka a fumanang, hape hape. Empa ho na le temana e le ’ngoe eo mohlomong e hlalosang betere hore na hobaneng Esdrase a ile a fuoa mosebetsi ona.

`Esdrase 7:10 e reng ka Esdrase? Mohlomong Esdrase o ne a ile a “itokisa” kapa a “ikemisetsa” ka pelong, ho batlana le “molao oa JEHOVA” le ho o etsa?`

Lentsoe bakeng sa “itokisetsa” kapa ho “ikemisetsa” ka Seheberu ke kun. Lentsoe lena le ka tolokoa e le “itokiselitse, ikemisetsa, ho tiea, ho etsa ka tieo, ho tsitsa, kapa tšireletseha.” Ka hona, moelelo oa ’nete oa polelo ena ho bonahala e le hore Esdrase o ile a ikemisetsa ka tieo kapa a itjoetsa ho tsoa pelong ea hae hore o batlana le Molimo. Kamora ho fihla Jerusalema, Esdrase o ile a ba mohlala oa se boleloang ka ho inehela ho Molimo, ’me o ile a ruta Lentsoe la Molimo Jerusalema lilemo tse 13. Ho eena ho ka bonahala e ka ho ne ho se phetoho eo a e etsang nakong ea lemo tseo tse 13, empa, eaba kamora hore marako a qetoe, batho ba khobokana-eseng hobane ba qobeletsoe ke mang kapa mang, empa hobane ba ne ba batla ho etsa joalo. Lentsoe la Molimo leo esale ba le utloa ho Esdrase le ne le metse.

`Hobaneng Nehemia a ile a khethoa? Bala Nehemia 1:1–11.`

Nehemia o ne a e na le pelo ea Molimo le ea batho. O ile a ferekana ha a lemoha hore mosebetsi o eme Jerusalema. Nehemia o ne a e na le sefutho sa mosebetsi, ’me hantle joaloka Esdrase, o ile a ithaopela mosebetsi. Molimo o ile a arabela lithapelo le litakatso tsa bona. Ka nako e ’ngoe re ba le maikutlo a hore haeba re rata ntho, e tlameha e sa tsoe ho Molimo, hobane Molimo o fana ka ntho tse thata feela tseo re ka ’nang ra se ke ra batla ho li etsa. Empa ha re tsamaea le Molimo, litakatso tsa ho etsa seo re se ratang hangata li tsoa ho Molimo. Molimo o batla hore re be le sefutho sa seo re se etsang bakeng sa hae.

`Ke ka tsela life u bileng le maiphihlelo a ’nete ea hore Molimo o u bitsetsa ho etsa ntho tseo u li ratang?`