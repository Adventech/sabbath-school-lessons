---
title:  Ho Itima le Ho khumamela
date:  10/11/2019
---

`Bala Nehemia 9:1–3. Hobaneng batho ba ne ba ikhetholla ho melata ee kaofela?`

Leha Nehemia a ne a e na le takatso ea hore batho ba amahanye nako ena le thabo, joale o ile a etella pele sechaba se khobokaneng ho itima. Ba ile ba ikokobetsa pela Molimo ba itšela ka lerōle lihloohong, ba apere masela a mahoashe. Kaha melata e n’e se na seabo libeng tsa sechaba sa Iseraele, Baiseraele ba ile ba tsoa ka hara bona, kaha Baheberu ba ne ba tseba hore ke libe tsa bona tse hlokang ho tšoareloa. Ba ne ba ananela libe tsa sechaba sa bona, tse ba isitseng kholehong. Thapelo ea bona e kopanetsoeng le boipolelo libe ho bontša ho utloisisa tlhaho ea sebe sa bona ka botebo. Baiseraele ba ka be ba ile ba koatela hore ke baholo-holo ba bona ba ba kentse kenya-kenyeng ena e entseng hore sechaba se ee kholehong. Kapa ba ka be ba ile ba nka nako ba koma-koma ka khetho ea baetapele ba bona le ho hloka borapeli hoo meloko e tlileng pele ho bona e ho bontšitseng, tse entseng hore e be ba mona kajeno-ke sehlotšoana sa batho ba khutlang kholehong. Leha hole joalo, ho e-na le ho ingamangama le ho tlala lehloeo, ba retelehela ho Molimo ka boikokobetso le boipolelo ba libe. Nehemia 9:3 e tlaleha hore sechaba se ile sa bala bukeng ea Molao ho fihlela karolo e ’ngoe ea bone ea letsatsi, ’me ba ipolela libe le ho khumamela Molimo karolong e ’ngoe ea bone. Hona ke palo ea boraro ea Tora. Ho bala Tora ke khubu ea boipolelo libe, ho tlamehang ho itšetleha ’neteng, e tsoang ho Molimo. Ha re bala Bibele, Molimo o atamela ho rona, ’me Moea O Halalelang O ka re ruta oa buoa le rona. ’Nete ea Lentsoe la hae e bopa menahano ea rona le kutloisiso, e ea re khothatsa e re fa morolo. Baiseraele ba bile ba e ba bofifing ba lla, hobane ho ba le nako botenng ba Molimo bo halalelang hore hlokomelisa botle le molemo oa hae le bile le tempa kamoo ho makatsang kateng hore e be Mohlōli oa leholimo le lefatše o khetha ho ba le rona, le ha re le litšila. Ka hona, re hlokomela hore ntle ho Molimo maphelong a rona, ha rea fapana le baholo-holo ba rona hohang. Ke ha feela Molimo a sebetsa kahare ho rona re ka bang seo re lokelang ho ba sona.

`Bala Daniele 9:4–19. Ke joang thapelo ea hae e ka sebetsang maphelong a rona kajeno? Bonnete ba ho phela see bo tlameha ho reng ho motho ka mong, hape re le kereke?`