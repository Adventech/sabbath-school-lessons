---
title:  Molimo oa Rona ea Tšoarelang
date:  09/11/2019
---

### Bakeng sa Thuto ea Beke ena Bala
Neh. 9:1–3; Dan. 9:4–19; Neh. 9:4–8; Bakol.1:16, 17; Neh. 9:9–38; Baroma 5:6–8.

> <p>Temana ea Khopolo</p>
> “Ea patang melato ea hae a ke ke a hlohonolofala, empa ea e bolelang, a e bakela, o tla fumana mohau (Liproverbia 28:13).

Kamora hore mokete oa metlotloane (Sukkot) o fele, baetapele ba boela ba khobokanya sechaba hape. Ba ne ba sa tsoa ba le nako ea ho keteka; joale e n’e le nako ea ho khutlela mosebetsing o sa felang oa ho ipolela libe le pako ea libe pela Molimo. E, pejana baetapele ba ne ba ba boleletse hore ba emise ho ba bofifing, ba soabele liphoso tsa bona, empa seno ha se bolele hore ho lla le ho ipolela libe ha li bohlokoa. Ka hona, joale kaha ba ketekile mekete, e n’e le nako ea ho feta tlasa boipolelo bo nepahetseng. Tatellano ea liketsahalo e bontšoang mona hase hore ke kamoo ho nyakalla le boipolelo ba libe li lutseng li etsoa kateng; kapa hona hore ke setlamo ho lula ho tla boipolelo ba libe. Leha ka tlhaho re ka latela tlhahlamano ea ho qala ka boipolelo libe, e be ho latela ho keteka, mohlomong ketekelo ea Molimo e tlameha ho tla pele maphelong a rona. Ka holimo ho tsohle, Baroma 2:4 e re bolella hore “Ke molemo oa Molimo” o re khannelang pakong. “Molemo” oa hae, ka hona, o tlameha ho tlisa thoriso le ketekelo, ha re hopola hore re hloka Molimo ho re tšoarela, ho re hlatsoa, le ho re bopa bocha.

_*Ithute Thuto ea Beke ena ho lokisetsa Sabatha sa la 16 Pulungoane._