---
title:  Lithuto Ho tsoa Nalaneng
date:  12/11/2019
---

`Nehemia 9:9–22. Karolo ee ea thapelo e fapana joang le karolo ea pele?`

Thapelo e tloha ho roriseng Molimo le botšepehi ba hae e ea ho bapiseng ho se tšepahale ha Baiseraele maiphihlelong a bona a Egepeta le a lefelleng. E lokolisa lintho tsohle tseo Molimo a li fileng Baiseraele; empa ka bomali-mabe, likarabelo tsa “bo ntate” limphong tseo ea e ba boikhohomoso, manganga, le ho se natse liketso tsa mohau tsa Molimo hara bona. Ho amohela ho hloleha ho hloka boinehelo ba ’nete ho Molimo ha motho ke khato ea bohlokoa e isang boipolelong ba libe le pako. Leha litemana tsena li buoa ka batho ba neng ba tlosoe ho rona khale koana, ha ho motho ea ka hanang hore o na le bothata ba tsona ntho tseo.

Ehlile, mona ke moo evangeli e leng bakeng sa rona le bona. Ho ipolela libe haho re pholose; ke sehlabelo seo Kreste a re etselitseng sona feela se etsang joalo. Ho ipolela libe le pako, ke khubu ea ho amohela hore re lokafatsoa ke Kreste feela. “Ha re amohela Kreste e le mopholosi oa rona ka tumelo le pako ea ’nete, Morena o re tšoarela libe, e be o tlosa kotlo e behetsoeng ea tlolang molao. Joale moetsalibe o ema kapela Molimo e le motho ea lokileng; o amoheloa ke leholimo, a boele a be setsoalleng le Ntate le Mora.”—Ellen G. White, Selected Messages, book 3, leq. 191. Ka mokha o tšoanang, kaha botle ba hae bo etsa hore re ipolele libe tsa rona re be re li bakele, re lokela ho ikemisetsa ka matla a Molimo ho tela libe.

Taba ke hore Baiseraele ba ile ba itšoara hampe, empa Molimo o bile lerato. Haa hetla morao ba sheba seo Molimo o se etselitseng sechaba sa Iseraele ho ile ha hopotsa batho hore kaha Molimo o ba etselitse tse kholo nakong ea khale, o tla tsoela pele ho ba hlokomela le ha joale le ka moso. Ke ka hona ho neng ho lutse ho le bohlokoa ho batho ho lula ba hopola kamoo Molimo o sebelitseng kateng Nalaneng ea bona. Ha ba lebala, e n’e le ha ba qala ho kena mathateng.

`Hetla morao o nahane ka nako tseo o neng o tiea o hlapanya hore Molimo o sebelitse bophelong ba hau. Ke joang u ka fumanang khothatso bakeng sa hau kamoso ha u kopana le mathata? Ke joang u ka ithutang ho tšepa botle ba Molimo ka hohle-hohle nakong tseo u ikutloang o nyahame, o nyotobetse, o tšaba bokamoso?`