---
title:  Thoriso le Kopo ea Phohomela
date:  14/11/2019
---

`Bala Nehemia 9:32–38. Khubu ea qetello ea thapelo ea boipolelo libe ke efe?`

Hape, thapelo e khutlela ho roriseng Molimo le seo a leng sona: o moholo, o matla, ebile o oa tsoteha, o boloka selekane le mohau. Ba bonahala ba tiile ho ananeleng botle ba Molimo ho bona. Ba boetse ba tlisa kopo ea phohomela ka sebopeo sa ho etsa selekane le Molimo, se hlalosoang ka botebo khaolong ea 10. Kopo ea bona ke efe?

“’Me joale, Molimo oa rona, Molimo o moholo, o matla, o tšabehang, o bolokang selekane le mohau: u se ke oa re, a manyenyane mahlomola ao a re hlahetseng” (Neh. 9:32). Sechaba se lokela ho leboha marena a kaholimo ho sona. Khatello ho tsoa kamahohle e aparetse sehlotšoana se se nyenyane sa Baiseraele, ’me ba khathetse ke eona. E sale ba tlameha ho mamella bokhopo kamora bokhopo, joale ba tšepa hore ba tla phomola.

Se thahasellisang, ba ipitsa “bahlanka.” Kamora ho lokolisa ho se tšepahale ha sechaba sa bona, ba qetella ka ho buoa ka bona ka tšebeliso ea lentsoe leo. Ehlile, bahlanka, ba mamela beng ba bona. Ka hona, tšebeliso ea lentsoe lena ba hlokomela hore ba tlameha ho mamela Morena ho feta kamoo ba tlileng pele ho bona ba entseng kateng. Sena ke boipolelo ba bona ba takatso ea bona ea ho tšepahalla Jehova le melao ea hae. Hape, joaloka bahlanka ba Molimo, ba mo kopa ho kena lipakeng bakeng sa bona.

Sechaba sa Esdrase le Nehemia se hlalosa maiphihlelo a sona a ha joale a le “tsietsing e kholo” (Neh. 9:37), e ka bapisoang le mahlomola ao Baiseraele ba a fumaneng Egepeta (Neh. 9:9). Thapelo ea bona e boka Molimo ka ho bona matšoenyeho a bona Egepeta le ho se a tlolise mahlo. Joale sechaba se kopa Molimo ho kena lipakeng joalokaha a entse nakong e fetileng, le ha ba sa lokeloe joalo, hobane ha ho le a mong-marena, likhosi, baporista kapa baporofeta, kapa bo ntat’a bona moholo-ea ileng a tšepahala. Ka hona, ba itšetlehile feela mohaung oa Molimo ho bona, eseng ho bona kapa mesebetsing ea baholo-holo ba bona, ka tšepo ea hore Molimo o tla kena lipakeng bakeng sa bona.

`Bala Baroma 5:6–8. Litemana tsee li bontša se neng se koptjoa ke Baiseraele ho Molimo joang? Ke khothatso efe eo re ka e fumanang ho se neng se koptjoa ke Baiseraele le se neng se buuoa ke Paulosi ho Baroma?`