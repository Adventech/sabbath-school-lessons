---
title:   Ithute Ka Botebo
date:  15/11/2019
---

Bala Ellen G. White, “Ho ipolela libe,” maq. 37–41, ho Katamelo ho Kreste. Ho Nehemia 9:25, Baheberu ba buile ka kamoo baholo-holo ba bona “ba phela menyakeng” molemong oa Molimo o moholo. Kutu ketso e tšoana le lebitso la Edene, joaloka ho “serapeng sa Edene” (Gen. 2:15). Mohlomong, botoloki bo nepahetseng e kaba “ba i-edena” haeba edene e le leetsi. Evangeli ke hore, ho feta tsohle, khutlisetso, ’me papiso e betere e kaba efe ntle le Edene e ka emelang seo re tla khutlisetsoa ho sona qetellong? Molimo o ila bitsa Baheberu ’me a ba beha mateanong a litsela tsa lefatše la khale e le hore a etse setšoantšo sa Edene bakeng sa lefatše le oeleng. Le kamora ho isoa kholehong le ho khutla, khonahalo e n’e ntse e le teng. “Jehova o utloetse Sione bohlokoa, o utloetse ngalo tsohle tse senyehileng tsa hae bohloko; o fetotse nahathote ea hae ea e ba joaloka Edene” (Esa. 51:3). E ea, batho ba ile ba natefeloa ke litlhohonolofatso tsa ntho tse tšoarehang tseo Molimo a neng a ba tšepisitse tsona, litlhohonolofatso tseo, hore na li ka fihlella kae lefatšeng le oeleng, e n’e le tse tšoanang le se bileng teng Edeneng. ’me seo se ne se lokile. Ba ne ba lokela ho natefeloa ke tsona. Molimo o hlōtse lefatše hantle hore batho ba natefeloe ke lona, ’me Iseraele ea khale-e hlohonolofalitsoeng ke Molimo-e ile ea natefeloa ke lona, le eona. Sebe sa bona se ne se se ho “i-edeniseng” molemong o moholo oa Molimo, e mpa ho lebaleng Jehova (Ezek. 23:35), eo ba neng ba natefetsoe ke molemo oa hae. Litlhohonolofatso joale tsa e ba sehlohlolo ka bo tsona ho e na le ho ba tsona tse isang sehlohlolong, elgn se neng se tla senolela ba haufi le bona ka Molimo.

**Lipotso Tsa Ho Qoqoa**

`1.	Jesu o itse, “Ha e le ea e amohetseng hara meutloa, ke ea utloang lentsoe; empa ho belaella lefatše lena, le ho thetsa ha lefumo, ho pupetsa lentsoe, ’me le nyope.” (Matt. 13:22). O bolel’ang ka “ho thetsa ha maruo,” ho amana joang le thapelo ea boipolelo libe eo re ithutileng eona bekeng ee?`

`2.	Tsepamisa maikutlo hape thutong ea tlholeho. Elelloa hore thapelong ea Nehemia 9 ba batla ba buoa ka Jehova hang hang e le Mohlōli le ’Moloki. See se re bolellang malebana le kamoo see eleng motheo oa tumelo ea rona kateng?`

`3.	Re leka-lekanya joang ho ananeleng boetsalibe ba rona ba tlhaho empa re, ka nako e tšoanang, re sa lumelle satane ho sebelisa boetsalibe ba rona ka tsela tse ka etsang hore re se nyahame e be re lahla tumelo ea rona ka hohle-hohle?`