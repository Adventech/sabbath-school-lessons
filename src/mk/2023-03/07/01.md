---
title: Обединето тело Христово
date: 05/08/2023
---

### Прочитајте ги библиските текстови:
Ефесјаните 4,1-16; Филипјаните 2,3; Псалми 68,18; Дела 2; 1. Коринтјани 12,4-11.27-30; Исаија 5,4.

> <p>Запомнете го стихот</p>
> „И Тој постави едни за апостоли, други за пророци, трети за благовестители, четврти за пастири и учители, за усовршување на светиите во делото на служењето, за изградување на Христовото тело“ (Ефесјаните 4,11.12).

Една од басните на Езоп се вика „Стомакот и стапалата“, и гласи отприлика вака: „Стомакот се скарал со стапалата за тоа кој од нив е поважен“. Стапалата упорно повторувале дека тие се толку силни што можат дури и да го носат стомакот наоколу, на што стомакот забележал: „Но, мои добри пријатели, ако не внесувам храна, вие не би можеле ништо да носите“ (Lloyd W. Daly, Аеsop Without Моrals; Nеw Yоrk: Тhоmas Yоsеlоff, 1961, стр. 148).

Павле често го користел човечкото тело за да испрати духовна порака.

За Павле, човечкото тело – и црквата како тело Христово – е составено од различни делови со различни способности, од кои сите мора да работат заедно за телото да биде здраво. Во Ефесјаните 4,1-16 Павле повторно ја развива метафората за тело што толку успешно ја користел претходно (Римјаните 12,3-8; 1. Коринтјани 12,12-31). Христос сега е Глава на телото и Тој го снабдува телото со „надарени“ луѓе кои го обезбедуваат единството на тоа тело, при што секој дел – секој член на црквата – придонесува со своите способности за целината.

Павловата слика за здраво, усогласено тело ни помага да ја разбереме Божјата цел за нас: да бидеме дел од плодоносната црква обединета во Христа.

---

#### Додаток: Утрински стих

**Жив Поглавар на христијаните:** 2. Тимотеј 3,16.