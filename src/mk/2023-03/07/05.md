---
title: Даровите на прославениот Исус
date: 09/08/2023
---

`Повикувајќи се на стихот Псалми 68,18, Павле штотуку го опишал воскреснатиот, прославен, победоносен Исус како Оној кој им дава дарови на луѓето од висините. Какви „дарови“ дава прославениот Исус и со каква цел? Ефесјаните 4,11-13.`

Павле препознава четири групи „надарени“ луѓе кои се дел од ризницата на прославениот Исус, а кои Тој ѝ ги дава на својата црква: (1) апостоли; (2) пророци; (3) евангелисти; (4) пастири и учители (структурата на грчкиот израз сугерира дека тоа е една група). Христос ги дава овие дарови заради довршување на важното дело: „За усовршување на светиите во делото на служењето, за изградување на Христовото тело“ (Ефесјаните 4,12), „додека сите не го достигнеме единството на верата и познанието на Синот Божји, до состојба на совршен човек, до мера на возраста на Христовата полнота“ (Ефесјаните 4,13).

Таа последна порака била од посебна важност за првите адвентисти, кои размислувале за духовниот дар на Елена Г. Вајт. Дали Библијата го потврдува само она дејство на дарот на пророштво кое се манифестирало во црквата во времето на апостолите? Или тој дар ќе продолжи да се дава сè до Христовото доаѓање? Одговорот на ова раните адвентисти го нашле во стихот Ефесјаните 4,13 и го објавиле преку приказната за капетанот на бродот, кој бил должен да ги следи упатствата што му биле дадени во врска со една пловидбата. Кога бродот се приближил до пристаништето, капетанот пронашол информација меѓу упатствата дека на патот ќе им се придружи еден кормилар за да му помогне околу управувањето со бродот. За да остане верен на првичните упатства, капетанот морал да му дозволи на кормиларот да се качи на бродот и да ги следи понатамошните упатства што ќе му ги даде тој. „Кој сега се држи до тој оригинален прирачник? Оние кои го отфрлаат кормиларот или оние кои го прифаќаат, како што им налага упатството? Проценете сами“ (Uriah Smith, „Dо Wе Discard thе Bible by Endorsing the Visions?“, Review and Herald, Јаnuary 13, 1863, стр. 52).

Треба да бидеме особено внимателни кога го утврдуваме идентитетот на „пастирот“ (или на „пасторот“), „учителот“ и „евангелистот“, бидејќи за овие позиции размислуваме во контекст на нашето време. Меѓутоа, колку што можеме да утврдиме, во времето на Павле сите тие имиња се однесувале на водачите лаици кои служеле во куќните цркви во Ефес (сп. 1. Петрово 2,9; Дела 2,46; Дела 12,12).

`Прочитајте го стихот Исаија 5,4: „ Што уште требаше да направам за Моето лозје и не го направив?“ Размислете за тој стих во контекст на она што Бог ни го дал преку службата на Елена Г. Вајт. Како може тоа да се примени на нејзината служба?`

---

#### Додаток: Утрински стих

**Заповедник на небото:** Филипјаните 2,7.