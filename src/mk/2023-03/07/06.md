---
title: Растење во Христа
date: 10/08/2023
---

`Каква опасност се заканува на зрелоста на Христоликата црква? Ефесјаните 4,14.`

Павле гледа едно окружување кое не се разликува многу од нашето и во кое на верниците со „измама“ им се наметнуваат различни идеи, преку оние што ги „занесува секој ветар на лажните учења“. Тој користи три вида слики за да ги опише опасностите од таквата произволна употреба на теологијата: (1) незрелоста на детството – „да не бидеме веќе мали деца“; (2) опасностите на отворено море, каде што „лула и занесува секој ветар на лажните учења“; (3) ризикот да бидеме измамени од вешти луѓе кои, како коцкарите, изведуваат разни трикови. Павле фигуративно го користи грчкиот збор kubeia („фрлање коцки“) за да означи „лукавство“ или „измама“.

Павле смета дека склоноста кон поделба е важна карактеристика на лажната наука – она што го храни телото, што му помага да расте и да се одржува, тоа е добро, додека она што го исцрпува и го разединува е зло. Со одвраќање од учењата кои предизвикуваат поделби и со свртување кон докажани и сигурни учители (Ефесјаните 4,11), тие ќе напредуваат кон вистинска христијанска зрелост и ќе одиграат значајна улога во Христовото тело (Ефесјаните 4,12.13; споредете со Ефесјаните 4,15.16).

`Во која смисла здравата црква функционира како здраво тело? Ефесјаните 4,15-16.`

Во Ефесјаните 4,1-16, Павле се залага за единство на црквата и ги наговара оние на кои им се обраќа активно да го негуваат. Иако единството произлегува од самата теологија (Ефесјаните 4,4-6), тоа сепак бара напорна работа (Ефесјаните 4,3). Еден од начините на кои можеме да го негуваме единството е да бидеме активни „делови“ од Христовото тело (Ефесјаните 4,7-16). Секој од нас е дел од тоа тело и треба да придонесе за неговото здравје и растење (Ефесјаните 4,7.16). Исто така, сите ние треба да имаме корист од работата на апостолите, пророците, евангелистите и пасторите-учители (Ефесјаните 4,11). Тие, како лигаментите, тетивите и „секој одделен дел“ (Ефесјаните 4,16), имаат улога да нè поврзуваат и да ни помогнат да растеме заедно во Христа, кој е Глава на телото (Ефесјаните 4,13-15).

`Какви „ветришта на науката“ дуваат низ нашата црква денес и како можеме цврсто да им се спротивставиме? Изнесете го вашиот одговор во саботношколската класа?`

---

#### Додаток: Утрински стих

**Остварување на подигнатиот и превртен сноп:** 1. Коринтјани 15,23.
