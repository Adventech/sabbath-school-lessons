---
title: За натамошно проучување
date: 11/08/2023
---

Следните две забелешки ќе ни помогнат да го прошириме нашето разбирање на текстот Ефесјаните 4,7-10:

1. *Преведувањето на стихот Ефесјаните 4,9*. Некои преведувачи укажуваат дека до „слегување“ доаѓа пред искачувањето (на пример: „Тој прво се спуштил“ - превод од англиски: KJV, RSV, NASB). Некои други преводи повнимателно го следат грчкиот текст, оставајќи го отворено прашањето за времето на издигнување и слегување, што го дозволува гледиштето изразено во лекцијата од вторникот, дека треба да се следи текот на наративот од стихот Псалми 68,18, според кој Христос прво се вознел на небото („се издигна“), а потоа се спуштил („слезе“) во Духот.

2. *„Присвојување на пленот“*. Цитирајќи го Псалми 68,18 од Стариот завет на грчки, познат како Септуагинта (старогрчкиот превод на Стариот завет), Павле во Ефесјаните 4,8 користи израз кој буквално гласи: „ги зеде заробениците“ (што се гледа кај некои преводи), а за кои обично се смета дека значи „повел со себе група заробеници“. Адвентистите на седмиот ден главно сметаат дека овој израз се однесува на моментот кога Христос, за време на неговото вознесение, ги зел со себе на небото оние кои воскреснале во посебно воскресение за време на неговото воскресение (Матеј 27,51-53). Тие го претставуваат ‘превртениот сноп’, првите плодови на откупените, кои Тој му ги претставил на Отецот по Неговото враќање во небесните дворови“ (види: *The SDA Bible Commentary*, том 6, стр. 1022; Longing of the Ages, стр. 834 /оригинал/, сп. *Копнежот на вековите*, стр. 785, 786 /оригинал/). Друга можност е дека, во согласност со Колосјани 2,15, го разбираме тој пасус како слика на Христовата победа над Неговите непријатели – сатаната и злите ангели – кои се прикажани како поразени заробеници.

**Прашања за разговор**

`1. Споредете ја листата со „духовни дарови“ од Ефесјаните 4,11 со слични набројувања во следните текстови: 1. Коринтјани 12,4-11.27-30; Римјаните 12,4-8; 1. Петрово 4,10.11. Кои сличности и разлики ги забележувате?`

`2. Разговарајте како класа за некои од „ветриштата на науката“ што дуваат во црквата денес. Забележете дека Павле нѐ советува да не дозволиме таквите ветришта да нѐ занесуваат. На кои конкретни начини можеме да се заштитиме и себеси и другите во црквата од штетата што овие ветришта можат да ни ја нанесат?`

`3. Павле ја нагласува темата на „единството“ во целото Послание до Ефесјаните. Меѓутоа, дали по секоја цена треба да се стремиме кон единство? Со други зборови, во кој момент нашата желба за единство може да стане контрапродуктивна? Разговарајте за тоа.`

---

#### Додаток: Утрински стих

**Мил и Возљубен:** Колосјани 1,13.
