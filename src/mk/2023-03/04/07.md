---
title: За натамошно проучување
date: 21/07/2023
---

Во основа, Посланието до Ефесјаните е наратив кој често делумно се повторува или на него се алудира. Главните настани во тој наратив се:

<br> 1. Бог го бира својот народ „уште пред светот да биде создаден“ (Ефесјаните 1,4.5.11).
<br> 2. Тие претходно живееле во состојба на изгубеност (Ефесјаните 2,1-3.11.12; Ефесјаните 4,17-19,22; Ефесјаните 5,8).
<br> 3. Бог интервенира во Христа за да ги спаси (Ефесјаните 1,7.8; Ефесјаните 2,4-6.13-19; Ефесјаните 4,1.20.21; Ефесјаните 5,2.8.23.25.26).
<br> 4. Тие го прифаќаат евангелието (Ефесјаните 1,12.13, а тоа се подразбира и на други места). Некогаш живееле „без надеж“ (Ефесјаните 2,12), но сега имаат „една надеж“ на која се повикани верниците (Ефесјаните 4,4; спореди со Ефесјаните 1,18).
<br> 5. Оние на кои им се обраќа Павле, сега живеат како ученици. Иако нивното време е преполно со опасност и противење од страна на злите сили, тие можат да црпат од изворите што им ги нуди прославениот Господ (Ефесјаните 1,15-23; Ефесјаните 2,6; Ефесјаните 3,14-21; Ефесјаните 4,7-16; Ефесјаните 6,10-20).
<br> 6. Во кулминацијата на историјата во иднина, улогата на Духот како „залог“ (Ефесјаните 1,13.14) или „печат“ (Ефесјаните 4,30) ќе се манифестира целосно. Во тој крунски момент, оние на кои им се обраќа Павле, ќе бидат наградени за нивната верност со примање на „наследството“ што веќе им е дадено во Христа (Ефесјаните 2,7; Ефесјаните 6,8.9), и врз основа на нивната вера во Христа, ќе им биде доделено место во тоа христоцентричното доба што доаѓа (Ефесјаните 1,21; Ефесјаните 2,7.19-22; Ефесјаните 4,13.15; Ефесјаните 5,27).

**Прашања за разговор**

`1. Основната нишка на Посланието до Ефесјаните (видете го она што беше кажано погоре) не е само сторија за верниците од првиот век. Тоа е и наша сторија. Кој од главните чекори или фази на таа сторија ви дава најголема надеж во овој момент?`

`2. Што мислите, зошто Павле толку често се потсетува на грешното минато на своите слушатели, повикувајќи ги да размислат за својот живот пред да се обратат?`

`3. Споредете го Павловото резиме на евангелието во Ефесјаните 2,8-10 со неговото претходно резиме во Римјаните 1,16-17. Кои слични теми се појавуваат во нив? Во што се разликуваат тие два текста?`

`4. Иако добрите дела на верниците немаат никакво влијание врз нивното спасение, бидејќи не можат да им обезбедат спасоносни заслуги пред Бога, која важна улога ја имаат тие во Божјите планови за нив? Ефесјаните 2,10.`

---

#### Додаток: Утрински стих

**Голем трговец со духовни богатства:** Римјаните 11,33.