---
title:  Искуство
date:   21/07/2023
---

#### Преплашена во Русија: Дел 1

_од Ендру Мек Чесни_

Невообичаени настани почнале да ѝ се случуваат дома откако 16-годишната Алмира се пријавила на курс за натприродни работи во руската република Башкортостан.

Било 1992 година. Советскиот Сојуз се распаднал претходната година, а јавниот интерес бил голем за некогаш забранетата религија. Двајца Руси од Москва се појавиле во училиштето на Алмира во градот Сибај и понудиле воннаставни курсеви за екстрасензорна перцепција.

Родителите на Алмира и забраниле на Алмира да ги посетува курсевите.

Руските учители пак, ветиле дека ќе откријат неверојатни тајни, вклучително и како да лекуваат болести. Мајката веќе некое време имала главоболки, а Алмира сакала да и помогне. Така, таа тајно ги посетувала курсевите.

Ја учеле дека е опкружена со невидливи добри и зли сили и, доколку ги совлада, може да прави чуда.

Сама дома се обидела да го спроведе она што го учела.

Таа во својот дом извршила едностран разговор со невидени сили, велејќи дека сака да ги контролира.

Таа ноќ, кога го изгаснала светлото за да си легне во кревет, почувствувала присуство во собата.

По некое време, присуството се манифестирало во текот на денот кога била сама дома. Понекогаш забележувала сенка како поминува покрај прозорецот.

Таа не се плашела. Мислела дека е силна и е на пат да контролира невидлива сила.

Како што минувало времето, таа на нејзина жалост сфатила дека силата е посилна од неа.

Таа не можела да ја контролира.

Исплашена престанала да ги гаси светлата кога легнувала навечер во кревет. Таа се плашела да спие. Кога конечно спиела, имала страшни кошмари.

Во очај, Алмира ја замолила мајка ѝ да спие со неа. Но, мајка ѝ после неколку дека одбила да спие со неа. Таа ѝ кажала дека има кошмари.

Во текот на следните шест месеци, животот на Алмира се превртел наопаку. Нејзините оценки страдале и изгледала како да е во постојан конфликт со наставниците, пријателите и нејзините родители. Таа станала преплашена. Таа не знаела каде да се обрати.
