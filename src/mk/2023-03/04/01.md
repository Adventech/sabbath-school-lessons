---
title: Како Бог нè спасува
date: 15/07/2023
---

### Прочитајте ги библиските текстови:
Ефесјаните 2,1-10; Ефесјаните 5,14; Римјаните 5,17; Ефесјаните 5,6; 2. Тимотеј 1,7.

> <p>Запомнете го стихот</p>
> „Но Бог, Кој е богат со милост, поради големата Негова љубов, со која нè засака, иако бевме мртви поради гревовите наши, нè оживеа во Христос“ (Ефесјаните 2,4.5).

На 14 октомври 1987 година, осумнаесетмесечната Џесика МекКлур, додека си играла во дворот на својата тетка, паднала во напуштен бунар длабок речиси седум метри. Нејзината несреќа ги привлече медиумите од целиот свет во Мидленд, Тексас. Така публиката ширум светот можеше да го гледа „бебето Џесика“ како спие, плаче, пее и ja довикува нејзината мајка, додека работниците од итната помош пумпаа свеж воздух во бунарот.

Конечно, педесет и осум часа по падот на Џесика, публиката од цел свет гледаше како Џесика ја ослободуваат од бунарот во кој била заробена повеќе од два дена. Фотографијата на Скот Шо, наградена со Пулицерова награда, го фати клучниот момент – спасувачкиот кабел наспроти загрижените лица на спасувачите на Џесика, кои гледаат надолу кон завитканото снопче во срцето на драмата – во кој се наоѓа бебето Џесика.

Нема ништо толку возбудливо како што се добрите стории за спасување живот, а во Ефесјаните 2,1-10 Павле ни дава близок, личен увид во најголемата и најинтересна спасувачка мисија на сите времиња – Божјите напори да го откупи човештвото. А драматичноста на таа сторија е дополнително засилена со сознанието дека ние не сме само набљудувачи на туѓо, туку сведоци на сопственото спасение.

---

#### Додаток: Утрински стих

**Творец што умира:** Матеј 26,39.