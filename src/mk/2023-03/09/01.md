---
title: Мудро живеење
date: 19/08/2023
---

### Прочитајте ги библиските текстови:
Ефесјаните 5,1-20; 1 Коринтјани 5,1-11; Откровение 16,1-16; Колосјани 4,5; Изреки 20,1; Изреки 23,29-35; Дела 16,25.

> <p>Запомнете го стихот</p>
> „Па така, внимавајте добро како живеете! Не како безумни, туку како мудри; 16 ползувајте го времето, зашто дните се лукави. Затоа немојте да бидете неразумни, туку распознајте што е волјата Божја!“ (Ефесјаните 5,15-17)

Не толку одамна, во Обединетото Кралство еден кристален бокал бил ставен на аукција. Аукционерите го опишале како „француски бокал за вино од деветнаесеттиот век“, проценувајќи ја неговата вредност на 200 американски долари. Меѓутоа, двајца остроумни понудувачи го препознале бокалот како исклучително редок предмет од исламско потекло. Неговата вистинска вредност на крајот била проценета на 5 милиони фунти (околу 6,5 милиони долари). Што го натерало тој понудувач да се согласи на таква спогодба? Тој знаел нешто што аукционерот не го знаел – вистинската вредност на бокалот.

Во Ефесјаните 5,1-20, Павле ги спротивставува паганските вредности со оние што ги ценат верниците. Паганите го сметале простачкиот говор (Ефесјаните 5,4), пијанството (Ефесјаните 5,18) и разузданоста (Ефесјаните 5,3.5) како големо богатство во животот. Меѓутоа, верниците знаат дека доаѓа конечниот ден на судот, кога вистинската вредност на сè ќе стане очигледна (Ефесјаните 5,5.6). Затоа, наместо да им придаваат вредност на забавата и пијанството, тие, меѓу другото, се восхитуваат на „сè што е добро, праведно и вистинито“ (Ефесјаните 5,9) во Христа. Во тој поглед, Павле ги поттикнува да ја прифатат спогодбата што им е понудена во Христа, имајќи предвид дека тие (како и сите ние) живеат на прагот на вечноста (Ефесјаните 5,15-17).

---

#### Додаток: Утрински стих

**Вечна Реч:** Јован 18,37.
