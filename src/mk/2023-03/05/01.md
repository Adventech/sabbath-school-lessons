---
title: Хоризонтално помирување - крстот и црквата
date: 22/07/2023
---

### Прочитајте ги библиските текстови:
Ефесјаните 2,11-22; Римјаните 3,31; Римјаните 7,12; Исаија 52,7; Исаија 57,19; Јован 14,27; 1. Коринтјани 3,9-17.

> <p>Запомнете го стихот</p>
> „Но сега, во Христос Исус, вие, кои некогаш бевте далеку, станавте блиски преку крвта Христова. Зашто Тој е нашиот мир, Кој од двата народи направи еден и ја разруши преградата што беше меѓу нив“ (Ефесјаните 2,13.14).

Замислете да сте некој многубожец, Грк, кој научил да го цени еврејскиот Бог. Всушност, вие сте ги напуштиле вашите многубожечки обичаи и сте го прифатиле единствениот вистински Бог. Додека минувате низ прекрасниот двор меѓу столбовите на ерусалимскиот храм, звуците на богослужението будат желба во вас да го славите Бога. Меѓутоа, токму тогаш наидувате на камена барикада висока повеќе од еден метар. Приближно на секој половина метар, на латински и грчки јазик е изгравирана следнава порака: „Ниту еден странец не смее да помине зад оваа преграда и оградениот простор на храмот“. Секој што ќе биде фатен да го прави тоа ќе биде виновен за сопствената смрт која ќе следи.“ Одеднаш се чувствувате исклучени, отуѓени, одвоени.

Во Ефесјаните 2,11-22, Павле гледа дека Христовиот крст внесува драматична промена, уривајќи ги таквите бариери и ѕидови. Вертикално, крстот го укинува отуѓувањето, помирувајќи ги луѓето со Бога. Хоризонтално, тој ги помирува луѓето едни со други. Крстот го отстранува непријателството и внесува мир меѓу Евреите и незнабошците, правејќи ги „едно тело“ (Ефесјаните 2,15). Заедно, тие стануваат нов храм, „живеалиште Божјо преку Духот“ (Ефесјаните 2,22).

Што значи оваа вистина за нас денес?

---

#### Додаток: Утрински стих

**Пријател на грешниците:** Езекиел 33,8.