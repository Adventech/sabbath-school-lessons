---
title:  Искуство
date:   15/09/2023
---

#### Наоѓање на вистинските зборови

_од Ендру Мек Чесни_

Алексеј Арушанијан, 33-годишен украински државјанин кој живее во Полска, забележал Библија и многу други верски книги во станот на жена чии прозорци ги монтирал.

Алексеј припаѓал на група членови на црквата кои ја дистрибуирале *Големата борба* на Елен Вајт. Тоа е тешка задача бидејќи има се помалку приемчиви луѓе, и тој се молел за можност да сподели книга во овој дом.

Тогаш жената, која имала околу 40 години и живеела сама, му понудила чај. Алексеј седнал за да го пие чајот додека жената продолжила со своите домашни активности. Таа пеела додека работеше. Алексеј се молел во себе што да прави. Конечно, тој прозборел.

„Гледам дека сакате да читате книги“, рекол тој.

„Да, навистина сакам да читам“, рекла таа. „Можеби забележавте дека јас немам телевизор. Јас читам цело време“.

Жената продолжила да си работи и да пее.

Алексеј добил идеја. "Дали сте Христијанка?" - прашал тој.

„Да, пеам во црковниот хор“, одговорила таа.

„И јас одам во црква, на улица Фоксал 8“, рекол Алексеј, давајќи ја адресата на единствената Адвентистичка Црква на Седмиот Ден во главниот град на Полска, Варшава. „Јас сум Протестант. Јас сум Адвентист на Седмиот Ден“.

Гледајќи дека жената го слуша внимателно, Алексеј станал посмел.

„Би сакал да ви подарам, книга за историјата на христијанството“, и кажал тој. „Таа е навистина интересна“.

Жената се согласи да ја погледне книгата

Додека Алексеј ги изнесувал своите алати до автомобилот, тој се загрижил дека таа нема да му ја отвори вратата кога ќе се врати со книгата. Но, таа го примила повторно. Таа била видно импресионирана од убавиот повез и волумен на книгата, и таа веднаш почнала да ја прелистува. Од изразот на нејзиното лице, Алексеј можел да забележи дека таа не се согласува со сè што забележала во книгата прелистувајќи ја.

„Од вас зависи дали ќе го прифатите или отфрлите она што е во книгата“, рекол тој.

Жената ја прифатила книгата, велејќи: „Многу ви благодарам“.

Тие зборувале уште малку, а Алексеј бил исполнет со радост кога заминал. Бил многу среќен бидејќи пронашол начин како да и ја подари книгата.

„Можев да молчам“, вели тој. „Но, таа имаше правото да одлучи дали ќе ја прифати книгата или не. Моја должност беше само да и ја понудам“.