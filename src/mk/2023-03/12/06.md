---
title: Борење со злите сили
date: 14/09/2023
---

`Што мислите, каква цел имал на ум Павле додека ги набројувал различните имиња за злите духовни сили прикажани во следните стихови: Ефесјаните 1,21, Ефесјаните 3,10 и Ефесјаните 6,10-20?`

Павле ја опишува „нашата војна“ (Ефесјаните 6,12), користејќи го грчкиот збор за натпревар во борење (*palé*). Со оглед на тоа што борењето се сметало за одлична подготовка за битка, тоа е соодветен опис на борбата гради в гради до која доаѓа кога војските се судираат директно. Павле на тој начин ја нагласува реалноста на блиската борба на верниците против злите сили.

Еве некои од имињата што им ги дава тој:

<table>
    <tr style="background-color: whitesmoke">
        <td style="width: 33%; font-weight: bold">Ефесjaните 1,21</td>
        <td style="width: 33%; font-weight: bold">Ефесjaните 3,10</td>
        <td style="font-weight: bold">Ефесjaните 6,12</td>
    </tr>
    <tr>
        <td>секое началство (или секое поглаварство)</td>
        <td>началствата</td>
        <td>началствата</td>
    </tr>
    <tr>
        <td>(секоја) власт</td>
        <td>властите</td>
        <td>властите</td>
    </tr>
    <tr>
        <td>(секоја) сила</td>
        <td></td>
        <td>световните управители на темнината од овој век</td>
    </tr>
    <tr>
        <td>(секое) господоство</td>
        <td></td>
        <td>духовните сили на злото во небесните места</td>
    </tr>
    <tr>
        <td>секое име со кое се именуваат</td>
        <td></td>
        <td></td>
    </tr>
</table>

Користејќи ги овие општи изрази („од секое име со кое се именуваат“, Ефесјаните 1,21; „духовните сили на злото во небесните места“, Ефесјаните 6,12), Павле потврдува дека сите овие зли и натприродни сили се потчинети на Христa (Ефесјаните 1,21). Сепак, никогаш не е добра стратегија во која било борба да се потцени силата на противничката страна. Павле нѐ предупредува дека не се соочуваме само со човечки непријатели, туку и со „духови на злото под небото“ (Ефесјаните 6,12), предводени од лукавиот генерал, ѓаволот (Ефесјаните 6,11). Меѓутоа, иако мораме да внимаваме поради нашите моќни непријатели, не треба да се плашиме. Бог е со нас во таа борба (Ефесјаните 6,10) и ни го обезбедил најдоброто оружје, „сето оружје Божјо“ (Ефесјаните 6,11; сп. Исаија 59,15-17). Тој ни ги става на располагање својата вистина, правда, мир, вера, спасение и Светиот Дух (Ефесјаните 6,13-17). Имајќи предвид дека Бог оди пред нас и дека сме покриени од глава до пети со оклопот што ни го дал, не можеме да пропаднеме (Римјаните 16,20; 1. Коринќаните 15,23.24; 2. Солуњаните 2,8).

`Што треба да нè научи укажувањето на реалноста на тие натприродни зли сили – против кои самите ние сме целосно беспомошни – кога станува збор за тоа зошто мораме да се држиме цврсто за Господа Исуса, кој не само што е помоќен од тие сили, туку и веќе ги победил?`

---

#### Додаток: Утрински стих

**Извор на среќа:** Пословици 19,23.