---
title: За натамошно проучување
date: 15/09/2023
---

„Нашето дејствување е офанзивно и ние, како верни Исусови војници, мораме да носиме крвав барјак влегувајќи во самите упоришта на непријателот. ‘Зашто нашата борба не е против крвта и телото, туку против началствата, против властите, против светските владетели на темнината на овој век: против духовните сили на злото во небесните места.’ Но, ако се согласиме да го положиме оружјето, да го спуштиме знамето обоено со крв, да станеме заробеници и слуги на сатаната, тогаш можеме да бидеме поштедени од судирите и страдањата. Меѓутоа, тој мир можеме да го стекнеме само по цена да го изгубиме Христа и небото. Не можеме да прифатиме мир под такви услови. Нека има војна, војна, до крајот на земната историја, а не мир преку отпадништво и грев!“ (Еllеn G. Whitе, *Тhе Review and Herald*, Маy 8, 1888).

Како е поврзан текстот од Ефесјаните 6,10-20 со книгата Откровение? Тој го прикажува истото основно видување на настаните од последното време, истата есхатологија, како и мотивот на битката од книгата Откровение (види: Откровение 12; Откровение 16,12-16; Откровение 19,17-21 Откровение 20,7-10). Во двата случаи, Божјиот народ е нападнат од непријател кој е „на небесата“ и е „активен и моќен во сегашниот еон“ (или време). Во двата случаи, Божјиот народ е охрабрен од „сликата на идниот еон“. Понатаму, „и двете сценарија јасно укажуваат на конечна битка кога непријателот ќе биде целосно поразен, по што засекогаш ќе биде воспоставен нов еон“, нова доба во која „конечната славна состојба на Божјиот народ“ и „вечното уништување на непријателот“ ќе бидат очигледни (Видете: Yоrdаn Kalev Zhekov, *Eschatology of Ephesians* /Osijek, Croatia: Evangelical Theological Seminary, 2005/, pp. 217, 233–235)

**Прашања за разговор**

`1. Кога најјасно сте се соочиле со силите на темнината? Кои стратегии ви биле најкорисни во тоа време?`

`2. Врз основа на текстот од Ефесјаните 6,10-20, како би му сведочеле на некој што делува особено измачено од страна на „духовните сили на злото“ (Ефесјаните 6,12)?`

`3. Како најдобро да ги препознаеме и да ги отфрлиме „измамите на ѓаволот“ (Ефесјаните 6,11)? На пример, колку често ви доаѓа да се откажете од својата вера затоа што се чувствувате премногу грешни, премногу расипани за да бидете спасени? Кој ви ја става таа мисла во главата – Христос или силите на темнината? Зошто, особено во такви моменти, мора да се повикате на многубројните прекрасни ветувања што сме добиле во Исуса?`

---

#### Додаток: Утрински стих

**Оној што треба да дојде:** Матеј 2,16.