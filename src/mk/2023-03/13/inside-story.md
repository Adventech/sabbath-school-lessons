---
title:  Искуство
date:   22/09/2023
---

#### Моќта на неколку зборови

_од Ендру Мек Чесни_

Кога избувна вооружениот конфликт во неговата татковина Украина во 2022 година, Алексеј Арушанијан живеел безбедно преку границата во Полска, каде што работел неколку години како монтажер на прозорци во домовите на луѓето. Но, тој имал многу роднини во Украина, и бил загрижен за нив.

Се јавувал од роднина на роднина за да ја провери нивната благосостојба и дали тој може да им помогне. „Како си, тетка Људа? прашал тој.

„Се е во ред, фала на Бога“, одговорила таа. „Се криеме“.

Таа му рекла дека нејзината ќерка Настја и нејзиниот мал син планираат да се придружат на бегалците кои ја преминуваат границата со Полска. Во нормални услови, патувањето би траело еден ден. Но, сега патувањето трае два до три дена.

„Дали ќе дојдат во Варшава? прашал Алексеј. „Нека ми се јават. Тие можат да останат кај мене онолку колку што им треба. Можам да ги пресретнам на граница“.

По кратко време, друг роднина се јавил од Украина да му каже дека Настја и нејзиниот син веќе пристигнале во Полска. Ја поминале границата и престојувале кај едно полско семејство кое им го отворило својот дом. Многу полјаци великодушно им понудија привремено сместување на бегалците.

Алексеј и се јавил на Настја и и ветил дека ќе дојде по неа и нејзиниот син.

Таа и нејзиниот син го чекале кога Алексеј пристигнал до куќата. 60-годишниот сопственик на куќата ја придружувал Настја и нејзиниот син до автомобилот. Настја го отпоздравила мавтајќи со рака додека влегувала во автомобилот, а Алексеј го отворил автомобилот багажникот за да ги смести нејзините работи и работите на нејзиниот син внатре. Како што го отворил капакот на багажникот, внатре ги забележал неколкуте копии од *Големата борба* на Елен Вајт. Алексеј припаѓал на црковна група која ја дистрибуирала оваа книга, тешка задача бидејќи се среќавал со многу малку приемчиви луѓе, но тој секогаш чувал неколку книги во својот багажник. Алексеј зграпчил една од книгите. „Имам подарок за тебе“, му рекол тој на 60-годишниот маж.

„Каков подарок?" - љубопитно прашал човекот.

„Тоа е христијанска книга која ја содржи историјата на христијанството од почетокот на Христијаните кои ја бранеле вистината после Христа па се до настаните кои ќе се случат на крајот на светот“, рекол Алексеј. „Мислам дека ќе ви е интересна“.

Човекот ја прифатил книгата. Потоа тој силно го прегрнал Алексеј. "Ви благодарам," рекол тој.

Алексеј бил пресреќен. Тој не очекувал дека ќе биде толку лесно. „Ова било Божјата волја“, вели тој. „Се што јас требаше да направам беше да кажам неколку зборови, и тој ја зеде книгата. Се молам тој да ја прочита, како и неговата сопруга и деца. И се надевам дека тој ќе го прифати Христа“.
