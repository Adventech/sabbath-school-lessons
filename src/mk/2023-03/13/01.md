---
title: Воспоставување мир
date: 16/09/2023
---

### Прочитајте ги библиските текстови:
Ефесјаните 6,10-20; 1. Петрово 4,1; 1. Петрово 5,8; Исаија 59,17; Исаија 52,8-10; 1. Солуњаните 5,16-18.

> <p>Запомнете го стихот</p>
> „При сè тоа земете го штитот на верата, со кого ќе можете да ги угаснете сите огнени стрели на нечестивиот! Земете го и шлемот на спасението и мечот на Духот - кој е Божјото слово“ (Ефесјаните 6,16.17).

Во класичното дело од духовната литература на Џон Бањан, Патувањето на поклоникот христијанинот, кое тој го напишал додека бил во затвор, главниот лик, Кристијан, бил пратен во оружарницата на замокот и му биле прикажани „секакви видови опрема (оружје), кои ги обезбедил нивниот Господ за поклониците – како меч, штит, шлем, граден оклоп, молитвеник и чевли што не стануваат ветви се истрошуваат. А овде имало доволно од сите работи за да се наметнат онолку луѓе за служба на Господа колку што има ѕвезди на небото.“ Пред Кристијан да тргне на својот пат, тој повторно бил одведен во оружарницата, каде што бил „облечен од глава до пети во непробоен оклоп, во случај да биде нападнат по патот“.

Делото на Бањан од 1678 година потсетува на текстот што го напишал апостол Павле околу 1.600 години порано, Посланието до Ефесјаните, исто така составено во затвор. Во него, овој голем апостол и мисионер замислува една огромна војска, црквата, која ја посетува Божјата оружарница и се облекува во божествената паноплија, грчки термин за целосна воена опрема – оклоп од глава до петици. Божјата оружарница содржи има доволно од најдоброто оружје за секој војник во Неговата војска да биде „покриен од глава до петици со ‚железото од Север“ (види Еремија 15,12), кога ќе излезе да воставува мир во Негово име.

---

#### Додаток: Утрински стих

**Небесен Младоженец:** Матеј 25,8.