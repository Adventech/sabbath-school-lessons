---
title: За натамошно проучување
date: 22/09/2023
---

„Војската што се бори би била збунета и ослабена ако не дејствуваат сите сложно. Ако војниците постапуваат врз основа на сопствените импулсивни замисли, без да се обѕрнуваат на позициите и дејствувањето на другите, тие би биле само збир независни атоми и не би можеле да ја извршат работата на организирано тело. Затоа Христовите војници мора да дејствуваат сложно. Тие не смеат да мислат само на себе, бидејќи, во тој случај, припадниците на Господовиот народ, наместо да бидат совршено усогласени, еднодушни, едномислени и посветени на една голема цел, ќе сметаат дека нивните напори се бескорисни, а нивното време и способности напразно потрошени. Силата е во заедништвото. Дури и мал број преобратени души кои дејствуваат сложно, работејќи со една голема цел, под еден водач, ќе остваруваат победи при секоја средба“ (Еllеn G. Whitе, *Spalding and Magan Collection*, p. 121).

Какво е значењето на тоа што Павле за себе вели дека е „пратеник во окови“ (Ефесјаните 6,20)?

Пратениците (или амбасадорите) често имале значајни улоги за време на војна, така што Павловиот самоопис се вклопува во контекстот на неговата војничка метафора. Кон амбасадорите требало да се постапува со должна почит и уважување на нивната личност и на државата што ги испратила. Овде, значи, гледаме остар контраст помеѓу статусот на Павле како амбасадор на Врховниот владетел на вселената и целосното непочитување на кое укажувале неговите окови (буквално, „синџир“). Меѓутоа, бидејќи амбасадорите биле врзани со „синџирот на службата“, Павловото спомнување на „синџирот“ може да биде „зачинето со иронија“, гледајќи на својот синџир како „одликување што треба да го носи со достоинство“ (Дејвид Џ. Вилијамс, *David Ј. Williams, Paul’s Меtaphors: Тheir Context and Character*, Peabody, МА: Hendrickson, 1999, p. 152).

**Прашања за разговор**

`1. Во вашето катче на овој поделен и завојуван свет, што значи за вас и за вашата локална црква „да се воспостави мир“? Како можеме да бидеме поборници за мир во свет кој сè повеќе го карактеризираат агресија и насилство?`

`2. Кои конкретни „огнени стрели“ се испраќаат во ваша насока? Како можете да се потрудите „штитот на верата“ да биде поставен на право место за успешно да ги изгаснете?`

`3. Понекогаш зборуваме за „војници на молитвата“. Како треба да ја водиме „молитвената служба“ врз основа на текстот Ефесјаните 6,18-20?`

`4. Како треба да се однесуваме кон оние кои се ранети на бојното поле на голема борба? Како треба да се однесуваме кон христијанскиот верник кој бега од страв во жарот на битката или отворено капитулира и преминува на другата страна?`

---

#### Додаток: Утрински стих

**Цврста Карпа:** 2. Самуил 22,47.