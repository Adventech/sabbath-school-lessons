---
title: Штит, шлем и меч
date: 20/09/2023
---

`Кога и како верниците, како учесници во големата борба, треба да го користат штитот, шлемот и мечот? Ефесјаните 6,16.17.`

Штитот за кој зборува Павле е големиот, правоаголен штит на еден римски легионер. Направен од дрво и покриен со кожа, имал рабови кои биле закривени навнатре за да го заштитат воинот од странични напади. Кога би се натопил во вода, со штитот можеле да се „угаснат сите огнени стрели“ – стрели потопени во смола и запалени. Павле го опишува „штитот на верата“ упатувајќи на старозаветната употреба на штитот како симбол на Бога кој го штити својот народ (1. Мојсеева 15,1; Псалми 3,3). Да се земе „штитот на верата“ (Ефесјаните 6,16) значи да се влезе космичката борба со доверба во Бога, кој се бори на страната на верниците (Ефесјаните 6,10), ги снабдува со најдоброто оружје (Ефесјаните 6,11.13), и ја осигурува нивната победа.

Од друга страна, римскиот борбен шлем бил направен од железо или бронза. На кружниот дел, кој ја штител главата, се додавало: на задната страна плоча за заштита на вратот, потоа штитници за ушите и веѓите, како и плочки со шарки за заштита на образите. Со оглед на суштинската заштита што ја обезбедувал шлемот, „шлемот на спасението“ (Ефесјаните 6,17) го симболизира сегашното спасение што верниците го доживуваат во поврзаноста солидарност со воскреснатиот, возвишен и прославен Христос (Ефесјаните 2,6-10). Да се стави „шлемот на спасението“ значи да се отфрли стравот од духовните сили, толку вообичаен во тоа време, и наместо тоа, да се има доверба во Христовата врховна власт (сп. Ефесјаните 1,15-23; Ефесјаните 2,1-10).

Последниот дел од борбената опрема е „духовниот меч, кој е словото Божјо“ (Ефесјаните 6,17), кој се поврзува со краткиот меч со две острици што го носеле римските легионери. Вообичаена борбена тактика била да се фрлат две копја (кои Павле не ги спомнува), а потоа да се извлече меч и да се нападне, при што краткиот меч се користел за прободување на непријателот. Мечот на верникот е „духовниот меч“ по тоа што е обезбеден од Духот, и тоа оружје е препознаено како „словото Божјо“. Павле, затоа, чекори напред како генерал и повикува да се земе оружје, ветувајќи ја надежта и победата што Врховниот командант на божествената војска ќе им ги обезбеди на верниците. Токму овие ветувања, дадени во текстот Ефесјаните 6,10-20, ја претставуваат „Божјата реч“ како главно оружје во борбата против злото. Според тоа, „словото Божјо“ се однесува на јасните евангелски ветувања што ги наоѓаме во Библијата.

`Дури и ако не ни се допаѓаат многу тие војнички слики, што ни порачуваат за тоа колку навистина е буквална големата борба и колку сериозно треба да ја сфатиме?`

---

#### Додаток: Утрински стих

**Воскреснатиот Спасител:** Матеј 13,23.