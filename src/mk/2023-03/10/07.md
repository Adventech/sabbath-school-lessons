---
title: За натамошно проучување
date: 01/09/2023
---

Елена Г. Вајт, „Одговорности во брачниот живот“, *Сведоштва за црквата*, книга 7, стр. 45-50 оригинал и „Заемни обврски“, *Темели на среќниот дом*, стр. 114–120 оригинал.

Елена Г. Вајт постојано ги охрабрува сопружниците да се воздржуваат од обидот да се контролираат еден со друг: „Не обидувајте се да го натерате вашиот брачен другар да се покорува на вашите желби. Не можете да го правите тоа а да ја сочувате меѓусебната љубов. Бидете љубезни, трпеливи и воздржани, полни со обѕир и учтиви“ (*Темели на среќниот дом*, стр. 118 (оригинал).

Таа директно го коментира толкувањето и примената на текстот Колошаните 3,18 (и Ефесјаните 5,22-24): „Често се поставува прашањето: Зар жените не треба да имаат сопствена волја?҆ Библијата јасно ни кажува дека мажот е глава на семејството. 'Жени, покорувајте им се на мажите свои' (Ефесјаните 5,22). Кога овој налог вака би завршил, би можеле да кажеме дека положбата на жената не е на завидно ниво... Мнозина мажи застануваат на следниве зборови: 'Жени, покорувајте им се...', но ние ќе го прочитаме налогот до крај, а тој гласи: 'како на Господа'. Бог очекува жените постојано да го имаат пред себе Божјиот страв и Неговата слава. Жената може да му биде целосно покорна само на Господа Исуса Христа, кој ја откупил како свое Дете по бескрајна цена, по цена на својот живот... Постои Еден кој е поголем од нејзиниот маж – тоа е нејзиниот Откупител, а таа треба да биде покорна на својот маж така како што одредил Бог – 'како на Господа'“ (*Темели на среќниот дом*, стр. 115, 116 оригинал).

**Прашања за разговор**

`1. Замислете да сретнете некој кој тврди дека Ефесјаните 5,21-33 е застарен текст, кој повеќе не одговара на христијанските односи, бидејќи наметнува модел на брак сосредоточен на авторитетот и доминацијата на мажот. Како би одговориле? На кои елементи од самиот текст би го засновале својот одговор?`

`2. Како советот на Павле во Ефесјаните 5,21-33 може да им помогне на оние кои се наоѓаат во проблематични и тешки брачни односи?`

`3. Некои христијани тврдат дека извештајот за создавањето во 1. Мојсеева 1 и 2 е всушност само метафора, и дека не се ни приближува до она што навистина се случило, а тоа е одвивање на процесот на еволуција во текот на повеќе милијарди години. Што ни кажува употребата на Павле на тој извештај за тоа колку буквално го сфатил?`

`4. Нурнете подлабоко во темата „едно тело“. Како ова ни помага подобро да ја разбереме светоста на бракот и на причините зошто брачните парови мора да сторат сѐ што е во нивна моќ за да ја заштитат таа светост?`

---

#### Додаток: Утрински стих

**Најискрен Пријател:** Лука 18,13.