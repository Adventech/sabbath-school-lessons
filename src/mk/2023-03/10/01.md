---
title: Мажите и жените - заедно крај крстот
date: 26/08/2023
---

### Прочитајте ги библиските текстови:
Ефесјаните 5,21-33; Филипјаните 2,3.4; Езекиел 16,1-14; 2. Коринќаните 11,1-4; 1. Мојсеева 2,15-25.

> <p>Запомнете го стихот</p>
> „Вие, мажите, сакајте ги жените свои, како што Христос ја засака Црквата и се предаде Себе за неа, за да ја освети, очистувајќи ја со водна бања преку словото; та да ја претстави пред Себе како славна Црква, која нема осквернување, или порок, или нешто слично, туку да биде света и непорочна“ (Ефесјаните 5,25-27).

Во Ефесјаните 5,21-33, Павле се надоврзува на идејата дека верниците треба меѓусебно да се слушаат и да се покоруваат еден на друг (Ефесјаните 5,21), потоа им дава совети на христијанските жени (Ефесјаните 5,22-24), а потоа и на мажите (Ефесјаните 5,25-32), а завршува со концизни упатстава за двајцата (Ефесјаните 5,33).

Читајќи го тој совет, денешните проучувачи на Библијата можат да го слушнат воскреснатиот Христос како зборува за нашите меѓусебни односи. Ние сме упатени така да постапуваме кога ќе го разбереме текстот Ефесјаните 5,21-6,9 како Павлов начин да ја примени големата тема на своето послание, единството, овојпат на христијанското семејство. Иако остро ги критикува погрешните општествени обрасци на стариот човек (види Ефесјаните 4,22), тој исто така го слави создавањето на новиот човек (види Ефесјаните 2,15), вовлечен во пошироката заедница со сите нејзини погрешни општествени обрасци. Во рамките на овие обрасци, верниците го покажуваат слободното дејствување на новата сила, Светиот Дух (Ефесјаните 2,22; Ефесјаните 3,16; Ефесјаните 5,18-21; Ефесјаните 6,17.18) и на новата етика по примерот на Христос (Ефесјаните 4,13.15.20-24.32; Ефесјаните 5,2.10.17.21-33), што укажува на конечното исполнување на Божјиот план за Неговиот народ и за целиот свет.

---

#### Додаток: Утрински стих

**Началник на нашата вера:** Откровение 3,18.