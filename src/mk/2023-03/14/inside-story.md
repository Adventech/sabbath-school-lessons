---
title:  Искуство
date:   29/09/2023
---

#### Слава на Бога за епилепсијата

_од Ендру Мек Чесни_

Ана Розенберга се борела со епилепсија уште од нејзинто детство во Рига, Латвија. Не се работело само за напади. Епилепсијата влијаела на нејзините емоции и функциите на мозокот. Тешко ѝ било да се фокусира. Таа копнеела да се излечи.

Летото откако завршила средно училиште, 19-годишната тинејџерка отишла на психијатар кој тврдел дека може да ја излечи. Кога психијатарот видел дека не може да и помогне, и кажал на Ана за еден друг негов клиент кој нашол исцеление преку пасторска молитва. Психијатарот и го дал на Ана телефонскиот број на тој пастор.

„Тој ќе ви кажува многу за неговата црква и за Бога, но не го слушајте“. - рекол тој. „Само земете го лекот и заминете си. Остатокот од она што тој го кажува е лага“.

Ана му се јавила на пасторот. Во нивниот телефонски разговор таа за прв пат слушнала за Адвентистичката Црква на Седмиот Ден. Тие се договориле да се сретнат. На нивниот втор состанок, пасторот се помолил за Ана. Но, епилепсијата останала.

На Ана и се допаднало тоа што го кажувал пасторот и ја прифатила неговата покана да присуствува на библиски проучувања. Подоцна истото лето, таа присуствувала на еден состанок на мала група од црквата. Потоа таа отишла и на богослужение во сабота. "Знаеш што?" ѝ рекла таа на мајка и. „Мислам дека оваа црква е добра“.

Така, и мајката на Ана отишла со неа во црква. Неколку месеци подоцна, Ана одела во црква заедно со мајка и, но и со татко и. Следното лето, Ана и мајка ѝ се крстиле. Една година подоцна, нејзиниот татко се крстил. Потоа се крстиле и нејзината баба и брат.

Со текот на годините, многу луѓе се молеле за Ана. За неа било направено и миропомазание. Но, епилепсијата останала. Ана се прашувала зошто Бог не ја исцелува, но подоцна го разбрала одговорот. Исто како и на апостол Павле, кој се молел за олеснување на неговата состојба, Бог ѝ велел: „Доста ти е Мојата благодат, зашто Мојата сила се покажува совршена во слабоста.“ (2. Коринќаните 12,9).

Сега на 30 години, Ана ја гледа епилепсијата како благослов. Бидејќи тоа е болест со која мора се справува секој ден, таа научила дека треба уште повеќе да му верува на Бог. Некои саботни утра таа се чувствува дека не и е добро и треба да остане во кревет, но потоа се присетува дека има служба по распоред во црква. Така, таа оди во црква и верува во тоа дека Господ ќе и помогне да се чувствува подобро тој ден.

Епилепсијата ѝ помогнала и да сведочи. Предизвикот ѝ дал емпатија за другите. Таа не секогаш ја спомнува нејзината болест - епилепсија кога првпат ќе се сретне со луѓе, но таа открива дека нејзината ранливост им помага на другите да се отворат и да ја слушаат. „Значи, мојата епилепсија ми помага да ја раширам веста“, вели Ана. „Јас сум благодарен за сите предизвици со моето здравје“.
