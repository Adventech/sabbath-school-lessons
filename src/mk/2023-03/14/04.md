---
title: Ние сме црква на живиот Бог
date: 26/09/2023
---

`Зошто е истовремено и важно и возбудливо да се биде дел од Божјата црква? Ефесјаните 3`

Ние самите се охрабруваме кога слушаме дека верниците зборуваат позитивно за црквата. Меѓутоа, дури и најголемите ентузијасти меѓу нас не успеваат да го исполнат вдахновеното сведочење на Павле за црквата во Посланието до Ефесјаните 3 глава. Павле го започнува извештајот за своите молитви за верниците во Ефес (Ефесјаните 3,1; сп. Ефесјаните 1,15-23), но го прекинува за да зборува за Божјето создавање на црквата (Ефесјаните 3,2-13) и дури тогаш го завршува својот молитвен извештај (Ефесјаните 3,14-21). Патем, учиме важни работи за Божјиот „план“, односно за Неговата „тајна“:

- Во вечноста, Бог замислил „тајна“ или „план“ во врска со црквата (Ефесјаните 3,3-5.9.11).
- Преку животот и смртта на Исус, Тој го „оствари“ тој долго криен план (Ефесјаните 3,11; сп. Ефесјаните 2,11-22).
- Павле „по откровение“ ја дознава „тајната“ на црквата и зачудувачкиот факт дека обратените незнабошци ќе бидат полноправни учесници во неа (Ефесјаните 3,3-6).
- Павле учествува во ширењето на таа добра вест како проповедник кој треба да им го претстави „неискажливото богатство Христово“ на незнабошците (Ефесјаните 3,8.9).
- Со многумина кои се придобиени за Христа, преку црквата, составена од преобратени Евреи и незнабошци, „многуразличната Божја мудрост“ се покажува пред „началствата и на властите во небесните места“ (Ефесјаните 3,10), со што се објавува нивната претстојна пропаст (сп. Ефесјаните 6,10-20). Остварувањето на планот да се соедини сè во Христа (Ефесјаните 1,10), токму сега е во тек, а нивното време е кратко.

Таквото разбирање на црквата го мотивира Павле да се моли за верниците. Зошто да не го замислите како својата сесрдна молитва од Ефесјаните 3,14-21 ја упатува за вас? Зошто да не го замислите како се моли „да се исполните со сета полнота Божја“ (Ефесјаните 3,19) и да земете целосно учество во откривањето на неверојатната тајна на обединетата црква?

`Какви бариери постојат меѓу верниците во нашата црква кои, во светлината на она што го напишал Павле, не би требало да постојат? Што можете да преземете за да ги отстраните?`

---

#### Додаток: Утрински стих

**Оној што одамна беше ветен:** Јован 1,26.