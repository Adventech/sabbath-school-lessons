---
title: Пораката на посланието до Ефесјаните во срцето
date: 23/09/2023
---

### Прочитајте ги библиските текстови:
Ефесјаните 1 - Ефесјаните 6.

> <p>Запомнете го стихот</p>
> „Зашто по благодат сте спасени, преку верата, и тоа не е од вас самите - тоа е Божји дар! Не од делата, за да не се фали некој. Имено, Негово дело сме, создадени во Христа Исуса, за добри дела, кои Бог ги подготви однапред, за да живееме во нив“ (Ефесјаните 2,8-10).

Посетителите на Лондон во голем број се искачуваат на „Лондонско око“, најголемиот панорамски рингишпил во светот, сместен на брегот на реката Темза. Од него, од над 130 метри височина, можете да видите сè: Биг Бен, зградата на Парламентот и многу историски значајни палати и катедрали. За новозаветниот научник Николас Томас „Том“ Рајт, „посланието до Ефесјаните во извесна смисла стои како ‘Лондонското око’ во однос на другите посланија на Павле. Тоа не е негов најдолг или најкомплетен спис, но нуди прекрасен поглед врз целиот пејсаж. Преку него, додека тркалото се врти, добивате поглед од птичја перспектива на најважните теми кои следат една по друга“ (*Paul for Еvеryоnе: Тhе Prison Letters;* London: S.P.C.K. [Society for Promoting Christian Knowledge Publishing], 2004; стр. 3).

Во посланието до Ефесјаните, Павле не е фокусиран на прашања од локално значење. Звучи како Павле да им се обраќа на верниците насекаде каде што ги има и на христијанските цркви каде и да постојат. Безвременското чувство што го зрачи посланието, овозможува тој „поглед што го одзема здивот“, кој ни го дава Павле, да продре во нашиот сопствен свет и во нашите мисли. Додека читаме глава по глава, да го имаме на ум следново прашање: Кои важни вистини, содржани во посланието до Ефесјаните, треба да продолжат да го обликуваат нашиот живот како верници?

---

#### Додаток: Утрински стих

**Водач:** Псалми 25,4.