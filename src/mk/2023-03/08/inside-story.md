---
title:  Искуство
date:   18/08/2023
---

#### Вистинско божествено исцелување: Дел 5

_од Ендру Мек Чесни_

Алмира ѝ кажала на родителите за нејзината одлука да стане адвентистка на седмиот ден. Им кажала и за одењето на забранетите часови за натприродните работи, појавата на злиот дух и постојаните кошмари.

Мајка плачела. „Ако црквата ти помага, оди“, рекла таа.

По крштевањето, на Алмира никогаш повеќе не ѝ се појави духот.

Денес, Алмира Х. Јалишева (46) е професорка по лингвистика на адвентистичкиот универзитет Заокски во Русија. Нејзиниот сопруг, Кемил К. Јалишев, со кого се запознала и се омажила додека студирала на Заокски кон крајот на 1990-тите, е пастор и потпретседател за студентски прашања на универзитетот. Пред да работи на универзитетот, парот служел една деценија како мисионери на нехристијани во рускиот регион Северен Кавказ, дел од областа наречена прозорец 10/40. Неодамна, двојката се стекнала со високо образование од Адвентистичкиот меѓународен институт за напредни студии (AIAS) на Филипините.

Алмира исто така е мајка и има правило дома да ги забранува сите цртани филмови и книги во кои се споменува магија. По сопственото искуство со злите духови, таа верува дека не постои нешто како добра или лоша магија. Сета магија ја отвора вратата за сатаната и неговите зли сили, вели таа. Понекогаш родителот ќе ја праша: „За што ќе разговараат моите деца со своите пријатели ако не гледаат цртани? Таа им вели дека има поинтересни работи за гледање и дискутирање, вклучително и документарни филмови за животните и природата, доколку одлучат да имаат екрани во нивните домови.“

Сестрата на Алмира, Фанија, е адвентистка, а нивниот татко одел со нив на богослужбите во саботите пред да почине. Нивната мајка, која сега има 75 години, редовно ја чита Библијата и списите на Елен Вајт. Таа веќе ги нема главоболките што Алмира се надевала дека ќе ги излечи преку курсевите за натприродните работи. Откако се крстила, Алмира почнала да носи списанија за здравје дома од црква. Мајка ми ги читаше и полека ѝ се промени начинот на живот. Некогаш пиела само црн чај, пијалокот го заменила со свежа вода и почнала физички да се активира. Главоболките поминале. Желбата на Алмира се исполнила, но не на начинот на кој таа очекувала. Мајка ѝ била исцелена.

Алмира се моли да биде исцелителна присутност во животите на мнозина, велејќи: „Храбриот чекор што го направив за да му го дадам животот на Исус го промени мојот живот. Една разгалена, себична девојка доби привилегија да стане рацете и нозете на Исус. Мојата најголема желба е да му служам“.
