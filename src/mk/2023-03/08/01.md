---
title: Живот по углед на Христа и говор исполнет со Духот
date: 12/08/2023
---

### Прочитајте ги библиските текстови:
Ефесјаните 4,17-32; Колосјани 3,1-17; Захарија 3,3-5; Захарија 8,16; Исаија 63,10; Римјаните 8,16.26.27.

> <p>Запомнете го стихот</p>
> „Тогаш отфрлете го од себе стариот човек според вашето поранешно живеење, кој се распаѓа во измамливите желби, за да се обновите со духот на својот ум и да се облечете во новиот човек, создаден според Бога во вистинска праведност и светост“ (Ефесјаните 4,22-24).

Хозе Антонио со години живеел како бездомник на улиците на градот Палма де Мајорка, Шпанија. Со седа неуредна коса и брада изгледал многу постар на своите 57 години. Еден ден, Салва Гарсија, сопственик на фризерски салон, му пристапил на Хозе и му понудил целосна промена на изгледот.

Додека Хозе седел на столицата во салонот, цел тим од вредни раце ги сечеле, боеле и обликувале замрсените прамени од неговата коса и брада. Потоа Хозе добил нова модерна облека. А тогаш дошло до големо откритие! Додека седел пред огледалото, му течеле солзи во очите. „Дали сум јас тоа? Изгледам сосема поинаку! Никој нема да ме препознае.“ Подоцна додал: „Тоа не беше само промена на изгледот. Тоа ми го промени животот“.

Во текстот Ефесјаните 4,17-32, Павле тврди дека верниците доживеале целосна преобразба. Тие го отфрлиле своето „старо јас“ и го прифатиле својот нов идентитет. Слично на искуството што го доживеал Хозе, тоа не е само надворешна промена. Тоа подразбира обновување „со духот на својот ум“ (Ефесјаните 4,23) и живеење „во вистинска праведност и светост“ (Ефесјаните 4,24). Тоа е темелна преобразба.

---

#### Додаток: Утрински стих

**Трпелив Страдалник:** Исаија 53,4.
