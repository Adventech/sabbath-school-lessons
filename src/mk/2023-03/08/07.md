---
title: За натамошно проучување
date: 18/08/2023
---

„Вашите разговори нека бидат од таква природа што нема да имате потреба од покајание за нив“. ‘И не жалостете Го Светиот Дух Божји, со Кој сте запечатени за денот на избавувањето!’... Ако имате љубов во своето срце, ќе се стремите да ги утврдувате и изградувате своите браќа во пресветата вера. Ако се појави гласина која е штетна за карактерот на вашиот пријател или брат, не поттикнувајте ширење на такви злобни зборови. Тоа е дело на непријателот. Љубезно потсетете го оној што ги изговара дека Божјата реч забранува такви разговори“ (Еllen G. Whitе, Аdvent Review and Sabbath Herald, Јune 5, 1888).

Како би се променила вашата локална црква кога вие и сите останати членови би се обврзале дека ќе живеете во согласност со заклетвата која би се состоела од следниве изјави:

1. Сакам моето влијание во семејството на адвентистите на седмиот ден и пошироко да биде позитивно, да охрабрува, да ја изградува верата и го подига моралот (Ефесјаните 4,29).

2. Сеќавајќи се на Христовите повици за единство и љубов, ќе вложам повеќе енергија во тоа да ги поддржам луѓето кои зборуваат и го прават она за кое верувам дека е добро, отколку да укажувам на пропустите на оние за кои верувам дека не се во право (Јован 13,34.35; Јован 17,20-23; Ефесјаните 4,1-6; 1. Солуњаните 5,9-11).

3. Кога не се согласувам со некого, сепак јасно ќе го изразам моето почитување кон него или неа како некој со кого ја делам истата вера. Ќе тргнам од претпоставката дека тој е личност со интегритет и дека е посветен на Христа. Ако моето мислење се разликува од неговото или нејзиното, ќе го изнесам нежно а не остро (Ефесјаните 4,31.32).

4. Ќе живеам радосно, барајќи ја секоја можност да ги изградам и да ги поддржувам моите ближни, додека го чекам Христовото враќање (Ефесјаните 4,29-30; Галатјани 6,2; Евреите 10,24.25).

**Прашања за разговор**

`1. Прегледајте ги 11-те места во Посланието до Ефесјаните каде Павле опишува како трите членови на Божеството тесно соработуваат на спасението на човештвото. Како ова постојано нагласување на нивната соработка влијае на нашето разбирање за Божеството? Ефесјаните 1,3-14, Ефесјаните 1,15-23, Ефесјаните 2,11-18, Ефесјаните 2,19-22, Ефесјаните 3,1-13, Ефесјаните 3,14-19, Ефесјаните 4,4-6, Ефесјаните 4,17-24, Ефесјаните 4,25-32, Ефесјаните 5,15-20, Ефесјаните 6,10-20 (каде што името „Господ“, Ефесјаните 6,10 се однесува на Христа).`

`2. Како можат Павловите совети за христијанскиот начин на говор (Ефесјаните 4,25-32) да се применат во оваа ера на „ комуникација преку компјутер“, која премногу често се злоупотребува за дигитално насилство и анонимно, онлајн убиство на личноста?`

---

#### Додаток: Утрински стих

**Ангел на божествената присутност:** 4. Мојсеева 13,3.