---
title: Говор кој гради единство - Јазикот на благодатта
date: 15/08/2023
---

`Кој од Павловите совети во врска со употребата на говорот меѓу верниците е најважен за вас сега? Зошто? (Ефесјаните 4,25-29)`

Во текстот Ефесјаните 4,25-32, Павле во повеќе наврати користи една интересна структура, која добро ја илустрирана стихот Ефесјаните 4,25: прво доаѓа негативна заповед („ја отфрливте лагата“), потоа позитивната заповед („кажувајте си ја вистината секој на својот ближен“), а потоа образложувањето („бидејќи сме делови еден на друг“, што треба да значи: „Затоа што сме членови на едно тело, а меѓусебно сме поврзани едни со други како делови на тоа тело“). Павловиот поттик „да се кажува вистината“ не е повик да се спротивставуваме на другите членови на црквата со нетактично изнесување на фактите. Павле алудира на стихот Захарија 8,16, кој охрабрува да се говори вистината како начин за негување на мирот.

Бидејќи во Ефесјаните 4,31 Павле забранува гневен и лут говор, ниту неговите зборови во Ефесјаните 4,26 не дозволуваат гневот да се изразува во заедницата на верници. Наместо тоа, Павле ја признава можноста да се јави гнев, ограничувајќи го неговото изразување во смисла: „Ако се налутите, не дозволувајте тоа да се претвори во многу посериозно зло“.

А тогаш Павле навидум отстапува од својата главна тема и им упатува негативна заповед на крадците: „Крадецот да не краде веќе“ (Ефесјаните 4,28). Потоа, во согласност со позитивната заповед, некогашниот крадец треба „да се труди со своите сопствени раце да го прави она што е добро“ (Ефесјаните 4,28; видете и 1. Коринтјани 4,12; 1. Солуњаните 4,11). И на крајот го добиваме објаснувањето: „За да има што да му даде на оној што има потреба“ (Ефесјаните 4,28). Можеби Павле ја вметнува оваа порака за крадците овде поради поврзаноста која постои меѓу кражбата и лажните зборови, што е илустрирано со сторијата за Ананија и Сафира во текстот Дела 5,1-11. Верата на Павле во Христовата преобразувачка сила е толку силна што тој замислува како крадците можат да станат добродетели!

Потоа, Павле заповеда: „Никаков гнасен збор да не излегува од устата ваша“ (Ефесјаните 4,29), со што доловува како некој деструктивен збор навидум незапирливо брза ита кон усните за да го изврши своето уништувачко дело. Меѓутоа, од позитивната страна, Павле замислува дека секоја негативна изјава не само што може да се запре, туку и да се замени со исказ што ги задоволува следните три критериуми: (1) „добар (е) за надградување“, (2) се изнесува „каде што треба“ и (3) „за да им даде благодат на оние што слушаат“ (Ефесјаните 4,29). Е, кога сите наши зборови би биле такви!

---

#### Додаток: Утрински стих

**Света замена:** Матеј 8,17.
