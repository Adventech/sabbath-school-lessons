---
title: Божјиот голем Христоцентричен план
date: 01/07/2023
---

### Прочитајте ги библиските текстови:
Ефесјаните 1,3-14; Ефесјаните 2,6; Ефесјаните 3,10; Колосјани 1,13.14; 5. Мојсеева 9,29.

> <p>Запомнете го стихот</p>
> „Нека биде благословен Бог и Отецот на нашиот Господ Исус Христос, Кој нè благослови со секаков духовен благослов од небесата во Христос“ (Ефесјаните 1,3).

Дваесет и пет години откако стана првиот човек кој стапна на Месечината, Нил Армстронг напиша благодарница до креативниот тим кој ја дизајнирал вселенската облека за одење надвор од леталката (ЕМУ), облека во која ги направил тие историски чекори. Нарекувајќи го „најфотографираниот дел од вселенската опрема во историјата“ и шегувајќи се дека успеал да го скрие „неговиот грд корисник“ од погледот, Армстронг ѝ се заблагодари на „екипата на ЕМУ“ од Вселенскиот центар Џонсон за „цврстата, доверлива и речиси милувачка“ облека што му го спасило животот, упатувајќи им „благодарност и честитки кои ги заслужуваат и по четврт век“.

Павле го започнува своето писмо до Ефесјаните со величествена благодарница, славејќи го Бога за благословите што ги излеал – благослови кои се исто толку неопходни за животот на верникот како што е вселенскиот костум за некој што оди по Месечината. Павле тврди дека овие животно важни благослови Бог ги подготвува „уште пред светот да биде создаден“ (Ефесјаните 1,4) и му упатува похвала на Бога што дејствувал во полза на верниците со векови.

Воведот што го прави Павле овде им дава посебна вредност на Посланието до Ефесјаните, бидејќи ни дава пример како да го славиме и фалиме Бога за бројните благослови што ни ги дал.

---

#### Додаток: Утрински стих

**Учител:** Јован 2,24.