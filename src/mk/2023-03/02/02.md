---
title: Избрани и прифатени во Христа
date: 02/07/2023
--- 

Благодарноста обично го вклучува и описот на дарот или даровите што се примени. Во текстот Ефесјаните 1,3-14, Павле дава долга листа на дарови додека му се заблагодарува на Бога за благословите на евангелието.

Тој го фали Бога за фактот дека „нѐ благослови со секаков духовен благослов... во Христа“ (Ефесјаните 1,3). Фактот дека благословите се духовни (грчки, pneumatikos), сугерира дека тие потекнуваат од Духот (pneuma), што нè упатува на завршеток на Павловиот благослов, каде што тој го велича делото на Светиот Дух во животот на верниците (Ефесјаните 1,13.14).

Текстот Ефесјаните 1,3-6 содржи вдахновен говор за тоа како Бог нè гледа во Христа. Уште пред создавањето на светот, Бог нè избрал преку Христа и нè одредил да стоиме „свети и праведни“ во Неговото присуство (Ефесјаните 1,4; сп. Ефесјаните 5,27) како драгоцени синови и ќерки врз основа на создавањето и откупувањето преку Христа (Ефесјаните 1,5). Уште пред да почне сонцето да грее, Неговиот план бил да бидеме прифатени во Неговиот „Возљубен“ Син (Ефесјаните 1,6). Накратко, Божјата намера за нас е да бидеме спасени. Спасението можеме да го изгубиме само врз основа на нашите сопствени грешни избори.

`Што значи изразот „во небесата“ во Ефесјаните (единственото место што се користи во Новиот завет)? Проучете ја употребата на тој израз. (Видете: Ефесјаните 1,3.20; Ефесјаните 2,6; Ефесјаните 3,10; Ефесјаните 6,12; споредете со: Ефесјаните 3,15; Ефесјаните 4,10; Ефесјаните 6,9).`

Изразите „во небесата“ или „на небесата“ во посланието до Ефесјаните укажуваат на небото како Божјо живеалиште (Ефесјаните 1,3; Ефесјаните 6,9), седиште на духовните сили (Ефесјаните 1,10.20.21; Ефесјаните 3,10.15; Ефесјаните 6,12) и место на Христовото поставување од десната страна на Таткото (Ефесјаните 1,20). Верниците веќе во сегашноста имаат пристап до тие „небеса“ како сфера во која духовните благослови се нудат преку Христа (Ефесјаните 1,3; Ефесјаните 2,6). Меѓутоа, иако „небесата“ станале место на благослов за верниците, тие сè уште се поприште на судирот со злите сили кои се борат против Христовото владеење (Ефесјаните 3,10; Ефесјаните 6,12).

`Задржете со во мислите на стихот Ефесјаните 1,4, каде што се вели дека преку Него, Христос, сме избрани „пред основањето на светот“. Што значи тоа? Како тоа ни ја открива Божјата љубов кон нас и Неговата желба да бидеме спасени?`

---

#### Додаток: Утрински стих

**Непобедлив помошник:** Даниел 5,25.