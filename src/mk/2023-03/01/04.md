---
title: Слушање на Посланието до Ефесјаните
date: 27/06/2023
---

Павле го напишал посланието до Ефесјаните со намера тоа да се чита на глас во куќните цркви на верниците во поширокото подрачје на градот Ефес. Во годините по заминувањето на Павле, христијанското движење во Ефес растело, а бројот на куќните цркви се зголемувал. За тие први верници, важен настан бил кога Тихик, личниот претставник на основачот на нивната црква, апостол Павле, ќе застанел меѓу нив и ќе им прочитал писмо од него. Како што сугерира самото послание, собраната група веројатно ги вклучувала членовите на домаќинството  – таткото, мајката, децата и робовите (Ефесјаните 5,21-6,9). Во тоа време домаќинството опфаќало и други поединци – посетители (слободни луѓе кои зависеле од гостопримството на домаќинот), па дури и деловни соработници. Значи, и тие можеле да бидат присутни таму, како и членовите на други домаќинства.

`Во врска со нацртот на посланието што го даваме подолу, прочитајте го целото послание, по можност на глас (за ова ќе ви требаат околу 15 минути). Кои теми се повторуваат низ целото послание?` I &nbsp;&nbsp;&nbsp; Воведен поздрав (Ефесјаните 1,1.2) II  &nbsp;&nbsp;&nbsp; Почетен благослов (Ефесјаните 1,3-14) III	 &nbsp;&nbsp;&nbsp; Молитва за верниците да примат мудрост сосредоточена на Христа (Ефесјаните 1,15-23) IV &nbsp;&nbsp;&nbsp; Некогаш духовно мртви, сега се возвишени со Христа (Ефесјаните 2,1-10) V &nbsp;&nbsp;&nbsp; Христос ја составува Црквата од Евреи и незнабошци (Ефесјаните 2,11-22) VI &nbsp;&nbsp;&nbsp; Павле како Христов проповедник упатен кај незнабошците (Ефесјаните 3,1-13) VII &nbsp;&nbsp;&nbsp; Молитва за верниците да ја искусат Христовата љубов (Ефесјаните 3,14-21) VIII &nbsp;&nbsp;&nbsp; Да се придржуваме до единството на Црквата вдахновено од Духот (Ефесјаните 4,1-16) IX &nbsp;&nbsp;&nbsp; Да живееме нов живот во кој се негува единството (Ефесјаните 4,17-32) X &nbsp;&nbsp;&nbsp; Да одиме во љубов, светлина и мудрост (Ефесјаните 5,1-20) XI &nbsp;&nbsp;&nbsp; Да водиме живот сличен на Христовиот во христијанското домаќинство (Ефесјаните 5,21-6,9) XII &nbsp;&nbsp;&nbsp; Да стоиме заедно – Црквата како Божја војска (Ефесјаните 6,10-20)

`Која клучна тема се појавува во ова послание? Што ви кажува тоа? Кој посебен детаљ или детали се однесуваат на домот?`

---

#### Додаток: Утрински стих

**Омега на Откровението:** Откровение 1,17.