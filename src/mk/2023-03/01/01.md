---
title: Павле и посланието до Ефесјаните
date: 24/06/2023
---

### Прочитајте ги библиските текстови:
Дела 18,18-21; Дела 19,13-20,1; Дела 20,17-38; Ефесјаните 1,1.2; Ефесјаните 6,21-24; Ефесјаните 3,13; Ефесјаните 1,9.10.

> <p>Запомнете го стихот</p>
> „Соопштувајќи ни ја тајната на Својата волја, според Своето благоволение, што го одреди во Него, за да ја спроведе кога ќе се исполнат времињата: за да соедини повторно во Христа: сè што е на небесата и што е на земјата – во Него“ (Ефесјаните 1,9.10).

Кога пишуваме нешто, тоа обично го правиме со одредена цел, која понекогаш носи значителна тежина. Абрахам Линколн, на пример, го напишал своето познато обраќање во Гетисбург во 1863 година по страшните пустошења во една битка што се одвивала таму за време на Американската граѓанска војна, во која загинале околу 7.000 војници. Во тоа обраќање, повикувајќи се на татковците-основачи, Линколн го изразил своето уверување дека граѓанската војна бил конечна проверка за тоа дали нацијата создадена во 1776 година ќе опстане или „ќе исчезне од лицето на земјата“.

Павле имал на ум една значајна цел која го поттикнала да го напише ова послание. Затоа што, делумно поради неговото затворање (Ефесјаните 3,13; Ефесјаните 6,20) а делумно поради постојаните прогонства и тешкотии, Ефесјаните биле во искушение да паднат со духот. Затоа Павле ги потсетува на она што се случило кога се обратиле, кога го прифатиле Христа како свој Спасител и станале дел од црквата. Тие станале Христово тело (Ефесјаните 1,19-23, Ефесјаните 4,1-16), материјал за градење на храмот (Ефесјаните 2,19-22), Христова невеста (Ефесјаните 5,21-33) и добро опремена војска (Ефесјаните 6,10-20). Тие имале стратешка улога во исполнувањето на големиот Божји план – сите да се обединат во Христа (Ефесјаните 1,9.10). Павле пишувал за да го разбуди кај верниците во Ефес чувството за нивниот целосен идентитет и предимствата што ги имале како Христови следбеници.

---

#### Додаток: Утрински стих

**Судија на целата Земја:** Ефесјаните 5,27.