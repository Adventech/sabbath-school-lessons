---
title: Бунт во амфитеатарот
date: 26/06/2023
---

`Прочитајте Дела 19,21-20,1. Кoи поуки можеме да ги извлечеме од тој настан?`

Сведочењето на Павле во тој голем раздвижен град Ефес било толку успешно што се одразило на важниот економски двигател на градот – туризмот сосредоточен  на храмот на Артемида. И каков храм бил тоа! Таа величествена градба се состоела во дел од 127 столбови, високи преку 18 метри и направени од мермер од островот Парос – чист бел, беспрекорен мермер, високо ценет камен за изработка на скулптури. Триесет и шест од тие столбови биле посебно извајани и обложени со злато, со што храмот добил репутација на едно од седумте чуда на стариот свет.

Загрижен дека беседите на Павле против идолопоклонството би можеле да ја исцрпат финансиската поддршка за храмот (Дела 19,27), златарот Димитриј поттикнал бунт меѓу своите колеги занаетчии. Гневната толпа, која брзо се множела, дошла од пазарот во големиот амфитеатар, кој можел прими околу 25.000 луѓе. Таму продолжил метежот, при што луѓето непрекинато извикувале цели два часа: „Велика е Артемида Ефеска!“ (Дела 19,34) Откако градскиот службеник ја растерал толпата, Павле се состанал со верниците, а потоа го напуштил градот.

`На крајот од своето трето мисионерско патување, Павле се состанал со старешините на ефеската црква. Како би ги сумирале главните преокупации на Павле? (Види Дела апостолски 20,17-38.)`

Кратка хронологија на дејствувањето на Павле поврзано со Ефес: 
<br>* Година 52: Првата кратка посета на Павле на Ефес (Дела 18,18-21).
<br>* Година 53-56: Тригодишната служба на Павле во Ефес (Дела 19,1-20,1). Кон крајот на престојот во тој град, тој го составува првото послание до Коринќаните (1. Коринќаните 16,5-9).
<br>* Година 57: Додека бил на Милит, Павле се состанува со црковните старешини од Ефес (Дела 20,17-38).
<br>* Година 62: Павле го составува Посланието до Ефесјаните, веројатно за време на неговото престојување во затворот во Рим.

`„Затоа бидете будни и помнете дека цели три години дење и ноќе не престанував со солзи да поучувам секого од вас“, вели Павле (Дела 20,31). Што мислите, што би ја „поучувал со солзи“ Павле нашата црква денес и зошто?`

---

#### Додаток: Утрински стих

**Глава над сите:** Еремија 17,14.
