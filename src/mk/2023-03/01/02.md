---
title: Павле - Евангелист во Ефес
date: 25/06/2023
--- 

`Што прави Павле при својата прва посета на Ефес пред крајот на неговото второ мисионерско патување? (Дела 18,18-21)`

Ефес бил еден од најголемите градови на Римското царство, со околу 250.000 жители. Тоа бил главен град на една од најбогатите провинции на Царството, провинција на Азија која покривала поголем дел од она што нам денес ни е познато како Мала Азија. Во времето на Павле, таа провинција уживала период на раст и просперитет. Исто така, како пристаништен град, Ефес се наоѓал на крстосницата на важни копнени патишта. Иако луѓето од градот обожавале многу богови, Артемида, која ја сметале како заштитничка на градот, била врховно божество. Во врска со тоа, обожавањето на Артемида претставувало центар на сите граѓански церемонии, атлетски игри и годишни прослави (Римјаните Артемида ја нарекувале Дијана; видете Дела 19,24.35).

Подоцна Павле се враќа во Ефес на своето трето мисионерско патување (Дела 19,1-12) и останува таму „три години“ (Дела 20,31). Затоа, апостолот му посветил значително време на Ефес, со намера таму цврсто да го воспостави христијанството.

`Кој необичен настан довел до зголемување на почитта кон „Господ Исус“ во Ефес? (Дела 19,13-20).`

Лука изнесува необична сторија за седум патувачки еврејски егзорцисти во градот. Мешањето на Исусовото и Павловото име со нивните баења се покажало како многу непромислен потфат. Кога веста за тоа се проширила низ улиците на градот, „сите нив ги спопадна страв; и името на Господ Исус се величаше“ (Дела 19,17). Настанот, исто така, извршиле големо влијание врз некои од оние кои веќе станале верници, кои јавно ги запалиле своите скапи прирачници за магиски вештини, вредни „педесет илјади сребреници“ (Дела 19,19). Така, заедно со другите жители на градот, верниците сфатиле дека обожавањето на Исус не смее да се разводнува со обожавање на што и да е друго или на кој било друг.

`Што значело палењето на сопствените книги, и покрај тоа што тоа претставувало толку голем трошок за нив? Што кажува тоа за целосната посветеност на Господа?`

---

#### Додаток: Утрински стих

**Понизен Учител:** Лука 4,15.