---
title: За натамошно проучување
date: 08/09/2023
---

Почитувањето што го покажува Павле кон децата како рамноправни верници (Ефесјаните 6,1-3) ја зајакнува нашата загриженост поради начинот на кој се постапува со децата во денешниот свет. Неговите зборови упатени до татковците (Ефесјаните 6,4) нѐ повикуваат да размислуваме за родителските одговорности. Применувањето на советите на Павле до робовите (Ефесјаните 6,5-8), а особено оние упатени до сопствениците на робови (Ефесјаните 6,9), претставува уште поголем предизвик, имајќи предвид дека таквата социјална средина е сосема туѓа за многумина од нас, бидејќи знаеме дека ропството, во кој било облик, е едно од најголемите морални зла. Сепак, бидејќи овие зборови се вдахновени и се дел од Светото писмо, треба да размислиме како да ги примениме денес. Како и верниците во Ефес во првиот век, ние ја имаме привилегијата и одговорноста да ги применуваме вредностите на Евангелието во нашите меѓусебни односи. Прашањата за дискусија подолу се осмислени со цел да нѐ поттикнат да го оствариме тоа важно дело.

**Прашања за разговор**

`1. Што значи за адвентистите тоа што љубовта кон децата се препознава како доказ дека се за „Господа народ подготвен“? Лука 1,17 (цитиран стих Малахија 4,6).`

`2. Очигледната почит на Павле кон децата нè наведува да си поставиме едно осетливо прашање: Која е нашата одговорност во тоа Христовата грижа да ја прошириме на децата кои доживеале насилство, сексуална злоупотреба и понижување во рана животна доба? Имајќи ги предвид истражувањата за длабокото влијание на негативните искуства од детството (види http://www.cdc.gov/violenceprevention/), која е нашата одговорност кон нив?`

`3. Надоврзувајќи се на Павловото изразување почит кон децата и Исусовата грижа за нив, какви одговорности има црквата во негувањето и заштитата на децата што ѝ се доверени да се грижи за нив? Кои системи и процедури би требало да постојат за да се спроведе ова во дело?`

`4. Павловите совети до робовите и сопствениците на робови во текстот Ефесјаните 6,5-9 често се применуваат на односите меѓу вработените и работодавците. Во која смисла тоа би можело да биде соодветно? Какви опасности притоа се јавуваат?`

`5. Ропството останува болна реалност во нашиот свет, со повеќе од 40 милиони луѓе кои се наоѓаат во таа положба (според „Глобалниот индекс на ропство“, http://www.globalslaveryindex.org/). Како слободни луѓе, чии духовни предци цврсто се застапувале за укинување на ропството, какви одговорности имаме кон тие поробени Божји синови и ќерки додека пееме за Христа: „Тој ќе ги симне оковите, зашто робот е наш брат, а во Негово Име секое угнетување ќе престане“ (стихови од песната „О света ноќ“)`

---

#### Додаток: Утрински стих

**Врата на Божјото стадо:** Исаија 40,11.