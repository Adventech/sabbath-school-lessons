---
title: Покажување врвна преданост на Христа
date: 02/09/2023
---

### Прочитајте ги библиските текстови:
Ефесјаните 6,1-9; Марко 10,13-16; Колошаните 3,21; 1. Петрово 2,18-25; 2. Коринќаните 5,10; Колошаните 3,24.25.

> <p>Запомнете го стихот</p>
> „А вие, господари, постапувајте исто така со нив (вашите слуги), без закани, знаејќи дека нивниот и вашиот Господар е на небесата! И дека Тој не гледа кој е кој!“ (Ефесјаните 6,9).

Во 2018 година еден експонат во Музејот на Библијата во Вашингтон привлече големо внимание. Тоа беше скратена Библија, осмислена со цел да поучува за основите на верата, но од неа ги избришале сите текстови што би можеле да поттикнат бунт на робовите. Објавена е во 1808 година, но само неколку пасуси овде-онде не биле отстранети од неа. Во неа недостигале деведесет проценти од Стариот завет и педесет проценти од Новиот. Од 1189 глави на Библијата, останале само 232.

Текстовите за кои се сметало дека ја поддржуваат институцијата ропство, особено во отсуство на толку голем дел од библискиот наратив за „радосната вест“, останале целосно недопрени, вклучително и оние кои често се злоупотребуваат, како на пример: „Вие, слуги, бидете послушни кон вашите земни господари со страв и трепет, во простота на срцето, како кон Христос“ (Ефесјаните 6,5).

Денес, во нашево време и култура, важно е пораката на стиховите Ефесјаните 6,1-9 да се чита во контекст на комплетната приказна за спасението, онака како што е откриена во целата Библијата. Што можеме да научиме посматрајќи како Павле ги применува вредностите на Евангелието на погрешните општествени обрасци во негово време?

---

#### Додаток: Утрински стих

**Дародавец на живот:** 1. Тимотеј 1,12.