---
title: Совети за родителите
date: 04/09/2023
---

`Споредете ги Ефесјаните 6,4 и Колошаните 3,21. Која причина е дадена во Колошаните 3,21 за тоа зошто не треба да ги раздразнувате вашите деца?`

Сирах, еврејски документ што бил достапен во времето на Павле, ги советува татковците како да постапуваат со своите синови: „Кој го сака својот син, често ќе го камшикува... Разгалете го детето и тоа ќе ве малтретира, играјте со него и тоа ќе ве растажи ... Дисциплинирајте го својот син и отежнете му го јаремот, за да не се срамите од неговата бесрамност“ (Сирах 30,1.9.13).

Меѓутоа, советот на Павле има сосема поинаков тон. Тој прво им дава на татковците негативна заповед: „Не дразнете ги своите деца“, а потоа позитивна заповед: „туку подигнувајте ги во воспитанието и науката на Господ“ (Ефесјаните 6,4). Во времето на Павле, татковците имале целосна законска власт над своите деца, кои се сметале за нивна сопственост. Татковците имале право да ги казнуваат насилно, дури и да го убијат своето дете. Навистина, во некои погледи моќта на таткото над сопствените деца ја надминувала моќта на господарот над своите робови. Павле не ја поддржува таквата моќ, но смело ги разјаснува и преобликува семејните односи. Во контекст на врвната преданост на Христа, Павле ги повикува христијанските татковци да ја преиспитаат својата употреба на моќта, бидејќи децата кои се раздразнети од гнев нема да бидат во добра позиција да го прифатат „воспитанието и науката на Господ“ (Ефесјаните 6,4).

„Татковци и мајки, вие треба да го претставувате Божјиот карактер во вашиот дом. Треба да барате послушност, но не со насилни зборови, туку на љубезен начин полн со љубов... Бидете пријатни во домот. Задржете го секој збор што може да поттикне несвет темперамент. Божествениот налог гласи: 'Татковци! Не дразнете ги вашите деца“... Божјата реч не дава дозвола за родителска грубост, угнетување или непослушност на децата. Божјиот закон, без разлика дали се работи за семејниот живот или за управување со нациите, се излева од срцето на бесконечна љубов“ (Елена Г. Вајт, *Child Guidance*, стр. 259).

`Иако во нашата лекција овде се занимававме со темата за родителите и децата, кои принципи можеме да ги преземеме од овие текстови, а кои треба да влијаат на нашето постапување кон сите луѓе?`

---

#### Додаток: Утрински стих

**Омилен Заповедник:** 1. Јованово 3,1.