---
title:  Искуство
date:   08/09/2023
---

#### Книга и превоз

_од Ендру Мек Чесни_

Алексеј Арушанијан, 33-годишен Украинец кој живее во Полска, тој ден доцнел. Штотуку ја завршил својата работа, монтирање на прозорци, и морал да застане на бензинската пумпа додека брзал да се сретне со сопругата на вечерен шопинг.

На бензинската пумпа, Алексеј забележал еден млад човек кој се обидувал да го запали својот скутер. Тој продолжил да се обидува да го стартува скутерот, но безуспешно. Големата полна торба на задниот дел од неговиот скутер покажувала дека тој работи како доставувач на храна. Алексеј не зборувал добро полски, но не сакал да ја пропушти можноста да му помогне. Тој размислувал за младиот човек додека го полнел својот резервоар и додека го плаќал наточениот бензин. Кога се качил во автомобилот, го отворил прозорецот и му довикнал на момчето: „Што е проблемот?“

Младиот човек бил полјак. Тој му одговорил: „Скутерот не сака да се запали“.

Алексеј припаѓа на групата членови на црквата кои ја дистрибуираат *Големата борба* на Елен Вајт. Тоа е тешка задача бидејќи има се помалку приемчиви луѓе, но во овој момент тој видел можност. Му подал книга на младото момче.

„Имам подарок за тебе“, рекол тој. „Тоа е христијанска книга која ја содржи историја на христијанството од првите христијани кои ја бранеле вистината откако Христос се вознел на небото па се до настаните што ќе се случат на крајот на светот. Мислам дека ќе ви биде интересна“.

Младиот човек ја прифатил книгата и му се заблагодарил. Алексеј се вратил во својата кола. И седнал. И размислувал. Не можам туку така да заминам. Не ја извршив мојата должност како христијанин, си помислил. Му дадов книга, но не му помогнав во неговата потреба. Ја отворил вратата од автомобилот, и му рекол на младото момче: „Можам да те одведам до место каде треба да ја испорачаш храната“.

„Навистина? – прашало момчето со изненадување.

„Навистина“, рекол Алексеј. „Можам да замислам како ти е. Затоа ќе те префрлам“.

Младото момче ја грабнал големата торба со храна, а Алексеј го возел околу 3км до адресата. „Дали ќе ме причекаш? - прашало момчето.

"Секако. Јас те донесов“.

На враќање кон бензинската пумпа, младото момче било восхитено од Алексејевата добрина. „Во Полска, многу малку христијани застануваат и нудат помош, но вие сте украинец христијанин и ми понудивте помош“, рекол тој. Тој се претстави како Камил. Алексеј му зборувал за љубовта Божја, а Камил внимателно слушал. Кога пристигнале на бензинската пумпа, колега од работното место на Камил веќе пристигнал за да го поправи скутерот.

Алексеј заминал. Камил останал со колегата кој му помогнал и потоа можел и тој да замине. Алексеј доцнел на закажаниот шопинг состанок со неговата жена — но вредело. Состанокот со неговата жена се пролонгирал заради овој божествен состанок.
