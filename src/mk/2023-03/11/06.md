---
title: Кога господарите стануваат слуги
date: 07/09/2023
---

Павле ја завршува својата порака до робовите со изразот: „секој, па било тоа роб или слободен“ (Ефесјаните 6,8). Тој овде го користи зборот „слободен“, мислејќи всушност на робовладетелите, што му овозможува да продолжи кон советите што ги има за нив, додека замислува како робовите и нивните господари стојат рамноправни еднакви пред Христа на судот (сп. 2 Коринќаните 5,10; Колошаните 3,24.25).

`Под претпоставка дека сте христијански сопственик на робови кој го слуша посланието до Ефесјаните како се чита во неговата куќна црква, како би реагирале на следниов совет, даден во присуство на вашите робови? Ефесјаните 6,9`

Обраќајќи им се на господарите, робовладетелите, Павле им упатува сериозна опомена, укажувајќи на остриот контраст меѓу „господарите“ (грчки *hoi kurioi*, преведен како „господари“), кои имале обичај да им се „закануваат“ на своите робови, и на небесниот „Господар“ (*ho kurios*), Христос, кој „не гледа кој е кој“.

Во врска со ова, Павле бара од господарите да се однесуваат кон своите робови на ист начин, што било прилично шокантно за робовладетелите од првиот век. Господарите треба да им возвратат на своите робови со дела на добра волја, водени од нивната верност кон Христа, што би било во согласност со она што Павле штотуку го побарал од робовите (Ефесјаните 6,5-8). Тој им кажува да престанат да им се закануваат на своите робови, што била вообичаена практика во времето кога господарите применувале широк дијапазон на казни, вклучувајќи претепување (1. Петрово 2,20), сексуална злоупотреба, продавање (и одвојување од најблиските), исцрпувачка работа, глад, синџири, жигосување, па дури и смрт.

Павле ги поддржува овие негови заповеди користејќи два мотива кои ги повикуваат сопствениците на робови да гледаат подалеку од општествените обрасци на грчко-римскиот свет: 1. И тие и нивните наводни робови се заедно робови на ист Господар („знаејќи дека и над вас самите и над нив има на небесата Господа“), сп. Колошаните 4,1); 2. Небесниот Господар на сите им суди без пристрасност. А бидејќи нивниот Господар се однесува кон овие наводни робови исто како и кон сите други, и тие треба да го прават истото (сп. Филимон 1,15.16).

Многу изрази што Павле ги користи во посланието до Ефесјаните биле особено охрабрителни за христијанските робови: посвоени се како синови (Ефесјаните 1,5); откупени се и избавени (Ефесјаните 1,7); ќе примат наследство (Ефесјаните 1,11.14; Ефесјаните 3,6); тие се устоличени со Исуса (Ефесјаните 2,6); станале „домашни на Бога“, членови на Божјото домаќинство (Ефесјаните 2,19; сп. Ефесјаните 3, 14.15) и составни делови на Христовото тело (види Ефесјаните 3,6, Ефесјаните 4,1-16). Сите други учења претходно изнесени во ова послание, текстот Ефесјаните 6,5-9 се применува на односите меѓу робовите и робовладетелите, вклучувајќи ги советите за начинот на изразување (Ефесјаните 4,25-32) и сексуалната етика (Ефесјаните 5,1-14).

---

#### Додаток: Утрински стих

**Кнезот што ќе дојде:** Матеј 3,1.2.