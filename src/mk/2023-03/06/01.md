---
title: Тајната на евангелието
date: 29/07/2023
---

### Прочитајте ги библиските текстови:
Ефесјаните 3; Јов 11,5-9; Езекиел 43,13-16; Амос 7,7.8; Откровение 11,1.2.

> <p>Запомнете го стихот</p>
> „А на Оној Кој, според силата што во нас дејствува, може да изврши изобилно сè што ќе побараме или помислиме, Нему нека е слава во Црквата преку Исус Христос во сите родови и за сите векови. Амин!“ (Ефесјаните 3,20.21).

Третата глава од Посланието до Ефесјаните Павле ја започнува со темата што ја допре и претходно: „За да бидат и незнабошците сонаследници, делови на едно тело, и соучесници на ветувањето Божјо во Христос Исус преку Евангелието“ (Ефесјаните 3,6). Иако ова можеби не е толку големо изненадување за денешната црква, составена претежно од некогашни „незнабошци“, ова изгледало радикално ново за многу негови читатели во тоа време.

Потоа Павле го продолжува својот вдахнат извештај, потсетувајќи се на жарот со кој сакал Исусовото евангелие да им се проповеда на незнабошците.

Тука, исто така, дознаваме со какви потешкотии се соочувал во моментот за да ги прошири тие служби, а кои го вклучувале и времето поминато во римскиот затвор.

Покрај тоа, можеме да ја видиме неговата посветеност на тајната што се наоѓа во самата срцевина на евангелието, тајната дека оние што не се Евреи во црквата се рамноправни со нивните еврејските браќа и сестри. Можеме да го почувствуваме и неговиот ентузијазам во однос на црквата и нејзината космичка мисија. Го слушаме како се моли, фалејќи го Бога што ја изразил својата благодат преку црквата.

Накратко, вдахнати сме да му се придружиме на Павле во неговата одушевеност за евангелието.

---

#### Додаток: Утрински стих

**Сопственик на сите наши земни добра:** Матеј 6,19.
