---
title:  Искуство
date:   04/08/2023
---

#### Борба со Светото писмо: Дел 3

_од Ендру Мек Чесни_

Таа ноќ, Алмира се разбудила откако имала уште еден кошмар и решила да оди во Адвентистичката црква на седмиот ден следната сабота.

Но наутро, таа си помислила, јас не сум христијанин. Не можам да одам таму. Следната ноќ, таа имала уште еден кошмар и повторно се борела што да прави. Во сабота, таа отишла во Адвентистичката црква.

После неколку недели, родителите на Алмира дознале дека таа оди во црквата секоја сабота и ѝ забраниле да оди. Други роднини слушнале и ја молеле да не оди. Соседите ја виделе како оди до црквата во сабота и намерно излегле од станбените згради за да ја караат. Одењето во црква станувало длабоко непријатна битка секоја сабота. Но, Алмира уживала да се поклонува во црквата и продолжила да оди. Таа учела за Исус и наоѓала мир во Него.

Но, дома, злото присуство сеуште постоело. Духот постојано доаѓал ноќе. Алмира почнала гласно да се моли: „Во името на крвта на Исус Христос, заштити ме од сатаната за да можам да спијам“. Таа молитва ја молела секоја вечер три месеци. Молитвите го растерале духот, но таа останала исплашена.

Таа му кажала на адвентистичкиот пастор за нејзините стравови, а тој ѝ предложил и таа да ја чита Библијата на глас. Кога и да го почувствувала духот, таа ја отворала својата Библија во Исаија 43 глава. Особено ѝ се допаднало ветувањето: „Сега вака зборува Господ, Кој те создаде, Јакове, Кој те створи, Израеле: „Не бој се, зашто Јас те откупив; те повикав по име, ти си Мој! Кога преминуваш преку вода, со тебе Сум; или преку река, нема да те потопи. Ако тргнеш низ оган, не ќе изгориш, пламенот нема да те опали. Зашто Јас Сум Господ, твојот Бог, Израелев Светец, твој Спасител. Го давам Египет за твоја откупнина, ги давам Етиопија и Сева место тебе. Зашто си скапоцен во Моите очи, ценет си, и Јас те возљубив. Затоа и давам луѓе за тебе, и народи за твојот живот.“ (Исаија 43:1-4).

Таа, исто така, нашла утеха во Исаија 49:24-25, каде вели: „Може ли да му биде одземен пленот на јунак? Може ли да му избега заробениот на победникот? Да, Господ зборува вака; „На јунакот ќе му биде одземен пленот, заробениот ќе му избега на победникот! Со оние што се спорат со тебе, Јас ќе се спорам, Јас ќе ги избавам твоите деца;“.

Една ноќ, таа гласно му ги признала на Исус сите свои гревови. После тоа, таа спиела подобро, како што немала спиено веќе долго време.

Конечно, Алмира престанала да се плаши. Кога ја читала Библијата и се молела, духот секогаш заминувал. Таа сфатила дека иако духот е посилен од неа, Исус е посилен од двајцата.