---
title: За натамошно проучување
date: 04/08/2023
---

Елена Вајт, „Будења во поново време“, *Големата борба*, стр. 461-478 оригинал).

„Како да ја усогласиме нашата џуџеста духовна состојба со зборовите од нашиот текст (Ефесјаните 3,14-19), кои ја опишуваат полнотата на знаење коешто имаме предност да го поседуваме? Како ќе гледа Небото на нас, кои ги имаме сите духовни и земни предимства за да растеме во милоста, ако не ги поправиме нашите околности? Апостолот не ги напишал тие зборови за да нè измачува, да нè измами или да ги издигне нашите очекувања толку високо само за да доживееме разочарување. Тој ги запишал тие зборови за да ни покаже што можеме и што мора да бидеме, ако сакаме да станеме наследници на Божјето царство. Како можеме да бидеме Божји соработници ако имаме толку мало искуство? Ние го поседуваме знаењето кое претставува привилегија на христијаните и треба да се стремиме кон тоа длабоко духовно разбирање на она што е Божјо, какво што Господ сака да го имаме.

Дали навистина веруваме во Библијата? Дали навистина веруваме дека можеме да го достигнеме знаењето за Бога коешто ни е претставено во овој текст? Дали веруваме на секој збор што ќе излезе од Божјата уста? Дали им веруваме на зборовите што ги изговориле пророците и апостолите, или Исус Христос, кој е извор на секоја светлина и на секој благослов, и во кој живее сето богатство и сета полнота? Дали навистина веруваме во Бога и во неговиот Син?“ (Елена Г. Вајт, The Advent Review and Sabbath Herald, 1 октомври 1889 година).

**Прашања за разговор**

`1. Споредете ја Павловата доксологија во Ефесјаните 3,20.21 со другите доксологии во Новиот Завет – Римјаните 11,33-36; Римјаните 16,25-27; Филипјаните 4,20; 2. Петрово 3,18б; Јуда 1,24.25. Кои теми и идеи се провлекуваат низ овие текстови? Како да го усвоиме ставот на славење и обожавање што го илустрираат овие текстови?`

`2. Споредете ги Павловите четири употреби на грчкиот збор plēroma („полнота“) во Посланието до Ефесјаните (Ефесјаните 1,10.23; Ефесјаните 3,19; Ефесјаните 4,13). Што мислите, зошто оваа идеја била толку важна за Павле?`

`3. Од сите Божји дела што Павле ги фали во Ефесјаните 3, кои вас лично најмногу ве вдахнува? Зошто?`

`4. Павле ја завршува првата половина од Посланието до Ефесјаните токму онака како што ја започнал (Ефесјаните 1,3-21), служејќи се со јазикот на молитвата и славење. Тој ја слави Божјата сила, која е присутна во животот на верниците преку Христа и Духот (Ефесјаните 3,16-21). Како можеме, како што напишала Елена Вајт, подобро да ја искусиме таа сила во нашиот живот?`

---

#### Додаток: Утрински стих

**Тој што го дал Законот:** Матеј 5,17.