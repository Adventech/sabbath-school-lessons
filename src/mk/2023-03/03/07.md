---
title: За натамошно проучување
date: 14/07/2023
---

Проучете ги следните два описи на Христовото устоличување од списите на Елена Вајт: 

„Враќајќи се повторно на небото, Христос бил свечено устоличен со најдлабока почит и обожавање од страна на сите ангели. Штом завршил овој обред, Светиот Дух слегол во обилни млазеви врз учениците и Христос навистина е прославен со славата што ја имал со Отецот од создавањето на светот. Излевањето на Светиот Дух на денот Педесетница (Дуовден), претставувало небесно соопштение дека е извршено крунисување на Откупителот. Според даденото ветување, Тој им го пратил од небото на своите следбеници Утешителот како знак дека Тој, во својство на свештеник и цар, ја примил сета власт на небото и на земјата и дека овде навистина бил Помазаник над својот народ“ (Делата на апостолите, стр. 38, 39 оригинал).

„Рацете на Отецот го прегрнале Синот и издадена е заповед: 'Нека му се поклонат сите Божји ангели!' (Евреите 1,6).

Со неискажлива радост кнезовите, поглаварите и силите ја признале врховната власт на Кнезот на животот. Небесните војски паднале ничкум пред него, додека низ небесните дворови се разнесувале радосни извици: 'Достојно е Јагнето кое е заклано да прими моќ, мудрост, сила, чест, слава и фалба' (Откровение 5,12).

Кон музиката на ангелските харфи се придружиле победнички песни така што се чинело дека небото е прелеано со радост и фалба. Љубовта победила. Загубениот е најден. Небото одѕвонува од гласови на возвишени песни што објавуваат: 'На Оној што седи на престолот, и на Јагнето: благодарност, чест, слава и власт во сите векови' (Откровение 5,13)“ (Копнежот на вековите, стр. 834, 835 оригинал).

**Прашања за разговор**

`1. Размислете за „сега“ и „уште не“ на Исусовото устоличување. Во која смисла Исус веќе станал Господар на „сè“, вклучувајќи ги и демонските сили што Му се потчинети – што би значело тоа „сега“? А во која смисла Неговото целосно владеење над „сите“ допрва треба да се оствари во иднина – што би претставувало „сè уште не“? (Видете 1. Коринтјани 15,24-28.)`

`2. Во колкава мера живеете во светлината на Христовото сеопшто владеење? Или, во колкава мера живеете под власта на тие други сили, паднатите сили, чие владеење и онака поминува? Како ги разликувате и како можете да ги избегнете силите на злото кои, иако се веќе поразени, сепак сè уште преовладуваат во нашиот свет?`

---

#### Додаток: Утрински стих

**Извор на исцелителна милост за овој свет:** Лука 9,56.