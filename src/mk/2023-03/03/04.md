---
title: Учество во силата на воскресението
date: 11/07/2023
---

Во останатиот текст од својот молитвен извештај, Ефесјаните 1,20-23, Павле ја проширува таа трета тема за увидот за која се надева дека Светиот Дух ќе им ја донесе на верниците – увид во изобилната Божја сила Тој ја покажува во нивна полза. Тој започнува на тој начин што укажува на два настани од историјата на спасението како примарни илустрации за Божјата сила: (1) Исусовото воскресение од мртвите; (2) издигнување на Исуса на престолот на вселената (Ефесјаните 1,20).

`Како се пројавила Божјата сила за време на Исусовото воскресение? Ефесјаните 1,20; 1. Коринтјани 15,20-22; Филипјаните 3,8-11; Евреите 13,20.21; 1. Петрово 1,3.`

Исусовото воскресение е верување кое во христијанството не се доведува во прашање (1. Коринтјани 15,14.17). Токму затоа што Христос воскреснал, посветените верници чекаат големо, идно воскресение во вечен живот за времето на второто Христово доаѓање (1. Коринтјани 15,20-23). И токму затоа што Христос воскреснал, денес можеме да ги очекуваме од Него сите благослови на Евангелието, вклучувајќи го и присуството на Светиот Дух во нашиот живот.

Сликата на Бога, кој Христа „го постави од Својата десна страна на небесата“ (Ефесјаните 1,20) е преземена од стихот Псалми 110,1, најчесто цитираниот текст во Новиот завет (се чини дека сите штотуку цитирани стихови се засноваат на него). Христовото вознесување на престолот зазема многу истакнато место во посланието до Ефесјаните. Верниците исто така седат „на небесата во Христос Исус“ (Ефесјаните 2,6). Покрај тоа, Павле го спомнува тоа Христово вознесение како вовед во тврдењето дека Христос исполнил сè и ѝ дал дарови на својата црква (видете Ефесјаните 4,8-11).

Во Ефесјаните 4,8-11, Павле нè предупредува сликата на Христа на престолот на Отецот да не ја сфатиме како некоја статична сцена, туку како „динамична новозаветна слика на устоличениот Христос, кој преку својот Дух оди во целиот свет победувајќи и да обеди“ ( F. F. Brucе, *Тhе Еpistles tо thе Colossians, to Philemon, and to the Ephesians*; Grand Rapids, МI: Ееrdmans, 1984; p. 133 ). Според тоа, Павле го прикажува Христовото устоличување / крунисување не само како илустрација на божествената сила којашто им се нуди на верниците, туку и како извор на таа сила.

`На кои начини ни е потребно Христовата сила да се пројави во нашиот живот и како можеме подобро да ја искористиме таа сила? Кои навики и обичаи го попречуваат нашиот пристап до Неговата сила?`

---

#### Додаток: Утрински стих

**Голем адвокат:** Јован 16,24.