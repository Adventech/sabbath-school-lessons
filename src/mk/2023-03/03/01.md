---
title: Силата на прославениот Исус
date: 08/07/2023
---

### Прочитајте ги библиските текстови:
Ефесјаните 1,15-23; Ефесјаните 3,14-21; 1. Солуњаните 5,16-18; 5. Мојсеева 9,29; 1. Коринтјани 15,20-22; Псалми 110,1.

> <p>Запомнете го стихот</p>
> „И колку е неизмерна величината на Неговата сила во нас, кои веруваме преку дејството на Неговата крепка сила. Таа сила Тој ја покажа во Христос, кога Го воскресна од мртвите и Го постави од Својата десна страна на небесата.“ (Ефесјаните 1, 19.20).

Човечките суштества, се чини, секогаш се стремат кон поголема сила и моќ. Така, на пример, производителот на автомобили Девел Моторс се пофали со нов модел на своето возило, кое има 16-цилиндричен мотор, користи околу 12 литри гориво на километар и развива повеќе од 5.000 коњски сили. Или, ако тоа не е доволно, да го земеме предвид полукамионот Петербилт кој има три млазни мотори. Со своите 36.000 коњски сили, тој камион поминува повеќе од четвртина километар за 6,5 секунди и редовно достигнува брзина од над 600 километри на час пред да ги активира своите два падобрани.

Спротивно на тоа, Павле се молел верниците во Ефес, кои биле во искушение да се восхитуваат на различните сили и божества на нивната култура, да ја спознаат со посредство на Светиот Дух неизмерната сила што Бог им ја ставил на располагање во Христа. Таа божествена сила не се огледува во коњските сили ниту магиски моќи, туку во четири настани од историјата на спасението кои го промениле космосот – а тоа се: (1) Исусовото воскресение; (2) Неговото вознесување на Божјиот престол; (3) потчинување сè на Христа; (4) Христос даруван на црквата како нејзина глава (Ефесјаните 1,19-23).

Со разгледување на овие четири настани, верниците ќе почнат да го увидуваат – и доживуваат – огромниот опсег на силата со која Бог се служи во нивна корист.

---

#### Додаток: Утрински стих

**Возљубен Учител и Пријател:** Јован 13,36.