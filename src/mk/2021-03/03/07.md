---
title: За натамошно проучување
date: 16/07/2021
---

„Нема никакво растење ниту плод во животот кој е свртен кон себеси. Ако сте го прифатиле Христа како свој Спасител, треба да заборавите на себе и да се обидете да им помагате на другите. Зборувајте за Христовата љубов, говорете за неговата добрина. Извршувајте секоја должност што ќе ви се даде. Носете одговорност за душите во своето срце и со сите средства што ви стојат на располагање трудете се да ги спасите загубените. Кога ќе го примите Христовиот Дух – духот на несебична љубов и труд за другите - вие ќе растете и ќе носите плод. Во вашиот карактер ќе се покажат доблестите на Духот. Вашата вера ќе расте, вашето уверување ќе се продлабува, вашата љубов ќе се усовршува. Сè повеќе ќе го одразувате Христовиот лик во сè што е чисто, благородно и убаво“ (Еленa Вајт, *Христовите параболи*, стр. 67, 68, ориг.).

При решавањето на несогласувањата внатре во црквата, „ако срцата на обете страни не бидат скротени од Божјата милост, расправите меѓу поединците можат да траат со часови, при што се губи не само нивното време, туку и времето на Божјите слуги кои се принудени да ги слушаат. Но, ако не постои горделивост и себичност, повеќето од овие тешкотии би биле отстранети за пет минути“Еllеn G. White, Еаrly Writings, p. 119).

**Прашања за разговор**

`1. Размислете во класата за практичните начини на кои можете да ја победите себичноста. Како едни со други да се држите одговорни, за да направите овие идеи да станат реалност?`

`2. Амбициите сами по себе не се лоши. Но, како да замислуваме и да очекуваме големи работи од Бога, а да не паднеме во стапицата на преголема обземеност со амбиција?`

`3. Многумина од нас однадвор не ја покажуваат својата амбиција, лицемерие, себичност и завист. Ние сме мошне способни да понудиме многу понаклонета надворешна фасада. Но, како и огромниот коренски систем на дрвото на јасиката, сите овие негативни особини демнат под површината. Како изгледа во практика преобразувањето на карактерот предводен од Дух? Како можеме да го искорениме немирот и да најдеме вистински одмор во Исуса?`

`4. Размислете повторно за вашиот одговор на прашањето поставено пред крајот на проучувањето предвидено за четврток, а кое се однесува на важноста на Второто доаѓање. Каква надеж би имале без тоа? Какви придобивки би имале, без тоа, од првото Христово доаѓање, со оглед на тоа дека мртвите спијат до воскресението, кое се случува дури при Второто доаѓање?`

