---
title: Корените на немирот
date: 10/07/2021
---

### Прочитајте ги библиските текстови:
Матеј 10,34-39; Лука 12,13-21; Филипјаните 2,5-8; Лука 22,14-30; Матеј 23,1-13.

> <p>Запомнете го стихот</p>
> „Зашто, каде што е завист и кавга, има збунетост и секое зло дело“ (Јаков 3,16).

Јасиката е прекрасно дрво, кое достигнува висина од 15 до 30 метри. Особено добро успева во постудени региони со пониски летни температури. Нејзиното дрво се користи за производство на мебел, но исто така и за правење кибрит и хартија. Елените и другите животни често се хранат со младите дрвја од јасика за време на студените зими, бидејќи нејзината кора содржи многу хранливи материи. На јасиките им треба многу сончева светлина бидејќи тие растат цело време, дури и во зима, што ги прави важен извор на храна за разни животни во зимските месеци.

Јасиките, меѓутоа, се најпознати по тоа што имаат најраспространет коренски систем во растителниот свет. Корењата формираат единствен организам под земјата – колонија што може да се шири доста брзо, покривајќи пространи области. Една јасика може да живее до 150 години, но овој поголем организам опстојува под земјата илјадници години.

На поуката за оваа седмица сакаме да откриеме некои од корените на нашиот немир. Постојат многу работи што можат да нѐ спречат да најдеме вистински одмор во Исуса Христа. Некои од нив се очигледни и не бараат многу внимание. Но, има и нешто што е помалку забележливо за нас, како што е огромниот организам на јасиката скриен под земјата, и ние можеби не сме секогаш свесни за ставовите и постапките што нè одвојуваат од Создателот.