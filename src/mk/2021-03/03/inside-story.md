---
title:  Искуство
date:   16/07/2021
---

#### Мистериозна библија

_од Ендру Мек Чесни_ 

Целосното затворање поради COVID-19 го ставило Сандил Кумало во тешка ситуација во најголеиот град во јужна Африка, Јоханесбург. Државниот карантин кој бил меѓу најстрогите во светот, затворил три цркви каде Сандил служел како пастор во градот од 5.5 милиони луѓе. Тешките регулативи ги затвориле парковите и забраниле џогирање, шетање на кучиња, па дури и продажба на цигари и алкохол.

Како и многу пастори, Сандил ја преместил својата служба преку Интернет и проповедал во живо до членовите на неговите три цркви: : "Johannesburg Central", "Johannesburg CBD", и "Johannesburg Innercity". Понекогаш добивал охрабрувачки пораки од луѓе инспирирани од неговото проповедање. Но, тој копнеел да стори повеќе. Тој искрено се молел на Бога да испрати неверник кој треба да се сретне со Исус за време на пандемијата. Она што се случило потоа го изненадило.

Еден ден, Сандил добил текстуална порака на WhatsApp од непознат број. Испраќачот се претставил како Хилтон и испратил фотографија од Библија што ја пронашол во такси возило додека патувал на работа. Мини такси возила, кои превезуваат повеќе патници, се вообичаена глетка во Јоханесбург.

„Ја пронајдов твојата Библија во такси“, напишал Хилтон.

Тој објаснил дека ја отворил Библијата и, наоѓајќи го името на Сандил и информациите за контакт во корицата, решил да го исконтактира.

Сандил со заинтересираност ја погледнал фотографијата. Тој поседувал неколку Библии, но не ја препознал онаа на фотографијата. Библијата изгледала нова, а нејзината корица од бургунди црвена боја покажувало дека оваа библија не е ефтина. Понатаму, Сандил со години не се возел во мини такси. Проверил со сопругата и другите членови на семејството и тие потврдиле дека тој никогаш не поседувал таква Библија.

На Хилтон не му пречело што Сандил не ја препознава Библијата. Тој повеќе се интересирал да открие што вели Библијата. Никогаш не прочитал Библија и бил нестрплив да започне. Тој го прашал Сандил дали би бил подготвен да му помогне да ја прочита. Тој сакал библиски проучувања.

Сандил во тој момент знаел дека Бог ги слушнал неговите молитви за неверник кој требал да се сретне со Исус за време на пандемијата. Бог одговорил на неговите молитви на чудесен начин. „Го славам Бога за оваа уникатна можност за мисионирање, која сеуште не можам да ја разберам", вели Сандил. „Се надевам дека нашите состаноци ќе доведат до тоа Хилтон да го прифати Исус Христос како негов личен Спасител“.

