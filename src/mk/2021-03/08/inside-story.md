---
title:  Искуство
date:   20/08/2021
---

#### Подобро од играчките

_од Ендру Мек Чесни_ 

Неколку другарчиња се собрале околу Марија во училиште во понеделник. 

„Што правиш после школо?“ ја прашал еден од нив. 
<br>
„Можеме да дојдеме кај тебе дома да си играме?“ рекол друг. 
<br>
Марија одмавнала со главата. „Имам многу работа денес“, рекла таа.

Деветгодишната Марија била едно зафатено девојче од Понд Инлет, мало гратче лоцирано на изолиран остров во канадскиот Арктик. Секој работен ден таа одела на училиште и си ја завршувала домашната задача. Таа исто така им помагала на своите родители околу куќните обврски. Во сабота, нејзиното семејство ја читало Библијата и следело проповеди на Интернет од дома.

Но, другарчињата на Марија навистина сакале да си играат со неа. Во вторникот, децата повторно се собрале околу неа, и во четвртокот и во петокот...

„Но, кога може да дојдеме кај тебе дома за да си играме?“ - прашало едно од другарчињата. „Што велиш за во сабота?“ рекло друго. „Мора да имаш време во сабота“. Очите на Марија заблескале. Таа навистина имала слободно време во сабота. "Може да дојдете во мојата куќа и да ни се придружите на нашето библиско проучување во сабота “, рекла таа.

Нејзините другарчиња гледале збунето. Тие никогаш не читале Библија. Но тие сакале да поминат време со Марија, па затоа се согласиле да ја посетат во сабота.

Во саботата, неколку од другарчињата дошле во куќата на Марија. Додека Марија читала од Библијата, тие изгледале многу збунето. Тие никогаш не чуле за Бог преку Библијата. Тие повторно изгледале збунето кога таткото на Марија пуштил проповед на интернет. Тие никогаш не слушнале проповед и не го разбирале тоа што го говорел адвентистичкиот проповедник. Потоа, тие ја замолиле Марија да им објасни.

„Што сакаше да каже кога го рече тоа?“ прашал еден од нив.
<br>
„Или, што сакаше да каже кога зборуваше за тоа?“ рекол друг.

Марија се обидела да ја објасни проповедта и да ја поедностави. Кога завршила проповедта, нејзините другарчиња изгледале како да разбрале што им кажувала таа.

Во понеделникот, на училиште, неколку соученици ги прашале другарчињата на Марија како си поминале кај неа дома во саботата. „Читавме за Бога во Библијата“, одговорил еден од нив.
<br>
„И гледавме интересна проповед“, рекол друг.

Останатите соучениците на Марија никогаш не читале Библија и не гледале проповед, но сакале да дознаат повеќе за тоа. Другарчињата на Марија им објасниле што научиле во саботата. Марија се насмевнала додека ги слушала. Таа се почувствувала многу добро. Ова за неа било подобро од играње со играчки. Таа би ги канела своите соученици во нејзиниот дом секоја сабота.