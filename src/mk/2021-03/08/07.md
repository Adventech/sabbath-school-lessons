---
title: За натамошно проучување
date: 20/08/2021
---

„Со постојано менување на околностите, промените стануваат дел од нашето искуство, а ние сме или возбудени или обесхрабрени од овие промени. Меѓутоа, промената на околностите нема моќ да го промени Божјиот однос кон нас. Тој е истиот и вчера, и денес и засекогаш, и нè повикува да имаме несомнена доверба во Неговата љубов“ (Еllеn G. Whitе, *In Heavenly Places*, p. 120).

„Продолжете да гледате на Исуса изговарајќи тивки молитви со вера, држејќи се за неговата сила, без разлика дали имате некое јасно чувство или не. Продолжете понатаму, како секоја изговорена молитва да се изнесува пред Божјиот престол и како да одговорил на неа Оној чиишто ветувања никогаш не пропаѓаат. Продолжете да му пеете на Господа во вашето срце, дури и кога ве притиска чувство на тежина и тага. Ви велам како онаа што знае – светлината ќе дојде, ќе доживеете радост, а маглата и облаците ќе се распрснат. И ние ќе поминеме од сенка и темнина во чистата светлина на Неговото присуство“ (Еllen G. Whitе, *Selected Меssаgеs*, bооk 2, pp. 242, 243).

**Прашања за разговор**

`1. Честопати е многу тешко да му помогнете на некој што страда од ментално нарушување или депресија. Која стратегија би можела да ја примени вашата црква за да научи поуспешно да им служи на оние што се погодени од депресија?`

`2. Нам честопати ни е тешко да бидеме отворени и искрени кон Бога. Но, прочитајте неколку псалми и уверете се колку биле отворени и искрени библиските писатели пред Бога. Како можеме да негуваме атмосфера на отвореност и искреност во нашата локална црква?`

`3. Кога се соочуваме со депресија, обично ни е тешко да се молиме. Разговарајте за тоа колкава моќ има посредничката молитва за оние кои не се во состојбата да молат за себе.`

`4. Зошто е важно да имаме на ум дека верата не е чувство? Само затоа што сме депресивни, обесхрабрени, исплашени и загрижени не значи дека ни недостасува вера и доверба во Бога. Тоа само значи дека, во тој момент, ние сме депресивни, обесхрабрени, исплашени и загрижени, што им се случува на сите порано или подоцна. Како можеме да научиме дека, во таквите моменти, посегнувањето кон верата е од суштинско значење, колку тешко и да ни изгледа тоа?`

`5. Која голема надеж може да ви ја даде приказната за фатениот човек, особено ако сте си предизвикале некоја болест и страдање со својот грешен начин на живот?`