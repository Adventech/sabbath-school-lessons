---
title: Слободни да се одмориме
date: 14/08/2021
---

### Прочитајте ги библиските текстови:
Марко 2,1-12; 1. Цареви 18,1-19,8; Матеј 5,1-3; Исаија 53,4-6; 2. Цареви 2,11.

> <p>Запомнете го стихот</p>
> „Господ ми е светлина и спасение, од кого да се плашам? Господ е штит на мојот живот, пред кого да треперам“ (Псалми 27,1).

Многу од луѓето што Исус ги сретнувал за време на неговата земна служба биле болни, а понекогаш дури и смртно. Тие во толпи се тискале околу Него барајќи исцелување и одмор од страдањата. И секогаш го добивале тоа.

Понекогаш Тој само би изговорил збор, а тие биле целосно исцелени. Во некои прилики, тој ги допирал болните и нивното здравје на чудесен начин станувало обновено. Се случувало само да ги отпушти, но патем да бидат исцелени. Исус лекувал мажи, жени, деца, Евреи, богати, сиромашни и неугледни луѓе. Дури ни најлошите случаи на лепра и слепило не биле надвор од досегот на неговата сила. Исус ги лекувал дури и оние погодени од најлошата од сите „болести“ – смртта.

Оваа седмица ќе разгледаме два многу различни примери на исцелување. Во едниот од нив, заболениот човек бил толку болен што дури и не можел да дојде сам кај Исуса. Неговите симптоми биле видливи за сите. Во вториот случај, немало видливи симптоми. Но, и во двата случаи, исцелувањето дошло во Божјо време и на Негов начин.

Додека ја истражуваме темата за одмор од болката и страдањата, ќе размислуваме и за прашањето со кое сме се сретнале сите на нашиот христијански пат во одреден момент: Што ако нашите молитви за исцелување не се услишени?

Како во тој случај го наоѓаме мирот и одморот?