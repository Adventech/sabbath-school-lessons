---
title: За натамошно проучување
date: 02/07/2021
---

„Според мислењето на рабините, да се биде секогаш активен и зафатен со работа претставувало врв на религијата. За да ја покажат својата повозвишена побожност, тие биле зависни од некои надворешни дејства. Така своите души ги одвојувале од Бога и изградувале своја самодоволност. Сѐ уште постојат истите опасности. Секогаш кога се зголемува дејноста и кога луѓето постигнуваат успех во која било работа за Бога, постои опасност од потпирање врз човечките планови и методи. Тогаш постои склоност помалку да се молиме и да имаме помалку вера. Како и учениците, ние се наоѓаме во опасност да ја загубиме од вид нашата зависност од Бога и се обидуваме од нашите дејности да си создадеме спасител. Потребно е постојано да гледаме на Исуса, сфаќајќи дека неговата сила е таа што ја извршува работата. Додека сериозно работиме врз спасувањето на загубените, мораме да одвоиме време и за размислување, за молитва и за проучување на Божјата реч. Само работата извршена со многу молитви и посветена со Христовата заслуга, на крај ќе се покаже успешна“ (Еленa Вајт, *Копнежот на вековите*, стр. 362 оригинал).

**Прашања за разговор**

`1. Постојаниот притисок да се биде на врвот, да се биде достапен (физички и виртуелно) цело време, да се достигнат идеали што не се ниту реални ниту дадени од Бога, може да ги разболи луѓето – емоционално, физички и духовно. На кој начин може вашата црква да стане место каде што се добредојдени уморните, истоштените луѓе кои копнеат за одмор?`

`2. Може ли да се случи да бидеме преморени дури и тогаш кога правиме добри работи за Бога? Сетете се на извештајот за Исус и за неговите ученици од Марко 6,30-32 и разговарајте за примената на тој текст во вашата саботношколска група.`

`3. Во 1899 година бил соборен рекордот во брзо возење. Некој достигнал брзина од над 60 километри на час – и преживеал за тоа да го раскаже! Денес, секако, автомобилите возат многу побрзо од тоа. Брзината на процесорот во нашите мобилни телефони е многу поголема од брзината што ја постигнувале најбрзите компјутери од претходната генерација. Воздушниот сообраќај се одвива со поголема брзина од порано, и станува сè побрз. Во суштина, скоро сè што работиме денес, се прави многу побрзо отколку што било во минатото, а сепак – што? Сè уште брзаме и не успеваме да се одмориме доволно. Што ни кажува ова за основната човечка природа и за тоа зошто Бог сметал дека одморот е толку важен, што го вклучил во една од неговите заповеди?`

`4. Размислувајте повеќе за идејата дека саботниот одмор е воспоставен во Едем уште пред падот во грев. Освен интересните теолошки импликации, што ни кажува ова за потребата од одмор дури и во безгрешниот, совршен свет?`

