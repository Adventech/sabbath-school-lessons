---
title: Без „погонско гориво“
date: 28/06/2021
---

Недостатокот на сон и исцрпеност поради физички напор претставува сериозен проблем. Но, она што е особено загрижува е кога чувствуваме дека сме „емоционално празни“. И, се разбира, кога на недостатокот од сон се надоврзува и со емоционални потешкотии, можеме болно да се обесхрабриме.

Варух, писарот на Еремија, сигурно често се чувствувал вака во текот на последните бурни години во Ерусалим, пред хаосот, страдањата и пустошот што настанал откако Вавилонците го разориле градот.

`Прочитајте го текстот Еремија 45,1-5 и напишете кратка дијагноза за емоционалното здравје на Варух.`

Можете ли да замислите како би се чувствувале кога Бог вам лично би ви испратил порака „скроена според ваша мерка“? Па, Варух примил една таква порака директно од дворовите на Божјиот престол (Еремија 45,2). Во извештајот се вели дека тоа се случило „во четвртата година на јудејскиот цар Јоаким, синот Јосиев“, околу 605. или 604. година пред н.е. Текстот Еремија 45,3 дава добар увид во тоа како се чувствуваат луѓето кога ќе останат емоционално празни.

Врз основа на сето она што го дознаваме за тој период од Светото писмо, јасно е дека поплаките на Варух не биле плитко жалење. Тој имал силни причини да се чувствува обесхрабрено и емоционално онемоштен. Многу лоши работи се случувале, а нешто уште полошо допрва следувало.

`Како одговорил Бог на болката и страдањето на Варух? Прочитајте го текстот Еремија 45,4.5.`

Божјиот одговор на искрената болка на Варух нè потсетува на фактот дека Неговата лична тага и очај мора да биле многукратно поголеми од онаа на Варух. Тој го изградил Ерусалим и сега се подготвувал да го разурне. Тој го засади Израел како лозје (Исаија 5,1-7), а сега требало да го откорне и да го испрати во прогонство. Господ не го посакувал за својот народ, но тоа морало да се случи поради нивниот бунт против Него.

Сепак, за Варух имало светлина на крајот од тунелот. Бог ќе го сочува неговиот живот – дури и среде уништување, прогонство и загуба.

`Прочитајте ги повторно зборовите што Бог му ги упатил на Варух. Која општа порака можеме да ја извлечеме од нив за нас самите? Односно, како тие ни откриваат дека сепак Бог е секогаш тука за нас, без оглед на ситуацијата?`

