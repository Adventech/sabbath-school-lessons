---
title: Живеење во општество активно 24/7
date: 26/06/2021
---

### Прочитајте ги библиските текстови:
1. Мојсеева 2,1-3; Еремија 45,1-5; 2. Мојсеева 20,11; 2. Самуил 7,12; Марко 6,30-32; 1. Мојсеева 4,1-17.

> <p>Запомнете го стихот</p>
> „Копнее душата моја, сакајќи да е во Господовите дворови; срцето мое и телото мое со радост се стремат кон живиот Бог“ (Псалми 84,2).

Тик-так, тик-так, тик-так. Часовникот отчукуваше стабилно и неуморно. Останаа само два часа до почетокот на саботата. Мери воздивна додека со погледот ѝ минуваше низ малиот стан. Детските играчки сè уште беа расфрлани низ дневната соба, а во кујната владееше хаос. Сара, нивното најмало дете, лежеше во кревет со температура, а таа се согласи да служи како редар во црква следниот ден и да ги поздравува луѓето на влезот, што значи дека ќе мора да излезе од дома 30 минути порано од вообичаеното. Само утре да најдам малку мир и тишина, си помисли таа копнежливо.

Во исто време, на другиот крај од градот, Џош, нејзиниот сопруг, стоеше во редот пред продавницата. Сообраќајниот метеж повторно беше неподнослив. Редовите во продавницата беа долги. Се чинеше дека токму во тој момент сите се излезени да купуваат. Ми треба одмор, не можам повеќе да продолжам вака, воздивна Џош во себе. Мора да има нешто повеќе во животот.

Со нашиот живот управуваат сообраќајниот шпиц, работното време, закажаните здравствени прегледи, разговорите преку Скајп, пазарењето и училишните обврски. Без разлика дали користиме јавен превоз, возиме мал скутер или управуваме со поголем семеен автомобил, ритамот на постојан ангажман во светот околу нас се заканува да го прегази она што е навистина важно.

Како да најдеме одмор среде целата таа бучава и среде сиот тој метеж?