---
title:  Искуство
date:   02/07/2021
---

#### Апостолки и тепачки

_од Ендру Мек Чесни_ 

Се му изгледало чудно на 6-годишниот Данај кога пристигнал во Соединетите американски држави (САД) со неговите татко, мајка и шест постари браќа/сестри. Колите ги исполнувале улиците на нивниот нов град на живеење. Данај немал видено многу коли во бегалскиот камп во Тајланд каде што живеело неговото семејство откако избегале од насилството во нивниот роден Мјанмар. Претходно семејството живеело во куќа од дрва од бамбус без клима и водоснабдување, и Данај се бањал во река. Сега се имале во куќата. Данај му заблагодарил на Бога за новиот дом.

Данај пристигнал во државното училиште носејќи апостолки, и учителот веднаш го пратил дома. Членот на персоналот на училиштето кој го однел дома и кажал на мајка му како да ја најде продавницата за обувки. Но ниеден од родителите не знаел да вози ниту да зборува англиски, па роднина го однел во продавница да го купи својот прв пар чевли.

Данај се вратил во училиштето следниот ден, но тоа било тешка година. Некои деца ги третирале бегалците нељубезно и еден од неговите браќа влегувал во тепачки.

Тогаш адвентист на седмиот ден се спријателил со семејството и му помогнал на Данај да се префрли во црковно училиште за второ одделение. Средствата за стипендија од придонесите на тринаесетата сабота помогнале во покривањето на неговата школарина. Данај бил среќен што е во црковно училиште со фини и пријателски настроени соученици. Тој имал слушнато за Бог од неговите родители дома, но сега сам ја читал библијата на училиште. Сакал да научи повеќе и како што растел се придружувал на различни групи за проучување на Библијата.

Неговата вера дошла на тест кога имал 12 години. Еден ден, татко му колабирал надвор од куќата откако работел во градината. Никој не знаел како да повика амбуланта, па членовите на семејството го кренале и го ставиле во кола и брзајќи го однеле во болница. Данај бил уништен. Таа ноќ се вртел и превртувал. Се молел како никогаш порано. "Господе, те молам помогни му на татко ми да оздрави", велел тој. "Ако оздрави, јас ќе се крстам и ќе ти се посветам Тебе".

Три дена подоцна, го видел татко му во болницата. Порано силниот човек сега бил блед и изнемоштен. Лекарот кажал дека имал мозочен удар. Данај продолжил да се моли. Поминале недели, и татко му почнал бавно да се подобрува. Кога се вратил дома, Данај го исполнил своето ветување кон Бога. Се крстил.

Татко му починал од рак пет години подоцна, но на Данај, 17, му е мило што му го предал срцето на Исус. "Откако се крстив, започнав повеќе да ја читам Библијата, да се молам повеќе, и да зборувам повеќе со Бог", кажал тој. "Колку повеќе ги правев овие работи, се посреќно се чувствував. Бог секогаш гледа, и Тој секогаш ќе биде тука за мене. Секогаш се чувствувам благодарен."