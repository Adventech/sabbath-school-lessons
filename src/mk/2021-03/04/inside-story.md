---
title:  Искуство
date:   23/07/2021
---

#### Благодарејќи му на Бога за животот

_од Ендру Мек Чесни_ 

15-годишната Жизел едно утро кога се разбудила не се чувствувала добро. Таа се молела пред да стане од кревет како што и секогаш правела.

"Драг Господе, Ти благодарам за се што имаш направено за мене, особено што сум сеуште жива", таа се молела.

Таа му благодари на Бога секој ден за животот. Таа и нејзиното семејство мигрирале како бегалци во Соединетите американски држави (САД) од Руанда кога таа имала 12 години. Таа се соочила со тежок живот во нејзината африканска татковина, каде што нејзините родители се мачеле да најдат работа и семејството имало малку за јадење. Таа често останувала гладна.

После молитвата, Жизел излегла од креветот во спалната соба на вториот спрат од малиот семеен дом во државата Џорџија во САД и внимателно се симнала по скалите. Се почувствувала многу слаба.

"Не се чувствувам добро", и кажала на својата мајка.

Мајката зборувала на мобилен телефон, но го прекинала разговорот.

"Оди назад горе во кревет", рекла таа. "Можеби ќе се чувствуваш подобро".

Жизел се завртила да се искачи по скалите и колабирала.

Таа ја слушнала мајка и како го повикува нејзиното име како што паѓала надолу по последните три скалила и се струполила на тврдиот под под неа.

"Жизел!", заплакала мајката. "Дали си добро?"

Жизел не можела да одговори. Не можела да дише, па и не можела да зборува.

Мајката го спуштила телефонот и отрчала.

"Жизел! Жизел!", рекла таа.

Жизел сеуште не можела да одговори.

Мајката го допрела нејзиното чело да провери дали има температура. Немала температура.

Мајката ја повикала 19-годишната сестра на Жизел да и донесе електричен фен да обезбеди малку воздух.

Ладниот воздух и дошол добро на лицето на Жизел. Таа започнала да дише.

"Дали си добро?", запрашала мајката.

"Сега сум добро", одговорила таа.

Мајката сакала да ја однесе Жизел во болница, но девојчето инсистирала дека е добра. Мајката и дала да се напие вода. Жизел подоцна разбрала од лекар дека колабирала затоа што не се хранела соодветно.

Ноќта после нејзиниот пад, Жизел се молела пред да оди на спиење. Таа се моли секоја вечер пред спиење.

"Драг Господе", вели таа, "Ти благодарам за овој ден, и Ти благодарам за се што имаш направено за нас, особено што ме одржуваш во живот".