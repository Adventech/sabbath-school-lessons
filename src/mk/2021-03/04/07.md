---
title: За натамошно проучување
date: 23/07/2021
---

„Давидовото каење било искрено и длабоко; тој не се обидувал да го покрие својот престап. Во неговата молитва не се чувствува стремеж да ја одбегне осудата што му се заканувала. Напротив, тој ја сфатил тежината на својата непослушност кон Бога, увидувал дека душата му е извалкана и се гнасел над својот грев. Се молел не само за проштавање, туку и за чистота на срцето... Божјето ветување наменето за грешниците што се каат му служело како доказ дека и нему ќе му биде простено... ‘Жртва за Бога е духот покајнички; покајано и понизно срце, Боже, не презираш” (Псалми 51,16.17).

Иако Давидовиот пад бил очигледен, Господ повторно го подигнал... Давид се понизил и го признал својот грев, додека Саул ги презирал опомените и срцето му се стврднало, одбивајќи да се покае. Овој дел од Давидовиот живот... е највпечатлив приказ на борбите и искушенијата на човечкиот род, на вистинското каење пред Бога... Тој настан во сите подоцнежни векови ги храбреле душите што паднале во грев... Илјадници Божји деца, кои биле наведени на грев, пред да паднат во очај, си спомнувале како Бог го прифатил Давидовото искрено каење и неговата исповед...; тоа им давало храброст да се покаат и одново да настојуваат да го следат патот на послушност на Божјите заповеди.

Секој што ќе ја послуша опомената и со понизна душа ќе го признае својот грев и ќе се покае, како Давид, може да биде сигурен дека за него постои надеж... Секој кој со вера ќе ги прифати Божјите ветувања, ќе добие проштавање. Господ никогаш нема да ја отфрли душата која искрено се кае“ (Елена Вајт, *Патријарси и пророци*, стр. 725, 726, ориг.).

**Прашања за разговор**

`1. Како можеме да најдеме рамнотежа меѓу сознанието за нашата вродена грешност и потребата за проштавање, додека во исто време живееме како синови и ќерки на Царот на вселената, на кои им е простено?`

`2. Зошто секој грев, во крајна линија, е грев против Бога? Што значи да се греши против Бога?`

`3. Што можеме да му кажеме на некој што не е верник, а кого го мачат страдањата на невини луѓе, како што биле Урија и новородениот син на Давид и Витсаида? Како можеме да ја објасниме Божјата љубов и правда во една таква ситуација? На кој начин перспективата на големата борба ни нуди корисен увид?`

`4. Зошто Библијата посветува цели две глави на грозоморната приказна за Давид и Витсаида? Која е целта на прераскажувањето на тој настан?`

`5. Размислувајте за идејата дека гревот нè одвојува од Бога, како што е изразено во текстот Псалми 51,11.12. Какво е вашето лично искуство во врска со начинот на кој се доаѓа до тоа? Како се чувствувате? На кој начин би објасниле некому како изгледа таа одвоеност и зошто е толку непријатно? Зошто ветувањето за благодатта е единствениот лек за тоа?`

