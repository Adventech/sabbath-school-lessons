---
title: За натамошно проучување
date: 24/09/2021
---

„Сите сакаме непосреден и брз одговор на нашите молитви, па затоа сме во искушение да се обесхрабриме кога одговорот ќе се одложи или дојде во облик што не го очекувавме. Но, Бог е премногу мудар и добар за да одговори на нашите молитви секогаш на начин и во време што ние го посакуваме. Тој ќе стори нешто повеќе и подобро за нас отколку едноставно да ги исполни нашите желби. И бидејќи можеме да веруваме во Неговата мудрост и љубов, не треба да бараме од Него да се потчини на нашата волја, туку да ги препознаеме и исполниме неговите намери. Нашите желби и интереси треба да се изгубат во Неговата волја“ (Елена Вајт, *Евангелски работници*, стр. 219, оригинал).

„Уште многу малку, и Исус ќе дојде да ги спаси своите деца, да им го даде завршниот допир на бесмртноста... Гробовите ќе се отворат и мртвите ќе излезат како победници, извикувајќи: ‘О, смрт, каде ти е осилката? О, смрт, каде ти е победата?’ Нашите мили и драги што заспале во Исуса ќе излезат облечени во бесмртност“ (Еllеn G. Whitе, *Counsels on Stewardship*, p. 350).

**Прашања за разговор**

`1. Размислувајте за реалноста на големата борба. Врз основа на што гледате дека тоа навистина се одигрува во светот? А во вашиот личен живот? Таа е мошне стварна, зар не? Таа е всушност многу пореална отколку што се мисли, бидејќи многумина не веруваат дека ѓаволот навистина постои. Зошто препознавањето на реалноста на големата борба е толку важно за да разбереме во каква состојба се наоѓа нашиот свет? Освен тоа, зошто нашите сознанија за крајот на големата борба ни носат толкава утеха?`

`2. Занимавањето со пророштвата може да нè одвлече од суштината ако отстапиме од она што е јасно откриено. Колку често членовите на црквата запаѓале во неволји предвидувајќи настани што не се случиле и верувале во предвидувањата на други што не се оствариле? Како можеме да се заштитиме и да не паднеме во таквите стапици?`

`3. Прочитајте го во класата текстот Откровение 14,9-11 и разговарајте за оние кои му се поклонуваат на ѕверот и на неговата икона без да најдат мир. Што може да значи тоа?`

`4. Една од спорните теми во црквата се однесува на улогата што ја имаме или ја немаме во одредувањето на времето на Христовото враќање. Каков било став да заземе во врска со ова прашање, зошто е сè уште многу важно да преземеме активна улога во ширењето на веста за Неговото враќање на овој свет?`
