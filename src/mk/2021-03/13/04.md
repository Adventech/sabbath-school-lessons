---
title: Големиот Божји налог 
date: 21/09/2021
---

Големата пророчка слика на историјата не ни дозволува едноставно да седиме настрана и да не правиме ништо додека се одвиваат овие настани – настани што навистина не можеме да ги контролираме. Толку често може да се слушне ставот: „Па, последните настани ќе се случат како што е предвидено, и што друго можеме да сториме, освен едноставно да се помириме со тоа?“ Впрочем, што би можеле да постигнеме сами?“

Меѓутоа, тоа не е начинот на кој христијаните треба да се однесуваат кон светот што ги окружува, особено кога станува збор за завршните настани. Откровение 14 глава ни покажува која е смислата на нашето постоење во овој историски момент: да им кажуваме на другите за Божјиот суд и да им помогнеме да се подготват за второто Христово доаѓање.

`Прочитајте го текстот Откровение 14,6-12. Што можеме да научиме од овој текст и што е тоа што треба да му го објавиме на светот? Зошто е толку итна оваа вест?`

Како адвентисти, веруваме дека „сегашната вистина“ (2. Петрово 1,12) се огледува конкретно во тие стихови, за кои зборуваме како „три ангелски пораки“ или „тројна ангелска вест“. Во тоа ја препознаваме суштината на нашиот повик во овој момент од земната историја.

Забележете дека таа порака почнува со „вечно евангелие“, радосната вест за Христовата смрт и воскресение, на која лежи нашата единствена надеж за спасение. Tука e и пораката дека „настапи часот на Неговиот суд“ (Откровение 14,7),значаен патоказ што укажува на крајот на времето. Исто така, тоа е повик да се поклониме на „Оној што ги создаде небото и земјата“, наспроти застрашувачкото предупредување за оние кои, останувајќи во Вавилон, му се поклонуваат на „ѕверот и на бистата негова“. И конечно, тука е описот на Божјиот народ на последното време: „Тука е трпението на светиите; тука се оние што ги пазат заповедите Божји и верата во Исус“ (Откровение 14,12).

`Прочитајте го текстот Откровение 14,11. Што кажува тој за немирот и неспокојството на оние што му се поклонуваат на ѕверот и на неговата биста (заб. на прев.: во некои преводи лик, икона?`

Нема мир ни ден и ноќ за оние што му се поклонуваат на ѕверот и на неговата биста? Иако постојат различни идеи за тоа што точно значи ова, сите би се согласиле дека овие луѓе не доживуваат таков вид на одмор што Бог им го нуди на оние кои му се верни.

`Што мислите, зошто првиот дел од Тројната ангелска порака претставува „вечно евангелие“? Зошто секогаш мора ја имаме оваа прекрасна вистина пред нас, кога му ги објавуваме овие пораки на светот? Во која смисла разбирањето на евангелието е толку важно за самиот поим за мир и одмор?`