---
title: Конечниот одмор
date: 18/09/2021
---

### Прочитајте ги библиските текстови:
Откровение 1,9-19; Матеј 24,4-8.23-31; Откровение 14,6–12; Евреите 11,13-16; Филипјаните 4,4-6.

> <p>Запомнете го стихот</p>
> „Но, како што е напишано: ‘Она што око не видело, уво не чуло, ниту на човек на ум му дошло, тоа Бог го приготвил за оние кои Го љубат’“ (1. Коринтјани 2,9).

Дали некогаш сте имале впечаток дека се наоѓате среде голема битка, во некаков вид борба меѓу доброто и злото? Многумина, дури и секуларните луѓе, ја осетиле таа реалност. И ние се чувствуваме така едноставно затоа што тоа е вистина. Ние се наоѓаме среде големата борба меѓу доброто и злото, меѓу Христа (доброто) и сатаната (злото).

Всушност, животот се одвива на две нивоа. Големата борба меѓу Христа и сатаната се одвива во глобални размери – дури и на космичко ниво, бидејќи започнала на небото (Откровение 12,7). Затоа лесно може да се случи, среде збрката на настаните, да ја изгубиме од вид пошироката слика на Божјиот план за спасение за овој свет. Војни, политички немири и природни катастрофи можат да нè држат во состојба на голем страв и беспомошност. Но, Божјото пророчко водство може да ни помогне да не ја изгубиме од вид поголемата слика за тоа каде одиме и како ќе стигнеме таму.

Големата борба се одвива на многу полично ниво. Секој од нас поединечно се соочува со предизвиците на верата во секојдневниот живот. Ако не го доживееме второто Христово доаѓање, ќе се соочиме и со смрт. Оваа седмица ќе проучиме како можеме да се одмориме во Исуса, соочени со глобалните немири и нашата непозната иднина, барем во краткорочна смисла. Бидејќи, долгорочно гледано, работите навистина делуваат како многу да ветуваат!
