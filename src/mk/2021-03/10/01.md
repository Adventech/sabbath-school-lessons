---
title: Саботниот одмор
date: 28/08/2021
---

### Прочитајте ги библиските текстови:
1. Мојсеева 1,26.27; 1. Мојсеева 9,6; 2. Петрово 2,19; Римјаните 6,1-7; 2. Мојсеева 19,6; Јован 5,7-16.

> <p>Запомнете го стихот</p>
> „Во шесте денови да работите, а седмиот ден е сабота – ден за одмор, свето собрание; никаква работа да не вршите, тоа е сабота Господова во сите ваши живеалишта“ (3. Мојсеева 23,3).

Слушаме секакви аргументи против држењето на седмиот ден, сабота, зар не е така? Слушаме сè и сешто – од тоа дека Исус ја заменил саботата во недела, или дека ја укинал саботата, или дека Павле го сторил тоа, или дека апостолите го замениле седмиот ден, сабота, со недела во чест на воскресението, и така натаму. Во последниве години, некои од аргументите станаа пософистицирани, така што нивните поборници тврдат, на пример, дека Исус е нашиот саботен одмор и дека нема потреба да се слави тој ден или некој друг ден. И, се разбира, секогаш ќе се јавува тој аргумент, колку и да е нелогичен, дека со одморањето во седмиот ден, ние некако настојуваме да го заработиме својот пат до небото.

Од друга страна, има христијани кои сè повеќе се интересираат за идејата за одмор, или ден за одмор. Иако тие тврдат дека тој ден е недела или дека самиот ден воопшто не е важен, сепак тие го разбираат библискиот поим за одмор и неговата важност.

Се разбира, како адвентисти на седмиот ден, ние ја согледуваме непоминливоста на Божјиот морален закон и фактот дека почитувањето на четвртата заповед, како што е напишана, не претставува обид да го заработиме патот до небото, ништо повеќе туку со послушност кон петтата, шестата, првата, или која било друга заповед.

Оваа седмица подетално ќе го разгледаме одморот што Бог ни го дал преку заповедта за саботата и што е тоа што го прави толку значаен.

