---
title: За натамошно проучување
date: 03/09/2021
---

„Во текот на цела седмица мораме да мислиме на саботата и да се подготвиме да ја празнуваме во согласност со заповедта. Не треба празнувањето на саботата да го сметаме само како законска обврска... Цело небо ја празнува саботата, но не на рамнодушен и потполно неактивен начин. Тој ден треба да ја разбуди секоја способност на душата, зашто зар тоа не е токму она време кога се сретнуваме со Бога и со Христа, нашиот Спасител? Ние можеме да го гледаме Него со вера. Тој копнее да ја освежи и благослови секоја душа“ (*Сведоштва за црквата*, том 6, стр. 353.362).

„Нашите барања од Бога во сабота се поголеми отколку во другите денови. Неговиот народ во тоа време ја напушта својата вообичаена работа и времето го поминува во размислување и во богослужение. Тие бараат од него многу повеќе помош отколку во другите денови. Бараат негово посебно внимание. Понизно и упорно бараат негови посебни благослови. Бог не чека да помине саботата и дури тогаш да ги исполни овие молби. Небесниот труд никогаш не престанува, па ни луѓето никогаш не треба да се одмораат од правење на добро. Саботата не е замислена како време за безделничење. Законот забранува световна работа во Господовиот ден за одмор; напорната работа со која заработуваме за животот мора да престане; никаква работа за световни задоволства и корист во тој ден не е во сообразност со Законот; но, како Бог што престанал со својата создателска работа и се одморил во сабота и ја благословил, така и човекот треба да го напушти своето занимање од секојдневниот живот и тие свети часови да ги посвети за здрав одмор, за служба на Бога и за свети дела. Христовото дело на исцелување на болниот било во совршена хармонија со Законот. Тоа ѝ оддало почест на саботата“ (Елена Вајт, *Копнежот на вековите*, стр. 207 оригинал).

**Прашања за разговор**

`1. Заштитата на животната средина стана актуелен политички проблем во многу земји. Како можеме ние како адвентисти да бидеме добри повереници на нашето природно опкружување, независно од политичките планови и програми?`

`2. Службата започнува во умот. Како можеме да негуваме таков менталитет да им служиме на луѓето во нашето окружување (во семејството, црквата и заедницата) со поголема ревност? На кои сè начини саботата ни дава повеќе прилики да го правиме токму тоа?`

`3. Секоја сабота се потсетуваме дека Бог го создал целокупниот човечки род. Тоа ни помага да ги гледаме луѓето со Божји очи. Како треба саботата да нè потсетува на фактот дека расните, етничките, социоекономските и родовите разлики се неважни, со оглед на тоа дека сите сме создадени според Божјиот лик и дека сите сме предмет на неговата љубов?`