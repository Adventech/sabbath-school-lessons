---
title: Мир, односи и лекување
date: 07/08/2021
---

### Прочитајте ги библиските текстови:
1. Мојсеева 42,7-20; Матеј 25,41-46; 1. Мојсеева 42,21-24; 1. Мојсеева 45,1-15; Лука 23,34; 1. Мојсеева 50,15-21.

> <p>Запомнете го стихот</p>
> „А сега, пак, не жалостете се, ниту да жалите што ме продадовте ваму, бидејќи Бог ме прати мене пред вас, за да го запази животот ваш“ (1. Мојсеева 45,5).

Еден човек бил обвинет за сексуален напад. Во полициската станица жртвата го препознала сторителот. Иако доказите буделе сомневање во тоа, жената непопустливо тврдела дека „Џони“ е виновникот.

И така, Џони отишол во затвор, каде што поминал 14 години за злосторство што не го сторил. Дури кога ДНК доказите не го ослободиле од вината, таа жена „Џоана“ ја сфатила својата ужасна грешка.

Џоана сакала да се сретне со Џони откако бил ослободен. А, што требало да стори тој човек кој страдал толку многу кога се соочил лице в лице со жената што му упропастила толку многу години од неговиот живот?

Таа седнала во просторијата чекајќи да дојде Џони. Кога пристигнал и кога тие се погледнале, Џоана се расплакала.

„Џони само се наведна, ги зеде моите раце, ме погледна в очи и ми рече: „Ти простувам“. Не можев да верувам. Пред мене беше човекот кого го мразев и кому му посакував само смрт. И сега тој на мене, која му нанесов толку многу зло, ми вели дека ми простува? Дури тогаш почнав да сфаќам што навистина значи благодатта. Дури тогаш почнав да закрепнувам и да наоѓам вистински мир“.

Оваа седмица ќе размислуваме за проштавањето и за тоа што може да стори за немирното човечко срце.