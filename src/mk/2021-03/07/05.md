---
title: Практична примена
date: 11/08/2021
---

За да простиме, прво мора да признаеме дека сме повредени. Ова може да биде тешко, бидејќи понекогаш имаме тенденција да ги потиснуваме нашите емоции наместо да работиме на нив. Сепак, во ред е да признаеме пред Бога дека нè мачи „нехристијанско“ чувство на незадоволство, дури и лутина. Честопати гледаме дека ваквите чувства се изразуваат во Псалмите. Можеме слободно да признаеме пред Бога дека не ни се допаѓа нешто што ни се случило или како постапувале кон нас, и дека тоа нè прави тажни или гневни, или обете.

Во приказната за Јосиф, гледаме како тој, кога повторно ги видел своите браќа, заплакал, преживувајќи некои oд минатите чувства.

`Што ни кажува Исусовата изјава на крстот за правовременото простување? Прочитајте Лука 23,34.`

Исус не чекал луѓето најпрво да побараат проштавање. Затоа не треба да чекаме оној што нè повредил да побара да му простиме. Можеме да им простиме на другите дури и кога тие не го прифаќаат тоа.

`Што можеме да научиме од стиховите Лука 6,28 и Матеј 5,44, кога станува збор за тоа како да се однесуваме кон оние што нè повредуваат?`

Простувањето, како и љубовта, е избор а не чувство. Можеме да донесеме одлука да простиме, дури и ако нашите емоции не се во согласност со тоа. Господ знае дека не можеме да направиме таков избор со наша сила, но „за Бога сè е можно“ (Марко 10,27). Затоа ни е речено да се молиме за оние што нè повредиле. Во некои случаи, таа личност можеби веќе починала, но ние и понатаму можеме да се молиме за способност да ѝ простиме.

Неспорно е дека простувањето не е секогаш лесно. Болката и штетата што ни е нанесена може да бидат поразителни, да нè остават повредени, осакатени, скршени. До исцелување ќе дојде ако го дозволиме тоа, но ако се држиме до нашата огорченост, гнев и огорченост, тоа заздравување ќе биде тешко, ако не и целосно оневозможено.

Крстот е најдобриот пример што покажува колку лично Бога го чинело тоа што ни простил. Ако Господ можел да помине низ тоа поради нас, иако знаел дека многумина ќе го отфрлат, тогаш сигурно и ние можеме да научиме да простуваме.

`Кому треба да му простите – ако не поради самата таа личност, тогаш заради себеси?`