---
title: За натамошно проучување
date: 13/08/2021
---

„Како Јосифа што го продале неговите браќа, така Христа еден од неговите ученици им го продал на неговите најогорчени непријатели. Јосиф бил лажно обвинет и фрлен во затвор само поради својата чесност, поради својот морал и неговите добродетели. Така и Христос бил презрен и отфрлен затоа што неговиот праведен и несебичен живот претставувал постојан прекор за грешниците; и иако немал никаква вина, сепак бил обвинет и осуден само врз основа на изјави на лажни сведоци. А Јосифовото трпение и неговото мирно поднесување на неправдата, мачење и угнетување; неговата готовност да прости, неговата благородна добродушност и добронамерност кон неговите неправедни браќа сето тоа е слика на Спасителот кој не се плачел туку ја поднесувал пакоста и малтретирањето од страна на безбожните луѓе и кој радо им проштава, не само на своите убијци, туку и на сите што ќе дојдат кај него, што ќе ги признаат своите гревови и ќе побараат проштавање“ (Еленa Вајт, *Патријарси и пророци*, стр. 239, 240, оригинал).

„Ништо не може да го оправда непомирливиот дух. Оној кој е немилосрден спрема другите, покажува дека ни самиот нема дел во Божјата милост која ги проштава гревовите. Божественото проштавање ја привлекува душата на заталканиот кон големото срце на бесконечната љубов. Во душата на грешникот се влива река на божествено сожалување, а од неа истата се влива во душите на другите. Нежноста и милоста што ги покажал Христос во својот совршен живот ќе се видат во животот на оние што имаат дел во неговата милост“ (Еленa Вајт, *Христовите параболи*, стр. 251 оригинал).

**Прашања за разговор**

`1. Некој еднаш рекол: „Непростувањето е како да пиеш отров надевајќи се дека некој друг ќе умре.“ Што значи тоа?`

`2. Која била целта на сите детални детално разработени планови на Јосиф, пред да го открие својот идентитет? Што значело тоа за него и за неговите браќа?`

`3. Слугите на Јосиф сигурно учествувале во поставувањето на некои од стапиците за браќата на Јосиф (на пр. 1. Мојсеева 44,1-12). Како искуството на проштавање влијае на оние кои се само набљудувачи?`

`4. „ Бог никогаш не ги води своите деца поинаку отколку самите тие што би избрале да бидат водени кога би можеле од почеток да го согледаат крајот и да ја разберат славната намера што ја исполнуваат како негови соработници“ (Елена Вајт, Копнежот на вековите, стр. 224, 225 оригинал). Размислувајте за сопствениот живот додека ја читате оваа изјава. Како таквиот увид би можел да ни помогне да се справиме со бројните искушенија и борби со кои се соочуваме?`