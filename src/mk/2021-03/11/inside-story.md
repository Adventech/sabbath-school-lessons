---
title:  Искуство
date:   10/09/2021
---

#### Излегување со вера

_од Тери Сали_ 

Во Ирак, некој му кажувал на еден татко за Исус. Таткото го засакал Исуса и се приклучил на Адвентистичката црква на седмиот ден. Додека, мајката решила да остане во нивната традиционална религија. По некое време, животот станал тежок за семејството во Ирак. Таткото, плашејќи се за безбедноста на мајката и нивните две млади ќерки, го преселил семејството да живеат како бегалци во САД.

Во Калифорнија, таткото и мајката ги испратиле своите ќерки во државно училиште. Но, таткото се молел девојчињата да можат да учат во адвентистичко училиште. Тој немал пари да плати за црковно училиште, па дури и да имал, тој не познавал ниту еден адвентист кој би можел да му каже каде да најде црковно адвентистичко училиште.

Еден ден, таткото посетил "банка за храна" што дистрибуирала намирници за сиромашни семејства. Додека чекал да добие храна, таткото започнал да разговара со еден од волонтерите и открил дека "банката за храна" е организирана и водена од една Адвентистичка црква на седмиот ден што случајно поседувала и црковно училиште. Таткото и мајката имале внимателно заштедени пари за да можат да се дообразуваат и да добијат подобри работни места. Но, тие одлучиле да платат за школарината на своите ќерки.

По кратко време, таткото пристигнал во црковното адвентистичко училиште со мајката и нивните две девојчиња на 9 и 11 години. Тие седеле во канцеларијата на директорката, со своите блескави лица, додека чекале информации што понатаму.

Директорката и црковниот пастор, кои седеле спроти нив, се погледнале еден со друг. Желбата на лицата на родителите и девојчињата ги допрела нивните срца. Но, парите што таткото и мајката ги заштедиле не биле доволни. „Ние многу сакаме девојчињата да учат тука“, рекла директорката. „Но, за жал, нема доволно пари за покривање на школарината“.

Директорката повторно застанала и погледнала кон пасторот. Таа видела сочувство во неговите очи и се охрабрила да продолжи.

„Ќе ги запишеме девојчињата во училиштето“, рекла таа. „Ајде да излеземе со вера“.

Четворицата возрасни и двете девојчиња клекнале на подот и ја наведнале главата. „Драг Боже, ни треба Твојата помош“, се молел пасторот. „Те молам, обезбеди пари за образованието на овие две скапоцени девојчиња“.

Набрзо по заминувањето на семејството, директорката добила телефонски повик. Тоа била координаторката на адвентистичката служба за бегалци и имигранти при Северноамериканската дивизија. Таа се јавувала за да извести дека има пари да се помогне во плаќањето на школарина за деца бегалци. Парите, рекла таа, се приноси од тринаесетта сабота во 2011 година.

Директорката не можела да им поверува на сопствените уши. Брзо, таа го повикала таткото да го извести дека се пронајдени пари за школарината на неговите ќерки.
 
„Знаев дека Бог ќе одговори на нашите молитви!“ извикал таткото.