---
title: „Не стврднувајте ги срцата ваши“ 
date: 08/09/2021
---

`Прочитајте го текстот Евреите 4,4-7 и Псалми 95,8-11. Кое предупредување е дадено во Псалмите и во посланието до Евреите, и што ни кажува тоа нам денес?`

Текстот Евреите 4,4-7 се однесува и на извештајот за создавањето и на Псалми 95,11 во контекст на приказната за неверувањето на Израелците и, следствено, на нивниот неуспех да влезат во одморот што Бог го наменил за нив.

Навистина, текстот Псалми 95,8-11 го поврзува искуството на Израелците во пустината со Божјиот одмор, па дури и ја наведува божествената заклетва дека неверниот Израел нема да влезе во Неговиот мир, првично поврзан со Ветената земја.

Се разбира, Израел сепак влегол во Ветената земја. Една нова генерација ја преминала границата и со Божја помош ги зазела утврдувањата во земјата и се населила таму.

Меѓутоа, тие не влегле во Божјиот мир, што значи дека мнозина не ја искусиле реалноста на спасението во Исуса поради недостаток на вера што се манифестирала во отворена непослушност. Иако овoj мир бил поврзан со земјата, тој сепак подразбирал многу повеќе од местото во коешто живееле луѓето.

`Текстот Евреите 4,6 забележува дека оние што го слушнале божественото ветување за вистински спокој не влегле поради непослушноста. Каква поврзаност постои меѓу непослушноста и невлегувањето во Божјиот спокој?`

„Денес“ укажува на итност. „Денес“ значи дека нема повеќе време за губење. „Денес“ бара одговор и одлука токму сега.

Павле го сфаќа зборот сēмерон, „денес“ и навистина нагласува колку е важен во контекст на одмор. Во меѓувреме, во текстот Псалми 95,7.8, Божјиот народ е предупреден и се моли да не ги повторува грешките на своите предци и да не пропушти да влезе во вистинскиот одмор што се наоѓа единствено во спасението што ни го нуди Бог.

`Што би требало да значи ова за нас, во ова време, кога ќе ги слушнеме зборовите: „Денес, кога ќе го чуете гласот Негов, не стврднувајте ги срцата ваши“ (Евреите 4,7)? Што е толку важно во врска со зборот „денес“? Впрочем, тој се користел во Псалмите пред повеќе илјади години. Сепак, зошто тоа „денес“ е подеднакво важно за нас, како што било важно за оние што го слушнале пред неколку илјади години?`
