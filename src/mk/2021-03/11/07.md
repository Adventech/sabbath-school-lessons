---
title: За натамошно проучување
date: 10/09/2021
---

„Не сме секогаш подготвени да дојдеме кај Исуса со нашите искушенија и тешкотии. Понекогаш ги излеваме нашите неволји во човечките уши, им зборуваме за нив на оние кои не можат да ни помогнат, а занемаруваме да му довериме сè на Исуса, кој е во состојба да ги замени нашите тажни патеки со патеки на радост и мир. Самооткажувањето, самопожртвуваноста му дава слава и победа на крстот. Божјите ветувања се многу скапоцени. Ние мора да ја проучуваме Неговата Реч ако сакаме да ја дознаеме Неговата волја. Овие вдахновени зборови, ако внимателно проучуваат и се применуваат во практика, ќе ги постават нашите нозе на рамни патеки, по кои можеме да чекориме без да се сопнуваме. О, кога сите, и проповедниците и народот, би ги изнеле своите товари и проблеми пред Исуса, кој чека да ги прифати, да им даде одмор и мир! Тој никогаш нема да ги напушти оние кои се надеваат во Него!“ (Еllеn G. Whitе, *Тhе Signs of the Times*, Маrch 17, 1887, p. 161).

„Можете ли вие, драги млади верници, со радосна надеж и исчекување да гледате кон времето кога Господ, вашиот праведен судија, ќе го признае вашето име пред Отецот и пред светите ангели? Најдобро ќе се подготвите за второто Христово доаѓање ако со цврста вера се потпрете на големото спасение што ви е дадено при Неговото прво доаѓање. Мора да верувате во Христа како свој Спасител“ (Елена Вајт, *Нашиот возвишен повик*, стр. 368, оригинал).

**Прашања за разговор**

`1. Што е толку посебно во врска со седмиот ден, сабота, што таа претставува претходник на Божјиот небесен одмор за Неговиот народ? Односно, како саботниот одморот ни дава предвкус за вечноста?`

`2. Откупот подразбира помирување и укажува на враќањето кон Бога. Размислете за следната важна изјава во Римјаните 5,11: „А освен тоа, и се фалиме со Бога преку нашиот Господ Исус Христос, преку Кого добивме сега помирување“. Ако некој ве праша: „Што значи да се помириме со Бога и што променило тоа помирување во вашиот живот“, што би одговориле?`

`3. Како можеме да избегнеме да посветуваме премногу внимание на неважните работи во нашиот христијански живот? Што нè држи сосредоточени на пошироката слика што ни е понудена во Божјата реч?`

`4. Размислете повторно за сите грешки и недостатоци на вера што ги покажале Израеловите деца во пустината. Иако подробностите на нивните предизвици биле поинакви од нашите (ние не талкаме низ буквална пустина), кои заеднички принципи ги наоѓаме? Односно, со кои слични предизвици можеме да се соочиме во нашето христијанско чекорење, и што можеме да научиме од грешките што тие ги правеле?`