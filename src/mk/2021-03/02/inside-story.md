---
title:  Искуство
date:   09/07/2021
---

#### Влијанието на едно мисионско училиште

_од Дијана Фиш_ 

Какво влијание може да има мисионско училиште врз една фамилија?

Шима, што значи "мајка" на јазикот Навахо, слушнала за индијанското училиште за адвентисти на седмиот ден Холброк пред околу 40 години.

Постар пријател зборувал многу пофално за индијанското училиште за адвентисти на седмиот ден Холброк, лоцирано во резерватот Навахо во државата Аризона во САД. "Училиштето овозможува одлична едукација за нашите Навахо деца", рекол тој.

Шима запишала пет од нејзините седум деца во индијанското училиште Холброк.

Најстариот син научил како да заварува и да работи со метали во индијанското училиште Холброк. Тој сакал да работи со метал и да стане работник со метали.

Второто дете на Шима, девојче, одлучила да оди на адвентистички колеџ откако дипломирала во Холброк. Таа студирала за медицинска сестра на колеџот "Pacific Union" во Калифорнија и денес работи како медицинска сестра во резерватот Навахо.

Шима не ги испратила двете најмали деца во Холброк. Така се одлучила бидејќи била разочарана од училиштето. Една од нејзините ќерки, Наба, имала потешкотии во училиштето, и училиштето побарало таа да го напушти. Шима се почувствувала повредена бидејќи на нејзината ќерка не и било дозволено да остане.

Наба имала потешкотии не само во Холброк но исто така и во секое училиште каде што одела. Но таа сепак дипломирала, отишла на колеџ и станала учителка. Наба сеуште предава и е член на Адвентистичката Црква до денешен ден.

Наба сигурно му простила на Холброк за нејзиното исфрлување затоа што испратила три нејзини деца во тоа училиште. Децата на Наба, кои се сега млади возрасни лица, дипломирале на Холброк и им оди добро. Едното е учител и друго е на пат да стане учител. Третото дете е жена на Адвентистички пастор и учи да стане учителка исто така.

Што се случило со двете најмали деца на Шима кои што не отишле во Холброк? Адвентистичкото влијание на Холброк сеуште проникнувало во нивното семејство, и двете деца постанале Адвентисти. Едното од нив денес предава во Адвентистичко училиште.

Какво влијание може да има мисионско училиште на едно семејство? Индијанското училиште за адвентисти на седмиот ден Холброк имало огромно влијание на семејството на Шима и многу други во резерватот Навахо и пошироко.

