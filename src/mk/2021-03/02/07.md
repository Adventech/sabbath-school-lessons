---
title: За натамошно истражување
date: 09/07/2021
---

„Се чинело како навистина да се покајале за своето грешно однесување; меѓутоа, повеќе жалеле поради последиците на своето лошо постапување, а не затоа што биле свесни за својата неблагодарност и непослушност. Кога виделе дека Господ нема да попушти во својата одлука, повторно кај нив се јавило самоволие, па изјавиле дека нема да се вратат во пустината. Со тоа што им наредил да се повлечат и да се оддалечат од земјата на своите непријатели, Бог ја проверувал нивната привидна преданост и им покажал дека не биле исправни. Знаеле дека тешко се огрешиле паѓајќи во неразумен бес и желба да ги убијат извидниците кои ги повикувале на покорност кон Бога. Меѓутоа, тие биле само заплашени, увидувајќи дека сториле кобна грешка чиишто последици за нив ќе бидат мошне погубни. Срцата пак им останале неизменети и им бил потребен само некаков повод, па пак да сторат слично зло. А таа можност им се дала кога Мојсеј, во име на Божјиот авторитет, им наложил пак да се вратат во пустината“ (Еленa Вајт, *Патријарси и пророци*, стр. 391, ориг.).

„Меѓутоа, верата во никоја смисла не е соединета со нагаѓањето. Само оној што има вистинска вера е заштитен од нагаѓање, зашто нагаѓањето е сатанско искривоколчување на верата. Верата полага право на ветувањата и донесува род во послушноста. Претпоставката исто така полага право на ветувањата, но ги користи како што ги користел сатаната за да го оправда престапот. Верата нашите прародители би ги довела да стекнат доверба во Божјата љубов и да ги послушаат неговите заповеди. Претпоставката ги одвела во престап на неговиот Закон, верувајќи дека неговата голема љубов ќе ги спаси од последиците на нивниот грев. Верата не полага право на небесна наклоност без исполнување на условите под кои се дава милоста. Вистинската вера има свој темел во ветувањата и во сѐ она што ни го даваат Писмата“ (Е. Вајт, *Копнежот на вековите*, стр. 126, ориг.).

**Прашања за разговор**

`1. Разговарајте за разликата меѓу верата и дрскоста. Зошто на почетокот на можното освојување на хананската земјата се гледало како на дело на верата, а потоа подоцна, кога Израелците го извршиле нападот, тоа се сметало за дрска самоувереност? Во која смисла мотивот и околностите играат голема улога во утврдувањето на разликата меѓу верата и дрскоста?`

`2. Размислувајте за фактот дека, дури и тогаш кога гревовите ни се простени, ние често мораме да живееме со нивните последици. Како можете да им помогнете на оние на кои им е тешко да прифатат дека некој грев им е простен, и покрај тоа што тој сè уште влијае негативно врз нив, а можеби дури и врз нивните најблиски?`