---
title: Немир и бунт
date: 03/07/2021
---

### Прочитајте ги библиските текстови:
4. Мојсеева 11,1-33; 4. Мојсеева 12,1-13; 4. Мојсеева 13,27-33; 4. Мојсеева 14,1-23; 1. Коринтјани 10,1-11; 4. Мојсеева 14,39-45.

> <p>Запомнете го стихот</p>
> „Сето тоа ним им се случуваше да служат како пример, а беше запишано нам за опомена, до кои стигна крајот на вековите“ (1. Коринтјани 10,11).

Со векови, многумина известувале за вознемиреност и невообичаено однесување од кучиња и други домашни животни пред некои големи земјотреси.

Научниците утврдиле дека животните се способни да ги детектираат првите сеизмички бранови – бранови на притисок – кои му претходат на следниот – земјотресен бран. Ова веројатно објаснува зошто велат дека животните се однесуваат чудно и вознемирено непосредно пред да се затресе земјата. Некои животни, како слоновите, можат да забележат нискофреквентни звучни бранови и вибрации што им претходат на земјотрес, а кои луѓето воопшто не се во состојба да ги почувствуваат.

Неколку минути пред земјотресот со магнитуда од 5,8 степени што ја погоди областа Вашингтон на 23 август 2011 година, некои од животните во Националната зоолошка градина на институтот Смитсонијан почнале да се однесуваат чудно. Меѓу нив имало и лемурите, кои почнале силно да рикаат околу 15 минути пред земјата да се затресе.

Во поуката за оваа седмица, ќе разгледаме неколку примери на чудни човечки немири што се случиле не поради заканувачките природни катастрофи како што се земјотресите, туку поради основната грешност на паднатите човечки суштества, кои не одморале во она што Христос им го нуди на сите што ќе Му пристапат со вера и послушност.