---
title: За натамошно проучување
date: 30/07/2021
---

„Кога сфаќате дека работата ви е тешка, кога се жалите на тешкотии и препреки, кога тврдите дека немате сила да му одолеете на искушението, дека не можете да ја победите нетрпеливоста и дека христијанскиот живот ви е заморен, бидете сигурни дека вие, во тој случај, не го носите јаремот Христов – го носите јаремот на друг господар“ (Еllеn G. Whitе, *Child Guidance*, p. 267).

„Потребна е постојана претпазливост и искрена посветеност од љубов, но до тоа доаѓа природно кога Божјата сила ја чува душата со вера. Ние не можеме да сториме ништо, апсолутно ништо, за да ја здобиеме божествената наклоност. Не смееме да се потпреме на себе или на нашите добри дела. Но, кога ќе дојдеме кај Христа како грешни, заблудени суштества, можеме да најдеме одмор во Неговата љубов. Бог го прифаќа секој оној што Му пристапува целосно верувајќи во заслугите на распнатиот Спасител. Љубовта се раѓа во срцето. Можеби не доаѓа до некој емоционален занес, но има постојана, спокојна доверба. Секој товар станува лесен, бидејќи јаремот што Христос го наметнува е лесен. Должноста станува уживање, а жртвата задоволство. Патеката што претходно се чинела мрачна, сега е осветлена од зраците на Сонцето на правдата. Тоа значи да се оди во светлина, како што е Христос во светлината“ (Еllеn G. Whitе, *Faith and Works*, pp. 38, 39).

**Прашања за разговор**

`1. Дали се сеќавате на моментот во вашето одење со Исуса, кога конечно сте се предале? Зборувајте за тоа во вашата класа и обрнете посебно внимание на причината поради која сте се предале.`

`2. Проучете ја Исусовата молитва во текстот Матеј 11,25-27 и разговарајте во класата за тоа како стекнуваме знаење за благодатта. Зошто Бог го крие планот на спасението („сè“) од мудрите и разумните и им го открива на „простите“?`

`3. Како можеме практично да им помогнеме на оние околу нас кои се мачат со своите товари да дојдат кај Исуса и да најдат одмор?`

`4. Размислете повеќе за тоа што значи да се биде „кроток и смирен по срце“. Зар тоа не е лошо за нашата самодоверба? Зар не би требало да имаме позитивен став за себеси, особено за оние меѓу нас кои и онака се мачат сомневајќи се во себе? На кој начин крстот, и она што тој претставува, треба да ни помогне да разбереме што мисли Исус околу тоа дека човек треба да биде „кроток и смирен“? Односно, во присутноста на крст, зошто кротоста и смиреноста се единствениот најсоодветен став што можеме да го заземеме?`