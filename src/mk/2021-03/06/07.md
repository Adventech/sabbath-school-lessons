---
title: За натамошно проучување
date: 06/08/2021
---

Во контекст на она што му се случило на Јосиф поради Потифаровата жена, Елена Вајт напишала: „Еве пример за сите генерации што ќе живеат на земјата... Бог секогаш ќе биде присутен за да им помага, а Неговиот Дух ќе им биде штит. Дури и кога ќе бидат опкружени со најжестоки искушенија, тие ќе имаат извор на сила, која ќе можат да ја употребат за да им се спротивстават. Колку жесток бил нападот врз моралот на Јосиф. Тој доаѓал од вид на влијание што има најголема моќ да заведува. А сепак, колку брзо и одлучно му се спротивставил ... Јосиф го ставил својот углед и своите интереси во Божји раце. И иако Бог дозволил тој да страда и трпи некое време, за да го подготви да заземе важна положба, тој успешно го одбранил својот углед, извалкан од злобните обвинувања, а подоцна, своевремено му овозможил да блесне. Бог направил дури и затворот да стане пат за неговото издигнување. Доблеста ќе ја донесе својата награда во свое време. Штитот што го покривал Јосифовото срце бил стравот од Господа, кој го навел да биде исправен и чесен кон својот господар, а лојален на Бога. Тој ја презрел неблагодарноста која би го натерала да ја злоупотреби довербата на својот господар, иако неговиот господар можеби никогаш не би дознал за тоа“ (Елена Вајт, *Духот на пророштвото*, книга 1, стр. 132.

**Прашања за разговор**

`1. Ако сме христијани само по име, или само припадници на адвентистичката култура, тоа нема да ни помогне да го најдеме мирот во нашите односи. Која е разликата меѓу некој припадник на адвентистичката култура и вистинскиот верник?`

`2. Сестра Х само што се приклучила на црквата. Таа е мажена за човек којшто не е верник. Таа го сака својот сопруг, но нему не му се допаѓаат промените што ги гледа кај неа. Каков совет, заснован на библиските принципи, би ѝ го дале на оваа ова нова сестра во вашата црква?`

`3. Лав Толстој напишал: „Сите среќни семејства наликуваат едни на други, секое несреќно семејство е несреќно на свој начин.“ Меѓутоа, сите семејства се повеќе или помалку дисфункционални, бидејќи се составени од грешници, и секое од нив внесува некој свој недостаток во семејниот однос. На кој начин секој од нас, со Божјата благодат, може да се стреми да ги следи библиските принципи на љубов, проштавање и носење на товарите, за да придонесе за исцелување на нашите семејни односи?`

`4. Толку многу луѓе доживеале сè да оди на добро во нивниот живот и во нивното семејство, но потоа, одеднаш, ги снаоѓа некоја трагедија. Зошто е клучно во такви моменти да се држиме до верата и ветувањата на Божјата реч? Зошто е важно, особено кога сè ни оди добро, да се подготвиме духовно за лошите времиња?`