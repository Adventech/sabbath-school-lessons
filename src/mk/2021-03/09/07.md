---
title: За натамошно проучување
date: 27/08/2021
---

„Бог на луѓето им го дал овој спомен на својата творечка моќ за да го препознаат него во делата на неговите раце. Денот за одмор ги повикува во делата на создаваwето да ја откриваат славата на Творецот.... Во текот на светиот ден за одмор, повчеќе од кој и да е друг ден треба да ги проучуваме пораките што ни ги запишал Бог во природата. И кога ќе се приближиме до срцето на природата, ќе ни стане вистинско Христовото присуство и Тој на нашето срце ќе му проговори за својата љубов и мир. (Елена Вајт, *Христовите параболи*, стр. 25, 26 оригинал).

„Да можат да ја држат Неговата света сабота – тоа е една од важните причини зошто Господ ги ослободил Израелците од ропството во Египет... Очигледно е дека Мојсеј и Арон го обновиле учењето за светоста на саботата, затоа што фараонот се пожалил: „вие сакате (луѓето) да ги остават работите“ (2. Мојсеева 5,5). Ова укажува на тоа дека Мојсеј и Арон ја започнале реформата на саботата уште во Египет.

Меѓутоа, празнувањето на саботата не требало да биде спомен на нивното робување во Египет. Напротив, нејзиното славење во спомен на создавањето требало да опфати радосно потсетување на ослободувањето од верското угнетување во Египет, што го отежнувало држењето на саботата. На ист начин, нивното избавување од ропството требало засекогаш да разгори во нивните срца нежно сочувство кон сиромашните и угнетените, кон сираците и вдовиците“ (Аppеndix nоtе in Еllеn G. Whitе, *From Eternity Past*, p. 549).

**Прашања за разговор**

`1. Некои христијани, дури и некои адвентисти, сметаат дека теистичката еволуција е прифатливо објаснување за создавањето. Како саботата покажува дека теистичката еволуција и адвентизмот на седмиот ден не можат да спојат? Која би била целта на славењето на седмиот ден во спомен на милијарди години, особено затоа што Божјата реч изречно вели дека е посветена по првите шест дена од создавањето?`

`2. Како одговарате на тврдењето дека конкретниот ден воопшто не е важен, сè додека имаме еден ден за одмор седмично? Или, од друга страна, што да се каже на тврдењето дека самиот Исус е нашиот саботен одмор, и дека затоа нема потреба да се држи ниту еден ден како ден за одмор?`

`3. На кој начин може празнувањето на саботата да послужи како потсетник за слободата и ослободувањето? Како можеме да избегнеме да го претвориме во нешто ограничувачко и легалистичко?`

`4. Некои тврдат дека празнувањето на седмиот ден, саботата, претставува обид да го заслужиме небото со нашите дела. Меѓутоа, каква е логиката некој со одморање да се обидува да го „заработи“ својот пат до небото?`

