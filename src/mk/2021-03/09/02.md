---
title: Вовед во одморот 
date: 22/08/2021
---

Бог бил присутен од самиот почеток. Господ Бог зборувал и сè по ред настанувало. Светлината го одделувала денот од ноќта. Сводот, небото и морето биле создадени во вториот ден. Сувата почва и вегетацијата биле формирани следниот ден. Така Бог ја обликувал основната рамка на времето и географијата, и во следните три дена ги пополнувал. Светилата управувале со небото дење и ноќе. За разлика од приказните на повеќето антички култури, библискиот извештај за Создавањето, повеќе од јасно, ни става до знаење дека сонцето, месечината и ѕвездите не се божества. Тие влегуваат на сцената дури четвртиот ден и се потчинети на зборот на Создателот.

Описот на Мојсеј на 5. и 6. ден (1. Мојсеева 1,20-31) е полн со живот и убавина. Птици, риби, копнени животни – сите тие го исполнуваат просторот што го подготвил Бог.

`На што ни укажува Божјата проценка во врска со Создавањето? Прочитајте го текстот 1. Мојсеева 1,1-31.`

Тој простор што Бог го создава не е каков било – тој е совршен. Бројни суштества ја исполнуваат земјата. Како да повторува некој допадлив рефрен, Бог секој ден вели „дека тоа е добро“.

`Во што се разликувало создавањето на човекот од останатиот создаден свет? Прочитајте 1. Мојсеева 1,26.27 и 1. Мојсеева 2,7.21-24.`

Бог се наведнува и почнува да ја обликува калта. Создавањето на човекот според Божјиот лик и подобие претставува очигледна поука за блискост и приврзаност. Бог се наведнува да вдахне живот во ноздрите на Адам, и се создава живо суштество. Уште еден важен елемент на седмицата на создавање додава специјалното создавање на Ева од Адамовото реброто. Бракот е дел од Божјиот план за човештвото – света доверба во рамките на партнерството помеѓу ’ish и ’ishаh – мажот и жената.

Овој пат, откако Бог погледнал на сè што создал во шестиот ден, рефренот звучел нешто поинаку: „И Бог виде дека сето она што го создаде е многу добро“ (1. Мојсеева 1,31).

`Размислете за тоа колку драстично се разликува библиската приказна за Создавањето од она што го учи човечкиот род, без насоките на Божјата реч. Како ова ни покажува колку ни е потребно да се потпираме на Божјата реч за да ја разбереме вистината?`