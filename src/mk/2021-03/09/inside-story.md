---
title:  Искуство
date:   27/08/2021
---

#### Моќта на насмевката

_од Дејл Волкот_ 

Адвентистичката црква на седмиот ден во Чинл не е лоцирана баш во најдоброто соседство во Навахо во американската држава Аризона.

Како пастор на црквата, Јас живеам во приколка покрај зградата на црквата. Неколку почитувани соседи, вклучувајќи и началник од полицијата во Навахо, живеат во близина, исто така во приколки. Но, на една куќа од соседството се гледа како на локална „куќа за дрога“. Нејзините неуреден двор и постојан проток на случајни минувачи и сообраќајни возила го потврдуваат кредибилитет на нејзината репутација за место каде може да се набават нелегални алкохолни пијалоци и многу повеќе.

Црковниот одбор има разгаворано како најдобро да се однесуваме со овие соседи. Се имаме молено за нив, па дури и ги посетувавме, молејќи се со нив и споделувајќи литература и покани за црковни настани. Децата на семејството од оваа куќа повремено присуствуваа во црква на некои од програмите за деца. Но, не се гледаше никаква промена или заинтересираност кај овие соседи.

Потоа се појави пандемијата КОВИД-19. Црквата се затвори, и јавните служби се префрлија по телефон. Иако црквата има пристап до Интернет, многу семејства овде немаат Интернет дома.

Еден ден, Кетрин (член на црквата) со голема насмевка прошета во дворот на црквата. Таа сакаше да се извини што го пропуштила телефонскиот состанок за молитва во среда, бидејќи им се придружила на сопругот и нивните две ќерки Кејтлин (11 години) и Кали (9 години), во организирање на интимно, фамилијарно, вечерно богослужение покрај еден поток.

„Ама, ги зедовме и децата на соседите со нас“, рече Кетрин
<br>
"Кои?" запрашав гласно.
<br>
„Оние од соседството“, одговори таа, гестикулирајќи кон озлогласената „куќа за дрога“.

Изненаден ја прашав Кетрин како успеала да ги покани децата.

Кетрин гордо се насмевна. „Нивната најстара сестра забележала колку се радуваат нашите ќерки секој ден додека одат покрај нивната куќа на патот кон црквата да ги завршат своите училишни задачи“, рекла таа.

Ќерките на Кетрин живеат во индијанското адвентистичко училиште Холбрук, кое се наоѓа на околу 90 минути со автомобил, но беа испратени дома поради COVID-19 ситуацијата. Бидејќи семејството нема интернет дома, девојчињата учат во црква.

"Најстарата сестра од "куќата на дрогата" сакала да дознае зошто Кејтин и Кали се секогаш насмеани наместо да изгледаат тажно како нејзините мали сестрички. Таа исто така сакала да дознае зошто Кејтлин и Кали секогаш пеат. Затоа ги поканивме на нашето вечерно богослужение“, рeче Кетрин.
<br>
"И како поминавте?" ја прашав.
<br>
„Кога завршивме, тие прашаа дали може да дојдат повторно на нашето вечерно богослужение следниот ден“, рече таа. „Моите деца се благословени од Господа, и тие девојчиња можат да го забележат тоа“.

