---
title:  Искуство
date:   17/09/2021
---

#### Нема повеќе незадоволство

_од Тери Сали_ 

Замислете да имате седум години и да бегате за да го спасите животот во џунгла. Ова беше животот на Џими Шве во земјата Мјанмар во југоисточна Азија.

Младиот Џими развил длабоко незадоволство кон властите заради лошо искуство. Во еден момент, изгубен во џунглата, помислил дека ќе умре. Тој решил дека доколку преживее, ќе земе оружје во раце за да се одмазди.

По две години разделба, Џими го пронашол својот татко во еден бегалски камп во Тајланд. Но, неговиот татко не се согласил со планот на Џими, велејќи дека нема да помогне ништо ако се борат со оружје. Наместо тоа, тој го повикал Џими да стане пастор.

На Џими не му било лесно да се откаже од својот гнев и длабоко незадоволство. Но тој го видел мирот и радоста на неговиот татко додека присуствувале во Адвентистичката црква на седмиот ден во кампот за бегалци. Тој прочитал за конфликтот меѓу Христос и сатаната во Библијата. Сфатил дека татко му е во право и решил да прости.

Џими станал пастор, а подоцна се преселил во САД. Тој наскоро открил дека многу адвентистички бегалски семејства кои тој ги познавал од бегалските кампови во Тајланд сега биле раселени низ цела Северна Америка. Тие се обидувале да најдат цркви, но не знаеле доволно англиски за да ги разберат пораките или да учествуваат во богослуженијата. Многумина биле обесхрабрени. Џими копнеел да ги посети и охрабри во нивната вера. Тој сакал да им помогне да се организираат во мали групи за да можат да имаат богослужение на свој јазик.

Со многу молитва, Џими основал три цркви. Но, бидејќи работел полно работно време за да го издржува своето семејство, тој немал доволно време и средства да патува за да им помогне на повеќе од 2000 бегалци адвентисти, расфрлани низ континентот.

„Но, Бог ги познава и моето срце и моите потреби“, велел Џими, сегашен пастор во Коференцијата на државата Каролина и консултант за основање цркви за адвентисти бегалци и имигранти во американската дивизија. „Бог ме водеше цело време, и Тој веќе имаше план“.

Приносите собрани во тринаесетта сабота во 2011 година, обезбеди средства за да им се пружи рака на бегалците во Северна Америка. Средствата му дозволија на Џими да посетува бегалци расфрлани низ САД и Канада, помагајќи им да организираат собранија на свој јазик и да им служат на своите заедници. Преку неговото дело 55 цркви биле засадени низ целиот континент во текот на изминатата деценија. Сето ова било можно затоа што членовите на црквата дале, а Џими и други како него му дозволиле на Бога да го заменат нивното незадоволство со љубов.