---
title: Мисијата е завршена
date: 14/09/2021
---

Во споредба со кој било град и населба во Израел, Ниневија била огромна. Тоа бил „многу голем град: три дена одење“ (Јона 3,3).

`Прочитајте го текстот Јона 3,1-10. Каков бил одговорот на тоа расипано место? Кои поуки можеме да ги извлечеме од таа приказна кога станува збор за нашите обиди да им сведочиме на другите?`

Поминувајќи низ улиците на градот, Јона ја објавил Божјата порака: „Уште четириесет дена и Ниневија ќе биде разурната“ (Јона 3,4). Пораката била директна. Иако деталите не се дадени, предупредувањето очигледно го слушнале приемчиви уши, и народот во Ниневија (колективно!) поверувал во предупредувачките зборови на Јона.

Со типичен блискоисточен манир, царот на Ниневија издал декрет за да ја покаже промената на ставот. Секој – вклучувајќи ги и животните – морал да пости и да тагува (како што тагувале животните, во текстот не стои). Царот се спуштил од престолот и седнал во прашината на земјата, што е многу важен симболичен чин.

`Прочитајте го текстот Јона 3,6-9. Споредете го тоа со текстовите: Еремија 25,5, Езекиел 14,6 и Откровение 2,5. Кои елементи ги содржел царевиот говор, а кои јасно покажуваат дека тој бил свесен што поразбира вистинското покајание?`

Проповедта била кратка, конкретна, но полна со исправна теологија во врска со покајанието. Додека Јона проповедал, Светиот Дух сигурно делувал во голема мера на срцата на Ниневјаните.

Ниневјаните ја немале таа предност да го доживеат нежното Божјото водство како Израел, но сепак реагирале позитивно на Неговата опомена. Всушност, тие рекле: „Да се потпреме на Божјата милост, а не на сопствените достигнувања! Да веруваме целосно во Неговата добрина и благодат“.

Чудно, се чини дека Јона, кој ја искусил Божјата благодат од прва рака, ја сметал благодатта за толку исклучителна, што само на некои им се дава можност да се одморат во неа.

`Зошто покајанието е толку клучен дел од христијанското искуство? Што значи искрено да се покаеме за своите гревови, особено за оние што ги правиме одново и одново?`