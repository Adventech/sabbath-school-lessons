---
title: За натамошно проучување
date: 17/09/2021
---

„Голема била должноста што му била поверена на Јона, но Оној кој му наредил да оди бил во состојба да го поддр`и својот слуга и да му подари успех. Да се покорел пророкот без приговор, би си заштедил многу горчливи искуства и би примил голем благослов. Но, и покрај тоа, Господ не го оставил Јона во тие миговите на очај. Цела низа искушенија и необични случки ја повратиле пророковата вера во Бога и во Неговата бескрајна моќ да спасува“ (Елена Вајт, *Пророци и цареви*, стр. 266, оригинал). 

„На илјадници може да им се пристапи на наједноставен и најскромен начин. Повеќето интелектуалци, оние што луѓето ги сметаат за најспособни мажи и жени на светот, често се освежени со едноставните зборови на оние што го љубат Бога и што знаат да зборуваат за таа љубов исто толку природно како и световните луѓе што зборуваат за она за што се најдлабоко заинтересирани“ (Елена Вајт, *Христовите параболи*, стр. 232, оригинал).

**Прашања за разговор**

`1. Божји пророк кој е вознемирен затоа што луѓето на кои им сведочел по Божји налог го прифатиле спасението? Како да го разбереме таквиот став на Јона? Колку моќен пример за Божјата трпеливост кон Неговиот народ, дури и кога тие постапуваат спротивно на светлината што ја имаат!`

`2. Извештајот за Јона како да навестува дека Бог не е зафатен само со спасување на оние што не веруваат, туку многу се грижи да ги преобрази и своите следбеници. Како можеме да добиеме „ново срце“ и „нов дух“, дури и ако веќе го познаваме Господа и вистината за ова време? Која е разликата меѓу познавањето на вистината и дозволувањето таа да нѐ преобрази?`

`3. Прочитајте го Посланието на апостол Јуда (Јуда 1). Која е клучната порака на тоа послание и зошто е важна за нас како денешна црква?`

`4. На кој начин искуството во работата за спасување на другите, и на нас самите ни носи толку многу добра во духовна смисла?`

`5. Без оглед на тоа колку добри причини имал Јона, или мислел дека има, што не сакал да оди во Ниневија, Бог му покажал колку греши. Какви ставови имаме ние, а можат да го одразуваат истиот погрешен став што го покажал Јона?`