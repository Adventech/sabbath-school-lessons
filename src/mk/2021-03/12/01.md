---
title: Пророк полн со немир
date: 11/09/2021
---

### Прочитајте ги библиските текстови:
Јона 1-4; Еремија 25,5; Езекиел 14,6; Откровение 2,5; Лука 9,51-56; Јуда 1,1-25.

> <p>Запомнете го стихот</p>
> „А Мене да не Ми е жал за Ниневија, за овој голем град, во кој живеат повеќе од сто и дваесет илјади души, кои не можат да ја разликуваат десната рака од левата, а и за многу добиток?“ (Јона 4,11)

Една од најинтересните стории во Светото писмо е секако сторијата за Јона. Таму бил тој, Божјиот пророк, некој повикан од Бога, а сепак – што се случило? Тој бега од Божјиот повик. И тогаш, откако е драматично убеден да го смени мислењето и да му биде послушен на Господа, тој го прави тоа, но само за да направи – што? Да се жали затоа што луѓето, на кои тој бил повикан да им сведочи, навистина се покајале и биле поштедени од уништувањето кое, во спротивно, сигурно би ги снашло! 

Каков пример за човек кој бил толку неспокоен и вознемирен до таа мера што извикал: „А сега, Господи, земи ја душата моја од мене, зашто подобро е да умрам отколку да живеам“ (Јона 4,3).

Самиот Исус се осврнува на сторијата за Јона и вели: „Ниневјаните ќе излезат на суд со овој род и ќе го осудат, зашто тие се покајаа од проповедта на Јона; а ете, тука има поголем од Јона“ (Матеј 12,41). Поголем од Јона, навистина! Да не беше така, Тој не би можел да биде наш Спасител.

Ајде оваа седмица да го посматраме Јона и да видиме што можеме да научиме од неговото неспокојство и вознемиреност.