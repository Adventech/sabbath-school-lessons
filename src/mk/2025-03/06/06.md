---
title: Песната на Мојсеј и Марија (Мирјам)
date: 07/08/2025
---

Целата египетска војска била збришана. Никој не преживеал, вклучувајќи го и фараонот (види стих: Псалм 136,15). Тоа бил зачудувачки пораз за Египќаните и целосна победа за Божјиот народ. Не е ни чудо што низ историјата, па сè до денес, Евреите го раскажуваат овој настан.

`Прочитајте го текстот 2. Мојсеева 15,1-21. Која е содржината на песната на Мојсеј?`

Оваа песна го фали Господ затоа што Тој е силен воин кој ги поразил оние што му се спротивставиле на Неговиот народ. Мојсеј лично ја разработува оваа тема, нагласувајќи дека Господ, неговиот Бог, е истовремено и негова сила, песна и спасение. Никој не е како Него, „славен по светост, страшен во пофалби и чудеса?“ (2. Мојсеева 15,11).

Песната на Мојсеј е целосно посветена на Бога, кој е Тој и што прави. Господ се велича, се фали и цени за извонредната работа што ја направил за својот народ. Благодарноста и обожавањето се природен одговор на Божјата добрина кон нас. Високото уважување на Неговата љубов е предуслов за енергичен духовен живот. Посебно се нагласува и слави Божјата постојана љубов, бидејќи Тој ќе го води народот што ги откупил и ќе го доведе во Неговото свето живеалиште. Мојсеј предвидува дека Бог ќе воспостави светилиште на гората на неговото наследство (2. Мојсеева 15,17), а сето тоа однапред укажува на Сион и на храмот во Ерусалим.

Во текстот Откровение 15,2-4, откупените ја пеат песната на Мојсеј и песната на Јагнето. Можете ли да замислите како ќе звучи тоа на небото, тоа прославување на Бога за Неговите големи и чудесни дела, величањето на Бога за Неговите праведни и вистински судови и фалење на Бога за Неговите правични дела и за Неговата светост?

Забележете го последниот стих од таа песна. „Зашто сите народи ќе дојдат и ќе се поклонат пред Тебе; бидејќи се појавија Твоите праведни судови!“ Односно, кога сите Божји судови – особено Неговите судови против злото и угнетувањето на луѓето, кои поминувале неказнето со илјадници години – ќе бидат јавно откриени, откупените од народот ќе Го фалат за тие судови.

`Имануел Кант рекол да, ако Бог е праведен, тогаш мора да има некој вид живот зад смртта. Зошто може да се каже дека оваа изјава е точна, и како можеме да научиме да веруваме дека еден ден правдата, којашто недостигала овде толку долго, навистина ќе дојде? Како да црпиме утеха од таа надеж?`

---

#### Додаток: Утрински стих

**Животот ми се троши во жалост:** Псалм 31,10.
