---
title: Живот според Законот
date: 23/08/2025
---

### Прочитајте ги библиските текстови:
2. Мојсеева 21,1-32; 2. Мојсеева 22,16-23,33; 2. Царевите 19,35; Матеј 5,38-48; Римјаните 12,19; Матеј 16,27.

> <p>Запомнете го стихот</p>
> „И Господ му рече на Мојсеј: ‚Вака кажи им на синовите израелски: Вие видовте како Јас зборував со вас од небото.’ Не правете си сами сребрени богови, ниту златни богови не правете сами за себе“ (2. Мојсеева 20,22.23).

Бог сакал Неговиот народ да се разликува од околните народи. Тој сакал да ги утврди како посветена заедница на верата која ќе живее под Неговото водство и власт. Секој требало да биде подложен на Неговиот закон. Требало да се назначат судии за да го спроведуваат законот, а свештениците да поучуваат за Него. Родителите исто така играле клучна улога.

Во секоја култура, законите ги откриваат идеалите, целите, намерите и карактерот на законодавецот. На пример, кога фараонот наредил да се убие секое машко бебе, тој закон покажал каков е тој – суров и злобен. Спротивно на тоа, кога некој цар би донел закон секој 18-годишник во царството да биде награден со бесплатно високо образование, многумина би го сметале тоа како доказ за великодушноста и желбата на царот неговата земја да напредува.

Божјиот закон го открива Него, односно Неговата добрина, љубов, праведност, Неговите вредности и Неговата воздржаност кон злото. Како што законот е свет и праведен, таков/така е и Бог. Додека создава простор за изобилен живот, законот нè штити и од опасности и несреќи. Почитта кон Бога, кон другите и кон животните вредности биле темел на Неговиот законодавен систем.

---

#### Додаток: Утрински стих

**Христос нè измил со Својата крв:** Откровение 1,5.
