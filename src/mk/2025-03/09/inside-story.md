---
title:  Искуство
date:   29/08/2025
---

#### Сите работи содејствуваат

_од Ендру Мек Чесни_

Карл Кејси, пилот на хеликоптер и професор по природни науки на Алјаска, доживеал мозочен удар на 51-годишна возраст. Не можел да разбере зошто. Долго пред да стане адвентист на седмиот ден, престанал да јаде нечисто месо откако видел дека Библијата е против тоа и прочитал научни докази што го поткрепуваат тоа.

Мозочниот удар му го разурнал животот на Карл во Фербенкс. Не можел да оди ниту да работи.

Потоа прочитал во Римјаните 8:28, „Но знаеме дека сите работи содејствуваат за добро на оние, кои Го љубат Бога, кои се повикани по Неговата намера“. Го имал прочитано овој стих многу пати, но сега добил ново значење. Видел дека не пишува „сѐ е добро за оние што Го љубат Бога“, туку „сите работи содејствуваат за добро на оние, кои Го љубат Бога“.

Карл престанал да прашува зошто. Наместо тоа, почнал да се моли Бог да го искористи неговиот мозочен удар за да донесе души кај Него во Алјаска. Сакал да може да ги повтори зборовите на Јосиф: „Освен тоа, иако имавте вие намера да ми сторите зло, Бог го сврте тоа кон добро: да направи тоа што се случува денес - да спаси живот на голем народ.“ (1. Мојсеева 50:20).

Карл почнал да бара можности за сведочење на Алјаска, која е предизвикувачко мисионерско поле со тешка историја; долги, студени зими; и ограничени патишта и останата инфраструктура на огромна територија. Само околу 3.000 адвентисти живеат меѓу населението од 733.000 жители. Карл брзо сфатил дека неговата инвалидска количка го става во посебна позиција. На луѓето им било тешко да не го забележат. А кога ќе го забележат, тој зборувал со сјај во очите за својата љубов кон Бога.

Луѓето реагирале изненадено. „Во инвалидска количка сте, а сепак се грижите за Бога?“, прашувале тие.

„Секако!“, одговарал Карл. Потоа ја возвишувал големата Божја љубов. Го споделувал стиховите во Римјаните 3,23, каде што се вели дека сите згрешиле и им недостасува Божјата слава, и Јован 3,16, каде што се вели дека сите што веруваат во Исус имаат вечен живот. Тој ги охрабрувал луѓето да ја читаат Библијата секојдневно и да се зближат со Бога, верувајќи дека штом ќе се воспостави врска, сѐ друго ќе си дојде на свое место, вклучувајќи ги доктрините како Саботата и левитската исхрана.

Карл отворено признава дека дека здравата исхрана не го спречила неговиот мозочен удар. „Мојот мозочен удар не беше од нездрава исхрана, туку само резултат на живеење во грешен свет“, вели тој. „Имам среќа што сум жив. Повеќето луѓе умираат по ваков мозочен удар.“ Тој сè уште ја препорачува и ја следи левитската исхрана како пат до подолг и поздрав живот.

Речиси една деценија по неговиот мозочен удар, може да каже дека многу животи се променети поради тој настан.

„Ќе видам луѓе на небото поради тоа што го доживеав овој мозочен удар,“ вели Карл. „Ќе има луѓе таму што инаку никогаш не би биле таму. Значи, сите работи содејствуваат за добро на оние, кои Го љубат Бога.“
