---
title: Око за око
date: 27/08/2025
---

`Прочитајте го текстот Матеј 5,38-48. Како Исус ја толкува смислата на законот за одмазда? Како би требало да го применуваме ние денес?`

Во Беседата на гората, Исус Христос цитирал текстови од Стариот Завет, текстови со кои народот сигурно бил запознаен. Меѓутоа, Тој зборувал спротивно на рабинските толкувања на тоа време, кои со векови се оддалечиле од првобитната цел на тие закони. Односно, човечката традиција не само што ја скрила целта на Божјата Реч, туку во некои случаи (сетете се на правилата во врска со саботата и во што тaa човечката традиција ја претворилa заповедта за саботата), ја изопачилa нејзината намера и смисла. Со своите зборови Исус ја обновувал првобитната смисла на тие закони.

На Гората на блаженствата, враќајќи ги своите слушатели на првобитната намера и значење на текстот, Исус настојувал да исправи некои од тие лажни толкувања.

Текстот 2. Мојсеева 21,24, кој зборува за правилото „око за око, заб за заб“, е цитиран во Матеј 5,38 („те слушале дека е речено... Јас, пак, ви велам“), а се однесува на *lex talionis*, таканаречениот *закон за одмазда*. Овој стих се користи и на други места во Библијата (3. Мојсеева 24,20; 5. Мојсеева 19,21).

Според неговата првична намера, овој закон бил осмислен да спречи каква било лична одмазда. Тој требало да спречи секаква крвна одмазда или одмазда што ќе се спроведува без претходна истрага. Повредата требало да ја процени судија, а потоа се утврдувала соодветниот паричен надомест што требало да се плати. Оваа практика се применувала за да се спречат луѓето „да го земат законот во свои раце“. Правдата морала да биде спроведена, но таа морала да се спроведува во согласност со Божјиот закон.

Исус Христос, кој му ги дал на Мојсеј овие општествени закони, ја знаел нивната вистинска цел. Затоа, Тој можел да ги примени на објективен начин, во согласност со нивната првична цел. Мотивот зад тој закон бил да се донесе правда и помирување и да се обнови мирот.

Може да се каже дека, во одредена смисла, правдата подразбира некој вид одмазда. Соодветната примена била, најверојатно, обид да се најде вистинската рамнотежа помеѓу идеите за правда и одмазда.

`Како сфаќањето дека правдата еден ден ќе дојде, ви помага да заземете правилен став кон сите неправди што сега ги гледаме во светот?`

---

#### Додаток: Утрински стих

**Жезолот на Неговото царство:** Евреите 1,8.
