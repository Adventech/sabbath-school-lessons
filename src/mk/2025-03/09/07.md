---
title: За натамошно проучување
date: 29/08/2025
---

Во книгата *Патријарси и пророци* од Елена Г. Вајт, прочитајте го поглавјето со наслов „Израел го прима законот“, стр. 310-314 (оригинал).

Бидејќи живееме на територијата на нашиот непријател, не е ни чудо што во реалниот живот можеме да бидеме повредени од неговите вешти и измамнички сплетки. Кој од нас не знае за болки и страдања, a сето тоа поради гревот и грешниот свет во којшто живееме? За жал, тоа е едноставно дел од нашиот сегашен живот. Меѓутоа, Бог ни дава сила да се избориме со тоа.

„Спасителот ќе ни прати помош токму тогаш кога таа ќе ни биде потребна. Патот кон небото е посветен со неговите стапки. Секој трн што ја ранува нашата нога, ја ранил неговата. Секој крст што сме повикани да го носиме ние, го носел Тој пред нас. Господ дозволува борби за да ја приготви душата за мир. Времето на големата неволја е страшно огнено искушение за Божјиот народ; но за секој вистински верник тоа е време да го подигне погледот и со вера да го види виножитото на ветувањето што е над него“ (Елена Г. Вајт, *Големата борба*, стр. 633 оригинал).

**Прашања за разговор**

`1. Луѓето со векови се борат со фактот дека Господ ги истерал тие пагански народи од нивната земја, а во некои случаи дури и ги истребил. Тоа е навистина вознемирувачко. Меѓутоа, како сознанието дека Божјата љубов мора да се пројави и преку правдата ни помага да веруваме дека, дури и во таквите настани, доаѓала до израз и Неговата љубов, а не само правдата?`

`2. Задржете се малку повеќе на тој факт дека Исус, веднаш по неговите зборови за тоа како треба да ги сакаме другите, вклучително и нашите непријатели, па дури и оние што нè мразат, ни вели: „Бидете совршени, како што е совршен вашиот Отец небесен“ (Матеј 5,48). Зошто Исус ја кажал оваа заповед веднаш по тие други заповеди? Што, всушност, ни кажува Исус овде за тоа што значи не само да бидеме „совршени“, туку да бидеме совршени како што е „вашиот Отец небесен“?`

`3. Апостол Павле имал позитивен и поддржувачки став кон Божјиот закон и неговите улоги, но бил против злоупотребата на законот. Што значи неговата изјава дека „не сте под законот, туку под благодатта“ (Римјаните 6,14)? На кои начини можеме да го злоупотребиме законот?`

`4. Која е разликата меѓу правдата и одмаздата? Дали овие поими се сосема различни или само различни појавни облици на иста мисла? Како да знаеме дека нашата желба за правда, впрочем, не е желба за одмазда?`

---

#### Додаток: Утрински стих

**Неговата праведност ја истакнува Неговата надмоќ:** Евреите 1,9.
