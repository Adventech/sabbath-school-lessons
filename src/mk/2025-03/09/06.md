---
title: Одмазда
date: 28/08/2025
---

„Не одмаздувајте се, возљубени, за себе, туку дајте му место на Божјиот гнев. Зашто е напишано: ‘Одмаздата е Моја, Јас ќе отплатувам – вели Господ’“ (Римјаните 12,19; видете и 5. Мојсеева 32,35).

`Кое ветување и која заповед се наоѓаат во овие стихови, и во која смисла тие се тесно поврзани?`

Должноста на судиите во древниот Израел била, додека Господ не ја донесе правдата, која сега толку недостасува, да го применуваат законот за да ја утврдат правичната казна доколку би дошло до штета или повреда. Но најпрво им биле потребни факти. Проблемот бил во тоа што учителите на законот во Христово време го применувале тој закон на начин кој ја отворал вратата за лична одмазда. Со тоа принципот бил изваден од својот контекст, а првобитната смисла била промашена. Како последица на тоа, тие бранеле нешто што законот, всушност, го забранувал.

`Прочитајте ги следните текстови: Матеј 6,4.6; Матеј 16,27; Лука 6,23 и 2. Тимотеј 4,8. Што ни кажуваат овие текстови за тоа како Исус гледал на принципите на наградување и казнување?`

Исус не бил против принципот на наградување и казнување. Правдата е прашање на принцип. Тoа е клучен дел од животот. Сепак, ниту еден поединец не може да ја преземе улогата на судија, порота и „извршител“. Колку лесно сме можеле да ја изопачиме правдата! Не е на нас да ја платиме штетата. Ако е неопходно да се справиме со некое зло, тоа мора да го направи објективен суд. Тоа е работа на судија.

Во овој контекст, Исус ни кажува да бидеме совршени „како што е совршен вашиот Оетц небесен“. Како можеме да бидеме исто така совршени како и самиот Бог? Несебичната љубов е сеопфатна Божја особина. Тој ги учи своите следбеници како да ги сакаат своите непријатели и да се молат за оние што ги прогонуваат. Вистинско совршенство е кога сакаме, простуваме и сме милосрдни (Лука 6,36), дури и кон оние кои не го заслужуваат тоа. Овој принцип, заедно со делата до кои тој води, е она што значи да се одразува Божјиот карактер.

`Како можеме, од ден на ден, да учиме да сакаме како што ни е заповедано? Зошто тоа секогаш вклучува умирање за себе?`

---

#### Додаток: Утрински стих

**Помирување преку смртта на Неговиот Син:** Римјаните 5,10.
