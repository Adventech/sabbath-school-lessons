---
title: Угнетување – историска заднина и раѓањето на Мојсеј
date: 28/06/2025
---

### Прочитајте ги библиските текстови:
2. Мојсеева 1,1-22; 1. Мојсеева 37,26-28; 1. Мојсеева 39,2.21; Дела 7,6; Галатјаните 3,16.17; 2. Мојсеева 2,1-25.

> <p>Запомнете го стихот:</p>
> „А по многу време, умре египетскиот цар. А синовите израелски уште офкаа од маките и викаа; и пискотот нивни од тешките маки дојде до Бога. И Бог го чу офкањето нивно, и се сети Бог на заветот Свој со Авраам, Исак и Јаков. И Бог погледна на синовите израелски, и се смили над нив“ (2. Мојсеева 2,23-25).

Втората книга Мојсеева има сличен тон како многу извештаи за угнетените, запоставените, прогонуваните, експлоатираните и понижуваните. Затоа и денес луѓето кои се чувствуваат напуштени, заборавени и заробени можат да најдат надеж во неа, бидејќи истиот Бог што ги спасил Евреите може да ги спаси и нив. 

Втора книга Мојсеева зборува за егзистенцијалните животни борби, за неправдите и искушенијата кои се дел од овој живот. Секој може да биде охрабрен од извештаите за Божјите интервенции во корист на неговиот напатен народ. Бог го слуша плачот на угнетените, ги гледа нивните борби, ги забележува нивните солзи и, во нивната агонија, доаѓа да им помогне. 

Бог презема иницијатива за да ги избави оние што имаат доверба во Него. Ние едноставно треба да го прифатиме со вера она што Тој ни го нуди. Токму затоа треба да се проучува 2. Книга Мојсеева, бидејќи таа нè упатува на она што Исус го направил за сите нас. Тоа е книга за откупувањето, избавувањето и конечното спасение – сето она што, врз основа на нашата вера, ни припаѓа нам во Христа Исуса и она што Тој го обезбедил за нас. 

Среде хаосот и темнината, ако нашите очи се вперени во Бога, можеме да го препознаеме Неговото присуство, грижа и помош, додека Тој нè води кон вечната „Ветена земја“.

---

#### Додаток: Утрински стих

**Преобразениот живот донесува плод:** Филимон 1,11.