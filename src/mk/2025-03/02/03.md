---
title: Ангел Господов
date: 07/07/2025
---

„Ангел Господов“ му се јавил на Мојсеј во запален оган „од една капина“ (2. Мојсеева 3,2). Лично Господ Исус му проговорил на Мојсеј од „капина во пламен“ (2. Мојсеева 3,4). 

Немојте да ве збуни називот „Ангел Господов“ како начин на претставување на Исус Христос. Самиот израз *ангел* едноставно значи „гласник“ (еврејски: *mal'akh*), и секогаш зависи од контекстот дали тој ангел треба да се сфати како човечко или божествено битие (видете: Малахија 3,1). Во Библијата има многу случаи каде што терминот „Ангел Господов“ се однесува на божествена личност (проучете ги, на пример, следните текстови: 1. Мојсеева 22,11.15-18; 1. Мојсеева 31,3.11.13; Судии 2,1.2; Судии 6,11-22; Захарија 3,1.2). И не само што овој ангел Господов зборува во името Господово, туку Тој е Самиот Господ. Исус е Божјиот гласник кој ни го пренесува Словото на Отецот.

`Прочитајте 2. Мојсеева 3,7-12. Како Бог му објаснил на Мојсеј зошто сакал да интервенира во полза на Израелците поробени во Египет?` 

Страдањето на Божјиот народ во Египет е живописно прикажано како *воздивнување* и силно пекање за помош. Бог ги слушнал нивните воздишки и обрнал внимание на нив (2. Мојсеева 2,23-25). Тој ги нарекол „свој народ“ (2. Мојсеева 3,7). Тоа значи дека, дури и пред Синај и официјалната потврда на заветот, тие биле Негов народ, и Тој ќе се погрижи тие да живеат и да напредуваат (ако бидат послушни) во хананската земја, како што им ветил на нивните татковци. 

Бог му рекол на Мојсеј дека го испраќа кај фараонот со посебна задача: „А сега појди – Јас те испраќам кај фараонот, (египетскиот цар,) за да го изведеш од Египет народот Мој, синовите израелски“ (2. Мојсеева 3,10). Повторно Бог ги нарекува „народот Мој“. 

Каква ли само задача изнел Бог пред својот слуга! Затоа Мојсеј одговара со прашањето: „Кој сум јас? Односно, сфаќајќи го значењето на она што ќе се случи и каква улога треба да има самиот тој во сето ова, Мојсеј се прашува зошто некој како него би бил избран за тоа. Така, веќе овде, на почетокот на нарацијата, имаме навестување за неговиот карактер, неговата понизност и неговото чувство дека е недостоен за она што е повикан да го прави.

`Зошто понизноста и чувството за сопствената „недостојност“ се толку важни за секој оној што сака да го следи Господа и да направи нешто за Него?`

---

#### Додаток: Утрински стих

**Бог ќе ве заштити:** Софонија 2,3.