---
title:  Искуство
date:   11/07/2025
---

#### Преобразен Ум

_од Ендру Мек Чесни_

Мич, кој би опасен член на банда, влегол во тепачка со неколку други домородни Американци во сојузната држава Вашингтон, САД. Се здобил со сериозна повреда на главата, и докторите му рекле дека тој никогаш повеќе нема да може да работи.

Потоа, неговиот помлад брат, Стефан, го поканил во адвентистичката црква All Nations Center во Вапато, Вашингтон. Стефан одел во таа црква секоја сабота, заедно со нивната мајка и сестра.

Мич не сакал да оди, и неволно отишол во црква таа прва сабота. Но потоа тој продолжил на оди и следната, и понаредната... Сериозно почнал да ја проучува Библијата, поттикнат од надежта дека таа може да му го излечи умот. Цврсто се држел за Римјаните 12,2: „Немојте да се прилагодувате со овој свет; туку, преобразувајте се преку обновувањето на вашиот ум, за да можете да ја дознаете која е добрата, угодна, и совршена Божја волја!“. Се водел и според Филипјаните 4,8: „Впрочем, браќа, сè што е вистинско, што е чесно, што е праведно, што е чисто, што е љубезно, што е на добар глас - ако е некаква добродетел, ако е некаква пофалба - мислете на тоа!“

Црковниот водач Џеф Вејџон го охрабрувал, велејќи му: „Божјата Реч ветува дека ќе го промени умот, ако ја проучуваш.“

Мич почнал да гледа како библиските ветувања се исполнуваат. Докторите кои му рекле дека никогаш повеќе нема да работи биле изненадени кога виделе дека добил работа — и ја задржал истата.

По проучувањето на Библијата, Мич му го предал своето срце на Исус и се приклучил на Црквата на Адвентистите на седмиот ден. Потоа станал библиски работник и почнал да ги поучува другите од Библијата. Тој и неговата сопруга го отвориле својот дом за млади лица кои имаат потреба од место за живеење. Секој бил добредојден, под услов да ги почитува домашните правила. Едно од правилата било дека сите мора одат во црква во сабота.

Животите на нивните гости исто така почнале да се менуваат.

Еден млад човек со радост му рекол на Џеф во сабота: „Знаеш што? Кога првпат ни зборуваше за Библијата, воопшто не сакавме да те слушаме. Но сега сакаме да ја проучуваме!“

Џеф вели дека промената во животот на Мич била револуционерна.

„Кога Го прифати Бог во својот живот, луѓето веќе не го препознаваа,“ вели тој. „Од човек кој беше многу опасен и со оштетен мозок, стана човек што може да служи. Многу млади луѓе се инспирирани од него. Бог делува преку нас, и покрај нашите слабости.“