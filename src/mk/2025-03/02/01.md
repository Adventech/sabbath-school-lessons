---
title: Грмушката што горела
date: 05/07/2025
---

### Прочитајте ги библиските текстови:
2. Мојсеева 18,3.4; 2. Мојсеева 3,1-22; 1. Мојсеева 22,11.15-18; 2. Мојсеева 6,3; Јоил 2,32; 2. Мојсеева 4,1-31; 1. Мојсеева 17,10.11.

> <p>Запомнете го стихот:</p>
> „И Господ му рече (на Мојсеј): ‘Ги видов страдањата на народот Мој во Египет, и го чув пискотот негов од надзорниците. Позната ми е маката негова. Па слегов да го избавам од рацете египетски, и да го изведам од таа земја и да го воведам во земја добра и пространа, во земја, каде што тече мед и млеко, во земјата на Хананците, Хитијците, Аморејците, Перизијците, Евејците и Јевусијците’“ (2. Мојсеева 3,7.8).

Повикот што Бог ни го упатува често го менува правецот на нашиот живот. Меѓутоа, кога го следиме тој повик, откриваме дека Божјиот пат е секогаш најдобриот пат за нас. Но понекогаш – особено на почетокот – не е лесно да се прифати тој повик. 

Таков бил случајот со Мојсеј и повикот што го добил од Бога, кој започнал на посебен начин со средбата со Господа кај грмушката што горела. Без разлика дали ги знаел законите за согорување или не, на Мојсеј му било јасно дека забележува чудо и тоа, секако, му го привлекло вниманието. Несомнено, Господ го повикувал на посебна задача. Сепак, прашање било дали Мојсеј ќе го прифати тој повик, со оглед на новата радикална промена што тоа ќе ја донесе во неговиот живот. На почетокот, тој не бил многу приемчив за идејата. 

Можеби се сеќавате на некои случаи кога сте имале јасно поставени цели, но Бог ги пренасочил вашите планови. Вистина е дека можеме да бидеме од корист за Бога на многу начини, но одговарањето на Неговиот повик во нашиот живот и вршењето на она кон што Тој нè наведува, е секако патот во животот кој ни носи најголемо задоволство. Можеби не е секогаш лесно, исто како што не му било лесно на Мојсеј, но колку е неразумно да си одиме по својот пат кога Бог нè повикува во друга насока!

---

#### Додаток: Утрински стих

**Тој ги знае нашите потреби:** Матеј 6,8.