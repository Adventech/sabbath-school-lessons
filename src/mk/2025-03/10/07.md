---
title: За натамошно проучување
date: 05/09/2025
---

Во книгата *Патријарси и пророци* од Елена Г. Вајт прочитајте го поглавјето со наслов „Светилиштето и службите во него“, стр. 343-353 (оригинал).

Светилиштето било посебно место каде што се вршело помирување за признаените гревови на Божјиот народ. Тоа било место каде што, навистина, целокупниот план на спасение, и тоа детално, им бил откриен на Израелците додека тие биле во пустината. Оправдувањето, осветувањето и судот – сето ова се учело на тоа место. Секоја животинска жртва укажувала на Исусовата смрт, на простувањето и, на крајот, на бришењето на гревот. Исто така, покрај жртвите, тука бил и Божјиот закон како мерило на праведноста.

„Божјиот закон што се наоѓал во тој ковчег претставувал големо мерило на правдата и судот. Според тој закон се изречувани смртни пресуди над престапниците; но над законот се наоѓал престол на милоста на кој се откривало Божјето присуство и од кој, благодарение на помирувањето остварено преку Христа, грешникот добивал проштавање. Така во Христовото дело за нашиот откуп, симболички прикажуван со службата во Светилиштето, се исполнуваат зборовите: ‘Милоста и вистината ќе се сретнат, правдата и мирот ќе се бакнат’ (Псалм 85,10)“ (Елена Г. Вајт, *Патријарси и пророци*, стр. 349 оригинал).

**Прашања за разговор**

`1. Колку пати сте рекле: „Сè што ми рекол Господ да правам, ќе направам“? Колку сте биле успешни во вашите напори?`

`2. При крајот на 40-дневното престојување на Мојсеј со Господа на гората Синај, Бог нагласил дека Израелците мора да ја празнуваат Неговата сабота, бидејќи таа ќе биде знак меѓу Бога и нив – дека Господ е Тој што ги посветува. Каква улога имаат светоста и посветувањето во држењето на саботата?`

`3. Господ сакал тие да изградат светилиште за да може, како што рекол, „да можам да престојувам меѓу нив“. Колку е фасцинантно што ова место било средиште на спасението за Израел. Токму тука – во светилиштето, каде што Бог престојувал меѓу Својот народ – планот на спасение се спроведувал во типови и сенки. Што ни кажува ова за нашата целосна зависност од Бога за спасение?`

`4. Што значи тоа дека преку крвта сите нивни гревови биле внесувани во светилиштето, Божјиот дом? Во која смисла оваа неверојатна вистина го одразува, макар и нејасно, она што Исус го направил за нас на крстот и она што Тој го прави за нас сега во небесното светилиште?`

---

#### Додаток: Утрински стих

**Откажете се од сè заради Него:** Лука 14,33.
