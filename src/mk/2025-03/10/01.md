---
title: Заветот и нацртот на светилиштето
date: 30/08/2025
---

### Прочитајте ги библиските текстови:
2. Мојсеева 24,1-18; 1. Коринтјаните 11,23-29; 3. Мојсеева 10,1.2; Езекиел 36,26-28; 2. Мојсеева 25,1-9; 2. Мојсеева 31,1-18.

> <p>Запомнете го стихот:</p>
> „Дојде Мојсеј и му ги повтори на народот сите зборови Божји и сите заповеди. И сиот народ одговори во еден глас, и рече: „Сите наредби што ги кажал Господ, ќе ги извршуваме“ (2. Мојсеева 24,3).

Како нивен Бог, Творец и Откупител, Господ сакал да биде со својот народ и да престојува во нивната средина. Тој нè создал да бидеме во блиско заедништво со Него. И како што значајните односи со другите луѓе можат да се изградат само со вложување време и труд, истото важи и за нашиот вертикален однос со Бога. Тоа може да биде искуство кое го издигнува и го поттикнува растот, но само ако поминуваме време со Него. Во практична смисла, ова подразбира проучување на Неговата Реч (Бог ни зборува), молитва (отворање на нашето срце кон Бога) и сведочење на другите за Христовата смрт, воскресение и враќање (ангажирање во Божјата мисија). Како што Бог нè благословува, така и ние сè повеќе ќе стануваме канал на благослов за другите.

Фокусот треба да биде на Бога, а не на нас (Евреите 12,1.2). Со нашата лична врска со Него, Бог може да ни даде сила да ги следиме Неговите учења, што значи послушност кон Неговата Реч. Не е ни чудо што припадниците на последната генерација Христови следбеници се опишани како „оние што ги пазат заповедите Божји и верата во Исус.“ (Откровение 14,12).

Навистина е едноставно: ние го сакаме Бога и ние сме Му послушни од љубов.

---

#### Додаток: Утрински стих

**Тој станал наш Првосвештеник:** Евреите 2,17.
