---
title: За натамошно проучување
date: 12/09/2025
---

Во книгата *Патријарси и пророци* од Елена Г. Вајт, прочитајте го поглавјето со наслов „Идолопоклонство во подножјето на Синај“, стр. 315-327 (оригинал).

Поуката за оваа седмица посветува посебно внимание на Божјото дејствување во самите верници. Бог може да направи во нас „изобилно сè што ќе побараме или помислиме“ (Ефесјаните 3,20). Ние не треба да се фокусираме на себеси и да ги задоволуваме нашите лични желби, бидејќи тоа води кон идолопоклонство. Наместо тоа, нашето внимание треба да биде насочено кон Бога и кон Неговата моќ. Тој ни дава сила, која нѐ води во нов и победоносен живот (Филипјаните 4,13; Јуда 1,24.25).

„И љубовта, ништо помалечка отколку правдата, бара тој грев да се осуди. Бог не е само врховен господар, туку и заштитник и чувар на својот народ. Тој ги истребува оние што решително остануваат во бунт за да не ги водат и другите во пропаст. Поштедувајќи му го животот на Каина, Бог на целата вселена ѝ покажал што би било ако гревот би останал неказнет. Влијанието на неговиот живот и на неговото учење врз неговото потомство, човечкиот род го одвело во толку голема изопаченост, што светот морал да биде уништен со потоп... Колку луѓето подолго живееле, биле сѐ порасипани. Така било и со отпадот на Синај. Кога престапниците не би ги снашла веднаш казна, последиците би биле исти како и кај претпотопниот свет“ (Елена Г. Вајт, *Патријарси и пророци*, стр. 325 оригинал).

**Прашања за разговор**

`1. Задржете се повеќе на прашањето поставено на крајот од проучувањето предвидено за понеделник. На кои сè начини можеме да ги обожаваме самите дела на создавањето, наместо Создателот? На пример, како можеме да се стремиме да бидеме добри повереници на земјата и да ја штитиме животната средина без да ја обожаваме и да ја претвораме во идол сама по себе?`

`2. Тежината на некоја ситуација може да се процени врз основа на последиците и резултатите од одредена работа, или врз основа на сериозноста на реакцијата на одреден настан. Зошто Мојсеј наредил да се погубат оние кои тврдоглаво одбивале да се покаат и биле упорни во својот бунт против Бога и Неговото учење?`

`3. Зошто заменичкото помирување е единствениот правилен вид на помирување? Зошто секоја теорија за помирување што ја негира или ја потценува заменичката основа на евангелието претставува груба теолошка грешка? Прочитајте го текстот 1. Петрово 2,24. Како, на моќен начин, ни се открива овде идејата за Исус како наша Замена?`

---

#### Додаток: Утрински стих

**Трезвеност, побожност:** Тит 2,11.12.
