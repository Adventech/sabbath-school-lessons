---
title: Отпадот и посредувањето
date: 06/09/2025
---

### Прочитајте ги библиските текстови:
2. Мојсеева 32,1-6; Псалм 115,4-8; Исаија 44,9.10; Римјаните 1,22-27; 2. Мојсеева 32,7-32; Исаија 53,4.

> <p>Запомнете го стихот:</p>
> „И се врати Мојсеј кај Господ, и рече: ‘О, Господи, овој народ направи голем грев, бидејќи си направи бог од злато. И сега прости им го гревот нивни; ако ли, пак, не, тогаш избриши ме и мене од книгата Твоја, во која си ме запишал’“ (2. Мојсеева 32,31.32).

Мојсеј бил отсутен од израелскиот логор само 40 дена – и што се случило? Божјиот народ се оддалечил од Него и почнал да се поклонува на идол направен од човечки раце – златно теле. Како можеле да го направат тоа по толку моќни знаци, искуства и чуда?

Би можеле да се дадат многу одговори, а можно е во сите да има по некоја вистина. Зар народот не разбрал кој е, всушност, Бог? Или нивните моќни искуства со Него биле засенети од нивните телесни и грешни желби? Зар тие не го ценеле она што Бог го направил за нив, туку, напротив, сето тоа го прифаќале како нешто што им припаѓа само по себе? Дали нивната моќ на расудување била помраченa, нарушена од нивните секојдневни преокупации и стари грешни начини на размислување? Дали тие едноставно биле неблагодарни за Божјите милостиви дела направени во нивна корист? Дали толку брзо ги заборавиле Божјите моќни дела (Псалм 106,13.21-23)? Или за сето тоа можело да се обвини неуспешното водство на Арон? „И на Арон силно се разгневи Господ и сакаше да го погуби“ (5. Мојсеева 9,20).

Без оглед на причините за ова страшно отпадништво, кои поуки можеме да ги извлечеме од тоа, не само во врска со човечката грешност, туку и во врска со Божјата благодатна љубов кон луѓето, и покрај нивната грешност?

---

#### Додаток: Утрински стих

**Служи Му на Бога доброволно:** 1. Летописи 28,9.
