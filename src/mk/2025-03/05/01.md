---
title: Пасха
date: 26/07/2025
---

### Прочитајте ги библиските текстови:
2. Мојсеева 11,1-10; Михеј 6,8; 2. Мојсеева 12,1-30; 1. Коринтјаните 5,7; 2. Мојсеева 13,14-16; Евреите 11,28.

> <p>Запомнете го стихот:</p>
> „И кога ќе ве прашаат синовите ваши: ‚Каква ви е таа служба?’ Одговорете: ‚Тоа е Пасхална жртва на Господ, Кој ги одмина куќите на синовите израелски во Египет, убивајќи ги Египќаните, а домовите наши ги зачува.’” – Тогаш народот, се наведна и се поклони. И отидоа синовите израелски и направија така: како што им заповеда Господ преку Мојсеј и Арон, така направија‘“ (2. Мојсеева 12,26.27).

Наскоро требало да се излее десеттото и последно зло. Последното предупредување било дадено. Морало да се донесе конечна одлука. Тоа навистина било прашање на живот и смрт. Не бил загрозен само животот на поединецот, туку и благосостојбата на семејствата и на целиот народ. Фараонот и неговите службеници ќе бидат одговорни за судбината на многу луѓе, без разлика дали станува збор за живот или за смрт. Ставот на фараонот спрема израелскиот жив Бог ќе ја одреди не само неговата иднина, туку и иднината на неговиот народ. 

Како се чувствуваме и што правиме кога сериозноста на ситуацијата тешко ќе нè притисне и кога треба да го избереме нашиот следен чекор и нашиот правец, избор што може многу да влијае на животот на многу други освен нас самите? 

Бог е повеќе од подготвен да ни даде мудрост, разбирање и сила да го правиме она што е исправно (1. Коринтјани 1,30; Филипјаните 2,13). 

Меѓутоа, проблемот е што ние, во нашите тврдокорни срца, не секогаш го сакаме она што е исправно. Знаеме што е тоа, но одбиваме да го направиме тоа. Во извештајот во 2. Мојсеева, одбивањето на еден човек да му се потчини на Бога, дури и кога ќе се соочи со несоборливи докази, довело до трагедија и на многу други, освен нему лично, како што, впрочем, често се случува.

---

#### Додаток: Утрински стих

**Ќе Го повикувам во сите мои дни:** Псалм 116,2.
