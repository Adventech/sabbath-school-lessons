---
title: Песах
date: 29/07/2025
---

`Прочитајте го текстот 2. Мојсеева 12,17-23. Каква улога одиграла крвта во прославувањето на овој нов празник?` 

Крвта на животинската жртва е клучен елемент во таа прослава. Оние кои сакале да земат учество во таа гозба, ги намачкале довратниците на своите куќи со крвта на заклано јагне. На тој начин, тие ја покажале својата вера во Бога, надевајќи се во тоа дека Тој ќе ги избави од она со што ќе се соочат оние кои не биле покриени со таа крв. 

Колку моќен израз на евангелието! 

Пасхалното јагне морало да биде без мана, бидејќи укажувало на Исуса Христа, „Јагнето Божјо, Кое ги зеде гревовите на светот врз Себе!“ (Јован 1,29) Крвта на животното играла клучна улога – симболизирала заштита и била знак на живот во моментот на смртта. 

„А крвта ќе ви биде знак на куќите, во кои ќе бидете: и кога ќе видам крв, ќе ве одминам, па нема да има меѓу вас помор, кога ќе ја казнам египетската земја“ (2. Мојсеева 12,13). 

Целокупното евангелие било поврзано со празнувањето на Пасха, бидејќи упатувало не само на ослободувањето од ропството и заминувањето во Ветената земја, туку и на жртвата на Исуса Христа поради нашите гревови и на Неговите заслуги кои им се припишуваат на сите кои се покриени со Неговата крв. 

Со векови подоцна, осврнувајќи се на оваа прослава, апостол Павле напишал: „Затоа, исчистете го стариот квас, та да бидете ново тесто, како што сте бесквасни; зашто Христос, Пасхата наша, беше жртвувана за нас“ (1. Коринтјани 5,7). 

Квасецот се користел за подготовка на разни видови тесто. За прв пат се споменува во Библијата во врска со подготовката на бесквасен леб вечерта пред Израелците да го напуштат Египет. Квасецот требало да биде отстранет од нивните домови (2. Мојсеева 12,8.15-20; 2. Мојсеева 13,3-7). Во тој посебен контекст, квасецот бил симбол на гревот (1. Коринтјани 5,6-8). Затоа, за време на празникот Пасха, не било дозволено да се користи цела седмица. 

Бесквасниот леб е симбол на безгрешниот Месија, кој ги победил сите искушенија и го дал својот живот за нас (Јован 1,29; 1. Коринтјани 5,7; Евреите 4,15). „Исоп“, натопен во крв, ја симболизирал Божјата благодат која очистува (Псалм 51,7). Накратко, во текот на целиот празник Пасха се открива Исусовото искупителско дело.

`Кога станува збор за тоа колку навистина е лош гревот, што нè учи фактот дека била потребна крвта на Исус, на Бога лично, за да нè откупи од гревот?`

---

#### Додаток: Утрински стих

**А јас ќе Го повикам Бога:** Псалм 55,16.17.
