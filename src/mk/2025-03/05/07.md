---
title: За натамошно проучување
date: 01/08/2025
---

Во книгата *Патријарси и пророци*, од Елена Г. Вајт, прочитајте ја главата со наслов „За време на празникот Пасха“, стр. 273-280 (оригинал). 

„Празникот Пасха требало да биде и спомен и симбол не само да потсетува на ослободувањето од Египет, туку и однапред да укажува на големото ослободување што ќе го изврши Христос, ослободувајќи го својот народ од ропството нагревот. Жртвеното јагне го претставувало ‘Божјето Јагне’ во кое се наоѓа нашата единствена надеж за спасение. Апостолот кажува: ‘Зашто и нашата Пасха се закла за нас, Христос’ (1. Коринтјани 5,7). Не било доволно само тоа што пасхалното јагне било заклано, туку со неговата крв морале да се испрскаат довратниците; така душата мора да ги прифати заслугите на Христовата крв. Не е доволно да се верува дека Тој умрел за овој свет, туку мораме да веруваме дека Тој умрел лично за нас. Заслугите на жртвата на помирување мораме да ги прифатиме лично за себе“ (Елена Вајт, *Патријарси и пророци*, стр. 277 ориг.). 

До денешен ден религиозните еврејски семејства ширум светот ја слават Пасха, Песах. Тие имаат нешто што се нарекува „Пасхален седер“ („Седер“ значи „ред/уредување“) за време на кое се потсетуваат на Излезот, а потоа уживаат во посебен оброк како семејство. Неверојатно е што тоа се одржува, буквално, уште од времето на Излезот! Само седмиот ден, саботата, која религиозните Евреи исто така ја празнуваат, датира уште подалеку во минатото.

**Прашања за разговор**

`1. Како да ја разбереме Господовата „правда“ при убивањето на првородените, од кои многумина секако биле „невини“? Како да го помириме ова со моќната реалност на Божјата љубов? Сетете се, исто така, и на потопот. Како да го разбираме тоа?` 

`2. Кое е значењето на симболичката изјава дека верниците се покриени со Исусовата крв и дека Неговата крв ги чисти од секое беззаконие?` 

`3. Прочитајте ги следните зборови: „Христовите следбеници мора да ги делат неговите искуства. Тие мора да ја прифатат и присвојат Божјата реч и целосно да се прилагодат кон неа така што таа да стане движечка сила на нивниот живот и на нивните постапки. Со Христовата сила тие мора да се преобразат во неговиот лик и да ги отсјајуваат божествените особини... Христовиот дух и Христовото дело мора да бидат дух и дело и на неговите ученици“ (Елена Г. Вајт, Патријарси и пророци, стр. 278 оригинал). Како му дозволуваме на Христа да го оствари во нас она што е напишано тука?`

---

#### Додаток: Утрински стих

**Признавајте си ги гревовите еден на друг:** Јаков 5,16.
