---
title: За натамошно проучување
date: 19/09/2025
---

Во книгата *Патријарси и пророци* од Елена Г. Вајт, внимателно прочитајте го делот од поглавјето со наслов „Идолопоклонство во подножјето на Синај“, стр. 327-330 (оригинал).

Еден мрачен ден, таткото и синот ја посетиле катедралата. Додека ги посматрале прозорците со витраж со убави описи и слики на различни библиски сцени, сонцето одеднаш блеснало низ насликаното стакло, осветлувајќи го со блескава светлина. Момчето восхитено прашало: „Тато, кои се луѓето на тие слики? Таткото не знаел многу за христијанството, за Христа и Неговите ученици, па кратко одговорил: „Тие луѓе се христијани“. Меѓутоа, тие блескави слики останале врежани во умот на момчето. Еден ден неговиот учител му поставил прашање на класот: „Деца, знаете ли кои се христијаните? Ова момче се сетило на тие светли слики и одговорило: „Знам! Христијаните се луѓе кои блескаат“. На сличен начин, Исус им рекол на своите ученици: „Така треба да свети пред луѓето и вашата светлина, за да ги видат вашите добри дела и да Го прослават вашиот Отец небесен!“ (Матеј 5,16) Само луѓето кои блескаат можат да бидат носители на промени.

**Прашања за разговор**

`1. „Кога би се понизиле пред Бога и би биле љубезни, учтиви, со нежно срце и сочувствителни, би имало сто преобратувања во вистината каде што сега има само едно“ (Елена Г. Вајт, Сведоштва за црквата, кн. 9, стр. 189). Која моќна порака се наоѓа овде за сите нас во врска со тоа како нашиот карактер, нашите дела и нашите ставови влијаат на нашето сведочење?`

`2. Текстот на 2. Мојсеева 34,6.7 со право се нарекува „Јован 3,16 од Стариот Завет“. Зошто?`

`3. Како можете да им ја објасните убавината на Божјиот карактер на луѓето кои ве прашуваат кој е вашиот Бог, врз основа на Неговото самооткривање во текстот 2. Мојсеева 34,6.7?`

`4. Разговарајте во класата за тоа како карактерот и постапките на луѓето кои се претставуваат како христијани влијаат на нивниот начин на живот. Какво влијание имале оние кои се љубезни, милостиви, понизни и склони да проштаваат на вашето лично искуство? Во исто време, како влијаеле нељубезните, непомирливи и арогантни „христијани“ на вашето одење со Господа?`

---

#### Додаток: Утрински стих

**Тој ги утврди моите стапки:** Псалм 40,2.
