---
title: „Покажи ми ја Славата Своја“
date: 13/09/2025
---

### Прочитајте ги библиските текстови:
2. Мојсеева 33,7-34,35; 5. Мојсеева 18,15.18; Јован 17,3; Римјаните 2,4; Јован 3,16; 2. Коринтјаните 3,18.

> <p>Запомнете го стихот:</p>
> „Потоа Господ помина покрај лицето на Мојсеј и извика: ’Господ, Господ, Бог човекољубив и милостив, долготрпелив, многумилостив и верен! Кој ја чува правдата и покажува милост на илјадници, Кој проштава беззаконија, неправди и гревови, но Кој виновни не остава неказнети, Кој за гревовите на татковците ги казнува децата, дури и внуците до третото и четвртото колено’“ (2. Мојсеева 34,6.7).

Сите ние треба да растеме во нашето одење со Бога. Ако не растеме, ние сме мртви. Апостол Петар вели: „Туку да напредувате во благодатта и во познанието на нашиот Господ и Спасител Исус Христос. Нему слава и сега и за вечни времиња. Амин“ (2. Петрово 3,18). Мора да бидеме подготвени да растеме. Секој ден се наоѓаме во Божјиот универзитет, на кој никогаш нема да дипломираме, туку постојано ќе бидеме во процес на учење. Но, во секоја фаза од растот можеме да бидеме совршени, ако му дозволиме на Бога да нè обликува во личноста каква што – на Неговиот повик, во Христа – треба да бидеме.

Сетете се на училиштето. Ако научат да читаат и да бројат до 100, првачињата добиваат преодна оценка, бидејќи нивното знаење е совршено во таа фаза и на тоа скалило од растот. Меѓутоа, доколку истото ниво на знаење, и ништо повеќе од тоа, се најде кај некој средношколец, тоа би укажало на колосална грешка во неговото образование. Слично е и со нашиот раст во благодатта и познавањето на Бога. Во секоја фаза од нашиот развој, можеме да бидеме совршени во нашиот сопствен домен, како што Христос е совршен во Неговиот.

Оваа седмица проучуваме како Мојсеј, познавајќи ги и следејќи ги Божјите упатства, растел во неговото одење со Господа.

---

#### Додаток: Утрински стих

**Верност до смрт:** Дела 21,13.
