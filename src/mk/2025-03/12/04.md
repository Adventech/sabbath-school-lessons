---
title: „Покажи ми ја Славата Своја“
date: 16/09/2025
---

По отпадот со златното теле, Мојсеј посредува за Божјиот народ и сака да биде сигурен дека Господ ќе продолжи да ги води во Ветената земја. А длабоко во себе, тој исто така сака подобро да го запознае Господа.

`Прочитајте го текстот 2. Мојсеева 33,18-23. Како Бог одговорил на барањето на Мојсеј да ја види Неговата слава?`

„Покажи ми ја славата Своја“, барал Мојсеј од Господа. И Господ, во Својата милост, навистина му ја открил Својата слава. Меѓутоа, одговарајќи на барањето на Мојсеј, Бог всушност му ветил дека ќе му ја покаже својата „добрина“. Оттука, може со сигурност да се заклучи дека Божјата слава е, всушност, Неговата добрина, односно Неговиот карактер (видете исто така: Елена Г. Вајт, *Делата на апостолите*, стр. 576 оригинал; *Христовите параболи*, стр. 414, 415; *Пророци и цареви*, стр. 313 оригинал).

„Пренесувајќи ги своите божествени доблести и врз своите деца, Бог се извишува и се слави. Тој сака луѓето во тој правец да постигнат највисок степен“ (Елен Г. Вајт, *Делата на апостолите*, стр. 530 оригинал). Негова слава е да ги прегрне покајните грешници (видете: *Пророци и цареви*, стр. 668 оригинал) и да обезбеди сè што е потребно за нивна промена. Во исто време, нашата „слава“ е да го откриеме Неговиот карактер во нашиот сопствен живот и да им го објавуваме / покажуваме на другите.

Овој одраз на Божјиот карактер, Неговата добрина, љубезост и нежна љубов, мора да се види во нашите дела. На тој начин, имаме можност да бидеме не само благослов за овој свет, туку и блескава светлина за вселената која го набљудува сето тоа. Како што вели Павле: „Мислам дека нас апостолите Бог нè прикажа најпоследни, како осудени на смрт, бидејќи станавме глетка за светот - на ангелите и на луѓето“ (1. Коринтјани 4,9). Оваа космичка димензија му дава на нашиот живот и служба смисла и цел што едвај можеме да ги разбереме.

Во стиховите Римјаните 2,4, Павле вели дека „Божјата благост те води кон покајување“. Односно, Божјата добрина и Неговиот карактер е тоа што ги осведочува луѓето во нивната грешност и потреба за спасение. Навистина, кога ќе го погледнеме крстот и ќе знаеме кој бил на него (Самиот Господ) и зошто Тој бил таму – затоа што Тој нè сака и тоа бил единствениот начин да нè спаси – тука го имаме најголемото можно откровение на Неговата добрина и Неговиот карактер.

`Колку време поминувате сосредоточени на Крстот и што ви кажува тој за Божјиот карактер?`

---

#### Додаток: Утрински стих

**Мир:** Јован 14,27.
