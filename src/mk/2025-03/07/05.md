---
title: Јотор
date: 13/08/2025
---

Мојсеј го посетил Јотор, неговиот дедо, кој исто така се викал и Рагуил (2. Мојсеева 2,18). Јотор ја зел со себе жената на Мојсеј, Сефора, и неговите два сина, Гирсам и Елиезер. Кога Мојсеј слушнал дека доаѓаат, излегол да ги пречека.

`Прочитајте го текстот 2. Мојсеева 18,1-27. Кои главни чекори во историјата на народот се одиграле таму?`

Јотор дошол затоа што слушнал за Божјото неверојатно избавување на Израел. Мојсеј му кажал детално „сè што направи Господ со фараонот и со Египќаните поради Израелците, и за сите тешкотии што ги снајдуваа патем, и како Господ ги избави“ (2. Мојсеева 18,8).

Јотор ја фалел Божјата добрина и Неговото чудесно дејствување во корист на народот, велејќи: „Нека е благословен Господ, Кој ве избави од рацете египетски и од рацете фараонови и Кој го избави народот од власта на Египќаните! Сега знам дека Господ е поголем од сите богови, бидејќи го избави народот од египетското ропство, кога тие постапуваа многу сурово со него“ (2. Мојсеева 18,10.11).

Она што го гледаме овде е пример за тоа како Божјото дејствување меѓу Неговиот народ било сведоштво за светот, за тоа кој е вистинскиот Бог и што може да направи Тој за својот народ.

Во времето кога дознал за вистинскиот Бог, и самиот Јотор имал што да му понуди на Божјиот народ — мудар и корисен совет. Мојсеј требало да организира судски систем заснован на праведни и чесни принципи. Му требале и посветени и верни судии, луѓе од интегритет. Јотор мудро ги набројал следните квалификации: (1) луѓетo кои се бојат од Бога; (2) кои се сигурни; и (3) кои мразат нечесна добивка. Способните луѓе со добар карактер требало да бидат поставени на различни единици од илјада, сто, педесет и десет луѓе. На овој начин, Мојсеевиот товар на управување би бил намален, и тој би можел да се сосредоточи на позначајни проблеми. И така народот би бил добро опслужен.

Мојсеј го прифатил мудриот совет на Јотор (2. Мојсеева 18,24), назначил водачи и им доделил различни раководни улоги (видете и 5. Мојсеева 1,9-18).

`А Мојсеј би можел едноставно да му се обрати грубо на тој постар човек и да му каже да си ја гледа својата работа. Но, тој не го сторил тоа. Кои важни поуки можеме да ги научиме од неговата подготвеност да го сослуша овој човек, кој дури не бил ни Евреин?`

---

#### Додаток: Утрински стих

**Само Бог може да прости:** Даниел 9,9.
