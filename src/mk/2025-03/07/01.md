---
title: Леб и вода на животот
date: 09/08/2025
---

### Прочитајте ги библиските текстови:
2. Мојсеева 15,22-16,36; 1. Мојсеева 3,1-6; 2. Мојсеева 17,1-7; 1. Коринтјани 10,4; 2. Мојсеева 18,1-27; 1. Коринтјани 10,11.

> <p>Запомнете го стихот:</p>
> „А Господ му рече на Мојсеј: ‘До кога ќе се противите на заповедите Мои и на законот Мој? Ете, Господ ви дал денес сабота, затоа во шестиот ден и ви дава леб за два дена. Останете секој во својот дом, и во седмиот ден никој да не го напушта местото свое.’ И се одмараше народот седмиот ден“ (2. Мојсеева 16,28-30).

Откако го напуштил Египет, Израел се нашол на непознат пат кон Ветената земја. Народот се соочил со напорно и долго патување и требало да научат мноштво нови лекции. Господ ќе ги води и ќе се грижи за нив. И, да – Тој сакал да им помогне да растат, но тие морале да се научат на дисциплина, самоконтрола, самопожртвуваност, несебичност, доверба во Господа, а особено на послушност.

Мојсеј бил видлив водач и народот морал да го следи него и неговото водство ако сакал да триумфира. За нив било од клучна важност да останат заедно, да соработуваат како заедница и да си помагаат едни на други. Имало многу пречки и предизвици пред нив. А и нивниот духовен раст во голема мера зависел од тоа како се справувале со тие предизвици и како одговарале на Мојсеј, особено кога предизвиците станувале големи.

Познатата кинеска изрека дека „патувањето од илјада милји започнува со еден чекор“ можела целосно да се примени на нивната ситуација, и тие морале да се потпираат на Господовите упатства на секој чекор. Трагично е тоа што, како што ќе видиме, овие лекции не ги научиле лесно.

Но, впрочем, кој ги научил лесно?

---

#### Додаток: Утрински стих

**Ќе го признаам моето беззаконие:** Псалм 38,18.
