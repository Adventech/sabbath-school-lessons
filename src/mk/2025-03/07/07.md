---
title: За натамошно проучување
date: 15/08/2025
---

Во книгата *Патријарси и пророци* од Елена Г. Вајт прочитајте го поглавјето со наслов „Од Црвеното Море до Синај“, стр. 291-302 (ориг.).

Набргу по инцидентот со водата, народот се соочил со нова опасност (видете 2. Мојсеева 17,8-16) — биле нападнати од жестоко и воинствено племе, Амалиците. „Амалиците не биле неупатени во врска со Божјиот карактер и со неговата суверена власт, но наместо да се бојат од него, решиле да ѝ пркосат на неговата сила. Тие ги исмевале чудата и знаците што ги сторил Бог преку Мојсеја пред Египќаните и им се подбивале на околните народи кои се плашеле од тоа. Се заколнувале пред своите богови дека ќе ги уништат Евреите, ниеден нема да им побегне, и дрско се фалеле верувајќи дека израелскиот Бог е немоќен да им се противстави ним. Ним Израелците не им сториле никаква неправда ниту на кој било начин ги загрозувале. Нивниот напад со ништо не бил предизвикан. Обидот да го уништат Божјиот народ бил само излевање на омраза и пркос кон Бога. Амалиците долго биле грешници, чијашто ‘рака се дига на секого’, и нивните злосторства пекале пред Бога за одмазда, но сепак Тој во својата милост сè уште ги повикувал да се покаат; но кога се устремиле врз уморните, папсани и незаштитени од крајните редови на Израел, тогаш ја запечатиле судбината на својата нација“ (Елена Г. Вајт, *Патријарси и пророци*, стр. 300 оригинал).

**Прашања за разговор**

`1. Задржете се повеќе на идејата дека Јотор дознал за вистинскиот Бог токму врз основа на она што Бог го направил за својот народ. (Видете 5. Мојсеева 4,4-8.) Зошто овој принцип важи и денес? Поставете си прашање и себеси и на вашата класа: Какво сведоштво му прикажува вашата црква на светот? Што му кажуваме ние на светот за природата и карактерот на нашиот Бог?`

`2. Прочитајте го уште еднаш стихот 1 Коринтјани 10,4. Што треба да нè научи ова за старата ерес, во која некои веруваат и денес, а која вели дека старозаветниот Бог е одмаздољубив, полн со омраза и не сака да прости, за разлика од она што го гледаме во Исуса? Како овој стих ни открива зошто ваквото верување е погрешно?`

`3. Прочитајте повторно што напишала Елена Г. Вајт за тоа како на Амалиците им била дадена можност да дознаат за вистинскиот Бог. Споредете го нивниот став со оној на Јотор. Кои поуки можеме да ги научиме за тоа зошто Бог извршил суд не само над нив, туку и над многу други племиња во стариот свет со кои Израел дошол во допир?`

---

#### Додаток: Утрински стих

**Ако ги признаваме гревовите, Тој е верен да ни ги прости:** 1. Јованово 1,9.
