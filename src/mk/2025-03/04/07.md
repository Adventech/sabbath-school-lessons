---
title: За натамошно проучување
date: 25/07/2025
---

Во книгата *Патријарси и пророци* од Елена Г. Вајт, прочитајте го поглавјето со наслов „Египетските зла“, стр. 265-272 (оригинал). 

„Бог дозволил неговиот народ да ја почувствува угнетувачката свирепост на Египќаните за да добие вистинска слика за понижувачкото влијание на идолопоклонството. Во своите постапки со фараонот, Бог ја покажал својата омраза кон идолопоклонството и својата решителност при казнувањето на свирепоста и угнетувањето... Не била потребна никаква натприродна сила за да се стврдне срцето на царот. Бог му дал на фараонот најубедливи докази за својата моќ, но владетелот упорно одбивал да ја прими светлината. При секоја пројава на бесконечната сила што ја отфрлил, тој станувал сè порешителен во своето опирање“ (Елена Г. Вајт, *Патријарси и пророци*, стр. 268 оригинал). 

„Сонцето и Месечината за Египќаните биле божества на кои им се клањале. Со ненадејната појава на оваа таинствена темнина биле поразени и поклониците и нивните божества пред Силата која се зазела за делото на нивните робови. Но колку и да била страшна, оваа казна претставува очигледен доказ за Божјата сомилост и за неговата несклоност кон уништување. Тој на Египќаните на овој начин им дал време за размислување и каење пред да го пушти на нив последното и најстрашно зло“ (Елена Г. Вајт, *Патријарси и пророци*, стр. 272 оригинал).

**Прашања за разговор**

`1. Позанимавајте се малку повеќе со тоа прашање – зошто фараонот си дозволил себеси толку да го закорави своето срце, што дури и кога бил соочен со она што морало да биде очигледен и правилен избор – „Пушти го народот Мој!“ – сепак одбил така да постапи. Како може некој толку многу да се залажува себеси? Какво предупредување треба да најдеме овде за себе, за тоа колку навистина можеме да станеме закоравени во гревот и да донесеме на крајот катастрофални одлуки, дури и кога правите одлуки и вистинскиот пат се постојано пред нас? Кои други библиски личности направиле ваква грешка? Сетете се, на пример, на Јуда.` 

`2. Во еден момент, среде пустошот што го нанел врз неговата земја и својот народ, фараонот изјавил: „Сега згрешив; Господ е праведен, а јас и мојот народ сме виновни“ (2. Мојсеева 9,27). Иако тоа, во дадениот момент, било навистина чудесно признавање на гревот, сепак, како знаеме дека не било искрено?`

---

#### Додаток: Утрински стих

**Примерот на Павле:** Колосјаните 1,9.