---
title: Египетските зла
date: 19/07/2025
---

### Прочитајте ги библиските текстови:
2. Мојсеева 7,8-10,29; 4. Мојсеева 33,4; Римјаните 1,24-32; Псалм 104,27.28; Исаија 28,2.12-17; Исаија 44,9.10.12-17.

> <p>Запомнете го стихот:</p>
> „И се ожесточи срцето фараоново, и тој пак не ги пушти синовите на Израел, како што беше рекол Господ преку Мојсеј“ (2. Мојсеева 9,35).

Еден човек се обидувал да го натера своето магаре да почне да оди, но животното не сакало ни да мрдне. Затоа зел дебел стап и силно го удрил. Потоа повторно викал по магарето, кое тогаш почнало да се движи.

Кога некој го прашал зошто е тоа потребно, човекот одговорил: „Па, најпрво мора да му го привлечете вниманието“.

Оставајќи ги настрана сите спорни прашања што би можеле да се појават во врска со суровоста кон животните, тука треба да се истакне нешто, особено во контекст на излегувањето на Евреите од Египет. Мојсеј добил наредба да тргнат, и тој отишол кај фараонот со познатите Божји зборови, *shalah et ami*, што значи: „Пушти го народот мој!“

Меѓутоа, фараонот не сакал да го пушти Божјиот народ. Светото писмо никаде изречно не објаснува зошто фараонот бил толку упорен во тоа да не ги пушти, и покрај стравот на Египќаните од воената закана што Евреите би можеле да ја претставуваат (види 2. Мојсеева 1,10). Најверојатно, како што често се случува со ропството, тоа било чисто економско прашање. Тие биле евтина работна сила и тој не сакал да се откаже од економските предности што му ги овозможувале овие робови, какви и да биле тие. Затоа, било потребно извесно убедување, не само за да го привлече неговото внимание, туку и да го наведе да се премисли.

---

#### Додаток: Утрински стих

**Размислувам за Твоите заповеди:** Псалм 119,15.16.
