---
title: Господовата сабота
date: 21/09/2025
---

Колку погрешно и да тврдат, оние кои се противат на празнувањето на саботата дека таа била наменета само за Евреите (седмиот ден бил издвоен и осветен во Едем [видете 1. Мојсеева 2,1-3]); или тврдат, пак погрешно, дека Евреите првпат дознале за тоа на Синај (Евреите ја празнувале саботата уште пред Синај [видете: 2. Мојсеева 16,22-29]) – несомнено е дека саботата била во голема мера дел од животот на еврејскиот народ од самиот почеток.

`Прочитајте го текстот 2. Мојсеева 35,1-3. Која вистина му е повторена на народот во контекст на градењето на светилиштето?`

Саботата и нејзината порака биле, се, и секогаш ќе бидат сосредоточени на Бога – кој е Тој и кои се Неговите моќни дела. Саботата нè потсетува на Неговите творечки и спасоносни дела и нашето внимание го насочува кон Бога, кој сака да живее со својот народ. На тој начин, саботата и светилиштето упатуваат во иста насока – на Божјото присуство во нашиот живот.

Саботата на старозаветната црква пренесува порака со повеќе значења. Нејзината суштина може да се сумира во пет клучни точки:

(1) *Бог е Создателот*, а Библијата започнува со ова неверојатно и темелно откровение (1. Мојсеева 1,1). Живиот спомен на Божјото создавање е саботата (1. Мојсеева 2,2.3; 2. Мојсеева 20,8-11). Од оваа вистина – дека Бог е наш Творец – произлегуваат сите други вистини.

(2) *Месија ќе дојде*, а во срцето на таа надеж е Божјето ветување за Семето кое ќе ја победи змијата (сатаната) и ќе извојува победа над злото.

(3) *Бог ќе го воспостави своето царство, а саботата е негова претслика*.

(4) *Спасението доаѓа од Господа*, а Божјиот народ сведочи дека Бог е нивни Спасител и Откупител и дека спасението доаѓа како резултат на Неговата благодат, и единствено на Неговата благодат.

(5) *Бог е врховен судија на сите луѓе. Оние кои упорно му пркосат и се откажуваат од Него, нема да имаат никаква иднина, но Бог бесплатно им дава вечен живот на оние што Го следат*.

`Евреите имаат една изрека: Повеќе отколку што Израел ја празнуваше саботата, саботата го одржа Израел. Иако ние, како адвентисти, веројатно не би го изразиле тоа на ист начин, која важна улога игра саботата во животот на нашето црковно семејство?`

---

#### Додаток: Утрински стих

**Неговото име е мое засолниште:** Мудри изреки 18,10.
