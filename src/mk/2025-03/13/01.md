---
title: Светилиштето
date: 20/09/2025
---

### Прочитајте ги библиските текстови:
2. Мојсеева 35,1-36,7; 1. Мојсеева 1,1; 2. Мојсеева 36,8-39,31; Евреите 7,25; 2. Мојсеева 40,1-38; Јован 1,14.

> <p>Запомнете го стихот:</p>
> „Тогаш облак ја покри скинијата на собранието и се исполни скинијата со слава Господова... зашто облакот Господов стоеше над скинијата дење, а ноќе во облакот се појавуваше оган пред очите на целиот дом Израелов, при сите нивни патувања“ (2. Мојсеева 40,34.38).

Главната задача на Божјиот народ во Стариот Завет (како и на нас денес) била да живеат во близок заемен однос со Господа, да го обожаваат и да Му служат, а исто така и да им покажуваат вистинска слика за Бога на другите (5. Мојсеева 4,5-8).

Во рајската градина, Адам и Ева се скриле од Бога затоа што се плашеле од Него поради својот грев. Грешноста ги прави луѓето природно да се плашат од Бога и тој страв го искривува нашето гледиште за Неговиот карактер. Добрата вест е дека Бог го прави првиот чекор за да се надмине тој јаз. На сопствена иницијатива, Тој го премостил јазот, го поправа нарушениот однос и го повикува грешникот да се врати кај Него со прашањето: „Каде си?“ (1. Мојсеева 3,9).

Затоа, нашата главна мисија е на сите околу нас правилно да им го прикажеме Божјиот карактер и Неговите праведни дела направени од љубов. Кога луѓето ќе бидат привлечени кон Бога и убедени во Неговата несебична љубов спрема нив, тие ќе Му го предадат својот живот и ќе бидат послушни на она што Тој им го кажува да го прават, знаејќи дека тоа е за нивно добро.

Светилиштето ја покажувало Божјата блискост со човештвото и им ги откривало најголемите вистини за тоа како Тој ги спасува оние што му пристапуваат со вера.

---

#### Додаток: Утрински стих

**Тој дава нова песна:** Псалм 40,3.
