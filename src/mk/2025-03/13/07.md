---
title: За натамошно проучување
date: 26/09/2025
---

Во книгата *Патријарси и пророци* од Елена Г. Вајт прочитајте го поглавјето со наслов „Светилиштето и неговите служби“, стр. 353-358 (оригинал).

„На подигањето на светилиштето му претходел божествениот чин на откупување, имено, ослободување на Израел од ропската сила на Египет. Тоа, пак, било следено од Божјата готовност да стапи во траен заветен однос со својот народ. Тој ќе биде нивен Бог, а тие ќе станат негов народ (2. Мојсеева 6,7). Начинот на кој требало да се однесуваат кон Него и едни кон други бил дефиниран со заветниот закон. Светилиштето навистина било место за состаноци, место каде што се состанувале Бог и луѓето. Според тоа, дури по откупувањето и воспоставувањето трајна меѓусебна врска со Бога преку заветот, луѓето имале пристап до Бога во неговото живеалиште“ (*Andrews Bible Commentary: Old Testament, „Exodus“* (Berrien Springs, MI: Andrews University Press, 2020), стр. 226).

Од друга страна, Елена Г. Вајт ја опишува целта на богослужението во светилиштето: „На тој начин со службата вршена во Светилиштето, а подоцна во храмот, народот секој ден бил поучуван на големите вистини во врска со Христовата смрт и со неговата служба; а еднаш годишно мислите им биле упатувани на завршните настани во големата борба меѓу Христа и сатаната – на конечното чистење на вселената од гревот и грешниците“ (Елена Вајт, *Патријарси и пророци*, стр. 358 оригинал).

**Прашања за разговор**

`1. Од суштинска важност за службите во светилиштето било пролевањето крв. Се жртвувале разни видови животни и нивната крв се користела во речиси сите храмски обреди. Што симболизирала таа крв и на што, во крајна линија, укажуваат сите тие жртви?`

`2. Колку и да е неверојатно тоа што Бог, Создателот на вселената, дошол да престојува во светилиштето меѓу Својот народ, уште позачудувачки е што дошол да живее меѓу нас како еден од нас, како човечко битие. Дури и тоа, само по себе, претставува неверојатен израз на љубов. А што да кажеме за тоа што се принел Себеси како жртва за гревот – односно, што умрел наместо нас? Што нè учи ова за Божјиот карактер? Исто така, што ни кажува ова за фактот колку Бог сака да нè види спасени во неговото вечно царство?`

`3. Прочитајте го текстот Евреите 8,1-6. Што ни кажува ова за тоа како земното светилиште било одраз на она што Исус сега го прави за нас во небесното светилиште?`

---

#### Додаток: Утрински стих

**Посветеноста на Мојсеј:** Евреите 11,24-26.
