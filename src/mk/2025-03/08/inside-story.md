---
title:  Искуство
date:   22/08/2025
---

#### Сон што се остварува

_од Ендру Мек Чесни_

Енија Нгулубе пораснала во неадвентистички дом кој го празнувал седмиот ден – Саботата, во Замбија. Покрај Саботата, црквата на нејзините родители учела дека болните луѓе треба да одбијат лекови и наместо тоа да бараат молитва од црковните водачи. Ако некој болен умрел, членовите на црквата го прифаќале тоа како Божја волја. Многу црковни членови умирале од маларија и други болести што можеле да се лекуваат.

Енија ги сакала своите родители и нивната вера. Но кога станала тинејџерка, таа и една нејзина сестра почнале да одат во црква во недела. Петмина од нејзините други браќа и сестри се приклучиле на Адвентистичката црква и продолжиле да ја празнуваат саботата. На нивните родители не им пречело во која црква одат децата.

Како тинејџерка, Енија исто така сакала да стане медицинска сестра. Иако била воспитана да ја отфрла медицината, таа сакала да се грижи за болните. Сонувала да студира на Адвентистичкото училиште за медицински сестри Мвами во градот Чипата, лоциран на околу 32 километри (20 милји) од нејзиниот дом. Кога завршила средно училиште, ја споделила својата желба со нејзиниот брат, Кенсон, кој бил старешина на адвентистичката црква. На Кенсон му се допаднала идејата неговата сестра да студира во адвентистичко училиште, и тој го контактирал претседателот на Источнозамбиското поле за да праша кога училиштето ќе го отвори уписот за следната учебна година. Откако дознал дека уписот е завршен, тој молел за место за неговата сестра. Претседателот на Источнозамбиското поле, Мојсеј Банда, се јавил во училиштето и дознал дека е малку веројатно таа да влезе. Класовите биле преполни. Но, еден или два дена подоцна, училиштето пронашло место за неа. Енија не можела да поверува, особено затоа што не била адвентистка на седмиот ден. Нејзиниот сон се остварил!

Една недела по нејзиното пристигнување, училиштето организирало духовна недела. Нејзиното срце било вознемирено додека го слушала говорникот, полицискиот капелан од Замбија, Годфри Сианга, како зборува за крштевањето. Таа не била крстена со потопување. Си помислила: Да се крстам како Исус. Тој доаѓа наскоро. На крајот на неделата, Енија била крстена и се придружила на Адвентистичката црква.

Енија е една од многуте ученици кои растеле во своето знаење за Исус во Адвентистичкото училиште за медицински сестри Мвами, изјавува Емануел Мвале, координатор за адвентистичка мисија во Источнозамбиското поле. „Како и Енија, многу неадвентистички студенти доаѓаат во училиштето Мвами и го прифаќаат Исус,“ вели тој. „Адвентистичкото училиште Мвами секоја година активно ја споделува љубовта на Исус со новите студенти.“
