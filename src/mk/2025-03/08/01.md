---
title: Заветот од Синај
date: 16/08/2025
---

### Прочитајте ги библиските текстови:
2. Мојсеева 19,1-20,17; Откровение 21,3; 5. Мојсеева 5,6-21; Јаков 1,23-25; Римјаните 3,20-24; Римјаните 10,4.

> <p>Запомнете го стихот:</p>
> „‚Сами видовте што им направив на Египќаните и како ве изнесов на крилја орлови, ве прибрав кај Себе. Па сега, ако го слушате гласот Мој и го пазите заветот Мој, ќе Ми бидете избран народ меѓу сите народи, зашто Моја е целата земја. И вие ќе Ми бидете царство на свештеници и свет народ.’ Тоа се зборовите, што ќе им ги кажеш на синовите израелски“ (2. Мојсеева 19,4-6).

Каде ги одвел Бог Израелците откако ги ослободил од Египет? Во ветената земја – каде на друго место? Меѓутоа, колку и да е географски точен, тој одговор е, во теолошка смисла, погрешен. Самиот Бог одговара на тоа прашање: „Сами видовте што им направив на Египќаните и како ве изнесов на крилја орлови, *ве прибрав кај Себе*“ (2. Мојсеева 19,4). Затоа, библиско-теолошкиот одговор на тоа прашање го открива Божјиот приоритет и цел: Господ ги довел кај Самиот Себе.

Кога луѓето се оддалечуваат од Бога, Тој ги бара и ги повикува да се вратат кај Него. Најдобриот пример за оваа длабока вистина го гледаме во Едемската градина, кога Адам и Ева згрешиле против Бога, ја прекршиле Неговата заповед и се скриле од Него. Тогаш Тој презел иницијатива и го повикал Адам, прашувајќи го: „Каде си?“ (1. Мојсеева 3,9). Тој секогаш го прави првиот чекор. Исус речито вели: „Дојдете кај Мене сите изморени и обременети и Јас ќе ве успокојам. Земете го Мојот јарем на себе и поучете се од Мене, бидејќи сум кроток и смирен по срце, и ќе најдете мир за душите ваши“ (Матеј 11,28.29).

Бог нè повикува сите нас, а нашата вечна судбина зависи од нашиот одговор.

---

#### Додаток: Утрински стих

**Признавањето води до спасение:** Римјаните 10,10.
