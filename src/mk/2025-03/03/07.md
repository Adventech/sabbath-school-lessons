---
title: За натамошно проучување
date: 18/07/2025
---

Во книгата *Патријарси и пророци* од Елена Г. Вајт прочитајте го делот од главата со наслов „Египетските зла“, стр. 257-265 оригинал. 

Видете колку лоши работи почнале да им се случуваат на Мојсеј и на неговиот народ откако тој првпат се појавил пред фараонот. 

„Царот бил мошне возбуден и вознемирен, претпоставувајќи дека Израелците имаат намера со бунт да се ослободат од робувањето и од ропството. Според него, незадоволството било последица на безделничењето, па затоа сакал да им скуси секој миг од слободното време во кое би можеле да ги коват своите опасни планови. Веднаш презел мерки нивните окови уште повеќе да ги стегне за да се скрши и да се уништи нивниот независен дух. Истиот ден се издадени нови наредби кои уште посвирепо ја отежнале нивната и онака тешка работа. Најчесто употребуван градежен материјал во таа земја биле тулите сушени на сонце. Ѕидовите на најубавите градби се изградени од тој материјал, а потоа обложувани со камен; и за правење на тие тули биле користени многубројни робови. Бидејќи при изработката на тулите иситнетата слама или плева се мешани со кал за тулите да бидат цврсти, за таа работа биле потребни огромни количества слама. Тој ден царот наредил да не ги снабдуваат веќе со слама која сега сами работниците морале да ја набавуваат како што знаат, а сепак и понатаму да испорачуваат ист број тули како и до тогаш. 

Таа наредба внела голема загриженост меѓу Израелците во целата земја. Египетските настојници поставиле одделни луѓе од Евреите за управители да ја надгледуваат работата и тие биле одговорни за работата на своите потчинети. Кога оваа наредба на царот стапила во сила, народот се разотишол по сета земја да корне стрниште наместо плева; но било неможно во исто време да го свршат и тоа и да направат ист број тули како и обично. За тој недостиг еврејските управители биле свирепо тепани“ (Елена Г. Вајт, *Патријарси и пророци*, стр. 258 оригинал).

**Прашања за разговор**

`1. Сетете се на некој момент кога сте го послушале Божјиот повик во вашиот живот, но тоа не испаднало добро, или барем не започнало добро. Кои лекции научивте од тоа искуство?` 

`2. Раскажете им на другите како Бог интервенирал во вашиот живот кога сте се молеле за Негова помош, или кога не сте го очекувале тоа. Како да веруваме во Божјата добрина кога лоши работи им се случуваат дури и на оние кои имаат доверба во Него?` 

`3. Што би му рекле на некој кој изјавува: „Не го познавам Господа“? Да претпоставиме, сепак, дека таа личност го кажала ова не од инает, туку како едноставен факт од нивниот живот. Како би ѝ помогнале на таа личност „да го запознае Господа“ и како би ѝ објасниле зошто е важно да го стори тоа?`

---

#### Додаток: Утрински стих

**Размислете во своите срца:** Псалм 4,4.