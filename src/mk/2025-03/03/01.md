---
title: Тежок почеток
date: 12/07/2025
---

### Прочитајте ги библиските текстови:
2. Мојсеева 5,1-23; Откровение 11,8; 2. Мојсеева 6,1-13; Псалм 73,23-26; 2. Коринтјаните 6,16; 2. Мојсеева 6,28-7,7.

> <p>Запомнете го стихот:</p>
> „А потоа Мојсеј и Арон дојдоа кај фараонот, па му рекоа: ‘Вака вели Господ, Бог Израелов – ‚Пушти го народот Мој, да празнува празник во Моја чест во пустината.’ Но фараонот рече: ‘Кој е тој Господ, за да го послушам гласот Негов, и да ги пуштам синовите израелски? Не Го познавам тој Господ, ниту ќе го пуштам народот израелски’.“ (2. Мојсеева 5,1.2).

Многу верници мислат дека кога некој ќе одлучи да го следи Бога, ќе доживува само среќа, просперитет и успех во животот. Меѓутоа, тоа не е нужно така, како што често покажува и самата Библија. Може да се појават многу пречки, но и нови тешкотии. Ова може да биде многу фрустрирачко, а може да покрене и тешки прашања на кои нема секогаш лесни одговори или, навидум, воопшто нема одговори. 

Оние што веруваат во Бога ќе се соочат со бројни искушенија. Меѓутоа, кога сме истрајни, Бог носи решенија кои доаѓаат според Неговите услови и во Негово време. Неговите патишта може да се спротивни на нашите очекувања за брзи и моментални решенија, но ние мора да научиме да Му веруваме без оглед на сè. 

Според тоа, темата за оваа седмица гласи: Мојсеј и заповедта да го изведе Божјиот народ од Египет – повик од Бога кој не можел да биде појасен. И навистина, тој повик бил проследен со чуда, како и со фактот дека сам Бог директно му зборувал на Мојсеј и му дал до знаење што точно очекува од него да направи. 

На Мојсеј сигурно му било полесно да знае дека Бог го повикува и дека дури му дал и конкретна задача. Колку ли воопшто можело да му биде полесно? 

Значи, требало да биде едноставно, зар не? 

Продолжете да читате.

---

#### Додаток: Утрински стих

**Барајте, за вашата радост да биде полна:** Јован 16,24.
