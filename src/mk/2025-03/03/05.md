---
title: Необрежани усни
date: 16/07/2025
---

Господ навистина му дал на Мојсеј некои моќни ветувања за тоа што имал намера да го направи. Иако оваа средба сигурно го охрабрило Мојсеј, неговото охрабрување било краткотрајно, со оглед на одговорот што го добил од својот народ.

`Прочитајте 2. Мојсеева 6,9-13. Што се случило потоа, и какви поуки можеме да извлечеме од овој извештај за моментите на разочарувања и борби во нашиот живот?` 

Евреите биле толку обесхрабрени од нивната болка, страдање и напорна работа што не ги слушале зборовите на Мојсеј кои ги уверувале дека Бог ќе работи на тоа да ги исполни Неговите ветувања. Тие чекале толку долго на ова, а нивните очекувања не се оствариле. Зошто сега би било поинаку? Ја губеле смелоста и надежта, а она што ги правело уште поoгорчени е тоа што сега, веројатно за прв пат во својот животен век, гледале реална надеж за избавување. 

Повторно, кој не бил во слична ситуација? Кој во одреден момент не се почувствувал депресивно, разочарано, незадоволно – па дури и напуштено од Бога? 

Дали се сеќавате на сторијата за Јов? А што е со Асаф, псалмистот кој се борел со прашања во врска со благосостојбата на злите и страдањето на праведните. Сепак, и покрај своите борби, Асаф дал една од најубавите изјави на верата: „Јас сум секогаш со Тебе: Ти ми ја придржуваш десницата моја, ме водиш со советот Свој и ќе ме примиш во Твојата слава. Кого Го имам јас на небото освен Тебе? А кога сум со Тебе на земјата, ништо друго не барам. Може да изнемошти срцето мое и телото мое; но Бог е сила на срцето мое и наследството мое“ (Псалм 73,23-26). 

Во текот на светата историја, Бог го уверувал Својот народ дека Тој е со нив (Исаија 41,13; Матеј 28,20). Тој им го давал Својот мир, Својата утеха и ги зајакнал да ги пребродат животните предизвици (Јован 14,27; Јован 16,33; Филипјаните 4,6.7). 

Заветната формула, која гласи: „Ќе ве земам за свој народ и ќе ви бидам Бог“ (2. Мојсеева 6,7), укажува на тесен меѓусебен однос што Господ сакал да го има со својот народ.

`Размислете за таа изјава: „Ќе те земам да бидеш мој народ и ќе бидам твој Бог“ (2. Мојсеева 6,7). Иако контекстот е лично за Израел, како тоа се однесува на секој од нас поединечно, и како овој однос треба да се пројави во нашиот секојдневен живот? (Видете исто така 2. Коринтјани 6,16.)`

---

#### Додаток: Утрински стих

**Блажен е оној кој чита:** Откровение 1,3.
