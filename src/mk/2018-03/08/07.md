---
title:  ЗА НАТАМОШНО ПРОУЧУВАЊЕ
date:   24/08/2018
---

„Општо земено, обратените Евреи не биле наклонети да напредуваат онака бргу како што им го отворало патот Божјето провидение. Резултатот на работата на апостолите меѓу незнабошците јасно покажал дека обратениците од тие народи бројно ќе ги надмине обратениците од еврејско потекло. Евреите се плашеле дека, ако не се постават ограничувањата и обредите на нивните закони како задолжителен услов за прием на незнабошците во членство на црквата, националната еврејска особеност со која до тогаш се изделувале и се разликувале од сите народи, конечно сосема ќе исчезне меѓу оние што ја прифатиле пораката на евангелието“ (Eлена Вајт, *Делата на апостолите*, стр. 189. оригинал).

„Христијаните од еврејско потекло, кои живееле непосредно до храмот, во своите мисли привидно се враќале на предимствата на Евреите како посебен народ. Кога виделе дека христијанската црква ги напушта церемониите и традициите на еврејството и кога сфатиле дека во светлината на новата вера набргу ќе се загуби од вид неповредливоста на еврејските обичаи, мнозина биле јадосани од Павле, сметајќи дека тој во голема мера придонел за таа промена. Дури ни сите ученици не биле подготвени доброволно да ги прифатат одлуките на овој Совет. Некои ревнувале за церемонијалниот закон и негодувале против Павле, бидејќи сметале дека неговите начела во врска со задолжителноста на еврејскиот закон се неодредени и двосмислени “ (Eлена Вајт, *Делата на апостолите* стр. 197 оригинал).


**Прашања за разговор**:

`1. Потсетете се во класата на последното прашање од отсекот од понеделник. Како го сфаќаме фактот дека припаѓањето кон „вистинската“ Црква не гарантира спасение? На пример, стариот Израел сигурно бил „вистинската Црква“, но тоа не значи дека сите се спасени. Ако припаѓањето кон вистинската црква не гарантира спасение, каква е тогаш предноста да се биде дел од неа?`

`2. Едно од најважните прашања со коишто се соочила Раната црква е како да се прифатат необрежаните незнабошци во заедницата на верните. Со кои прашања во денешната Црква би можеле да го споредиме и што можеме да научиме од примерот во Дела апостолски 15. глава за тоа како да ги решиме?`

`3. Некои верници во класата нека го заземат ставот на Евреите кои тврделе дека незнабошците, пред да пристапат кон Црквата, најпрво мораат да станат еврејски прозелити, што тие го гледале (и тоа со право) како проширување на заветните ветувања дадени на Израел. Како можете да одговорите на нивните образложенија? Како една ваква расправа може да ни покаже зошто прашањата кои денес изгледаат толку јасни, во друго време се чинеле многу потешки отколку што ни се чинат нам денес?`
