---
title:  ПИСМО ОД ЕРУСАЛИМ
date:   23/08/2018
---

`Прочитајте го текстот во Дела апостолски 15,22-29. Какви дополнителни мерки презела Црквата во Ерусалим во врска со одлуката на Соборот?`

Првата мерка била пишување писма на верниците кои се обратиле од незнабоштво, за да ги известат за она што било одлучено. Писмото, напишано во име на апостолите и старешините од Ерусалим, било официјален документ коj го одразувал влијанието на црквата од Ерусалим, сигурно поради водството на апостолите, на другите христијански заедници. Напишано во 49 година, што најверојатно е година на одржување на Соборот, ова писмо е едно од најраните христијански документи кои ги имаме. Ерусалимската црква исто така одлучила да именува два делегата, Јуда Варсава и Сила, кои ќе ги придружуваат Павле и Варнава во Антиохија; нивната задача била да го однесат писмото и да ја потврдат неговата содржина.

`Како Црквата од Антиохија реагирала на писмото? Дела апостолски 15,30-33.`

По читањето на писмото, Црквата била исполнета со голема радост поради охрабрувачката порака: од обратениците од незнабоштвото не се барало обрезание. Исто така, немале приговор на барањата кои биле изнесени во писмото (четирите одлуки на апостолите). Првото сериозно несогласување во Раната црква на тој начин било решено, макар во теорија.

При крајот на Соборот, Евангелието кое Павле го објавувал во потполност било признаено од страна на црковните водачи од Ерусалим, кои нему и на Варнава му пружиле рака во знак на прифаќање и доверба (Галатите 2,9). Сепак, за оние христијани од еврејството, кои продолжиле да живеат според еврејскиот закон, и понатаму било многу тешко заедно со незнабошците да седат на маса, кои практично, во обредна смисла останале нечисти.

Овој проблем дошол до израз, на пример, во посланието до Галатите 2,11-14, во настанот во кој учествувал и Петар. „Дури ни сите ученици“ кажува Елена Вајт, „не биле подготвени доброволно да ги прифатат одлуките на овој Собор“ (*Делата на апостолите*, стр. 197. оригинал).

`Бидете искрени кон себе: колку ви е тешко да остварите заедница со верниците од другите култури, раси, па дури и општествени класи? Како можете да се ослободите од овој став кој се спротивставува на Евангелието?`
