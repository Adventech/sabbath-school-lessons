---
title:  НА МАЛТА
date:   25/09/2018
---

Дури кога успеале да стигнат до брегот, сфатиле дека се наоѓаат на Малта, мал остров во центарот на Средоземното Море, јужно од Сицилија. Во рок од две седмици, откако тргнале од Добри Пристаништа на Крит, поминале околу 760 километри носени по морето под налетот на силниот ветар. Сега требало да чекаат околу три месеци, додека траела зимата, пред да го продолжат патувањето (Дела апостолски 28,11).

`Прочитајте го текстот во Дела апостолски 28,1-10. Што му се случило на Павле на Малта, и како Бог го употребил?`

Народот на Малта бил мошне пријателски расположен и гостољубив, и за да му помогнат на Павле и на неговите сопатници, кои биле наводенети и премрзнати, најпрво запалиле оган за да ги стоплат; температурите на Малта во тој период од годината не била повисока од 10 степени.

Настанот со змијата вниманието на луѓето го насочил на Павле. Првично, тамошните незнабошци сметале дека каснувањето на змијата претставува чин на божествена одмазда. Мислеле дека Павле е убиец кој успеал да избегне смрт со давење, но сепак боговите го фатиле, можеби грчката божица *Dikē*, персонификација на правдата и одмаздата.

Бидејќи апостолот не умрел, го славеле како бог, како што пред неколку години тоа се случило во Листра (Дела апостолски 14,8-18). Иако Лука тоа не го спомнува, веројатно нема да згрешиме ако претпоставиме дека Павле ја искористил оваа прилика да сведочи за Бога на кој му служел.

Поплиј бил или римски управител на Малта или месен великодостојник, но го примил Павле и неговите сопатници на три дена, додека не пронашле трајно место за престој. Во секој случај, исцелувањето на таткото на овој човек му пружил на Павле прилика да започне служба на исцелување меѓу населението на Малта. Во извештајот на Лука не се споменува ниту еден обратеник или заедница која Павле ја оставил зад себе кога ја напуштил Малта. Изоставањето на таквите детали може да биде сосем случајно, но го прикажува фактот дека нашата мисија во светот не се однесува само на основање цркви; таа исто така опфаќа и грижа за луѓето и нивните потреби. Тоа е практичната страна на Евангелието (Дела апостолски 20,35; споредете Тит 3,14).

`Интересно е што овие неуки островјани имале чувство за божествената правда. Од каде потекнува таквото сфаќање? Види: Римјаните 1,18-20.`
