---
title:  ПАТУВАЊЕТО ВО РИМ
date:   22/09/2018
---

### Прочитајте ги библиските текстови
Дела апостолски 27; Дела апостолски 28; Римјаните 1,18-20.

> <p>Запомнете го стихот</p>
> „Не бој се, Павле! Ти треба да дојдеш пред ќесарот“ (Дела апостолски 27,24).

Павле долго сакал да го посети Рим, но неговото апсење во Ерусалим променило сѐ. Попуштајќи пред легалистичкиот притисок на црковните старешини од Ерусалим, се нашол во римско заробеништво и таму бил скоро пет години, вклучувајќи го и времето кое го поминал на пат за Италија. Оваа промена им задала голем удар на неговите мисионерски планови.

И покрај препреките, лично Исус му ветил на апостолот дека ќе сведочи за Него во Рим (Дела апостолски 23,11).

Дури и кога ќе го изневериме, Бог е подготвен да ни пружи уште една прилика, иако секогаш не нё поштедува од последиците на нашите постапки. Павле не само што е одведен во Рим како затвореник, туку и не наоѓаме ниту еден библиски доказ дека некогаш отишол во Шпанија, како што се надевал (Римјаните 15,24). Откако бил пуштен од, како што се нарекува првото затворање во Рим, Павле повторно е уапсен, овој пат поднесувајќи маченичка смрт (2. Тимотеј 4,6-8) во 67. година по наредба на Нерон.

Да, Павле стигнал во Рим, и додека чекал во домашен притвор да му се суди пред императорот, и покрај оковите (Ефесјаните 6,20; Филипјаните 1,13) слободно им зборувал на сите кои го посетувале (Дела апостолски 28,30.31), вклучувајќи и некои важни личности од домот на цезарот (Филипјаните 4,22).
