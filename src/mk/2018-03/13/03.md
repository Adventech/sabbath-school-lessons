---
title:  БРОДОЛОМ
date:   24/09/2018
---

Кога Павле по втор пат се вмешал во овој извештај, ги уверил сите присутни на бродот, вкупно 276 луѓе (Дела апостолски 27,37) – дека, иако нема сѐ да излезе на добро, никој нема да настрада; само бродот ќе потоне (Дела апостолски 27,22). Зборовите на апостолот се исполниле четиринаесет дена подоцна. Сё уште среде страшна бура, на бродот кој бил носен ваму-таму, морнарите сфатиле дека се во близина на копно, веројатно затоа што го слушнале звукот на брановите кои се удирале од брегот (Дела апостолски 27,27). По низа мерења на длабочината, стравувајќи дека бродот може да се удри од карпите крај брегот, од страничниот дел на бродот фрлиле четири сидра за да ја намалат брзината на движењето; во меѓувреме, очајно ги молеле своите богови да се раздени (Дела апостолски 27,28.29).

`Прочитајте Дела апостолски 27,30-44. Какви поуки можеме да извлечеме од овој извештај?`

Капетанот на почетокот на патувањето добро се однесувал кон Павле, но немал причина да верува во судот на апостолот во врска со пловидбата. Но, по две седмици приликите се промениле. Павле стекнал почит кај капетанот со пророштвото за бродоломот (Дела апостолски 27,21-26), кое сега се ближело кон исполнување.

Павле ги повикал луѓето на бродот да јадат, бидејќи, во спротивно, нема да имаат сила да пливаат и да стигнат до брегот. Божественото провидение не нѐ ослободува нужно од она што треба да го правиме како наша должност. „Во овој извештај одржана е добра рамнотежа меѓу Божјото уверување во нивната сигурност и напорите на луѓето да ја обезбедат“ (Дејвид Вилијам, *Acts* [Grand Rapids: Baker, 1990], стр. 438. оригинал).

Кога се разденило, морнарите го здогледале копното, залив со песок, и одлучиле да го извлечат бродот. Но, бродот никогаш не стигнал до брегот. Тој удрил во песочен нанос и се распаднал од ударот на брановите. Намерата на војниците да ги убијат затворениците за да не побегнат, била осуетена од страна на капетанот, главно поради Павле.

На крај, како што ветил Бог, ниеден живот не бил изгубен.

`Што кажува за силата на Павловото сведоштво тоа што на војниците, во својата желба Павле да остане жив, им било забрането да убијат кој било од затворениците.`
