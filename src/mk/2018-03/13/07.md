---
title:  ЗА НАТАМОШНО ПРОУЧУВАЊЕ
date:   29/09/2018
---

„Христос на својата црква ѝ доверил света задача. Секој верник треба да претставува канал низ кој Бог Христовото свето и безмерно богатство на својата милост може да ја излева врз овој свет. Повеќе од што било друго, Спасителот сака човечките орудија да бидат претставници кои пред овој свет ќе го откријат неговиот карактер и неговиот Дух. На светот ништо не му е толку потребно како објавувањето на љубовта на Спасителот преку човечките орудија. Цело небо со копнеж бара мажи и жени преку кои Бог ќе може да ја открие силата на христијанството“ (Eлена Вајт, *Делата на апостолите*, стр. 600. oриг.).

„Бог одамна чека дух на ревносна служба да ја проникне целата црква и секој верник да работи за него според своите способности. Ако верниците на Божјата црква го исполнуваат налогот на евангелието, ако ја извршуваат должноста што им е наменета, таму каде што е потребно, во својата земја или во странство, набргу цел свет ќе биде предупреден и Господ Исус повторно ќе дојде со голема сила и слава“ (Eлена Вајт, *Делата на апостолите* стр. 111. oригинал).

**Прашања за разговор**

`1. Како Лука ја прикажува верата на Павле во Бога во текот на патувањето во Рим? Како влијаел на другите со таквата безусловна вера?`

`2. И покрај сите премрежја низ кои поминал, Павле никогаш не се откажал од верата или од мисијата. Во Рим продолжил да проповеда, и покрај ограничената слобода. Што можеме да направиме кога сме во искушение да се откажеме од објавувањето на Евангелието на некој друг?`

`3. Прочитајте го текстот во посланието до Римјаните 1,14.15. Зошто Павле сметал дека е под обврска, дека е должен на сите да им го проповеда Евангелието? Дали сме ние помалку обврзани од него? Размислете за следната изјава: „Спасувањето на душите треба да биде животна задача на секој оној што го исповеда Христа. Ние сме должници пред светот поради благодатта која што Бог ни ја дал, поради светлината што нѐ осветлила и поради откриената убавина на вистината и нејзината сила“ (E. Вајт,** *Testimonies for the Church,* **4. кн., стр. 53).`

`4.Повторно прочитајте го текстот во Книгата на пророк Исаија која Павле ја употребил. Како оваа идеја се однесува на нас? Да, нам вистината ни е доверена во голема мера, но ако нашето срце остане тврдо за неа, или само за некои аспекти на вистината кои се во судир со нашите желби или барања, со каква опасност можеме да се соочиме во духовна смисла?`

`5. Замислете дека сте војникот за кого Павле бил врзан. Што мислите, што видел во човекот кој бил толку близу до него?`
