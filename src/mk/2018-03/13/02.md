---
title:  ПЛОВИДБАТА ВО РИМ
date:   23/09/2018
---

По отприлика две години заробеништво во Ќесарија (Дела апостолски 24,27), Павле бил испратен во Рим. Судејќи според извештајот напишан во прво лице множина и богатството од детали во описот на долгото и бурно поморско патување во Италија (Дела апостолски 27,1-44; Дела апостолски 28,1-16), Лука го следел Павле, како и уште еден христијанин по име Аристарх (Дела апостолски 27,2).

Уште една важна личност во извештајот бил римскиот капетан Јулиј, кој исто така бил задолжен за уште некои затвореници (Дела апостолски 27,1).

Била доцно лето кога тргнале на пат. Споменатиот пост (Дела апостолски 37,9) се однесува на Денот на помирувањето, кој се одбележувал во втората половина на октомври. Поради зимските услови, патувањето по Средоземното Море обично се избегнувало меѓу ноември и март. Но, овој пат се соочиле со потешкотии од самиот почеток, и дури по големо доцнење дошле до малиот залив наречен Добри Пристаништа, на островот Крит (Дела апостолски 27,8).

`Прочитајте Дела апостолски 27,9-12. Како Павле се вмешал додека се наоѓале во местото Добри Пристаништа и како бил прифатен неговиот совет?`

Тие се оглушиле на предупредувањето на Павле и одлучиле да отпловат околу 56 километри западно кон едно пристаниште (Феникс), каде што можеле да ја поминат зимата на сигурно. За жал, поради ненадејната промена на времето, ги зафатило толку силен ветар што екипажот немал друга можност, освен да дозволи бродот да биде носен од ветрот југозападно, далеку од копното. Наскоро почнале да го исфрлаат товарот преку паубата, дури и бродскиот алат во очаен обид да ја намалат тежината на бродот, бидејќи водата веќе почнала да надоаѓа. Околностите биле неизвесни. По неколку недоволно дневна светлина, слаба видливост, обилни дождови и силни ветрови, не знаејќи каде се наоѓаат и крајно исцрпени, „најпосле исчезна секоја надеж дека ќе се спасиме“ (Дела апостолски 27,20).

`Прочитајте Дела апостолски 27,21-26. Како се вмешал Павле вториот пат?`

Павле со пророчки зборови му ја објавил на екипажот пораката која тукушто ја примил од Бога. Немало причина да очајуваат или да губат надеж. Ќе се најдат во опасност, ќе доживеат загуби, но сите ќе преживеат.

`Зошто толку верен и посветен Господов слуга, како што бил Павле, морал да доживее толкави страдања. Какви поуки можеме да научиме од неговото искуство?`
