---
title:  ВО ЗАТВОРОТ ВО ЌЕСАРИЈА
date:   15/09/2018
---

### Прочитајте ги библиските текстови
Дела апостолски 24; Дела апостолски 25; Дела апостолски 26; 1. Коринќаните 1,23.

> <p>Запомнете го стихот</p>
>„Би Го молел Бога, со малку или со многу, не само ти, туку и сите, кои ме слушаат денес, да станете такви каков што сум јас, освен овие окови“ (Дела апостолски 26,29).

Со преминувањето на Павле во Ќесарија, тој бил уапсен и две години поминал во затвор во тој град (Дела апостолски 24,27), поточно на дворот на Ирод (Дела апостолски 23,35), кој бил официјална резиденција на римскиот намесник. За тоа време бил сослушуван неколку пати пред двајца римски судии (Феликс и Фист) и царот (Агрипа II), исполнувајќи ја на тој начин службата која му ја дал Бог (Дела апостолски 9,15).

За време на тие сослушувања Павле тврдел дека е невин, наведувајќи дека никакви докази не можат да се изнесат против него, што го покажало отсуството на сведоци. Всушност, целиот овој извештај има за цел да покаже дека Павле не направил ништо со што би заслужил да биде уапсен и дека можел да биде ослободен ако не сакал да се обрати до цезарот (Дела апостолски 26,32). Но, овие сослушувања му дале прилика да сведочи за Христа и за возвишената надеж во ветувањето за воскресението.

Сепак, тоа биле години исполнети со длабок страв, мачни години поминати во затворот во кој апостолот немал поддршка од Црквата во Ерусалим, чии старешини „сѐ уште сметале оти Павле е одговорен за претстојните предрасуди“ (Eлена Вајт, *Делата на апостолите*, стр. 403. оригинал).
