---
title:  ЗА НАТАМОШНО ПРОУЧУВАЊЕ
date:   07/09/2018
---

„Успесите постигнати при проповедањето на евангелието повторно распалиле гнев кај Евреите. Од сите страни пристигнувале вести за ширење на новото учење кое Евреите ги ослободувало од обредите на церемонијалниот закон, а незнабошците во духовните предимства ги изедначувало со Евреите како Аврамови деца. Проповедајќи во Коринт, Павле ги изнесувал истите аргументи кои толку убедливо ги истакнувал во своите посланија. Неговото решително тврдење дека “нема веќе ни Евреин ни Грк, нема веќе ни роб ни слободен, нема веќе обрезание ниту необрезание”, според мислењето на неговите противници претставувало дрско богохулство, и тие решиле да го замолкнат неговиот глас“ (Е. Вајт, *Делата на апостолите*, стр. 390. ориг.).

„Тој дури не можел да смета ниту на наклоност и поддршка од своите браќа во верата. Необратените Евреи, што го следеле во стапка, не ја пропуштиле приликата лично и преку Писма низ Ерусалим да шират најнеповолни гласови за него и за неговата работа. Овие извештаи ги примиле како вистина дури и некои апостоли и старешини, не обидувајќи се да ги побијат и не покажувајќи никаква желба да се усогласат со него“ (Е. Вајт, *Делата на апостолите* стр. 398. оригинал).

**Прашања за разговор**:

`1. Дванаесеттемина ученици кои Павле ги сретнал во Ефес, некогашни следбеници на Јован Крстител, веќе станале Исусови ученици (Дела апостолски 19,1-7). Зошто мислите дека е правилно да се користи овој текст кога се бара повторно крштавање на христијаните – веќе крстени со нуркање во вода – од другите верски заедници кои се приклучиле кон адвентистичката вера? Дали има некакво значење што Аполос не бил повторно крстен?`

`2. Размислете за приликите во кои се нашол Павле. Бил отфрлен од страна на своите сонародници кои не верувале во Исуса. Дури и многу Евреи кои верувале во Исуса го гледале Павле со подозрение, дури и со недоверба, затоа што мислеле дека ги извртува „столбовите на верата“. Многу незнабошци го презирале Евангелието кое го објавувал. Па сепак – што се случило? Зошто Павле се држел за верата и покрај сите противења? Иако не сме на Павлово место, што можеме да научиме од овој извештај?`

`3. Размислете за уште некои аргументи кои луѓето ги користат кога се обидуваат да докажат дека саботата е променета во недела или дека празнувањето на саботата повеќе не е задолжително. Како одговараме на таквите тврдења и на кој начин покажуваме дека послушноста на заповедта за саботата не е легализам во поголема мера од послушноста на која било од другите девет заповеди; односно, ако сме послушни со вера и ако сфаќаме каде лежи нашата единствена надеж за спасение?`
