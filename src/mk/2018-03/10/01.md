---
title:  ТРЕТОТО МИСИОНЕРСКО ПАТУВАЊЕ
date:   01/09/2018
---

### Прочитајте ги библиските текстови
Дела апостолски 18,24-28; Дела апостолски 19; Дела апостолски 20,7-12; Дела апостолски 20,15-27; 2. Коринќаните 4,8-14; Дела апостолски 21,1-15.

> <p>Запомнете го стихот</p>
> „Но мене ни најмалку не ми е за душата; само да го завршам радосно својот пат и службата, која ја примив од Господа Исуса: да го посведочам потполно Евангелието на Божјата благодат“ (Дела апостолски 20,24).

Извештајот на Лука за третото патување на Павле почнува доста ненадејно.

Во текстот само стои забележано дека, откако поминал одредено време во Антиохија, центарот на Павловата мисија, апостолот тргнал на уште едно патување, успешно поминувајќи „ги обиколуваше редум Галатската област и Фригија, утврдувајќи ги сите ученици“ (Дела апостолски 18,23). Значи, првите 2400 километри од патувањето се опфатени со една реченица.

Причината за тоа е што средиште на патувањето бил Ефес, во кој Павле на своите патувања поминал многу повеќе време, отколку во другите градови. Од евангелска гледна точка, службата во Ефес била многу плодоносна; влијанието на проповедањето на Павле допрело до цела азиска провинција (Дела апостолски 19,10; Дела апостолски 19,26). Веројатно во тоа време биле основани цркви во Колос, Хиераполис и Лаодикеја, можеби преку Епафрас (Колошаните 4,12.13), еден од соработниците на Павле (Колошаните 1,7; Филимон 1,23).

Значајна подробност во врска со ова патување е дека тоа е она последно патување на Павле кое е забележано во Дела апостолски. Павле го завршил како слободен човек. Лука сепак бележи уште едно патување, овој пат во Рим, но на него Павле тргнал како затвореник.
