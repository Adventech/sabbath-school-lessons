---
title:  Ќе ми бидете сведоци
date:   30/06/2018
---

### Прочитајте ги библиските текстови
Дела апостолски 1,6-8; Лука 24,25; Лука 24,44-48; 5. Мојсеева 19,15; Дела апостолски 1,9-26; Мудри изреки 16,33.

> <p>Запомнете го стихот</p>
> „Но ќе примите сила од Светиот Дух, кој ќе слезе на вас и ќе Ми бидете сведоци во Ерусалим и во цела Јудеја и Самарија, и сё до крајот на земјата“ (Дела апостолски 1,8).

Исусовата мисија на Земјата била завршена. Бог наскоро требало да го испрати Светиот Дух кој, одобрувајќи ги нивните напори со многу знаци и чуда – ќе ги оспособи и ќе ги води учениците во мисијата која ќе се рашири до крајот на Земјата. Исус не можел засекогаш да остане со нив во човечко тело. Тој не само што со отелотворувањето бил физички ограничен кога станува збор за светската мисија туку Неговото вознесение и прославување на Небото биле неопходни за да дојде Светиот Дух.

Меѓутоа, учениците до Исусовото воскресение ова не го разбирале. Кога напуштиле сё за да Го следат, верувале дека е политички ослободител кој еден ден ќе ги протера Римјаните од земјата, повторно ќе ја воспостави Давидовата лоза и ќе го обнови Израел враќајќи му ја славата од минатото. Не им било лесно поинаку да размислуваат.

Ова е главно прашање на Исусовите последни налози упатени до учениците во Дела апостолски 1. Ветувањето за Светиот Дух е дадено во овие рамки. Оваа глава исто така го опишува Исусовото враќање на Небото и како Раната црква се подготвувала за денот Педесетница.