---
title:  За натамошно проучување
date:   06/07/2018
---

„Целокупниот период меѓу Педесетница и Парузија (Второто доаѓање), колку и да биде долг или краток, треба да биде исполнет со мисионска работа на Црквата насекаде во светот, во силата на Духот.

Христовите следбеници треба да објават што постигнал Тој за време на првото доаѓање и да ги повика луѓето да се покаат и да поверуваат во рамките на подготовката за Неговото второ доаѓање. Тие треба да бидат Негови сведоци ’сѐ до крајот на земјата’ (Дела 1,8) и до самиот крај... Немаме слобода да сопреме сѐ додека не се остварат и двете цели“ (Џон Р. Стот, *The Message of Acts*: *The Spirit, the Church & the World* [Downers Grove: InterVarsity, 1990], стр. 44).

„Налогот на Спасителот ги опфаќа сите верници. Тој до крајот на времето ги опфаќа сите што веруваат во Христа. Судбоносна е грешката да се мисли дека делото на спасувањето на душите зависи само од ракоположениот проповедник. Евангелието им е доверено на сите што ќе добијат вдахновение од Небото. Сите што го примаат Христовиот живот се одредени да работат врз спасувањето на своите ближни. Црквата е основана за таква работа и сите што преземаат врз себе свет завет се обврзуваат да станат Христови соработници“ (Елена Вајт, *Копнежот на вековите*, стр. 822. оригинал).

**Прашања за разговор**

`1. Текстот во Дела апостолски 1,7 се повикува на зборовите од Евангелието според Марко 13,32: „А за оној ден и час, никој не знае: ни ангелите на небото, ниту Синот, а само Таткото“. Елена Вајт вели: „На Божјиот народ никогаш повеќе нема да му биде упатена порака втемелена на времето. Ние не треба да го знаеме точното време кога ќе се излее Светиот Дух или кога Христос ќе дојде“ (*Selected Messages*, 1. книга, стр. 188). Таа додава: „Секој кој ќе почне да ја објавува пораката за часот, денот или годината на Христовото доаѓање, врз себе зема јарем да објавува порака која Господ не му ја дал“ (*Advent Review and Sabbath Herald*, 12. септември 1893). Какво значење имаат овие изјави за нас денес?`

`2. Некој еднаш рекол: „На Бога повеќе му се потребни сведоци отколку адвокати.“ Што мислите за оваа изјава?`

`3. Каква била улогата на молитвата во Раната црква? Дали е случајно што речиси во секој решавачки момент во нејзиниот живот наидуваме на повик за молитва (Дела апостолски 1,24; Дела апостолски 8,14-17; Дела апостолски 9,11.12; Дела апостолски 10,4; Дела апостолски 10,9; Дела апостолски 10,30; Дела апостолски 13,2.3)? Каква е улогата на молитвата во нашиот живот?`