---
title: ОБРАТУВАЊЕТО НА ПАВЛЕ
date:   28/07/2018
---

### Прочитајте ги библиските текстови
Дела апостолски 26,9-11; 5. Мојсеева 21,23; Дела апостолски 9,1-20; 1. Коринќаните 9,1; Галатите 1,1; Дела апостолски 9,20-30.

> <p>Запомнете го стихот</p>
> „Оди, зашто тој човек е Мој избран сад, за да го изнесе Моето име пред народите, и пред царевите, и пред Израелевите синови“ (Дела апостолски 9,15).

Обратувањето на Савле од Тарс (подоцна Павле) било едно од најизвонредните настани во историјата на Апостолската црква. Но, значењето на Павле го надминува самото обратување, бидејќи Павле сигурно не е единствениот непријател на Црквата кој станал искрен христијанин. Суштината е во тоа што сѐ правел поради Евангелието. Павле бил заколнат противник на првите верници и штетата која можел да ѝ ја нанесе на младата Црква би била огромна. Имал и решителност и официјална поддршка да ја уништи црквата. Сепак, верно одговорил на Божјиот повик на патот за Дамаск и се истакнал меѓу апостолите. „Меѓу најогорчените и најнемилосрдни прогонители на Христовата црква, се подигнал како најспособен бранител и најуспешен весник на Евангелието“ (E, *Sketches from the Life of Paul*, стр. 9).

Фактот дека учествувал во прогонството на Раната црква секогаш во Павле будела длабоко чувство на лична недостојност, иако со силно чувство на благодарност можел да каже дека Божјата благодат, која била излеана на него, не била залудна. Благодарение на Павловото обратување, христијанството засекогаш се променило.
