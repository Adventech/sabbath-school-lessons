---
title:  ЗА НАТАМОШНО ПРОУЧУВАЊЕ
date:   04/08/2018
---

„Кога еден генерал ќе загине во некоја битка - тоа е загуба за неговата војска, но неговата смрт не ја зголемува силата на неговите непријатели. Меѓутоа, кога еден истакнат човек ќе премине на противничката страна, тогаш поранешната страна претрпува загуба, но оние на кои им пристапил се во големо предимство. Господ лесно можел да го убие Савле Таршанецот на неговиот пат за Дамаск и прогонувачката сила со тоа многу би загубила. Но Бог во своето провидение не само што му го поштедил животот на Савле, туку и го обратил, префрлајќи на тој начин еден од извонредните поборници од непријателската страна - на Христова страна“ (Eлена Вајт, *Делата на апостолите*, стр. 124. оригинал).

„Христос им наложил на своите ученици да појдат во светот и да ги учат сите народи; но учењата што претходно ги примиле од Евреите им отежнувале целосно да ги разберат зборовите на својот Учител и затоа бавно ги применувале. Се нарекувале деца Аврамови, и себеси се сметале за наследници на божественото ветување. Само неколку години по Господовото вознесение, нивниот ум бил доволно широк за јасно да ја сфати намерата на Христовите зборови, дека треба да се залагаат за обратување на незнабошците исто како и за Евреите“ (Елена Вајт, *Sketches From the Life of Paul*, стр 38).

**Прашања за разговор**:

`1. Размислувајте повеќе за прашањето кое Исус му го поставил на Павле на патот за Дамаск. „Зошто ме гониш?“ (Дела апостолски 9,4) Ова прашање за Павле било знак дека Исус од Назарет навистина воскреснал. Но, и повеќе од тоа, ова било знак и на духовно поистоветување меѓу Исус и Неговата црква (види: Матеј 25,34-45). Логичноста е очигледна: секоја штета нанесена на Црквата е штета која му се нанесува лично на Исуса. Во практична смисла, што значи тоа за нас денес?`

`2.Сведочењето за Исус опфаќа и страдање за Исуса. Не е случајно што грчкиот збор за сведок (** *martys* **) е поврзан со зборот „** *martyrdom* **“ (мачеништво). Што значи да се страда за Исус?`

`3. Старата латинска поговорка гласи: *Credo ut intelligam* што значи, „Верувам за да разберам“. Како оваа идеја ни помага да сфатиме што му се случило на Савле од Тарс? Односно, пред своето обратување, пред да поверува во Исуса, тој не сфаќал. Дури по стекнатото искуство можел да разбере. Каква поука можеме да извлечеме од ова кога можеби ќе бидеме вознемирени поради оние кои не веруваат во вистините коишто нам ни се јасни?`
