---
title:  ПОСЕТАТА НА АНАНИЈА
date:   31/07/2018
---

Кога сфатил дека разговара со Исус лично, Савле поставил прашање кое на Исус му дал приликата која ја барал: „Што да правам, Господи?“ (Дела 22,10). Прашањето навестува каење поради постапките направени до тој момент, но што е уште поважно, изразува безусловна подготвеност да му дозволи на Исуса и понатаму да го води неговиот живот. Во Дамаск Павле требало да чека понатамошни упатства. Во стиховите во Дела 9,10-19 Библијата открива како Господ го подготвувал Павле од Тарс за неговиот нов живот како апостол Павле. Исус во видението на Ананија дал налог да го посети Савле и да ги положи рацете на него за да му се врати видот. Меѓутоа, Ананија веќе знаел кој е Савле, како и колку браќа страдале и го изгубиле животот поради него. Исто така, бил добро известен зошто Савле бил во Дамаск и, секако, не сакал таму да стане прва жртва на Савле. Неговото двоумење било разбирливо. Сепак, Ананија не знаел дека Савле тукушто доживеал лична средба со Исуса, кој засекогаш го променил неговиот живот. Не знале дека Савле, наместо и понатаму да работи за Синедрионот – на големо изненадување на Ананија – Исус тукушто го повикал да работи во Неговото дело, што значи дека Савле повеќе не бил апостол на Синедрионот, туку Исусово избрано орудие чија задача била да го однесе Евангелието и на Евреите и на незнабошците.

`Прочитајте го текстот во посланието до Галатите 1,1; Галатите 1,11.12. Кое посебно тврдење Павле го изнесува во врска со својата апостолска служба?`

Павле во Посланието до Галатјаните тврди дека пораката и звањето апостол го примил непосредно од Исуса Христа, а не од некој човечки извор. Ова не мора нужно да се спротивставува на улогата што Ананија ја извршил во својот повик. Кога го посетил, Ананија само го потврдил налогот кој Савле веќе го примил лично од Исуса на патот за Дамаск.

Всушност, промената во животот на Савле била толку драматична, што не можела да му се припише ниту една човечка причина. Само божественото дејствување може да објасни како Исусовиот најлут противник одеднаш го прифатил како Спасител и Господ, оставајќи зад себе сѐ – убедувањето, угледот, позивот – и станал Негов најпосветен и најплодоносен апостол.

`На кој начин обратувањето на Савле го прикажува дејствувањето на Божјата прекрасна благодат? Што можете да научите од овој извештај во врска со личностите во вашиот живот за кои се сомневате дека некогаш ќе ја прифатат вистинската вера?`
