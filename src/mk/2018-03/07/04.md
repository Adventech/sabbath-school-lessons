---
title:  'АНТИОХИЈА ПИСИДИСКА: ВТОР ДЕЛ'
date:   14/08/2018
---

Текстот во Дела апостолски 13,38.39 се занимава со прашањето за неможноста на Законот да оправда, што е важна библиска тема. Законот, и покрај обврзувачкиот карактер на своите морални заповеди, не донесува оправдување затоа што не може да изгради совршена послушност кај оние кои го држат (Дела апостолски 15,10; Римјаните 8,3). Дури, и да може Законот да создаде совршена послушност во нас, таа не може ги искупи минатите гревови (Римјаните 3,19; Галатите 3,10.11). Тоа е причината зошто оправдувањето не може да се заработи, дури ни делумно.

Можеме да го примиме само со вера во Исусовата искупителска жртва (Римјаните 3,28; Галатите 2,16), дар кој не го заслужуваме. Со послушноста, колку и да се наоѓа во центарот на христијанскиот живот, не можеме да го заслужиме спасението.

`Прочитајте го текстот во Дела апостолски 13,42-49. Како била прифатена пораката на Павле во синагогата?`

И покрај тоа што Павле остро ја завршил својата порака, реакцијата на повеќето луѓе во синагогата во голема мера била поволна. Но, следната сабота, приликите повторно се промениле. „Евреите“, кои ја отфрлале евангелската порака, најверојатно биле старешини на синагогата, претставници на официјалниот јудаизам. Нивниот непопустлив став кон Павле, Лука го припишува на љубомората.

Во старите времиња, неколку видови на јудаизам, како што се монотеизмот, начинот на живот, па дури и саботата, предизвикувале силен интерес меѓу неевреите, а многумина од нив се придружиле на еврејската вера како прозелити. Меѓутоа, обрезанието било сериозна пречка, бидејќи било сметано за суров и ужасен обичај. Затоа мнозина незнабошци, кои ги посетувале синагогите и му служеле на Бога, не се обратувале официјално во јудаизмот. Биле познати како такви „кои се бојат од Бога“ и најверојатно тие, како и прозелитите од антиохиската синагога (Дела апостолски 13,16; Дела апостолски 13,43), помогнале да се рашири пораката на Павле меѓу луѓето кои пристапиле во голем број. Можноста да се искуси спасението, а притоа да не мора човек да се обрати прво во јудаизам, несомнено е дека на многумина им била привлечна.

Ова може да ни помогне да ја објасниме љубомората на еврејските водачи. Во секој случај, отфрлувајќи го Евангелието, не само што се исклучувале себеси од Божјето спасение, туку и ги пуштале Павле и Варнава целото свое внимание да го посветат на незнабошците, кои се радувале и го славеле Бога што ги вклучил во својот план на спасение.
