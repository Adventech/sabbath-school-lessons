---
title:  ЗА НАТАМОШНО ПРОУЧУВАЊЕ
date:   17/08/2018
---

„За време на својот живот на земјата, Христос настојувал да ги изведе Евреите од нивната исклучивост. Обратувањето на капетанот и жената Сирофеничанка биле примери за Неговата непосредна работа надвор од признатиот израелски народ. Сега настапило време за активна и постојана работа меѓу незнабошците, чиишто цели заедници радо го прифаќале Евангелието и го славеле Бога за светлината на разумната вера. Неверувањето и омразата кон Евреите не ја спречиле Божјата намера; новиот Израел бил накалемен на старо маслиново дрво. Синагогите биле затворени за апостолите; но домовите биле ширум отворени за нивната работа, како и јавните објекти на незнабошците во кои се проповедала Божјата реч“ (Eлена Вајт, *Sketches From the Life of Paul*, стр. 51).

„Во сите свои мисионерски потфати, Павле и Варнава настојувале да го гледаат Христа, да го следат неговиот пример на доброволна жртва и на верна, сесрдна работа за душите. Секогаш будни, ревни и неуморни, тие не гледале да ги задоволат своите лични желби и удобности, туку со побожност и со ревност, неуморно го сееле семето на вистината, а покрај тоа се труделе на сите кои го прифаќале евангелието да им дадат практична поука од непроценлива вредност. Духот на сесрдност и Божјиот страв оставил врз душите на новите ученици длабок впечаток во врска со значењето на евангелската
порака“ (Eлен Вајт, *Делата на апостолите*, стр. 186. оригинал).

**Прашања за разговор**:

`1. Размислувајте повеќе околу извештајот за Јован Марко кој ги напуштил кога приликите станале тешки. Павле и Варнава подоцна воделе расправа за Јован Марко, кога Варнава повторно сакал да го повика во служба, но Павле не се сложувал (види: Дела апостолски 15,37). Меѓутоа, неколку години Павле напишал: „Земи го Марко и доведи го со себе, зашто ми е полезен за службата“ (2. Тимотеј 4,11). Какви поуки пронаоѓаме во овој настан во врска со оние кои во одредени околности ќе се покажат неверни во својот позив?`

`2. Потсетете се на одговорот кој Павле и Варнава им го дале на Листраните кога помислиле дека се богови (Дела апостолски 14,14-18). Како можеме да одговориме кога ќе се најдеме во искушение да ги преземеме заслугите за она што Бог го направил?`

`3. Прочитајте го текстот во Дела апостолски 14,21-23. Врз основа на примерот на Павле и Варнава, што можеме како поединци и како Црква да направиме за да ја зајакнеме верата на новите обратеници?`

`4. Како можеме да бидеме сигурни дека не им дозволуваме на човечките обичаи, па дури и на верувањата до кои се држиме подолг временски период, да го осуетат напредувањето на вистината, како што тоа го правеле верските водачи кои му се спротивставиле на Павле?`
