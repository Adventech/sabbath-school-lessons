---
title:  ИКОНИЈА
date:   15/08/2018
---

Наговорени од еврејските водачи во Антиохија, локалните власти го поттикнале светот против Павле и Варнава и ги протерале од градот (Дела апостолски 13,50). Но, учениците биле исполнети со радост и со Светиот Дух (Дела апостолски 13,52). Мисионерите тогаш се упатиле во градот Иконија.

`Прочитајте го текстот во Дела апостолски 14,1-7. Каков бил резултатот од работата на Павле и Варнава во Иконија?`

Павле и Варнава во Иконија продолжиле со обичајот пред да се свртат кон незнабошците, најпрво да се обратат до Евреите. Проповедта на Павле во Антиохија (Дела апостолски 13,16-41) ја нуди главната причина зошто на Евреите им е дадена предност во нивната служба: изборот на Израел, со сѐ што вклучува тоа (Римјаните 3,2; Римјаните 9,4.5). Божјето исполнување на ветувањето за Спасителот од Давидовата лоза. И покрај фактот дека многу Евреи го отфрлувале Евангелието, Павле никогаш не губел надеж во обратувањето на значителен број Евреи.

Во посланието до Римјаните 9. Римјаните 10. и Римјаните 11. поглавје, Павле јасно вели дека „не сите, кои водат потекло од Израел, се вистински Израелци“ (Римјаните 9,6) и дека само благодарение на Божјата милост некои Евреи воопшто веруваат. Бог не го отфрлил својот народ, но „и во сегашното време, остана еден Остаток избран по благодатта“ (Римјаните 11,5). Павле продолжил да го проповеда Евангелието на незнабошците, иако верувал дека еден ден повеќе Евреи ќе поверуваат во Исуса.

„Расправата на Павле во посланието до Римјаните од 9 до 11 глава продолжува да ја објаснува мисионерската стратегија што ја применува во извештајот во Дела апостолски и секоја генерација на христијани ја соочува со теолошката важност на сведочењето на Евреите кои не веруваат“ (Dejvid Peterson, *The Acts of the Apostles* [Grand Rapids: Eerdmans, 2009), стр. 401).

Приликите не се разликувале многу од оние во Антиохија. Првата реакција на Евреите и незнабошците на Евангелието кое Павле го објавувал била многу позитивна, но повторно, Евреите кои не поверувале, веројатно водачите на локалната еврејска заедница, ги поттикнале незнабошците и го отруле нивниот ум против мисионерите, предизвикувајќи поделба меѓу народот. Бидејќи противниците имале намера да ги нападнат и да ги казнат Павле и Варнава, двајцата мисионери одлучиле да го напуштат градот и да одат во следниот.

`Еврејскиот народ, покрај слушањето на Евангелието, требало да го види и во животот на оние кои го исповедаат Исусовото име. Ако имате познаници Евреи, какво сведоштво им давате?`
