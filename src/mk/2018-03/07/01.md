---
title:  ПРВОТО МИСИОНЕРСКО ПАТУВАЊЕ НА ПАВЛЕ
date:   11/08/2018
---

### Прочитајте ги библиските текстови
Дела апостолски 13; 2. Коринќаните 4,7-10; Римјаните 10,1-4; Римјаните 3,19; Дела апостолски 14,1-26; Римјаните 9-11.

> <p>Запомнете го стихот</p>
>  „И така, мажи браќа, знајте дека преку Овој ви се навестува простување на гревовите; и од сѐ од што не можевте да се оправдате преку Мојсеевиот Закон, преку Него се оправдува секој, кој верува“ (Дела апостолски 13,38.39).

Евангелието секако требало да им се објави и на незнабошците и на Евреите. Тоа била порака која полека но сигурно првите еврејски христијани почнале да ја сфаќаат.

Првиот јасен извештај за незнабошците кои во голем број им се придружиле на верниците потекнува од Антиохија. Со други зборови, во Антиохија е основана првата црква со верници од незнабоштво, иако и таа имала значителен број верници од еврејството (Галатите 2,11-13). Благодарение на мисионерската ревност на своите основачи и новиот поттик по доаѓањето на Варнава и Павле, Црквата брзо растела и станала прв христијански центар надвор од Јудеја. Всушност, на одреден начин, дури и ја надминала Црквата во Ерусалим.

Бидејќи апостолите и понатаму престојувале во Ерусалим, Антиохија станала родно место на христијанската мисија. Токму од тоа место, со поддршка на тамошните верници, Павле тргнал на сите три мисионерски патувања. Благодарение на нивната посветеност, христијанството станало она што и била Исусова намера: религија која ќе го шири Евангелието насекаде во светот, „на секоја народност и на секое племе и јазик и народ“ (Откровение 14,6).
