---
title:  За Натамошно Проучување
date:   27/07/2018
---

„Прогонствата на кои била изложена црквата во Ерусалим во голема мера го засилиле делото на евангелието. Успесите што го придружувале проповедањето на евангелието во тој град биле толку големи, што постоела опасност учениците тука премногу да се задржат, заборавајќи го налогот на Спаси¬телот да одат по цел свет. Губејќи го од вид фактот дека сила¬та на отпорот против злото најдобро се стекнува токму во напад, тие мислеле дека нивна најважна задача е црквата во Ерусалим да ја штитат од нападите на нејзините непри¬јатели. Наместо да ги поучуваат новообратените како да им го проповедаат евангелието на оние кои уште не го чуле, тие се наоѓале во опасност да тргнат по пат на кој сите би биле задоволни со она што е постигнато. Но Бог дозволил неговите претставници да бидат изложени на прогонства за да ги растури низ другите земји каде што морале да работат за душите. Истерани од Ерусалим, тие “се раштркаа... пропо¬ведајќи ја речта” (Eлена Вајт, Делата на апостолите, стр. 105. оригинал).

**Прашања за разговор**

`1. Внимателно прочитајте го цитатот на Елена Вајт за опасноста со која се соочувала Раната црква, да тргне по патот кој ќе ги наведе верниците да бидат задоволни со себе и со она што до тогаш го постигнале. Како прво, тоа значи дека, наспроти општоприфатените идеи, многу Евреи навистина го прифатиле Исус како Месија. Но, што е уште поважно, каква опомена ние, како Божји народ, треба да извлечеме од тоа денес? Како можеме да бидеме сигурни дека не сме премногу зафатени заштитувајќи го она што веќе го имаме, наместо да го правиме она што би требало – да го досегнеме светот?`

`2. До времето на апостолите, односите меѓу Евреите и Самарјаните биле обележани со вековно жестоко непријателство. Што можеме да научиме од фактот дека Филип, најверојатно Евреин, во Самарија сведочел за Исус? Дури и како христијани адвентисти, не сме отпорни на културолошките и етничките предрасуди. Што треба да нё научи крстот за тоа дека пред Бога сите сме исти? Исто така, што треба да нё научи сеопштоста на Христовата смрт за бескрајната вредност на секое човечко суштество?`

`3. Како Филип му пристапил на Етиопјанецот (Дела 8,27-30)? Како можеме да бидеме подготвени на другите да им го објавуваме Евангелието?`

`4. Што научивме од текстот од 6 до 8 глава што може да ни помогне поуспешно да ја извршиме црковната мисија?`