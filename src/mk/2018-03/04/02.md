---
title:  Изборot На Седуммината
date:   22/07/2018
---

`Каков приговор упатиле елинистичките верници? Дела 6,1.`

„Причи¬ната за поплаки наводно била таа што грчките вдовици биле запоставени при секојдневното делење на храна. Секоја неед¬наквост би била спротивна на духот на евангелието, но сата¬ната сепак успеал да разбуди недоверба. Морало да се презе-мат итни мерки за да се отстрани секоја причина за незадо¬волство и да се спречи намерата на непријателот да внесе раз¬дор меѓу верниците“ (Eлена Вајт, Делата на апостолите, стр. 88. oригинал).

Решението предложено од страна на апостолите се состоело во тоа Евреите да изберат седуммина меѓу себе да „служат (diakoneō) околу трпезите“ (Дела 6,2), додека тие ќе поминуваат време во молитва и ќе останат во „службата (diakonia) на словото“ (Дела 6,4). Со оглед на тоа дека diakoneō и diakonia припаѓаат на иста група зборови, единствената вистинска разлика ја забележуваме меѓу зборовите „трпеза“ во Дела 6,2 и „словото“ во Дела 6,4. Оваа подробност, заедно со изразот „секој ден“ (Дела 6,1), укажува на два главни чинители од секојдневниот живот на Раната црква: поучување („словото“) и заедница („трпезата“). Вториот се состоел од заеднички оброци, Вечера Господова и молитви (Дела 2,42.46; 5,42).

Тоа значи дека апостолите, како ополномоштени повереници на Исусовите учења, главно се занимавале со поучување на верниците за библиските вистини и со молитва, додека Седуммината биле задолжени за активностите на заедницата кои се одржувале во неколку цркви во домовите. Но, нивните должности не биле ограничени на должностите на ѓаконите, како што ние денес ги сфаќаме. Тие всушност биле првите црковни водачи.

`Како седуммината биле избрани и воведени во службата? Дела 6,2-6.`

Кандидатите требало да се издвојуваат во моралните, духовните и практичните особини: требало да уживаат чесен углед и да бидат исполнети со Духот како и со мудрост. Со одобрение од заедницата, Седуммината биле избрани, а потоа подготвени за служба проследено со молитва и полaгање на раце. Овој обичај укажува на јавно признание и доделување на авторитет во извршувањето на нивната ѓаконска служба.

`Многу е лесно да се сее раздор во редовите, зар не? Како можеме да направиме сё со од Бога дадената сила за да одржиме мир меѓу себе и да се сосредоточиме на мисијата?`