---
title:  Ширење На Евангелието
date:   26/07/2018
---

Победата на Стефан предизвикала масовно прогонство на верниците во Ерусалим, и тоа несомнено е поттикнато од страна на иста група противници. Водач на таа група бил Савле, кој ў нанел голема штета на Црквата (Дела 8,3; 26,10). Меѓутоа, од прогонството произлегле и добри резултати.

Распрснати по Јудеја и Самарија, верниците оделе и го проповедале Евангелието. Така го исполниле налогот да сведочат во тие области (Дела 1,8).

`Прочитајте го текстот во Дела 8,4-25. Какви поуки се изнесени во овој извештај?`

Самарјаните биле полуизраелци, дури и од верско гледиште. Биле монотеисти кои ги прифаќале петте Мојсееви книги (Pentateuh), вршеле обрежување и го очекувале Месија. Меѓутоа, верата на Самарјаните Евреите ја сметале за расипана, што значи дека Самарјаните немале удел во заветните благослови на Израел.

Бидејќи неочекуваното обратување на Самарјаните ја запрепастило Црквата во Ерусалим, апостолите ги испратиле Петар и Јован да ги утврдат приликите. Божјото задржување на Духот, додека Петар и Јован не стигнале (Дела 8,14-17) веројатно требало да ги увери апостолите дека Самарјаните треба да бидат прифатени како полноправни членови на заедницата на верните (види: Дела 11,1-8).

Меѓутоа, тука не завршило сё. Во Дела 8,26-39 се наоѓа извештај за Филип и Етиопјанецот, евнух, кој по проучувањето на Библијата побарал да биде крстен. „И заповеда да застане колата, и двајцата - Филип и Етиопјанецот - слегоа во водата. И го крсти“ (Дела 8,38).

Прво Самарјаните, а потоа и Етиопјанецот, странец кој дошол во Ерусалим да учествува во службата, а сега бил на патот кон својот дом. Евангелието ги надминало границите на Израил и почнало да се шири во светот како што било проречено. Сето ова било само почеток, бидејќи првите еврејски верници наскоро ќе патуваат насекаде низ познатиот свет и ќе ја проповедаат возвишената вест за смртта на Исус, кој ја платил казната за човековите гревови и кој на сите и насе¬каде нуди надеж во спасението.

`Петар му рекол на Симон дека е „во горчлива жолчка и во оковите на неправдата“ (Дела 8,23). Што било решение за неговиот проблем и проблемот на секој кој можеби ќе се најде во слични околности?`