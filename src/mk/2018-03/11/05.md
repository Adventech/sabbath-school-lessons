---
title:  ПРЕД СИНЕДРИОН
date:   12/09/2018
---

Кога римскиот заповедник сфатил дека Павле не претставува закана за царството, односно дека настанатиот проблем се однесува на внатешните несогласувања меѓу Евреите, замолил овој случај да го преземе Синедрионот (Дела апостолски 22,30; Дела апостолски 23,29).

`Прочитајте го текстот во Дела апостолски 23,1-5. Како Павле ја започнал својата одбрана пред Синедрионот?`

Павле, по уводните изјави почнале да го тепаат по устата, можеби затоа што, како затвореник, неговото спомнување на Бога им звучело богохулно. Неговата нагла реакција ни дава увид во неговиот карактер. Нарекувајќи го свештеничкиот поглавар „варосан ѕиду“ (Дела апостолски 23,3), како да ги повторува Исусовите зборови со кои во Евангелието според Матеј 23,27 го осудил лицемерството на фарисеите. Бидејќи Павле, всушност и не знаел дека му се обраќа на свештеничкиот поглавар, не е во потполност исклучена можноста дека имал слаб вид.

`Како Павле на досетлив начин се обидел да го прекине натамошното судење? Дела апостолски 23,6-10.`

Синедрионот се состоел од садукеи и фарисеи кои не се согласувале по бројни прашања, а учењата биле едни од нив. Садукеите, на пример, чиј библиски канон ги опфаќал само првите пет Мојсееви книги (Петокнижјето), не верувале во воскресение на мртвите (Матеј 22,23-32).

Но, изјавата на Павле (Дела апостолски 23,6), била повеќе од мудра тактика за да го збуни Синедрионот. Бидејќи средбата со воскреснатиот Исус на патот во Дамаск претставувало темел на неговото обратување и апостолската служба, верувањето во воскресението била вистинската причина зошто му се судело (Дела апостолски 24,20.21; Дела апостолски 26,6-8). Ништо друго не можело да објасни како од некогаш ревносен фарисеј станал она што е сега. Ако Исус не е станат од мртвите, тогаш неговата служба е бесмислена, и тој тоа го знаел (1. Коринќаните 15,14-17).

Таа ноќ, додека Павле се наоѓал во тврдината, Господ застанал пред него и му го упатил следното охрабрување: „Не бој се, Павле! Секако, како што сведочеше за Мене во Ерусалим, така треба да сведочиш и во Рим“ (Дела апостолски 23,11). Со оглед на околностите, ваквото ветување било посебно значајно за Павле. Неговата долго негувана желба да проповеда во Рим (Дела апостолски 19,21; Римјаните 1,13-15; Римјаните 15,22-29) ќе се оствари.
