---
title:  СРЕДБА СО СТАРЕШИНИТЕ ОД ЕРУСАЛИМ
date:   09/09/2018
---

Кога Павле стигнал во Ерусалим, верниците топло го примиле заедно го примиле со Мнасом, кај кого отседнал (Дела апостолски 21,16.17).

Во текстот од Дела апостолски 21,18-22 Јаков и старешините од Ерусалим изразиле загриженост за угледот на Павле меѓу тамошните верници од еврејството, ревен кога е во прашање Мојсеевиот закон. Биле известени дека Павле ги поучувал обратениците од еврејството, кои живееле надвор од земјата, да го отфрлат Мојсеја, зборувајќи им „да не ги обрезуваат своите деца, ниту да ги држат обичаите“ (Дела апостолски 21,21).

Тоа, секако, не било вистина. Кога станува збор за спасението, Павле учел дека ни обрежувањето ниту необрежувањето не значат ништо, бидејќи и Евреите и незнабошците подеднакво се спасуваат со вера во Исуса (Римјаните 2,28.29; Галатите 5,6; Колошаните 3,11), таквиот став се разликува од јасното охрабрување на Евреите да го занемарат законот и неговите барања. Послушноста, секако, сама по себе не е синоним за легализам, иако би можела намерно да биде извртена и да го има токму тоа значење.

`Прочитајте го текстот во Дела апостолски 21,23-26. Како Павле требало да покаже дека и понатаму е верен Евреин?`

Павле добил совет да биде политички коректен. Требало да покаже дека лажните гласови за него се лажни со тоа што ќе направи нешто што е карактеристично за Евреите: да го поддржи назирејскиот завет на некои верници од еврејството. Овој завет бил посебен чин на побожност со кој Евреите се посветувале себеси на Бога.

За жал, Павле попуштил. Јунаците, дури и библиските, имаат свои недостатоци, како што можеме да видиме и во животот на Аврам, Мојсеј, Петар, и во животите на многу други. Би можело да се тврди дека Павле само го следел начелото да се однесува како Евреин кога е во допир со Евреите (1. Коринќаните 9,19-23), или дека за него лично е речено дека неодамна се заветувал (Дела апостолски 18,18), иако точниот карактер на неговиот завет не е познат. Меѓутоа, овој пат во прашање бил компромис, кој како да го невестувал неговото одобрение на легалистички побуди кои се криеле зад дадениот совет. Таквиот став бил токму она на што апостолот силно се спротивставувал: дека постојат две евангелија, едно за незнабошците, спасение со вера, и друго за Евреите, спасение со дела. „Меѓутоа, Бог не го овластил да прифати сѐ што во овој случај барале тие од него“ (*Делата на апостолите*, стр. 405. ориг.).

`Во својот обид да бидеме уважени, како можеме да бидеме сигурни дека не правиме слична грешка?`
