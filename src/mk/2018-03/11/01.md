---
title:  АПСЕЊЕТО ВО ЕРУСАЛИМ
date:   08/09/2018
---

### Прочитајте ги библиските текстови
Дела апостолски 21; Римјаните 2,28.29; Галатите 5,6; Дела апостолски 22; Дела апостолски 23,1-30; Матеј 22,23-32.

> <p>Запомнете го стихот</p>
> „Идната ноќ Господ застана пред него и му рече: ’Не бој се, Павле! Секако, како што сведочеше за Мене во Ерусалим, така треба да сведочиш и во Рим’“ (Дела апостолски 23,11).

Наскоро по првото првото Павлово мисионерско патување, станало јасно дека во Црквата владее несогласување во врска со тоа како треба незнабошците да бидат примени меѓу верните (Дела апостолски 15,1-5).

Увидувајќи го сѐ поголемиот конфликт, Павле смислил план како да го поттикне единството во Црквата. Бидејќи на Соборот бил замолен да се грижи за сиромашните (Галатите 2,10), одлучил да ги повика обратениците од незнабоштво да им пружат финансиска помош на браќата во Јудеја, „милостини за светите“ (1. Коринќаните 16,1), надевајќи се дека тоа би можело да помогне да се изградат мостови меѓу овие две групи на верници. Тоа ја објаснува неговата решеност да оди во Ерусалим на крајот од своето трето патување, и покрај опасностите. Од една страна, негувал искрена љубов кон своите сонародници Евреите (Римјаните 9,1-5); а од друга страна, копнеел за обединета Црква (Галатите 3,28; Галатите 5,6). Бидејќи и Евреите и незнабошците подеднакво се спасуваат со вера, а не со делата на законот (Римјаните 3,28-30), секое отуѓување меѓу нив поради церемонијалните барања на законот се противело на сеопфатниот карактер на Евангелието (Ефесјаните 2,11-22).

Го следиме Павле додека влегува во оваа нова фаза од неговиот живот и мисија.
