---
title:  ЗА НАТАМОШНО ПРОУЧУВАЊЕ
date:   14/09/2018
---

„Тогаш Павле и неговите сопатници на одговорните за делото во Ерусалим уредно им ги предале прилозите што им ги пратиле верниците од незнабожечко потекло како помош за сиромашните меѓу нивните браќа во Ерусалим... Тие доброволни прилози претставувале знак на преданост на преобратените незнабошци кон организираното Божје дело во цел свет, и сите биле должни тоа да го примат со признание и со благодарност. Меѓутоа, на Павле и на неговите придружници им било јасно дека дури и меѓу оние пред кои сега стојат имало луѓе кои не знаат да го ценат духот на братската љубов која била поттик за таквата дарежливост“ (E. Вајт, *Делата на апостолите*, стр. 399.400. ориг.).

„Кога водачите на црквата (христијанска) во Ерусалим целосно би се ослободиле од своите чувства на огорченост кон апостолот, и кога би го прифатиле како човек посебно повикан од Бога да им го однесе евангелието на незнабошците, Господ би им го поштедил Павла. Бог не одредил работата на Павле толку бргу да се заврши, но не сторил ниту чудо за да го запре токот на настаните што ги предизвикале раководните луѓе на црквата во Ерусалим.

Тој дух секогаш произведува слични последици. Црквата е лишена од многу благодати поради тоа што не се ценат и не се користат предвидените можности на божествената милост. Колкупати Господ би ја продолжил работата на некој верен проповедник кога неговите напори би биле ценети! Но, ако верниците на црквата му дозволат на непријателот на душите во толкава мера да им го изопачи расудувањето, што како резултат на тоа погрешно ги толкуваат и ги прикажуваат зборовите и постапките на Христовиот слуга, ако му препорачуваат поинаков пат и ги кочат неговите напори, тогаш Господ понекогаш им го скусува благословот што им го дал... Кога нивните раце се прекрстени над нивните гради во кои срцето не чука веќе, кога не се слуша нивниот глас кој опоменува и поттикнува, дури тогаш закоравените, и оние што се оглушуваат на советите, можеби ќе се разбудат и ќе ги сфатат благодатите што ги отфлиле. Нивната смрт можеби ќе го постигне она што тие не го постигнале за време на животот“ (E. Вајт, *Делата на апостолите* стр. 417.418. оригинал).

**Прашања за разговор**:

`1. Со тоа што отишол во Ерусалим, иако знаел дека нема да биде добредојден, интересите на црквата Павле ги ставил над своите лични интереси. До која мера треба да го следиме неговиот пример?`

`2. Што можеме да научиме од компромисот на Павле направен во Ерусалим? Како можеме да бидеме политички коректни, а да се откажуваме од начелата според кои живееме? Дали е можно тоа?`

`3. Единството на Црквата секогаш е многу важно. Како можеме да научиме да работиме заедно, обединети, дури и кога различно толкуваме одредени прашања?`
