---
title:  ФИЛИБА
date:   27/08/2018
---

Кога стигнале во Македонија, Павле и неговите сопатници отпатувале во Филиба, во која ја основале првата христијанска заедница во Европа.

`Прочитајте го текстот во Дела апостолски 16,11-24. Каде отишле мисионерите во сабота и зошто? Што им се случило таму?`

Кога и да пристигнел во некој град, Павле имал обичај во сабота да ги посети локалните синагоги за да им сведочи на Евреите (Дела апостолски 13,14; Дела апостолски 13,42; Дела апостолски 13,44; Дела апостолски 17,1.2; Дела апостолски 18,4). Тоа што во Филиба отишле на брегот на реката да се молат - заедно со други жени и Еврејки и од незнабоштво, кои му служеле на Бога – веројатно значи дека во тој град немало синагога. Овој извештај е значаен затоа што Павле не одел во еврејските синагоги во сабота само поради евангелската работи, туку и поради што тоа било ден за неговата служба на Бога.

`Прочитајте го текстот во Дела апостолски 16,25-34. Потсетете се на извештајот за обратувањето на чуварот. Што требало да направи за да биде спасен?`

Одговорот на Павле и Сила на прашањето што им го поставил чуварот, е во целосна согласност со Евангелието, бидејќи спасението се добива само со вера во Исуса (Римјаните 3,28; Галатите 2,16). Меѓутоа, од овој настан не можеме да заклучиме дека верувањето во Исуса е сѐ што е неопходно за крштавање, на штета на соодветното доктринално и практично поучување.

Што знаеме за чуварот? Дали бил Евреин или еврејски прозелит? Во секој случај, било потребно да верува во Исуса како Господ и Спасител. Што ако бил незнабожец кој веќе го познавал Бога и Му служел, како Корнилиј, Лидија (Дела апостолски 16,14), и уште неколку други личности кои се спомнуваат во Дела aпостолски? Што ако претходно ги посетил Павловите евангелски состаноци во градот? Какви било факти да се во прашање, краткиот извештај не треба да служи како изговор за некој брзо да биде крстен.

`Прочитајте Дела апостолски 16,31-34. Што можеме да научиме од овој текст за тоа колку е потполна и целосна Христовата жртва која е принесена за нас? Како можете да научите дека од ден во ден почивате во сигурноста на Христовата праведност која ве покрива и претставува ваша единствена надеж за спасение?`
