---
title:  ЗА НАТАМОШНО ПРОУЧУВАЊЕ
date:   31/08/2018
---

„Оние кои денеска проповедаат непопуларни вистини, не смеат да губат храброст ако понекогаш, дури и кај оние што се нарекуваат христијани, наидат на ист ваков неповолен прием на каков што наишле Павле и неговите соработници кај луѓето за кои се залагале. Весниците на крстот мора да се вооружат со будност и со молитва, да одат храбро напред со вера, работејќи секогаш во Христово име“ (Eлена Вајт, *Делата на апостолите*, стр. 230. оригинал).

„Кога во завршниот период од историјата на оваа земја луѓето на кои им се проповедаат тие вистини би го следеле примерот на Верејците, проучувајќи ги секој ден светите списи и споредувајќи ја Божјата реч со пораката што им се изнесува, денеска би постоел голем број луѓе предани на прописите на Божјиот закон таму каде што сега сразмерно се малку...

Секому ќе му биде судено според светлината што му била дадена. Господ ги праќа своите претставници со порака на спасението и сите оние што ја чуле таа порака ги смета за одговорни за ставот што го зазеле кон зборовите на неговите слуги. Оние што искрено се стремат кон вистината, ќе се потрудат во светлината на Божјата реч внимателно да го проверат учењето што им е изнесено“ (Eлена Вајт, *Делата на апостолите* стр. 232. ориг.).

**Прашања за разговор**:

`1. Во рамките на последниот пасус од отсекот од понеделник поразговарајте во класата за значењето на следната изјава: „Потребно е кандидатите за крштавање поподробно да се подготват... Начелата на христијанскиот живот треба јасно да им бидат претставени на оние кои скоро пристапиле кон вистината“ (Eлена Вајт,** *Testimonies for the Church,* **6. книга, стр. 91.92).`

`2. Размислувајте повеќе за прашањето од отсекот од средата. Како Црква, како можеме да го покажеме сфаќањето на Павле за културолошките разлики и неговата подготвеност да ги сретнеме луѓето каде што се наоѓаат, без да го загрозиме Евангелието или својот верски идентитет?`

`3. Прочитајте го текстот во Дела апостолски 17,32-34. Што можеме да научиме од трите одговори на пораката на Павле во Атина? „1) Поединци се потсмевале. Ги забавувала ревноста и сериозноста на овој необичен Евреин. Можат да се шегуваат на сметка на животот, но оние што го прават тоа ќе сфатат дека она што почнало како комедија, мора да заврши како трагедија. 2) Некои ги одложуваат своите одлуки. Најопасно е кога човекот ќе открие колку е лесно да се зборува за утрешниот ден. 3) Некои поверувале. Мудриот човек знае дека само безумниот може да го отфрли она што Бог го нуди“ (Вилијам Баркли,** *The Acts of the Apostles* **[Philadelphia: Westminster, 1976], стр. 133).`

`4. Всушност, Павле цитирал зборови од незнабожечки писател (Дела апостолски 17,28) за да ја постигне својата цел меѓу Атињаните. Што ни кажува тоа дека понекогаш користењето на други извори како овој може да ни биде од корист. Исто така, кои опасности се кријат во тоа?`
