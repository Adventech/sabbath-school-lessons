---
title:  Животот во раната црква
date:   14/07/2018
---

### Прочитајте ги библиските текстови
Дела апостолски 2,42-46; Дела апостолски 4,34.35; Дела апостолски 3,1-26; Дела апостолски 4,1-18; Дела апостолски 5,1-11; Дела апостолски 5,34-39.

> <p>Запомнете го стихот</p>
> „И секој ден беа постојано и еднодушно во Храмот; раскршуваа леб по домовите и примаа храна со радост и просто срце, фалејќи Го Бога беа омилени кај сиот народ“ (Дела апостолски 2,46.47).

Чувството на итност во Раната црква било мошне силно. Врз основа на тоа како Исус одговорил на прашањето поврзано со воспоставување на месијанското царство, оставајќи го отворено прашањето околу времето (Дела апостолски 1,6-8), можело да се сфати дека сѐ зависело од излевањето на Духот и крајот на апостолската мисија. Така, кога осамнал денот Педесетница, првите верници сметале дека сѐ се исполнило: го примиле Светиот Дух и го објавиле Евангелието на целиот свет. Апостолите не го напуштиле Ерусалим ниту заминале по светот, туку светот дошол кај нив (Дела апостолски 2,5-11).

Следна работа која што се случила е таа што верниците се откажале од материјалните добра. Сметајќи дека останало малку време, продале сё што имале и себеси се посветиле на учењето и заедницата продолжувајќи да сведочат за Христа, но само во Ерусалим. Во животот на зедницата, иако успешна во помагањето на сиромашните, наскоро се појавиле потешкотии, и Бог морал да дејствува за да ја одржи Црквата обединета. Ова, исто така, било време кога почнале да се соочуваат со противење. Но, и покрај сето тоа, нивната вера останала непоколеблива.