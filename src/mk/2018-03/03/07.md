---
title:  За натамошно проучување
date:   20/07/2018
---

„Ние сме повереници на кои отсутниот Господар им доверил да го чуваат своето домаќинство и своите интереси поради кои дошол на овој свет. Тој се вратил на Небото, оставајќи ни ја задачата да се грижиме околу тоа, и Тој очекува да стражариме и да го чекаме Неговото доаѓање. Треба да бидеме верни во извршувањето на задачата што ни е доверена, за да не дојде за нас ненадејно и да нѐ најде како спиеме“ (Елена Вајт, *Testimonies for the Church*, 8. книга, стр. 37)

„Луѓето треба да бидат свесни за светоста на своите завети и ветувања во рамките на Божјето дело. Овие ветувања обично не се сметаат за задолжителни, како што се напишаните обврски меѓу луѓето.

Меѓутоа, дали ветувањето е помалку свето и задолжително ако е дадено на Бога? Бидејќи му недостигаат одредени технички услови, и не може да се наметне со закон, дали христијанинот ќе ја занемари обврската за која го дал својот збор? Ниту една правна напомена или обврска не е во поголема мера задолжителна од ветувањето дадено за Божјето дело“ (Елена Вајт, *The SDA Bible Commentary*, 6. книга, стр. 1056).

**Прашања за разговор**

`1. Исус, меѓу останатото, на учениците им оставил два непосредни аманети: очекувањето на Неговото скоро доаѓање и мисијата во светот. Како овие два фактори треба да влијаат на нашето сфаќање на мисијата и повикот да го проповедаме Евангелието на светот?`

`2. Некој во една прилика рекол: „Треба да бидеме готови како Исус да ќе дојде денес, но да продолжиме да работиме како да нема да дојде уште сто години“. Каква мудрост наоѓаме во оваа изјава, и како можеме да ја примениме на нашиот повик во животот?`

`3. Зошто Исусовиот живот, смрт, воскресение и враќање мораат да бидат во центарот на сѐ што проповедаме? Или, согледајте го тоа на следниот начин: Каква е целта на сѐ што проповедаме без овие настани?`

`4. Што можеме да научиме од извештајот за Ананија и Сафира за тоа колку е тешко да се познава срцето на другите, било да е во прашање добро или зло?`

`5. Кои современи Гамалеили познавате? Или, можеби сте во прилика таа улога да ја вршите во животот на другите луѓе? Во секој случај, разговарајте во класата за моментите кога давањето или примањето на мудар совет донело добро. Какви поуки можеме да извлечеме од овие примери?`