---
title: ЗА НАТАМОШНО ПРОУЧУВАЊЕ
date:   11/08/2018
---

„Во десеттата глава во Дела апостолски наидуваме на уште еден пример кога небесните ангели дејствуваат, поврзано со обратувањето на Корнилиј и неговото семејство. Овие глави (8-10) треба да ги читаме и да им посветиме посебно внимание. Во нив гледаме дека Небото е многу поблизу за христијанинот кој е вклучен во делото за спасување на душите, отколку што мнозина претпоставуваат. Благодарение на нив, исто така, треба да научиме дека Бог се грижи за секое човечко суштество, и дека секој треба да се однесува кон својот ближен како кон Господово орудие за извршување на неговото дело на Земјата“ (Коментари на Елена Вајт, *The SDA Bible Commentary*, 6. книга, стр. 1059).

„Кога Црквата се моли, Божјето дело ќе напредува, а Неговите непријатели ќе доживеат неуспех, иако Црквата нема да биде поштедена од страдања и мачеништво. Увереноста на Лука во победата на Евангелието е сосем реално и тој го препознава фактот дека, иако Божјата реч не е запрена, нејзините слуги можеби ќе треба да страдаат и да бидат затворани“ (И. Хауард Маршал, *The Acts of the Apostles* [Grand Rapids: Eerdmans, 1980], стр. 206.207).

**Прашања за разговор**

`1. Корнилиј е опишан како „беше побожен и богобојазлив со сиот свој дом; кој му даваше многу милостини на народот и Му се молеше на Бога постојано“ (Дела апостолски 10,2). Очигледно е дека Божјиот Дух веќе дејствувал на Корнилиј пред средбата со Петар. Дали е можно неговиот побожен живот да му пружил прилика на Бога да допре до него со евангелската порака? Каква поука се наоѓа за нас во овој извештај?`

`2. Навратете се на последното прашање од отсекот од понеделник и запрашајте се себеси: Која културолошка, општествена и политичка рамка на вашиот живот поттикнува некаков вид на етничка напнатост којашто христијаните не треба да ја негуваат? Со други зборови, кога тоа е потребно, како ние како христијани можеме да се издигнеме над својата култура и потекло?`

`3. И покрај нанесената штета, напорите на Павле да ги прогонува Христовите следбеници донеле и добар резултат: расеаните верници кои дошле во Антиохија им проповедале и на Евреите и на елинистите. Раскажете во класата лични искуства кога Бог болката и страдањето ја претворил во благослов.`

`4. Јаков бил еден од најблиските ученици на Исус (Марко 5,37; Марко 9,2; Марко 14,33); сепак, тој е првиот од Дванаесеттемина кој умрел со маченичка смрт. Кои други примери ги наоѓаме во Библијата кога верни луѓе неправедно страдале? Какви поуки треба да извлечеме од тие извештаи за целокупното прашање околу страдањето?`