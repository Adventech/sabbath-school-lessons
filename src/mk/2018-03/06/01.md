---
title:  "ПЕТРОВАТА СЛУЖБА"
date:   04/08/2018
---

### Прочитајте ги библиските текстови
Дела апостолски 9,32-43; Дела апостолски 10,9-16; Ефесјаните 2,11-19; Дела апостолски 11,1-26; Дела апостолски 12,1-18.

> <p>Запомнете го стихот</p>
>  „Тогаш Петар ја отвори устата и рече: ’Вистина гледам дека Бог не гледа на лице, туку Нему Му е мил во секој народ оној, кој се бои од Него и кој твори правда’“ (Дела апостолски 10,34.35).

Кога Павле се вратил во Тарс, Петар повторно станал главна личност во извештајот на Лука за раните денови на христијанската црква.

Тука е прикажана службата на Петар што ја извршувал патувајќи по Јудеја и околните подрачја. Во Дела апостолски се спомнуваат два кратки извештаи за чудата, исцелувањето на Енеј и воскреснувањето на Тавита, по кои следи извештајот за Корнилиј во 10 глава.

Обратувањето на незнабошците било најважното прашање во Апостолската црква. Иако разговорите што се воделе по крштавањето на Корнилиј биле далеку од решавање на сите потешкотии, излевањето на Духот, сеќавањето на тоа што се случило на денот Педесетница, го уверило Петар и браќата во Ерусалим дека благословите на Евангелието не биле ограничени само на Евреите. Во меѓувреме, Црквата во Антиохија веќе почнала да им се приближува на незнабошците.

Лекцијата за оваа седмица исто така зборува за новото, кратко прогонство – овој пат под управа на царот Ирод – и неговото влијание на апостолите, кои биле поштедени во прогонството предводени од страна на Павле.
