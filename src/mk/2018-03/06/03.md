---
title:  ВО ДОМОТ НА КОРНИЛИЈ
date:   06/08/2018
---

Петар во Јопа отседнал кај извесен Симон, по занимање кожар (Дела апостолски 9,43). Во тоа време, во Ќесарија, околу 40 километри од Јопа, живеел римски капетан по име Корнилиј. Тој и неговиот дом биле посветени Божји следбеници, иако официјално не пристапиле кон јудаизмот, што значело дека Корнилиј се уште бил необрежан незнабожец. Во видението што Бог му го дал, му било наложено да ги испрати гласниците во Јопа и да му упати покана на Петар да го посети (Дела апостолски 10,1-8).

`Прочитајте го текстот во Дела апостолски 10,9-16; Дела апостолски 10,28; Дела апостолски 10,34.35. Што доживеал Петар и како го протолкувал тоа?`

Важно е да знаеме дека видението на Петар не се однесувало на храната, туку на луѓето. Да, било околу пладне, Петар бил гладен, а еден глас му рекол да ги заколе животните и да ги изеде; сепак Бог ова видение не го употребил за да ја отстрани разликата меѓу чистите и нечистите животни, туку да му пружи на Петар поуки за сеопфатниот карактер на Евангелието.

Видението е изричито дадено за да го скрши отпорот на Петар кон незнабошците. Петар сметал дека ако влезе во домот на Корнилиј и ако помине време со него ќе се оскверни и ќе стане недостоен да учествува во службата во Храмот или да биде во Божјо присуство. Евреите во првиот век во Јудеја и околните подрачја не се дружеле со необрежаните незнабошци.

Проблемот лежел во тогашните теолошки учења, бидејќи ги исклучувале незнабошците од заедничките добра на Израел. Ваквото гледиште ја искривувала целата смисла на израелското постоење како народ, да го досегнат светот со знаењето за вистинскиот Бог.

Бидејќи обрезанието било знак за Аврамовиот завет, необрежаните незнабошци биле изолирани и кон нив се однесувале со презир. Не можеле да имаат удел во благословите на заветот освен доколку не го прифатат обрежувањето и не станат Евреи. Меѓутоа, ваквиот став не соодетствувал со сеопштиот карактер на Исусовата смрт, а со текот на времето првите верници почнале тоа да го сфаќаат.

`Прочитајте ги следните текстови: Тит 2,11; Галатите 3,26-28; Ефесјаните 2,11-19. Што можеме да научиме од овие текстови за сеопштата природа на евангелската порака? Што би требало да ни кажат за тоа колку е погрешно христијаните да негуваат предрасуди кон која било група на луѓе врз основа на нивното етничко потекло?`
