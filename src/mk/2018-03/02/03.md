---
title:  Дарот на јазиците
date:   09/07/2018
---

Во Дела апостолски 2,4 дарот на Духот се покажал преку зборувањето јазици. Сепак, овој дар бил само еден од многуте различни пројави на Духот (Дела апостолски 10,45.46; Дела апостолски 19,6). Други, опфаќаат само пророкување на иднината (Дела апостолски 11,28), примање на виденија (Дела апостолски 7,55), вдахновен говор (Дела апостолски 2,8; Дела апостолски 28,25), исцелување (Дела апостолски 3,6; Дела апостолски 3,12; Дела апостолски 5,12; Дела апостолски 5,16) и способност за служба (Дела апостолски 6,3; Дела апостолски 6,5).

Дарот на јазиците не бил даруван на денот Педесетница затоа што тоа е вообичаен или најважен доказ за излевањето на Духот. Се пројавил за да може да се придвижи мисијата на Црквата во светот. Односно, со повикот упатен во текстот во Дела апостолски 1,8 имало и потреба од дарот на јазикот. За апостолите да ги надминат културолошките преч ки и со Евангелието да допрат до сите краишта на Земјата, им било потребно да знаат да зборуваат на јазиците на оние луѓе кои требале да ја слушнат нивната проповед.

`Што претставува доказ дека на денот Педесетница учениците зборувале на тогашните странски јазици? Дела апостолски 2,5-12.`

Се проценува дека во светот, во првиот век, имало осум до десет милиони Евреи и дека околу 60 проценти живееле надвор од Јудеја.

Многумина присутни во Ерусалим за време на празниците биле од странски земји и не го зборувале арамејскиот јазик, јазикот на јудејските Евреи во тоа време.

Нема соменение дека повеќето обратеници во времето на Педесетница биле Евреи од различни земји, кои сега имале прилика да го слушнат Евангелието на својот јазик. Дека апостолите зборувале на постоечките странски јазици, а не на непознати јазици во занес, можеме да докажеме со изразот *dialektos* (Дела апостолски 2,6; Дела апостолски 2,8), што означува јазик на народите или областите (споредете: Дела апостолски 21,40; Дела апостолски 22,2; Дела апостолски 26,14). Според тоа, јасно е дека зборувале на тогашните различни јазици. Чудото се состоело во тоа што неуките Галилејци сега зборувале на јазик кој само неколку часови порано воопшто не го знаеле. За тамошните Евреи кои биле сведоци на овој настан, а не ги познавале овие јазици, единствено можно објаснување било дека апостолите се напиле, изговарајќи необични бесмислени гласови. „Други пак, потсмевајќи се, велеа: ’Се напиле слатко вино!’“ (Дела апостолски 2,13).

`Иако, пред нивните очи се случило силно пројавување на Божјата сила, овие луѓе помислиле дека е во прашање пијанство. Како можеме да внимаваме и сами да не бидеме во таа мера духовно слепи?`