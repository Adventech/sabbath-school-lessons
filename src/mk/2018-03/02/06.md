---
title:  Првини
date:   12/07/2018
---

Слушателите на Петар биле трогнати од неговите зборови. Можеби имало и поединци кои биле меѓу они кои пред неколку седмици се залагале за Исусовото распетие (Лука 23,13-25). Но сега, уверени дека Исус од Назарет е навистина Месија кого Бог го поставил, со тажно срце повикале: „Што да правиме?“ (Дела апостолски 2,37)

`Прочитајте го текстот во Дела апостолски 2,38. Кои два основни елементи се неопходни за простување?`

Покајанието подразбира темелна промена на насоката во животот, свртување од гревот (Дела апостолски 3,19; Дела апостолски 26,20), а не само чувство на жалење и каење. Заедно со верата, вистинското покајание е Божји дар, но како и останатите дарови, може да се отфрли (Дела апостолски 5,31-33; Дела апостолски 26,19-21; Римјаните 2,4).

Од времето на Јован Крстител, покајанието е поврзувано со крштавањето (Марко 1,4). Односно, крштавањето станало израз на покајание, обред кој претставува миење на гревот и морална обнова под влијание на Светиот Дух (Дела апостолски 2,38; Дела апостолски 22,16; споредете: Тит 3,5-7).

`Прочитајте го текстот во Дела апостолски 2,38.39. Кое посебно ветување им е дадено на оние кои ќе се покаат и ќе сторат завет со крштавање?`

На народот, кој бил присутен на денот Педесетница, не му било понудено само проштавање на гревот, туку и сета полнота на Духот за личен раст, за служба во Црквата, а посебно за мисијата. Тоа можеби бил највозвишениот од сите благослови, бидејќи главната причина за постоењето на Црквата е да ја шири Радосната вест на Евангелието (1. Петрово 2,9). Значи, од овој момент па натаму, тие ја имале сигурноста на спасението и силата на Светиот Дух, кој ги оспособил за мисијата на која е повикана Црквата.

`Зошто сфаќањето дека можеме да бидеме „ослободени од гревот“ е толку важно за секој оној кој сака да го објавува Евангелието? Всушност, каква надеж во Исуса можете да им понудите на другите доколку и сами ја немате?`