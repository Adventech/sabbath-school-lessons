---
title:  Педесетница
date:   07/07/2018
---

### Прочитајте ги библиските текстови
Дела апостолски 2,1-4; Јован 14,16; Дела апостолски 2,5-13, Јоил 2,28-32; Дела апостолски 2,22-39; Псалми 110,1-3.

> <p>Запомнете го стихот</p>
> „Бог Го воскресна Овој Исус, за кое ние сите сме сведоци. И така подигнат со Божјата десница, Тој Го прими од Таткото ветениот Свети Дух, и го излеа ова, што го гледате и слушате“ (Дела апостолски 2,32.33).

Зборот „Педесетница“ потекнува од зборот *pentēkostē*, грчко име за еврејскиот Празник на седмиците (2. Мојсеева 34,22); исто така познат и како Ден на првите плодови (4. Мојсеева 28,26). Изразот значи „педесетти“ и својата употреба ја должи на фактот дека празникот е славен на педесеттиот ден по принесувањето на јачменов сноп, на првиот ден по Пасха. Тоа било ден на радост и благодарност, кога израелскиот народ ги донесувал пред Господа „првите плодови на пченичната жетва“ (2. Moјсееева 34,22).

Празникот станал соодветен симбол на духовната жетва на Христијанската црква, кога Светиот Дух бил излиен пообилно од кога било порано, кога во еден ден се крстиле околу три илјади луѓе (Дела апостолски 2,41). По Исусовото вознесение и Неговото прославување на Небото, ова излевање на Духот било ненадеен, натприроден настан кој ги преобразил апостолите од едноставни и непознати Галилејци во уверени и храбри луѓе кои ќе го променат светот.

Педесетница често се нарекува роденден на Црквата, време кога Христовите следбеници, Евреите и (подоцна) незнабошците, се признати како Божја нова заедница на Земјата.