---
title: Откровение - Божја мисија за последното време
date: 24/12/2023
---

Воведните стихови на Откровението му укажуваат на читателот дека таа книга е сосредоточена на Божјата мисија.

`Прочитајте Откровение 1,1-7. Во што гледате доказ дека Откровението е сосредоточено на Божјата мисија на крајот на времето?`

Бидејќи во првите стихови се открива дека Исус е изворот и фокусот на оваа книга, текстот Откровение 1,4.5 алудира на сите три лица на Божеството, кои работат заедно за да ги спасат човечките суштества. Отецот е вечниот Бог – Оној кој бил, кој е и кој ќе дојде. Светиот Дух, кој моќно дејствува меѓу црквите во 1. век, се споменува по име. Потоа Јован се потсетува на статусот на Исуса Христа, кој е „верниот сведок“, „првородениот од мртвите“ (Откровение 1,5) и кој има легална сопственост над оваа планета. Обидот на сатаната да воспостави свое царство на земјата пропаднал. Освен Божјата победа над сатаната, пролеаната крв на нашиот Создател ја мие нашата кривица и нашиот срам.

`Прочитајте ги текстовите Откровение 1,6 и 1. Петрово 2,9. Што значат титулите што им се припишуваат на откупените во овие стихови?`

Фокусот на Божјата мисија не се состои само во тоа да ги извлече на сигурно луѓето кои се движат кон уништување. Божјото спасение ни нуди нов и чесен статус, бидејќи Божјиот лик се обновува во нас. Како откупени, ние стануваме дел од царското семејство (цареви), бидејќи, преку пролеаната Исусова крв, ние сме крвно поврзани со Царот на вселената. Сега, како членови на царското семејство, се придружуваме на неговата мисија за спасение на другите луѓе. Тоа нѐ прави свештеници! Христос ја основал својата црква како „царство“, а нејзините членови ги назначил за „свештеници“. Да се биде припадник на тоа царство, значи да се биде свештеник. 

Во текстот Откровение 1,7 ја забележуваме итноста на мисијата – Исус доаѓа, и народите „ќе се расплачат пред Него“ затоа што се изгубени. Бог копнее по оние кои се отуѓени од Него. 

Значи, книгата Откровение започнува со Божјата мисија за луѓето.

`Бог не само што нè создал туку и нè откупил, и тоа по неверојатна цена. Зошто оваа вистина треба да ни влева толку многу надеж, без оглед на нашите моментални околности?`

---

#### Додаток: Утрински стих

**Најмудриот Учител:** Евреите 4,12.