---
title: Завршната криза
date: 26/12/2023
---

Исус им го кажал следното на своите ученици, но и на нас: „Одете и научете ги сите народи, крштавајќи ги во името на Отецот, и Синот, и Светиот Дух, и учејќи ги да пазат сè што сум ви заповедал; и ете, Јас сум со вас преку сите дни до свршетокот на светот. Амин!“ (Матеј 28,19.20). Ова е Големиот налог, а пораките на тројцата ангели, кои упатуваат повик „на секое племе и јазик и племе и народ“ (Откровение 14,6), едноставно се израз на Големиот налог од перспектива на „сегашната вистина“ (видете: 2. Петрово 1,12).

`Прочитајте ги текстовите: 1. Јованово 4,8; 2. Петрово 3,9; 1 Тимотеј 2,4 и 1. Мојсеева 12,3. Зошто секоја група на луѓе е важна за Бога?`

Христовата љубов го опфаќа целото човештво, не исклучувајќи ниту една група луѓе. Спротивно на теологијата која учи дека Христос умрел само за некоја предодредена елита, Библијата јасно кажува дека Христовата смрт била во полза на сите луѓе, без оглед на расата, на етничката припадност или на кој било друг фактор. Ако си човечко битие, Христос умрел за тебе. И точка. Единственото спорно прашање што сè уште останува за секој од нас е, *каков став ќе заземеме како одговор на Неговата смрт?* 

Кога Исус ќе се врати, ќе има само две јасно разграничени групи луѓе - оние кои се потчиниле на власта што ја остварува сатаната преку религиозните и политичките институции, како што е прикажано во Откровение 13. и 17. глава, и оние кои целосно му се покориле на Исуса Христа, и чија вера се огледува во фактот дека тие ги држат „Божјите заповеди“ (Откровение 14,12). 

Уште од самиот почеток луѓето имале докази за тоа кој е Бог и за Неговиот пат на праведност и љубов (Римјаните 1,18-21). Затоа, сите што живееле во изминатите векови ќе бидат судени врз основа на тоа како соработувале со Бога и како живееле – без оглед колку разбрале или не разбрале (Римјаните 2,11-16). 

Но во времето на крајот, ќе доаѓа до сѐ поголема поларизација и повеќе нема да се почитува слободата на совеста. Луѓето ќе бидат принудувани да се придружат на страната на сатаната. Затоа има итна потреба да се објавува евангелието и да се разоткријат сериозните вести за стратегиите на сатаната. А токму со тоа се занимаваат пораките на тројцата ангели, и тоа е и целта на нашата мисија.

`Задржете се во вашите мисли на фактот дека Христос умрел лично за вас. Дали постои нешто што може да ве наведе да помислите дека некое ваше дело, без разлика колку е лошо, не е целосно платено со Христовата смрт на крстот?`

---

#### Додаток: Утрински стих

**Законски Цар:** Псалми 103,19.