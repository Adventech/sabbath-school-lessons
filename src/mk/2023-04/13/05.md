---
title: Успехот на мисијата
date: 27/12/2023
---

Што претставува успех во мисијата? Можеме да дојдеме во искушение да помислиме дека тоа е бројот на крштевања, голема црква и висока стапка на раст. Можеби сметаме дека успехот се состои во тоа вистината да продре во секое племе и секоја етничка група на земјата, што можеме да го забрзаме преку употреба на радиото, Интернетот и телевизијата. Иако сево ова е добро, сепак треба да го имаме на ум она што Павле ѝ го порачал на заедницата верници во Коринт: „Јас посадив, Аполос навади, но Бог прави да расте“ (1. Коринќаните 3,6). Со други зборови, нашиот фокус треба да биде на процесот, а Божјиот фокус ќе биде на растот.

Веќе заклучивме дека целта на Божјата мисија е изгубените во секоја група луѓе на земјата да се спасат со тоа што ќе станат посветени Исусови ученици, вклучени во Неговата мисија.

**Прочитајте ги следните текстови. Што ни кажуваат за карактерот на Исусовите следбеници?**

`2. Коринќаните 11,2`

`Исаија 30,21; Јован 10,27; Јован 16,12.13`

`2. Солуњаните 2,9-11; Евреите 3,12.13; 1. Јованово 1,8`

`1. Јованово 1,9; Откровение 7,14; Откровение 19,8`

Исусовите ученици остануваат чисти и предани на Исуса, исто како што невестата треба да биде чиста пред својот вереник. Тие го следат Исуса кој ги води со тивкиот и тенок глас на Светиот Дух. Ова значи дека Тој ќе ги води во мисионската работа за другите. Тие ученици не подлегнале на измамата. Тие не се заведени од сомнеж, лажни учења или неморал. И тие не се сметаат себеси за морално супериорни во однос на другите. Сфаќаат дека се несовршени и дека им е потребна Божјата благодат и милост којашто ја чисти душата. Бидејќи се свесни за тоа, тие се отворени и за укор и за совет од другите верници. Успехот во мисијата води до создавање такви ученици.

`Што значи да се биде „чиста девица“ пред Христа (видете 2. Коринќаните 11,2)? Како можеме ние, како грешници, да бидеме такви пред Бога и да ги водиме другите да станат непорочни пред Христа?`

---

#### Додаток: Утрински стих

**Јагне Божјо без мана:** Откровение 13,8.