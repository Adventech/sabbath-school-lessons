---
title: Завршеток на Божјата мисија
date: 23/12/2023
---

### Прочитајте ги библиските текстови:
Откровение 1,1-7; 1. Петрово 2,9; Откровение 14,6-12; Лука 11,23; 1. Тимотеј 2,4; Откровение 21,1-4.

> <p>Запомнете го стихот</p>
> „Бидејќи сè ова ќе се распадне така, какви треба да бидете во светото владеење и во побожноста, вие кои го очекувате и забрзувате доаѓањето на Божјиот ден, кога запалените небеса ќе се распаднат и вжарените стихии ќе се стопат?“ (2. Петрово 3,11.12).

Книгата Откровение го исполнува нашиoт ум со сцени за крајот. Епицентарот на книгата се занимава со космичкиот конфликт меѓу Христа и сатаната. Сатаната ја изгубил својата власт над земјата и сега ги прогонува оние што му останале верни на Бога. Кулминација во книгата е Христовото враќање да ги избави своите деца – праведните кои ќе бидат живи во тој момент и сите верни кои умреле уште од падот на Адам и Ева. Книгата зборува и за уништувањето на сатаната и на злите со оган и за воспоставувањето на Исусовото вечно царство на новата земја.

Проучувачите на Откровението со ентузијазам истражуваат и се трудат да ги препознаат пророкуваните знаци и настани што ја обележале црковната историја од првиот век од нашата ера до нашите днеови на крајот на времето. И во право се што го прават тоа.

Меѓутоа, во последната лекција за ова тримесечје, ќе се увериме дека Откровението е всушност мисионска сторија сосредоточена на мисионерскиот Бог кој нè повикува да бидеме мисионерска црква. Нашиот повик да му ја објавуваме „сегашната вистина“ на светот, ќе трае сè додека секој човек не направи избор за или против Бога.

---

#### Додаток: Утрински стих

**Безгрешен:** Јован 8,10.