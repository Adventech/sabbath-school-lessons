---
title:  Искуство
date:   27/10/2023
---

#### Малата црква која можела

_од Ендру Мек Чесни_

Се чинело дека адвентистичка црква на седмиот ден на островот Риген во Германија морала да се затвори.
Таму се собирале само шест луѓе: четворица постари членови од едно семејство и уште двајца други постари лица.
Членството броело помалку членови од периодот на основање на црквата (1940) кога вкупно седум лица ја посетувале истата и од нејзиниот најславен период во доцните 1950-ти кога вкупно 33 членови биле дел од неа.

Лидерите на конференцијата препорачале местото да се продаде. 
„Не, ние сакаме да ја задржиме црквата“, им одговорил Гунтхарт, старешината на црквата.
„Ние не сакаме да ја продадеме нашата црква“. 

Членството во оваа црква драстично се намалило по обединувањето на Германија во 1990 година. 
Постарите членови умреле, помладите се иселиле, а населението на островот кој бил дел од поранешната Источна Германија станал премногу секуларен. 
Посетеноста се зголемувала само за време на летните одмори кога туристи го посетувале островот. 
Некои од туристите биле адвентисти. 

Гунтхарт, неговата сопруга и родителите им се придружиле на другите двајца членови на црквата молејќи се за иднината на црквата.
„Господе, донеси ни нови членови“, се молеле тие. 

Одговорот на нивните молитви стигнал набрзо: еден адвентистички лекар и неговото семејство одлучиле да се преселат на островот.
Членовите на црквата продолжиле да се молат. 
Тогаш еден поранешен член ненадејно го обновил своето членство, а се приклучиле уште неколку нови луѓе. 
Кога членството достигнало бројка од 16 верници, лидерите на конференцијата ја промениле својата одлука. 
Тие се договориле црквата да остане отворена. 

Но, сега ситуацијата се променила и на зголемената црква веќе и бил потребен нов објект.
Членовите се молеле и заедно собрале 136.000 евра. Оваа сума била далеку од потребните 730.000 евра, па тие храбро одлучиле да продолжат да се молат. 
Гунтхард, кој се занимавал со изградба на куќи, го дизајнирал новиот црковен објект кој исто така требало да послужи и како центар за поддршка на општеството. 

Тогаш Бог одговорил на нивните молитви на најубав начин - членовите на црквите од цела Германија дарежливо дале прилози. 
Најнеочекуваниот придонес дошол откако Гунтхард се сретнал со владин лидер на деловен состанок. 
Германски политичари имаат овластување да распределуваат државни средства за приватни цели. 
Овој лидер, слушајќи за иницијативата, го поврзал Гунтхарт во контакт со еден локален политичар. 
Членовите на црквата се молеле пред Гунтхарт да се сретне со политичарот и биле воодушевени кога политичарот понудил 300.000 евра.

Но, тој имал и свои барања. „Како христијанин“, рекол тој, „сакам новата црква да не се користи само за општествени цели, туку и за ширење на Божјата реч“. 

Денеска секоја сабота 25 членови и нивните деца се собираат во новата црква.
"Ние имаме нова црква и тоа без долгови“, вели старешината Гантхард. 
„Бог ни потврди дека нашата црква на островот Риген треба да остане отворена“.