---
title: Извршување на Божјата мисија
date: 21/10/2023
---

### Прочитајте ги библиските текстови:
1. Мојсеева 18; Јаков 5,16; Римјаните 8,34; Евреите 7,25; 1. Мојсеева 19,1-29; 1. Мојсеева 12,1-9.

> <p>Запомнете го стихот</p>
> „Нова заповед ви давам: да се љубите еден со друг; како Јас што ве возљубив, така и вие да се љубите еден со друг. По тоа ќе ве познаат сите дека сте Мои ученици, ако имате љубов меѓу себе“ (Јован 13,34.35).

Од самиот почеток, Аврам сакал Бог да го употреби во мисија. Дека тоа е вистина може да се види, на пример, во текстот 1. Мојсеева 18, кога Бог го предупредил за тоа што ќе се случи со Содом и Гомора. „Зашто Господ Бог не прави ништо додека не им ја открие тајната Своја на Своите слуги - пророците“ (Амос 3,7). А во сторијата за Содом и Гомора, „Неговиот слуга пророк“ бил Аврам.

Аврам одморал во жештината на денот кога здогледал тројца патници. „Аврам во своите гости видел само тројца уморни патници, не помислувајќи дека меѓу оние што ги послужувал бил и Оној кој е непогрешен“ (Еленa Вајт, *Патријарси и пророци*, стр. 138, 139 оригинал).

Сепак, Аврам наскоро лично се вклучил во Божјата мисија. Неговото учество, како што е покажано во оваа глава, се состоело во тоа да се моли и да се застапува за народот од Содом и Гомора. Односно, сакал да види дали овие луѓе, некако, и покрај самите нив, сепак можат да бидат спасени. Во извесна смисла, ако тоа не е суштината на мисијата – тогаш што е?

Во оваа глава се откриваат три големи духовни квалитети на Аврам: гостопримството, љубовта и молитвата – особини кои можат во голема мера да придонесат за мисијата.

---

#### Додаток: Утрински стих

**Небесен Првенец:** 1. Петрово 1,18.19.