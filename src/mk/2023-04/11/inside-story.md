---
title:  Искуство
date:   15/12/2023
---

#### Сонувајќи соништа: Дел 1

_од Ендру Мек Чесни_

Шеснаесетгодишниот Џозеф Деламу бил вознемирен. Тој се грижел дека можеби не оди во вистинската црква во Конакри, главен град на западноафриканската земја Гвинеја.

„Покажи ми го патот“, се молел тој. „Ќе одам каде и да ме водиш“. Таа ноќ, тој сонувал еден сон, како да е реалност. Тој сонувал дека тој и 70 членови на неговата црква се состанале, правејќи планови како да се зголеми бројот на верници во нивната црква. Надвор од ова собрание се наѕирала палатата на моќниот крал, владетелот на овој свет.

Наеднаш, единица војници упаднала на собранието. „Треба да заминеш“, му рекол еден војник на Џозеф. „Сакаме да ве обучиме да се придружите во нашите редови“.

Џозеф не сакал да замине, но војникот инсистирал. „Не можете да останете“, рекол тој. „Оди си. Оди каде што сакаш. Само не останувај овде. По три дена, врати се и види што се случило со овие луѓе“.

Џозеф заминал, се вратил по три дена и го нашол местото во потполна тишина. Се прашувал каде се сите. Потоа видел едно момче кое се криело позади ѕидот на кралската палата. Момчето крварело и кога Џозеф се обидел да разговара со него, тој ставил прст на неговите усни.

„Дојди овде“, му шепнало момчето.

Откако Џозеф се приближил, момчето му рекло: „Твојот Бог е голем!

"Што?" - прашал Џозеф.

„Реков: „Твојот Бог е голем!“ – повторило момчето. „Како е можно ти да си единствената личност која не напушти пред три дена? Многу од нас беа застрелани и убиени, но ти си единствениот што избега. Како?“

Џозеф го притиснал момчето да му раскаже повеќе детали, а момчето го одвело до куп нечистотија. И му рекло дека тоа е масовна гробница на повеќе од 40 луѓе. „Војниците не обучуваа никого“, рекло момчето. „Тие пукаа во луѓето, преживеаните ги одведоа во затвор“.

Тогаш Џозеф забележал змија како неподвижно лежи на земјата. Момчето рекло, тоа беше кралот кој живееше во оваа палата, и тој беше убиен. "Сега ќе ти го покажам принцот што го презеде местото на овој крал“, рекол тој.

Џозеф не можел да го тргне погледот од змијата. „Како тоа една змија да владее со светот и да се нарекува себеси крал? прашал Џозеф. „Не разбирам како луѓето би можеле прифатат змија за крал“.

„Не можам да ти го објаснам тоа во моментов“, одговорило момчето.

Во тој момент Џозеф се разбудил. Тој не го разбрал сонот. Но, почувствувал дека Бог го повикува да ја напушти црквата на својот татко. Но, каде треба да оди?