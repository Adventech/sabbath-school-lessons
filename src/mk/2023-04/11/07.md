---
title: За натамошно проучување
date: 15/12/2023
---

„Меѓу оние што Евреите ги сметале за незнабошци имало луѓе што подобро ги разбирале библиските пророштва за Месија отколку учителите во Израел. Имало такви кои се надевале дека Тој ќе дојде како ослободител од гревот. Филозофите се обидувале да проникнат во тајната на еврејскиот начин на живеење. Меѓутоа, фанатизмот на Евреите го спречувал ширењето на светлината“ (Елена Вајт, Копнежот на вековите, стр. 33 оригинал). 

„Господ Исус, моќниот Спасител, умрел за тие души. Тој може да ги тргне од нивната рамнодушност, да ја разбуди нивната наклоност, да ги омекне нивните срца, да им ја открие на нивната душа убавината и моќта на вистината. Врховниот работник е Бог а не смртен човек, а сепак Тој ги повикува луѓето да бидат посредници преку кои ќе им донесе светлина на оние кои се во темнина. Бог има свои бесценети камења во сите цркви, и не е наше да изнесуваме некаква сеопфатна критика на таканаречениот религиозен свет, туку на сите со понизност и љубов да им ја претставиме вистината каква што е во Исуса. Луѓето нека ги видат побожноста и посветеноста, нека ја видат сличноста со Христовиот карактерот и ќе бидат привлечени од вистината... Тие треба да го издигнуваат Исуса, Искупителот на светот, треба да се држат до Речта на животот“ (Ellen G. White, The Advent Review and Sabbath Herald, January 17, 1893).

**Прашања за разговор**

`1. Кои непосредни потреби постојат во областите во коишто живеете, а кои би можеле да ви дадат можност вам и на вашата црква да допрете до душите кои не ја познаваат вистината којашто ние ја знаеме?`

`2. Погледнете ги наведените зборови на Елена Г. Вајт во врска со припадниците на другите вери: „Бог има свои бесценети камења во сите цркви, и не е наше да изнесуваме некаква сеопфатна критика на таканаречениот религиозен свет“. Со други зборови, како да им укажеме на луѓето патот по кој одат е погрешен, а едновремено да не ги оцрниме тие луѓе лично?`

`3. „Но, кога ќе дојде Синот Човечки, ќе најде ли вера на земјата?“ (Лука 18,8). Што сакал да каже Исус кога го поставил тоа реторичко прашање? Која е разликата меѓу верата и верувањето? Зошто може да им се случи и на луѓето кои имаат правилно верување, кога Христос ќе се врати, да ги најде без вера?`

---

#### Додаток: Утрински стих

**Гостин:** Откровение 3,20.