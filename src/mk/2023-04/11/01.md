---
title: Мисија за недосегнатите - 2 дел
date: 09/12/2023
---

### Прочитајте ги библиските текстови:
1. Царевите 11,1-6; Матеј 4,23-25; Матеј 15,22-28; Марко 7,24-30; Дела 10,34.35; Матеј 8,10.13.

> <p>Запомнете го стихот</p>
> „Тогаш Исус одговори и рече: ‘О, жено, голема е твојата вера; нека ти биде по желбата твоја!’ И во тој час оздраве ќерката нејзина“ (Матеј 15,28).

Бог на љубовта ги барал своите изгубени деца Од самиот почеток (1. Мојсеева 3,9), и до ден-денес, истиот Бог, кој е полн со љубов, се обидува да допре до изгубените (видете Откровение 14,6-12), вклучувајќи ги и изгубените кои живеат во градовите. Во 2018 година Обединетите нации ги објавија своите најнови откритија, кои зборуваат дека 55 отсто од населението на планетата живеат во урбани средини и дека тоа ќе се зголемува (ако потрае времето) на 68 отсто до 2050 година. Значи, немаме избор – мораме да им сведочиме на оние што живеат во градовите. 

Сепак, многу припадници на Божјиот народ, кога се повикани да сведочат во некој град, се однесуваат како Јона – бараат каква било причина за да избегаат од таа задача. „А сè што беше порано напишано, за наша поука беше напишано, та преку трпението и преку утехата од Писмата да имаме надеж“ (Римјаните 15,4). И ова важи и за она што е напишано за Јона. 

Додека бил на овој свет, Исус им служел не само на жителите на градовите во Израел, туку и во туѓите краишта, на оние кои не му припаѓале на еврејскиот избран народ. 

Оваа седмица ќе го проучуваме библискиот извештај за Христовата мисија во Тир и Сидон, за да извлечеме поуки кои можеме да ги примениме во нашиот живот денес.

---

#### Додаток: Утрински стих

**Застапник на небото:** Јован 17,24.