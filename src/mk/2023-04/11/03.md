---
title: Во потрага по мноштвото
date: 11/12/2023
---

И покрај предизвиците, надворешни и внатрешни, Исус милостиво нè повикува во својата мисија за градовите.

`Прочитајте го текстот Матеј 9,35-38. Што нè учи ова за мисијата за мноштвото, каде и да се наоѓа тоа?`

Исус бил трогнат од сочувство кон мноштвото што живее во градовите. Текстот Лука 19,41 опишува како Исус плачел над Ерусалим. Ние не сме во состојба да ја сфатиме длабочината на Исусовата љубов кон Неговите деца, дури и кон „безличните маси“ кои живеат во градовите. Затоа Тој ни кажува во текстот Матеј 9,38 да се молиме нашите срца и нашите побуди да бидат како Неговите.

`Прочитајте го текстот Матеј 4,23-25. Кога Исус ја започнал својата служба, од кои географски локации дошле луѓето?`

Во стихот Матеј 4,25 читаме дека мноштвото што го следело Исуса доаѓало од Галилеја, од десетте градови-држави на Декаполис од исток, од Ерусалим и од Јудеја на југ. Освен Самарија, кој друг регион недостасувал? Крајбрежниот регион Тир и Сидон, како и дел од Феникија долж Средоземното Море и северозападно од Галилеја. Сега гледаме зошто Исус отишол токму во таа област! Тоа патување во регионот на Тир и Сидон било едно од Исусовите меѓукултурни мисионски патувања. 

„По судирот со фарисеите, Исус се повлекол од Капернаум и, поминувајќи низ Галилеја, се упатил во планинскиот предел на границите на Феникија. Гледајќи кон запад, можел да види како во долината се рашириле старите градови Тир и Сидон со своите многубожечки храмови, со величествени палати, со трговски центри и со пристаништа полни со бродови“ (Елена Вајт, Копнежот на вековите, стр . 399 оригинал).

`Како можеме да им помогнеме на луѓето да увидат колку се нивните „величествени палати и трговски центри“, сами по себе, бескорисни, и да станат свесни зошто им е потребен Исус?`

---

#### Додаток: Утрински стих

**Голем Исцелител на човечката беда:** Откровение 22,17.