---
title: За натамошно проучување
date: 03/11/2023
---

Елена Вајт упатува силно предупредување до оние кои имаат потешкотии да го следат Исусовиот повик да им сведочат на луѓето околу нив.

„Оправдувањата на оние кои не се успешни во извршувањето на оваа работа не ги ослободуваат од нивната одговорност, а ако свесно одлучат да не ја вршат оваа работа, тие ги занемаруваат душите за коишто умрел Христос, занемарувајќи ја нивната од Бога дадена должност и во небесните книги се впишуваат како неверни слуги. Дали проповедникот постапува како што правел Учителот, давајќи им сила и благослов на другите, ако се одвраќа од оние на кои им е потребна неговата помош? Оние кои пропуштаат лично да се поврзат со луѓето, стануваат егоцентрични и им недостига токму тоа искуство на воспоставување комуникација со своите браќа, за да ја разберат нивната духовна состојба и да научат како да го хранат Божјото стадо, давајќи му на секого соодветен оброк во вистинско време. Оние кои ја занемаруваат оваа работа, покажуваат дека им е неопходна морална обнова. Дури тогаш ќе видат дека не го понеле товарот на работата како што треба“ (Еllen G. Whitе, *Тhе Аdvent Review and Sabbath Herald*, Аugust 30, 1892).

Иако тие многу моќни зборови ја нагласуваат важноста што Бог ѝ ја придава на мисијата, ние не сме оставени без надеж. „Голема била должноста што му била доверена на Јона, но Оној кој му наредил да оди бил во состојба да го поддржи својот слуга и да му обезбеди успех. Да се покорел пророкот без приговор, би избегнал многу горчливи искуства и би примил голем благослов. Но, и покрај тоа, Господ не го оставил Јона во тие најтешки моменти од неговиот живот. Цела низа искушенија и необични случки ја повратиле пророковата доверба во Бога и во Неговата бескрајна сила да спасува“ (Елена Вајт, *Пророци и цареви*, стр. 266 ориг.).

Можеби и нам ни е полесно, исто како на Јона, да најдеме изговори за да не учествуваме во мисијата. Причините кои нè наведуваат да ги бараме овие изговори можат да бидат многубројни. Сепак, нашиот повик за мисија не е помалку посебен од повикот на Јона. Меѓутоа, прашање е што ќе избереме: каков ќе биде нашиот одговор?

**Прашања за разговор**

`1. Кои изговори сте во искушение да ги користите за да не учествувате во мисијата? Што е вашата Ниневија?`

`2. Размислете колку е скапоцена вистината што ја имаме ние како адвентисти на седмиот ден. Размислете за тоа колку сте благословени со тоа што ги знаете овие вистини. Што ве спречува да го споделите со другите она што самите толку многу го сакате?`

`3. Како можете да научите со Божјата благодат да го надминете секој страв што можеби го имате во врска со сведочењето и мисијата?`

---

#### Додаток: Утрински стих

**Извор на секој духовен раст:** Захарија 10,1.