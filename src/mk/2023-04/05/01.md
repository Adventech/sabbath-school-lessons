---
title: Изговори за избегнување на мисијата
date: 28/10/2023
---

### Прочитајте ги библиските текстови:
Јона 1-4; Наум 1,1; 2. Царевите 17,5-6; Псалми 24,1; Јаков 1,27; Исаија 6,1-8.

> <p>Запомнете го стихот</p>
> „Тогаш го чув Господовиот глас: ʼКого да испратам? И кој ќе ја однесе нашата порака?ʻ Јас реков: ʼЕве ме, прати ме менеʻ“ (Исаија 6,8).

Не сите што биле повикани во мисија биле послушни како Аврам. Јона е еден таков пример (прочитајте ја Книгата за пророкот Јона). Бог го повикал Јона да пророкува против Ниневија, главниот град на Асирија. Тој град, кој се наоѓал на територијата на денешен Ирак, бил оддалечен околу 900 километри од Ерусалим, што барало цел еден месец патување. Јона не само што одбил да оди туку тој поитал во спротивна насока. Пристигнувајќи во Јопа, купил билет за Тарсис, место на југот на денешна Шпанија. Патувањето со брод на растојание од над 3.000 километри траело најмалку еден месец, во зависност од временските услови. Според тоа, Јона, не сакајќи да се соочи со асирскиот цар, имал намера тој еден месец, што ќе му треба за да стигне до Ниневија, да го искористи за да избега од неа. Зошто тој, Божји човек, направил такво нешто?

Ниневјаните биле озлогласен народ, познат по своите зла и суровост, кој ги напаѓал Израел и Јуда низ историјата. Сепак, Бог го повикал Јона да оди во Ниневија и да пророкува против нејзината голема лошотија (Јона 1,2). Изборот на зборови овде е многу сличен на оној што Бог го употребил во разговорот со Аврама во врска со Содом и Гомора, во 1. Мојсеева 18,20.21. Меѓутоа, како што ќе видиме, Јона не бил како Аврам.

`Што можеме да научиме од ставот на Јона во врска со изговорите што ги наоѓаме за да не ја извршуваме мисијата на која сме повикани?`

---

#### Додаток: Утрински стих

**Вечен ум:** Јован 1,18.