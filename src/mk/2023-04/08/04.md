---
title: Бегалци и имигранти
date: 21/11/2023
---

Темата за имигрантите и бегалците стана тема на жестоки дебати, особено што денес ги има толку многу. Без разлика дали се раселени поради војна, природни катастрофи или надеж за подобра иднина во економска смисла, милиони луѓе ширум светот ги напуштиле своите домови и имаат очајна потреба од помош.

Во текстот Матеј 2,13.14 гледаме дека и Исус бил бегалец. Неговите земни родители, Јосиф и Марија, биле принудени да побегнат од Витлеем среде ноќ и да побараат засолниште во Египет,за да ја избегнат убиствената рака на Ирод. Библијата не кажува ништо за нивното искуство во Египет, но не е тешко да се замисли дека и тоа време имало свои предизвици, можеби истите оние со кои се соочуваат бегалците денес. Всушност, постои одредена паралела во тоа како семејството на Исус барало азил во странска земја, со тоа колку муслимани, будисти, хиндуисти, христијани и неверници денес бараат азил во нови земји.

Општо земено, полесно е да се дружите со луѓе од сопствената култура и јазична група, бидејќи имаме многу заеднички работи. Потешко е да се најде заеднички јазик со имигрантите и бегалците кои изгледаат поинаку од нас, не го зборуваат нашиот јазик, не споделуваат исти верски вредности и не јадат иста храна. Меѓутоа, евангелието нè повикува да излеземе од нашите етнички, национални и културни зони на удобност и да допреме до оние на кои им е потребна помош, без оглед колку тие се разликуваат од нас.

`Прочитајте ги следните текстови: 5. Мојсеева 10,19; Псалми 146,9; Римјаните 12,13 и 3. Мојсеева 23,22. Која важна тема се спомнува тука, а треба да ја имаме на ум?`

Како можеме да им служиме на имигрантите и бегалците? Тоа може да биде тешко, бидејќи во некои земји не е политички коректно да се мешате со овие луѓе и да им помагате. Сепак, мораме да сториме сѐ што можеме, и секогаш кога можеме, за да им послужиме на оние луѓе, кои сигурно поминале низ многу тешки моменти и имаат потреба од нашата помош. Затоа мораме да им помогнеме колку што можеме.

Започнете со молитва, а потоа побарајте информации за имигрантите и бегалците. На многу места постојат организации кои се грижат за нив. Можете да почнете да соработувате со некоја од овие организации или вашата локална црква може да започне служба за имигранти и бегалци.

`Дури и ако е нешто ситно, што можете да направите за да им помогнете на имигрантите и бегалците за коишто знаете?`

---

#### Додаток: Утрински стих

** Божествен Учител:** 1. Коринтјани 1,19.