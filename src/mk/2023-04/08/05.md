---
title: Помагање на повредените
date: 22/11/2023
---

Кој од нас не искусил колку може да биде болен животот на овој свет? Без разлика дали сте опкружени со богатство и материјализам, или со сиромаштија и недостиг – тоа навистина не е важно. Луѓето страдаат, се мачат, се борат. Доволно е да се прочита, на пример, за неверојатната сума пари што секоја година се троши во западниот свет на антидепресиви, за да се разбере дека материјалното богатство само по себе не може ни приближно да гарантира мир и среќа.

`„Духот Господов е врз Мене; зашто Господ Ме помаза. Ме прати да им соопштам радосна вест на бедните. Ме прати да им проповедам на заробените ослободување и на слепите прогледување, да ги пуштам на слобода напатените“ (Лука 4,18). Што нè учат овие зборови во врска со она што го правел Исус и што ние, во наш личен домен, би треба да го правиме за ранливите лица во нашата средина?`

Бог нè повикува да ги задоволиме потребите на сите луѓе, иако не знаеме кога, или дали тие некогаш ќе го прифатат Исуса. Иако придобивањето луѓе за Исуса е темел на нашата мисија, ние мора да им помагаме на сите едноставно затоа што им е потребна помош. Ние им помагаме на луѓето затоа што сме го прифатиле Исуса како наш Господ, и затоа што Тој нè повикува да го правиме тоа.

Исусовото настојување да ги задоволи потребите на сите луѓе претставува библиски принцип што треба да се следи. Ние не знаеме дали сите оние на кои Тој им помогнал го прифатиле или не.

Но, за вистински да им помогнеме на луѓето, мора да станеме свесни за нивните потреби. Секоја култура покажува на свој начин како треба да се однесуваме спрема пријател. Во Индија, на пример, вообичаено е да се служи храна и пиење кога се служат посетителите. Од друга страна, полесно е на некој што не го познаваме да му дадеме симболична сума пари, отколку да го утешиме пријателот кој штотуку изгубил некој свој близок. Можеби на вашиот пријател во тој момент му треба нешто повеќе отколку пари и материјални работи. Вашата сочувствителна поддршка во време на голема загуба веројатно би била многу покорисна.

За да бидеме Исусови соработници во помагањето на нашите пријатели, важен принцип е да им пристапиме со цел да покажеме несебична љубов кон нив и да ги разбереме нивните потреби пред да им понудиме да им помогнеме. А потоа треба да им ја пружиме потребната помош, дури и ако не знаеме дали се подготвени да го следат Исуса или не.

`Прочитајте Матеј 25,34-40. Која порака се наоѓа тука за нас?`

---

#### Додаток: Утрински стих

**Сочувствителен посредник:** Псалми 103,13