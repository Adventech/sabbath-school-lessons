---
title: За натамошно проучување
date: 24/11/2023
---

Ако сте во можност, прочитајте го следново: Аrthur Whitе, „А Few Days at Long Point“, Еllen G. Whitе: Тhе Аustralian Yеаrs: 1891-1900, vol. 4, pp, 100-104.

Писателите на евангелијата запишале примери на Исусовиот обичај да гради мостови со припадниците на другите култури за да може да ги спаси (Матеј 8,28-34; Марко 5,1-20). И ние сме повикани да склопуваме пријателства и да им служиме на припадниците на другите култури. Христос умрел за сите луѓе, без оглед на потеклото, расата, националноста или имотната состојба. Тоа е нешто што никогаш не смееме да го заборавиме. „Тој е жртва помирница за нашите гревови; не само за нашите, туку и за гревовите на целиот свет“ (1. Јованово 2,2).

„Луѓето не ја исполнуваат Божјата намера со тоа што едноставно изразуваат наклоност во рамки на својот семеен круг... додека ја скусуваат љубовта кон оние кои би можеле да ги утешат и да ги благословат на тој начин што ќе задоволат некои нивни животни потреби...

Кога нè повикува да им правиме добро на луѓето надвор од нашиот дом, Господ не мисли дека нашата наклоност кон сопствените домашни треба да се намали и дека треба помалку да го сакаме нашето семејство или земја, само затоа што Тој сака нашето сочувство да го прошириме и на другите. Меѓутоа, не треба нашата наклоност и сочувство да ги оградиме во нашите сопствени четири ѕида и благословот што ни го дал Бог да го ограничуваме за другите да не можат да имаат корист од него, и да уживаат во него заедно со нас“ (Еllen G. Whitе, *Тhе Аdvent Review and Sabbath Herald*, Оct. 15, 1895).

Одговорноста што ни е доверена – да бидеме благослов за оние кои се надвор од нашата зона на удобност, без разлика дали станува збор за припадници на друга култура или само за некој беспомошен поединец – е мандат за кој не може да се преговара, доделен од самиот Исус Христос (Дела 1,8; Марко 11,17).

**Прашања за разговор**

`1. Која е вашата лична зона на удобност и зошто мора да бидете спремни да излезете од неа кога е потребно?`

`2. Кои се последиците од она што било кажано за Исуса: „Еве, човек лаком и пијаница, пријател на цариници и на грешници!“ (Матеј 11,19)? Што правел Исус што довело до тоа обвинение, и што можеме да научиме од тоа за мисијата?`

`3. Во колкава мера христијанинот треба да присуствува на прославите на неверниците? Како христијаните можат да го направат тоа без да ги загрозат библиските принципи?`

---

#### Додаток: Утрински стих

**Сочувствителен Спасител:** Марко 9,22.