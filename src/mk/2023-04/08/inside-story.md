---
title:  Искуство
date:   24/11/2023
---

#### Мисионерско патување до Шпанија: Дел 2

_од Ендру Мек Чесни_

Само пет семејства биле дома кога вооружени лица се спуштиле на група од девет куќи каде што живееле пастори адвентисти на седмиот ден со своите семејства во Венецуела. Мавтајќи со оружјата, напаѓачите ги собрале сите семејства во една куќа каде што ги разделиле мажите, жените и децата. Полицијата пристигнала и ја опколила куќата, што ги натерало напаѓачите десет часа подоцна (во 03:00 часот) да побегнат во шумата зад куќата.

Сопругите и децата на деветте семејства на пасторите биле преместени по нападот во 2016 година. Пасторите работеле сами неколку месеци додека чекале нови места. Некои од нив се преселиле во други земји за да служат како пастори.

Луис Паива, кој служел како пастор околу една деценија, не бил сигурен што да прави. Животот бил тежок во економски нестабилната Венецуела пред нападот. Парите биле малку, а храната била оскудна. Три години се мачел да исплати кредит. Но, тој не можел ни да ги следи каматите, а долгот се зголемил на 1.000 американски долари.

Земањето заложници било преломна точка за сопругата на Луис. Петчленото семејство не било дома во моментот на нападот. Но, неговата сопруга останала трауматизирана и не сакала повеќе да живее во Венецуела. Луис се согласил дека земјата не е безбедна, но не се чувствувал во ред што би оставил неплатен долг.

Луис се молел за знак. Обично не барал знаци бидејќи верувал дека Бог може да води ѝ без нив. Но, тој не знаел што друго да прави.

„Господи, ако направиш чудо и ми помогнеш да го платам овој долг, тоа ќе биде знак за мене да ја напуштам Венецуела“, се молел тој.

Вооружените напаѓачи украле работи од сите девет куќи, вклучувајќи ја и куќата на Луис. Да бидеш ограбен не било невообичаено. Домот на Луис бил провалуван многу пати во текот на изминатата година, но тој не поднел никакви барања до осигурителната компанија. Обично кражбите биле премали за да вредат да се поднесе барање. Но, по последната кражба, црковните водачи понудиле компензација за сè што е украдено во текот на изминатата година, доколку Луис добие полициски извештај со печат кој ја потврдува последната кражба.

Ниту еден од другите пастори не можел да го добие полицискиот извештај. Но, Луис случајно имал пријатели во полицијата и го обезбедил документот.

Два месеци подоцна, осигурителната компанија депонирала 1.000 долари на неговата банкарска сметка. Тоа била точната сума потребна за плаќање на долгот.

„Немав корист од тие пари“, вели Луис, кој денес е мисионер во Шпанија. „Но, разбрав дека Бог ги испрати парите за да можам да го платам долгот. Знаев дека Бог ќе го благослови и планот да ја напуштам земјата“.