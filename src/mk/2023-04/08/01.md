---
title: Мисија за оние на кои им е потребна помош
date: 18/11/2023
---

### Прочитајте ги библиските текстови:
Лука 5,17-26; Јован 5,1-9; 5. Мојсеева 10,19; 3. Мојсеева 23,22; Матеј 25,34-40; Јован 15,13.

> <p>Запомнете го стихот</p>
> „А Царот ќе им одговори: ‘Вистина ви велам, доколку му направивте на еден од овие Мои најмали браќа, Мене Ми направивте’“ (Матеј 25,40).

Текстот Лука 5,17-26 содржи повеќе илустрации за тоа како Бог им помага на оние кои имаат потреба. Понекогаш Тој користи други луѓе за да ни помогне нам, а понекогаш нè користи нас за да им помогнеме на другите. Таа работа може да биде со предизвик, но носи големи награди. Помагајќи им на оние на кои им е потребна помош, ние вршиме служба по примерот на Исуса Христа. Понекогаш лесно може да се заклучи на кого му треба помош, но има случаи кога тоа тешко може да се уочи. Сепак, каква и да е ситуацијата, повикани сме да бидеме Божји помошници на сите луѓе кои се наоѓаат во неволја, без разлика на нивното потекло.

Библијата нè поттикнува да се зближуваме со луѓето што не ги познаваме и, стекнувајќи ја нивната доверба, да дознаеме како на најдобар начин да им помогнеме да го најдат Исуса.

Во поуката за оваа седмица, нашата тема со наслов „Мисија за оние на кои им е потребна помош“ покажува дека Бог има план да допре до оние кои, од најразлични причини, можат да се најдат во тешки околности. Нивните потреби можат да бидат физички, емоционални, финансиски, па дури и општествени, бидејќи има и такви кои се практично исфрлени од нивната заедница или семејство. Какви и да се нивните потреби, ние мора да бидеме подготвени да направиме сѐ што е во наша моќ за да им помогнеме. Тоа е суштината на она што значи да се биде христијанин и затоа мора да биде составен дел од нашата мисија.

---

#### Додаток: Утрински стих

**Оној кој очистува:** Мудри изреки 17,3.