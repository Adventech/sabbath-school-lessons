---
title: Мисија за моќните
date: 25/11/2023
---

### Прочитајте ги библиските текстови:
Даниел 4; 2. Царевите 5,1-19; Јован 3,1-12; Јован 7,43-52; Матеј 19,16-22; Јован 19,38-42.

> <p>Запомнете го стихот</p>
> „Зашто, каква полза е за човек ако го придобие целиот свет, а на душата своја и напакости? Или каков откуп ќе даде човек за својата душа?“ (Матеј 16,26).

Иако е напишана пред неколку векови, Библијата, Божјата реч, претставува откровение на Божјата вистина за нашиот свет. А меѓу многуте вистини што ни ги открива е и онаа за човечката природа, и за тоа дека – без разлика дали станува збор за Јудеја во седмиот век или за Бразил во дваесет и првиот век – луѓето се во основа исти – грешници на кои им е потребна божествената благодат.

Ова ги опфаќа и богатите и моќните. Богатите и моќните од библиско време не се разликувале многу од богатите и моќните на модерната доба, особено во стремежот за богатство, слава и моќ, често (но не секогаш) на сметка на ранливите и немоќните. Па сепак, Бог е подеднакво заинтересиран за спасението на богатите и моќните како што е заинтересиран и за спасението на слабите и сиромашните. Светото писмо ни дава неколку интересни примери на библиски карактери кои биле моќни, или богати, или и двете, и опишува како Бог ги употребил за да бидат благослов за многу народи: Аврам, Исак, Јов, Соломон и Јосиф, да наведеме само неколку.

Оваа седмица ќе ја проучуваме Божјата мисија за богатите и моќните. Придружете ни се на тоа патување додека размислуваме како Бог допрел до некои од овие луѓе и како Тој ги повикува и подготвува адвентистите на седмиот ден да им сведочат на таквите луѓе денес.

---

#### Додаток: Утрински стих

**Најмил возљубен:** Захарија 2,8.