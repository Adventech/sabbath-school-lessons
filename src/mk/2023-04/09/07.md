---
title: За натамошно проучување
date: 01/12/2023
---

Прочитајте ги следните поглавја: Елена Г. Вајт, „Служба за богатите“ од книгата *Во потрага по подобар живот*, стр. 209-216 оригинал, и „Заробеното девојче се грижи за Наман“, од книгата *Слични на Христа*, стр. 337 (оригинал).

Исус ги сакал сиромашните исто како и богатите и моќните луѓе на овој свет. Тој умрел за владетелите како и за питачите. Исус знаел кој е најефективниот начин да допре до нивните срца. И нè предупредил дека „полесно и е на камилата да помине низ иглени уши, отколку богат да влезе во Божјото Царство!“ (Марко 10,25). Оваа седмица сме ставени пред предизвик да допреме до моќните и богатите поединци за да ги запознаеме со евангелието за Исуса Христа. И ним им е потребно спасението како и на сите други, дури и ако тие, за жал, не го увидуваат тоа, поради „сигурноста“ која, како што веруваат, им ја обезбедува нивното богатство.

„Многу е кажано за нашата должност кон запоставените сиромашни. А зар не треба да посветиме одредено внимание на запоставените богаташи? Многумина гледаат на овој сталеж како безнадежен...Илјадници богати луѓе отишле во гроб без да бидат предупредени. Сепак, колку и да изгледаат рамнодушни, многумина меѓу богатите носат во себе товар за душите“ (Елена Г. Вајт, *Во потрага по подобар живот*, стр. 210 ориг.).

**Прашања за разговор**

`1. Исус ги рушел бариерите на кастите како и класните бариери служејќи им подеднакво и на богатите и на сиромашните за време на Неговата земна служба. Како ние како адвентисти се занимаваме со тоа прашање, со јазот меѓу богатите и сиромашните, кој е толку длабоко вкоренет во секое општество?`

`2. Исус го рекол следново: „А посеаното меѓу трње е оној, кој го слуша словото, но грижите за светов и измамата на богатството го задушуваат словото, и станува неплоден“ (Матеј 13,22). Според вас, што мислел Исус под „измамата на богатството“? Зошто не е неопходно да бидеме богати за да бидеме измамени од богатството?`

`3. Разговарајте во класата за прашањето поставено на крајот од проучувањето предвидено за вторник во врска со фактот дека познавањето на вистината не е исто што и спасението со помош на неа. Зошто оваа разлика има толку клучна важност за нас? Ако самото познавање на вистината не може да нѐ спаси, тогаш што може?`

`4. Што друго можеш да наведеш како причина што богатиот млад човек го отфрлил Исуса, додека Захеј го прифатил?`

---

#### Додаток: Утрински стих

**Бескрајна чистота:** 1. Јованово 3,3.