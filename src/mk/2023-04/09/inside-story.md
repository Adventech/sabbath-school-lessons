---
title:  Искуство
date:   01/12/2023
---

#### Мисионерско патување до Шпанија: Дел 3

_од Ендру Мек Чесни_

Пасторот Луис Паива чудесно добил 1.000 американски долари за да го исплати долгот, што го натерало да верува дека е Божјата волја тој, неговата сопруга и нивните три деца да ја напуштат Венецуела. Но, тие немале никакви заштеди.

„Господи, како да заминам без никаква заштеда?” - се молел тој.

Дома, неговата сопруга го известила дека се јавил некој пастор од САД, кој сакал да разговара со него. Пасторот барал доброволец мисионер кој ќе работи една година во областа на Мексико без присуство на адвентисти на седмиот ден. Луис отишол во Мексико, а сопругата и децата му се придружиле два месеци подоцна.

Во текот на следните осум месеци, 35 луѓе биле крстени со напорите на Луис. Еден нов член донирал зграда, а била отворена и нова црква.

Но, властите му го одбиле барањето за виза на Луис за престој во Мексико. Се чинело дека има само две опции: илегално да се пресели во САД или илегално да остане во Мексико. Тој не сакал да живее никаде нелегално. Луис се запознал со регионален службеник за имиграција. Кога службеникот слушнал за ситуацијата на Луис, му ветил дека нема да го депортира. Луис му верувал. Но, тој му верувал на Бога уште повеќе кога Бог рече: „Не надевајте се на кнезовите, ниту во човечки син, од кого нема спасение!“ (Псалми 146:3).

Загрижен, Луис се молел. Тој, исто така, остварил неколку телефонски повици во САД и Канада, барајќи правен совет за напуштање на Мексико. Само две цркви одговориле - адвентистичката црква и уште една друга црква, двете во Канада - но Луис останал во Мексико. Потоа, еден член на црквата го посетил неговиот дом.

„Кој е вашиот најголем страв?” - прашал човекот.

„Не сакам да живеам илегално во Мексико и не сакам илегално да патувам во САД“, одговорил Луис. „И не сакам да се вратам во мојата земја“.

„Да имаш пари, што би направил сега?” - прашал човекот.

„Би купил авионски билет за да летам за Шпанија“ - одговорил Луис.

Луис имал тетка, негова врсничка, која емигрирала во Шпанија пред 20 години. Ако се пресели таму, би имал член од семејството во близина. Исто така, тој ја имал посетено Шпанија пред три години и се чувствувал удобно таму.

Откако го ислушал Луис, членот на црквата рекол: „Тогаш, ајде да ги купиме билетите за да можете да летате за Шпанија“.

Откако ги купил авионските билети за Луис и неговото семејство, тој му рекол на Луис да не се грижи. „Бог е со вас и ве води“, рекол тој.

Денес, Луис и неговата сопруга се мисионери во Шпанија.