---
title: За натамошно проучување
date: 10/11/2023
---

Нашата мисионска работа мора да произлегува од длабока љубов и благодарност за она што Исус го направил и што го прави во нашиот живот. Секоја друга мотивација е погрешна. Да се остане нурнат во Речта и во согласност со Речта, тоа е клучот за успешно досегнување до луѓето и евангелизирање.

„Нашиот живот треба да се поврзе со Христовиот; мораме постојано да црпиме од него, да се храниме со него, со живиот леб кој слегол од небото, да се напојуваме од свежиот, непресушлив извор на неговото богатство. Ако постојано го имаме пред себе Господа, ако му дозволуваме на нашето срце да му се обраќа со фалба и благодарност, нашиот верски живот постојано ќе се освежува. Нашите молитви ќе добијат вид на разговор со Бога како што се разговара со пријател. Тој сам ќе ни ги открива своите тајни. Мошне често ќе уживаме радост што произлегува од свеста за Исусовото присуство. Често нашето срце ќе гори во нас кога Тој ќе се приближува да разговара со нас, како што правел со Еноха. Кога тоа ќе стане дел на искуството на христијанинот, во неговиот живот ќе се забележи едноставност, скромност, кротост, понизност на срцето - особини што на сите со кои доаѓа во допир ќе им покажат дека бил со Исуса и дека се научил од него“ (Еленa Вајт, *Христовите параболи*, стр. 129, 130 ориг.).

„Нема никакво растење ниту плод во животот кој е свртен кон себеси. Ако сте го прифатиле Христа како свој Спасител, треба да заборавите на себе и да се обидете да им помагате на другите. Зборувајте за Христовата љубов, говорете (им на другите за Неговата самопожртвувана љубов кон вас)... Кога ќе го примите Христовиот Дух – духот на несебична љубов и труд за другите – вие ќе растете и ќе носите плод... Вашата вера ќе расте, вашето уверување ќе се продлабува, вашата љубов ќе се усовршува“ (Еленa Вајт, *Христовите параболи*, стр. 67, 68 оригинал).

**Прашања за разговор**

`1. Како ги разбирате зборовите на Павле упатени до Филипјаните, за фактот дека Христос понекогаш се проповеда од завист, кавга или себична амбиција? Како можеме да бидеме сигурни дека ние самите не сме виновни за такво нешто?`

`2. Какво е вашето лично искуство во врска со стварноста на Божјото постоење и Неговата љубов? Со други зборови, би можеле ли, врз основа на сопственото искуство, искрено и чесно да им проповедате на другите за Божјата добрина и љубов? Какво би гласело вашето сведочење?`

`3. Какво е вашето искуство на чекање на Господа, и што ве научило тоа, кога станува збор за довербата во Него и верата воопшто?`

---

#### Додаток: Утрински стих

**Оној кој дава одмор:** Марко 6,31.