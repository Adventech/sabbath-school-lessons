---
title:  Искуство
date:   10/11/2023
---

#### „Благословот е поголем за нас“

_од Ендру Мек Чесни_

Една жена од американската сојузна држава Северна Каролина ги поканила своите двајца црковни свештеници во нејзината куќа за да разговараат за нешто што тешко ѝ тежело на срцето: Годишниот жртвен принос. Таа објаснила како адвентистичката црква на седмиот ден го воспоставила овој приносот во последниот обид да избегне да ги повика мисионерите дома поради недостаток на средства во 1922 година. Таа зборувала за тоа како луѓето давале тогаш и како овој принос сè уште ги поддржува мисионерите денес.

Свештениците го зеле нејзиниот апел при срце. Едниот од нив дури проповедал серија од девет дела за жртва пред годишниот принос, кој се собира во повеќето делови на светот во втората сабота од ноември. Како резултат на тоа, Годишниот жртвен принос во 700-члената адвентистичка црква на седмиот ден Хендерсонвил се зголемил од 1.400 долари претходната година на 24.119 долари таа, 2016та година. Растот бил само почеток. За време на пандемијата СОВИД-19, кога светската црква повторно се соочила со буџетска криза, членовите дале неверојатни 37.545 американски долари на Годишниот жртвен принос за 2021 година.

„Бевме среќно изненадени“, вели свештеникот Дејвид Рајт. „Фалете го Господа!“

Тој ја фалел Божјата милост за пожртвуваното давање на членовите. „Точно е дека ова ќе донесе многу потребна светлина во неосветлените области на прозорецот 10/40“, рекол тој. („Прозорецот 10/40“ е термин кој се однесува на региони на источната хемисфера, плус европскиот и африканскиот дел од западната хемисфера, лоцирани помеѓу 10 и 40 степени северно од екваторот.) „Но, размислете за благословите што се наши како црковно семејство. Морам да верувам дека благословот е поголем за нас затоа што Самиот Исус рекол: „Поблагословено е да се дава отколку да се прима“.

Директорот на Адвентистичката мисија Гери Крауз се согласил, истакнувајќи дека коосновачот на адвентистичката црква Елен Вајт го нарекла таквиот благослов „рефлексно влијание“. Таа кажала дека великодушноста на членовите на црквата кон странските полиња промовира успех на нивното домашно поле. На пример, кога некои црковни водачи се сомневале во мудроста на испраќање средства во странство во 1900та година, Вајт изјавила: „Просперитетот на домашната работа во голема мера зависи . . . врз рефлексното влијание на . . . работа направена во далечни земји“ (Сведоштва за црквата, том 6, стр. 27). Врвниот статистичар на Адвентистичката црква, Дејвид Трим, статистички го потврдил тврдењето на Вајт.

Пожртвуваниот дух е проникнат во црквата од нејзиниот почеток, вели водачот на светската црква Тед Н. Ц. Вилсон. „Кажано ни е дека Божјото адвентно движење започнало со жртва и ќе заврши со жртва“, вели тој. „Каква привилегија е за секој од нас пожртвувано да го споделуваме она што Бог ни го дал“.