---
title: Мотивација и подготовка за мисијата
date: 04/11/2023
---

### Прочитајте ги библиските текстови:
Лука 24,1-12; Лука 24,36-49; Дела 1,12-26; Евреите 10,24.25; Дела 2,1-41; 1 Коринтјани 11,1.

> <p>Запомнете го стихот</p>
> „И им рече: ‘Тоа се зборовите што ви ги зборував додека уште бев со вас, дека треба да се исполни сè што е напишано за Мене во Мојсеевиот Закон, во Пророците и во Псалмите’“ (Лука 24,44).

Павле им напишал на Филипјаните: „Навистина, едни Го проповедаат Христа од завист и љубов кон препирки, а други од добра волја; едни од љубов, знаејќи дека лежам во окови за одбрана на Евангелието, а други Го навестуваат Христа од нечесно честољубие, не со чиста намера, мислејќи да ми нанесат неволја во моите окови. Но што тогаш? Само тоа: дека на секој начин, било дволично или искрено, Христос се проповеда. И му се радувам на тоа, а и ќе се радувам“ (Филипјаните 1,15-18).

Моќни зборови! Или преку „дволично или искрено“ (во српскиот превод „дволично или со вистина“), Христос се проповеда – и тоа му било важно на Павле. Меѓутоа, во идеален случај, нашите побуди за проповедање на Христа, за мисија, за досегнување до другите со радосната вест, треба да произлегуваат од љубовта и вистината – а не од себични амбиции, зависти или несогласување.

`Тогаш, кои се некои од побудите за да се проповеда Христос, и на кои сѐ начини можеме да се подготвиме за тоа?`

Оваа седмица ќе разгледаме некои настани во раната црква кои можат да ни дадат насоки во врска со овие клучни аспекти на мисијата.

---

#### Додаток: Утрински стих

**Очекуваниот Ослободител:** Лука 4,18..