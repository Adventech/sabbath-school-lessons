---
title:  Искуство
date:   20/10/2023
---

#### Очајна за мисионерска приказна

_од Ендру Мек Чесни_

Џина Вален била возбудена што посетила куќна црква во земја каде Христијаните се соочуваат со прогонство поради нивната верност кон Бога. 
аа пристигнала со цел да собира мисионерски приказни за адвентистичка мисија. Куќната црква всушност била поранешен станбен дом на приземјето на една зграда. 
Станот бил уништен и претворен во црква со главно светилиште од едната страна и мала соба од другата. 

Џина започнала да ги интервјуира луѓето во малата странична соба со помош на преведувач. 
Луѓето биле навистина искрени и љубезни. Но, се чинело дека немаат некои специјални приказни, и претежно зборувале за техничките аспекти на куќната црква. 

Како што минувало времето, Џина станувала очајна. Ова било единственото место каде што таа планирала да собира приказни во земјата.
„Драг Господе, те молам помогни ми да најдам некого кој има навистина инспиративна приказна“, се молела таа. 
„Не знам како да најдам некого, затоа што не го зборувам овдешниот јазик и мислам дека преведувачот не може да ми помогне.
Па, Господи, дали ќе испратиш некого?“ 

Набргу потоа, една жена зачекорила во собата. 
Џина се почувствувала поттикната да раговара со неа и започнала разговор преку преведувачот.
„Дали долго доаѓате во оваа црква? - прашала Џина. Не, жената започнала да доаѓа од пред само неколку месеци. 
Џина ја запрашала како дознала за адвентистите од седмиот ден. Жената рече дека одела со своите деца до пазарот во сабота. Додека оделе по тротоарот, двајца уредно облечени мажи се приближиле.
„Седмиот ден е сабота“, рекол еден од нив. „За да дознаете повеќе, погледнете на интернет“, додал другиот. 
Потоа мажите продолжиле да одат. 

Веднаш штом стигнала дома жената почнала да пребарува на интернет. 
Некако, таа наишла на серија адвентистичките презентации од американски евангелист кои биле синхронизирани на локалниот јазик.
Таа изгледала навистина многу програми и била многу благословена. Потоа, некако ја нашла куќната црква.
Се појавила подготвена за крштевање и се крстила непосредно пред пристигнувањето на Џина. 

„Бев изненадена кога ја слушнав нејзината приказна и бев толку воодушевена што Бог одговори на мојата молитва на еден таков прекрасен начин“, рекла Џина.