---
title: Како да станете благсолов за целиот свет
date: 16/10/2023
---

`Прочитајте го текстот 1. Мојсеева 12,1-3. Во која смисла Божјиот налог упатен до Аврам, всушност, бил повик за мисија?`

Бог го повикал Аврама (чие име подоцна го променил во Авраам) да ја напушти својата земја и својот народ и да замине во друга земја. Сето тоа било дел од Божјиот план да го употреби Аврама како средство за исполнување на Божјите намери на земјата. И Аврам тргнал, според Господовиот збор. Ако Бог има некој план за вас, тоа би можело да биде повик да го напуштите вашето пошироко семејство или вашиот народ и да одите на некое место каде што Тој ве упатил за да му служите, со намера да бидете благослов за другите.

`Прочитајте ги следните текстови. Што секој од нив ни кажува за Божјиот завет, Неговото ветување за нас?`

`1. Мојсеева 3,15`

`1. Мојсеева 17,19`

`4. Мојсеева 24,17`

`Исаија 9,6`

`Даниел 9,24-27`

`Матеј 1,21`

Од наведените текстови јасно се гледа дека Бог сакал да го исполни ветувањето дадено во Едемската градина, дека ќе дојде некој како решение за проблемот со гревот. Тоа решение, Исус Христос, Месија, требало да дојде преку лозата на Аврам и Исак (преку Сара). Во стихот Евреите 11,9 се тврди дека Исак и Јаков биле наследници на ветувањето за благослов што Бог му го дал на Аврам.

Не знаеме точно колку самиот Авраам разбрал и бил свесен за начинот на кој ќе се појави ветеното Семе преку него, но во секој случај, тој се иселил со вера. „Преку вера Авраам послуша, кога беше повикан да излезе на местото што требаше да го прими во наследство, и излезе не знаејќи каде оди“ (Евреите 11,8). Каков пример е тоа за нас!

`Да претпоставиме дека вие сте повикани од Бога да одите некаде, „не знаејќи“ каде точно одите? Како би реагирале и зошто?`

---

#### Додаток: Утрински стих

**Кнезот на животот:** Матеј 4,23.