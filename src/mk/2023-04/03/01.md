---
title: Божјиот повик да се вклучиме во Неговата мисија
date: 14/10/2023
---

### Прочитајте ги библиските текстови:
1. Мојсеева 11,1-9; 1. Мојсеева 12,1-3; Даниел 9,24-27, Матеј 1,21; 1. Мојсеева 12,10-13,1; Дела 8,1-4; Дела 1,8.

> <p>Запомнете го стихот</p>
> „Туку ќе примите сила кога Светиот Дух ќе слезе на вас и ќе Ми бидете сведоци како во Ерусалим, така и во цела Јудеја, и во Самарија, и сè до крајот на земјата“ (Дела 1,8).

Бог понекогаш може да нè извeдe од нашата конфорна зона и да нè направи свои сведоци. Понекогаш таа промена може да послужи за постигнување на Неговите цели, како што е, на пример, расејувањето на народот собран околу Вавилонската кула. „Тоа разотидување придонело луѓето да се раселат по земјата; така Божјата намера сепак се остварила и тоа токму со оние средства со кои луѓето се обиделе да го спречат и да го оневозможат нејзиното остварување“ (Еленa Г. Вајт, *Патријарси и пророци*  , стр. 120 оригинал.). Аврам, од друга страна, ја напуштил својата татковина и тргнал во друга (1. Мојсеева 12) со цел да сведочи. Исусовите ученици, кои првично работеле само меѓу својот народ (Дела 3), почнале да работат и за другите (Дела 8,1-4). Во Дела 1,8, Исус го поставил принципот на евангелизирање: тие требало да започнат локално, во Ерусалим и во Јудеја, потоа да одат во Самарија и, на крајот, да одат до сите краишта на земјата.

Што се однесува до нас, дури и да не ја напуштиме нашата земја, Бог сепак сака да допреме до луѓето околу нас. Кога црквата во Ерусалим станала задоволна од нејзината состојба, нејзините членови биле принудени да се раштркаат. Иако имало прогонство и луѓето страдале, овие немили случувања станале средство за ширење на радосната вест низ целиот свет.

---

#### Додаток: Утрински стих

**Новородениот Цар:** Матеј 2,11.