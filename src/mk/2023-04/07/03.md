---
title: Исусовиот метод и одговор
date: 13/11/2023
---

Библијата ни кажува дека тој законик дошол за да го искуша Исуса, но Исус бил свесен за неговите намери. Навистина, Бог ги познава стремежите и желбите на нашето срце подобро и од нас самите. А она што сигурно не го знаеме, тоа се срцата и побудите на оние кои нè испитуваат, зар не?

Понекогаш припадниците на другите религии нѐ прашуваат за нашата вера. На пример, нашите пријатели муслимани ни поставуваат прашања во врска со Исусовата божествената природа, како на пример: „Каде во Библијата Исус рекол дека е Бог?“ или „Зошто велите дека има еден Бог кога имате три лица во Тројството? „Овие прашања се чинат провокативни, но тие можат да откријат длабока, искрена потреба за Исуса и скриен копнеж или чувство на празнина кај оние што ги поставуваат ваквите прашања. Ние не ги познаваме нивните срца, а тоа и не е ни потребно. Едноставно треба да им служиме на другите најдобро што можеме, без оглед на нивните најдлабоки побуди.

`Прочитајте ги следните текстови: Матеј 26,56; Дела 17,11; 1 Коринтјани 15,3 и 2. Тимотеј 3,16. Како овие стихови ни помагаат да го разбереме Исусовиот одговор на законикот во текстот Лука 10,26?`

Понекогаш бараме одговори, но не се трудиме самите да дојдеме до нив. Исус рекол: „Што е напишано во законот? Како читаш?“ (Лука 10,26). Тој овде истакнал еден многу важен аспект на учењето. Наместо само да слушаме што имаат другите да ни кажат, ние треба сами да го читаме Светото писмо (Божјата реч). Одговорите се веќе тука, а Светиот Дух дејствува на нашето срце за да нѐ по што треба да правиме.

Бог ни ја дал својата Реч. Во него наоѓаме сѐ што треба да знаеме за тоа како да живееме, како да се однесуваме кон другите и како можеме да „наследиме вечен живот“. Се разбира, учителите и проповедниците имаат своја улога во ова, но во крајна линија, мора да се свртиме кон Библијата за да дојдеме до вистините коишто навистина се важни. „Твоето слово е светилка на мојата нога и светлина на мојата патека“ (Псалми 119,105). Тој стих не е само поезија. Тоа е света вистина, која нѐ упатува на Божјата реч и на нејзината важност за верникот.

`Исус, Слово Божјото станало тело, секогаш им укажувало на луѓето на Пишаното Слово. Што ни кажува ова за важноста на Библијата, и за тоа зошто мора да го отфрлиме секое филозофско и теолошко резонирање кое ја намалува нашата доверба во Библијата?`

---

#### Додаток: Утрински стих

**Сонце на правдата:** Матеј 4,16.