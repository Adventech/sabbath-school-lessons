---
title: Мисија за мојот ближен
date: 11/11/2023
---

### Прочитајте ги библиските текстови:
Лука 10,25-37; 2. Тимотеј 3,16; Јаков 2,17-22; Матеј 22,37-40; Галатјани 5,14; Михеј 6,6-8.

> <p>Запомнете го стихот</p>
> „А Тој му рече: ‘Што е напишано во Законот? Како читаш?’ А тој одговори и рече: ‘Љуби Го Господа, својот Бог - со сето свое срце, и со сета своја душа, и со сета своја сила и со сиот свој ум; и својот ближен како себеси!’“ (Лука 10,27).

На сите ни е познат стихот: „Љуби Го Господа, својот Бог – со сето свое срце, и со сета своја душа, и со сета своја сила и со сиот свој ум“ (Лука 10,27). Сепак, нашата љубов спрема Бога може да стане многу површна ако кажеме дека го сакаме Бога, но не Му се покоруваме. Ние мислиме дека го сакаме Бога, но како се покажува таа љубов во нашиот секојдневен живот? Љубовта кон Бога бара целосна посветеност на нашето срце, душа, тело и ум – и тоа секојдневно. Секој може да каже дека го сака Бога, но за вистински да го сакаме, треба да вложиме свесен напор.

Меѓутоа, иако е добро и важно да го сакаме Бога, Тој сака да ги сакаме и другите, бидејќи нашата љубов кон другите ја одразува нашата љубов кон Бога, на моќен и многу реален начин. Стихот 1. Јованово 4,20 гласи: „Ако некој рече: ʼГо љубам Богаʻ, а го мрази брата си, лажец е; зашто кој не го љуби брата си, кого го видел, не може да Го љуби Бога, Кого не Го видел?“ Во Галатјаните 5,14, Павле исто така вели дека „целиот Закон е исполнет во еден збор: ‘Љуби го својот ближен како самиот себе!’“

Оваа седмица ќе научиме како таа лекција може да се примени во нашиот живот.

---

#### Додаток: Утрински стих

**Невидливиот:** Евреите 11,27.