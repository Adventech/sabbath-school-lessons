---
title: Да ги сакаме другите како самите себе
date: 15/11/2023
---

`Прочитајте го текстот Матеј 22,37-40. Како ова што го рекол Исус овде се согласува со она што му одговорил законикот во текстот Лука 10,27.28?`

Според текстот Матеј 22,37-40, Исус јасно ни кажал дека секојдневното изразување на вистинското верување почива на тие две заповеди. А во текстот Лука 10,27.28 јасно е кажано дека оној што ги извршува тие две заповеди ќе има вечен живот.

„Љубовта мора да биде начело на нашето дејствување. Таа е темелно начело на Божјето владеење на небото и на земјата, а мора да стане темел и на христијанскиот карактер. Само љубовта може христијанинот да го одржи непоколеблив. Единствено таа може да го оспособи да им се противстави на неволјите и искушенијата“ (Еленa Вајт, *Христовите параболи*, стр. 49 ориг.).

`Прочитајте ги следните текстови: Галатјани 5,14; Михеј 6,6-8 и 1. Јован 4,20.21. Како овие стихови дополнително го нагласуваат она што ни го кажал Исус?`

Според Павле, „целиот закон се извршува со еден збор, а тоа е: „Љуби го својот ближен како самиот себе“ (Галатјани 5,14). Павле смета дека љубовта кон Бога може да се види во практична смисла само преку примерот на нашето однесување кон другите. Иако рекол дека „Праведникот преку верата ќе живее“ (Римјаните 1,17), сепак живеењето со вера не е нешто што е скриено, непознато и невидливо пред другите. Павле, Михеј и Јован јасно кажуваат дека токму практичните дела ја покажуваат реалноста на верата што ја исповедаме.

Во 1. Коринтјани 13 глава, Павле мошне енергично тврди дека ако некој поседува големо знаење или прави големи дела, или има голема вера, па дури и се откажува од сопствениот живот, но нема љубов, тогаш таа личност е како „бакар, што ѕвони, или кимвал, што ѕвечи“ (1. Коринтјани 13,1).

`Прочитајте го горенаведениот цитат од Елена Вајт. Забележете дека таа вели оти само љубовта им овозможува на луѓето да останат непоколебливи и да се спротивстават на искушенијата. Како оваа идеја покажува дека заповедта за љубовта не го подразбира спасението преку дела, туку претставува израз на верата што ја имаме во Исуса?`

---

#### Додаток: Утрински стих

**Оној кој е без вина:** Јован 5,22.