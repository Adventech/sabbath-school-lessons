---
title:  Искуство
date:   22/12/2023
---

#### Сонувајќи соништа: Дел 2

_од Ендру Мек Чесни_

Уште од детството, Џозеф Деламу секојдневно одел во црква и следејќи го примерот на својот татко тој клекнувал пред икони. Но, тој сонувал еден реален сон, како го прашува Бога дали тој оди во вистинската црква. Тој почувствувал дека Бог го повикува да ја напушти црквата на неговиот татко.

Така, 16-годишниот Џозеф се придружил на друга црква во Конакри, главниот град на Гвинеја во Западна Африка каде се зборува француски јазик. Наскоро тој постанал водач на млади во црквата и организирал бројни теренски програми.

Поминале неколку години, а таткото на Џозеф станувал сè понезадоволен што неговиот син оди во друга црква. „Сакам да научиш англиски“, му рекол татко му. „Треба да се откажеш од црковните активности и да се фокусираш на англискиот јазик“.

Џозеф не сакал да престане да оди во црква. Но, за да го усреќи татко му, тој се откажал од теренските програми и се запишал на часови по англиски јазик на 23-годишна возраст.

Наставникот по англиски јазик, Фортунат Калубилори, го започнал првиот час со зборовите: „Ајде да се помолиме“. Џозеф се зачудил. Мислел дека откажува од Бог за да научи англиски јазик, но наставникот се молел пред секој час.

После три недели откако започнал со часовите, наставникот го замолил Џозеф за помош. "Имам многу тестови за оценување“, рекол Фортунат. „Дали може да те замолам да останеш и да ми помогнеш?

Откако ги оцениле тестовите, Фортунат го поканил Џозеф да ја проучува Библијата со него. На Џозеф му се допаднал предлогот. Си помислил, Господ ме следи насекаде!

Но, после ова проучување на Библијата тој останал помалку збунет. Тој ја напуштил црквата на неговиот татко за да се придружи на друга црква. Но, сега слушал нови библиски учења кои се чинеле дека водат до црквата на Фортунат, а тоа била адвентистичката црква на седмиот ден.

„Ова е поради татко ми“, си рекол Џозеф огорчено. „Да не ме испратеше на овие лекции, не би ги имал овие проблеми“.

Продолжил да ја проучува Библијата два месеци, а потоа отишол кај својот пастор да се советува. Сакал да дознае која црква е во право. Пасторот ги оквалификувал Адвентистите како црква со лажни учења.

„Не ги слушај нив“, рекол тој.

Џозеф побарал пасторот да се сретне со Фортунат за да разговараат за Библијата. Пасторот одбил да дојде и испратил свои претставници. Кога овие претставници не можеле да ги докажат своите ставови со Библијата, пасторот побарал втор состанок. Но, повторно, тој испратил нови претставници чии одговори не го задоволиле Џозеф.

Џозеф решил да се моли и да пости три дена за да одлучи што да прави. Потоа тој сонувал уште еден сон.