---
title: За вакво време
date: 20/12/2023
---

`Прочитајте го текстот Естира 4,1-14. Зошто се сметало за соодветно Естира во тој момент да се изјасни како Еврејка?`

Кога Мардохеј ѝ се обратил на Естира барајќи од неа помош, таа веќе неколку години била во брак со Ахасвер (Ксеркс), но во Персија постоел закон дека никој не може да пристапи до царскиот престол, освен ако царот не го повика. Кој не го почитувал тоа правило, ризикувал да биде погубен. Естира, свесна за овој ризик, сепак влегла во салата каде што бил престолот – непоканета. 

Мардохеј се стремел да ја разбуди верата на Естира со неговата вера. Самата срж на оваа книга се наоѓа во зборовите што Мардохеј ѝ ги упатува на Естира: „Мардохеј во одговор и рече на Естира: ʼне мисли дека ти единствена од сите Јудејци ќе се спасиш во царскиот дом. Ако ти премолчиш во ова време, тогаш слободата и спасението на Јудејците ќе дојде од друго место, а ти и домот на таткото твој ќе загинете. И кој знае, дали токму за вакво време не си достигнала царско достоинство?ʻ” (Естира 4,13.14) 

Верата на Естира била ставена на проверка кога Мардохеј се повикал на нејзината љубов кон сопствениот народ. Никој не знаел дека е Еврејка освен Мардохеј, но кога донела одлука да се вмеша, не се двоумела да го стави својот живот на коцка. 

Нејзината вера во Бога била силна и ѝ било јасно дека нема да може да успее без Божјата помош. И нејзиниот одговор што му го дала на Мардохеј, ја открива нејзината вера: „Ајде собери ги сите Евреи, кои со наоѓаат во Шуша. Постете за мене: не јадете ниту пијте три дни и три ноќи. И јас ќе постам така со своите девојки. Така подготвена ќе влезам кај царот, иако е спротивно на законот, па ако треба да загинам ќе загинам“ (Естира 4,16). Мардохеј ја пренел оваа вест по целата еврејска заедница во Сусан и додека тие постеле и се молеле, Естира се подготвувала за тој опасен момент. „Во третиот ден, откако прекрати да пости ги соблече молитвенитеоблеки и се облече во царската облека, и застана во внатрешниот трем на царевата куќа, спроти царскиот дом; а царот седеше на својот царски престол во царскиот дом, спроти влезот на куќата. И кога царот виде дека царицата Естира стои во дворот; таа најде благодат пред него и царот го испружи златниот жезол што го држеше во раката, кон Естира; а Естира се доближи и се допре до крајот на жезолот“ (Естира 5,1.2).

`Во ситуација каква што е тука опишана, меѓу Евреите, постот, секако, би бил проследен со молитва. Односно, иако тие веќе правеле сè што можат во нивен најдобар интерес, молитвата имала централно место во нивниот одговор на опасноста. Која очигледна поука можеме да ја извлечеме од ова?`

---

#### Додаток: Утрински стих

**Вистински Толкувач:** Пословици 30,5.