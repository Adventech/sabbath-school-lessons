---
title: Чудото на пурим
date: 21/12/2023
---

Коментаторите повеќе илјади години истакнуваат дека Божјето име воопшто не се појавува во Книгата за Естира. Тоа е единствената библиска книга во која се јавува таков феномен. Сепак, Евреите можеле да го препознаат Божјото дејствување во големото избавување што било постигнато за нив, и затоа Божјиот народ одлучил да ја вклучи таа книга во библискиот канон. 

Дали и ние сме во состојба да го согледаме Божјото присуство под видливата реалност на нашиот секојдневен живот? Божјите дела може да изгледаат како обични, спонтани настани и ако не посветиме посебно внимание, нема да го забележиме Неговото присуство.

`Прочитајте го текстот Естира 9,1-12. Каков бил резултатот од напорите на Естира?`

Чудото на Пурим попримило многу необичен облик. Чудото е скриено, маскирано во навидум нормални настани. Законот за истребување на Евреите не бил поништен, туку бил напишан нов закон кој им овозможил да се бранат. 

Исто така, забележете што друго се случило и како Бог успеал да дејствува преку тие настани. Дури и Персијците го увиделе Божјето дејствува во полза на Евреите. 

И каков бил резултатот? 

„Мнозина од народите на земјата станаа Евреи“ (Естира 8,17). Тоа е одличен пример за Господовото дело во доведување на изгубените души до спознание за Него. 

Водачите на еврејскиот народ го препознале Божјото дело. Откако успешно се одбраниле, Евреите прогласиле годишен празник (наречен Пурим) за да ја одбележат нивната победа. Тие денови сѐ уште традиционално се празнуваат во духот на благодарност кон Бога, во спомен на Неговото избавување. 

**Предизвик:** Молете се Бог да ви даде храброст во текот на оваа седмица да споделите со некои од луѓето на вашата молитвена листа нешто што Тој направил за вас. 

**Дополнителен предизвик:** Започнете да водите дневник или едноставно да запишувате некои посебни, ситни (или крупни) работи што Бог ги прави за вас. Прегледајте ги тие записи и молете се Бог да ве потсети на тие настани во вистинско време за да можете да ги споделите со некого.

---

#### Додаток: Утрински стих

**Неискажлив дар:** Лука 9,56.