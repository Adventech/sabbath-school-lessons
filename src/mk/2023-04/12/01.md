---
title: Естира и Мардохеј
date: 16/12/2023
---

### Прочитајте ги библиските текстови:
Даниел 1,1-12; Даниел 6,1-9; Естира 2,1-10.20; Естира 3,1-15; Естира 4,1-14; Естира 9,1-12.

> <p>Запомнете го стихот</p>
> „Ќе те поставам за светлина на народите, за да го донесеш Моето спасение до крајот на земјата“ (Исаија 49,6).

Еден од најинспиративните извештаи во Библијата, извештај за „меѓукултурна служба“, се наоѓа во Книгата за Естира. Многу е напишано за таа книга во текот на повеќе од илјада години, а многу Евреи до ден-денес го слават празникот Пурим, врз основа на текстот Естира 9,26-31. 

Естира и нејзиниот роднина Мардохеј биле Евреи кои живееле во главниот град на Персиското царство, Сусан (Суза или Шуша). За разлика од другите Евреи кои се вратиле во Јудеја, поради некоја причина тие, заедно со некои други, останале во земјата на нивното заробеништво. 

И тогаш, како резултат на необични настани, Естира станала царица. „Царот ја заљуби Естира повеќе од сите други жени; таа му омиле повеќе од сите други девици и таа ја придоби неговата наклонетост. И тој го стави царскиот венец на нејзината глава, па таа стана царица место Астина“ (Естира 2,17). 

Токму во оваа улога Естира, иако малку неволно, успеала да одигра голема улога во библиската историја. Оваа сторија на единствен начин покажува како Божјиот народ, дури и во туѓо опкружување, може да сведочи за вистината. 

Ако времето дозволува, прочитајте ја (или барем разгледајте ја) Книгата за Естира како дел од проучувањето за оваа седмица.

---

#### Додаток: Утрински стих

**Ветениот:** Јован 1,30.