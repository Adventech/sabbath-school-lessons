---
title: Во туѓа земја
date: 18/12/2023
---

На крајот, по падот на Вавилон и подемот на Медо-Персија, многу Евреи се вратиле во земјата на своите предци. Но, не сите. Некои останале таму каде што живееле една генерација или повеќе. 

Имајќи го тоа на ум, добиваме дел од контекстот на сторијата за Естира. „Во тоа време, кога царот Ксеркс седеше на својот царски престол што е во престолнината Суза“ (Естира 1,2). Овде се одвива овој библиски наратив, во Персиската империја и под тој цар. 

Во првата глава, царицата Астина паѓа во немилост кај царот, што го наведува да бара друга царица која ќе ја замени. Токму во тој контекст за првпат се појавуваат Естира и нејзиниот роднина Мардохеј.

`Прочитајте го текстот Естира 2,1-9. Што ни кажуваат овие стихови за ситуацијата во која се наоѓале Мардохеј и Естира?`

Изгледа дека Мардохеј, како царски службеник, седел пред портата на палатата и живеел во градот Сусан со својата посвоена ќерка, или роднина Естира. Поради нивната положба и местото каде што живееле, тие едноставно биле потонати во персиската култура. Тоа мора да било барем една од причините зошто Естира била избрана да му биде претставена на царот: „Кога беше објавена заповедта на царот и указот негов, и откога беа собрани многу девојки во престолнината Суза под надзор на Хегај, тогаш беше земена и Естира во царскиот дом под надзор на Хеге, чуварот на жените“ (Естира 2,8).

`Прочитајте го текстот Естира 2,10.20. Што се случува тука и зошто Мардохеј ѝ го заповедал тоа?`

Иако текстот не кажува зошто, не е тешко да се погоди. Како придојдени во туѓа култура која, како што ќе видиме, може да стане непријателска, тие мудро молчеле за своето семејство и народ.

`Можете ли да замислите некои околности под кои би било мудро да не се изјаснуваме по прашање на нашата вера? Или тоа е нешто што никогаш не би требало да го криеме? Ако не, зошто?`

---

#### Додаток: Утрински стих

**Откупител:** Филипјаните 3,10.