---
title: Мисија за недосегнатите - 1 дел
date: 02/12/2023
---

### Прочитајте ги библиските текстови:
Дела 17; 1. Коринќаните 2,2; Римјаните 1,18-25.

> <p>Запомнете го стихот</p>
> „Бог, Кој го создаде светот и сè што е во него, како Господар на небото и на земјата, не живее во ракотворни храмови“ (Дела 17,24).

Опишувајќи го она што Павле го правел во Атина, Лука забележува: „И расправаше со Јудејците во синагогата и со побожните; и секој ден на собиралиштето со оние, кои би се нашле таму“ (Дела 17,17). 

Се разбира, на Павле би му било најпријатно да работи меѓу Евреите, кои биле негова крв и тело. Сепак, тој не сакал да се задоволи само со работа меѓу сопствениот народ. Тој бил повикан да ги досегне и другите. 

Исто така, тој можел да работи само со „побожните“ незнабожци, чиј поглед на светот веќе претрпел суштинска промена. Тие веќе имале библиски темел на кој Павле можел да се надогради, иако допрва требало да го запознаат Бога спрема кој покажувале „побожност“ – Исус Месија. 

Но не. Додека престојувал во Атина, град познат по својата филозофија, Павле настојувал да допре и до луѓето таму. Многумина од нив имале радикално поинакво потекло и светоглед во однос на Евреите и нивната света историја, што го поставило темелот на верата за која Павле сакал да ги поучи Атињаните. 

Што правел Павле обидувајќи се да допре до тие луѓе и што можеме да научиме од неговите настојувања?

---

#### Додаток: Утрински стих

**Сведок:** 1. Мојсеева 16,13.