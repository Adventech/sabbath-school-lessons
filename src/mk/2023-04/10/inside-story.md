---
title:  Искуство
date:   08/12/2023
---

#### Мисионерско патување до Шпанија: Дел 4

_од Ендру Мек Чесни_

Луис Паива решил да отвори тезга за овошје во Шпанија. Но, тој тргнал во тој правец со страв, чувствувајќи дека Бог го повикува да служи на друго место. Тој исто така бил загрижен дека неговиот нов бизнис би можел да го спречи да му даде на Бога се од себе.

По две кратки недели откако ја отворил тезгата за овошје, се чинело дека сè оди надолу. Неговиот бизнис пропаѓал. Партнерите го изневерувале. Тој се разболел и повеќе не можел да оди. Но, Луис не сакал да се откаже. Тој прашал неколку пријатели адвентисти за деловен совет. Еден од нив, знаејќи дека Луис бил обучен да биде пастор, го прекорил. „Ти не треба да се занимаваш со световна работа, туку во работа за освојување души за Господа“, му рекол тој.

За Луис, укорот бил како да го слушаш Божјиот глас. Но, тој се чувствувал уште побезнадежен. Како можел да служи како пастор без црква? Луис разговарал за оваа работа со неговата сопруга, и тие решиле да се вратат во родната земја, Венецуела. Можеби таму тој ќе го опорави своето здравје.

Кратко време подоцна, Луис добил повик од Габриел Дијаз, водач на Адвентистичка црква во Шпанија. Црквата барала мисионер кој би работел во Луго, град во северозападна Шпанија. Луис бил воодушевен од можноста да се врати на служба со полно работно време, но тој признал дека има сериозни здравствени и деловни проблеми. „Јас дури и не можам да одам“, рекол тој.

Водачот на црквата не бил разубеден со тие оправдувања, затоа двајцата решиле да се молат заедно.

По две недели, Луис ја повратил својата способност за одење и отворил куќна црква во Луго. Во првата сабота, само две лица, и двајцата членови на црквата, се појавиле на богослужение. Но, за само четири месеци, секоја сабота во куќната црква се собирале 22 луѓе. Меѓу нив имало и тројца новокрстени членови и други кои се подготвувале за крштевање. Покрај тоа, Луис отворил и училиште за проучување на Библијата и училиште за евангелизам за да ги поучи луѓето како да придобиваат души за Бога. Тој правел планови за подигање на официјална црква во ова место.

„Знаеме дека треба да имаме многу души за да се случи нова црква“, вели тој. „Но, јас имам доверба во Бога и сум сигурен во Него дека тоа ќе се случи затоа што ние го користиме само Христовиот метод“.

„Само Христовиот метод“, според Елен Вајт, „ќе донесе вистински успех допирајќи до луѓето. Спасителот се мешал со луѓето како оној кој им посакувал нивно добро. Тој го покажувал Своето сочувство кон нив, им служел во нивните потреби и ја освојувал нивната доверба. Потоа Тој им наложувал, „Следи ме““ (Совети за здравје и среќа, стр. 143 во оригинал).

Како пастор во Венецуела, а подоцна и мисионер во Мексико, Луис никогаш не сонувал дека ќе му служи на Бог во Шпанија. Но, тој вели дека оваа работа го прави најсреќен.