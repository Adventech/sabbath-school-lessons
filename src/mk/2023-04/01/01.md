---
title: Божјата мисија за нас - 1 дел
date: 30/09/2023
---

### Прочитајте ги библиските текстови:
1. Мојсеева 3,9-15; 1. Мојсеева 28,15; 2. Мојсеева 29,43.45; Матеј 1,18-23; Јован 1,14-18; Јован 3,16; Јован 14,1-3.

> <p>Запомнете го стихот</p>
> „Господ, Бог, го повика човекот и му рече: ʼКаде си?ʻ“ (1. Мојсеева 3,9).

Своето потекло и својата цел мисијата ги наоѓа само во Бога. Таа мисија не започнала со повикувањето на Аврам (1. Мојсеева 12,1-4) ниту со излегувањето од Египет (2. Мојсеева 12,31-42). Тоа дури и не започнало ни со Исуса Христа на земјата (Матеј 1,18-25) ниту со мисионерските патувања на Павле (Дела 13,4-14,26). Таа мисија ја започнал сам Бог, кога ја создал вселената а подоцна и човечкиот род (1. Мојсеева 1,26.27).

Во Светото Писмо гледаме дека Бог доброволно ја подава својата рака и сака да биде со своите деца. Од самиот почеток воспоставува врска со Адам и Ева. Дури и по појавата на гревот, Тој ја продолжува својата мисија, но овојпат тоа е мисија која има за цел да ја обнови својата заедница со човештвото. На крајот, Божјата мисија ќе биде остварена (Откровение 21-22), поради што треба да бидеме високо мотивирани да земеме учество во делото на проповедање на вечното евангелие на светот (Откровение 14,6.7).

Затоа, основата на секој мисионски потфат мора да биде сосредоточена на меѓусебниот однос со Создателот и на правилното разбирање на Неговата мисионска природа и карактер. Но,за да ја разбереме Божјата мисија, најпрво е потребно подобро да го разбереме самиот Бог, кој е во суштината на таа мисија.

---

#### Додаток: Утрински стих

**Господ Емануел:** Захарија 14,9.