---
title: Бог Кој станал едно со нас
date: 03/10/2023
---

Стариот завет зборува за тоа како Создателот почнал да го спроведува својот план преку еден народ кој требало да ја претставува Неговата природа и Неговите намери пред светот. А сè што правел Бог, било во согласност со Неговата мисионска стратегија. Преку пророкот Исаија Тој вели: „...Јас Сум Бог, и нема друг Бог, никој не Ми е сличен! Оној Сум, Кој од почетокот го открива свршетокот... Јас велам: ‘Мојата одлука ќе се исполни, ќе извршам сè што Ми е по волја‘“ (Исаија 46,9.10). Во Новиот Завет, од друга страна, Божјата желба да биде со луѓето поприма една нова димензија. Со Христовото отелотворување, она што било само ветување од Едемската градина (1. Мојсеева 3,15), станало реалност.

`Прочитајте го наративот за најавувањето на Исусовото раѓање во текстот Матеј 1,18-23. Кои клучни подробности за Бога ни ги открива тој извештај?`

„Господ е со нас.“ Емануел. Бог живеел меѓу својот народ во светилиштето, а сега живеел со нив преку физичкото присуство на Исус од Назарет. Навистина, со Исусовото раѓање, Бог на конкретен начин ја претставил својата непоминлива желба да биде со нас, на тој начин што ќе ја дели нашата природа и мисија – Синот Божји бил целосно човек и целосно Бог, и токму Тој потврдил: „Јас сум Патот, Вистината и Животот; никој нема да дојде кај Отецот преку мене“ (Јован 14,6).

`Прочитајте го текстот Јован 1,14-18. Што можете да научите за Божјата мисија за нас врз основа на Христовото отелотворување?`

Бог продолжил со својата мисија, а потоа, преку Исуса Христа, бил присутен во тело меѓу своите деца. „Единородниот Син, Кој дојде од Отецот, полн со благодат и вистина“ (Јован 1,14, парафразирано), ги исполнил старозаветните пророштва и, според божествениот план, станал едно со нас, Бог во човечко тело. Така Бог на мисијата продолжил да ја остварува својата цел.

`Размислете што значи тоа што Божјата љубов кон нас е толку голема што Тој бил готов да дојде кај нас земајќи ја нашата природа. Како треба да одговориме на таа љубов, имајќи ја посебно предвид мисијата за другите?`

---

#### Додаток: Утрински стих

**Детето од Назарет:** Лука 2,11.