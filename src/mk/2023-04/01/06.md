---
title: Бог Кој ќе се врати за нас
date: 05/10/2023
---

`Прочитајте го текстот Јован 14,1-3. Како е поврзан со пораката за последното време што ја наоѓаме во Светото писмо?`

Во едно од најдрагоцените ветувања што Христос, како блажена надеж, ги дал за време на својата земна служба, повторно се огледува желбата на Создателот да биде со нас засекогаш. Исус потврдува: „Пак ќе дојдам и ќе ве земам при Себе, за да бидете и вие каде што Сум и Јас“ (Јован 14,3). 

Според апостол Јован, тоа ветување на крајот ќе стане реалност. „И чув силен глас од небото, велејќи: „Еве го Божјиот Шатор меѓу луѓето; и Тој ќе живее со нив, и тие ќе бидат Негов народ, и Самиот Бог ќе биде со нив“ (Откровение 21,3).

„Делото на откупувањето ќе биде довршено. На местото на кое гревот изобилувал, Божјата милост уште повеќе се умножува. Самата Земја, тоа поле за кое сатаната тврди дека му припаѓа нему, не само што ќе биде избавена, туку ќе биде и извишена... Овде, каде што живеел Божјиот Син во човечка природа, каде што живеел, страдал и умрел Царот на славата, овде - кога Тој ќе создаде сè ново - Божјата скинија ќе биде среде луѓето и ќе живее со нив, и тие ќе бидат негов народ, и сам Бог ќе биде со нив, нивниот Богʻ (Откровение 21,3). И низ бескрајните векови, додека спасените ќе живеат во светлината на самиот Бог, ќе го фалат за неговиот неискажлив Дар - за Емануел - ʼБог со насʻ“ (Елена Г. Вајт, *Копнежот на вековите*, стр. 26 оригинал).

Тука ја наоѓаме најубавата слика за искупувањето. Бог на мисијата конечно ќе ја оствари својата желба засекогаш да биде со своите деца. Колку е огромна привилегијата да се биде дел од таа стварност!

***Седмични предизвици.*** Во текот на ова тримесечје ќе бидете повикувани свесно да се вклучите во Божјата мисија. Тоа ќе биде можност да ја набљудувате и да го доживеете Бога и Неговата мисија на дело во вашиот живот. Искористете ги тие моменти за лично размислување и бидете подготвени секоја седмица да го споделувате со вашата класа она што сте го научиле. Освен тоа, „Дополнителни предизвици“ ќе ве охрабрат да го зголемите вашето учество во Божјата мисија.

***Предизвик:*** Молете се секој ден во текот на следната седмица Бог да ви го отвори срцето за да бидете дел од Неговата мисија. 

***Дополнителен предизвик:*** Дознајте го името на личноста со која повремено се сретнувате, а сè уште не ја познавате – сосед, колега, продавач, возач на автобус, чувар итн. Започнете да се молите за таа личност секој ден.

---

#### Додаток: Утрински стих

**Изворот на сета радост и задоволство:** Псалми 16,11.