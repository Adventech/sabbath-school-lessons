---
title: За натамошно проучување
date: 06/10/2023
---

„Планот за нашето спасение не бил дополнителна мисла, план создаден по Адамовото паѓање. Тој бил откровение на ʼтајната скриена од вечностаʻ“ (Римјаните 16,25). Тој е откровение на начелата што биле темел на Божјиот престол уште од вечноста. Уште од почеток Бог-Отецот и Христос знаеле за отпадот на сатаната и за падот на човекот предизвикан со делувањето на измамната сила на отпадникот. Бог не е причина за постоењето на гревот, но однапред го видел неговото постоење, осигурувајќи средство со кое ќе ѝ се противстави на оваа страшна можност. Неговата љубов кон светот била толку голема што Тој се заветувал дека ќе го даде својот единороден Син ʼза ниеден кој верува во него да не загине, туку да има живот веченʻ (Јован 3,16)“ (Елена Вајт, *Копнежот на вековите*, стр. 22 ориг.).

„Христос им рекол на своите ученици дека нивната задача нема да биде лесна.... Но затоа нема да бидат оставени да се борат сами. Христос им загарантирал дека Тој секогаш ќе биде со нив и дека, ако појдат со вера, ќе бидат засолнети од Семоќниот... Сѐ додека ќе се придржуваат кон неговата реч и додека во својата работа ќе бидат цврсто поврзани со него, нема да знаат за пораз и неуспех. ʻОдете по сиот свет, до најоддалечените делови на земјината топка каде што има населени луѓе, и бидете сигурни дека таму секогаш ќе бидам со васʼ, им рекол. ʻРаботете со вера и со сигурност,зашто јас никогаш нема да ве напуштам. Секогаш ќе бидам со вас, помагајќи ви да ја извршите својата должност. Ќе ве водам, ќе ве утешувам, ќе ве посветувам и поддржувам. Ќе ви подарам успех кога ќе зборувате зборови со кои вниманието на другите ќе го насочувате кон неботоʼ“ (Елена Вајт, *Делата на апостолите*, стр. 29 ориг.).

**Прашања за разговор**

`1. Размислете што значи тоа што првите Божји зборови до паднатиот човек не биле: „Што направи?“ Или: „Зошто не ме послуша?“ Наместо тоа, Неговите први зборови биле: „Каде си?“ Каква утеха тој факт би требало да ни влее, кога станува збор за Божјата намера спрема нас и нашите најблиски?`

`2. Размислете што значи тоа што сам Бог, во личноста на Исуса Христа, дошол на овој свет за да нѐ спаси. Христос на крстот бил врховeн израз на Бога како Бог на мисијата. Што ни кажува тоа за Неговиот карактер?`

`3. Оваа мисија му припаѓа на Бога. Од оваа причина, Тој ќе ги опреми и ќе ги зајакне луѓето за таа задача. Кога ќе ги согледате предизвиците на евангелизирањето на целиот свет во светлината на тој факт, како тоа ви помага да се изборите со чувството на несоодветност и страв?`

---

#### Додаток: Утрински стих

**Единствениот сигурен Водич:** Лука 23,32–42.