---
title: Божјата мисија за нас - 2 дел
date: 07/10/2023
---

### Прочитајте ги библиските текстови:
Јован 20,21.22; Матеј 28,16-20; Откровение 14,6.7; 5. Мојсеева 7,6.11.12; Откровение 7,9.10.

> <p>Запомнете го стихот</p>
> „Одете и научете ги сите народи, крштавајќи ги во името на Отецот, и Синот, и Светиот Дух“ (Матеј 28,19).

Темата за Бога како Бог на мисијата се провлекува низ целото Свето писмо. Тоа е поврзувачка нишка на човечката историја, која ја открива целта на Божјото создавање. И уште повеќе, го обединува божественото откровение чиј главен фокус е обновувањето на Божјиот лик во Неговите паднати деца (спореди Колосјани 3,9.10; 1. Јованово 3,2).

Божјата мисија служи и како заднина во однос на која треба да ја согледуваме и да ја разбереме Божјата реч. Кога ја читаме Библијата, го запознаваме Бога кој доброволно ни ја подава својата рака. И покрај раздвојувањето предизвикано од гревот (Исаија 59,2), Бог преку својата мисија продолжува да го обновува нарушениот однос со човештвото до славниот момент кога Тој ќе создаде сè одново (види Откровение 21,5).

Во меѓувреме, Бог одлучил да ни се открие на начин кој ни овозможува да ја разбереме Неговата природа и цел и, пред сè, да оствариме вистинска и трајна врска со Него. Со други зборови, имаме можност не само да Го запознаеме, туку и да им кажуваме на другите за нашето искуство со Него и за Неговата спасоносна љубов.

Според тоа, во Светото писмо, Бог ни ги дава основните елементи на она што ја сочинува суштината на Неговата мисија.

---

#### Додаток: Утрински стих

**Заштитник:** Псалми 18,2.