---
title:  Искуство
date:   13/10/2023
---

#### Две момчиња, две молитви: Дел 2

_од Ендру Мек Чесни_

Поминале осум месеци по чудесниот одговор на молитвата, а членовите на адвентистичката црква на седмиот ден повторно го посетиле таткото во сабота во Конакри, Гвинеја.
Петнаесет луѓе пристигнале со неговите синови, Јуниор и Емили, кои го посетувале адвентистичко училиште во црквата. 

„Ние сме тука да се молиме“, рекол црковниот старешина. Таткото навистина го ценел гестот, но овојпат имал и прашање.
„Зошто сите останати христијани одат во црква во недела, но вие се поклонувате во сабота? - прашал тој. Старешината го покани татко ми да ја отвори својата Библија во книгата Излез 20,8–10.
Таткото читал : , „Помни го саботниот ден, за да го осветуваш. Шест дена ќе работиш и ќе ги вршиш сите свои работи. А седмиот ден е сабота Господова, на твојот Бог.“ (NKJV). 
Но, таткото не бил убеден. „Седмиот ден е недела“, рекол тој. Старешината го замолил овојпат да го отвори Евангелието по Матеј 28,1. 
Таткото продолжил да чита: „А по саботата, на осамнување на првиот седмичен ден, дојдоа Марија Магдалена и другата Марија да го видат гробот.“. 
Татко увидел дека седмиот ден од Библијата е сабота. „Разбирам“, рекол тој. „Ајде да се молиме“. 

Откако црковната група си заминала, таткото ѝ ги покажал стиховите на својата сопруга, но таа не била осведочена.
„Не, ние ќе останеме во нашата црква“, рекла таа. „Не ми е гајле што тие имаат да кажат. Дури и ако нашите деца одлучат да одат во нивната црква, јас нема да ја напуштам мојата“. 

Таткото предложил да се молат одредено време и да постат. 
„Овие прашања започнаа уште кога нашите деца почнаа да го посетуваат тоа училиште“, рекол тој. 
„Ги испративме нашите деца таму да се едуцираат. Не знаеме дали Бог ги испратил нашите деца во таа црква, за да не одведе и нас таму.
Ако ова е црквата на Исус, нека ни го покаже Исуса“. 

Таткото и мајката се молеле и постеле една недела. 

„Ако ова е Твоја волја, нека ништо не нè спречува да одиме во црква следната сабота“, се молел таткото. 
Следната сабота, сè се одвивало лесно. Мајката се согласи да оди во Адвентистичката црква и членовите на црквата срдечно ги пречекале.
Таткото бил неверојатно среќен. Чувствувал како товарот да е тргнат. Порано тој не бил постојан во молитвите, но сега имал енергија да се моли навистина редовно. 
Додека се молел, Бог одговорил и неговиот живот се променил. Неговата работа процветла. 
Почнал да ги поправа односите со своите родители, браќа и сестри. Дури и неговиот постар брат го именувал своето дете по него.

Нешто подоцна тој и неговата сопруга ги предале своите срца на Исус и се крстиле. 
„Имам мир“, рекол таткото, чие име е Пепе Вокториен Соропогуи, а името на неговата сопруга е Тидо Грејс Хаба. 
„Раката на Исус е во оваа црква, а јас му благодарам на Бога што ме донесе овде“.