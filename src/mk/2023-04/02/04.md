---
title: Пораката на мисијата - вечното Евангелие
date: 10/10/2023
---

`Прочитајте Откровение 14,6.7. Кои аспекти на Божјата мисија можеме да ги препознаеме во „вечното евангелие“ изнесено од страна на првиот од трите ангели од Откровение 14?`

Тоа е единственото место во Светото писмо каде што се поврзани зборовите „вечно“ и „евангелие“. Евангелието е добрата вест за благодатта што им се нуди на сите преку Исуса Христа. Тој дошол на нашиот свет за да ни ја покаже својата „благодат и вистина“ (Јован 1,14). Тој живеел безгрешен живот и умрел на крстот како заменичка жртва за да ја поднесе казната за нашите гревови (Исаија 53,4.5; 1. Петрово 3,18). Потоа воскреснал, се вратил на небото, бил возвишен од Отецот и денес посредува за нас во небесното светилиште (Откровение 1,18; Дела 2,33; Евреите 7,25). И наскоро ќе го исполни своето најголемо ветување – ќе се врати во величественост и слава за конечно, по милениумот, да го воспостави Божјето царство на земјата (Јован 14,1-4; Дела 1,11; Откровение 21,1-4). Сите овие се суштински реалности на вечното евангелие.

Сепак, фактот дека оваа порака е вечна, има исклучително голема важност. Постои само едно евангелие кое може да нѐ спаси. И тоа ќе остане исто додека Божјата мисија не биде целосно исполнета. Никогаш нема да има друго евангелие. Лажните учења и доктрини доаѓаат и си поминуваат (Ефесјаните 4,14), но пораката за спасение – вечното евангелие е непроменливо, а оние кои веруваат и живеат во послушност кон него ќе бидат наградени (види 5. Мојсеева 5,33; Римјаните 2,6).

Истиот налог што им бил даден на првите ученици, даден ни е и нам денес. Ние мора да продолжиме со таа задача да создаваме ученици за Христа низ целиот свет. Но, какви треба да бидат тие ученици? Добри, чесни, целосно посветени луѓе, полни со љубов? Овие особини се од суштинска важност, но не и доволни. Мораме да создаваме ученици кои ќе бидат сосредоточени на сите библиски елементи на учеништвото (Лука 9,23; Јован 13,34.35; 2. Коринтјани 5,17), со крајна цел да бидеме подготвени и да ги подготвиме другите за второто доаѓање на нашиот Учител, Исус Христос.Истиот налог што им бил даден на првите ученици, даден ни е и нам денес. Ние мора да продолжиме со таа задача да создаваме ученици за Христа низ целиот свет. Но, какви треба да бидат тие ученици? Добри, чесни, целосно посветени луѓе, полни со љубов? Овие особини се од суштинска важност, но не и доволни. Мораме да создаваме ученици кои ќе бидат сосредоточени на сите библиски елементи на учеништвото (Лука 9,23; Јован 13,34.35; 2. Коринтјани 5,17), со крајна цел да бидеме подготвени и да ги подготвиме другите за второто доаѓање на нашиот Учител, Исус Христос.

„Најавувањето на судот всушност претставува проповедање дека второто Христово доаѓање е пред врата (Откровение 14,6.7). Тоа најавување е наречено вечно евангелие. Според тоа, проповедањето на второто Христово доаѓање, објавувањето на неговата близина, е прикажано како суштински дел на евангелската порака...“ (Еленa Г. Вајт, *Христовите параболи*, стр. 227, 228 оригинал).

`Како концептот на судот е поврзан со „вечното евангелие“ во пораката на првиот ангел? Зошто е евангелието незаменливо, кога станува збор за идејата за судот?`

---

#### Додаток: Утрински стих

**Милостивиот Спасител:** Откровение 5,13.