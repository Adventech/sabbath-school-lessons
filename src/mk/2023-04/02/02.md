---
title: Триеден Бог - потеклото на мисијата
date: 08/10/2023
---

Божјата мисија, претставена во Светото писмо, на чело и во средиште го има Исуса Христа, како единствен пат до спасението. Сам Христос изјавил: „Исус му рече: ʻЈас сум Патот, Вистината и Животот; никој не доаѓа кај Отецот, освен преку Менеʼ“ (Јован 14,6). Но исто така, Тој ни помага да ја разбереме и суштинската важност што триедниот Бог ја има за Неговата мисија.

Сè што правел Христос, било за или од Неговиот Небесен Отец (видете Јован 4,34; Јован 5,30; Јован 12,45). Меѓутоа, секогаш мораме да имаме на ум дека Исусовата мисија не започнала кога дошол на овој свет. Тој ја примил од Отецот уште пред создавањето на нашиот свет (споредете со Ефесјаните 1,4; 1. Петрово 1,20).

Според тоа, Бог го планирал своето доаѓање меѓу луѓето уште пред да ги постави темелите на нашата планета и доброволно влегол во човечката историја за да ја оствари таа цел.

Синот го создал овој свет (Јован 1,3) и „кога се исполни времето“ (Галатјаните 4,4), Бог ја покажал својата љубов испраќајќи го Синот овде (Јован 3,16.17). Синот дошол, умрел на крстот и ја победил смртта. Потоа, испратен од Отецот, Духот дошол овде (Јован 14,26; Јован 16,7), го осведочил светот (Јован 16,8-11) и денес ја продолжува мисијата на Отецот и Синот со тоа што го зајакнува и испраќа Божјиот народ во мисија (Јован 14,26; Јован 16,13,14).

`Прочитајте го текстот Јован 20,21.22. Како треба да ја обликува нашата мисија сфаќањето дека таа потекнува од Отецот, Синот и Светиот Дух?`

Иако зборот „тројство“ не се наоѓа во Библијата, има многу докази поврзани со мисијата во која се вклучени сите три Лица на Божеството. На пример, по воскресението, Христос им се јавил на своите ученици и им ветил: „Еве, Јас ќе го испратам на вас *ветувањето на Мојот Татко;* а вие останете во градот, додека не се облечете во сила одозгора!“ (Лука 24,49) Тука ја гледаме реалноста на мисијата на Божеството изразена во една реченица: ветувањето на Отецот, уверувањето на Синот дека ветувањето ќе се исполни и самото ветување – доаѓањето на Светиот Дух (видете: Лука 3,16; Дела 1,4.5.8).

Од тоа дознаваме дека оваа мисија, всушност, не е наша. Таа му припаѓа на триедниот Бог. Како таква, таа сигурно нема да пропадне.

`Отецот, Синот и Светиот Дух – сите заедно се вклучени во делото на спасување на душите. Зошто таа мисла треба да ни биде исклучително утешна?`

---

#### Додаток: Утрински стих

**Пророкот од Галилеја:** Јован 6,14.