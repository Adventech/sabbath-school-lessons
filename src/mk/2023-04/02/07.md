---
title: За натамошно проучување
date: 13/10/2023
---

***За сведоштво за сите народи.*** „Зборовите на Спасителот: ‘Вие сте светлина на светот’, укажуваат на фактот дека Тој им доверил на своите следбеници мисија од светски размери. Како што сончевите зраци продираат до најоддалечените краишта на земјината топка, така Бог планира светлината на eвангелието да допре до секоја душа на земјата. Кога Христовата црква би ја исполнила намерата на нашиот Господ, светлината би ги осветлила сите што седат во темнина, ‘во пределот и сенката на смртта’“. Наместо да се групираат и да ја избегнуваат одговорноста и носењето на крстот, членовите на црквата ќе бидат расеани по сите земји, дозволувајќи Христовата светлина да свети преку нив. Тие би работеле како што работел Тој на спасение на душите, и на тој начин ова ‘евангелие за царството’ брзо би се раширило низ целиот свет.

Од сите земји се слуша македонскиот повик: ‘Дојдете да ни помогнете’. Бог ги отворил полињата пред нас. Небесните созданија соработуваат со луѓето. Провидението оди пред нас, а божествената сила се здружува со човечките напори. Сигурно се слепи оние што не го гледаат Господовото дело, и глуви оние што не го слушаат повикот на верниот Пастир упатен до неговите овци. Некои го слушнале Божјиот повик и одговориле. Нека се оѕвие сега секое посветено срце, настојувајќи да ја објавува животворната порака. Ако мажите и жените понизно и верно го преземат делото што Бог им го дал и наменил, божествената сила ќе се покаже во обратувањето на мнозина кон вистината. Резултатите од нивните напори ќе бидат величествени“ (Елена Г. Вајт, *The Advent Review и Sabbath Herald*, 14 ноември 1912 г.).

**Прашања за разговор**

`1. Веродостојноста на влијанието на црквата во заедницата главно се одредува од степенот до кој ние – телото Христово – во нашиот живот даваме пример за Божјата љубов додека ја исполнуваме Неговата мисија. Како вие лично се справувате со тој предизвик?`

`2. Што мислите, како вашата црква ја гледаат и разбираат нејзините соседи кои не се адвентисти? Како го знаете тоа? Ако нивното мислење е позитивно, што можете да направите за дополнително да го утврдите? Ако е негативно, што можете да направите за да го промените?`

`3. Зошто е толку важно да се инсистира „вечното евангелие“ да остане во центарот на нашата мисија во светот? На крајот на краиштата, каква надеж можеме да пружиме кому било, каде и да е, ако не е втемелена на големата надеж што ја имаме благодарение на евангелието, добрата вест за она што Исус го направил за нас на крстот?`

---

#### Додаток: Утрински стих

**Помудар од Соломон:** 1. Коринтјани 1,24