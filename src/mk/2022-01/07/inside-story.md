---
title:  Искуство
date:   11/02/2022
---

#### Шеќерен шок

_од Ендру Мек Чесни_

Оунг, работник во фабрика за шеќер во Лаос, бил крстен, но изгубил интерес за Исус по околу три години. Пасторот го посетил дома со покана да се врати во црква на богослужба во Сабота.

"Да, ќе дојдам", ветил Оунг. Но, тој не го сторил тоа.

Кога пасторот се вратил повторно да го покани, Оунг му објаснил дека ги пропуштил црковните служби бидејќи пријател неочекувано дошол во неговата куќа.

"Ќе дојдам следната Сабота", ветил Оунг. Но, тој не го сторил тоа.

Кога пасторот повторно се вратил, Оунг објаснил дека неговиот велосипед се расипал. Пасторот го посетувал многу пати, но Оунг секогаш имал изговори. Членовите на црквата се молеле, а пасторот продолжувал да го кани. Но, Оунг се чинеше дека се оддалечил од Исус.

По некое време почнал да пие и да прави проблеми дома. Тој често ја тепал својата постара сестра, оставајќи и модринки на лицето, рацете и нозете. Неговата сестра, верен член на црквата, конечно морала да се исели од куќата, оставајќи го со сопругата и децата. Сестрата дошла во црква со солзи во очите. Таа го сакала својот брат. "Ве молам, не престанувајте да се молите за Оунг", рекла таа.

Еден ден, додека Оунг работел во фабриката за шеќер, се качил на челична скала за да земе шеќер од џиновски челичен контејнер.

Активноста била нормален дел од неговата работа. Но, на овој ден, електричната жица поврзана со челичниот контејнер не функционирала соодветно. Како што ги подал рацете за да го фати горниот раб на контејнерот, шок од струја минал низ неговите раце и тело.

Електричната струја го залепила за контејнерот. Не можел да ги тргне рацете од работ. Во тој момент помислил на семејството.

Потоа се сетил и на Бога. "Боже, те молам помогни ми!" се молел.

Оддеднаш електричната струја престанала и тој паднал долу на подот.

Само една мисла му го исполнила умот: Господ ми даде нов живот за повторно да живеам. Оунг требало да умре, но тој бил жив. Во инцидентот тешко му изгорела левата рака, но инаку бил добро.

Селаните не можеле да поверуваат дека тој е сè уште жив.

Оунг и рекол на својата сопруга дека планира повторно да му го предаде животот на Исус. "Морам да се вратам во црква бидејќи Бог ми даде нов живот", рекол тој. "Морам да бидам сведок за Него бидејќи требаше да умрам, но жив сум. Морам да се вратам кај Него."