---
title: За натамошно проучување
date: 11/02/2022
---

Прочитајте ја главата со наслов „Омилениот Јован“ во книгата *Делата на апостолите* од Елена Вајт, стр. 539-545 (оригинал), како и главата насловена со „Јуда“ во книгата *Копнежот на вековите*, стр. 716-722 (оригинал).

„Борбата против самиот себе е најголема борба што кога и да е се водела. Откажувањето од самиот себе, комплетното прифаќање на Божјата волја, не оди без борба; но душата мора да му се покори на Бога пред да може да се прероди и да стане света“ (Елена Вајт, *Патот кон Христа*, стр. 43).

„Јован копнеел да биде сличен на Исуса и под влијание на Христовата љубов тој станал кроток и понизен. Неговото ’јас’ наполно било скриено во Исуса. Повеќе од сите други Јован бил предан и проникнат со силата на тој чудесен живот...

Длабоката љубов кон Христа кај Јована будела непреодолива желба секогаш да биде во негова најнепосредна близина. Спасителот ги сакал сите свои дванаесет ученици, но Јован бил со најприемчив дух. Тој бил помлад од другите и со најдлабока детска доверба му го отворил своето срце на Исуса. Така воспоставил најтесна заедница со Христа и преку него на луѓето им е соопштена најдлабоката духовна наука на Спасителот...

Убавината на светоста која го преобразила од секој дел на неговото битие болскотела со блескот сличен на Христа. Во својата безгранична љубов и обожавање Јован го набљудувал Спасителот сѐ додека сличноста со Христа и желбата за најблиска заедница со него не станале негова единствена желба и додека неговиот карактер не станал верен одраз на карактерот на Учителот“ (*Делата на апостолите*, стр. 544, 545 ориг.).

**Прашања за разговор**

`1. Животот на Јован, саканиот ученик, и животот на Јуда Искариотски, даваат важен контраст. Кога Исус првпат го здогледал Јован и неговиот брат, ги нарекол Воанергес, синови на „громот“. Јован имал сериозни недостатоци. Јуда исто така имал недостатоци, и тие не биле подраматични и посериозни од оние на Јован. Тогаш, зошто Јован го попримил Исусовиот лик, додека Јуда извршил грев против Светиот Дух? Во што била разликата?`

`2. Исус ги повикува верниците да го земат својот крст и да Го следат. Која е разликата меѓу земање на крстот и свесно изложување на злоупотреба од страна на другите?`

`3. Зошто Бог бара од нас целосно да му го предадеме својот живот? Каков однос постои меѓу слободната волја и спасението?`

