---
title:  Искуство
date:   14/01/2022
---

#### Пиење со селаните

_од Ко Минџи_

Селаните во северниот дел на Тајван не биле заинтересирани за Библиски проучувања. Многумина оделе во една од двете Христијански цркви во селото, додека други времето го поминувале пиејќи алкохол. Црковните луѓе ги избегнувале алкохоличарите.

Што можев јас да направам?

Решив да го следам примерот на Исус и да се спријателам со алкохоличарите. "Само Христовиот метод ќе даде вистински успех во допирањето до луѓето. Спасителот се мешал со луѓето како оној кој им посакувал добро. Тој го покажал своето сочувство кон нив, им служел на нивните потреби и ја добил нивната доверба. Потоа им заповедал: 'Следете ме'" (Елен Г. Вајт, *Здравје и среќа*, стр. 143).

Решив да пијам со селаните. На крајот на краиштата, Павле изјавил: „Станав сè за сите луѓе, за на секој начин да спасам некои“ во неговиот моќен опис за тоа како да се биде делотворен мисионер во 1. Коринтјани 9,19-23.

На алкохоличарите не им беше проблем да пијат заедно со мене. Сакаа да пијат со мене. Но, наместо алкохол им дадов чај. Откако испија обилни количини чај, не им остана место за алкохол. Постепено престанаа да пијат алкохол и почнаа да ја проучуваат Библијата со мене. Поминаа неколку месеци, а двајца поранешни алкохоличари му ги предадоа срцата на Исус и се крстија во Август 2019 година.

После шест месеци се случи трагедија. Еден од новокрстените, млад човек, се разболе и умре. Неговата смрт ме погоди силно и извикав кон Бога: "Зошто?"

Набргу по погребот, мајката и братот на починатиот млад човек неочекувано дојдоа кај мене и побараа Библиски проучувања. Тогаш другите селани го следеа нивниот пример. Кон крајот на 2020 година, тие и другите селани се собраа на еднодневен здравствен семинар организиран од одделот здравствено мисионство на Адвентистичката црква во Тајван. Ден после семинарот се крстија пет селани.

Бог има бескрајна милост и сочувство, и Тој подготвил пат за спасение за секој човек на земјата. Господ вели: "Зашто Моите мисли не се ваши мисли, ниту вашите патишта се Мои патишта" (Исаија 55,8). Целата слава му припаѓа на Јехова Бог!