---
title: Исус - наш верен брат
date: 15/01/2022
---

### Прочитајте ги библиските текстови:
3. Мојсеева 25,25-27; Евреите 2,14-16; Евреите 11,24-26; 1. Коринтјани 15,50; Евреите 5,8.9; Евреите 12,1-4.

> <p>Запомнете го стихот</p>
> „А бидејќи децата се учесници во телото и крвта, така и Тој зеде еднакво учество во тоа, та преку смртта да го победи оној што ја има власта над смртта, односно ѓаволот“ (Евреите 2,14).

Во првата глава од Посланието до Евреите (Евреите 1), за Исус се зборува како Син Божји, владетел над ангелите, кој е „одблесок на Божјата слава и отпечаток на Неговата суштина“ (Евреите 1,3). Во Евреите 2, Исус е Син човечки, кој бил направен малку помал од ангелите и ја усвоил човечката природа со сите нејзини слабости, дури и до смрт (Евреите 2,7).

Во Посланието до Евреите 1, Бог за Исуса кажува: „Ти си Син Мој“ (Евреите 1,5). Во Евреите 2, Исус зборува за човечките деца како негови „браќа“ (Евреите 2,12).

Во Евреите 1, Отецот го прогласува божествениот суверенитет на Синот (Евреите 1,8-12). Во Евреите 2, Синот ја потврдува својата верност кон Отецот (Евреите 2,13).

Во Евреите 1, Исус е Господ, Создател, Одржувач и Суверен. Во Евреите 2, Исус е човечки Првосвештеник, милостив и верен.

Накратко, описот на Исуса како верен и милостив брат е прикажан паралелно со описот на Синот како крајна манифестација на вечниот Бог Создател (Евреите 1,1-4).

