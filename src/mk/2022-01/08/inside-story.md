---
title:  Искуство
date:   18/02/2022
---

#### Сабота или стипендија?

_од Ендру Мек Чесни_

Тоа била понуда што девојка - адвентистка не можела да ја одбие: целосна стипендија за студирање во приватно не-Христијанско училиште.

Малевелев пораснала во адвентистички дом и била научена да се сеќава на Бог во сите нејзини одлуки. Таа планирала да влезе во Тајванската Адвентистичка академија кога ќе заврши шесто одделение. Но, тогаш во нејзиното село се појавиле рекрутери од едно приватно училиште и ѝ понудиле целосна стипендија.

Школарината на Тајванската Адвентистичка академија била висока, па на нејзините родители би им било тешко да го поддржуваат школувањето . Го замолиле девојчето да оди во приватното училиште.

За време на летниот распуст, Малевелев го посетила училиштето и видела дека ќе треба да посетува настава во Сабота. Таа не би можела да оди во црква за да му служи на Бог во тој ден. Во неа избувнал конфликт: Дали да ја прифати стипендијата или да ја држи Саботата? Таа знаела дека треба да ја избере Саботата.

На крајот на летото, родителите на Малевелев инсистирале таа да оди во приватното училиште. Девојчето се чувствувало ужасно обесхрабрено и жестоко се молело.

"Боже, помогни ми", се молела таа. "Покажи ми што да направам."

Земајќи храброст, таа љубезно, но решително им зборувала на родителите. "Сакам да одам во Тајванската Адвентистичка академија", рекла таа. "Нема да одам на часови во Сабота затоа што сакам да одам во црква."

Таа ја објаснила својата желба да му остане верна на Бог со тоа што ги држела сите десет заповеди, вклучително и четвртата: "Помни го саботниот ден, за да го осветуваш." (2. Мојсеева 20,8).

"Не сакам да ја изневерам вистината на која што ме научи мојот дедо", рекла таа.

Гледајќи ја решителноста на девојчето, нејзините родители ѝ дозволиле да студира на Адвентистичката академија. Малевелев студира пет години во училиштето и е 11-то одделение. "Имам прекрасни учители и соученици, а ние сме како големо семејство", вели таа. "Стекнав многу христијански пријатели. Заедно имаме утринско и вечерно богослужение, заедно се молиме и заедно учиме. Го негувам секој момент во училиштето."

Малевелев е надежна за иднината. "Знам дека Бог ќе ме води и ќе го исполни својот прекрасен план за мене", вели таа. "Кога треба да донесете важна одлука, верувајте во Бог и избирајте според Неговата волја и задоволство. Цело време се охрабрувам со Проповедник 12,1. Сега ја споделувам мојата тајна со вас и Бог нека ве благослови."