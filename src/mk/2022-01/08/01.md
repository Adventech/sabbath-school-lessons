---
title: Исус - посредник на новиот завет
date: 12/02/2022
---

### Прочитајте ги библиските текстови:
Евреите 7,11-19; Евреите 8,10-12; Еремија 31,31-34; Евреите 8,1-6; 2. Мојсеева 24,1-8; Езекиел 36,26.27.

> <p>Запомнете го стихот</p>
> „А сега тој доби толку подобра служба, и стана посредник на подобар завет, кој е утврден врз подобри ветувања“ (Евреите 8,6).

Со тоа што живеел совршен живот, а потоа и умрел наместо нас, Исус посредувал со еден нов и подобар завет меѓу Бога и луѓето. Тој со својата смрт ја укинал смртната казна што ја барале нашите престапи и го овозможил новиот завет.

Оваа вистина е објаснета во текстот Евреите 10,5-10, кој наведува дека, според барањата на заветот, Исус покажал совршена послушност.\
Тој текст се повикува на 40. псалм кој зборува за желбата на Месија да покаже совршена послушност кон Бога: „Тогаш реков: еве идам, во свитокот на книгата за Мене е напишано, со задоволство ќе ја исполнам волјата твоја, Боже мој, Твојот закон е во срцето мое“ (Псалми 40,7.8).\
„Во првобитниот контекст овој израз (ќе ја исполнам волјата твоја) опишувал морална послушност кон Божјата волја. Писателот на Посланието до Евреите го користи овој израз за да покаже дека Христовата жртва ја исполнила Божјата волја давајќи прифатливо помирување, кое не можело да биде обезбедено со животински жртви“ (Ellen G. White, *SDA Bible Commentary*, vol. 7, p. 460).

За Павле, овој псалм добива посебно значење со Исусовото отелотворување. Исус бил олицетворение на новозаветната послушност. Тој е наш пример. Ние сме спасени не само благодарение на Неговата смрт, туку и поради Неговата совршена послушност.

