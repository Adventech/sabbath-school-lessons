---
title: За натамошно проучување
date: 25/02/2022
---

Во книгата Копнежот на вековите од Елена Вајт прочитајте ги главите „Голгота“, стр. 741-757 (ориг.) и „Се сврши“, стр. 758-764 (ориг.).

Професорот Јиржи Москала ја објаснил природата на тој предадвентен суд. Бог „не е тука да ги изнесе моите гревови на виделина како во излог. Напротив, Тој прво ќе укаже на восхитувачката моќ на својата преобразувачка благодат, а потоа, пред целата вселена, Тој, како вистински Сведок на целокупниот мој живот, ќе го објасни мојот став спрема Бога, моите внатрешни мотиви, моето размислување, моите дела, моите насоки и правец на животот. Тој сето тоа јасно ќе го изложи. Исус ќе посведочи дека сум направил многу грешки, дека сум го прекршил Неговиот свет закон, но и дека сум се покајал, сум побарал проштавање и сум се променил со Неговата благодат. Тој ќе изјави: ʻМојата крв е доволна за грешникот Москала! Неговиот живот е насочен кон мене.\
Неговиот став спрема мене и спрема другите луѓе е топол и несебичен.\
Во него можам да имам доверба. Тој е мој добар и верен слугаʼ“ (*Тоwаrd а Biblical Тhеоlоgy оf God’s Judgment: А Celebration of the Cross in Seven Phases of Divine Universal Judgment*, Journal of the Аdventist Тhеоlоgical Society 15; Spring 2004: p. 155).

„Избавените и безгрешни суштества во Христовиот крст ќе пронајдат своја наука и своја песна. Ќе видат дека славата што блескоти од Христовото лице всушност е славата на неговата самопрегорна љубов. Во светлината од Голгота ќе се види дека законот на таа самопрегорна љубов е закон на животот за земјата и за небото; дека љубовта која ’не го бара своето’ има свој извор во Божјето срце; дека во Оној, кој бил кроток и понизен, се открил карактерот на Оној кој живее во светлина кон која ниеден човек не може да пристапи“ (*Копнежот на вековите*, стр. 19, 20 ориг.).

**Прашања за разговор**

`1. Луѓето отсекогаш биле склони да му принесуваат разни жртви на Бога во замена за проштавање или спасение. Некои му нудат на Бога херојски дела на покајание (долги патувања и сл.). Други нудат живот посветен на служба, самонаметнато лишување, итн. Како треба да се гледа на овие дела во светлината на Исусовата жртва и тврдењето на Светото писмо дека крстот ги укинал сите тие жртви (Даниел 9,27; Евреите 10,18)?`

`2. Во исто време, која е улогата на жртвата во животот на верникот? Што мислел Исус кога рекол дека треба да го земеме својот крст и да Го следиме (Матеј 16,24), или апостол Павле кога рекол дека треба да го принесуваме своето тело како „жива, света и угодна жртва на Бога“ (Римјаните 12,1)? Во каква врска се Исусовите упатства (Матеј 16,24) и упатствата на Павле (Римјаните 12,1) со текстот Евреите 13,15.16?`

