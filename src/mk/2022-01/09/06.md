---
title: Судот и божјиот карактер
date: 24/02/2022
---

`Прочитајте ги следните текстови: Римјаните 3,21-26; Римјаните 1,16.17 и Римјаните 5,8. Што ни открива за Бога откупувањето на Крстот заради простување на нашите гревови?`

Простувањето на нашите гревови вклучува две фази во Исусовото посредување, во двете одделенија на небесното светилиште. Прво, Исус ги отстранил нашите гревови и сам ги понел на крстот, за да им обезбеди проштавање на сите што веруваат во Него (Дела 2,38; Дела 5,31). На крстот Исус добил право да му прости на секој што верува во Него, зашто Тој ги понел гревовите на сите луѓе. Тој, исто така, вовел нов завет, кој му овозможува да го втисне Божјиот закон во срцата на верниците преку Светиот Дух (Евреите 8,10-12; Езекиел 36,25-27).

Втората фаза од Исусовата службата го опфаќа судот – предадвентниот суд, кој од гледна точка на Посланието до Евреите сè уште бил во иднина (Евреите 2,1-4; Евреите 6,2; Евреите 9,27.28; 10,25). Овој суд започнува со Божјиот народ и е опишан во следните текстови: Даниел 7,9-27; Матеј 22,1-14 и Откровение 14,7. Неговата цел е да покаже дека Бог е праведен кога му простува на својот народ. На тој суд, извештаите за нивниот живот ќе се стави на увид на целата вселена. Бог ќе покаже што се случувало во срцата на овие верници, како тие го прифатиле Исуса како свој Спасител и го примиле Неговиот Дух во нивниот живот.

Во врска со тој суд, Елен Г. Вајт напиша: „Човек не може сам да се одбрани со овие обвинувања. Тој стои пред Бога во својата облека извалкана од гревот признавајќи ја својата вина. Но, Исус, нашиот Застапник, упатува делотворна молитва во полза на сите оние кои му ја доверуваат својата душа со покајание и вера во неговата грижа. Тој се залага за нивниот случај и го победува нивниот обвинител со моќните докази од Голгота. Со Неговата совршена послушност кон Божјиот закон, дури и до смрт на крстот, Тој ја стекнал сета власт над небото и земјата, и бара од Својот Татко милост и простување за помирување за виновните... Иако секогаш треба да бидеме свесни за нашата грешна состојба, ние мора да се потпреме на Христа како наша праведност, наше посветување и откупување. Ние не можеме да одговориме на обвинувањата што сатаната ги упатува против нас. Само Христос може да упати делотворна молитва во наша полза. Тој е во состојба да го замолчи клеветникот повикувајќи се не на нашите заслуги, туку на Неговите лични заслуги“ (*Сведоштва за Црквата*, том. 5, стр. 471, 472).

`Зошто крстот и Исусовата служба во наша полза ни даваат до знаење дека треба да гледаме на судот со доверба, но и со понизност и покајание?`

