---
title: За натамошно проучување
date: 31/12/2021
---

Давид А. Де Силва јасно објаснува зошто раните христијани трпеле прогонство: „Христијаните усвоиле начин на живот кој... се сметал за несоцијален, па дури и разорен. Служењето на разни богови, во вид на ритуално принесување жртви и слично, се сметало за симбол на лојалност кон државата, властите, пријателите и семејството. Поклонувањето на овие божества било еден вид симбол на посветеност на односите што го правеле општеството стабилно и просперитетно. И токму затоа што не се придржувале кон тоа, на христијаните (како и на Евреите) се гледало со сомнеж како на потенцијални прекршители на законите и поткопувачки елементи во рамките на царството“ (*Perserverance in Gratitude*; Grand Rapids, MI: Eerdmans Publishing Company, 2000, p. 12).

„За обесхрабрените постои сигурен лек – вера, молитва и работа. Верата и работата му влеваат на човекот сигурност и задоволство, кои ќе јакнат од ден во ден. Дали лесно се препушташ на мрачни чувства или крајна малодушност? Не стравувај ни во најцрните денови, кога сè изгледа безнадежно. Имај вера во Бога. Нему Му се познати сите твои потреби. Тој е семоќен. Неговата безгранична љубов и милосрдност никогаш не исцрпуваат. Не стравувај дека нема да го исполни своето ветување. Тој е вечна вистина. Тој никогаш нема да го измени заветот што го склучил со оние кои Го љубат. Бог им дава на своите верни слуги онолку сила колку што им е потребно. Апостол Павле сведочи: ’И ми рече: доволна ти е мојата благодат; бидејќи мојата сила наполно се покажува во слабоста... затоа добро ми е во слабостите, во навредување, во маки, во прогонување, во тага за Христа, зашто кога сум слаб, тогаш сум силен’ (2. Коринтјани 12,9.10)“ (Елена Вајт, Пророци и цареви, стр.164, 165 оригинал).

**Прашања за разговор**

`1. Дали е можно да бидеме „поинакви“ поради нашaтa христијанскa определеност, а сепак да не бидеме обвинети за „одвојување“ и занемарување на другите? Ако е така, на кој начин?`

`2. Зборот „опомена“ во Библијата може да се однесува на укор или на охрабрување. На што треба да обрнеме внимание кога укоруваме лице кое е обесхрабрено?`

`3. Кои сличности ги забележувате меѓу искуството на читателите на Посланието до Евреите и искуството на Лаодикејската црква во текстот Откровение 3,14-22? Во која смисла нашето денешно искуство, две илјади години подоцна, е слично на нивното, и што можеме да научиме од таа сличност?`

