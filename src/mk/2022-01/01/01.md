---
title: Писмо упатено до Евреите - но и до нас
date: 25/12/2021
---

### Прочитајте ги библиските текстови:
Евреите 2,3.4; 1. Петрово 4,14.16; Евреите 13,1-9.13; 1. Царевите 19,1-18; Евреите 3,12-14; 4. Мојсеева 13.

> <p>Запомнете го стихот</p>
> „Најнапред ви е потребно трпение, па, откако ќе ја исполните волјата Божја, да го добиете ветеното“ (Евреите 10,36).

Дали некогаш сте замислувале како би изгледало да го слушате Исуса или некој од апостолите додека проповеда? Ние имаме пишани извадоци и резимеа на некои од нивните проповеди, кои ни даваат само ограничен увид во тоа како навистина изгледало да се слушаат. Меѓутоа, Бог зачувал барем една целосна проповед за нас во Библијата – Посланието на Павле до Евреите.

Павле, авторот на Посланието до Евреите, своето дело го нарекол „поучно слово“ (Евреите 13,22). Овој израз се користи во оваа проповед како во синагога (Дела апостолски 13,15) и во христијанското богослужение (1. Тимотеј 4,13). Врз основа на тоа, се тврди дека Посланието до Евреите е најраната „целосна христијанска проповед“ што ја имаме. Пораката до Евреите била упатена до верниците што го прифатиле Исуса, но потоа искусиле тешкотии. Некои биле јавно понижувани и прогонувани (Евреите 10,32-34). Други се соочиле со финансиски проблеми (Евреите 13,5.6). Многумина се умориле и почнале да ја преиспитуваат својата вера (Евреите 3,12.13). Дали некој од нас денес се препознава во ова?

Меѓутоа, во оваа инспиративна проповед, апостолот ги повикува своите слушатели (а со тоа и нас) да истраат во верата во Исуса и својот поглед да го приковаат на Него, кој сега се наоѓа во небесното светилиште.

