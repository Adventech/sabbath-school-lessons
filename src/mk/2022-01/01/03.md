---
title: Борба 
date: 27/12/2021
---

Откако ќе ја признаеле својата вера во Христа и се придружувале на црквата, верниците поставувале некој вид граница што јасно ги одделувалa од останатите во општеството. За жал, ова станало извор на конфликт бидејќи водело дотаму што се создавал негативен суд за нивната заедница и нејзините вредности.

`Прочитајте Евреите 10,32-34 и Евреите 13,3. Какво било искуството на оние пред кои Посланието до Евреите им било читано по нивното обратување?`

Голема е веројатноста читателите на Посланието до Евреите да трпеле вербални и физички напади од мноштвото што било поттикнувано на бунт од нивните противници (на пример, Дела 16,19-22; Дела 17,1-9). Тие биле затворани, понекогаш и претепувани, бидејќи јавните службеници имале овластување да одобрат казнување и затворање луѓе за време на собирањето докази, честопати без почитување на соодветните судски норми (на пример, Дела 16,22.23).

`Прочитајте Евреите 11,24-26 и 1. Петрово 4,14.16. Како искуствата на Мојсеј и на читателите на 1. Петрово послание ни помагаат да разбереме зошто христијанските верници биле прогонувани?`

Да се „носи Христовиот срам“ едноставно подразбирало поистоветување со Христа, да се трпи срамотењето и малтретирањето што тоа го повлекува со себе. Јавното непријателство против христијаните било резултат на верските определби, според кои тие ги разликувале од другите. Луѓето ги навредуваат верските обичаи што не ги разбираат, или начинот на живот и моралот на другите луѓе што кај нив предизвикува чувство на срам и вина. Во средината на првиот век од нашата ера, Тацит ги обвинувал христијаните за „омраза кон човештвото“ (Аlfred J. Church and Villiam J. Brodribb, trans., *The Complete Works of Tacitus*, &#91;New York: The Modern Library, 1942&#93; Annals 15.44.1). Колку и да е точна причината за ова обвинение, секако лажно, многу рани христијани, како оние на кои Павле им го напишал ова послание, страдале поради својата вера.

`На крајот на краиштата, сите луѓе страдаат, без разлика дали се христијани или не. Но, сепак, што значи да се страда за Христа? Колку навистина страдаме за Христа, и колку страдањата со кои се соочуваме се предизвикани од нашите сопствени одлуки?`

