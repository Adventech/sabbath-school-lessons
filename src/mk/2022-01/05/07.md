---
title: За натамошно проучување
date: 28/01/2022
---

Многу е важно тоа што во Посланието до Евреите Павле го користи саботниот одморот а не неделата, како симбол на спасението со благодат што ни го нуди Бог. Спомнувањето на саботниот одмор на овој начин подразбира дека верниците ја негувале и ја почитувале саботата.\
Меѓутоа, од вториот век од нашата ера наоѓаме докази за клучна промена внатре во црквата. На празнувањето на саботата повеќе не се гледало како симбол на спасение, туку како симбол на преданост на јудаизмот и стариот завет, што требало да се избегнува. Држењето на саботата почнало да се поистоветува со „јудаизирање“. На пример, Игнатиј Антиохиски (околу 110 г.) забележал: „Оние што живееја според стариот поредок најдоа нова надеж. Тие веќе не ја празнуваат саботата, туку Господовиот ден – денот кога нашиот живот воскресна со Христа“ (Јаcquеs B. Doukhan, *Israel and the Church: Two Voices for the Same God*, p. 42). Слично на ова, Маркион им наложил на своите следбеници да постат во сабота, како знак на отфрлање на Евреите и нивниот Бог, а Викторин не сакал да изгледа како тој „да ја почитува еврејската сабота“ (Види: Israel and the Church, pp. 41 – 45). Фактот дека празнувањето на саботата престанало да се гледа како симбол на спасението по благодат, довело до замирање на тој обичај во христијанската црква.

„Саботата е знак на Христовата сила дека нè прави свети. Таа им е дадена на сите оние што Христос ги прави свети. Како знак на неговата сила која посветува, саботата им е дадена на сите што стануваат преку Христа дел на Божјиот Израел...

Саботата им укажува на делата на создавањето како доказ на неговата величествена моќ во откупувањето. Додека нè потсетува на загубениот едемски мир, зборува за мирот обновен преку Спасителот. Секое дело во природата го повторува неговиот повик: ’Дојдете кај мене сите кои сте уморни и натоварени, јас ќе ве одморам‘ (Матеј 11,28)“ (Елена Вајт, *Копнежот на вековите*, стр. 288, 289 оригинал).

**Прашања за разговор**

`1. Каков однос постои меѓу празнувањето на саботата и оправдувањето со вера?`

`2. Која е разликата меѓу вистинското и легалистичкото празнување на саботата? Како можеме не само да ја знаеме, туку и да ја искусиме таа разлика во нашето сопствено празнување на саботата?`

