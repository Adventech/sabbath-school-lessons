---
title: Исус - Оној што дава спокој
date: 22/01/2022
---

### Прочитајте ги библиските текстови:
1. Мојсеева 15,13-21; Евреите 3,12-19; Евреите 4,6-11; Евреите 4,1.3.5.10; 5. Мојсеева 5,12-15; Евреите 4,8-11.

> <p>Запомнете го стихот</p>
> „Но, за народот Божји сè уште останува саботна починка“ (Евреите 4,9).

Првата и втората глава од Посланието до Евреите се сосредоточува на устоличувањето на Исус како владетел и ослободител на Божјиот народ.\
Главите три и четири Го претставуваат како оној што ќе ни даде спокој.\
Таквиот развој на нарацијата има смисла кога ќе се сетиме дека заветот со Давид предвидувал дека на ветениот цар и на неговиот народ Бог ќе му даде „спокој“ – одмор од неговите непријатели (2. Самуил 7,10.11).\
Тој одмор е возможен сега кога Исус седи од десната страна на Бога.

Посланието до Евреите го опишува тој одмор како спокој што му припаѓа на Бога, но и како саботна починка (Евреите 4,1-11). Бог тој спокој, кој му припаѓал Нему, им ги обезбедил на Адам и Ева. Првата сабота била доживување на совршенство со Оној што им го овозможил истото.\
Бог ветува и саботен одмор, бидејќи вистинското празнување на саботата го отелотворува ветувањето дека Бог ќе го обнови тоа совршенство.

Кога ја празнуваме саботата, ние се сеќаваме како Бог совршено се погрижил за нашите потреби при создавањето на овој свет и при неговото откупување на крстот. Меѓутоа, вистинското празнување на саботата, покрај тоа што, како прво и најважно, нè насочува назад кон Создавањето, ни нуди, во овој несовршен свет, претвкус на иднината што ни ја ветил Бог.

