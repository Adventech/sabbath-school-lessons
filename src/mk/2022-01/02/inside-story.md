---
title:  Искуство
date:   07/01/2022
---

#### Чудотворен камен

_од Ендру Мек Чесни_

Чудотворен камен го запрел пикапот на Бунпрани Ванади, кој служел како претседател на Адвентистичката црква на седмиот ден во Лаос.

Тоа било само еден обичен поток. Секој автомобил би можел лесно да помине низ неговите плитки води. Ниту еден автомобил никогаш не заглавил таму. Но, пикапот решил да застане токму кога влегол во потокот. Едноставно застанал.

Бунпрани и двајца млади пастори кои патувале со него го нашле каменот што го попречил патот, но се чинело дека е премногу мал за да го запре возилото. Само за да се уверат, го поместиле каменот и се обиделе да го стартуваат возилото. Но возилото не можело да стартува. Тие застанале автомобил што минувал и се обиделе да ја стартуваат колата со акумулатор, но пикапот сепак не сакал да стартува.

Бидејќи се стемнувало, Бунпрани пошол до најблиското село. Неколку селани се вратиле кај пикапот за да помогнат, но не можеле да го стартуваат. Селскиот поглавар го поканил Бунпрани да преноќи во неговата куќа, додека младите пастори останале во пикапот.

"Што правите во нашата област?" прашал селскиот поглавар.

Бунпрани објаснил дека носи спортска опрема за во следното село. Тој се надевал дека ќе воспостави добар однос со тоа село.

Додека слушал, поглаварот на селото, почувствувал дека Бунпрани е Христијанин, по што тој објавил дека навистина е Христијанин. Извадил и училишен сертификат за кореспонденција "Гласот на пророштвото", издаден од Адвентистичката црква на седмиот ден од Лаос неколку години претходно. Поглаварот рекол дека неколку години претходно побарал поддршка од поранешен црковен водач, но бил одбиен, па сега тој и околу 200 други селани сами му служат на Исус. Тој побарал од Бунпрани да ги научи него и селаните за седмиот ден, за Саботата.

Во тој момент, Бунпрани сфатил дека ангел го запрел пикапот. Тоа било како магарето на Валаам кое одбило да оди подалеку бидејќи видело ангел Господов. Овој автомобил сигурно видел ангел Господов како стои пред него во потокот, па решил да застане.

Следното утро, пикапот стартувал на првото вртење на клучот.