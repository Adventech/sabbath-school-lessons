---
title: Пораката на Посланието до Евреите
date: 01/01/2022
---

### Прочитајте ги библиските текстови:
Евреите 1,5-14; Лука 1,30-33; Псалми 132,1-5; Евреите 2,14-16; Евреите 5,1-4; 1. Петрово 2,9; Евреите 8,8-12.

> <p>Запомнете го стихот</p>
> „А најважното од ова што го зборуваме, е дека имаме таков Првосвештеник, Кој седна од десната страна на престолот на величието на небесата“ (Евреите 8,1).

Еврејски документ напишан околу 100. година – неколку децении по Посланието до Евреите – ја содржи следната молитва: „Сето ова го кажав пред тебе, Господи, затоа што Ти рече дека го создаде овој свет за нас... И сега Господи, ете, овие народи, кои не претставуваат ништо, владеат над нас и нè проголтуваат. А ние, Твојот народ, кого си го нарекол Твој првороден, единороден, за кого ревнуваш и кој ти е омилен – предадени сме во нивни раце“ (James H. Charlesworth, ed., *The Old Testament Pseudepigrapha*, vol. 1, &#91;New York: Hendrickson Publishers, 1983&#93;, p. 536).

Првите читатели на Посланието до Евреите веројатно чувствувале нешто слично. Ако навистина биле Божји деца, зошто минале низ толкави страдања?

Токму од таа причина, Павле го напишал Посланието до Евреите – за да ја зајакне нивната вера среде сите тие искушенија. Тој ги потсетил (и нас исто така) дека Божјите ветувања ќе се исполнат преку Исуса, кој седи десно од Отецот, и кој наскоро ќе нè одведе дома. Во меѓувреме, Исус посредува за да ни ги даде благословите на Отецот. Затоа ние мора да се држиме цврсто за нашата вера до крај.

