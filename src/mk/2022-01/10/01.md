---
title: Исус нѐ води зад завесата
date: 26/02/2022
---

### Прочитајте ги библиските текстови:
Евреите 9,24; 2. Мојсеева 19,3.4; Евреите 12,18-21; 3. Мојсеева 16,1.2; Евреите 10,19-22; Колосјани 3,1.

> <p>Запомнете го стихот</p>
> „Зашто Христос не влезе во ракотворна Светина, која е образ на вистинската, туку во самото небо, за да се јави сега пред Божјото лице за нас“ (Евреите 9,24).

Кога учениците се вратиле од Маслинската гора, веднаш откако Исус се вознел на небото, биле исполнети со дух на радост и победа.\
Нивниот Учител и Пријател се издигнал на позиција на моќ над овој свет и ги повикал да му пристапуваат на Бога во Негово име со целосна доверба дека Бог ќе одговори благонаклоно на нивните молитви (Јован 14,13.14). Иако тие продолжиле да живеат во светот и да трпат напади од злите сили, нивната надеж била силна. Тие знаеле дека Исус отишол да им подготви место (Јован 14,1-3). Знаеле дека Тој е Началник на нивното спасение и дека со својата крв го отворил патот до небесната татковина.

Исусовото вознесение на небото има централно место во теологијата на Посланието до Евреите. Тоа го означува почетокот на Исусовото владеење и почеток на Неговата првосвештеничка служба во наша полза. Конечно, и што е уште поважно, Исусовото вознесение го означува моментот кога стапил во сила новиот завет, обезбедувајќи начин храбро да му пристапиме на Бога со вера. Ние сега имаме предност да му пристапуваме на Бога со доверба благодарение на Исуса и на заслугите на Неговата праведност.

