---
title: За натамошно проучување
date: 04/03/2022
---

„Христовото вознесение на небото претставувало знак дека неговите следбеници ќе го добијат ветениот благослов. Токму тоа тие и го очекувале пред да пристапат кон своето дело. Враќајќи се повторно на небото, Христос бил свечено устоличен со најдлабока почит и обожавање од страна на сите ангели. Штом завршил овој обред, Светиот Дух слегол во обилни млазеви врз учениците и Христос навистина е прославен со славата што ја имал со Отецот од создавањето на светот. Излевањето на Светиот Дух на денот Педесетница (Дуовден), претставувало небесно соопштение дека е извршено крунисување на Откупителот.\
Според даденото ветување, Тој им го пратил од небото на своите следбеници Утешителот како знак дека Тој, во својство на свештеник и цар, ја примил сета власт на небото и на земјата и дека овде навистина бил Помазаник над својот народ...

Исусовото име можеле да го изговараат со сигурност, зашто – нели Тој бил нивни Пријател и постар Брат? Одржувајќи тесна врска со Христа додека бил на земјата, тие останале со него и кога заминал на небото. Со какви пламени зборови ги изразувале своите мисли кога сведочеле за него!“ Елена Вајт, *Делата на апостолите*, стр. 38, 46 оригинал).

**Прашања за разговор**

`1. Псалмистот вели: „Душата моја жедува за Бога, за живиот Бог: кога ќе дојдам и ќе го гледам лицето Божјо?“ (Псалми 42,2). Како можеме и ние да ја почувствуваме истата жед за Божјото присуство? Ако сега не се радуваме во Божјото присуство, кога Му пристапуваме и му се поклонуваме со вера, дали ќе се радуваме во иднина? Што е тоа што прави да имаме радост пред Бога?`

`2. Во една книга, во која се исмева верата, се зборува за тоа како некој направил робот во кој требало да верува наместо нас. Иако станува збор за сатира, зошто треба да внимаваме да не го повториме истото што го направи Израел во пустината, односно да не бараме посредници меѓу Бога и нас? Склони сме да им дозволиме на другите да ја проучуваат Библијата наместо нас и да ги наоѓаат скапоцените вистини во неа. Некои се во искушение да мислат дека, пред Бога, молитвите на другите луѓе во нивна полза имаат поголема тежина отколку нивните сопствени молитви. Зошто треба да ја избегнуваме оваа духовна стапица? Зошто можеме, благодарение на Исуса, да му пристапиме на Бога без потреба од некој друг?`

`3. Посланието до Евреите зборува за сигурноста на спасението. Но, зошто мора да внимаваме да не помислиме за лажната сигурност дека е вистинска?`

