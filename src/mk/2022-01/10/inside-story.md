---
title:  Искуство
date:   04/03/2022
---

#### Бог е најдобриот сведок

_од Ана Ликолет_

На 18-годишна возраст, копнеев да го споделам Исус со другите. Но, се плашев.

Потоа требаше да се оперирам и бев хоспитализирана во Тула, град на околу два и пол часа со автомобил од главниот град на Русија, Москва. Три од шесте кревети во мојата соба беа зафатени кога пристигнав. Мојата операција беше закажана за следниот ден. *"Што да правам? Што прави некој пред операција?"* си помислив. Ја отворив мојата Библија.

Жената спроти мене веднаш ме праша: "Дали си Христијанка?" "Да" ѝ одговорив.

Потоа сакаше да знае во која црква одам. Не сакав да ме исмејуваат затоа што сум Адвентист на Седмиот ден. Многу Руси припаѓаат на друга Христијанска деноминација и ги отфрлаат Адвентистите како членови на секта. "Јас сум Протестант", реков.

Жената не беше задоволна. "На која Протестантска црква припаѓаш?" рече таа.

Што можев да кажам? "Јас сум Адвентист на Седмиот ден", реков.

"Леле, Адвентист на Седмиот ден!" извика таа. "Ги познавам Адвентистите! Тие се најдобрите луѓе!"

Жената со ентузијазам зборуваше за црквата, за нејзината дејност и за Адвентистичкиот универзитет Заокски лоциран надвор од Тула. Другите двајца пациенти тивко слушаа. Тие никогаш немаа слушнато за Адвентистичката црква.

"Адвентистите се добри христијани!" рече жената. "Татко ми знае неколку фини Адвентисти."

Како што таа зборуваше, лекарот влезе во собата. Тој беше изненаден кога ја виде. 

"Што правиш овде?" праша тој. "Како мислиш?" - одговори таа. "Вчера наредив да те отпуштат", рече тој. "Веќе треба да си дома."

Нејзиниот сопруг ја собра во рок од 30 минути.

Бог одговори на моите молитви на неочекуван начин. Тој Сам се откри во мојата болничка соба. Бог направи сè. Како резултат на тоа, другите пациенти знаеја дека сум Адвентист и дека Адвентистите го сакаат Исус. Ако копнеете да Го споделите, Тој може да го организира тоа. Тој ќе направи се за вас.