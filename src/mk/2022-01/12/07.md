---
title: За натамошно проучување
date: 18/03/2022
---

„За време на овие илјада години, меѓу првото и второто воскресение, се одржува суд над грешниците. Апостол Павле предупредува на овој суд како настан што се одигрува по Христовото повторно доаѓање. ’Не судете ништо предвреме, пред да дојде Господ, кој ќе го изнесе на видело скриеното во темнина и ќе ги открие намерите на срцата‘ (1. Коринтјани 4,5). Даниел кажува дека, кога ќе дојде Прадревниот, ќе им го даде ’судот на светците на Севишниот‘ (Даниел 7,22). Во ова време праведниците ќе владеат како цареви и свештеници на Бога. Јован во Откровението кажува: ’И видов престоли, а на оние кои седеа на нив им беше дадено да судат... Ќе бидат Божји и Христови свештеници и ќе царуваат со него илјада години‘ (Откровение 20,4.6). Во ова време, како што претскажал Павле, ’светите ќе му судат на светот‘ (1. Коринтјани 6,2). Заедно со Христа тие ќе им судат на грешниците споредувајќи ги нивните дела со Книгата на законот, со Библијата, и ќе решат секој случај според делата што се направени во тело. Тогаш казната што мора да ја искусат грешниците ќе биде одмерена според нивните дела и запишана покрај нивното име во Книгата на смртта.

Христос и неговиот народ исто така ќе им судат на сатаната и на неговите лоши ангели. Павле кажува: ’Не знаете ли дека ние ќе им судиме на ангелите?‘ (1. Коринтјани 6,3). А апостол Јуда изјавува: ’Па и ангелите, кои не го зачуваа своето достоинство, туку го оставија своето живеалиште, ги чува во вечни окови под мрак, за судот на великиот ден‘ (Јуда 1,6)“ (Елена Вајт, *Големата борба*, стр. 660, 661 оригинал).

**Прашања за разговор**

`1. Што ни кажува за Бога учеството на светите во судењето на злите (1. Коринтјани 6,3; Јуда 1,6), и колку Тој ќе биде транспарентен пред нас додека ни ја открива својата добрина и праведност преку начинот на кој Тој се справил со гревот и злото?`

`2. Прочитајте ги следните текстови: 2. Мојсеева 32,32; Псалми 56,8; Псалми 69,28; Псалми 139,16; Исаија 4,3; Даниел 12,1; Малахија 3,16; Лука 10,20; Откровение 13,8 и Откровение 17,8. Во нив се спомнуваат Божјите книги на небото. Што е запишано во тие книги? Зошто е важно, на пример, тоа што Бог води евиденција за нашите солзи (Псалмi 56,8)? Ако Бог знае сè, која е целта на таквите книги и извештаи?`

`3. Што мислите, зошто е важно тоа што аргументите изнесени во Посланието до Евреите на крајот се поврзуваат со ветувањата дадени во Даниел 7 глава? Зошто овие врски се важни во контекст на Исусовата служба на небото? Што нè учи текстот Даниел 7 за крајот на сè што е земно и пропадливо?`