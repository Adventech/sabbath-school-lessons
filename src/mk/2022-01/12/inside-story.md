---
title:  Искуство
date:   18/03/2022
---

#### Совршено здравје

_од Ендру Мек Чесни_ 

Нои била богата жена која надгледувала повеќе од 100 работници во семејната плантажа за кафе во Лаос. Но, тогаш таа се разболела со некоја мистериозна болест во нејзиното село.

Нејзиниот лекар не можел да ја идентификува болеста.

Нои отишла кај многу лекари низ јужен Лаос, но никој можел да и помогне.

Нејзиното здравје станувало се полошо и полошо се до степен да не може да оди. Дури и повеќе од тоа, таа за малку ќе го изгубела и умот. Често таа не можела да се сети на луѓето од нејзиното семејство.

Сите нејзини работници си заминале затоа што не им ги исплаќала платите. Селаните ѝ кажале на неа и на нејзиниот сопруг дека таа нема да преживее.

Во овој тежок момент од животот на Нои, кај неа дошла пријателка на посета од главниот град на Лаос, Виентиан. Посетителката, исто како и Нои, не била христијанка, но нејзиниот син и снаа биле адвентисти на седмиот ден. Таа и кажала на Нои за Исус.

„Можеби Исус може да ти го спаси животот“, рекла таа.

Со помош на нејзиниот сопруг, Нои го пронашла телефонскиот број на адвентистичкиот пастор и го повикала на помош.

Пасторот дошол во селото на Нои и се молел заедно со неа.

Нои била охрабрена од молитвата и решила привремено да се пресели во Виентиан. Таа сакала да се сретне со членовите на адвентистичката црква и да ги запознае.

Кога пристигнала, не можела да стане од креветот и се борела нејзините мисли и ум да се јасни. Членовите на црквата редовно се среќавале и се молеле со неа. Постепено, нејзиното здравје се подобрувало. Таа почнала да седи, да стои и да оди.

Пет месеци откако се разболела, Нои се вратила во своето родно село со совршено здравје.

Селаните се изненадиле од она што го виделе. Тие очекувале таа да умре, но таа била жива и целосно оздравена. Зачудени ја прашале што се случи. 

„Исус ме спаси од смртта“, рекла Нои.

Сега многу селани се заинтересирани да дознаат повеќе за Исус, за моќниот Лекар кој може да ги исцели сите што бараат од Него.