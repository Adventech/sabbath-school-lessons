---
title:  Искуство
date:   25/03/2022
---

#### Тесно избегнување на несреќа!

_од Саенгсурин Фонгчан_ 

Бог многу ме сака.

Кога еден мој пријател се пресели во Австралија, јас се согласив да ги посетувам неговите родители одвреме-навреме овде во Тајланд. Не беше лесно да се пронајде куќата на родителите. Морав да одам по насоки и дознав дека куќата е прилично оддалечена од мојата. При мојата прва посета, го наполнив мојот ранец и неколку други кеси со намирници. Носејќи ја храната, стопирав такси на три тркала наречено тук-тук за да ме однесе до автобуската станица.

Возачот на тук-тук таксито, откако помина некое растојание, одеднаш рече: „Не можам да те издржам. Може ли да ти повикам друго тук-тук такси?“ Тој не даде никаква причина за неговата изјава. Што можев да направам? Второто тук-тук такси ме превзема понатаму да ме вози, но возачот ме однесе на погрешно место. Влегов и во трето тук-тук такси.

Ми беа потребни речиси два часа за да стигнам до автобуската станица. Бев исфрустриран кога пристигнав. Зошто беа потребни два часа и три тук-тук такси за вообичаено кратко и едноставно патување до автобуската станица?

"Каде ќе патуваш?" ме праша продавачот на автобуски билети.

Бев толку вознемирен што не можев да разговарам со никого, дури ни со продавачот на билети.

„Со тебе ќе разговарам подоцна“, реков, свртувајќи се.

Откако се смирив, купив билет и се качив во минибус.

За време на патувањето во минибусот кој требаше да ме однесе до куќата на родителите на мојот пријател, поминавме покрај превртен минибус надвор од патот. Нашиот возач застана за да види дали може да помогне. Враќајќи се во минибусот, тажно ни соопшти дека имало неколку патници кои загинале во несреќата.

„Ова е минибусот што замина пред нас на оваа рута“, рече тој.

Во тој момент сфатив дека требаше да бидам јас во тој минибус. Јас само го пропуштив тој минибус поради многуте доцнења при моето пристигнување до автобуската станица.

На родителите на мојот пријател многу им олесна кога ме видоа. Тие слушнале за несреќата. „Бевме многу загрижени затоа што мислевме дека ти си во тој минибус“, рече мајката.

„Бог е толку многу добар“, реков. Потоа на родителите на мојот пријател им ја кажав мојата приказна за доцнењето, а тие не беа христијани.

„Твојот Бог или ангелот кој те штити е навистина добар!“ - извика таткото. 

Да, Бог ме сака многу.