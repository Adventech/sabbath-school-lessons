---
title: Братската љубов нека продолжи да владее
date: 19/03/2022
---

### Прочитајте ги библиските текстови:
Евреите 13; Римјаните 12,13; Ефесјаните 5,3-5; 1. Петрово 5,1-4; Евреите 2,9; 4,16; Галатјани 2,20.

> <p>Запомнете го стихот</p>
> „Братољубие нека пребива меѓу вас“ (Евреите 13,1).

Тринаесеттата глава на Посланието до Евреите ја изнесува завршната опомена на апостолот: „Братољубието нека пребива меѓу вас“ (Евреите 13,1). Тој низ целото послание тврди дека ние сме дел од домаќинството, кое му припаѓа на царот – Првосвештеник, Исус, и неговите браќа и сестри. Своите читатели Павле не ги сфаќа само како група поединци, кои своето спасение го градат на принципот еден на еден со Исуса, туку како семејство или домаќинство кое заедно се спасува. Апостолот Исусовото дело во наша корист го карактеризирал како братска љубов, бидејќи тој „не се срамува да ги нарече браќа“ (Евреите 2,11).

Така, верниците треба да го прават еден за друг истото што Исус го правел за нив.

Во целото послание братската љубов вклучувала заемно утешување, разбирање и советување со цел никој да не остане без Божјата благодат (Евреите 3,13; 10,24.25; 12,15-17). Во 13. глава тоа опфаќа бројни елементи: гостопримство (Евреите 13,2), посета и поддршка на затворениците и на луѓето на кои им е нанесена неправда (Евреите 13,3), почитување на бракот (Евреите 13,4), откажување од лакомоста (Евреите 13,5.6), угледување на водачите во заедницата и послушност кон нив (Евреите 13,7-17) како и молитви за самиот апостол (Евреите 13,18.19).