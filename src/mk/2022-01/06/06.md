---
title: Беспрекорен свештеник 
date: 03/02/2022
---

`Прочитајте Евреите 7,26. Кои пет особини на Исус се споменуваат во овој текст?`

*Исус бил „свет“.* Ова значи дека тој бил без вина во однос на Бога (Евреите 2,18; Евреите 4,15; Евреите 5,7.8). Преводот на Стариот завет на грчки го користи истиот термин за да ги означи оние што останувале во заветен однос со Бога и со другите луѓе.

*Исус бил „неосквернет“.* Тој останал чист и недопрен од злото, и покрај тоа што бил искушаван „во сè“ (Евреите 4,15; Евреите 2,18). Исусовата совршена безгрешност е важна за Неговото свештенство. Стариот Завет предвидувал животните за жртва задолжително да бидат „без дамки“ за да бидат прифатливи пред Бога (3. Мојсеева 1,3.10, итн.). Исусовата совршена послушност за време на неговиот земен живот му овозможила да се принесе себеси како жртва прифатлива пред Бога (Евреите 9,14).

*Исус бил „одвоен од грешниците“ кога се вознел на небото.* Глаголското време во оригиналниот текст на грчки јазик сугерира дека ова е и сегашна состојба на Исус, која започнала во одреден момент. За време на својот земен живот, Исус трпел непријателство од грешниците, но победил, а потоа седнал „од десната страна на престолот Божји“ (Евреите 12,2.3). Исус е „одвоен од грешниците“ и затоа што бил совршено безгрешен (Евреите 4,15).

*Исус бил „возвишен над небесата“.* Ова значи дека тој бил возвишен над сè што постои и оттаму Тој е едно со Бога. Зашто, во Псалмите читаме дека Бог е возвишен „над небата“ (Псалми 57,5.11; Псалми 108,5).

*Исус бил целосно човек, но не бил грешно човечко битие како нас,* туку и затоа што не бил расипан од гревот како нас (Евреите 2,14-16; Евреите 4,15). Исус е совршен, не само затоа што никогаш не згрешил, туку и затоа што не бил расипан од гревот како нас.

*Сепак, бидејќи Тој бил целосно човек, Тој е и наш пример.* Тој ни покажува како да трчаме во животната трка (Евреите 12,1-4). Тој е пример што мора да го следиме (1. Петрово 2,21-23). Бидејќи Тој е „свет, непорочен, неосквернет, одвоен од грешниците“ (Евреите 7,26), Тој е нашиот Спасител, но ние можеме да го одразуваме Неговиот карактер.

`Иако бил човек како нас, Исус никогаш не згрешил. Како да ја разбереме таа неверојатна мисла? Замислете само колку Тој морал да биде навистина свет! Тогаш зошто ветувањето дека Неговата светост ни се припишува врз основа на верата, треба да нè увери во сигурноста на спасението?`

