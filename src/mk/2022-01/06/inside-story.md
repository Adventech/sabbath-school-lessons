---
title:  Искуство
date:   04/02/2022
---

#### Храбар мисионер

_од Дејзи Јунг_

Отсекогаш бев кукавица.

Кога за прв пат се преселив во студентски дом во Јужна Кореа, морав да слушам Христијанска музика за да заспијам навечер. Откако некои нељубезни студенти ме ограбија и ми одзедоа 10000 Јужнокорејски вони (околу 10 Американски долари) во тоалетот на железничката станица, бев исплашена повторно да влезам во тоалетот на железничката станица.

Мојот страв беше најголем кога служев една година како студентски мисионер во руралните делови на Филипини. Млади момчиња коишто беа љубопитни за мене - млада странска жена - се собираа околу мојата куќа осветлена од свеќи ноќе, свирејќи и понекогаш гледајќи во прозорците. Почнав да страдам од несоница и можев да заспијам дури во зори откако слушав Христијанска музика и ја читав Библијата.

Мојата вознемиреност ме следеше во јужна Азија, каде што сега живеам со мојот сопруг и двата сина. Многу пати мојот сопруг ме следеше секаде внимателно проверувајќи ја околината во автобус или воз пред да ги затворам очите за да спијам.

"Дејзи", рече тој, "навистина сум љубопитен како една личност која е толку исплашена како што си ти некогаш се пријавила да биде мисионер".

Вистина беше. Бев мисионерка - кукавица. Претпочитав да останувам на безбедни места.

Но нешто ме предомисли. Еден ден, моите синови и јас разговаравме за војна за време на оброкот. Им кажав на момчињата дека се водат многу војни низ светот, а седумгодишниот Сеинт, кој има многу стравови како неговата мајка, праша со интерес: "Мамо, тогаш ние не можеме да одиме на такви места како мисионери, нели?" 

"Да, не можеме да одиме на опасни места", реков.
<br>
"Тогаш, дали тоа значи дека луѓето таму не го познаваат Исус?" - праша Сеинт.
<br>
"Да, многу луѓе умираат без да го знаат Исуса."

Сеинт цврсто рече: "Мамо, тогаш да одиме на тие места. Ајде да одиме таму и да бидеме мисионери."

Како би можела да се спротивставам на таквото убедување? "Ајде да го направиме тоа еден ден", се согласив.

Меѓутоа, длабоко во срцето имав многу прашања. Се прашував: Овде сум како мисионер, но дали сум премногу загрижена за себе? Велам дека верувам во Бог, но дали му верувам само кога чувствувам дека мојата безбедност е сигурна?

Моите дневни молитви се сменија од тој разговор со моите синови. Сега се молам: "Боже, те молам дај ми силна вера. Дај ми срце и верба да ги сакам луѓето, да им се приближувам и да се грижам за нив, поголеми отколку моите стравови за мојата безбедност.“