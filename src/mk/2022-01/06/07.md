---
title: За натамошно проучување
date: 04/02/2022
---

„Христос будно гледа сè што се случува. Тој знае сè за нашите товари, за нашите опасности и за нашите тешкотии. Неговата уста е полна со аргументи во наша полза. Тој го приспособува своето посредување на потребите на секоја душа, како што тоа го направил во случајот со Петар... Нашиот Застапник има уста полна со аргументи, за да ги научи своите малечки, кои минуваат низ проверки и тешкотии, како да се спротивстават на искушенијата на сатаната. Тој го толкува секој потег на непријателот. Тој управува со настаните“ (Ellen G. Whitе, *SDA Bible Commentary*, vol. 7, p. 931; Letter 90, 1906).

„Намера на сатаната била да предизвика вечна разделба меѓу Бога и човекот; но во Христа ние сме стапиле во многу поинтимна заедница со Бога отколку никогаш да не сме паднале. Со тоа што зел наша природа, Спасителот се поврзал со човештвото со врска што никогаш нема да се раскине. Тој е поврзан со нас низ сета вечност. ’Бог толку го милее светот, што го даде и својот единороден Син‘ (Јован 3,16). Тој го дал не само да ги понесе нашите гревови и да умре како наша жртва; Тој му го подарил на паднатиот род. За да не увери во непроменливоста на својата одлука за мир, Бог го дал својот единороден Син да стане член на човечкото семејство, засекогаш да ја задржи својата човечка природа. Тоа е залог дека Бог ќе ја исполни својата реч. ’Зашто ни се роди Дете, добивме Син, кој има власт на рамото‘ (Исаија 9,6). Бог ја усвоил човечката природа во личноста на својот Син и ја пренел во највисокото небо. ’Синот човечки‘ е тој што го дели престолот на вселената. ’Синот човечки‘ е тој чиешто име ќе биде ’Красен, Советник, Бог силен, Отец вечен, Кнез мироносен‘ (Исаија 9,6). ЈАС СУМ е Посредник меѓу Бога и човештвото, положувајќи ги рацете на обајцата.\
Тој, кој е ’свет, простодушен, чист, одвоен од грешниците‘, не се срамува да нè нарече нас браќа (Евреите 7,26; 2,11). Во Христа меѓусебно се поврзани земното и небесното семејство. Прославениот Христос е наш брат. Небото е обвиено со човечка природа, а човечкото почива на градите на бесконечната Љубов“ (Елена Вајт, *Копнежот на вековите*, стр. 25, 26 оригинал).

**Прашања за разговор**

`1. Во првиот цитат горе, читаме: „Неговата (Исусовата) уста е полна со аргументи во наша полза.“ Колку ви значи тоа ветување? Размислете што нè учи ова за Божјата љубов. Зошто таа мисла е толку охрабрувачка? Зошто ни е потребен некој да се застапува во наша полза?`

`2. Во вториот цитат погоре, читаме: „Во Христа ние сме стапиле во многу поинтимна заедница со Бога отколку никогаш да не сме паднале“. Што значи ова? Како можеме да ја доживееме таа интимна заедница и каква утеха можеме да извлечеме од тоа искуство? Опишете во класата што значи интимна заедница и какво искуство е тоа. Како Неговите аргументи „во наша полза“ ни помагаат тоа навистина да го доживееме?`

