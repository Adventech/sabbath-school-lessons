---
title: Исус - верен свештеник
date: 29/01/2022
---

### Прочитајте ги библиските текстови:
Евреите 5,1-10; 1. Мојсеева 14,18-20; 1. Петрово 2,9; Евреите 7,1-3; Евреите 7,11-16.22.26.

> <p>Запомнете го стихот</p>
> „Таков Првосвештеник и ни требаше: свет, непорочен, неосквернет, одвоен од грешниците и возвишен над небесата“ (Евреите 7,26).

Јазот што постоел меѓу Бога и нас бил предизвикан од гревот. Тоа бил сложен проблем бидејќи гревот подразбира и расипаност на нашата природа. Бог е свет и гревот не може да опстои во Негова присутност, така што нашата расипана природа нè одвоила од Бога, исто како што два магнета, кога се погрешно ориентирани, се одбиваат меѓусебно.\
Освен тоа, расипаната човечка природа ни оневозможува да го почитуваме Божјиот закон. Гревот, исто така, повлекува со себе и неразбирање.\
Човечките суштества ја изгубиле од вид Божјата љубов и милост, и почнале да гледаат на Бога како таков кој е гневен и полн со барања.

Оваа седмица ќе проучуваме нешто неверојатно што Отецот и Синот го направиле за да го премостат тој јаз. Текстот Евреите 5-7 дава темелен преглед на Исусовата свештеничка улога. Авторот го анализира нејзиното потекло и цел (Евреите 5,1-10), а потоа ги охрабрува читателите да не ја занемарат (Евреите 5,11 – 6,8), туку да се држат цврсто за надежта што им ја дава (Евреите 6,9-20). Тој, исто така, ги објаснува обележјата на Неговата свештеничка служба (Евреите 7,1-10) и импликациите што ги има на Божјиот однос спрема верниците (Евреите 7,11-28). Оваа седмица ќе се фокусираме посебно на Евреите 5,1-10 и Евреите 7,1-28.

