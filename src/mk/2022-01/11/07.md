---
title: За натамошно проучување
date: 11/03/2022
---

„Со вера сте станале Христови и со вера треба да пораснете во Него. Треба целосно да се дадете, своето срце, волја, служба за да ги послушате сите Негови барања. Но, мора и се да земете, Христа, полнината на благословите на престојуваат во вашето срце и да биде ваша сила, праведност, и ваш постојан помошник, да ви даде сила да послушате“ (Елена Вајт, *Патот кон Христа*, стр. 70 оригинал).

„Бог никогаш не бара да веруваме ако не ни пружи доволно докази врз кои можеме да ја темелиме нашата вера. Неговото постоење, неговиот карактер, вистинитоста на неговата Реч, сето тоа е потврдено со докази што му се обраќаат на нашиот разум, а такви докази има многу. Сепак, Бог никогаш не ја отстранил можноста за сомневање. Нашата вера мора да почива на нашето лично осведочување, а не на набројување на докази. Оние што сакаат да се сомневаат ќе имаат прилика, додека оние што навистина копнеат да ја запознаат вистината, ќе најдат изобилство доказен материјал врз кој можат да ја темелат својата вера.

Не му е можно на ограничениот ум потполно да го сфати карактерот или делата на Бесконечниот. И за најостриот интелект, за најобразованиот ум, светото Суштество секогаш ќе мора да остане обвиткано со превез на таинственост. ’Можеш ли ти да проникнеш во тајните Божји, или да го доловиш совршенството на Семожниот? Тоа е повисоко од небото, што ќе сториш? Подлабоко е од гробот, како ќе го познаеш?‘“ (За Јов 11,7.8)“ (Елена Вајт, *Патот кон Христа*, стр. 105 оригинал)

**Прашања за разговор**

`1. Еден ранохристијански научник запишал: Credo ut intelligam, што на латински значи: Верувам, за да разберам. Текстот во Евреите 11,3 вели дека „преку верата разбираме“. Каков е односот меѓу верата и разбирањето? Зошто верата му претходи на разбирањето? Односно, зошто понекогаш мора со вера да посегнеме кон нешто што, барем на почетокот, не го разбираме, па дури потоа да ни се разјасни?`

`2. Грчкиот збор pistis едновремено означува и вера и верност. Зошто овие поими се важни во нашето настојување да сфатиме што значи да живееме со вера? Како овие луѓе споменати во 11 глава на Посланието до Евреите (Евреите 11) токму со верност ја докажале вистинитоста на својата вера? Како и ние може да го сториме истото?`

`3. Иако нам ни е јасно дека верата е Божји дар (Римјаните 12,3), која е нашата улога во примањето и чувањето на тој дар?`