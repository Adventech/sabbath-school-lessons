---
title: Што уште можев да направам?
date: 08/03/2025
---

### Прочитајте ги библиските текстови:
Јован 18,37; Римјаните 3,23-26; Римјаните 5,8; Исаија 5,1-4; Матеј 21,33-39; Исаија 53,4; Римјаните 3,1-4.

> <p>Запомнете го стихот:</p>
> „Пилат на тоа му рече: ʻСепак си Цар?ʼ Исус одговори: ʻТи велиш дека Сум Цар. Јас се родив за тоа и за тоа дојдов на светот, за да сведочам за вистината. Секој - кој е од вистината - го слуша Мојот гласʼ“ (Јован 18,37).

Пред неколку години, во списанието Guide (Водич) беше објавена длабокоумна приказна за деца. Приказната се однесува на момче по име Денис, сираче кое живее во згрижувачко семејство во средновековно време. Денис жестоко го мрази царот на својата земја затоа што војниците на царот го однеле од дома кога неговите родители се разболеле, и тој никогаш повеќе не ги видел. Дури подоцна дознал дека царот ги разделил за да го поштеди, за да не мора да ги преживее сите ужаси на црната чума. Таа вистина за царот го ослободила Денис од омразата што ја негувал речиси цел живот. Тој цар секогаш и во секој случај правел потези од љубов кон својот народ.

Многу луѓе денес, во извесна мера, гледаат на Бога како што Денис гледал на тој цар. Злото што го гледале или го искусиле, ги наведува да го мразат и отфрлаат Бога. Каде е Бог кога страдаме? Ако Бог е добар, зошто има толку многу зло? Космичкиот судир фрла светлина врз тој клучен проблем, но остануваат многу прашања. Сепак, ако по сите обиди не добиеме задоволителен одговор, и понатаму можеме да погледнеме кон Исуса на крстот и во Него да видиме дека можеме да му веруваме на Бога, и покрај сите прашања кои засега остануваат без одговор.

---

#### Додаток: Утрински стих

**Тој ќе ни даде ново срце:** Езекиел 36,26.