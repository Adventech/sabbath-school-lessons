---
title: За натамошно проучување
date: 14/03/2025
---

Во книгата *Testimonies for the Church*, vol. 9 (*Сведоштва за црквата*, кн. 9) од Елена Г. Вајт, прочитајте ја главата со наслов *„Тhе Rеwаrd оf Earnest Еffort“ („Награда за сесрдниот труд“)*, стр. 285-288.

„Сето она што нè збунувало во врска со Божјото провидение, ќе биде разјаснето во идниот свет. Тогаш ќе ни биде разјаснето она што сега тешко може да се разбере. Тајните на благодатта ќе се разоткријат пред нас. Таму каде што нашиот ограничен ум гледал само збрка и неисполнети ветувања, ќе видиме најсовршена и најубава хармонија. Ќе увидиме дека токму бескрајната љубов одредила да го доживееме она што ни изгледало потешко од сè. Кога ќе ја согледаме нежната грижа на Оној кој прави сè што ќе нè снајде да биде за наше добро, тогаш ќе доживееме неискажлива радост и слава“ (Еllen G. Whitе, *Теstimonies for the Church*, vol. 9, p. 286).

**Прашања за разговор**

`1. Дали сте биле збунети кога сте се обидувале да го разберете Божјото провидение? Каква утеха ви дава сознанието дека на крајот сѐ ќе биде разјаснето?`

`2. Размислете од што се откажал Христос за да стане човек и да умре за овој свет. А потоа запрашајте се што ни кажува тоа за Божјата љубов и за тоа дали може Нему да му веруваме. Што друго можел да направи?`

`3. Што е толку важно во врска со Божјето „име“? Какви импликации има тоа за нас, кои се нарекуваме христијани? На кои сѐ начини христијаните понекогаш му нанесуваат срам на Христовото име, и што можеме да направиме во нашите локални заедници за да покажеме како изгледа следењето на Христа во пракса?`

`4. На крајот на краиштата, дури и нашите најдобри „одговори“ на проблемот со злото за сега се нецелосни. Што можеме да направиме во пракса за да им се приближиме на оние кои страдаат и да ги ублажиме страдањата на овој свет, додека го чекаме конечното, есхатолошко решение на проблемот со злото, кое само Бог може да го донесе?`

`5. Задржете се уште малку на стихот Исаија 53,4, на фактот дека Христос ги понел нашите „болести“ и „слабости“. Што, во посебна смисла, се случило на крстот што ни помага да го разбереме планот на спасение и цената што Бог ја платил за да нѐ спаси?`

---

#### Додаток: Утрински стих

**Тој ќе ги собере и ќе ги врати изгубените:** Езекиел 34,13.