---
title: Одбрана на Божјото име
date: 13/03/2025
---

На крајот, Божјето име е одбрането на секој можен начин. Преку дејствувањето на Отецот, Синот и Светиот Дух во рамките на планот на спасението, Божјата совршена праведност и љубов се манифестираат без какво било сомневање (видете Римјаните 3,25.26; Римјаните 5,8).

`Прочитајте Римјаните 3,1-4 во светлината на стиховите Исаија 5,3-4. Што можеме да научиме овде во поглед на тоа дека и сам Бог се оправдува преку космичкиот судир?`

Во текстовите како Римјаните 3 и Исаија 5, гледаме дека Бог (во донекаде ограничена смисла) ги повикува созданијата да судат за неговиот карактер, иако тие немаат право на тоа, ниту се во позиција да го прават тоа. На крајот, кога ќе се отворат сите „книги“, ќе го видиме доказот дека Бог е совршено чесен и праведен. Да, Бог ќе биде оправдан пред сите разумни созданија.

`Прочитајте Откровение 15,3 и Откровение 19,1-6. Што нѐ учат овие стихови за тоа како ќе биде одбрането Божјето име на крајот?`

Во целото Свето писмо, Бог покажува заинтересираност за своето име.\
Зошто? Затоа што не можете да имате длабок заемен однос, проникнат со љубов, со некој чиј карактер го презирате или кому не му верувате. Ако некој му каже на вашиот сегашен или иден сопружник ужасни лаги за вашиот карактер, вие би направиле сѐ што е во ваша моќ за да се спротивставите на таквите тврдења, бидејќи ако се поверува во нив, тоа би го нарушило вашиот однос полн со љубов.

На крајот, Бог е оправдан благодарение на крстот и на целокупниот план на спасение. На предадвентниот суд, Бог е одбранет пред вселената која сето тоа го набљудува.

Потоа, на постадвентниот суд, за време на кој откупените ќе им судат дури и на ангелите (1. Коринтјани 6,2.3), Бог ќе биде оправдан, кога на откупените ќе им биде дадена можност да ги прегледаат записите и сами за себе да се уверат зошто Бог постапувал така како што постапувал, и дека Неговите судови секогаш биле совршено праведни и водени од љубовта. За сега, кој од нас нема многу прашања на кои сè уште треба да се одговори? Но, пред сѐ да заврши, ќе добиеме одговори на тие прашања (видете 1. Коринтјани 4,5).

`И конечно, секое колено ќе се поклони, и секој јазик ќе признае дека Исус е Господ (Филипјаните 2,10.11). Сето тоа е дел од одбраната на Божјиот карактер.`

---

#### Додаток: Утрински стих

**Тој ќе не превие и ќе не окрепи:** Езекиел 34,16.