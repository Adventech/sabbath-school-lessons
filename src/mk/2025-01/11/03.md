---
title: Оној Кој е праведен и Кој оправдува
date: 10/03/2025
---

Христовото дело го *поништува* ѓаволското дело на секој чекор. Според стихот 1. Јованово 3,8, „затоа и се јави Синот Божји, за да ги урне делата ѓаволски“ (1. Јованово 3,8) и „да го победи оној што ја има власта над смртта, односно ѓаволот“ (Евреите 2,14). Меѓутоа, целосниот пораз на непријателската власт се одвива во две фази. Прво, преку крстот, Христос ги побива сатанските клеветнички обвинувања. А потоа, подоцна, сатаната и неговото царство се уништени.

`Прочитајте Римјаните 3,23-26 и Римјаните 5,8. Што ни откриваат овие пасуси за начинот на кој Христос ги побива обвинувањата на ѓаволот?`

Како што видовме, непријателот тврди дека Бог не е целосно праведен и полн со љубов. Меѓутоа, преку Христа Бог ја пројавил својата праведност и љубов до крај, и тоа го направил на крстот.

По Исусовата смрт, „сатаната увидел дека неговата лага е разобличена. Пред безгрешните ангели и пред вселената е откриено неговото владеење. Се открил себеси како убиец. Пролевајќи ја крвта на Божјиот Син, загубил секаква наклоност кај небесните суштества“ (Елена Вајт, *Копнежот на вековите*, стр. 761 оригинал).

`Прочитајте го текстот Откровение 12,10-12 во светлината на Битие 3,15. Каква светлина фрла тој пасус врз значењето на Христовата победа на крстот?`

Историјата на искупувањето обезбедува изобилство докази кои нè уверуваат дека Бог секогаш работи на она што на крајот ќе биде добро за сите заинтересирани. Бог на Светото писмо секогаш го прави она што е добро и пожелно, земајќи ги предвид пристапните патишта што му стојат на располагање во големата борба (5. Мојсеева 32,4; 1. Самуил 3,18; Псалми 145,17; Даниел 4,37; Хабакук 1,13 Откровение 15,3; 1. Мојсеева 18,25).

`Зошто е толку важно јавното покажување на Божјата праведност и љубов во космичкиот судир? Кога размислувате за крстот и за Божјите дела во планот на спасението, како тие дела ви влеваат сигурност во Божјата љубов, дури и среде искушенијата и страдањата?`

---

#### Додаток: Утрински стих

**Тој ќе не очисти:** Езекиел 36,25.
