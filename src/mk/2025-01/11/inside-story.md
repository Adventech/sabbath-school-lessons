---
title:  Искуство
date:   14/03/2025
---

#### Упорната мајка: Дел 3

_од Ендру Мек Чесни_

Колет Реал се надевала дека ќе го донесе 13-годишното девојче од домородно потекло од Алјаска во својот дом пред саботните часови.
Таа веќе и кажала на Матрона дека е Адвентист на седмиот ден, но и изгледало како добра идеја да поминат барем неколку дена заедно во нејзиниот дом пред да ја поминат заедно и првата сабота.
Меѓутоа, властите за посвојување во Алјаска имале друг предлог. Тие и јавиле на Колет дека може да го земе девојчето во сабота.

Денот пред големиот настан (посвојувањето), Колет и се јавила на Матрона во домот во кој престојувала во Енкориџ.
'Јас обично одам во црква во сабота.' - и рекла. 'Дали би сакала да дојдеш со мене?'
'Не' - рекла Матрона.

Кога Матрона пристигнала тоа саботно утро во домот на Колет, рекла дека сака да гледа телевизија.
'Во саботите во мојата куќа гледаме емисии со Христијанска тематика или некои видеа за природата' - и одговорила Колет.
Матрона била изненадена. Тогаш ја прашала дали може да гледа анимирана телевизиска програма за диви животни.

Колет и Матрона успеале да поминат два месеци квалитетно време заедно во Енкориџ, пред преместувањето на Колет на новото работно место во Бетел.
За тоа време успеале да создадат некоја рутина и дополнително да го изградат својот однос.
Имале утринска и вечерна служба во која Матрона навистина успеала да порасне духовно.

Денес, Матрона има веќе 15 години, ужива да живее во Бетел заедно со својата старателка Колет.
Таму таа редовно се образува во домашни услови, учи да свири пијано, има многу пријатели и е активно вклучена во животот на Адвентистичката црква во Бетел.

'Господ управуваше со се' - вели Колет, која покрај активната работна дејност како педијатар дополнително зема служба на Библиски учител и кораководител на локалната црква во Бетел.
'Тврдоглавото и темпераментно девојче кое го запознав преку телефонски повик е сосема друга Матрона денес.' - вели таа. Таа е водач на децата од црква , но и на заедницата во Бетел.
'Јас се радувам гледајќи како Бог работи во нејзиниот живот и како таа созрева во нејзината вера'.

Матрона ја изразува својата благодарност кон Колет за нејзините упорни телефонски повици и нејзината упорна мајчинска љубов до денес:
'Ако таа не се обидуваше постојано и постојано да допре до мене, јас немаше никогаш да го запознаам Бога.'

Таа е сигурна дека Бог ја искористил Колет за да го промени нејзиниот живот.
'Начинот на кој ме пронајде токму мене - не беше случаен. Јас чувствувам дека Господ ја водеше до мене и ме водеше мене до неа.
Бог ме донесе на добро место и ми го даде мирот кој ми беше толку потребен.'