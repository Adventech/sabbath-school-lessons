---
title: За натамошно проучување
date: 24/01/2025
---

Во книгата *Мисли од Гората на блаженствата* од Елена Г. Вајт прочитајте ја главата со наслов „Блаженствата“, стр. 6-44 оригинал). 

„Сите оние кои ја чувствуваат големата сиромаштија на својата душа и сфаќаат дека во себе немаат ништо добро, можат да добијат праведност и сила гледајќи во Исуса. Тој вели: ‘Дојдете кај Мене сите изморени и обременети’ (Матеј 11,28). Тој ве моли својата беда да ја замените со богатството на неговата милост. Ние не сме достојни за Божјата љубов, но Христос, нашиот Гарант, е достоен и во состојба да ги спаси сите оние кои доаѓаат кај Него. Какво и да било вашето искуство во минатото, колку и да се обесхрабрувачки вашите сегашни околности, ако дојдете кај Исуса такви какви сте, слаби, беспомошни и очајни, нашиот милостив Спасител, кој е полн со сочувство, уште оддалеку ќе ви излезе во пресрет, ќе ве прегрне со рацете на својата љубов и ќе ве наметне со наметката на својата праведност. Тој ќе ве претстави пред Таткото облечени во белата облека на Својот сопствен карактер. Тој се за ложува за нас пред Бога, велејќи: ‘Јас го зазедов местото на овој грешник. Не гледај во ова дете што се изгубило, туку гледај ме Мене’. Колку и да зборува гласно сатаната против нашата душа, обвинувајќи ја за грев и полагајќи право на нас како на свој плен, крвта на Христос зборува многу посилно“ (Елена Г. Вајт, *Мисли од Гората на блаженствата*, стр. 8, 9 оригинал).

**Прашања за разговор**

`1. Погледнете што кажува вдахновението за тоа како ние, благодарение на Исуса, сме претставени пред Отецот. „Тој ќе ве претстави пред Таткото облечени во белата облека на Својот сопствен карактер.“ Без оглед колку понекогаш сме обесхрабрени поради нашите мани и недостатоци, или колку често не го одразуваме спрема другите оној вид љубов што Бог го излева на нас, зошто секогаш мораме да се враќаме на таа прекрасна вест дека сме прифатени од Отецот затоа што Исус нè претставува пред „Таткото облечени во белата облека на својот сопствен карактер“?` 

`2. Замислете како таа мајка мора да се чувствувала во случајот кога двете жени излегле пред Соломон, и секоја тврдела дека тоа бебе е нејзино дете. Повторно размислете за тој јазик полн со емоции кој е опишан во стихот 1. Царевите 3,26. Каква светлина фрла ова врз истиот вид на изрази што се користат за да се опишат Божјите чувства кон Неговиот народ во стихот Осија 11,8?` 

`3. Секаде во Евангелијата гледаме дека Исус честопати бил трогнат од потребите на луѓето. И што правел? Тој постапувал на таков начин што одговарал на човечките потреби. На кои начини можете вие, како поединец, или можеби дури и како класа, да ги задоволите потребите на оние на кои им е потребна утеха?`

---

#### Додаток: Утрински стих

**Сами го градиме нашето спасение:** Филипјаните 2,12.13.