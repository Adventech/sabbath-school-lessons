---
title: Бог е огнен и сочувствителен
date: 18/01/2025
---

### Прочитајте ги библиските текстови:
Псалми 103,13; Исаија 49,15; Осија 11,1-9; Матеј 23,37; 2. Коринќаните 11,2; 1. Коринќаните 13,4-8.

> <p>Запомнете го стихот:</p>
> „Може ли жена да го заборави породот свој, а да не се смилува на чедото од утробата своја? А и кога би го заборавила, Јас тебе нема да те заборавам“ (Исаија 49,15).

На емоциите често се гледа како на нешто непожелно, нешто што треба да се избегнува. За некои луѓе, емоциите се суштински ирационални, така што добар маж или жена не би биле опишани како „емотивни“. Во дел од античката грчка филозофија, идејата за „рационален“ човек, кој (главно) не се препушта на страстите и кој владее со своите чувства со ладнокрвен разум, се цени како идеал. 

Вистина е дека незаузданите емоции можат да бидат проблематични. Меѓутоа, Бог ги создал луѓето со способност да чувствуваат, а и Самиот Тој во целото Свето писмо се прикажува како таков што доживува длабоки емоции. А ако Бог може да доживее толку длабоки чувства, како што Библијата доследно прикажува, тогаш емоциите не можат да бидат суштински лоши или ирационални – бидејќи Бог на Библијата е совршено добар и поседува совршена мудрост. 

Всушност, има преубави вистини кои можат да се соберат од сознанието дека Божјата љубов кон нас е длабоко емотивна, но секогаш со предупредување дека Божјата љубов (емотивна или таква каква што е), иако е совршена, не треба да се смета за идентична со емоциите што ги доживуваат луѓето.

---

#### Додаток: Утрински стих

**Преку Светиот Дух:** Јован 16,14.