---
title:  Искуство
date:   24/01/2025
---

#### Нападната од пијани мажи

_од Ендру Мек Чесни_

Пијан маж и се нафрлил на 21-годишната мисионерка во автобус и се обидел да ја прегрне и бакнува. Додека таа се борела против неговите напади, останатите патници гледале настрана, сè додека една постара жена не викнала нешто кон возачот на автобусот. Автобусот застанал, а потоа, под водство на постарата жена, неколку патници го изфрлиле човекот од автобусот. Потоа, таа се приближила до расплаканата мисионерка, ја потапкала по раката и ѝ рекла нешто што мисионерката не можела да го разбере.

Ова бил кошмарот со кој Џоан (Парк) Ким се соочувала речиси секоја недела во Монголија. Биле раните деведесетти години, а таа била млада немажена Американка, една од првите мисионери на адвентистичката црква на седмиот ден во сиромашната, посткомунистичка Монголија.

Во друга ситуација, еден пијан сосед го помешал својот стан со станот на Џоан. Со челични чевли ја искршил нејзината слаба дрвена врата и почнал да ја тепа. Џоан грабнала метла и врескајќи се борела. Но, тоа била безнадежна борба се додека таа не почнала да удира по таванот со метлата, што ги алармирало нејзините колеги мисионери – еден брачен пар американци – кои живееле во станот над нејзиниот, кои побрзале за да ја спасат.

Последната капка за Џоан била кога таа и уште еден друга мисионерка чекале на автобуска станица на периферијата на Улан Батор, главниот град на Монголија. Една мајка ги поканила на првото потшишување на нејзиното дете, настан кој во Монголија се слави на големо. Џоан била упатена да почека на автобуската станица бидејќи никогаш не би можела да го најде семејниот дом во неозначените улици. Така, таа и другата мисионерка седеле на тротоарот и чекале мајката да пристигне.

Тогаш четворица пијани мажи седнале покрај нив и се обиделе да ги прегрнуваат и бакнуваат. 

Џоан и другата мисионерка почнале да бегаат, но мажите тргнале по нив. Сите на преполната автобуска станица си гледале настрана. Мажите ги одвлекле двете девојки во една напуштена уличка. Џоан врескала, удирала и се борела, но била немоќна против четворицата. Потоа, мажите ги фрлиле двете девојки на земја. Џоан мислела дека тоа е крајот.

Одеднаш, лицата на мажите станале бледи. Тие се свртеле и побегнале. Џоан се свртела наоколу за да види кој дошол да ги спаси. Но, никој не бил таму. Во тој момент, Џоан знаела дека мажите мора да виделе ангел.

**Оваа мисионерска приказна не запознава одблиску со животот на американката мисионерка Џоан (Парк) Ким, која помогнала во започнувањето на делото на адвентистичката црква на седмиот ден во посткомунистичка Монголија и продолжила да служи како мисионерка таму.**