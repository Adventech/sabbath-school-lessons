---
title: За натамошно проучување
date: 10/01/2025
---

Во книгата *Патот кон Христа* од Елена Г. Вајт, прочитајте ја главата со наслов „Предимство да се молиме“, стр. 93-104 (оригинал). 

„Изнесете му ги на Бога своите потреби, своите радости, своите таги, своите грижи и своите стравувања. Вие не можете да го преоптоварите; вие не можете да го заморите. Оној што ги изброил влакната на вашата глава не е рамнодушен кон потребите на своите деца. ‘Зашто Господ е полн со милост и со сочувство’ (Јаков 5,11). Неговото срце, полно со љубов, е трогнато со нашите жалости дури и кога само зборуваме за нив. Изнесете му го сè она што го збунува вашиот ум. На Оној кој во својата рака ги држи световите и управува со сите работи во вселената, ништо не му е премногу тешко да го носи. Сè што е поврзано со нашиот мир, за Него ништо не е премногу незначително за да го забележи. Нема ниедно поглавје во нашето искуство што за него би било премногу мрачно да го чита; нема проблем кој за Него би бил премногу тежок да го реши. Нема несреќа што би го снашла најмалечкото негово дете, нема грижа што би ја мачела душата, нема радост што би разгалила, нема искрена молитва што би полетала од усните, а нашиот небесен Отец да не ја види, веднаш да не се заинтересира. ‘Тој ги исцелува ранетите души и ги преврзува нивните рани’ (Псалми 147,3). Односот меѓу Бога и секоја душа е толку личен и целосен, што се чини дека нема ниту една друга душа на земјата да го дели со неа неговото грижливо внимание, ниту една друга душа за која би го дал својот сакан Син“ (Елена Г. Вајт, *Патот кон Христа*, стр. 100 оригинал).

**Прашања за разговор**

`1. Задржете се на реченицата од горенаведениот текст: „Односот меѓу Бога и секоја душа е толку личен и целосен, што се чини дека нема ниту една друга душа на земјата да го дели со неа неговото грижливо внимание, ниту една друга душа за која би го дал својот сакан Син.“ Каква утеха ви дава тоа и како треба да биде вашиот начин на живот, знаејќи дека Бог ви е близу и се грижи за вас? Како можете да научите да живеете со реалноста на тоа чудесно ветување? Замислете како би било кога, од ден во ден, навистина би можеле да верувате во тоа.` 

`2. Во светлината на лекцијата за оваа седмица, како го разбирате текстот Псалми 103,17.18? Што открива тој за фактот дека Божјата љубов е вечна, но дека предностите од односот со Него сè уште зависат од тоа дали ќе ја прифатиме Неговата љубов?` 

`3. На кои сè начини сознанието за тоа го менува вашиот однос со Бога? Како ова влијае на начинот на кој размислувате за страдањата на другите луѓе?`

---

#### Додаток: Утрински стих

**Илија го нашол Бога во тивкиот глас:** 1. Царевите 19,12.