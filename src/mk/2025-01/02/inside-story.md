---
title:  Искуство
date:   10/01/2025
---

#### Сибу од Библијата

_од Ендру Мек Чесни_

Мелвин не бил сигурен дали човекот е создаден од земја или од пченка. Во Библијата, тој прочитал дека „Господ, Бог, го обликува човекот од земниот прав и му дувна здив на живот во носалките. Така човекот стана жива душа.“ (Битие 2,7). Но, Кабекар, најголемата домородна заедница во Коста Рика со околу 17.000 жители, го научила дека Сибу, што значи „Бог“ на нивниот мајчин јазик го создал човекот од пченка.

Растејќи, Мелвин отсекогаш мислел дека Сибу богот од неговата традиција и Сибу Бог од Библијата се исто божество. Но, додека ја проучувал Библијата со еден адвентист на седмиот ден, тој сфатил дека карактеристиките на Сибу во Библијата биле многу различни од оние на традицијата. Тој одлучил да го прифати Сибу од Библијата и се крстил заедно со своите родители и двајцата браќа.

Една година подоцна, неговата мајка доживеала мозочен удар на 40-годишна возраст и починала.

Мелвин, кој имал 22 години, верувал дека смртта е само длабок сон. Но традицијата на Кабекар домородната заедница учела дека неговата мајка е жива и ризикува да биде изгубена во темнина засекогаш, освен ако нејзиното семејство не учествува во четиридневни ритуали што ќе ја одеведат во другиот свет. Како дел од овие традиционални погребни ритуали, потребно е да се заколат две свињи и три кокошки и да се нахранат ожалостените. Одбивањето да го сторат тоа би се сметало за многу себично. Традиција на Кабекар ги осудувала себичните луѓе како одвратност. И покрај огромниот притисок од баби и дедовци и други роднини да се усогласат со традицијата, Мелвин и неговото семејство решило да ја следи Библијата. Адвентистичкиот пастор им помогнал да најдат место надвор од територијата на Кабекар домородната заедница за да ја погребаат нивната мајка.

Тогаш Мелвин решил да стане пастор. Тој чувствувал дека Бог го повикува на евангелска служба уште од неговото крштевање, но тој цело време се спротивставувал. Откако мајка му починала, тој решил остатокот од животот да го посвети на споделување на Сибу Бог од Библијата. Тој сака да го отргне својот народ подалеку од Сибу кој го создал човекот од пченка и да го доведе до Сибу кој го формирал човекот од земскиот прав. Тој сака негониот народ да се радува на сознанието дека не се бараат животински жртви за да се здобијат со вечен живот во идниот свет затоа што Сибу од Библијата го дал Неговиот сопствениот живот како жртва за спасување за сите.

Денес, Мелвин Мадриз е 24-годишен студент по теологија во Централно Американскиот адвентистички универзитет во Костарика. По дипломирањето, тој ќе биде првиот Кабекар пастор на Адвентистичката црква. Само околу 30 луѓе Кабекар се моментално адвентисти. „Верувам во Сибу, но само Сибу од Библијата, а не Сибу од традицијата“, вели Мелвин.