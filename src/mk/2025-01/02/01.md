---
title: Заветна љубов
date: 04/01/2025
---

### Прочитајте ги библиските текстови:
2. Петрово 3,9; 5. Мојсеева 7,6-9; Римјаните 11,22; 1. Јованово 4,7-20; Јован 15,12; 1. Јованово 3,16.

> <p>Запомнете го стихот:</p>
> „Исус одговори и му рече: ‘Ако некој Ме љуби, ќе го пази словото Мое; и Мојот Отец ќе го возљуби, и ќе дојдеме кај него и живеалиште во него ќе направиме’“ (Јован 14,23).

Многумина биле научени дека грчкиот збор агапе се однесува на љубов која е единствена за Бога, додека другите изрази за љубов, како што е *филео*, се однесуваат на други видови љубов, со послаб квалитет од агапе. Некои тврдат, исто така, дека агапе се однесува на еднострана љубов, љубов која само дава, но никогаш не прима, љубов целосно независна од човечкиот одговор. 

Меѓутоа, внимателното проучување на божествената љубов во целото Свето писмо покажува дека овие идеи, иако вообичаени, се погрешни. Прво, грчкиот израз *аgape* не се однесува само на Божјата љубов, туку и на човечката љубов, понекогаш дури и на погрешно насочена човечка љубов (2. Тимотеј 4,10). Второ, во целото Свето писмо има многу други изрази освен агапе кои се однесуваат на Божјата љубов. На пример, Исус поучувал: „бидејќи Отецот Сам ве сака (phileo) зашто вие Ме засакавте (phileo)“ (Јован 16,27). Тука грчкиот израз *phileo* се користи не само за човечката љубов, туку и за Божјата љубов кон луѓето. Според тоа, *филео* не се однесува на некој помалку вреден вид на љубов, туку на самата Божја љубов. 

Светото писмо, исто така, учи дека Божјата љубов не е еднострана, туку длабоко релациона, во смисла дека Бог е многу заинтересиран за тоа дали луѓето ја одразуваат Неговата љубов кон Него и кон другите.

---

#### Додаток: Утрински стих

**Бог не е човек:** 4. Мојсеева 23,19.
