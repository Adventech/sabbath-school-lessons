---
title: За натамошно проучување
date: 21/02/2025
---

Во книгата *Копнежот на вековите* од Елена Г. Вајт, прочитајте ја главата со наслов „Бог е со нас“, стр. 19-26 оригинал.

„Планот за нашето спасение не бил дополнителна мисла, план создаден по Адамовото паѓање. Тој бил откровение на ʼтајната скриена од  вечностаʻ (Римјаните 16,25). Тој е откровение на начелата што биле  темел на Божјиот престол уште од вечноста. Уште од почеток Бог-Отецот и Христос знаеле за отпадот на сатаната и за падот на човекот  предизвикан со делувањето на измамната сила на отпадникот. Бог не е  причина за постоењето на гревот, но однапред го видел неговото постоење, осигурувајќи средство со кое ќе ѝ се противстави на оваа страшна можност. Неговата љубов кон светот била толку голема што Тој се  заветувал дека ќе го даде својот единороден Син ʼза ниеден кој верува во него да не загине, туку да има живот веченʻ (Јован 3,16)“ (Елена Г. Вајт, *Копнежот на вековите*, стр. 22 оригинал).

**Прашања за разговор**

`1. Ако Бог не го добива секогаш она што го сака, како тој факт влијае на вашиот начин на размислување за она што се случува во овој свет? Кои се практичните импликации од увидувањето дека и Бог има неисполнети желби?`

`2. Враќајќи се на аналогијата со колачот од проучувањето за четврток, можеме да разбереме зошто, иако „Бог-Отецот и Христос знаеле за отпадот на сатаната“, тие сепак продолжиле и нè создале нас. Во тоа  морала да биде вмешана љубовта, а љубовта значи слобода. Наместо да нè создаде како суштества неспособни да сакаат, Бог нè создал  со способност да сакаме, иако бил свесен дека тоа на крајот ќе го одведе Исуса на крст. Христос бил подготвен да пострада на крстот, наместо да ни ја ускрати слободата својствена на љубовта. Што ни открива тој факт за тоа колку е света љубовта и колку е суштински важна за Божјето владеење?`

`3. Често се жалиме за злото и страдањето на овој свет, но колку често одвојуваме време да размислиме за тоа дека и сам Бог тагува и е ожалостен поради страдањата и злото? Што се менува во вашето разбирање на страдањата и злото кога ќе сфатите дека и сам Бог страда поради тоа?`

`4. Како оваа вистина – дека многу работи што се случуваат на овој свет не се според Божјата волја – ви помага да излезете на крај со сопственото страдање, особено кога тоа нема никаква смисла и се чини дека не води до ништо добро?`

---

#### Додаток: Утрински стих

**Тој нè откупил:** Исаија 44,22.