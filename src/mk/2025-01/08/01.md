---
title: Слободната волја, љубовта и Божественото провидение
date: 15/02/2025
---

### Прочитајте ги библиските текстови:
Лука 13,34; Еремија 32,17-20; Евреите 1,3; 5. Мојсеева 6,4.5; Ефесјаните 1,9-11; Јован 16,33.

> <p>Запомнете го стихот:</p>
> „Ова ви го реков за да имате мир во  Мене. Во светот ќе имате маки; но не плашете се, зашто Јас го победив светот“ (Јован 16,33).

Провидение е поим кој се користи за да се опише Божјото дејствување во светот. Начинот на кој размислуваме за Божјото провидение  во голема мера влијае на тоа како се однесуваме кон Бога и ближните и како го разбираме проблемот на злото.

Христијаните имаат различни сфаќања за божественото провидение. Некои веруваат дека Бог ја пројавува својата моќ така што одредува сите настани да се одвиваат токму онака како што се случуваат. Тој дури избира и кој ќе биде спасен, а кој изгубен! Според ова сфаќање, луѓето не се слободни да избираат што било друго освен она што Бог го пропишал. Всушност, луѓето кои веруваат на овој начин тврдат дека дури и човечките желби се нешто што Бог го одредил.

Спротивно на ова, силните библиски докази покажуваат дека Бог не одредува сè што се случува. Напротив, Тој им дава на луѓето слободна волја, дури и до таа мера што тие (како и ангелите) можат да одлучат да постапуваат директно против Неговата волја. Историјата на Падот, гревот и злото е драматичен и трагичен показател за последиците од  злоупотребата на таа слободна волја. Планот на спасение бил воспоставен за да се поправи трагедијата предизвикана од злоупотребата на  слободната волја.

---

#### Додаток: Утрински стих

**По милоста на Господ не загинавме наполно:** Плач Еремиин 3,21.22.