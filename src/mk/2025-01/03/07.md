---
title: За натамошно проучување
date: 17/01/2025
---

Во книгата *Копнежот на вековите* од Елена Г. Вајт прочитајте ја главата со наслов „Да не се плаши срцето ваше“ стр. 662-680 оригинал. 

„Господ е разочаран кога неговите деца малку се ценат. Тој сака неговото избрано наследство да се цени себеси според цената со која ги проценил Тој. Бог ги сакал, инаку не би го испратил својот Син да ги откупи во толку скап потфат. Тој има одредена задача за нив и мошне е задоволен кога од него бараат највисоки предимства со желба да го прослават неговото име. Тие можат да очекуваат многу ако имаат вера во неговите ветувања. 

Меѓутоа, да се молиме во Христово име значи многу. Тоа значи дека мораме да го усвоиме неговиот карактер, да го покажеме неговиот дух и да ги правиме неговите дела. Ветувањето на Спасителот е дадено условно. ‘Ако имате љубов’, кажува Тој, ‘ќе ги држите моите заповеди’. Тој ги спасува луѓето не во гревот, туку од гревот, а оние што го сакаат ќе ја покажат својата љубов со послушноста. 

Секоја вистинска послушност доаѓа од срцето. Тоа значи да се работи со Христа со цело срце. Ако сакаме, Тој ќе се изедначи со нашите мисли и цели, нашите срца и умови ќе ги доведе во хармонија со својата волја и ние, слушајќи го него, всушност постапуваме според нашите природни поттици. Волјата, очистена и посветена, ќе најде свое највозвишено задоволство во неговата служба. Кога ќе го запознаеме Бога онака како што имаме предимство да го запознаеме, ќе живееме живот на постојана послушност. Со почитување на Христовиот карактер и со заедница со Бога, гревот ќе ни стане одвратен“ (Елена Г. Вајт, *Копнежот на вековите*, стр. 668 оригинал).

**Прашања за разговор**

`1. Што би можело да значи „да се прима несебично“? Што мислите, каков ќе биде односот меѓу примањето и давањето на небото и на новата земја?` 

`2. Доаѓајќи од оддалечените краишта на вселената – можеби подалеку и од просторот до кој може да достигне најострото око на вселенскиот телескоп Џејмс Веб – небесните гласници го нарекле пророкот Даниел *chamudot*, „возљубен, посакуван, драг“. И тоа го направиле три пати. Во стихот Даниел 9,23, Гаврил вели *ki chamudot attah*, „ ти си човек сакан“. Во стихот Даниел 10,11, едно небесно суштество (можеби повторно Гаврил) му се обраќа со *ish chamudot*, „сакан човеку“, израз кој и подоцна се повторува (Даниел 10,19). Размислете што кажува тоа за Бога и колку Тој ни е близу. Каква надеж можете да црпите за себе од таа чудесна вистина?` 

`3. Како примерите на хероите на верата за кои се зборува во текстот Евреите 11 се поврзани со содржината на лекцијата за оваа седмица? Поточно, што ни откриваат ваквите примери, кога станува збор за тоа како човек може со вера „да му угоди на Бога“? Што можете да научите и да примените во вашиот секојдневен живот од таквите примери на вера и посветеност?`

---

#### Додаток: Утрински стих

**Мора да веруваме:** 2. Летописи 20,20.