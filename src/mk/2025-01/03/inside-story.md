---
title:  Искуство
date:   17/01/2025
---

#### Благодарниот ѓакон

_од Ендру Мек Чесни_

Јонг-Мун Јун е познат како благодарниот ѓакон. Прв збор на неговата уста без разлика на околностите е „благодарам“. Кога некој му бара помош, тој вели: „Благодарам“. Кога ќе се соочи со конфликт, тој вели: „Благодарам“. Кога го обземаат тешкотии, па дури и загуби, тој вели: „Благодарам“.

Овој ѓакон од адвентистичката црква на седмиот ден во Јужна Кореја ги има земено серионо и при срце зборовите на апостол Павле, кажани во 1. Солунјани 5,18, „Благодарете за сè, зашто тоа е Божја волја за вас во Христа Исуса!“. Тоа луѓето го забележуваат.

Јонг-Мун е долгогодишен сопственик на кафуле на една плажа во Јеонгдонѓин, едно од најпопуларните места за гледање на изгрејсонцето во Јужна Кореја, особено на денот за Нова Година. Меѓу неговите клиенти бил и Нанум. Како тинејџерка, таа повремено доаѓала во кафулето за да ужива во изгрејсонцето со едноставен појадок чај и тост сендвич со пржено јајце, марула и сирење. Како таа пораснала, се омажила и ја имала ќерката Азса. Тие двете му станале редовни клиенти за појадок, а мајката била воодушевена од благодарноста на Јонг-Мун. Кога таа ќе ја направи нарачката, тој вели: „Благодарам“. Кога таа ќе плати за појадокот, тој вели: „Ви благодарам“. Кога таа ќе му се заблагодари за оброкот, тој повторно вели: „Благодарам“.

За време на една посета, таа започнала разговор со него и дознала дека тој оди во црква во сабота. Таа никогаш не слушнала за луѓе кои ја празнуваат саботата. „Може ли да дојдам во црква со вас следната сабота? - прашала таа.

Следната сабота, таа и нејзината петгодишна ќерка го придружувале Јонг-Мун во неговата црква, која се наоѓала на околу 30 минути возење од неговото кафуле. Членовите на црквата срдечно ги пречекале мајката и ќерката и прашале како дознале за црквата. Таа одговорила дека дошле во црква поради благодарниот ѓакон.

По црковната служба, Нанум му кажала на Јонг-Мун дека сака дојди пак во црква. „Ако ова е црквата во која одите, ќе ве следам“, му рекла таа.

Иако Нанум никогаш не го слушна името на Исус во кафулето, таа го видела Исус преку благодарниот дух на Јонг-Мун. Евангелието не се пренесува само со зборување, туку може да биде пренесено и преку животот на една личност. Преку Примерот на Јонг-Мун, младата мајка и нејзината ќерка почнале редовно да одат во црква. Сега, таа се моли и за нејзиниот сопруг да и тој им се придружи во саботните утрински богослуженија.