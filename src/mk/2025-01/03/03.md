---
title: Веселба со песна
date: 13/01/2025
---

Колку и да е тешко да се замисли, Бог секој човек го смета за непроценливо вреден, поради што се радува на спасението макар и на една единствена душа.

`Прочитајте го стихот Софонија 3,17. Како овој стих ја расветлува параболата за блудниот син?` 

Стихот Софонија 3,17 нагласено ја прикажува Божјата одушевеност за Неговиот откупен народ. Речиси секој збор за радост и восхит што постои во еврејскиот јазик е спакуван во тој еден стих, кој го опишува Божјото задоволство поради Неговиот откупен народ. Речиси како ниту еден од тие изрази да не е доволен за да се опише големината на Божјото задоволство што Бог го чувствувал тој ден. 

Забележете и каде, според тој стих, се наоѓа Бог – „среде“ Својот народ. Помирувањето, кое произлегува од односот полн со љубов, доаѓа заедно во непосредното Божјо присуство. Исто како таткото, кој кога ќе го здогледа својот син оддалеку, потрчува кон него – овде Бог е среде својот народ. 

Во стихот Исаија 62,4 се употребува сличен приказ во вид на аналогија со бракот. Според Исаија 62,4, Божјиот народ ќе се нарекува *„Hephzibah“*, што значи „Моја милина“, а земјата ќе се вика *„Beulah“*, што значи „венчана“. Зошто? Затоа што во текстот се вели дека „ти си Господова милозливост, и твојата земја ќе има сопруг“. Самиот врв на Божјата радост е резервиран за денот на обновувањето, кога Тој ќе го прими Својот народ и ќе ни се радува, како што оној татко му се радувал на својот изгубен син.

`Прочитајте Ефесјаните 5,25-28. Што ни кажува ова за тоа каква љубов сме повикани да покажуваме и ние?`

Во тој пасус мажите се охрабруваат да ги сакаат своите жени „како што и Христос ја возљуби Црквата и Се предаде Сам Себеси за неа“, а исто така да ги сакаат „како своите тела“ (Ефесјаните 5,25.28). Овие текстови не само што го нагласуваат тој вид на несебична и пожртвувана љубов што мажот треба да ја има спрема својата сопруга, туку покажува дека и сам Христос го сака својот народ (црквата) како дел од самиот себе.

---

#### Додаток: Утрински стих

**Оние кои го бараат Неговото лице ќе го најдат:** Псалми 27,8.
