---
title: Живи камења
date: 15/01/2025
---

Како може ние, паднати и грешни суштества, да му угодиме на светиот Бог?

`Прочитајте Римјаните 8,1 и Римјаните 5,8. Што нè учат овие текстови за нашата положба пред Бога?` 

Бог им дарува благодат на луѓето пред каков било човечки одговор. Пред да кажеме или да направиме нешто, Бог допира до нас и ни дава можност да ја прифатиме или отфрлиме Неговата љубов. Како што вели Римјаните 5,8: „Но Бог ја докажа љубовта Своја кон нас, со тоа што Христос умре за нас, уште додека бевме грешни“ (споредете со Еремија 31,3). И ние можеме да бидеме помирени со Бога, па дури и угодни во Неговите очи преку верата, а врз основа на делото на нашиот Откупител. 

`Прочитајте го текстот 1. Петрово 2,4-6 и споредете го со Евреите 11,6. Што ни кажува ова за тоа како можеме да му угодиме на Бога?`

Без Божјата интервенција, паднатите луѓе не се во состојба да Му принесат нешто вредно. Но Бог, во Неговата благодат и милост, обезбедил начин заснован на Христовото дело. Поточно, „преку Исус Христос“ може да се принесат „духовни жртви кои Му се на Бога пријатни“ (1. Петрово 2,5). Иако „без вера не е можно да Му се угоди на Бога“ (Евреите 11,6), врз основа на Христовото посредничко дело, Бог ќе ги „усоврши“ верниците „во секое добро дело за да ја исполните Неговата волја, вршејќи го во вас она што Му е Нему благоугодно, преку Исус Христос, Нему слава во вечни векови, Амин!“ (Евреите 13,21) Оние кои одговараат со вера на Божјиот повик, се сметаат за праведни во Неговите очи благодарение на Христовото посредување, чијашто праведност е единствената прифатлива праведност. Оние кои ќе одговорат на Божјите љубезни понуди, се сметаат за достојни благодарение на Христовото посредување (Лука 20,35), и Тој ги преобразува во Неговиот лик (1. Коринќаните 15,51-57; 1. Јованово 3,2). Божјото дело на откупување не се извршува само за нас, туку и во нас.

`Зошто идејата за Христос кој посредува за вас на небото претставува толку големо охрабрување?`

---

#### Додаток: Утрински стих

**Мора да ја негуваме желбата да Го запознаеме:** Осија 6,6.
