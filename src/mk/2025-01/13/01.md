---
title: Љубовта е исполнување на законот
date: 22/03/2025
---

### Прочитајте ги библиските текстови:
2. Мојсеева 20,1-17; Римјаните 6,1-3; Римјаните 7,7-12; Еремија 31,31-34; Матеј 23,23.24; Јаков 2,1-9.

> <p>Запомнете го стихот:</p>
> „И не должете никому ништо освен да се сакате еден со друг; зашто оној што го љуби ближниот, го исполнува Законот“ (Римјаните 13,8).

Додека црковниот одбор се занимавал со еден проблематичен верник, некој од членовите на одборот му рекол на пасторот: „Не можеме да донесуваме одлуки врз основа на сочувство?“ Зар навистина не можеме? Пасторот се запрашал какво е разбирањето на таа личност за Бога и за Божјиот закон. Сочувството, секако, треба да биде водечки принцип во нашите постапувања со луѓето, особено со оние кои грешат. Сочувството е суштинска состојка на љубовта, а како што ни кажува стихот Римјаните 13,8, да се сака ближниот значи да се исполнува Законот.

Ако љубовта е навистина исполнување на законот, тогаш треба да водиме сметка да не го сметаме законот како нешто одвоено од љубовта, ниту да сметаме дека љубовта е нешто одвоено од законот. Во Светото писмо, љубовта и законот одат заедно. Божествениот законодавец е љубовта, така што, според тоа, Божјиот закон е и закон на љубовта. Тоа е, како што вели Елена Вајт, препис на Божјиот карактер (Видете *Христовите параболи*, стр. 305 оригинал).

Божјиот закон не е збир на апстрактни принципи, туку заповеди и упатства наменети за нашиот процут. Божјиот закон во својата суштина е израз на љубовта на начин на кој самиот Бог ја изразува.

---

#### Додаток: Утрински стих

**Ќе ни биде даден совршен мир:** Исаија 26,3.
