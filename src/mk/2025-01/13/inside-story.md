---
title:  Искуство
date:   28/03/2025
---

#### Поклонувајќи се на слика

_од Ендру Мек Чесни_

Марија е запознаена со концептот на восхитување. Како оперска пејачка, често настапувала пред полна публика која воодушевено ги пратела нејзините изведби во главната оперска куќа во нејзината родна земја, но и во многу други во кои имала прилика да настапи.
Во својата работа, таа се задобила и со повеќе врвни награди и признанија.

Но ништо не можело да ја спреми за обожавањето на кое наишла во Северна Кореја.
Ова обожавање не било насочено кон нејзината изведба, туку кон 22м високата бронзена статуа на Ким Ил-Сунг.
Марија е верен Адвентист на седмиот ден. Заради нејзината лична безбедност ова искуство не е изнесено со нејзиното вистинско име и националност.
Интервјуто е проследено преку Зум платформата за видео повици.

За време на нејзината посета на Северна Кореја, Марија и група од нејзините колеги решиле да го посетат Големиот Комеморативен Центар на ридот Мансу -  комплекс од споменици кои прикажуваат херои од револуционерната историја на оваа земја во ПјонгЈанг.
Централното место го завзема статуата на Ким Ил-Сунг. (Подоцна уште една 22м висока статуа била додадена на овој комплекс, статуата на синот на Ким Ил-Сунг , Ким Јонг Ил).

Толпа луѓе ја преплавиле статуата на Ким Ил-Сунг. Меѓу нив Марија видела многу туристи од Италија, Франција и други земји. Исто така и домашни посетители од земјата (Северна Кореја).
Сите тие се поклониле пред статуата. Потоа и било укажано дека и таа треба да се поклони во знак на почит.
'Мора да се поклоните' - и се обратил водачот и преведувач на групата.

Во тој момент Марија се сетила на првата заповед која вели 'Нема да имаш други богови освен Мене' (Излез 20,3).
Тогаш забележала државен службеник кој правел видео запис од сите присутни. Навистина не сакала да западне во неволја.
Оваа ситуација ја потсетила и на трите момчиња Седрах, Мисах и Авденаго кои одбиле да се поклонат пред 27ипол метри високата статуа на кралот Навуходоносор од Даниел третата глава.

Си помислила - 'Навистина, книгата на пророкот Даниел не е легенда или измислена приказна'.
Оваа сцена е реалност и секојдневие за жителите на Северна Кореја.

Таа одлучила да остане високо исправена. Некои гледаат на овој настан како на културолошко искуство во кео се искажува почит кон култот на личноста на Ким Ил-Сунг, но Марија го видела како нешто многу повеќе.
За неа, тоа бил момент кога требала да се одлучи јавно на кого ќе му се поклони.

Неколку дена подоцна, како што се припремала да ја напушти Северна Кореја му дала копија од книгата 'Патот кон Христа' на нејзиниот преведувач.
И денес се моли за него и за сите севернокорејци да го запознаат Исуса, Човекот на кој таа најмногу се воодушевува, единствениот Кој е достоен за слава.