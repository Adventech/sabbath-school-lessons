---
title: За натамошно проучување
date: 14/02/2025
---

Во книгата *Патријарси и пророци* од Елена Г. Вајт, прочитајте ја главата со наслов „Зошто било дозволено да се појави грев?“, стр. 33-43 ориг.).

„Во својата бесконечна мудрост, Бог не го уништил сатаната дури ни тогаш кога го фрлил од небото. Бидејќи на Бога му е угодна и прифатлива само онаа служба што се врши од љубов, преданоста на неговите созданија мора да се темели врз непоколеблива увереност во неговата праведност и добронамерност. Небесните жители и жителите на другите светови, неподготвени да ја сфатат природата и последиците на гревот, во тоа време не би можеле да ја забележат Божјата праведност во случај веднаш да го уништил сатаната. Кога сатаната би бил веднаш збришан, мнозина на Бога би му служеле повеќе од страв отколку од љубов. Влијанието на измамникот не би било уништено ниту духот на бунтот би бил целосно искоренет. За добро на целата вселена низ бесконечните времиња, било потребно тој поцелосно да ги развие своите начела, со цел обвинувањата против Божјето владеење да можат да се согледаат во нивната вистинска светлина и правдата и Божјата милост, како и непроменливоста на неговиот закон, засекогаш да останат надвор од секое сомневање.

Бунтот на сатаната треба на целата вселена да ѝ послужи како поука за сите времиња – да биде вечно сведоштво за природата на гревот и за неговите страшни последици. Резултатот на владеењето на сатаната и последиците што ги имало тоа и врз луѓето и врз ангелите, требало да покажат какви плодови мора да се очекуваат кога ќе се отфрли Божјиот авторитет. Требало да се покаже дека од постоењето на Божјето владеење зависи благосостојбата на сите суштества што ги создал Тој. Така историјата на овој страшен бунт, на сите свети суштества требало да им послужи како вечна заштита, спречувајќи ги да бидат наведени на ваков престап и чувајќи ги од гревот и од казната што ја носи тој“ (Елена Г. Вајт, *Патријарси и пророци*, стр. 42, 43 оригинал).

**Прашања за разговор**

`1. „Теодиција“ е израз за оправдување на Бога, со оглед на постоењето на злото. Но тоа не е оправдување на самото зло. Замислете некој на небото како кажува: „О, да, Исусе, сега разбирам зошто моето семејство беше мачено и убиено пред мои очи“. Да, сето тоа сега има многу смисла. Ти благодарам, Исусе!“ Тоа е апсурдно. Како можеме да дојдеме до сознание дека всушност Бог, а не злото, е Тој кој конечно е оправдан во рамки на големата борба? (види Лекција 9.)`

`2. Дали некогаш сте се почувствувале малку како Јов? Дали некогаш сте биле во искушение да помислите дека не може да има добро објаснување за страдањата што сте ги доживеале вие или вашите најблиски? Како конечното увидување на Јов дека тој „говорел“ за нешто што „не го разбирал“ (Јов 42,3) ја расветлува положбата во која се наоѓаме ние, кога станува збор за нашите сопствени прашања?`

---

#### Додаток: Утрински стих

**Божјата љубов ни дава совршена надеж:** Римјаните 8,4.
