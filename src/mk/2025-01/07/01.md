---
title: Проблемот со злото
date: 08/02/2025
---

### Прочитајте ги библиските текстови:
Јов 30,26; Матеј 27,46; Јов 38,1-12; Псалми 73; 1. Мојсеева 2,16.17; Откровение 21,3.4.

> <p>Запомнете го стихот:</p>
> „И ќе ја избрише Бог секоја солза од очите нивни, и смрт нема да има веќе; ни плач, ни пискот, ниту болка нема да има веќе, бидејќи поранешното помина“ (Откровение 21,4).

Можеби најголемиот проблем со кој се соочува христијанството е проблемот со злото – како да се помири фактот дека Бог е совршено  добар и полн со љубов со фактот за злото на овој свет. Накратко речено, ако Бог е седобар и семоќен, зошто постои зло, и тоа во толкава  мера?

Тоа не е само академски проблем, туку нешто што длабоко вознемирува многу луѓе и што некои ги спречува да го запознаат Бога и да  го засакаат.

„За мнозина потеклото на злото и причината за неговото постоење  е причина за голема збунетост. Тие го гледаат гревот со неговите страшни последици што се јавуваат во вид на јад и очај и се прашуваат како  може да постои сето ова под суверено владеење на Оној кој е безмерен во својата мудрост, сила и љубов. Пред нив е тајна што тие не можат да ја одгатнат“ (Еленa Г. Вајт, *Големата борба*, стр. 492 оригинал).

Многу атеисти укажуваат на проблемот со злото како причина  поради која се атеисти. Но, како што ќе видиме оваа и следната седмица, Бог, кој ни се открива во Библијата, е целосно добар и можеме  да Му веруваме – и покрај злото со кое е толку многу заразен нашиот паднат свет.

---

#### Додаток: Утрински стих

**Божјата љубов е поголема од самиот живот:** Јован 15,13.