---
title: Змевот од откровението
date: 03/03/2025
---

Сеопфатниот преглед на демонските сили во космичкиот судир е содржан во книгата Откровение, каде што ѓаволот е прикажан како „големиот змев“ кој му се спротивставува на Бога и „ја мами целата вселена“ (Откровение 12,9).

`Прочитајте го текстот Откровение 13,1-8. Што ни е откриено тука за опсегот на јурисдикцијата на змевот (надлежност и авторитет)?`

Змевот (сатаната) не само што води војна против Бога (Откровение 12,7-9) и неговите слуги (на пример, Откровение 12,1-6), туку е прикажан и како владетел зад земните царства, кои веќе со векови го прогонуваат Божјиот народ.

Исто така, „змевот му ја даде силата своја, и престолот свој, и голема власт“ на ѕверот од морето (Откровение 13,2; споредете со текстовите Откровение 13,5; Откровение 17,13.14). На тој ѕвер од морето му била дадена „уста што зборуваше големи зборови и богохулства; и му се даде власт така да прави четириесет и два месеци“ (Откровение 13,5).

Така, сатаната (змијата, змевот) му дава моќ и владејачки авторитет на ѕверот (земна религиозно-политичка сила). Таа моќ се користи за да се узурпира правото на богослужение што му припаѓа на Бога. Ѕверот хули на Божјето име. Тој, исто така, води војна против Божјите свети (светите на Вишниот), па дури и ги победува, барем за извесно време. Таа власт и јурисдикција над целиот свет ѝ ја дава змевот, узурпирачкиот владетел на оваа планета.

Сепак, постојат и јасни ограничувања за сатаната и неговите претставници, вклучувајќи ги и временските ограничувања. „Затоа веселете се, небеса, и вие, кои живеете на нив! Тешко вам, кои живеете на земјата и морето, зашто ѓаволот слегол кај вас со голем гнев, бидејќи знае дека му останува малку време!“ (Откровение 12,12)

Сатаната знае „дека времето е кратко“ (Откровение 12,12), а настаните опишани во Откровението следат пророчки временски распоред, кој поставува посебни ограничувања (видете Откровение 12,14; Откровение 13,5) на владеењето на злите сили.

Навистина, Бог победува на крајот. „И ќе ја избрише Бог секоја солза од очите нивни, и смрт нема да има веќе; ни плач, ни пискот, ниту болка нема да има веќе, бидејќи поранешното помина“ (Откровение 21,4).

`Колку и да ни е тешко да го видиме сега, на крајот доброто засекогаш ќе триумфира над злото. Зошто е важно никогаш да не го заборавиме тоа прекрасно ветување?`

---

#### Додаток: Утрински стих

**Спасението е дар од Бога:** Ефесјаните 2,9.8.