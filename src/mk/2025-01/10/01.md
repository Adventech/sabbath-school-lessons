---
title: Правила на ангажирање
date: 01/03/2025
---

### Прочитајте ги библиските текстови:
Даниел 10,1-14; Откровение 13,1-8; Јов 1,1-12; Јов 2,1-7; Јован 12,31; Јован 14,30; Марко 6,5; Марко 9,29.

> <p>Запомнете го стихот:</p>
> „Кој прави грев, од ѓаволот е, зашто ѓаволот греши од почетокот. Па затоа и се јави Синот Божји, за да ги урне делата ѓаволски.“ (1. Јованово 3,8).

Еден моќен наратив, кој ја открива природата на космичкиот судир, може да се најде во текстот 1. Царевите 18,19-40, за Илија на планината Кармил, каде што Господ ги разоткрива таканаречените „богови на народите“. Затоа што, зад сцената, се наѕира дека овие „богови“ сепак се нешто повеќе од плод на паганска имагинација. Зад „боговите“ кои народите во опкружувањето на Израел мислеле дека ги обожаваат, всушност, стои нешто друго.

„Им принесуваа жртва на злите духови, а не на Бога; на боговите, што не ги познаваа, на боговите нови и непознати, кои предците ваши не ги знаеја“ (5. Мојсеева 32,17). Павле додава дека „она што го принесуваат незнабошците како жртва, го принесуваат на демони, а не на Бога; јас, пак, не сакам да бидете во заедништво со демоните“ (1. Коринтјани 10,20).

Затоа,зад лажните „богови“ на народите стоеле преправени демони. Ова значи дека сите текстови во Светото писмо, кои се занимаваат со идолопоклонство и туѓи богови, се всушност текстови за „космичкиот судир“.

Со оглед на таквата заднина, темата за космичкиот судир станува поразбирлива. Таа вистина има огромни импликации за подобро разбирање на тој судир и начинот на кој тој го осветлува проблемот на злото.

---

#### Додаток: Утрински стих

**Моето спасение изгрева:** Исаија 51,5.