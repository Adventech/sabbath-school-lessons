---
title: Случајот на Јов
date: 04/03/2025
---

Во Книгата за Јов ни се дадени неколку фасцинантни сознанија за реалноста на големата борба.

`Прочитајте ги текстовите Книгата за Јов 1,1-12 и Книгата за Јов 2,1-7. Кои принципи на големата борба се разоткриени тука?`

Од тие стихови може да се соберат многу значајни детали. Прво, се чини дека тоа е сцена на некој вид небесен совет, а не само дијалог меѓу Бог и сатаната. Најверојатно во тоа се вклучени и други небесни суштества.

Второ, постои некаков спор, навестен од фактот дека Бог го прашува сатаната дали го зел предвид Јов. Зошто треба да го земе предвид Јов? Тоа прашање има смисла само во контекст на поголемиот тековен спор.

Трето, додека Бог го прогласува Јов за непорочен, чесен и богобојазлив, сатаната тврди дека Јов се бои од Бога само затоа што Тој го штити. Тоа претставува клевета и против Јов и против Божјиот карактер (споредете со текстовите: Откровение 12,10; Захарија 3).

Четврто, сатаната изјавува дека постоењето на Божјата заштита (ограда) околу Јов е нешто нечесно, и дека тоа го спречува да ги докаже своите обвинувања. Ова укажува на одредени ограничувања поставени на сатаната (правила на ангажирање), и дека тој очигледно веќе се обидел да му наштети на Јов.

Бог одговара на обвинението на сатаната пред небесниот совет со тоа што му дозволува да ја стави својата теорија на проба, но само во одредени граници. Прво, тој му дава моќ над сè што има Јов, но му забранува да го повреди Јов лично (Кнгата за Јов 1,12). Подоцна, бидејќи сатаната тврди дека Јов се грижи само за себе, Бог му дозволува да го повреди и него лично, но со обврска да му го поштеди животот (За Јов 2,3-6).

Сатаната навлекува бројни несреќи врз домот на Јов, но тој секој пат продолжува да го благословува Божјето име (За Јов 1,20-22; За Јов 2,9.10), покажувајќи дека обвиненијата на сатана се лажни.

Тука дознаваме многу, на пример, дека во космичкиот судир постојат правила на ангажирање. На небесниот суд постојат параметри во рамките на кои може да се решат обвинувањата против Бога, но на начин што Тој не ги нарушува светите принципи на својствената љубов, кои се основа на Неговото владеење и Неговото управување со вселената и со сите интелигентни суштества во неа.

`Овие небесни сцени од Книгата на Јов ни даваат фасцинантни увиди во реалноста на големата борба и во начинот на кој таа се одигрува овде на земјата.`

---

#### Додаток: Утрински стих

**"Кон Мене обратете се и ќе бидете спасени":** Исаија 45,22.
