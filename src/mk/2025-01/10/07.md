---
title: За натамошно проучување
date: 07/03/2025
---

Во книгата *Testimonies for the Church*, vol. 1 (Сведоштва за црквата, кн. 1) од Елена Г. Вајт прочитајте ја главата со наслов *„Моќта на сатаната“*, стр. 341-347.

„Со падот во грев човекот станал законски заробеник на сатаната. Христовата мисија на Земјата била да го ослободи човекот од власта на неговиот голем непријател. Човекот по својата природа е наклонет да подлегнува на сугестиите на сатаната, и затоа не е во состојба успешно да се спротивстави на толку страшниот противник, освен ако Христос, како силен Победник, не живее во него, насочувајќи ги неговите копнежи и давајќи му сила. Само Бог може да ја ограничи силата на сатаната. Сатаната слободно се движи на сите страни на Земјата, ја обиколува по должина и попречно. Тој ниту за момент не ја намалува својата будност, плашејќи се да не пропушти некоја шанса за уништување на душите. За Божјиот народ многу е важно да го разбере ова, за да може да ги избегне неговите стапици. Своите измами сатаната ги подготвува толку вешто,за припадниците на Божјиот народ, во последниот судир со него, да не можат да го препознаат. ʼИ не е никакво чудо, зошто и самиот сатана се престорува во ангел на светлинатаʻ (2. Коринтјани 11,14). И додека некои измамени души го застапуваат мислењето дека сатаната не постои, тој ги држи во свое ропство и успешно работи преку нив. Тој знае дури и подобро од припадниците на Божјиот народ, каква моќ тие можат да имаат во борбата со него, ако својата сила ја добиваат од Христа. Дури и најслабиот верник, кога цврсто ќе се потпре на Христос и понизно побара помош од Него како од моќен Победник, може со голем успех да го одбие сатаната и целата негова војска. Сатаната е премногу лукав за да настапи отворено и дрско со своите искушенија, бидејќи заспаните сили на христијанинот тогаш би се разбудиле и тој би се потпрел на силата на својот моќен Спасител. Затоа тој се приближува незабележливо, и делува маскиран преку синовите на непослушноста кои исповедаат побожност“ (Ellen G. White, *Testimonies for the Church*, vol. 1, p. 341).

**Прашања за разговор**

`1. Што значи да се биде „законски заробеник на сатаната“? Дали ова значи дека ѓаволот може да прави што сака со луѓето? Ако не, зошто? Каква врска постои меѓу ова и она што можеме да го наречеме „правила на ангажирање“ во космичкиот судир?`

`2. Зошто Бог би му дал на сатаната каква било јурисдикција во космичкиот судир, макар и привремено? Што ни кажува ова за начинот на кој Бог настојува да одговори на обвиненијата на сатаната?`

`3. Како вие одговарате на оние, дури и на христијаните, кои го негираат постоењето на сатаната како вистинско суштество? Иако не можеме да го докажеме постоењето на сатаната, кои докази сепак можеме да ги собереме за да му помогнеме на некој што е во толкава мера измамен?`

---

#### Додаток: Утрински стих

**Веќе нема да се сеќава на нашите гревови:** Еремија 31,34.
