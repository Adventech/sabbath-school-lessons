---
title: За натамошно проучување
date: 03/01/2025
---

Во книгата *Христовите параболи* од Елена Г. Вајт прочитајте ја главата со наслов „Во пресрет на младоженецот“, стр. 405-421 оригинал. 

„Овој свет го обвива темнина на погрешни замисли за Бога. Луѓето не го познаваат веќе вистинскиот Божји карактер. Тие погрешно го сфатиле и погрешно го протолкувале. Токму во тоа време треба да се објави божествената порака, пораката што просветлува со своето влијание, пораката што има спасоносна моќ. Треба да се објави вистината за Божјиот карактер. Светлината на неговата слава, светлината на неговата добрина, милост и вистина, треба да ја растера темнината на овој свет. 

Тоа е делото што го опишува пророк Исаија кога пишува: ‘Искачи се на висока гора, гласнику на добрата вест, Сионе! Поткрени го силно својот глас, гласнику на добрата вест, Ерусалиме! Издигни го, не бој се, речи им на еврејските градови: ,Еве го вашиот Бог!’ Ете, Господ доаѓа со сила, владее со својата мишка! Еве ја со него и неговата плата, а пред него неговата награда’ (Исаија 40,9.10). 

Оние што го чекаат Младоженецот треба да му кажат на народот: 'Еве го вашиот Бог!' Откривањето на неговиот карактер полн со љубов е последен зрак на милосрдната светлина, последна порака на милоста што ќе му се објави на светот. Божјите деца треба да ја објават неговата слава. Со својот живот и карактер треба да покажат што сторила Божјата благодат за нив. 

Светлината на Сонцето на праведноста треба да се покаже со добри дела - со зборови на вистината и со свети постапки“ (Елена Вајт, *Христовите параболи*, стр. 415, 416 оригинал).

**Прашања за разговор**

`1. Полоша од помислата дека Бог не постои би била помислата дека Тој нè мрази. Колку би бил поинаков светот во кој живееме, кога тоа би било вистина?` 

`2. Што мислите, зошто има толку многу погрешни сфаќања за Божјиот карактер во нашиот свет денес? Размислете и разговарајте за начините на кои би можеле да им помогнете на луѓето појасно да го согледаат Божјиот карактер полн со љубов.` 

`3. Која порака за Божјиот карактер треба да ја објавуваме денес? Како би ја објасниле таа порака на некој кој сè уште не е запознаен со реалноста на Божјата љубов? На кои докази можете да укажете – докази кои ја откриваат реалноста на Неговата љубов и на Неговиот прекрасен карактер?`

`4. Едно е да зборуваме за Божјата љубов. Но, да ја откриваме и одразуваме таа љубов во нашиот живот, е нешто сосема друго. Кои „дела на светост“ би можеле да ја откријат Божјата љубов на оние околу нас?`

---

#### Додаток: Утрински стих

**Бог и Христос се едно:** Јован 10,29.30.