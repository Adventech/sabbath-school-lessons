---
title: За натамошно проучување
date: 28/02/2025
---

Во книгата *Големата борба* од Елена Г. Вајт, прочитајте ја главата со наслов „Потеклото на злото“, стр. 492-504 оригинал.

„Светото писмо јасно учи дека Бог во никој поглед не е одговорен  за појавувањето на гревот и никакво самоволно скусување на божествената милост ниту каква и да е несовршеност во Божјето владеење не  дале повод за создавање на бунт. Гревот е неканет дојденик за чие што постоење не може да се најде причина. Тој е таинствен, необјаснив; да се оправда гревот би значело тој да се брани... Кога (сатаната) веднаш би бил уништен, тие (жителите на небото и другите светови) на Бога  би му служеле повеќе од страв отколку од љубов. Влијанието на измамникот не би било наполно уништено, ниту пак духот на бунтот би  бил наполно искоренет. На злото морало да му се дозволи да узрее. За  добро на целата вселена во сите времиња било потребно сатаната поцелосно да ги развие своите начела, за сите созданија да можат да ги  видат во вистинска светлина неговите обвинувања против божественото владеење со цел правдата, Божјата милост и непроменливоста на  Божјиот закон никогаш повеќе да не бидат ставени под сомневање“ (Елена Г. Вајт, *Големата борба*, стр. 492, 493, 499 оригинал).

**Прашања за разговор**

`1. Многумина се прашуваат како едно безгрешно суштество како  Луцифер можело да згреши тој прв пат. Зошто гревот е толку „таинствен“, „необјаснив“? Како можеме да го објасниме тој прв грев  без да бараме изговори за него и да не го оправдуваме? Односно, зошто објаснувањето на неговото потекло би било исто како и да се оправдува?`

`2. Зошто Бог едноставно веднаш не го отстранил сатаната за повеќе да не постои? Зошто на злото „морало да му се дозволи да узрее“? Во која смисла тоа е за „добро на целата вселена во сите времиња“?`

`3. Зошто е толку важно да се разбере дека судирот меѓу Бога и сатаната не е прашање на гола физичка сила, туку судир од поинаков вид?  Во кој поглед судирот околу карактерот има смисла на начин на кој судирот околу гола физичка сила не може да има?`

`4. Како разбирањето на тој судир, ја повлекува, така да се каже, завесата на страна, откривајќи во која смисла вашиот сопствен живот  може да биде минијатура на тој космички судир? На кои сè начини дури и сега ја доживувате реалноста на тој судир? Како би требало да реагирате на тоа, за да покажете на чија страна сте навистина?`

---

#### Додаток: Утрински стих

**Светот не го сака Бога:** 1. Јован 3,13.