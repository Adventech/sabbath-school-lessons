---
title:  Искуство
date:   28/02/2025
---

#### Упорниот повикувач: Дел 1

_од Ендру Мек Чесни_

Зум повикот едноставно не можел да се воспостави.

„Не работи!“ - извикала Матрона.

Преку нејзиниот телефон, Колет можела да ја слушне Матрона како повторно и повторно ја внесува лозинката од Зум во компјутерот.

Тоа бил повик кој се обиделе да го воспостават многу пати таа недела. Матрона била меѓу многуте домородци од Алјаска кои живееле во установи и згрижувачки домови во Алјаска, и таа била желна да се запознае со Колет.

Таа повторно се обидела да се најави. „Не работи!“ - извикала таа повторно плачејќи.

„Во ред е“, одговорила Колет.

„Не е во ред! Сакам да се обидам повторно“, рекла Матрона.

Кога увидела дека Зум сè уште не функционира, Колет предложила наместо тоа да разговараат на телефон.

Колет Реал, адвентистка на седмиот ден, педијатар во Енкориџ, исто така сакала да се запознае со Матрона. Домородното девојче од Алјаска, Матрона имала право на посвојување во дом во Фербенкс, лоциран 360 милји подалеку. Матрона неволно се согласила да разговара по телефон. Првото прашање што таа го поставила било: „Кои се правилата во вашиот дом?“

„Тоа е нешто за што можеме да зборуваме повеќе кога ќе стигнете во куќата“, рекла Колет. „Но, меѓусебната почит е прилично важна во мојот дом“.

Матрона ја испрашувала Колет во следните 30 минути. На крајот од разговорот, таа рекла: „Знаеш, мојата згрижувачка мајка ќе ме посвои, нели?“

Колет, родум од Флорида, која осум години живеела со својот сопруг на Алјаска, не го знаела тоа. Таа мислела дека Матрона е толку интересна и има толку прекрасен карактер. Ова ќе биде авантура!

Од друга страна, Матрона знаела дека Колет сака да посвои, но не сакала да биде повредена. Така, таа ѝ отежнала на Колет да и се приближи.

Колет прашала колку често може да се јавува, а Матрона предлагала еднаш неделно во вторник. Но, кога Колет се јавила, Матрона или не била достапна или не одговарала. Го смениле времето за јавување во четврток, а потоа во сабота.

Колет почувствувала дека Матрона е вознемирена, но не можела да разбере зошто. Таа одлучила да продолжи да се јавува секоја недела без разлика дали Матрона сака да разговара или не. Додека таа постојано се јавувала со безусловна љубов, срцето на Матрона почнало да се топи.