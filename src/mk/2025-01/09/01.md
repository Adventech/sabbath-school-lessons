---
title: Космички конфликт
date: 22/02/2025
---

### Прочитајте ги библиските текстови:
Матеј 13,24-27; 1. Мојсеева 1,31; Езекиел 28,12-19; Исаија 14,12-15; Матеј 4,1-11; Јован 8,44.45.

> <p>Запомнете го стихот</p>
> „И ставам непријателство меѓу тебе и жената и меѓу родот твој и породот нејзин. Тој ќе ти ја смачкува главата, а ти ќе го каснуваш во петата“ (2. Мојсеева 3,15).

Во центарот на библиската теологија е големата борба меѓу Христа и сатаната. Иако идејата за космичкиот судир меѓу Бога и небесните созданија кои паднале и се побуниле против Него, е истакната тема во  Светото писмо (Матеј 13,24-30.37-39; Откровение 12,7-10), а преовладува и во голем дел од христијанската традиција, многу христијани ја  отфрлаат и занемаруваат.

Меѓутоа, од библиска перспектива, темата на космичкиот судир, во кој ѓаволот и неговите ангели се спротивставуваат на Божјето царство, не е нешто што можеме да го занемариме, а да не пропуштиме многу од она за што зборува библискиот наратив. И самите Евангелија се полни со цитати за ѓаволот и за демоните кои му се противат на Бога.

Оваа седмица, за почеток, ќе размислуваме за тоа како може да се одговори на следните две прашања во согласност со некои клучни библиски текстови:\
(1) Каде Светото писмо учи дека постои космички судир меѓу Бога и сатаната?\
(2) Според Светото писмо, каква е природата на тој судир?

---

#### Додаток: Утрински стих

**Христос умрел за нас додека сме биле грешници:** Римјаните 5,8.