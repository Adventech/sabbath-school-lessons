---
title: Потеклото на судирот на земјата
date: 24/02/2025
---

Заедно со прашањето поставено во параболата – од каде а лошо  семе на полето ако сопственикот посеал само добро семе – се поставува уште едно прашање: Ако Бог создал свет кој е целосно добар, како  се појавило злото овде?

`Прочитајте го стихот 1. Мојсеева 1,31. Што ни откриваат Божјите зборови за состојбата на создадениот свет во моментот кога Тој го довршил создавањето, и зошто е важен тој одговор?`

Според стихот 1. Мојсеева 1,31, кога Бог го довршил создавањето на  светот, сè во него „беше многу добро“. Така, во првата глава од 1. Мојсеева, нема никакво навестување за злото за време на Божјото создавање  на оваа планета. Како тогаш злото се вовлекло во човечкото искуство?

`Прочитајте го текстот 1. Мојсеева 3,1-7. Што ни кажува тоа за начинот на кој злото дошло овде на земјата? Каква светлина фрла  врз природата на космичкиот судир? (Видете и Откровение 12,7-9.)`

Во овој наратив ги гледаме лагите за Божјиот карактер кои ги кажува змијата, препознаена како ѓаволот лично (таа „стара змија“ од Откровение 12,7-9). Змијата прво се служи со прашања за да внесе сомнеж  во поглед на Божјата заповед, при што речиси целосно го извртува она што Бог го заповедал. А потоа директно ги извртува Божјите зборови, уверувајќи ја Ева: „Нема да умрете“ (1. Мојсеева 3,4).

Некој, или змијата или Бог, ја излажал Ева, која сега требало да избере дали ќе верува во она што ѝ го рекол Бог или во она што го кажала змијата.

Овде и на други места во Светото писмо, природата на тој судир се огледува првенствено во тоа на што и кому треба да се верува, што само по себе е нераскинливо поврзано со љубовта. А причината за ова  е што вашите верувања за некого, каков човек е тој или таа, и прашањето дали може да му се верува или не, длабоко влијае на тоа дали ќе ја  сакате таа личност, дали ќе ѝ поверувате, и – како во овој случај – ќе ја послушате во она што ви го кажува.

`Прочитајте го стихот 1. Мојсеева 3,15. Божјата изјава упатена до змијата, дека семето на жената, што се однесува на Месија, ќе ѝ ја  смачка главата, често се препознава како прво евангелие (протоевангелие) во Светото писмо. Како ова ја потврдува реалноста на  судирот, а сепак дава и надеж за нас кои се наоѓаме среде тој судир?`

---

#### Додаток: Утрински стих

**Тој бил наша жртва за гревот:** Исаија 53,10.