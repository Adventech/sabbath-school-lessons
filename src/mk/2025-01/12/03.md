---
title: Двата најголеми грева
date: 17/03/2025
---

Според самиот Исус, двете најголеми заповеди се да го сакаме Бога и да се сакаме едни со други. А спроведувањето на тие заповеди подразбира жртви, кои на опиплив начин покажуваат љубов кон другите, што впрочем претставува суштина на тоа што значи да се следи Исус.

Е сега, ако двете најголеми заповеди се да се сака Бог и да се љубат другите, тогаш кои се двата најголеми грева?

`Прочитајте го текстот Псалми 135,13-19. Што ни се открива овде за еден вообичаен грев, кој се нагласува во целото Свето писмо?`

Стариот завет постојано нагласува колку е важно да се сака Бог над сè друго (видете го стихот 5. Мојсеева 6,5). Тоа е тесно поврзано со големиот грев на идолопоклонството, што всушност е спротивно на љубовта кон Бога.

`Прочитајте го текстот Захарија 7,9-12. Според пророкот Захарија, што осудува Бог во тој текст? Во каква врска е тоа, како и гревот на идолопоклонството, со двете големи заповеди?`

Идолопоклонството не е единственото нешто на кое Бог одговара со гнев од љубов, туку тоа е и злоупотреба на Неговиот народ, поединечно или како заедница. Бог се лути на неправдата затоа што Тој е љубов.

Двата големи грева, кои се нагласуваат во целиот Стар завет, се всушност пропусти во врска со двете големи заповеди: да го сакаме Бога и да се сакаме едни со други. Според тоа, двата најголеми грева се одраз на недостаток на љубов. Накратко, не можете да ги држите заповедите ако не го љубите Бога и ако не ги сакате ближните.

Навистина, текстот 1. Јованово 4,20.21 потврдува: „Ако некој рече: ʼГо љубам Богаʻ, а го мрази брата си, лажец е; зашто кој не го љуби брата си, кого го видел, не може да Го љуби Бога, Кого не Го видел. И оваа заповед ја имаме од Него: кој Го љуби Бога, да го љуби и својот брат“.

`Како би објасниле зошто љубовта кон Бога не може да се одвои од љубовта кон другите? Како ја разбирате таа нераскинлива поврзаност?`

---

#### Додаток: Утрински стих

**Бог бара искрени верници:** Јован 4,23.