---
title: За натамошно проучување
date: 21/03/2025
---

Во книгата *Копнежот на вековите* од Елена Г. Вајт прочитајте го поглавјето со наслов *„Сабота“*, стр. 281-289 оригинал.

„Шпионите не се осмелувале да му одговорат на Христа во присуство на мноштвото од страв да не упаднат во тешкотии. Знаеле дека Тој ја зборува вистината. Побргу би дозволиле да страда човек отколку да ги кршат своите преданија, а животното би го ослободиле поради штетата што би ја претрпил сопственикот. На тој начин за немото животно покажувале повеќе грижа отколку за човекот кој е создаден според Божјиот лик. Ова го прикажува дејствувањето на сите лажни религии. Тие потекнуваат од човечкиот копнеж тој да се издигне над Бога, но конечниот резултат е спуштање на човекот под нивото на животно. Секоја религија што се бори против Божјето владеење го лишува човекот од славата што ја имал при создавањето и која во Христа повторно ќе му се врати. Секоја лажна религија своите следбеници ги учи немарно да се однесуваат кон човечките потреби, страдања и права. Евангелието му дава голема вредност на човечкиот род откупен со Христовата крв и ги учи на нежно уважување на човековите желби и страдања. Господ кажува: ‘Ќе сторам човекот да вреди повеќе од суво злато, повеќе од злато офирско” (Исаија 13,12).

Кога Исус им се обратил на фарисеите со прашање дали во саботен ден треба да се прави добро или зло, дали е според законот да се спасува живот или да се убива, ги соочил со нивните лоши намери. Со огорчена омраза демнеле над неговиот живот, додека Тој го спасувал животот и на мноштвото му донесувал радост. Дали било подобро да се убива во сабота, како што имале намера да го сторат тоа тие, или да се лекуваат болните, како што правел Тој? Дали било поправедно во текот на Божјиот свет ден да се носи убиство во срцето, отколку да се сакаат сите луѓе, што се покажало во делата на милосрдието?“ (*Копнежот на вековите*, стр. 286, 287 ориг.).

**Прашања за разговор**

`1. Зошто и во која смисла е точно дека „Секоја лажна религија своите следбеници ги учи немарно да се однесуваат кон човечките потреби“? Како можеме свесно да работиме на тоа да го избегнеме таквото невнимание во нашите црковни заедници?`

`2. Кој е мојот ближен? Кој е твојот ближен? На кои практични начини, тоа што го следиме Христа, би требало да нè направи послични на Самарјанецот, кој ги пречекорил границите на своето време, поттикнат од љубов да направи нешто?`

`3. Ако Бог ги сака правдата и милоста, како треба да постапуваме според она за кое Тој најмногу се грижи? Како можеме повеќе да се сосредоточиме на она што Исус го нарекол „ најважното во Законот“?`

`4. Кога размислуваме и зборуваме за судот, колку често нагласуваме дека Исус за судот зборува првенствено во смисла на тоа дали и во колкава мера ние активно ги сакаме другите, особено угнетените и обесправените? Размислете за тоа во светлината на Матеј 25,31-46.`

---

#### Додаток: Утрински стих

**Верноста ќе биде наградена:** Пословици 28,20.