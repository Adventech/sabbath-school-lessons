---
title: Љубовта и правдата - двете најголеми заповеди
date: 15/03/2025
---

### Прочитајте ги библиските текстови:
Матеј 22,34-40; Захарија 7,9-12; Псалми 82; Михеј 6,8; Матеј 23,23-30, Лука 10,25-37.

> <p>Запомнете го стихот:</p>
> „Ако некој рече: ‘Го љубам Бога’ а го мрази својот брат, тој е лажливец: зашто, кој не го љуби својот брат, кого го видел, како може да Го љуби Бога, Кого не го видел?“ (1. Јованово 4,20).

Иако имаме доверба дека Бог на крајот ќе доведе сè во ред, сепак е многу важно она што ние како христијани го правиме овде и сега. Иако има многу неправди и зла кои Бог за сега не ги искоренува (поради одредени параметри на космичкиот судир), тоа не значи дека не можеме да бидеме употребени за да придонесеме за ублажување на страдањата и злото каде и да наидеме на него, барем во онаа мера до која е тоа можно. Како христијани, ние, всушност, сме должни да го правиме тоа.

Како што видовме, љубовта и правдата одат заедно. Тие се неразделни. Бог ја сака правдата. Затоа, ако го сакаме Бога, и ние ќе ја сакаме правдата.

Исто така, ако го сакаме Бога, ќе се сакаме и едни со други. А составен дел на таа љубов еден кон друг е и покажувањето заинтересираност за доброто на оние околу нас. Кога другите се погодени од сиромаштија, злоупотреба или каква било неправда, тоа треба да нѐ загрижи и нас. Кога другите трпат насилство, не треба да замижуваме пред тоа. Наместо тоа, треба да се запрашаме што можеме да направиме, поединечно и како заедница, за да ја шириме Божјата љубов и правда на начин што, во овој расипан свет, ќе го одразува совршениот карактер на праведноста и љубовта на нашиот Господ.

---

#### Додаток: Утрински стих

**Тој ги повикува децата:** Марко 10,14.15.
