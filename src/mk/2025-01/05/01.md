---
title: Гневот на Божествената љубов
date: 25/01/2025
---

### Прочитајте ги библиските текстови:
Псалми 78; Јона 4,1-4; Матеј 10,8; Матеј 21,12.13; Еремија 51,24.25; Римјаните 12,17-21.

> <p>Запомнете го стихот:</p>
> „Но Тој, Милостивиот, им го простуваше гревот и не ги истребуваше, многупати ја отстрануваше јароста Своја и не го разгоруваше сиот Свој гнев“ (Псалми 78,38).

Иако често се слави Божјата сомилост, многумина сметаат дека помислата за Неговиот гнев вознемирува. Ако Бог е љубов, тие сметаат дека Тој никогаш не би требало да пројавува гнев. Меѓутоа, таквото сфаќање е погрешно, затоа што Неговиот гнев произлегува директно од Неговата љубов. 

Некои тврдат дека старозаветниот Бог е Бог на гневот, додека новозаветниот Бог е Бог на љубовта. Меѓутоа, постои само еден Бог и Тој се открива како еден и ист во двата Завета. Бог, кој е љубов, се гневи на злото, или, попрецизно кажано, токму затоа што Тој е љубов. Самиот Исус изразил голем гнев против злото, и Новиот завет во повеќе наврати учи за праведниот и соодветен гнев Божји. 

Божјиот гнев секогаш е Неговиот праведен и полн со љубов одговор на злото и неправдата. Божествениот гнев е оправдано негодување, поттикнато од совршената добрина и љубов, која бара процут на сето она што го создал. Божјиот гнев е едноставно соодветен одговор на љубовта против злото и неправдата. Според тоа, злото го поттикнува Бога да ревнува во полза на жртвите на злото, а против неговите сторители. Божествениот гнев, според тоа, претставува само уште еден израз на божествената љубов.

---

#### Додаток: Утрински стих

**Да имаме љубов спрема другите:** Матеј 22,39.