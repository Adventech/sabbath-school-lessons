---
title: Ожалостен од злото
date: 26/01/2025
---

Бог на Библијата ја сака правдата, а го мрази злото. Затоа гревот и злото го поттикнуваат на ревност – ревност што се манифестира во корист на оние кои се угнетувани и малтретирани, дури и во случаи кога нечие зло пред сè го погаѓа самиот него. Бог го мрази злото затоа што злото секогаш ги повредува Неговите созданија, дури и ако тие самите си го нанесуваат. Во библиските наративи, Божјиот гнев секогаш одново е предизвикуван од она што библиските научници го нарекуваат „циклус на бунт“.\
Тој циклус се одвива на следниов начин:
- Народот се бунтува против Бога и прави зло, понекогаш дури и такви грозоморни злосторства како жртвување деца и други гадости, кои се означени како зло во Неговите очи.
- Бог се повлекува сообразно со одлуките на народот.
- Народот е угнетуван од туѓи народи.
- Народот пека кон Бога барајќи избавување.
- Бог милостиво го избавува народот.
Народот повторно се бунтува против Бога, често уште пострашно од порано. 

Меѓутоа, и покрај тој циклус на застрашувачко зло и неверство, Бог се соочува со човечкото неверство со бескрајна верност, трпеливо поднесување, неверојатна благодат и длабока сомилост.

`Прочитајте го текстот Псалми 78. Што ни кажува тој за Божјиот одговор на повторените бунтови на Неговиот народ?` 

Според Библијата, љубовта и правдата се меѓусебно испреплетени. Божествениот гнев е соодветен одговор на љубовта кон злото, затоа што злото секогаш повредува некого кого Бог го сака. Нема ниту еден пример во Светото писмо во кој Бог произволно или неправедно е гневен или лут. 

И иако Неговиот народ постојано го напуштал и го издавал, Бог со векови трпеливо продолжувал да им укажува сомилост над сите разумни очекувања (Неемија 9,7-33), покажувајќи ја на тој начин несфатливата длабочина на Неговото трпеливо сочувство и Неговата милосрдна љубов. Навистина, според стихот Псалми 78,38, Бог „Милостивиот, им го простуваше гревот и не ги истребуваше, многупати ја отстрануваше јароста Своја и не го разгоруваше сиот Свој гнев“.

`Сигурно некогаш сте биле лути поради злото направено на другите. Како тоа чувство ви помага подобро да го разберете Божјиот гнев против злото?`

---

#### Додаток: Утрински стих

**Треба да им укажеме на луѓето на Исус:** Јован 1,29.
