---
title: За натамошно проучување
date: 31/01/2025
---

Во книгата *Патријарси и пророци* од Елена Г. Вајт, прочитајте ја главата со наслов „Идолопоклонство во подножјето на Синај“, стр. 315-330 оригинал. 

Во контекст на гревот во врска со златното теле, Елена Г. Вајт напишала: „Израелците сториле предавство кон Господа кој како нивни Цар ги опсипал со толку доброчинства, и чијшто авторитет тие доброволно се обврзале да го почитуваат. За да се одржи правда во божественото владеење, со тие предавници морало да се постапува според нивната заслуга. Но Божјето милосрдие се покажало дури и во овој случај. Иако го пазел авторитетот на својот закон, Тој на сите им дал слободна волја, можност да бираат и прилика да се покаат. Истребени биле само оние што биле упорни во бунтот. 

Овој грев морал да биде казнет за околните народи да претставува сведоштво за Божјето негодување против идолопоклонството. Извршувајќи ги барањата на правдата над престапниците, Мојсеј, како орудие во Божјите раце, морал на историјата да ѝ остави свечен и јавен протест против нивното злосторство. Бидејќи Израелците требало да го осудуваат идолопоклонството на соседните народи, нивните непријатели подоцна би можеле да им префрлат дека и самиот народ кој тврди дека Јехова е негов Бог направил златно теле под гората Хорив и му се клањал. А вака, иако принудени да ја признаат срамната вистина, страшната судбина на престапниците, Израелците можеле да ја изнесат како доказ дека нивниот грев не бил ниту дозволен ниту простен. 

И љубовта, ништо помалечка отколку правдата, бара тој грев да се осуди... Тоа што во таа пригода настрадале неколку илјади луѓе, била само Божја милост со истата казна да не мора да уништи милиони. За да спаси мнозина, сепак морал да казни некои“ (Еленa Г. Вајт, *Патријарси и пророци*, стр. 324, 325 оригинал.

**Прашања за разговор**

`1. Што мислите, зошто толку многу луѓе се борат со поимот за божествениот гнев? Што вам ви помага да го разберете?` 

`2. Кои проблеми настануваат секогаш кога луѓето бараат одмазда, а кои никогаш не се појавуваат кога Бог ја бара?` 

`3. Во која смисла Божјиот суд врз Израел по бунтот со златното теле е исто така пример за божествената милост? Кои други примери во Светото писмо покажуваат дека дури и Божјиот суд е чин на љубов?`

`4. Иако разбираме дека Бог со право е огорчен поради злото и дека суди совршено праведно, колку е важно ние да се воздржуваме од осудување на другите? Разговарајте за ова, особено во светлината на стихот 1. Коринќаните 4,5.`

---

#### Додаток: Утрински стих

**Барајте ја праведноста:** Матеј 5,6.