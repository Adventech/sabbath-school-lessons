---
title: Бог неволно казнува
date: 29/01/2025
---

Секогаш одновo и одново, низ Библијата, Бог ја покажува својата ревност во полза на угнетените и обесправените, како и својот праведен гнев кон угнетувачите и насилниците. Да нема зло, Бог не би се гневел. Неговиот гнев е насочен секогаш и само против она што им штети на делата на Неговото создавање. 

Според Плачот на Еремија 3,32.33, Бог неволно казнува („не по волјата на Своето срце ги казнува“). Тој не сака да ги осудува злобниците, но љубовта конечно бара правда. 

Оваа вистина е илустрирана со тоа колку долго Бог продолжувал да му простува на својот народ и повторно да му дава можности да се покаат и да се помират со Него. Секогаш одново, преку пророците, Бог го повикувал својот народ, но тие одбивале да слушаат (видете: Еремија 35,14-17; Псалми 81,11-14).

`Прочитајте го стихот Езра 5,12 и споредете го со стиховите Еремија 51,24.25.44. Што е објаснето овде за судовите што дошле над Ерусалим преку Вавилонците? (Видете и 2. Летописи 36,16.)` 

Според текстот Езра 5, бидејќи народот упорно и без да се покае го предизвикувал Бог на гнев, Тој на крајот се повлекол и ги предал „во раката на Навуходоносор, царот вавилонски“ (Езра 5,12). Но тоа го направил дури откако веќе „немаше лек“ (2. Летописи 36,16), а подоцна му судел на Вавилон за прекумерното разорување што ѝ го нанел на Јуда (Еремија 51,24.25.44; споредете со Захарија 1,15). 

Многу други судови опишани во Светото писмо како Бог да ги донел, се објаснети како примери во кои Бог им го „предава“ народот на нивните непријатели (Судии 2,13.14; Псалми 106,41.42), во согласност со одлуките на народот да го напуштат Господа и да им служат на „боговите“ на околните народи (Судии 10,6-16; 5. Мојсеева 29,24-26). Божјиот гнев против злото, кое конечно ќе кулминира со искоренување на сето зло еднаш засекогаш, произлегува од Неговата љубов кон сите, и Неговата желба за конечното добро на вселената, која и самата има удел во целото тоа прашање околу гревот, бунтот и злото.

`Како фактот дека Бог не сака да изврши суд врз никого влијае на вашето разбирање за божествениот гнев и лутина? Ако Бог е бавен на гнев, зар не треба и ние да бидеме потрпеливи со оние околу нас? Како да го направиме ова, а во исто време да ги штитиме и да се грижиме за жртвите на неправди?`

---

#### Додаток: Утрински стих

**Држете се цврсто на Словото:** Тит 1,9.