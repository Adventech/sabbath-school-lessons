---
title: За натамошно проучување
date: 07/02/2025
---

Во книгата *Патот кон Христа* од Елена Г. Вајт, прочитајте ја главата со наслов „Божјата љубов кон човекот“, стр. 9-15 оригинал.

„Божјата реч (Библијата) го открива неговиот карактер. Лично Тој ја објавил својата неограничена љубов и милосрдие. Кога Мојсеј се молел: ’Покажи ми ја својата слава!‘, Господ одговорил: ’Ќе дозволам пред тебе да помине сиот мој сјај‘ (2 Мојсеева 33,18.19). Бог поминал покрај Мојсеја објавувајќи: ’Господ, Господ, Бог милослив, жалослив, долготрпелив, богат со љубов и верност, покажува милост кон илјадници, проштава беззаконија, неправди и гревови‘ (2 Мојсеева 34,6.7).  Тој е ’долготрпелив и богат со милосрдие‘, ’зашто му е мила милоста‘ (Јона 4,2; Михеј 7,18).

Бог ги поврзал нашите срца со себе со безброј знаци и на небото и  на земјата. Тој се труди да ни се открие себеси преку чудесата на природата, преку најдлабоките и најнежни земни врски што може да ги  запознае човечкото срце. Но сето тоа непотполно ни ја открива неговата љубов. Иако ни се дадени сите тие докази, непријателот на доброто во толкава мера го заслепил умот на луѓето, што Бога го гледале со  страв, замислувајќи го како свиреп и неумолив господар. Сатаната ги навел луѓето Бога да го замислуваат како суштество чијашто основна особина е крута праведност – како свиреп судија, безмилосен и строг  доверител. Тој Творецот го претставувал како суштество кое со недоверливо око ги посматра луѓето за да ги пронајде нивните заблуди и  грешки и да ги казни. За да ја отстрани оваа темна сенка, и да му ја открие на светот бесконечната Божја љубов, Исус дошол да живее меѓу луѓето“ (Елена Г. Вајт, *Патот кон Христа*, стр. 10, 11 оригинал).

**Прашања за разговор**

`1. Зошто е толку важно да се препознае дека Божјата слава е поврзана со Неговата добрина? На кој начин ова ја поправа теологијата за славата, која ја нагласува суштествената моќ, без да ја нагласува Божјата љубов и Неговиот карактер?`

`2. Дали некогаш сте се сомневале во Божјата добрина? Дали познавате некој што ја доведува во прашање Божјата добрина поради  начинот на кој понекогаш постапуваат оние кои тврдат дека го следат Бога, или едноставно поради сето зло на овој свет? Како сте го решиле тоа прашање лично за себе, и како би можеле да му помогнете на некој што се бори со прашањето за Божјата добрина? Видете ја лекцијата за следната седмица.`

`3. Објаснете го одговорот на прашањето од понеделник подетално во саботношколската класа. Како реалноста на големата борба ни помага да го разбереме сето зло што постои денес?`

---

#### Додаток: Утрински стих

**Бог го дава секој добар дар:** Јаков 1,17.