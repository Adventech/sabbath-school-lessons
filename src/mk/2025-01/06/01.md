---
title: Божјата љубов кон правдата
date: 01/02/2025
---

### Прочитајте ги библиските текстови:
Псалми 33,5; Псалми 85,10; 5. Мојсеева 32,4; Јаков 1,17; Тит 1,2; 2. Мојсеева 32,14; Матеј 5,43-48.

> <p>Запомнете го стихот:</p>
> „А кој сака да се фали, нека се фали со тоа што има мудрост за да Ме сознае Мене. Зашто Јас Сум Господ Кој ги твори милоста, судот и правдата на земјата, зашто тоа Ми е мило,” зборува Господ“ (Еремија 9,24).

На древниот Блиски Исток, „боговите“ на паганските народи не само што биле непостојани, неморални и непредвидливи, туку наредувале и  да се вршат злосторства, како што е жртвување на деца. Дури и во такви случаи, паганските маси не можеле да сметаат на нивната наклоност,  и затоа не се осмелувале да ги разлутат своите племенски „божества“.

Според 5. Мојсеева 32,17, зад таквите „богови“ стоеле демони (видете и 1. Коринтјани 10,20.21). А нивните облици на богослужение  ги обезбедувале сите услови за искористување на луѓето, оставајќи го народот во голема духовна и морална темнина.

Бог од Библијата е далеку поразличен од тие демонски сили. Јахве е совршено добар и Неговиот карактер е непроменлив. И само поради Божјата непоколеблива добрина можеме да имаме надеж, сега и во вечноста.

Во целосна спротивност со лажните богови на древниот свет, па  дури и со модерните „богови“ на денешницата, Јахве е длабоко загрижен за злото, страдањето, неправдата и угнетувањето – сето тоа што  Тој постојано и недвосмислено го осудува. И што е најважно, еден ден Тој ќе го искорени сето тоа.

---

#### Додаток: Утрински стих

**Кој останува во Бога, останува во љубовта:** 1. Јованово 4,16.