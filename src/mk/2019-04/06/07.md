---
title: 'За Натамошно Проучување'
date: 08/11/2019
---

Во книгата на Елена Вајт Пророци и цареви прочитајте ја главата „Поучени на Божјиот закон“, стр. 430-433; стр. 661-668. оригинал.

„Сега дошло време да покажат вера во Неговите ветувања. Бог го примил покајанието на Израел и народот сега требал да се радува што му биле простени гревовите и што повторно ја стекнал Божјата благонаклоност...

Секое вистинско враќање кај Господа внесува трајна радост во животот. Грешникот, кој се потчинува на делувањето на Светиот Дух, ја увидува својата вина и грешност, за разлика од светоста на големиот Испитувач на срцата. Тој себеси се гледа како осуден престапник. Но не треба да очајува поради тоа, бидејќи простувањето веќе му е обезбедено. Тој може да се радува на сознанието дека гревовите му се простени благодарение на љубовта на небесниот Отец кој проштава. Бог сака да ги прима во прегратките на Својата љубов грешните, покајани човечки битија; да ги превие нивните рани, да ги очисти од нивните гревови и да ги облече во облеката на спасението“ (Еленa Вајт, Пророци и цареви, стр. 433; стр. 668. оригинал).

**Прашања за разговор**

`1. Под кои услови можеш да ја доживееш „радоста пред Господа“ (Неемија 8,10) како своја сила? Односно, постои ли нешто што мораме да го сториме за да ја доживееме Божјата сила и Неговото проштавање во својот живот? Ако е така, за што станува збор?`

`2. Како наоѓаме вистинска рамнотежа меѓу плачењето поради нашите гревови и, во исто време, радувањето во Господа? Зар тоа не е спротивно едно на друго? Како Законот и Евангелието заедно даваат одговор? (Види: Римјаните 3,19-24)`

`3. Прочитајте го текстот Неемија 8,10 во кој Неемија му вели на народот: „Одете, јадете добри јадења и пијте добри пијалаци, и испратете им и на оние што немаат приготвено, зашто овој ден е свет пред нашиот Господ. Не тажете, зашто радоста пред Господ е поткрепа за вас.“ Јадете добри јадења, пијте добри пијалаци и давајте им на оние што немаат ништо подготвено – и направете го сето тоа бидејќи „овој ден е свет пред нашиот Господ“? Што можеме од ова да научиме за начините на кои можеме да се радуваме во Господа? Што значи во овие рамки фактот дека денот е „свет“?`