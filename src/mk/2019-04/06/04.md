---
title: 'Читање И Толкување На Речта'
date: 05/11/2019
---

`Прочитајте ги стиховите во Неемија 8,4-8. Како се вршело читањето на Законот?`

За време на читањето имало две групи по 13 луѓе, кои стоеле веднаш до Ездра. Првата група (Неемија 8,4) помагала при читањето на Божјата реч, додека другата група од 13 луѓе (Неемија 8,7) помагала околу разбирањето на текстовите. Не ни се познати подробностите за тоа како се одвивала оваа програма на отворениот плоштад; меѓутоа, можно е Тората да ја придржувале луѓето што помагале при читањето (еврејските свитоци биле тешки и требало некој друг да ги одмотува), а воедно и читале од неа по ред, менувајќи се еден со друг. Откако читале од утро до пладне, нашле начин да допрат до сите на плоштадот.

Изразите „даваа толкување“ и „го разбираа прочитаното“ (Неемија 8,8) можат да се однесуваат или на толкувањето или на преводот на текстовите. Во овој случај можело да биде и едното и другото. Народот се вратил од Вавилон, каде што живеел многу години, и нивниот прв јазик бил арамејскиот. Затоа, на многумина не им било лесно да го разберат читањето на еврејски, особено на помладите генерации. Во исто време, оние што ја читале Библијата можеле да имаат полза од објаснувањата и коментарите. Проповедањето и објаснувањето го оживува текстот и ги охрабрува слушателите лично да го применат она што го сознаваат.

`Прочитајте: Дела 8,26-38. Кој настан потсетува на она што се случило во Ерусалим во претходните текстови? Какви поуки наоѓаме овде за нас?`

Како протестанти, сфаќаме дека секој верник мора поединечно да ја познава Божјата реч за себе, и дека ние не треба слепо да прифаќаме нечии зборови за библиската вистина, без оглед на нивниот авторитет. Во исто време, зар сите ние не сме примиле благослови кога некој ни го објаснил значењето на одреден текст? Секој од нас треба да знае во што верува, но тоа не значи дека понекогаш не можеме да бидеме поучени од учењата на другите?