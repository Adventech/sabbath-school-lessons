---
title: 'Читање На Речта'
date: 02/11/2019
---

### Прочитајте ги библиските текстови:
Неемија 8,1-8; 5. Мојсеева 31,9-13; Матеј 17,5; Дела 8,26-38; Неемија 8,9-12; 3. Мојсеева 23,39-43.

> <p>Запомнете го стихот</p>
> „И читаа разбирливо од книгите, од Законот Божји, и даваа толкување, и народот го разбираше прочитаното“ (Неемија 8,8).

Ерусалимскиот ѕид бил завршен. Израелците ја довршиле главната задача со поставување на капија, под водство на Неемија. Кога изградбата На ѕидот бил завршен, околните народи се исплашиле и препознале „дека таа работа е извршена од нашиот Бог“ (Неемија 6,16). Непријателите сфатиле дека израелскиот Бог е вистински Бог, бидејќи, и покрај огромното противење и омраза што ги доживеале, сепак ја довршиле започнатата работа.

По завршувањето на ѕидот, Неемија назначил управител над Ерусалим (својот брат Ананија) и заповедник на градот (Ананија). И двајцата биле избрани врз основа на тоа што биле чесни луѓе, луѓе од доверба и полни со почит кон Бога (Неемија 7,2), а не според родослов. Ѕидот бил завршен во текот на месецот Елул (шестиот месец; Неемија 6,15).

Која била следна работа што требало да се изврши? Следните глави од Книгата на Неемија (Неемија 8-10) опишуваат важна низа од настани во месецот Тишри, седмиот месец (Неемија 8,2). Во овие текстови ќе видиме како Израеловите деца биле решени да ја послушаат Божјата реч и како ѝ се радувале.