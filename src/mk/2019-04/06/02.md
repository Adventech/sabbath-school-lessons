---
title: 'Собирање На Народот'
date: 03/11/2019
---

`Прочитајте го текстот во Неемија 8,1.2. Што кажува овој текст за тоа колку е важна Божјата реч за народот?`

Кога Евреите конечно го изградиле ѕидот и се преселиле во Ерусалим, во седмиот месец сите се собрале на ерусалимскиот отворен плоштад. Седмиот месец, месецот Тишри, бил можеби најважниот месец за Израелците, бидејќи бил посветен на Празникот на трубите (подготовка за Божјиот суд, првиот ден од месецот), Денот на помирување (денот на судот, десеттиот ден од месецот) и Празникот сеници (сеќавање на Божјето ослободување од Египет и Неговата грижа за време на патувањето во пустината, петнаесеттиот ден во месецот). Собирот се одржал во првиот ден од месецот, кога се славел Празникот на трубите. Главарите го повикале народот на овој посебен собир, за да му даде прилика, преку читање на Законот да научи повеќе за својот Бог и за својата историја.

Народот го повикал Ездра да ја донесе Мојсеевата книга на Законот пред нив и да им чита. Тие за оваа пригода направиле дури и бина, говорница. Водачите не ја принудиле заедницата да го стори тоа. Напротив, „тие“, народот, му рекле на Езедра да ја донесе Книгата. Најверојатно е дека Ездра читал од Мојсеевите книги, во кои бил вклучен Законот што му бил даден на Мојсеја на гората Синај.

`Прочитајте ги стиховите во 5. Мојсеева 31,9-13. Што им кажал Господ на тоа место и какви поуки можеме да извлечеме за себе?`

Во стиховите 5. Мојсеева 31,9-13. Мојсеј им рекол на Израелците да се соберат за време на празникот Сеници и да го читаат Божјиот закон заедно. Се спомнало и тоа дека треба да се соберат различни групи на луѓе: мажите, жените, децата и странците кои живеат во градот.

`Стихот Неемија 8,1. кажува дека се собрале „самостојно“. Што ни кажува ова за важноста на единството меѓу верниците кои претставуваат едно тело?`