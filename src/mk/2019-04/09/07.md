---
title: 'За Натамошно Проучување'
date: 29/11/2019
---

Во книгата на Елена Вајт Патот кон Христа прочитајте ја главата „Вистински Христови следбеници“ стр. 57-65 оригинал.

„Има и такви кои ја запознале Христовата љубов која проштава, и кои навистина сакаат да бидат Божји деца, но се свесни за несовршенството на својот карактер, за грешноста на својот живот, и затоа се готови да се посомневаат во тоа дека Светиот Дух навистина го преродил нивното срце. Ним би им кажала: Немојте да се повлекувате обземени со очај! Ние често ќе мораме да паѓаме пред Исусовите нозе и да плачеме поради нашите недостатоци и грешки, но не смееме да се обесхрабриме. Дури и ако непријателот не' надвладеал, Бог не не' отфрла, не не' заборава и не не' одбива! Не! Христос се наоѓа од десната страна на Бога и самиот се зазема за нас... Тој копнее да ве врати кај себе, да види како неговата чистота и светост се одразуваат во вас. И само ако сакате да му се покорите нему, Тој, кој го почнал доброто дело во вас, ќе го продолжи се' до денот на Исуса Христа. Молете се посесрдно, верувајте попотполно! Кога ќе се посомневаме во нашата сила, да се потпреме на силата на нашиот Откупител и тогаш ќе го прославуваме Оној кој е здравје на нашата душа“ (Елена Вајт, Патот кон Христа, стр. 64. ориг.).

**Прашања за разговор**

`1. Размислувајте за 2. глава од Книгата на пророкот Даниел и за тоа како Даниел пред неколку илјади години, толку точно го предвидел подемот и падот на царствата, опишувајќи го дури (и многу точно) неединството на современата Европа денес. Како можеме да научиме да извлечеме утеха од ова пророштво, кое толку силно ни покажува, дури и среде хаосот во светот, дека Бог знае сѐ што се случува и дека сѐ предвидел?`

`2. Бог знае сѐ за нас. Тоа е утешно и ни дава гаранција и сигурност дека Тој се грижи за нас. „Сега вака зборува Господ, кој те создаде, Јакове, кој те створи, Израеле: ’Не бој се, зашто Јас те откупив; те повикав по име, ти си Мој’“ (Исаија 43,1). Како можете другите да ги уверите во Божјето присуство и грижа кога поминуваат низ емоционални, социјални и финансиски кризи, како и кризи во меѓучовечките односи?`

`3. Размислувајте повеќе за прашањето од отсекот за среда, и за тоа дека Ездра не сакал да го замоли царот за помош бидејќи се плашел оти ќе ги направи празни неговите зборови за Божјата заштита. Знаеме, на пример, дека Бог е исцелител. Дали тоа значи, дека покажуваме недоволно вера во Него дека може да нѐ исцели доколку се обратиме на лекар? Разговарајте во класата околу ова прашање.`