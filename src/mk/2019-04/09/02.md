---
title: 'Бог На Историјата'
date: 24/11/2019
---

`Прочитајте ги следните текстови: Ездра 1,9-11; Даниел 1,1.2. Како текстовите од Книгата на пророк Даниел ни помагаат да сфатиме на што укажувал Ездра?`

Забележете како во книгата на Ездра се дадени детали, додека во Книгата на пророкот Даниел е претставена широка слика. Меѓутоа, овие текстови заедно покажуваат дека Господ управува со сѐ.

„Историјата на народите ни говори и нам денес. На секој народ и на секој поединец Бог му одредил место во големиот план. Оној кој никогаш не греши им ги мери деновите на луѓето и на народот. Со својот избор секој одлучува за својата судбина, а Бог владее над сите и работи на тоа да ги оствари своите возвишени цели“ (Елена Вајт, Пророци и цареви, стр. 345; стр. 536. оригинал).

`Прочитајте: Даниел 5 глава. Што можеме да научиме од овие стихови за судот изречен над Валтасар?`

Вавилон паднал во октомври 539 г. пр. н. е. кога го освоил Кир, царот на медоперсиската војска. Валтазар, погрешно потпирајќи се на своите успеси, раскош и слава, бил толку суров што приредил развратна гозба во ноќта која ќе заврши со неговата смрт. Божествената рака на ѕидот од палатата напишала дека неговите денови се изброени и дека му се ближи крајот. Иако знаел за судбината и искуството на обратување на моќниот цар Навуходоносор, тој не извлекол поука за себе. Секогаш е трагично кога не ги слушаме Божјите опомени и не ги следиме Неговите упатства.

Пророкот Даниел бил присутен, но никој не обрнувал внимание на него. Кога ќе ја изгубиме свеста за Божјата светост и за Неговото присуство во животот, чекориме по патека на која нѐ чекаат сложени прилики, проблеми и трагедии, кои на крајот завршуваат со смрт.

`Откако на царот му го изнел извештајот за Навуходоносор, Даниел рекол: „Но ти, Валтазаре, сине негов, не го понижи своето срце иако го знаеше сè ова“ (Даниел 5,22). Како можеме да бидеме сигурни дека ние, во наши рамки, не ја правиме истата грешка како Валтасар? Како стварноста на крстот секогаш може да нѐ прави понизни пред Бога?`