---
title: 'Каде Се Свештениците'
date: 26/11/2019
---

Нема сомнение – како што видовме во отсекот за понеделник, восхитувачкото исполнување на пророштвото ги вратило Евреите од Вавилон.

Меѓутоа, како и во сѐ што биле вклучени луѓето, постоеле одредени потешкотии. Еден од големите проблеми бил тој што и покрај сите прекрасни ветувања за враќањето по прогонството, многумина Евреи не сакале да се вратат во земјата на своите татковци. Односно, повеќе сакале да останат во Вавилон.

Зошто било така?

`Прочитајте: Ездра 8,1-15. Сосредоточете се посебно на 15. стих. Која е причината за големата загриженост во овој текст и зошто би бил загрижен оној што сакал повторно да го утврди израелскиот народ во нивната претходна татковина?`

Факт е дека не сите Евреи во Вавилон, вклучувајќи и поедини Левити, сакале да се вратат. Причина за тоа можеле да бидат неколку факти. Многумина од нив се родени и одгледани во новата земја, и тоа било сѐ што знаеле. Можеби не сакале да тргнат на подолго и несомнено опасно патување назад во земјата која, како прво, не ја ни познавале. Иако, на крај, и покрај предизвиците, знаеме дека тргнале доволно Левити да служат во Храмот (види го отсекот за четврток).

„До тој момент, Евреите кои останале во земјата на прогонство таму поминале речиси еден и пол век. Ископувањата во Нипуру изнеле на виделина бројни документи, кои покажуваат дека во тоа подрачје на Месопотамија живееле многу богати Евреи за време на владеењето царот Артаксеркс I. Оттука, сигурно Ездра и останатите водачи имале тешка задача да убедат толкав број луѓе, колку што на крајот му се придружиле да се вратат. Овие повратници во почетокот можеле да очекуваат само тежок живот во својата стара татковина, со многу помалку удобности отколку во Вавилон. Со оглед на ваквите околности, изненадува тоа што Ездра успеал да убеди речиси 2000 семејства да им се придружат на своите браќа во првобитната татковина“ (The SDA Bible Commentary, 3. книга, стр. 376).

`„И дека треба преку многу неволји да влезат во Божјото Царство“ (Дела 14,22). Што ни кажува овој стих за реалноста на искушенијата и неволјите во животот на оние кои сакаат верно да му служат на Господа?`