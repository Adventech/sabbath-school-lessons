---
title: 'Искушенија Неволји И Списоци'
date: 23/11/2019
---

### Прочитајте ги библиските текстови:
Ездра 1,9-11; Даниел 1,1.2; Даниел 5; 5. Мојсeева 30,1-6; Ездра 8,1-23; Неемија 11,1.2; Неемија 12,1-26.

> <p>Запомнете го стихот</p>
> „Се присоединија кон браќата свои, кон најчесните од нив, и се обврзаа со заклетва и проклетство дека ќе постапуваат по Божјиот закон, даден преку раката на Божјиот слуга Мојсеј, и дека ќе ги пазат и извршуваат сите заповеди на Господ, нашиот Бог, и повелбите Негови, и наредбите Негов“ (Неемија 10,29).

Ние обично ги прескокнуваме родословите и долгите списоци на предмети во Библијата; меѓутоа, Господ ги вклучил во Писмото со причина. Господ од Библијата е Бог на деталите. Тој забележува подробности и тоа нас нѐ уверува дека Тој никогаш не заборава.

Овие неколку примери на родослови ни навестуваат дека Бог знае сѐ за семејствата, а списоците на предметите ни зборуваат дека Бог се грижи дури и за она што другите го сметаат за „безначајно“. Исус изјавил дека Бог се грижи за врапчињата и дека дури и косата на нашата глава ја брои: „Зар не се продаваат пет врапчиња за две парички? И ниедно од нив Бог не го заборава. А вам, и влакната на главата ви се изброени. Па затоа, не плашете се: од многу врапчиња вие сте поскапи“ (Лука 12,6.7). Бог, кој се грижи за овие детали, се грижи и за нас. Тој ги знае сите поединости на сѐ она што нѐ мачи.

Според тоа можеме да имаме целосна доверба, да ја негуваме верноста и да стекнеме мир во сигурноста дека Бог се грижи за секоја област од нашиот живот. Иако ова ни пружа утеха, како што и би требало, неопходно е, исто така, да ни порача дека и ние треба да се грижиме за секоја област во својот живот.