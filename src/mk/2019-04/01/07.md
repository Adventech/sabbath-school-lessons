---
title: 'За Натамошно Проучување'
date: 04/10/2019
---

Во книгата на Елена Вајт, Пророци и цареви, читајте ја главата „Ездра, свештеник и книжевник“, стр. 394-400; стр. 607-617. оригинал.

Разгледајте ја трудољубивата работа на Ездра: „Ездра станал толкувач на Божјата волја и оние со кои доаѓал во допир почнал да ги поучува за начелата што управуваат со небото. Преостанатите години од својот живот, било да се наоѓал на дворот на Медо-персиското царство било во Ерусалим, главно ги посветил на учителската служба. И додека на другите им ја пренесувал вистината што ја научил, неговите способности за работа постојано се зголемувале. Станал ревносен и побожен човек. Бил Господов сведок во светот, сведочејќи за моќта на библиските вистини да го облагородат секојдневниот живот“ (Елена Вајт, Пророци и цареви, стр. 395.396; стр. 609. оригинал).

„Во делото на реформа што треба да се изврши денес, потребни се луѓе како Ездра и Неемија, кои нема да го оправдуваат и да го кријат гревот, ниту ќе се срамат да се борат за Божјата слава. Оние, врз кои почива товарот на ова дело, не смеат да гледаат мирно кога луѓето прават неправда, ниту да го покриваат злото со плаштот на лажно милосрдие. Тие мора да имаат на ум дека Бог не гледа кој е кој и дека строгоста кон неколкумина може да се покаже како милост за мнозина. Исто така, тие нема да заборават дека секогаш ќе се открива Духот Христов во оние што го укоруваат злото“ (Елена Вајт, Пророци и цареви, стр. 437.438; стр. 675. оригинал).

**Прашања за разговор**

`1. Да, сме примиле многу прекрасни Господови ветувања. Меѓутоа, во исто време, Бог не ни се наметнува. Какви одлуки донесуваме во својот живот, а можат да го попречат исполнувањето на ветувањата што ни ги дал Тој?`

`2. Прочитајте ја Даниеловата молитва во текстот Даниел 9,1-23. Кои начела ги забележувате овде, а можат да се применат лично на вашите искуства? Односно, што правел Даниел, каков бил неговиот став и што барал? Што друго забележувате а може да се примени на нас денес?`

`3. Во отсекот од четвртокот читавме дека Елена Вајт забележила дека Божјата реч е во центарот на службата на Ездра и дека внимателно работела таа да се шири меѓу народот. Која очигледна и важна поука може да извлечеме за нас денес во врска со централното место кое Божјата реч треба да го има во нашиот живот и во Црквата?`