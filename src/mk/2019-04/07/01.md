---
title: 'Нашиот Бог Е Бог Кој Проштава'
date: 09/11/2019
---

### Прочитајте ги библиските текстови:
Неемија 9,1-3; Даниeл 9,4-19; Неемија 9,4-8; Колошаните 1,16.17; Неемија 9,9-38; Римјаните 5,6-8.

> <p>Запомнете го стихот</p>
> „Кој ги крие престапите свои, нема да напредува; а кој се кае и ги остава, ќе биде помилуван“ (Мудри изреки 28,13).

Кога завршил Празникот Сеници (Сукот), водачите повторно го собрале народот. Само што поминале одредено време славејќи; сега настапил момент да се вратат на недовршеното дело – признавање и покајание пред Бога за своите гревови.

Да, водачите претходно им рекле да престанат да се жалат и да тагуваат поради своите грешки, но тоа не значи дека тагата и признавањето не се важни. Според тоа, сега, откако го пославиле празникот, дошло време да поминат низ соодветно признавање.

Редоследот на настаните прикажан тука не мора да претставува редослед според кој радувањето и признавањето секогаш наизменично се менуваат; ниту, пак, значи дека треба да се следи само обратниот редослед. Иако, се разбира, можеме да го следиме редоследот според кој признавањето му претходи на прославувањето, можеби прославувањето на Бога во нашиот живот треба да го заземе првото место. Впрочем, текстот во Римјаните 2,4 вели дека „Божјата добрина“ нѐ води до покајание. Тогаш, неговата „добрина“ треба да ја поттикне похвалата и празнувањето, а исто така нѐ потсетува и дека ни е потребен Бог да ни прости, да нѐ очисти и да нѐ препороди.