---
title: 'За Натамошно Проучување'
date: 15/11/2019
---

Прочитајте ја главата „Признавање“, стр. 37-41. оригинал, во книгата на Елена Вајт, Патот кон Христа.

Во текстот на Неемија 9,25 Евреите зборувале за тоа како нивните татковци „уживаа“ во Божјата голема доброта. Коренот на глаголот е ист како и кај именката Едем, „Едемската градина“ (1. Мојсеева 2,15). Можеби најдобриот превод би гласел: „Тие едемизираа“, кога „едемизираа“ би бил глагол.

Евангелието, впрочем, претставува обновување, а кој симбол подобро од Едем може да претстави како ние на крајот треба да бидеме обновени? Бог го подигнал еврејскиот народ и го довел до раскрсницата на стариот свет за да создаде најблизок отсјај на Едем, кој може да постои на паднатата Земја. Дури и по заробеништвото и враќањето, оваа можност и понатаму постоела. „Да, Господ се сожали за Сион, се сожали за неговите урнатини. Неговата пустота ќе ја направи како Едем“ (Исаија 51,3).

Да, народот уживал во материјалните благослови што им ги ветил Господ, благослови кои, колку што било можно во паднатиот свет, потсетувале на изобилството во Едем. Тоа било во ред. Тие требале да уживаат во нив. Бог го создал физичкиот свет само за луѓето да можат да уживаат во тоа, и стариот Израел – благословен од Бога – исто така уживал во него. Нивниот грев не бил во тоа што ја „едемизирале“ Божјата голема добрина, туку тоа што го заборавиле Господа (Езекиел 23,35), во чија добрина тие уживале. Благословите станале сами за себе цел, наместо средство да се постигне целта, Бог да им се открие и на околните народи.

**Прашања за разговор**

`1. Исус рекол: „А посеаното меѓу трње е оној, кој го слуша словото, но грижите за светов и измамата на богатството го загушуваат словото, и станува неплоден“ (Матеј 13,22). Што мисли Исус под „измамата на богатството“ и како тој израз се однесува на молитвата на признавање за која проучувале оваа седмица?`

`2. Размислувајте повторно околу учењето за создавањето. Забележете дека во 9. глава на Немиината книга скоро веднаш почнале да зборуваат за Господа како Творец и Одржувач на животот. Што ни кажува овој факт за тоа колку оваа доктрина претставува темел на нашата вера?`

`3. Како постигнуваме права рамнотежа признавајќи ја својата грешност, но во исто време, сепак не дозволувајќи му на сатаната да ја користи нашата грешност за да се обесхрабриме и потполно да ја отфрлиме верата?`