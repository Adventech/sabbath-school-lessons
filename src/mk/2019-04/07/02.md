---
title: 'Пост И Богослужение'
date: 10/11/2019
---

`Прочитајте: Неемија 9,1-3. Зошто народот се одвоил од сите странци?`

Иако Неемија желно настојувал народот овој пат да учествува во радоста, тој сега го повел собирот на пост. Тие се понизиле пред Бога, се попрскале со прашина на главата и се облекле во вреќиште. Бидејќи странците не учествувале во заедничкиот грев на израелскиот народ, Израелците се одвоиле од нив. Евреите знаеле дека токму нивните гревови треба да им бидат простени. Тие ги признале гревовите на својот народ, кои ги одвеле во прогонство.

Нивните заеднички молитви и признавања покажале длабоко разбирање за природата на гревот. Израелците можеле да се разгневат што нивните татковци згрешиле и го одвеле целиот народ во изгнанство; или можеле времето да го поминат жалејќи се на одлуките на нивните водачи и недостатокот на побожност што го покажале претходните генерации и ги довеле токму тука каде што сега се наоѓале – биле само мала група повратници. Меѓутоа, наместо да негуваат омраза и незадоволство, тие понизно се свртиле кон Бога признавајќи ги гревовите.

Текстот Неемија 9,3 известува дека во една четвртина од денот народот ја читал Книгата на Законот, а дека во следната четвртина ги признавале своите гревови и му се клањале на Бога. Тората потоа се читала по трет пат. Читањето на Тората е важно за признавањето, кое мора да се заснова на вистината, која потекнува од Бога. Со читање на Библијата, Бог ни се приближува, а Светиот Дух може да ни говори и да нѐ поучува. Вистината на Неговата реч го обликува нашето размислување и сфаќање, нѐ охрабрува и нѐ воздигнува. Израелците, исто така, тагувале и плачеле бидејќи времето поминато во Божјето свето присуство нѐ прави свесни за Неговата убавина и добрина додека ја врежува во нас восхитувачката мисла за тоа дека Творецот на вселената одлучува да биде со нас, и покрај нашата недостојност. Затоа, сфаќаме дека без Бога во нашиот живот ние не се разликуваме од нашите духовни предци во верата. Само тогаш кога Бог делува во нас, ние можеме да станеме она што треба да бидеме.

`Прочитајте го текстот Даниел 9,4-19. На кои сѐ начини можеме да ја примениме неговата молитва на нас денес? Што ни кажува реалноста на оваа примена за нас поединечно, и како Црква?`