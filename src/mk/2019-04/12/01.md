---
title: 'Соочување Со Лошите Одлуки'
date: 14/12/2019
---

### Прочитајте ги библиските текстови:
Неемија 13,23-25; 5. Мојсeева 7,3.4; 2. Коринќаните 6,14; Ездра 9; Ездра 10; 1. Коринќаните 7,10-17.

> <p>Запомнете го стихот</p>
> „И реков: ’Мој Боже! Срам ми е и се плашам да го подигнам моето лице кон Тебе, мој Боже! Зашто нашите злодела се намножија преку глава, и нашите гревови се натрупаа до небото’“ (Ездра 9,6).

Ездра и Неемија станале водачи во заедниците во кои склучувањето брак со припадниците на други народи станало вообичаено. И двајцата биле премногу загрижени поради тоа, бидејќи сакале народот да оствари блиска заедница со Бога. Биле свесни за негативното влијание кое верниците и идопоклониците можеле да го извршат на израелскиот народ, бидејќи ги виделе страшните последици во текот на историјата. Хананската религија се ширела низ Израел сѐ додека Вал и Астарта не биле обожавани на секој висок рид.

Влијанието кое незнабожечките сопруги го вршеле на израелските семејства било штетно. Валам ги советувал Моавците да ги испратат своите жени кај Израелците, сигурен дека Израелците ќе се одвратат од Бога, кога ќе ги запознаат. За жал, бил во право. Не само што брачните другари си влијаат едни на други, туку и верата на нивните деца е изложена на тоа влијание.

Што ќе сторат Ездра и Неемија во врска со браковите што Израелците ги склучиле со припадниците на другите народи? Дали ќе препуштат работите да си течат по својот ток или ќе се спротивстават? Оваа седмица ќе проучуваме за тоа како овие водачи му пристапиле на ова спорно прашање.