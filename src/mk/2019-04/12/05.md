---
title: 'Ездра Дејствува'
date: 18/12/2019
---

`Прочитајте: Ездра 10. Како Ездра и главарите се посветиле на решавањето на прашањето за мешаните бракови?`

Целото собрание едногласно одлучило да ги отпушти жените туѓинки. Неверојатно е дека дури и оние кои биле оженети со нив се согласиле со тој план, освен четири личности споменати по име во текстот Eздра 10,15. Евреите ветиле дека ќе ги отпуштат своите жени и биле потребни три месеци за да се оствари овој план. На крајот, 113 Евреи ги отпуштиле своите сопруги (Eздра 10,18-43). Интересно е дека последниот стих (10,44) вели дека некои сопружници од овие мешани бракови веќе имаале деца. Испраќањето на мајките од семејствата заедно со децата нам не ни се чини како правилна и паметна одлука. Меѓутоа, не смееме да заборавиме дека ова било посебно време кога Бог одново почнувал заедништво со еврејскиот народ, и во одредена смисла, тие со Него. Да се следи Бог во потполност, барало радикални мерки.

Посебните зборови употребени во текстот Eздра 10,11.19 „одвојте се“ (badal) и „отпуштете“ (yatza’), не се користат во Писмото на ниту едно друго место, кога станува збор за развод. Eздра знаел кој израз обично се користи за развод, но одлучил да не го употреби. Затоа, очигледно е дека Eздра тие бракови не ги сметал за полноважни, откако било откриено дека со нив е прекршена заповедта од Тората. Со други зборови, браковите биле поништени, бидејќи биле спротивни на законот. Целокупната таа постапка претставувала распуштање на неважечките бракови. Меѓутоа, нам ни е кажно што им се случило на жените и децата и какво влијание имала оваа постапка во заедницата. Според обичајот на тоа време, бившите сопружници би се погрижиле за заминувањето на бившите сопруги и деца. Жените обично заминувале во домот на својот татко.

Меѓутоа, со текот на времето некои Евреи повторно почнале да се женат со неверни жени, а можеби некои дури и им се вратиле на сопругите што ги отпуштиле. Минливата природа на решението можела да се припише на човечката природа и на постојаното сменување на подемот и падот, кога станува збор за посветеноста на Бога. Дури и оние кои меѓу нас се сметаат за силни верници мораат да признаат дека поминале низ период на помала посветеност на Бога, кога настојувањето да одиме со Него поточно би можело да се опише како недоволно. За жал, луѓето се борат со тоа да го стават Бога на прво место.

`Какво е вашето искуство со моментите на „послаба посветеност на Бога“? Што сте научиле од тие искуства?`