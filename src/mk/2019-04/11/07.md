---
title: 'За Натамошно Проучување'
date: 13/12/2019
---

Во книгата на Елена Вајт Патот кон Христа, прочитајте ја главата „Радост во Господа“, стр. 115-126 оригинал.

„Укажувајќи им на заповедите и Божјите казни што го снашле Израел во минатото поради истиот грев, ја разбудил нивната совест; така започнало делото на реформа, кое го оттргнало Божјиот заканувачки гнев и донело Негов благослов и одобрување.

Имало поединци во светата служба кои ги бранеле своите жени од незнабожечкото потекло, изјавувајќи дека не можат да се одвојат од нив. Меѓутоа, не била правена никаква разлика, не се гледало ниту на чин ниту на положба. Ако некој од свештениците или од поглаварите одбиел да ја прекине врската со идолопоклониците, веднаш бил отстрануван од Господовата служба. Внукот на свештеничкиот поглавар, кој се оженил со ќерката на озлогласениот Санавалат, не бил само отпуштен од службата туку и веднаш бил прогонет од Израел. ’Спомни си за овие луѓе, Боже мој, затоа што го осквернија свештенството и заветот свештенички и левитски!’“ (Елена Вајт, Пророци и цареви, стр. 437; стр. 673.674. оригинал).

**Прашања за разговор**

`1. Прочитајте го претходниот цитат на Елена Вајт. Разговарајте во класата што мислите за она што го направил Неемија, не правејќи никакви исклучоци, дури ни во случај кога се чинело дека навистина ги сакаат своите сопруги и не сакаат да се разделат од нив. Дали мислите дека Неемија бил премногу строг или премногу крут, и дека можел да направи одредени исклучоци? Зошто да или зошто не? Како Црквата, во истите овие рамки, ја применува дисциплината во љубовта и разбирањето, и како истовремено може да биде доследна а да не ги снижува Божјите мерила на вистината?`

`2. Иако знаеме дека нема ништо легалистичко во врска со празнувањето на седмиот ден, саботата – како што нема ништо легалистичко кога станува збор за тоа дека не сакаме ништо туѓо, не крадеме и не лажеме – како можеме да бидеме внимателни и држењето на саботата (или послушноста на која било друга заповед) да не ја претвориме во нешто легалистичко? Зошто најмоќната заштита против стапицата на легализмот е секогаш пред себе да го имаме крстот и она што Христос го сторил за нас на крстот?`

`3. Во исто време, како можеме да се заштитиме од опасноста која се заканува доколку полека но постојано правиме компромиси, како оние на кои Неемија се спротивставил?`