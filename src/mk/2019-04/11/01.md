---
title: 'Народот Запаѓа Во Стариот Грев'
date: 07/12/2019
---

### Прочитајте ги библиските текстови:
Неемија 13,1-9; 5. Мојсeева 23,3-6; Неемија 13,10-14; 4. Мојсeева 18,21-24; Неемија 13,15-22; Јован 5,5-16.

> <p>Запомнете го стихот</p>
> „И им реков на Левитите да се очистат и да дојдат да чуваат стража при портите за да се зачува светоста на саботниот ден. Спомни ме и за тоа, Боже мој, и поштеди ме по големата Своја милост!“ (Неемија 13,22)

Во меѓувреме, меѓу 12. и 13. глава, Неемија се враќа во Вавилон. Иако не знаеме колку долго бил отсутен, кога се вратил (веројатно околу 430 – 425 г. пр. н. е.) народот повторно паднал во грев. Иако склучиле завет со Бога во врска со следните прашања: прво, да не стапуваат во брак со идопоклониците; второ, внимателно да ја празнуваат саботата; и, трето, со десетоците и даровите да се грижат во Храмот и оние кои работат во него (Неемија 10) – ги прекршиле сите три ветувања.

Во моментот кога се вратил Неемија, биле многу небрежни во своето посветување на Бога. Народот престанал да дава десетоци и дарови, почнал да ги користи одаите на Храмот за други цели, престанал правилно да ја празнува саботата, дури и се вратил на стапувањето во брак со припадниците на околните народи. Што е најлошо од сѐ, токму водачите што ги оставил придонеле за слабеењето на односите меѓу израелскиот народ и Бога. Не е чудно што Неемија се разочарал кога сфатил до какви промени дошло. Меѓутоа, наместо да ја прифати таквата состојба на работите, уште еднаш, како што дозволувал неговиот карактер, дејствувал на слава на Бога.