---
title: Чистење
date: 02/12/2019
---

Откако во Писмото станало збор за посветувањето на ѕидот, а потоа и за хорот пејачи, следниот стих, Неемија 12,30, ни зборува за чистењето. „Свештениците и Левитите се очистија себеси, а потоа ги исчистија народот, вратите и ѕидот.“

Еврејскиот корен за зборот „исчисти“ гласи thr и значи „да се биде чист“. Се користи во многу рамки на Стариот завет, вклучувајќи ја и онаа во која се јавува мислата за моралната чистота пред Бога.

`„А ако, пак, во светлина одиме, како што е Тој самиот во светлина, тоа значи дека ние еден со друг имаме заедништво, и крвта на Исус Христос, Неговиот Син, нè очистува од секаков грев. Ако кажеме дека немаме грев, се лажеме сами себе, и вистината не е во нас. Ако ги исповедаме гревовите свои, Тој е верен и праведен за да ни ги прости гревовите и да нè очисти од секаква неправда“ (1. Јованово 1,7-9). Што можеме да научиме од овој текст за 1) човечката природа; 2) Божјето проштавање и 3) Божјата сила во нашиот живот?`

Храмот и службата кои се вршеле во него навистина биле многу значајни елементи на религијата на стариот Израел. Меѓутоа, Храмот и неговите служби биле средство за постигнување на целта, а не цел сама по себе. А таа цел, секако, била да го поведе народот во спасоносна заедница со нивниот заветен Бог, Господа Исуса Христа, и да ги запознае со Неговата сила која го врши делото на чистење во нивниот живот. Кога сфаќаме што направил Бог, од што нѐ спасил Господ – токму тоа нѐ поттикнува да Го сакаме и да Му служиме. Тоа е една од причините зошто стариот Изрел постојано повторувал што направил Бог за нив во минатото. Тоа им помогнало да ја спознаат добрината и љубовта на Господа, кој бил во центарот на радоста и благодарноста што го проникнувале нивното искуство во богослужението.

Искуството на проштавање на гревот и неговото вреднување во нас денес треба да поттикне благодарност кон Бога и чувство на надеж и радост. Тогаш ќе ни биде лесно да му упатуваме похвала на Господа и да покажуваме дека ја цениме убавината на Неговиот карактер. И можеме ли да имаме поголемо откривање на Божјиот карактер од Исуса на крстот, кој ја поднел казната за нашите гревови, за да не мораме ние лично да ја поднесеме?

`Без оглед на вашите гревови од минатото или вашиот сегашен карактер, покрај крстот можеме да добиеме потполно проштавање – и тоа токму во овој момент. Зошто не го побарате проштавањето кое Исус ви го нуди токму сега?`