---
title: 'За Натамошно Проучување'
date: 27/12/2019
---

Во Книгата на Елена Вајт Патот кон Христа прочитајте ја главата „Предимство да се молиме“, стр. 93-104 оригинал.

„Делото на обновување и реформа што го извршиле повратниците од ропството предводени од Зоровавела, Ездра и Неемија, претставува слика на духовна обнова која мора да се изврши во последните денови од историјата на овој свет. Остатокот на Израел бил слаб народ, изложен на бесот на непријателот, но Бог сакал токму тој народ да го зачува на оваа земја сознанието за Него и Неговиот закон. Припадниците на тој остаток биле чувари на вистинското богослужение, чувари на светите пророштва. Доживеале многу искуства додека работеле на обновувањето на храмот и ѕидиштата на Ерусалим, и наидувале на силно противење. Тешко било бремето што го носеле водачите во тоа дело, но тие луѓе работеле со непоколеблива верба, понизен дух, цврсто потпирајќи се на Бога и верувајќи дека Тој ќе направи Неговата вистина да триумфира. Слично на царот Езекија, Неемија ’се приклони кон Господа, не отстапувајќи од него, туку ги држеше заповедите... И Господ беше со него” (2. Царевите 18,6.7)“ (Елена Вајт, Пророци и цареви, стр. 439; стр. 677. оригинал).

**Прашања за разговор**

`1. Зошто мораме да направиме сѐ што можеме пред Бога за да им бидеме поддршка на своите водачи?`

`2. Зошто е толку тешко, напорно и во исто време вредно водачот да се однесува како слуга? Зошто е толку важно христијанскиот водач да биде слуга?`

`3. На почетокот и на крајот на книгата, како и во средината, Неемија се молел. И Ездра и Неемија биле луѓе на молитвата. Внимателно избројте колку пати зборот „молитва“ или „се молиме“ се споменува во Книгата на Ездра и Неемија. Овие водачи непрестајно се молеле. Што ни кажува тоа за нашиот личен молитвен живот?`

`4. „Тој се приврза кон Господ, не отстапувајќи од Него и ги пазеше заповедите Негови, кои Господ му ги беше дал на Мојсеја“ (2. Царевите 18,6). Како некој може да се „приврзе“ за Господа? Што значи тоа? Каква поврзаност постои меѓу приврзаноста кон Господа и држењето на Неговите заповеди?`