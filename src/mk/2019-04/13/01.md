---
title: 'Водачите Во Израел'
date: 21/12/2019
---

### Прочитајте ги библиските текстови:
1. Царевите 12,1-16; Дела 15,7-11; Јован 11,46-53; Неемија 4,7-23; Ездра 8,21-23.31.32.

> <p>Запомнете го стихот</p>
> „И сиот народ отиде да јаде и да пие, и да испраќа оброци, и да слави голема прослава: зашто ги сфатија зборовите, кои им беа објавени“ (Неемија 8,12).

И Ездра и Неемија се примери на големи водачи кои биле посветени на Бога и на исполнувањето на должностите што Бог им ги доверил. Нивната љубов кон Бога вдахнала во нив желба да му станат верни слуги. Всушност, нивната верност претставува централен дел на нашето проучување.

Оваа седмица ќе се осврнеме на примерите на водачите во Библијата, вклучувајќи ги и примерите на Ездра и на Неемија. Тие примери сигурно не ги опфаќаат сите поуки, бидејќи има уште многу поуки за кои би можеле да разговараме. Меѓутоа, избраните поуки се важни за секој водач. Можеби во овој момент во својот живот себеси не се сметате за водач, но сите ние вршиме влијание на другите луѓе; според тоа, поуките можат да се применат на секого.

Во центарот на извештаите за овие водачи се наоѓа Божјата Реч. Речта ги преобразила нивните мисли и нивниот живот, и довела до цела програма на будење и реформа. Сѐ и должеле на Божјата Реч и на Неговите упатства што ги пронашле во неа. На ист начин, без оглед на тоа кои сме и каква е нашата улога, ние како христијани адвентисти мораме да ја чуваме Божјата Реч во центарот на својот живот.