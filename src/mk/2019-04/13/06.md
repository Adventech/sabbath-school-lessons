---
title: 'Понизност И Истрајност'
date: 26/12/2019
---

`Прочитајте го текстот Ездра 8,21-23.31.32. Дали одлуката на Ездра да не разговара со царот ја сметате за неразумна или храбра? Како Ездра и народот покажале понизност?`

Некое време подоцна, Неемија ја прифатил царевата придружба поради заштита; но кога станува збор за Ездра, верувал дека Бог може најдобро да се прослави ако ништо не бара од царот. Според тоа, кога стигнале во Јуда без потешкотии, тој успех му бил припишан на Нивниот Бог. Можеби во одредени прилики премногу се потпираме на други луѓе, а недоволно му пружаме прилика на Бога да се прослави. Ездра одлучил да му дозволи на Бога да дејствува во оваа ситуација и да му покаже на царот дека Бог навистина е моќен Бог.

Меѓутоа, Ездра не постапувал горделиво. Го собрал народот да пости и да се моли за приликите кои владеат. Не го започнале своето патување додека не поминале сериозно време со Бога. Дошле понизно пред Бога, молејќи го Неговата заштита да стане знак на Неговата сила, и Бог ја услишил молитвата.

`Прочитајте: Неемија 5,14-19. Како Неемија покажал понизност?`

Вистинските водачи мораат да бидат подготвени да се понизат и да станат слуги. Способните водачи не бараат „титула“ и не им треба „титула“ за да стекнат чест. Вратата на Неемија била отворена за секого. Бил великодушен кон својот народ. Ја покажал својата вера во Бога, а неговата неверојатна посветеност на Бога била пример за народот. Имал силна личност и цврст карактер, но не се издигнувал себеси над другите како да е најсупериорен. Имал највисока положба кај еврејскиот народ во тоа време, па сепак бил неуморен во работата. На овој начин го одразувал Исусовиот живот и учења, кој нѐ учел дека најдобриот начин да водиме е да им служиме на другите. Исус правел така и затоа ние, без оглед на нашата положба, треба да го правиме истото.

`„Тој седна и ги повика дванаесетте, па им рече: ’Кој сака да биде прв, нека биде последен од сите, и слуга на - сите!’“ (Марко 9,35). Што можеме да научиме од овие Исусови зборови за тоа што значи да се биде вистински водач во Божји очи?`