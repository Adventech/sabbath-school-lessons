---
title: 'Злото Во Господовите Очи'
date: 23/12/2019
---

**Прочитајте ги следните текстови. Што кажуваат тие за водачите и за нивното влијание кај народот со кој владееле?**

`1. Царевите 15,26.34.`

`2. Царевите 13,1-3.`

`Јован 11,46-53.`

Отрезнувачка е мислата на многумина од нас кои заземаме положба на водачи во кое било својство дека нашето водство има потенцијал луѓето духовно да ги кутне или да ги подигне. Во сите претходни случаи влијанието било негативно или разорно.

Особено нашиот карактер и посветеност на Христа влијаат на оние со кои доаѓаме во допир. Духовните водачи ги насочуваат другите или кон Бога, доколку тие сами го бараат Бога, или кон зло, доколку не Го бараат.

Спротивно на примерите за кои денеска читавме, неспорен е фактот дека Ездра и Неемија имале силна заедница со Бога. Мерата во која постеле и се молеле, што е забележано во книгите кои зборуваат за Ездра и Неемија, го надминува она за што Библијата известува за другите големи водачи. Народот одел со Бога под нивно водство, иако не било сѐ совршено. Нивниот правец во животот бил насочен кон Бога. Од друга страна, фактот дека имало и такви кои не се промениле под влијание на Ездра и Неемија сведочи дека ничија вера, освен нашата лична, на крајот не може да внесе промена во нашиот живот. Впрочем, погледнете ги луѓето кои имале прилика да го видат Исуса во тело, да ги слушнат Неговите проповеди, па дури и да сведочат и да слушаат за Неговите чуда, а кои на крајот сепак Го отфрлиле. Да, ние имаме одредена улога, без оглед на нашата положба во животот, и можеме да вршиме влијание на добро или на зло; но на крајот, секоја личност ќе мора да даде пред Бога одговор сама за себе.

`Размислете за личностите кои се наоѓаат во вашиот круг на влијание. На кои начини можете да го подобрите своето влијание?`