---
title: 'Влијанието На Водачите'
date: 22/12/2019
---

Во целата Библија можеме да пронајдеме примери и на добри и на лоши водачи, додека некои од нив покажувале особини и на едните и на другите. Лошите водачи понекогаш постапувале добро, додека добрите водачи понекогаш правеле и лоши работи. Всушност, сите водачи се луѓе и како такви се во состојба да прават и добро и зло, и она што е правилно и што е погрешно. Кој не ги искусил овие факти во својот живот?

Меѓутоа, проблемот е во тоа што, како водач, вршите големо влијание: или на добро или на зло. Доволно е лошо да се врши негативно влијание во својот дом или на работното место, или каде и да се наоѓате. Но, кога ќе заземете положба на водач, било да е тоа духовна, политичка, или и обете, влијанието во голема мера се зголемува. Тогаш, колку е важно, каква и да е вашата улога, а посебно ако сте водач, да ги одразувате начелата и учењата на Писмото.

**Прочитајте ги следните текстови. Какви примери на водство наоѓаме во нив? Ако се добри, објаснете зошто се добри. Ако се лоши, објаснете зошто се лоши.**

`Ровоам (1. Царевите 12,1-16)`

`Петар (Дела 15,7-11)`

`Јосија (2. Царевите 23,1-10)`

`Девора (Судии 4, 1-16)`

`Ахав (1. Царевите 21,1-16)`

`Иако само површно се осврнавме на овие текстови, какви поуки можеме да усвоиме од овие извештаи за тоа што еден водач го прави добар или лош, и како она што сме го научиле можеме да го примениме на себеси, без оглед на тоа каква улога имаме?`