---
title: 'Да Се Извршува Голема Работа'
date: 24/10/2019
---

`Прочитајте: Неемија 6,1-13. Зашто Неемија смета дека работата што ја извршувал во Ерусалим е „голема работа“ (Неемија 6,3)? Што во овој случај се заканувало да го спречи?`

Во 6. глава се опишани многу обиди да се загрози животот на Неемија. Санавалат и Гисем повеќе пати му испраќале порака на Неемија под изговор да се состанат. Меѓутоа, состанокот требало да се одржи во Ононската долина, која се наоѓала на непријателската територија, а тоа ја откривало вистинската намера на овој повик. Санавалат, Товија и Гисем гледаат можност да направат нешто, прилика која ќе трае само додека ѕидот не се заврши и портите не се затворат. Евреите ја имаат заштитата на персискиот цар, и затоа нивните непријатели не можат да ги покорат со отворен напад. Но, ако се ослободат од водачот, ќе го спречат натамошниот напредок, а можеби дури и да ги спречат Евреите засекогаш. Тие не се откажуваат. Иако Неемија не одговара, тие и понатаму се обидуваат. Сигурно Немија го вознемирува тоа што на секој чекор мора да се бори со попречувања. Сепак, тој ќе им ги каже следниве зборови: „Зафатен сум со голема работа“ (Неемија 6,3).

Според земските мерила Неемија вршел одлична работа како царев пехарник, а тоа била престижна професија, една од највлијателните во земјата каде што служел како советник на царот. Но, да се гради град кој бил во урнатини, кој немал некое очигледно земно значење? Тој тоа го нарекува голема работа? Неемија сметал дека работата за Бога е „голема“ и важна, зашто сфатил дека во прашање е честа на Божјето име.

Исто така, кога Бог ја вовел службата во Светилиштето, Тој го воспоставил и свештенството. За да го зачува Светилиштето свето и посебно во умот на народот, Тој само на свештениците им дозволил да извршуваат должности во Храмот. На нас самите, тешко ни е да ја согледаме Божјата светост; затоа Бог им осигурил помош на Израелците со тоа што со почит доаѓале во Неговото присуство. Неемија знаел дека просториите на Храмот се наменети за сите, но не и внатрешните простории. Според неговите зборови, во врска со состанокот во Храмот, Семај не само што се покажал како лажен пророк, предложувајќи нешто што е спротивно на Божјите упатства, туку и се разоткрил како предавник.

`На кои начини ние денес, кога нема земно Светилиште, можеме да бидеме свесни за Божјата светост? Како увидувањето на Божјата светост, спротивна на нашата грешност, нѐ доближува до крстот?`