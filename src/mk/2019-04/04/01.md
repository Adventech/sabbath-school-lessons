---
title: 'Соочување Со Противење'
date: 19/10/2019
---

### Прочитајте ги библиските текстови:
Eздра 4,1-5; 2. Коринќаните 6,14; Ездра 5,1-5; Агеј 1; Ездра 4,6-24; Неемија 4; Неемија 6,1-13.

> <p>Запомнете го стихот</p>
> „Но окото на нивниот Бог беше врз старешините јудејски, и тие не им се заканија, додека работата не отиде до Дариј, и додека не дојде писмено решение за таа работа“ (Ездра 5,5).

Текстот од 3. до 6. глава од Книгата на Ездра составен е тематски и вклучува различни историски периоди во кои е даван отпор околу изградбата на Храмот. Препознавањето на овој тематски пристап ќе ни помогне да ја објасниме целата порака.

Ездра за првпат се споменува по име во текстот Ездра 7,1. Со неговото доаѓање во 457 г. пр. н. е. приликите се промениле. Градот Ерусалим и неговите ѕидишта почнале да се градат со прекини. Тринаесет години подоцна, Неемија дошол (испратен од царот Артаксеркс во 444 г. пр. н. е.) и изградбата на ѕидот конечно продолжила. Иако имало силно противење, работата била завршена за 52 дена (Неемија 6,15).

Отпорот кон Божјето дело е тема којашто преовладува во книгата на Ездра и Неемија; затоа, не е чудно што обновата на Храмот и Ерусалим предизвикала противење и прогонство. Каде и да се свртиме во денешниот свет, Господовото дело наидува на отпор. Сатаната настојува Евангелието да не се шири брзо, бидејќи ја загрозува неговата власт. Како Евреите се избориле со противењата во книгата на Ездра и Неемија?