---
title: 'Пророците Упатуваат Охрабрување'
date: 21/10/2019
---

За жал, противењето на околните народи на кое наишле Евреите, како што е опишано во текстот Ездра 4-6, разбудило страв во нив и ја разнишало подготвеноста да работат на изградбата на Храмот.

Како што споменавме порано, текстот Ездра 4,6–6,22. не е напишан по хронолошки редослед. Значи, ќе ја разгледаме петтата глава пред четвртата.

`Прочитајте: Ездра 5,1-5. Зошто Бог им ги испратил на Евреите пророците Агеј и Захарија? Каков е резултатот од нивното пророкување?`

Евреите престанале да градат, бидејќи се исплашиле. Меѓутоа, Бог ги испратил во Јуда за повторно да го изградат Храмот и градот. Тој имал конкретен план во врска со тоа. Бидејќи се исплашиле, морал да стори нешто за да ги охрабри. Затоа повикал двајца пророци. Човечкото противење не го спречува Бога; дури и самите Евреи со своите постапки да придонесле за ова противење, Бог не ги напуштил. Тој дејствувал преку пророците за да ги вдахне и да ги поттикне да ја продолжат работата.

`Прочитајте: Aгеј 1 глава. Која порака е упатена до нив и што можеме да научиме од овој текст за самите нас?`

„Пророците Агеј и Захарија се појавиле за да се спротивстават на кризата. Преку охрабрителни сведоштва, овие избрани гласници му ја откриле на народот причината за неволјите. Пророците објавувале дека неуспехот во земските работи се должи на тоа што Божјите интереси не се ставаат на прво место. Кога Изралеците би го прославиле Бога, кога би му ја укажале должната почит и чест да се посветат на обнова на Неговиот Храм, тие би ја имале Неговата помош и благослов“ (Елена Вајт, Пророци и цареви, стр. 371; стр. 573.574. оригинал).