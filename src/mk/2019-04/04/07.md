---
title: 'За Натамошно Проучување'
date: 25/10/2019
---

Прочитајте ги следните глави во книгата на Елена Вајт Пророци и цареви: „Градење на ерусалимските ѕидишта“, „Укор против изнудувањето и глобењето“ и „Сплетките на незнабошците“, стр. 413-429; стр. 635-660. оригинал.

„Градителите во времето на Неемија се соочиле со противење и заплашување, или од страна на непријателите или од лажните пријатели, а истото искуство ќе го доживеат и сите оние што денеска работат за Бога. За христијаните искушенија не претставуваат само гневот, презирот и свирепоста на непријателите, туку и рамнодушноста, непостојаноста, млакоста и подмолноста на лажните пријатели и помошници“ (Елен Вајт Пророци и цареви, стр. 418; стр. 644. оригинал).

„Во Немиината цврста преданост на Божјето дело и во неговото еднакво цврсто надевање во Бога може да се најде причината за неуспехот на неговите непријатели да го потчинат под своја власт. Небрежната личност станува лесен плен на искушенијата, но злото не може да најде живеалиште во животот на оној кој има благородна намера и кој се посветил на една цел. Не може да ослабне верата на оној човек кој постојано напредува, зашто тој насекаде ја препознава Бескрајната Љубов која прави сѐ за да се остварат Божјите возвишени намери. Вистинските Божји слуги работат со непопустлива решителност, бидејќи секогаш се потпираат на престолот на благодатта“ (Еленa Вајт Пророци и цареви, стр. 429; стр. 660. оригинал).

**Прашања за разговор**

`1. Ставете се на местото на Зоровавела, Исуса и другите водачи кога тие луѓе дошле да им понудат помош. Кога ќе погледнеме назад, ќе видиме дека овие постапиле правилно што не ја прифатиле нивната понуда. Како можеме ние, како христијани адвентисти, да знаеме кога треба а кога не треба да соработуваме со другите кои не се од нашата вера? Како да одлучиме дали е тоа правилно или погрешно? Кон кои мерила можеме да се придржуваме?`

`2. Во текот на библиската историја гледаме каква опасност се заканува ако направиме отстапки со светот кога е во прашање верата. Всушност, целокупната историја на древниот Израел, сѐ до ропството во Вавилон, била моќен пример на таков компромис. Во исто време, што се случува кога луѓето ќе отидат во крајност обидувајќи се да ја избегнат таа опасност? Кога Исус лично бил обвинет дека ја крши саботата (види Јован 9,14-16), немаме ли моќен пример дека оние што го обвинувале отишле во друга крајност? Како можеме да најдеме рамнотежа?`