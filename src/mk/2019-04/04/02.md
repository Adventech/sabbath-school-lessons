---
title: 'Почеток На Противењето'
date: 20/10/2019
---

`Прочитајте го текстот Ездра 4,1-5. Што мислите зошто израелскиот остаток ја одбил помошта на другите народи при изградбата на Храмот?`

Веројатно се чинело дека станува збор за пријателски предлог на соседите, па зошто би одбиле помош? Одговорот делумно го наоѓаме во самиот текст. „Непријателите“ дошле да им понудат помош. Непријателите? Токму тоа дава силно навестување зошто Израелците реагирале на овој начин.

Зошто овие луѓе се наречени „непријатели“? Текстот во 2. Царевите 17,24-41. објаснува дека овие луѓе биле донесени од други народи во Самарија и од околните области откако Израелците од Северното царство биле протерани. Асирскиот цар им испратил свештеници, кои требало да ги поучат како да му служат на богот на таа земја: односно на Израелевиот Бог. Меѓутоа, настанатата религија ги вклучувала и хананските богови. Затоа израелскиот остаток стравувал дека оваа религија ќе биде воведена во нивното богослужение во Храмот. Оттука, најдобрата и најмудра постапка што ја направиле е токму тогаш кога рекле: „Не, благодарам“.

Исто така, не смееме да заборавиме зошто сето тоа воопшто се случило. Постојаниот компромис на нивните предци со незнабожечките верувања од нивното окружување довело до уништување на Храмот како и до нивно прогонство. Во самиот процес на обновување на Храмот, последно нешто што сакале да направат е да стапат во тесна заедница со околните народи.

`Што друго во овие текстови покажува зошто одбивањето на помошта била правилна одлука? (Види: Ездра 4,4.5)`

`Размислите за тоа колку лесно можеле да го оправдаат прифаќањето на оваа помош. Што кажува за ова стихот 2. Коринќаните 6,14?`