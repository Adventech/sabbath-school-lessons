---
title: Ветувања
date: 20/11/2019
---

`Прочитајте го текстот Неемија 10,30-39. Кои четири работи Израелците ветиле дека ќе ги направат како дел од обновениот завет?`

Народот го ветил следново:

**1. Нема повеќе да има мешани бракови** (нема да се стапува во брак со личност која може да ги наведе на идолопоклонство);

**2. Вистинско празнување на саботата** (нема да ги попречува во извршувањето на работите);

**3. Проштавање на долговите и почитувањето на Саботната година** за да се погрижат за сиромашните и да им дадат слобода;

**4. Финансиско поддржување на Храмот**, службите и персоналот со носење на првите плодови, првенци и десеток, осигурувајќи на тој начин продолжување на вистинското богослужение.

Првите три ветувања укажувале на меѓусебните односи со другите (брак и укинување на долговите) и со Бога (саботата), додека последното се занимава со прописите во врска со Храмот.

Целта на заедницата била да покаже дека се посветени на заветот и дека затоа на практични начини ќе го изградуваат својот однос со Бога и со другите луѓе. Дури и да не го држеле секогаш совршено заветот, разбрале дека правилните навики и обичаи ќе влијаат на иднината. Доколку израелскиот народ сакал да продолжи по правилниот пат, морал да воспостави обичаи и навики кои ќе бидат корисни за она што сакаат да го постигнат. Ако сакале да остварат блиска заедница со Бога, тогаш придавањето важност на саботата и водењето сметка за Храмот биле значајни чекори на тој пат.

За жал, своите ветувања не ги одржале во потполност, како што е прикажано во последните глави од книгата на Неемија. Сепак, иако сите не ги одржале, поединци или многу луѓе ги одржале. Со Божја помош, и сосредоточеноста на Него, ние можеме да развиеме правилни навики и да се држиме до вистинскиот пат.

„Ако правилно се служите со својата волја, може да дојде до целосна промена во вашиот живот. Ако волјата му ја потчините на Христа, ќе се здружите со силата која е над сите поглаварства и власти. Ќе имате сила одозгора да останете постојани и така, со постојано покорување на Бога, ќе бидете оспособени да живеете нов живот, живот на вера“ (Елена Вајт, Патот кон Христа, стр. 48. оригинал).