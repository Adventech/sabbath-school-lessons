---
title: 'За Натамошно Проучување'
date: 22/11/2019
---

Прочитајте ја главата „Посветување“, стр. 43-18 оригинал во книгата на Елена Вајт „Патот на Христа“.

„Службата во земното Светилиште се состоела од два дела. Свештениците секој ден служеле во светињата, додека поглаварот свештенички еднаш годишно во светињата над светињите вршел посебно дело на помирување за исчистување на Светилиштето. Покајаните грешници секој ден ги доведувале своите жртви пред вратата на шаторот за состанок и, полагајќи рака врз главата на животното за жртва, ги признавале своите гревови. На овој начин гревовите сликовито ги пренесувале од себе на невината жртва. Потоа животното е заклано. ’Без пролевање на крв’, вели апостолот, ’нема проштавање.’ ’Зашто животот на живото суштество е во крвта’ (3. Мојсева 17,11). Прекршениот Божји закон го барал животот на престапникот. Крвта, што го претставувала животот на грешникот, чијашто вина го носело животното за жртва, свештеникот ја внесувал во светињата (во првиот дел од Светилиштето) и со неа прскал пред завесата зад која се наоѓал ковчегот на заветот во кој бил сместен законот што го престапил грешникот. Со овој обред сликовито гревот, заедно со крвта, е пренесен во светињата. Во некои случаи крвта не е внесувана во светињата, но тогаш свештеникот го јадел месото на жртвата, како што им кажал Мојсеј на синовите Аронови, велејќи: ’Господ ви ја даде за да го носите вие гревот на сиот народ’ (3. Мојсеева 10,17). Обата овие обреди еднакво го претставувале пренесувањето на гревот од покајникот во Светилиштето“ (Елена Вајт, Големата борба, стр. 375; стр. 418. оригинал).

**Прашања за разговор**

`1. Размислете за дадените ветувања кои сте ги прекршиле, без оглед на тоа колку сте биле искрени и сериозни во намерата да ги одржите. Што сте научиле од тоа искуство што вам можеби може да ви помогне да не направите повторно некоја слична грешка?`

`2. Заветот е законско воспоставување на односите. Ние сме го кршеле во својот однос кон Бога, но Тој секогаш е верен на својот дел од заветот, дури и тогаш кога ние не сме. Како ова разбирање на Божјата добрина и верност ги води луѓето кон блиска заедница со Него и на тој начин ни помага да живееме како што би требало?`

`3. Размислете колку пати сте му биле неверни на Бога и на ветувањата што ги имаме во рамките на „новиот завет“ (види: Лука 22,20; Евреите 8,13; 9,15). Зошто тогаш е толку важно да го сфатиме планот на спасение и ветувањето за проштавањето кое го примаме благодарение на Исусовата жртва, чија крв го запечатила „новиот завет“ за нас?`