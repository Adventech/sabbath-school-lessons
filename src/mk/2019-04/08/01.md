---
title: 'Бог И Заветот'
date: 16/11/2019
---

### Прочитајте ги библиските текстови:
Неемија 10,1-29; 1. Мојсeева 4,8-19; Евреите 13,20; Исус Навин 24; Неемија 10,30-39; Евреите 8,1-7.

> <p>Запомнете го стихот</p>
> „Поради сето тоа даваме цврст завет за верност и потпишуваме, и на потписот е печатот на кнезовите наши, левитите наши и свештениците наши... И ние нема да го оставиме домот на нашиот Бог “ (Неемија 9,38; 10,39).

Што се подразбира под „завет“ во Библијата? Најлесното објаснување на овој вид библиски завет гласи дека е во прашање законско воспоставување на односите меѓу Богa и Неговиот народ. Бог вели: „Вие сте Мој народ и Јас сум ваш Бог.“ Покрај тоа, употреба на пишани завети можеме да пронајдеме меѓу другите народи во стариот свет, често меѓу водачите и нивните поданици.

Овие завети биле воспоставувани бидејќи биле корисни за двете страни. Водачот се грижел за народот, а народот плаќал данок. Меѓутоа, кога станува збор за Богa, заветот бил поинаков. Бог, всушност, ништо не добивал со тоа, а сепак ветил дека ќе им биде верен, дури и тогаш кога луѓето не биле. Благословите и клетвите поврзани со заветот им овозможувале на Израелците да знаат дека го прекршиле заветот кога почнале да им се случуваат лоши работи.

Оваа седмица ќе обрнеме внимание на заветот што Израелците го обновиле со Бога во 10. глава од Неемиината книга, а исто така ќе разговараме и за општите историски извештаи и за важноста на исполнувањето на заветот во Библијата.