---
title: 'Заветите Низ Историјата'
date: 18/11/2019
---

Бог по потопот почнал од почеток, сега со Ное и со луѓето кои подоцна дошле на свет. Тој и со нив настојувал да воспостави заедница, во чиј центар се наоѓала идејата за заветот. Во Библијата наоѓаме седум главни завети коишто Бог ги направил со луѓето:

**• Прв завет – Адам** (1. Мојсeева 1-3)
**• Втор завет – Ное** (1. Мојсeева 6-9)
**• Трет завет – Аврам** (1. Мојсeева 12,1-3)
**• Четврти завет** – Мојсеј и израелскиот народ (познат како синајнајски или Мојсеев завет; 2. Мојсeева 19-24).
**• Петти завет** – Финес (4. Мојсeева 25,10-13)
**• Шести завет** – Давид (2. Самоилова 7,5-16)
**• Седми завет** – Нов завет (Еремија 31,31-34)

Изразот „вечен завет“ во Библијата се користи шеснаесет пати. Од тие шеснаесет, тринаесет посебно се однесуваат на заветите со Аврам, со Израел на Синај и Давид. Секој од претходно наведените завети, иако единствени, носат печат на „вечен завет“. Како што е вечното Евангелие најпрво објавено во текстот во 1. Мојсeева 3,15, а потоа постепено е откривано низ Библијата, истото важи и за вечниот завет. Секој следен завет служи за да го разјасни и продлабочи нашето сфаќање на вечниот завет на љубовта, кој најпотполно е откриен во планот на спасението. Новите и старите завети, како што често се делат, содржат исти елементи.

**1. Посветување:** „Ќе го вложам Мојот закон внатре во нив, и ќе го напишам во срцата нивни“ (Еремија 31,33; споредете: Евреите 8,10)

**2. Помирување:** „Јас ќе им бидам Бог, а тие ќе бидат Мој народ“ (Еремија 31,33; Евреите 8,10)

**3. Мисија:** „И нема повеќе да учат еден друг, брат брата и да зборуваат: ’Познајте Го Господа’, зашто сите тие, од мал до голем, сами ќе Ме знаат“ (Еремија 31,34; Евреите 8,11).

**4. Оправдување:** „Бидејќи ќе им ги простам беззаконијата нивни, и за гревовите нивни нема веќе да се сеќавам“ (Еремија 31,34; Евреи 8,12).