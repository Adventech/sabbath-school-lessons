---
title: 'За Натамошно Проучување'
date: 18/10/2019
---

Прочитајте ги внимателно следните страници во книгата на Елена Вајт Пророци и цареви во врска со пророштвото за 70 седмици и неговото историско исполнување, стр. 454-456; стр. 697-699. оригинал.

„Времето на Христовото доаѓање, неговото помазание со Светиот Дух, неговата смрт и изнесувањето на евангелието пред незнабошците, биле точно истакнати. Разбирањето на овие пророштва и препознавањето на нивното исполнување во Исусовата мисија било предимство на еврејскиот народ. Христос на своите ученици им ја предочил важноста на проучувањето на пророштвата. Повикувајќи се на пророштвото дадено на Даниел за нивното време, Тој рекол: ’Кој чита, нека сфати’ (Матеј 24,15). По своето воскресение, Исус, ’следејќи ги сите пророци’, им го објаснил на учениците она ’што се однесуваше на него во сите Писма’ (Лука 24,27). Спасителот зборувал преку сите пророци. ’Христовиот Дух - кој беше во нив - однапред му ги навестуваше на Христа страдањата и славата по нив’ (1. Петрово 1,11)“ (Елена Вајт, Копнежот на вековите, стр. 186; стр. 234. оригинал).

**Прашања за разговор**

`1. Размислувајте повеќе за тоа дека Бог ве повикува да направите нешто што сакате да го направите. Кои начела можете да ги следите за да знаете дека ја творите Божјата волја, а не само кога го правите она што го сакате, туку воопштено?`

`2. Прочитајте го извештајот за Јона и за тоа како одговорил на Божјиот повик во својот живот. Кои поуки можеме да ги извлечеме од неговото искуство? Во исто време, споредете што направил Јона а што Павле кога Господ ги повикал (Види: Дела 9,1-20) Кои биле главните разлики меѓу нив?`

`3. „Историјата на Јуда прикажува жалосен крај на еден живот што може да биде полн со чест пред Бога. Кога Јуда би умрел пред своето последно патување во Ерусалим, би се сметал за човек достоен за место меѓу дванаесеттемина и за оној што многу би им недостигал“ (Елена Вајт, Копнежот на вековите, стр 618; стр 716. оригинал). Размислете за овој извештај за Јуда Искариотски. Дали неговиот „повик“ бил да го предаде Исуса? Ако е така, колку би било чесно тоа кон него? Како можеме да го разбереме Јуда и можностите што ги имал во споредба со она што го направил на крајот? Какви поуки можеме да усвоиме од неговото искуство за силата на слободата на избор во својот живот?`