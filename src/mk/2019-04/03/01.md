---
title: 'Божји Повик'
date: 12/10/2019
---

### Прочитајте ги библиските текстови:
Ездра 7,10; Неемија 1,1-11; Даниел 9,24-27; Даниел 8; Римјаните 8,28.29; Римјаните 9; 2. Мојсеева 3; 2. Мојсеева 4.

> <p>Запомнете го стихот</p>
> „Нека е благословен Господ, Бог на нашите предци, кој влеа во срцето на царот таква мисла да го прослави домот Господов што е во Ерусалим“ (Ездра 7,27).

Дали Бог го повикува секој поединец да изврши посебна задача? Дали постојат одредени мерила кои некоја личност ја прават пооспособена за одредена задача од другите? Дали овие мерила се различни во човечките очи отколку во Божјите? Повеќето од нас најверојатно би одговориле потврдно, особено на последните две прашања. Има моменти кога Бог нè подготвува за посебна задача преку образованието и искуството; во други прилики, Тој сака да служиме само затоа што сме кадри и понизни. Меѓутоа, не е секогаш лесно да се знае каков е Божјиот повик во нашиот живот, зар не? Сепак, постојат многу извештаи во Библијата за луѓе што Бог ги избрал за посебна обврска.

Интересно е тоа што Бог ги повикал Ездра и Неемија да извршат посебна должност: повторно да го изградат она што лежело во урнатини. Но, обновата во овој случај вклучувала различни задачи. Требало да го поведат израелскиот народ назад во Ерусалим и да го изградат и Храмот и градот. Во исто време, тие требало да го учат народот за Бога и првенствено да го упатуваат кон посветена заедница со Него. Исто така, требало да разговараат за Божјиот повик, и тоа за оној најважниот.