---
title: 'Повикот Упатен До Ездра И Неемија'
date: 13/10/2019
---

Би можеле да речеме дека Ездра бил избран од различни причини: 1) бил подготвен да тргне; 2) бил водач; 3) бил вешт книжевник и учител. Исто така, можеме да пронајдеме и други дополнителни причини. Меѓутоа, еден стих можеби на најдобар начин прикажува зошто на Ездра му била доверена оваа задача.

`Што кажува за Ездра текстот Ездра 7,10? Како можел Ездра да го „укрепи“ или „приготви“ своето срце да го истражува „Господовиот закон“ и тоа да го изврши?`

Зборот „укрепи“ или „приготви“ на еврејски гласи kun. Овој збор може да се преведе како „приготви, цврсто приврзе, да се биде цврст, цврсто да се реши, да се биде постојан или непоколеблив“. Според тоа, правото значење на оваа изјава прави да гласи дека Ездра со своето срце се приврзал или со цело срце решил да го бара Бога.

По пристигнувањето во Ерусалим, Ездра покажал што значи да се биде посветен на Бога. Тринаесет години го поучувал народот за Божјата реч во Ерусалим. Можеби му се чинело дека не внел никаква промена во текот на тие тринаесет години, но на крајот, кога ѕидовите биле завршени, народот го повикал собранието – не затоа што некој ги присилувал на тоа, туку затоа што самите сакале. Божјата реч што ја слушнале од Ездра се вкоренила меѓу нив.

`Зошто бил избран Неемија? Прочитајте го текстот Неемија 1,1-11.`

Неемија му го посветил своето срце на Бога и на народот. Тој бил загрижен кога дознал дека работата во Ерусалим била прекината. Негувал љубов кон тоа дело и, како и Ездра, доброволно пристапил кон таа работа. Бог ги слушнал нивните молитви и желби. Понекогаш ни се јавува мисла дека, ако нешто сакаме, тоа сигурно не е од Бога, бидејќи Бог ќе ни даде само тешки должности кои можеби нема да сакаме да ги извршиме. Меѓутоа, ако одиме со Бога, Тој често ни дарува желба да го направиме она што го сакаме. Бог сака да негуваме жар кон она што го правиме за Него.

`На кои начини сте ја доживеале реалноста дека Бог ве повикува да го направите за Него она што го сакате?`