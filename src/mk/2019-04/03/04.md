---
title: 'Седумдесет Седмици И 2300 Денови'
date: 15/10/2019
---

Зборот „определени“ кој се наоѓа во текстот Даниел 9,24: „Седумдесет седмици се определени“ буквално значи „седумдесет седмици се отсечени“. Иако зборот преведен како „определени“ не се користи на друго место во Библијата, се наоѓа во еврејската литература, и значи „одвоено, отсечено“ од нешто што е подолго. Бидејќи во 8. глава од Книгата на пророк Даниел е покажано пророштвото за 2300 години, чија почетна точка не е дадена во оваа глава, логично следува дека, кога следната глава (Даниел 9) зборува за 490 години, кои се „одредени“ или „отсечени“, тие можат да бидат „отсечени“ само од 2300 пророчки години кои се спомнати во претходната глава. Впрочем, од што може да биде „отсечен“ овој период освен од другото, подолго, временско пророштво?

`Прочитајте Даниел 8 глава. Кој дел од видението е објаснет (видете посебно Даниел 8,14.26.27)?`

Постојат многу причини зошто пророштвото за 70 седмици од текстот Даниел 9,24-27. и пророштвото за 2300 денови и ноќи од Даниел 8,14 се поврзани: 1) двете пророштва се временски; 2) посебните изрази „видение“ и „знае, разбере“ ги поврзуваат заедно (Даниел 8,26.27; Даниел 9,23); 3) и двете толкувања на пророштвата се дадени од Гаврил (види: Даниел 8,16; 9,21); 4) единствен дел од видението, кој не е објаснет во 8. глава во книгата на пророк Даниел, е видението за 2300 вечери и утра (понекогаш се преведува како „денови“) од текстот Даниел 8,14; 5) Даниел 8 глава содржи видение, а потоа негово делумно толкување, додека во 9. глава од книгата на пророк Даниел е дадено само толкување, во овој случај толкувањето на еден дел од Даниел 8, кој не е протолкуван – а тоа е пророштвото за 2300 денови во Даниел 8,14, единствениот дел од видението кое Даниел не го разбрал (види: Даниел 8,27).

Подробностите откриени во книгата на Ездра ги пополнуваат деловите на пророчките предвидувања кои недостасуваат во Книгата на пророк Даниел: имено, кога во историска смисла ќе почнеме пресметување на пророчкото време во врска со клучните видови на Христовата служба и дела во наша полза.

<img style="max-width:100%" src="http://sabbath-school-stage.adventech.io/api/v1/mk/quarterlies/2019-04/lessons/03/days/prorocanstvo.png" /> 