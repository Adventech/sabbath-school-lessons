---
title: 'За Натамошно Проучување'
date: 01/11/2019
---

Во книгата на Елена Вајт Пророци и цареви прочитајте ја главата „Укор против изнудувањето и глобењето“, стр. 420-424; стр. 646-652. оригинал.

„Душата на Неемија се исполнила со горчина кога слушнал за ова страшно угнетување. ’Кога го слушнав нивното лелекање и тие зборови, многу се јадосав,” вели тој. Знаел дека мора цврсто да застане на страна на правдата ако сака да го укине тој суров обичај - продавање за долг. Енергичен и решителен, каков што бил, тој се впрегнал да ја олесни состојбата на своите браќа“ (Еленa Вајт, Пророци и цареви, стр. 421; стр. 648. оригинал).

„Исус продолжил да го изнесува начелото според кое станува јасно дека заклетвата е непотребна. Тој учи дека правата вистина мора да биде закон на нашите зборови. ’Но зборот ваш да биде: да, да; или, не, не, а сѐ што е повеќе од тоа, од лукавиот е’ (Матеј 5,37)“ (Елена Вајт, Мисли од Гората на блаженствата, стр. 79; стр. 67. ориг.).

„Овие зборови ги осудуваат сите оние бесмислени изреки и поговорки кои се граничат со сквернавење на Божјето име. Тие ги осудуваат заводничките комплименти, избегнувањето на вистината, ласкавите зборови, претерувањето, трговските измами и сето она што е така вообичано во општеството и деловниот свет. Тие учат дека ниеден човек, кој се обидува себеси да се претстави поинаков од она што тој е или чии зборови не ги изразуваат вистинските чувства на неговото срце, не може да се нарече вистинољубив“ (Елена Вајт, Мисли од Гората на блаженствата, стр. 79; стр. 68. ориг.).

**Прашања за разговор**

`1. Зошто себичноста лежи во срцевината на човечките проблеми, кога станува збор за паричните средства и меѓучовечките односи?`

`2. Како може Божјиот народ да ја избегне алчноста? Која е Божјата одредба против алчноста? Проучи ги следниве текстови: Исаија 58,3-12; Михеј 6,6-8.`

`3. Размислувајте повеќе за дарот на говорот и моќта на нашите зборови. Што значи текстот во Јован 1.1.2. кога Исус се нарекува „Словото“ или „Речта“? Како тоа ни помага да ја разбереме важноста на зборовите и нивното значење?`

`4. Неверојатно е што Исус пред неколку илјади години рекол дека секогаш ќе има сиромашни меѓу нас. Исто така, упатена ни е и опомена да им помагаме на оние кои се во неволја. Како овие две мисли се вклопуваат кога треба да ги вдахнат христијаните да работат за оние кои имаат помалку среќа?`