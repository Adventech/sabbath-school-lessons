---
title: 'Молитвата На Неемија'
date: 07/10/2019
---

`Прочитајте ја молитвата на Неемија во текстот на Неемија 1,5-11. Кои се различните елементи на молитвата? Зошто во молитвата себеси се вклучува како еден од оние кои се виновни?`

1. Боже, Ти си голем и милостив (Неемија 1,5)
2. Чуј ме (Неемија 1,6)
3. Ги признаваме нашите гревови (Неемија 1,6,7)
4. Не заборавај ги Твоите ветувања (Неемија 1,8.9)
5. Ти си нѐ откупил (Неемија 1,10)
6. Чуј ме (Неемија 1,11)
7. Боже, дај ни напредок и излеј ни ја својата милост (Неемија 1,11)

Молитвата на Неемија е прекрасна целина која зборува за Божјето величие и за препознавањето на нивните гревови и која завршува со повик за помош. Молитвата е слична на Даниеловата молитва од 9. глава во Книгата на пророкот Даниел, и постои можност оваа молитва да му била позната на Неемија. Вреди да се напомене дека Неемија не започнува со повик за помош, туку првенствено сака да ја изнесе вистината за тоа кој е Бог, Големиот и Страшниот. Исто така, тој истакнува дека Бог го држи заветот и е милостив кон оние што го љубат, како да го потсетува Бога дека секогаш бил верен и дека ни сега не може да постапи поинаку.

Молитвата има посебна структура (како што е прикажано во претходниот текст) во чие средиште е 8. стих, во кој Неемија ги спомнува Божјите ветувања. Неемија вели: „Но спомни си“ Со други зборови: ***Боже, не заборавај дека вети оти ќе нё расееш кога сме неверни, но, исто така, вети дека ќе нё вратиш и сё ќе обновиш. Бидејќи првпат споменатото веќе се случи, сега е време да го исполниш ова другото, бидејќи ние се враќаме кај Тебе***. Неемија не се плаши да се повика на Божјите ветувања и да го потсети на нив. Се разбира, тоа не значи дека Бог не ги знае своите ветувања или дека не се сеќава на нив. Бог, всушност, е задоволен кога ја гледа нашата подготвеност да се повикаме на Неговите ветувања. Тој сака да веруваме во нив и гласно да му ги кажуваме. Кога го изговараме она што ни го ветил Бог, можеме да зајакнеме во нашата решеност да се потпреме на овие ветувања, особено во мигови кога сè ни се чини безнадежно.

`Кои Божји ветувања сега можете да ги барате за себе? Зошто е важно никогаш да не се откажуваме да се повикуваме на овие ветувања? (Впрочем, ако се откажеме, што друго ни останува?)`