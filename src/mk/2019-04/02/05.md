---
title: 'Заминувањето На Неемија'
date: 09/10/2019
---

По Неемија царот испратил писма до Санавалат Оронецот и Товиј Амонецот, високи службеници во областа преку Реката, за да го подготват патот за тоа што Неемија треба да го оствари. Покрај тоа, царот му наредил на Асафа, чуварот на царевите шуми, да му обезбеди на Неемија дрва за обнова на градот, на ѕидовите и капиите на Храмот.

`Прочитајте го текстот Неемија 2,9.10. Што ни кажуваат овие стихови за противењето со коешто Неемија и Евреите всушност ќе се соочат?`

Неемија дошол во Ерусалим околу 445/444 пр. н. е. Се чинело дека противењето се јавило дури и пред обидот на Неемија нешто да стори, бидејќи молбата била упатена до главарите и предизвикала проблеми. Иако Товиј е еврејско име кое значи „Господ е добар“ (неговиот син Јонатан, исто така, носи еврејско име „Господ е милостив“), служи како амонски управител. Според тоа, Ерусалим бил опкружен со непријатели. Тоа биле Санавалат, главарот на Самарија на север, Товиј, поглаварот на Амонците на исток и Гисем Арабјанецот (Неемија 2,18.19) на југ, кој завладеал над Едом и Моав. За жал, водачите во таа област го избегнувале Неемија, бидејќи тој бил заинтересиран за „благосостојбата“ на угнетените. Насилниците не се радуваат на доброто и среќата на оние кои ги застрашуваат.

Неемииното „доаѓање во Ерусалим со поддршка од војската, покажувало дека доаѓа поради некоја важна мисија. Тоа предизвикало љубомора кај незнабожечките племиња кои живееле во околината на градот и кои со честите напади и навреди го изразувале своето непријателство кон Евреите. Во тоа злодело посебно се истакнувале некои поглавари на тие племиња – Санавалат Оронецот, Товиј Амонецот и Гисем Арабјанецот. Овие поглавари од самиот почеток злонамерно ја набљудувале работата на Неемија и настојувале на секој начин да ги осуетат неговите планови и да го спречат неговото дело“ (Елена Вајт, Пророци и цареви, стр 409; стр 635. оригинал).

`Кои други библиски извештаи покажуваат дека оние коишто Бог ги повикал да ја извршат Неговата волја се соочиле со противење? Изнесете го својот одговор во класата?`