---
title: 'За Натамошно Проучување'
date: 11/10/2019
---

Размислувајте за главата „Човекот кој не пропуштил можност“, стр. 408-412; стр. 628-634. оригинал, од книгата на Елена Вајт Пророци и цареви.

Неемија бил човек на молитвата. „Неемија често го излевал своето срце пред Бога застапувајќи се за својот народ. Но сега, додека се молел, во неговата душа се родила една света намера. Решил, во случај да ја добие царевата согласност и потребните орудија и материјал, самиот да ја преземе задачата за обновување на ерусалимските ѕидишта и враќање на изгубената сила на Израел. Затоа се молел на Господа да го омилостиви царот за да може да го оствари овој план. ’Помогни му сега на Својот слуга, и направи да најдам милост пред овој човек”, се молел тој. Неемија чекал четири месеци да му се укаже соодветна можност да ја изнесе својата молба пред царот“ (Елена Вајт, Пророци и цареви, стр. 406; стр. 629.630. оригинал)

**Прашања за разговор**

`1. Во одговорот што го дадовме на прашањето од отсекот за среда, што е тоа што покажува дека низ целата Библија – и Стариот и Новиот завет – оние кои се повикани од Бога се соочуваат со огромно противење? Всушност, што значи тоа дека во речиси секоја ситуација се соочуваат? Можеби би можеле да поставиме подобро прашање: Кои примери можете да ги наведете за луѓето коишто Бог ги повикал да ја вршат Неговата волја, а кои не се соочиле со противење? Што ни кажува одговорот на ова прашање за тоа дека не треба се обесхрабриме кога се соочуваме со големи пречки, дури и тогаш кога ја извршуваме Божјата волја, додека го остваруваме она што Господ го бара од нас?`

`2. Прочитајте Неемија 2,18. Што кажува овој стих за моќта на личното сведоштво и колку е важно да добиеме позитивен одговор каков што Неемија добил од своите сонародници Евреи?`

`3. Ни Ездра ни Неемија не можеле да постигнат ништо без помошта од царот. Со други зборови, овие Божји луѓе соработувале со незнабожечките политички власти. Кои поуки можеме да ги усвоиме од овој пример за тоа кога и како можеме ние, како Црква, да соработуваме со политичките власти, кои и да се во прашање? Во исто време, зошто црквата мора да биде многу внимателна додека го прави тоа?`

`4. Проучете ја во класата молитвата на Неемија (Неемија 1,1-11). Која поука можете да ја извлечете а може да ви помогне да ја продлабочите својата заедница со Бога? Што учи за покорувањето, признавањето и повикување на ветувањата?`