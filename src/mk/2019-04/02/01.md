---
title: Неемија
date: 05/10/2019
---

### Прочитајте ги библиските текстови:
Неемија 1; Неемија 2; 5. Мојсеева 7,9; Псалм 23,1-6; 4. Мојсеева 23,19.

> <p>Запомнете го стихот</p>
> „Кога ги чув тие зборови, седнав и заплакав и бев нажален неколку дена, постев и се молев пред Бога небесен, и реков: ’Господи, Боже небесен, Боже величествен и страшен, кој го пазиш заветот и милоста кон оние што Те сакаат и постапуваат според Твоите заповеди!’“ (Неемија 1,4.5)

Две групи затвореници се вратиле во Јуда во рамките на барем делумно исполнување на Божјите ветувања дадени на еврејскиот народ.

Меѓутоа, Бог подготвува уште една група изгнаници. На последната група заробеници им е даден налог да го решат постоечкиот проблем. Иако првите две групи се вратиле повторно да го изградат Ерусалим и да го исполнат планот довршувајќи го Храмот, се откажале од градењето бидејќи околните народи се спротивставиле. Луѓето од околните подрачја не сакале Израелците да го изградат градот и неговите ѕидови, бидејќи се плашеле дека можат да станат моќен народ како во стари денови (Ездра 4,6-24). Така, враќањето на Израелците се чинело како закана, и биле решени да го спречат. Но, Бог не го повикал својот народ за потоа да го остави за време на работата којашто им наложил да ја извршат.

Затоа Тој подготвил уште еден човек да ја исполни Неговата волја и да ги оствари Неговите намери. Неговото име било Неемија и сега се насочуваме кон него и неговото дело за Господа.