---
title: Народите - втор дел
date: 26/04/2025
---

### Прочитајте ги библиските текстови:
1. Мојсеева 2,9-17; Даниел 2,31-35; Исаија 17,12.13; Даниел 7,1-3; Римјаните 3,10-19; Откровение 12,15.16; Откровение 10,1-11.

> <p>Запомнете го стихот:</p>
> „Застанете и разберете дека Јас сум Бог, возвишен над народите, возвишен над Земјата!“ (Псалми 46,10).

Низ вековите, имало такви кои тврделе дека Бог го посакувал падот, дека всушност Неговата намера била – луѓето да се спуштат во состојба на грев и смрт, и на тој начин – во личноста на Исусa Христa – да Го одведат до крстот. Впрочем, како поинаку би можел Тој да ја покаже длабочината на Својата љубов кон луѓето на толку моќен и сликовит начин, освен да умре за нив на крстот? Накратко, според таа логика, на Бога му било потребно човештвото да падне во грев. 

Тоа е ужасен и жалосен став. Божјата намера никогаш не била ниту за сатаната ниту за луѓето да паднат во грев. Бунтот на сатаната, а потоа и на човештвото, бил трагедија со несогледливи последици, додека нашата радост во Него би останала потполна кога нашите прародители не би паднале. 

Оваа седмица ќе продолжиме да ги разгледуваме проблемите предизвикани од Падот и желбата за човечко владеење наспроти Божјото владеење. Овие вистини се на моќен начин откриени во Книгата на пророк Даниел, која покажува дека Бог бил во право кога го предупредил Својот народ за тоа што ќе се случи ако се одвратат од Него и изберат овоземни владетели. И токму тоа и го добиле – земни монарси наместо Бога и грешници кои господарат над грешници – што никогаш не е добра комбинација.

---

#### Додаток: Утрински стих

**Разбудете се:** Псалми 35,2.