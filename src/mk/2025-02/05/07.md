---
title: За натамошно проучување
date: 02/05/2025
---

Во книгата *„Патријарси и пророци“* од Елена Г. Вајт, прочитајте ја главата со наслов „Вавилонската кула“, стр. 117-124 оригинал. 

„’Видов ново небо и нова земја, зашто првото небо и првата земја поминаа’ (Откровение 21,1). Огнот што ги уништил грешниците ја исчистил земјата. Отстранета е секоја трага на проклетството. Никаков вечен пекол нема да ги потсетува откупените на страшните последици на гревот. Останува само еден споменик: нашиот Откупител секогаш ќе ги носи лузните на своето распетие. На неговото рането чело, на неговите слабини, на неговите раце и нозе се наоѓаат единствените траги од свирепото дело што го предизвикал гревот. Гледајќи го Христа во неговата слава, пророкот кажува: ‘Болскотот му е како сончева светлина, зраци молскаат од неговите раце, таму му се крие силата’ (Хабакук 3,4). 

Во неговите прободени ребра од кои потекол црвен млаз кој го помирил човекот со Бога, се наоѓа славата на Спасителот, тука ‘му се крие силата’. Бил ‘силен да спаси’ со жртвата за откуп, и затоа бил исто така силен и да им суди на оние што ја презреле Божјата милост. Знаците на неговото понижување се негова најголема чест; низ сета вечност раните од Голгота ќе ја покажуваат неговата слава и ќе ја објавуваат неговата моќ“ (Елена Г. Вајт, *Големата борба*, стр. 674 оригинал).

**Прашања за разговор**

`1. На крајот, сите овоземни достигнувања, колку и да се големи, колку и да се грандиозни, колку и да се славни и да влеваат стравопочит, ќе бидат претворени во прав и пепел и конечно уништени засекогаш. Тоа ги опфаќа сите големи и славни овоземни успеси што можеби сте ги постигнале или сега ги постигнувате. Зошто е секогаш важно да се има на ум таа перспектива? Како таа перспектива треба да ви помогне правилно да ги поставите вашите приоритети?` 

`2. Погледнете го внимателно ѕверот од морето опишан во Откровение 13,1-10. Во која смисла овој ѕвер е природен резултат на вавилонскиот начин на размислување? Тоа е несомнено збир на сите „народи“, од Вавилон до силата на малиот рог. Дали забележавте кои карактеристики на секое царство опстојувале со текот на времето? Во која смисла овој свет и понатаму ги одразува вредностите на Вавилон или на Рим, на пример?` 

`3. Како ние, како адвентисти, ја постигнуваме вистинската рамнотежа меѓу следењето на Господа и почитувањето на законите на нашиот народ или владата под која живееме? Што се случува кога послушноста кон едното води до непослушност кон другото?`

---

#### Додаток: Утрински стих

**Сте се продале:** Исаија 52,3.