---
title:  Искуство
date:   02/05/2025
---

#### Дел 1: Религијата на едно девојче

_од Ендру Мек Чесни_

Кога имала 12 години, Дијана почнала да пие алкохол, да пуши марихуана и да слуша хард рок музика. Среде забавувањето, нејзините мисли почнале да се насочуваат кон Бога.

Бог не бил дел од нејзиното рано детство. Нејзиниот татко често бил во странство како морнар во морнарицата, а семејството, како и многу воени семејства, се селело на секои две или три години. Неколку пати, нејзината мајка ги однела неа и нејзините сестри во црква во недела, кога биле многу мали и додека живееле на Флорида.

На 10 години, Дијана имала можност да посетува Библиска школа за деца додека живеела во Норфолк, Вирџинија. Автобус од една Баптистичка црква поминувал низ нејзината населба и ја земал неа и нејзината постара сестра. Таму ги научила напамет стихот Јован 3,16 и книгите од Библијата. Научила и за мисионерите и за почитта кон непроменливото Божјо слово. Одлучила и да се крсти. Црквата ѝ дала духовна основа. Но, надвор од црквата, нејзината реалност била поинаква. Дијана била жртва на злоупотреба, а траумата од тоа искуство ја следела со години.

Кога наполнила 12 години, семејството повторно се преселило, овој пат во Албакерки, Ново Мексико. Многу од децата во нејзината населба користеле алкохол и дрога, па Дијана им се придружила.

На 14 години, семејството се преселило во Монте Виста, Колорадо. Додека пушела марихуана со новите пријатели, понекогаш зборувала за Бог. Кога имала 16 години, многу од нејзините пријатели биле задолжени да посетуваат часови по религија. Посакувајќи да има подлабока врска со нив, Дијана решила да оди на тие часови со нив. За време на еден час, проповедникот изјавил дека авторитетот на нивната црква е над авторитетот на Божјото слово затоа што црквата го променила денот на богослужение од библискиот седми ден, сабота, на првиот ден, недела.

Дијана беше шокирана и загрижена. Се сетила дека претходно научила дека Божјото слово не може да се промени. Се запрашала: „Зошто луѓето го прануваат првиот ден, неделата, кога Библијата јасно кажува дека треба да го празнуваме седмиот ден, саботата?“

Одлучила да ги заврши религиските часови, но да не ја посетува црквата.

Продолжила да пие, да користи дрога и да слуша хард рок музика. Со текот на времето, тие работи станале нејзиниот идентитет, нејзиниот живот, нејзината религија.

**Ова искуство нуди поглед одблизу на тоа како Бог чудесно работел во животот на Дијана Фиш, директорка за развој при индијанското адвентистичко училиште на седмиот ден Холбрук од САД.**