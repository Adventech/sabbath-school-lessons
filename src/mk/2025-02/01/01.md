---
title: Некои принципи на пророштвото
date: 29/03/2025
---

### Прочитајте ги библиските текстови:
Еремија 29,23.24; Псалми 139,1-6; Даниел 12,4; Откровение 22,10; 2. Тимотеј 3,15-17; Евреите 4,12.

> <p>Запомнете го стихот:</p>
> „А кој се фали, нека се фали со тоа дека Ме разбира Мене и дека знае дека Јас сум Господ, Кој покажува милост, суд и правда на земјата; зашто само овие работи Ми се угодни, вели Господ“ (Еремија 9,24).

Како што е случајот со речиси сè друго во Светото писмо, меѓу христијаните постои несогласување во врска со пророштвата, што кај другите често создава уверување дека занимавањето со библиските пророштва е само губење време. На крајот на краиштата, ако христијаните се расправаат околу секоја пророчка јота и титула, колку тоа може да биде веродостојно? За жал, и многу верници исто така почнуваат да мислат дека некои книги од Библијата, како што е Откровението, се едноставно неразбирливи. И наместо да ги читаат, тие ги избегнуваат, понекогаш дури и со охрабрување на некој добронамерен пастор, кој смета дека проучувањето на пророштвата создава повеќе проблеми отколку што ги решава.

Но, не било секогаш така. Во текот на првите осумнаесет векови од христијанската историја, повеќето христијани се чувствувале сосема удобно во врска со библиските пророштва и постоело изненадувачко ниво на согласност околу неговите клучни пораки. А тоа било и Божја намера: „Браќа, ве прекорувам во името на нашиот Господ Исус Христос, сите да зборувате исто и да нема раздори меѓу вас, туку да бидете совршено соединети во еден ум и во една мисла“ (1. Коринќаните 1,10). 

Оваа седмица ќе истражиме некои принципи кои обезбедуваат доследно и сигурно разбирање на пророштвата.

---

#### Додаток: Утрински стих

**Божјите ветувања зависат од послушноста:** Јован 15,7.