---
title: Преносно или буквално значење?
date: 03/04/2025
---

Едно од клучните прашања со кое треба да се позанимаваат изучувачите на пророштвата е како да се утврди дали јазикот на Библијата треба да се сфати во буквална или фигуративна (преносна) смисла. Како да се утврди дали авторот користел симболичен јазик и како да се знае што претставува одреден симбол? Клучниот начин да се утврди ова е да се види како таа слика (карактер, личност), се користи во целата Библијата, а не да се гледа како се користи одреден симбол во современата доба. На пример, некои веруваат дека симболот на мечка од Даниел 7 се однесува на Русија, бидејќи таа слика денес често се користи како симбол на Русија. Но тоа не е правилен ниту безбеден начин да се толкува пророчкиот симболизам.

**Побарајте ги следните текстови, дозволувајќи ѝ на Библијата да биде свој сопствен толкувач (да ги дефинира сопствените термини). Кој пророчки симбол е заеднички за овие текстови во секој од подолунаведените случаи, и што вели Библијата дека тој претставува?**

`Даниел 7,7; Даниел 8,3; Даниел 7,24`

`Откровение 1,16; Ефесјаните 6,17; Евреите 4,12`

`Откровение 12,1; Откровение 21,2; Ефесјаните 5,31.32; Еремија 6,2`

Кога го следиме едноставното правило дека на Библијата мора да ѝ се дозволи да ги дефинира сопствените поими, поголемиот дел од непознатото зад пророчката симболика едноставно исчезнува. На пример, гледаме дека рогот може да симболизира политичка сила или народ. Мечот може да го симболизира Словото Божјо. И, да – жената може да ја симболизира црквата. Тука можеме јасно да согледаме како Библијата самата себе се објаснува. 

Меѓутоа, останува да се одговори на тоа зошто Бог би зборувал со симболи, а не отворено? Зошто Петар, на пример, во стихот 1. Петрово 5,13, изразувајќи се во „шифри“, градот Рим го нарекол Вавилон? 

Постојат многу причини зошто Бог избрал да се изразува преку симболи во пророштвата. Во случајот со новозаветната црква, на пример, ако книгата Откровение отворено го именувала Рим како извршител на толку многу зло, и онака веќе жестокото прогонство на црквата можело да стане уште пожестоко. Без оглед на причините, можеме да бидеме сигурни дека Бог сака да го разбереме значењето на тие симболи.

`Дури и ако некои симболи и пророштва сè уште претставуваат тајна, како може фокусирањето на она што го разбираме да ја зајакне нашата вера?`

---

#### Додаток: Утрински стих

**Дојдете, па ќе се судиме:** Исаија 1,18.