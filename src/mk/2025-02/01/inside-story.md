---
title:  Искуство
date:   04/04/2025
---

#### Ја сакам таа книга!

_од Лори Денски-Снајман_

Тим бил нов мисионер и бил исплашен. Продавал христијански книги на еден претежно нехристијански остров во Југоисточна Азија и не сакал никакви проблеми.

Додека одел по улицата, Тим се молел и нервозно влегол во продавницата на една шивачка. Пред него, во редот чекале четворица луѓе. Минутите се чинело како да поминуваат бавно.

Чекањето траело подолго отколку што Тим очекувал. Бил во искушение да си замине, но нешто го задржало. Забележал како шивачката постојано погледнува во негова насока со чуден израз на лицето. Од време на време, дури и се поместувала на едната страна од пултот, блиску до ѕидот, за да може подобро да му го види лицето меѓу другите муштерии.

Конечно, последниот муштерија излегол од продавницата и дошол редот на Тим. Но пред да успее да каже нешто, шивачката посочила на книгите што ѕиркале од неговата торба.

„Ја сакам таа книга!“ извикала таа. „Ја сакам и таа книга, и таа!“

„Што?“ рекол Тим. „Како воопшто знаеш дека продавам книги?“

„Сонував сон,“ рекла шивачката. „Во сонот видов млад човек што изгледаше токму како тебе. Тој носеше книги што требаше да ги прочитам, а една од тие книги се викаше ‘Големата борба’. Знаев дека ќе дојдеш. Знаев дека морам да ја купам ‘Големата борба’. Ја имаш ли и таа книга?“

Стравот на Тим од можни проблеми како мисионер веднаш исчезнал. Почнал да се возбудува за продажбата на книгите. Ја сфатил вистината од 5. Мојсеева 31,8, каде што пишува: „Самиот Господ врви пред тебе; Тој ќе биде со тебе; не ќе те испушти ниту ќе те остави. Не бој се и не трепери!“. Знаел дека Бог оди пред него, подготвувајќи го патот за да ја сподели добрата вест за Исус и Неговото скорешно доаѓање.

Молете се за Тим и за другите мисионери кои се трудат да ги достигнат недопрените народи во Јужноазиско-Пацифичката дивизија, каде што се случила и оваа сторија.