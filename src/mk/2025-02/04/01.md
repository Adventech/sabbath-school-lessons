---
title: Народите - прв дел
date: 19/04/2025
---

### Прочитајте ги библиските текстови:
1. Мојсеева 10,1-12; 1. Мојсеева 12,1-9; 1. Самуил 8,4-18; Матеј 20,25-28; Откровение 18,1-4.

> <p>Запомнете го стихот:</p>
> „Нему Му беше предадена власта, честа на царството, за да Му служат сите народи, племиња и јазици. Неговата власт е вечна власт и никогаш нема да помине, Неговото Царство нема да пропадне“ (Даниел 7,14).

Книгата Откровение ни укажува на Божјите решенија за нашиот паднат свет. Во нејзините последни глави гледаме дека пристапот до дрвото на животот е обновен, дека проклетството е отстрането и дека сме повторно примени во Божјото присуство. Во извесна смисла, Откровението e 1. Мојсеева во обратна насока, поради што таа книга (1. Мојсеева) останува важен клуч за да разбереме како воопшто настанале проблемите на овој свет и како се развивале. 

Едно од клучните прашања и во Книгата на пророк Даниел и во Откровението е човечката власт над овој свет, односно низа човечки обиди да ја контролираат планетата која со право му припаѓа на Бога – Бог кој – еднаш кога оваа страшна епизода со грев и бунт ќе заврши засекогаш – конечно ќе владее според правдата. 

Тоа е многу долг процес што води до тој момент и опфаќа илјадници години експериментирање на луѓето со владеењето. Тие никогаш не биле успешни. Дури и оние кои се повикувале на највисоките идеали секогаш би се покажале во голема мера недостојни, а честопати и сосема недостојни за тие идеали. Поголемиот дел од тажната историја на човештвото во текот на многу милениуми не е ништо друго освен низа од извештаи за трагедиите што овие пропаднати системи ги навлекле на нас. И тоа само ќе се влошува, сè додека конечно не се воспостави Божјото „вечно царство“ (Даниел 7,27).

---

#### Додаток: Утрински стих

**Прославете Го Бога:** 1. Коринќаните 6,20.