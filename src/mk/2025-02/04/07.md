---
title: За натамошно проучување
date: 25/04/2025
---

Прочитајте Исаија 44,24–45,13.

„Тајната на беззаконието се развивала малку по малку, прво крадешкум и тивко, а кога се засилила и здобила власт над човечките умови, сè поотворено го покажувала своето лажно и богохулно дело. Во црквата речиси неусетно се вовлекле незнабожечките обичаи. Големите прогонства што ги поднесувала црквата од страна на незнабоштвото помогнале извесно време да се потисне духот на компромис со светот и да се запре приближувањето кон него. Но, кога гонењето престанало и христијанството влегло во царските дворови и палати, тогаш тоа својата скромна Христова и апостолска едноставност ја заменило со сјајот и со гордоста на незнабожечките свештеници и владетели. На местото на Божјите барања тоа вовело човечки теории и традиции. Привидното преобраќање на Константина, во почетокот на 4 век, предизвикало голема радост; но со тоа светот влегол во црквата прикриен под плаштот на праведноста. Расипаноста бргу напредувала. Незнабоштвото, навидум победено, всушност станало победник. Неговиот дух завладеал со црквата. Неговата наука, церемониите и суеверието се вовлекле во верата и во богослужението на оние што тврделе дека се Христови следбеници“(Еленa Вајт, *Големата борба*, стр. 49, 50 оригинал). 

Според прашањето на крајот од проучувањето за среда, зар не сме сите ние во опасност, особено што сме тука подолго, да ја „отфрлиме понизната Христова и апостолска едноставност“ поради раскошот, моќта, признанијата и искушенијата на светот? Ако мислиме дека не сме, тогаш се залажуваме.

**Прашања за разговор**

`1. Кога Бог го протерал својот народ во Вавилон, тоа било особено болен момент. Аврам бил повикан да излезе од Халдеја за да го основа заветниот народ како извор на светлина за оваа планета, а сега тие биле вратени назад во синџири. За време на нивното ропство, Бог му покажал на Израел како би можело да биде доколку му останеле верни. Навуходоносор, на самото чело на систем кој е целосно спротивен на Бога, доаѓа кај Христа (Даниел 4). Пред крајот на нивното заробеништво, Бог го подигнува персискиот цар да послужи како тип на Христа, на тој начин што ќе го ослободи својот народ од Вавилон и ќе го врати во Ветената земја. Кир не бил Израелец, но сепак Бог го избрал за да му го открие планот за спасение на светот со тоа што ќе го врати Божјиот заветен народ во Ерусалим. Кои поуки за тоа како Бог гледа на човештвото можеме да ги извлечеме од фактот дека Тој користел луѓе и надвор од Израел за да ги оствари своите намери?` 

`2. Можеби ние не сме во Вавилон, но до кој степен Вавилон може да биде во нас? Како можеме најпрво да го препознаеме тој проблем, а потоа и да се промениме?`

---

#### Додаток: Утрински стих

**Тргајте се од злото:** Пословици 4,14.15.