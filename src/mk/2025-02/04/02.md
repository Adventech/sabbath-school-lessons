---
title: Нимрод и Ниневија
date: 20/04/2025
---

Едем бил создаден како идеален дом за човечкиот род. Меѓутоа, кога се појавил гревот, Бог немал друг избор освен да ги одвои луѓето, барем засега, од Градината и дрвото на животот. 

Надвор од Градината, од луѓето се барало да работат напорно за да ја обезбедат својата понатамошна егзистенција. Животот станал потежок. Тие морале да живеат со мака и со пот на своето чело (1. Мојсеева 3,16-19). Нашите прародители се надевале во тоа дека полноправниот Цар ќе обезбеди пат за враќање во градината и принесувале жртви пред портите на Едем, верно чекајќи го откупувањето што Бог му го понудил на паднатиот свет уште на самиот почеток. 

„Едемската градина останала на земјата уште долго по изгнанството на човекот од нејзините пријатни патеки... Тука Адам и неговите синови доаѓале да се молат на Бога. Тука тие ги обновувале своите завети дека ќе го почитуваат оној закон поради чијшто престап биле истерани од Едем. Кога светот бил преплавен со плима на беззаконие, и кога расипаноста на луѓето го запечатила нивното уништување со потоп, тогаш Едем го отстранила од земјата истата онаа рака која и го засадила. Но во конечното обновување, кога ќе бидат создадени ‘ново небо и нова земја’ (Откровение 21,1), и тој повторно ќе биде воспоставен и уште почудесно украсен отколку што бил во почетокот“ (Елена Вајт, *Патријарси и пророци*, стр. 62 оригинал). 

Меѓутоа, други работеле на човечки „решенија“ за нашите новонастанати проблеми, и ние го гледаме раѓањето на градови-држави, обид да се обезбеди полесен живот, а можеби и да се поврати она што било изгубено во Едем.

`Прочитајте го текстот 1. Мојсеева 10,1-12. Тука Библијата претставува неколку клучни политички актери што ги наоѓаме насекаде во остатокот од Светото писмо, вклучувајќи ги Ниневија и Вавилон. Со оглед на она што го знаеме за улогата на тие градови подоцна во историјата, што можеме да заклучиме од овој текст?` 

Некои читале за Нимрод и заклучиле дека тој е благороден херој, слично како победничките освојувачи на паганската митологија. Но, кога Библијата го опишува како некој кој бил „силен на земјата“ и „добар ловец пред Господа“, тоа не е пофалба. Нимрод е голем според сопствената проценка и тој стои „пред Господа“ во смисла дека му пркоси на Бога. Она што го гледаме во тие стихови е ширењето на бунтот против Бога, бунт што ќе трае сè додека, на крајот, секој бунт не биде засекогаш искоренет.

`Зошто гревот на бунтот против Бога е многу поподмолен отколку што можеме да го увидиме? Како да се заштитиме од оваа особина, која е толку многу својствена за човекот?`

---

#### Додаток: Утрински стих

**Учете:** 2. Тимотеј 2,15.