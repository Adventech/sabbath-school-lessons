---
title: За натамошно проучување
date: 13/06/2025
---

Во книгата *Патријарси и пророци* од Елена Г. Вајт, прочитајте го поглавјето со наслов „Првиот израелски цар“, стр. 605, 606 (оригинал).

„Сатаната ќе поттикне негодување против малцинството кое одбива да ги прифати обичаите и традициите на овој свет. Луѓе на положба и од влијание ќе се здружат со беззакониците и насилниците против Божјиот народ. Богатството, талентите, образованието – сè ќе се здружи за да изрази презир кон Божјиот народ. Тирански владетели, проповедници и припадници на цркви ќе коваат заговори против него. Усно и писмено, со закани и исмејувања ќе настојуваат да ја уништат нивната вера. Со лажно прикажување и гневни обвинувања луѓето ќе ги поттикнуваат страстите кај народите. Бидејќи нема да можат да се повикаат на зборовите: ‘Така кажува Божјата реч’, тие во борбата против оние што ја почитуваат библиската сабота ќе прибегнуваат кон строги законски мерки за да го надоместат тој недостаток. За да стекнат популарност и да си осигураат себеси власт, законодавците ќе се согласат да се донесе неделниот закон. Меѓутоа, оние кои се бојат од Бога нема да можат да ја прифатат одредбата која ги крши прописите на Декалогот. На тоа бојно поле ќе се води последната голема борба меѓу вистината и заблудата. Ние не сме оставени во незнаење во поглед на завршницата. Денес, токму како и во времето на Естира и Мардохеј, Господ ќе извојува победа и ќе ја одбрани својата вистина и својот народ“ (Елена Г. Вајт, *Пророци и цареви*, стр. 605, 606 оригинал).

**Прашања за разговор**

`1. Што мислите, зошто Бог дозволува Неговиот народ да поминува низ тешкотии? Која е смислата на тоа?`

`2. Како верникот се подготвува за каква било тешкотија што би можела да го снајде поради неговата преданост на Христа? Во што гледате надеж кога ќе се најдете среде тешки околности?`

`3. Што мислите, зошто сме склони да се задржуваме на тешкотиите што ги најавуваат пророштвата и им дозволуваме да ја засенат пошироката слика што ја пренесува добрата вест?`

`4. Една пријателка доаѓа кај вас откако ќе го прочита Откровението, и во доверба ви кажува како таа смета дека таа книга е „страшна“. Кој пристап би го употребиле за да ѝ помогнете појасно да ја разбере таа книга и да најде душевен мир?`

`5. Некој изјавува: „Не сум сигурен дека Бог ме сака или дека се грижи за мене. Кога би знаеле што направив, би сфатиле и зошто?“ Како би му одговориле? Како книгите за Рута и за Естера ви помагаат да го најдете вистинскиот пристап?`

---

#### Додаток: Утрински стих

**Силата и убавината на карактерот:** Осија 14,5-6.