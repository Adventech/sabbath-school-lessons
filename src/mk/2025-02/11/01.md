---
title: Рута и Естира
date: 07/06/2025
---

### Прочитајте ги библиските текстови:
Рут 1,1-5; Рут 2,5-20; Јов 1,6-11; Матеј 4,8.9; Естира 3,1-14; Откровение 12,14-17.

> <p>Запомнете го стихот:</p>
> „Кога царот виде дека царицата Естира стои во дворот, таа најде милост во очите негови и царот го подаде кон Естира златниот жезол што беше во раката негова. Естира се приближи и го допре крајот на жезалот.“ (Естира 5,2).

Оваа седмица продолжуваме да ги проучуваме извештаите кои ни даваат претслика за настаните од последните денови. Користејќи настани и луѓе од реалниот живот, Бог ни помага да ги согледаме работите од Негова перспектива и да сфатиме како да ги толкуваме пророштвата кои треба да се исполнат подоцна, а кои ни се дадени за да ја зајакнат нашата вера.

Ќе обрнеме внимание на две значајни жени чиишто животни приказни ги допреле срцата на безброј генерации – Рута и Естира. Едната од нив е обесправена вдовица која наоѓа надеж откако ќе го запознае љубезниот Воз, својот роднина и откупител. Нивниот брак станал омилена љубовна приказна меѓу христијаните поради начинот на кој ја одразува Христовата љубов кон нас. Другата е млада девојка која живее во туѓа земја во моментот кога дознава за заговор нејзиниот народ да биде уништен, а потоа едноставно е втурната на главната сцена во драмата за негово спасение.

Во пророштвата, се разбира, жената е моќен симбол на Божјата црква, кој фрла голема светлина врз тоа како Бог гледа на својот народ. Затоа, да ги погледнеме библиските извештаи за тие две жени, чиишто животни околности се овековечени во Божјата реч и да се потрудиме да извлечеме неколку поуки од нивните искуства.

---

#### Додаток: Утрински стих

**Долг живот им е ветен на послушните:** 1. Царевите 3,14.