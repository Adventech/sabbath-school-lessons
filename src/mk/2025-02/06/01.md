---
title: Разбирање на жртвата
date: 03/05/2025
---

### Прочитајте ги библиските текстови:
Исаија 1,2-15; Евреите 10,3-10; Излез 12,1-11; 1 Коринтјани 5,7; Агеј 2,7-9; Исаија 6,1-5; Откровение 4,7-11.

> <p>Запомнете го стихот:</p>
> „И пееја нова песна, велејќи: ‘Достоен си да ја земеш книгата и да ги скршиш нејзините печати, зашто Ти беше заклан и со Својата крв нè откупи за Бога од секое колено, јазик, народ и племе’“ (Откровение 5,9).

Кога Исус му се приближил, Јован Крстител изјавил: „Еве Го Јагнето Божјо, Кое ги зеде гревовите на светот врз Себе“ (Јован 1,29). Тоа било непогрешливо повикување на идејата за животински жртви, а сите тие укажувале на Христовата заменичка смрт во полза на човештвото.

Во Библијата не можеме да ја избегнеме темата за животински жртви. Таа се провлекува како црвена нишка долж нејзините страници и игра клучна улога во големата сцена од Откровението, во кое Јован е доведен во салата каде што е Божјиот престол (Откровение 4 и 5). Фактот дека Исус се појавува во оваа клучна сцена, при што изгледа како заклано јагне (Откровение 5,6), претставува важен клуч за разбирање на целата таа пророчка епизода.

Оваа седмица ќе разгледаме некои од темите поврзани со жртвите, со цел подобро да го разбереме Исуса, закланото Јагне, главната личност на сцената во престолната сала. Тој бил прифатен како достоен таму каде што никој друг не бил, и Неговата достојност доволно зборува за она што Господ, всушност, го правел преку жртвениот систем. Таа Го открива како Бог на бескрајна љубов, кој ја поднел најголемата жртва, во чин во кој ние и другите интелигентни суштества во вселената ќе се восхитуваме низ вечноста.

---

#### Додаток: Утрински стих

**Грешниците се заробени:** 2. Тимотеј 2,26.
