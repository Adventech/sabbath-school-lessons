---
title:  Искуство
date:   09/05/2025
---

#### Дел 2: Плач за помош

_од Ендру Мек Чесни_

Животниот стил на Дијана, исполнет со забави, почнал да ја исцрпува кон крајот на летото по нејзината матура. Еден ден, додека била сама во парк во Монте Виста, Колорадо, погледнала нагоре во лисјата на дрвјата и видела како сончевите зраци продираат низ нив. Во тој момент таа слушнала глас кој велел: „Ако не заминеш одовде, тука ќе умреш“. Дијана знаела дека гласот и кажува дека нејзиниот начин на живот ќе доведе до прерана смрт и дека треба замине ако сака да живее.

Таа разговарала со нејзината мајка за нејзината иднината, и нејзината мајка ja прашала: „Дали некогаш си размислувала за морнарицата?“  Дијана се изнервирала од тоа што ѝ се чинело како бесмислено прашање, но три месеци подоцна, се запишала и почнала обука во Орландо, Флорида. Потоа отпатувала низ светот. Видела многу работи кон кои имала одбивност. На секое пристаниште имало проституција, коцкање и уште полоши работи.

Во краток временски период, Дијана запознала и се омажила за морнар, ја напуштила морнарицата и родила три сина. Тие се преселиле во Монте Виста, Колорадо, но нејзиниот сопруг не бил задоволен со семејниот живот.

Дијана паднала во депресија и почнала да ја идолизира смртта. На почетокот посакувала да се разболи и да умре. Потоа размислувала да си го одземе животот. Во очај, таа се молела: „Боже, верувам дека постоиш, но не знам каде си“.

Чудно, во текот на следната недела, таа разговарала со луѓе од четири различни верски групи. Прво, две млади мисионерки дошле пред нејзината врата. Кога ги пуштила да влезат, едната од нив отворила книга и прочитала текст во кој пишувало дека луѓето со темна боја на кожа не можат да влезат во највисокото небо затоа што биле проколнати. Дијана била навредена. Како дете, таа била единствената бела ученичка во нејзиното одделение за време на периодот на десегрегација во Вирџинија. Знаеше дека Бог ги сака сите и им рекла на мисионерките: „Морате да  си одите.“ Таа се прашувала: „Зошто ми го прочитаа токму овој текст?“

Следниот ден во нејзиниот дом дошле три жени. За време на нивната посета, Дијана ги прашала за саботата. „Ние го обожаваме Бог секој ден“, рекла една од жените. Дијана мислела дека тоа има смисла и се согласила да ги види повторно.

Потоа, една ситна старица тропнала на нејзината врата една бурна петочна вечер. Собирала средства за хуманитарна организација за помош при катастрофи. Иако семејството имало многу малку, Дијана и ги дала парите што ги штедела во тегла за бакшиши од својата работа во Pizza Hut. Никогаш повеќе не ја виде старицата.

Истиот викенд, Дијана била поканета од пријателка во друга црква. Штом влегла почувствувала злокобно присуство, затоа веднаш по богослужбата побегнала од таму.

**Ова искуство нуди поглед одблизу на тоа како Бог чудесно работел во животот на Дијана Фиш, директорка за развој при индијанското адвентистичко училиште на седмиот ден Холбрук од САД.**
