---
title: Слики за завршните настани
date: 21/06/2025
---

### Прочитајте ги библиските текстови:
Матеј 12,38-42; Јона 3,5-10; Откровение 18,4; Даниел 5,1-31; Откровение 16,12-19; 2. Летописи 36,22.23.

> <p>Запомнете го стихот:</p>
> „Тој им рече: ‘Јас сум Евреин, Го почитувам Господ Бог на небесата, Оној што ја создаде земјата и водата’“ (Јона 1,9).

Оваа седмица ќе дадеме последен преглед на извештаите кои ни помагаат појасно да ги согледаме настаните на последните денови. Овој пат ќе ја разгледаме мисијата на Јона во Ниневија, падот на Вавилон и подемот на Кир, персискиот цар кој го ослободил Божјиот народ и му дозволил да се врати во ветената земја.

Како и со другите извештаи што ги истраживме, овие историски настани имале длабоко значење за секоја генерација. Но, освен тоа, тие се *особено* важни за последните генерации кои живеат непосредно пред Христовото доаѓање. Имено, од тие историски извештаи можеме да извлечеме различни елементи кои ни помагаат подобро да го разбереме она што го нарекуваме „сегашна вистина“.

Во исто време, мора да имаме на ум нешто што важи за сите овие настани кои, според сите показатели, можат да се сметаат за претслики на настаните од последните денови – мора да се погрижиме да ги согледуваме пошироките теми и алузии, и да не го расчленуваме секој детаљ до точка на создавање пророчки апсурди. Како што е случај и со Исусовите параболи, треба да ги бараме главните пораки и принципи. Не треба да го „цедиме“ секој детаљ со надеж дека ќе најдеме некои скриени вистини. Наместо тоа, треба да ги бараме основните контури и принципи, бидејќи врз основа на нив можеме да ги откриеме елементите кои се суштински за последните денови.

---

#### Додаток: Утрински стих

**Нема да се плашам:** Псалми 27,1.