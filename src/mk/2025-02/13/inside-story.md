---
title:  Искуство
date:   27/06/2025
---

#### Ајде да направиме договор

_од Лори Денски-Снајман_

Марија била навистина среќна кога колпортирајќи во една нехристијанска земја во Југоисточна Азија конечно наишла на некој кој е заинтересиран да слуша за Бога. 
Овој човек ја поканил во својот дом за да ги погледне книгите кои ги продавала.

„Гледам што правите“, рекол тој. „Прво ги изнесувате полесните, понеутрални книги, а потоа откако ќе се откажам, ќе ги извадите христијанските книги што навистина сакате да ги видам. 
Ги знам вашите намери, затоа ве молам директно споделете ги христијанските книги“.

Марија тивко се помолила во себе. „Господи, те молам помогни ми“, рекла таа. „Не знам што да кажам“. 
Сепак гласно таа рекла: „Имам неколку книги за здравјето и религијата. Сакам да споделам се што луѓето сакаат да видат. Ако имаат интерес за здравјето, јас ги споделувам тие книги. Ако тие имаат интерес за религија, јас сум среќна да ги споделам и тие со нив“.

Триејќи ја брадата човекот рекол: „Ајде да се договориме“. „Ако можам да поставам прашања за вашата религија, а вие можете да одговорите на нив, ќе ги купам сите ваши книги“.

Марија се почувствувала вознемирено. Земала длабок здив и рекла: „Не сум доволно мудра да одговорам на што и да прашате. Ми треба помош. Може ли прво да се помолам?

Човекот се согласил. Марија решила гласно да се помоли. Таа побарала мудрост и знаење и ја завршила молитвата во името на Исус.

Веднаш, човекот го поставил своето прво прашање: „Ние велиме дека Исус бил пророк, а вие велите дека е Бог. Зошто го велите тоа? Како може обичен човек да стане Бог?

Марија без двоумење одговорила: „Многу луѓе мислат дека Исус почнал да живее дури кога бил на земјата како бебе, но Тој постоел и пред тоа. Исус бил дел од Божеството и Бог Го испратил на оваа земја во облик на бебе како обично човечко суштество. Тој е повикан да биде повеќе од пророк - не само за мене, туку и за сите што го прифаќаат.

Човекот ги ставил двете раце на својата глава: „Тоа е најубавото нешто што некогаш сум го слушнал“, рекол тој.

Неочекувано, но тоа било неговото прво и единствено прашање. Со солзи во очите ја купил секоја книга што ја имала Марија кај себе. 
Додека се збогувале, тој рекол: „Навистина ми го објасни тоа што сакав да го знам. Сега со нетрпение очекувам да ги прочитам сите ваши книги“.

**Молете се за Марија и другите мисионери кои сакаат да допрат до недостижните луѓе во дивизијата Јужна Азија-Пацифик, каде што се случило и ова искуство. Името Марија е псевдоним - вистинското име на оваа млада колпортерка не е наведено во текстот.**