---
title: Слики од брачниот живот
date: 12/04/2025
---

### Прочитајте ги библиските текстови:
1. Мојсеева 2,23-25; Ефесјаните 5,29-32; Езекиел 16,4-14; Откровение 18,1-4; 1. Мојсеева 24,1-4; Откровение 19,1-9.

> <p>Запомнете го стихот:</p>
> „И ми рече: ‘Напиши: Блажени се оние, кои се повикани на Јагнетовата свадба.’ Уште ми рече: ‘Овие се вистински Божји зборови!’“ (Откровение 19,9).

Библијата е полна со љубовни приказни кои силно откриваат одредени аспекти на спасението и на Божјата љубов кон Неговиот народ. Најинтимната од сите врски, бракот, се покажала како школа во која, ако си дозволиме на самите себе да го доживееме онака како што го замислил Бог, можеме да добиеме длабоки поуки за Неговата љубов кон нас, за нашиот однос кон Него и за тоа колку далеку Тој бил подготвен да оди за да нè откупи. 

Современите претстави за љубовта и бракот ја нарушуваат нашата способност да го цениме она што Бог се обидува да нè научи преку брачниот завет. Иако човечката грешност во голема мера го изопачила бракот (како и речиси сè друго), тој сèуште може да биде моќна алатка за откривање на вистината, дури и на пророчката вистина. Повеќе од тоа само да нè направи среќни, бракот треба да биде школа во која ги учиме длабоките лекции за самите нас и за нашиот однос спрема Бога. 

Оваа седмица ќе ги истражуваме различните начини на кои Божјата реч зборува за браковите, и добрите и лошите. Тогаш можеме да извлечеме поуки од тие примери, за подобро да разбереме како Бог постапува спрема Својот народ, дури и кога неговиот народ не ги исполнува очекувањата. Исто така, можеме да согледаме некои вистини за Божјата љубов кои ни помагаат подобро да ги разбереме настаните на последните денови.

---

#### Додаток: Утрински стих

**Фрли го своето бреме врз Господа:** Псалми 55,22.