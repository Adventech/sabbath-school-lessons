---
title: За натамошно проучување
date: 30/05/2025
---

`Прочитајте ги следните текстови: Псалми 133; Дела 1,4-9 и Откровение 5,4-7.`

„Во времето на патријарсите дејствувањето на Светиот Дух често се манифестирало на видлив начин, но никогаш во сета своја полнота. А сега учениците, слушајќи ги зборовите на Спасителот, упатувале молитви за тој дар, додека Христос на небото посредувал за нив. Тој го барал дарот – Духот – за да може да го излее врз своите избраници“ (Елена Г. Вajт, *Делата на апостолите*, стр. 37 оригинал).

На учениците им било наложено да сведочат за Христа „сè до крајот на земјата“ (Дела 1,8), а со тоа требало да се објави Христовото враќање (Матеј 24,14). Ние треба да го продолжиме она што тие го започнале.

Кога Христос ни рекол да му го однесеме евангелието на целиот свет, Тој не нè оставил сами да смислуваме како да го оствариме тоа. Со тоа дело се управува од небесното светилиште. Нашето дело е тесно поврзано со Христа – Тој нè води и нè зајакнува. Тоа е Негово дело, а не наше – од нас се бара само да го следиме Неговото водство. Ќе забележите како се одвивале работите во случајот со Израел – Бог ги повикувал да ги следат Неговите упатства, а потоа Тој правел да се случи невозможното. Духот веќе дејствува во срцата на нашите ближни, а од нас се бара да бидеме тука кога ќе настапи моментот на одлука, за да може да ги повикаме да му се придружат на Божјиот народ додека стојат со Јагнето на Сион. Не треба да смислуваме нови средства и методи, бидејќи таа работа никогаш не била наша одговорност.

**Прашања за разговор**

`1. Има многу недосегнати луѓе, иако пораките на тројцата ангели се објавуваат по целиот свет. Разговарајте во класата како можеме ние како црква подобро да ја исполниме задачата за која Христос сака да нè употреби. Како да научиме да не очајуваме, иако е вистина дека многу луѓе сè уште не ги слушнале тие вистини за последното време?`

`2. Во текстот Откровение 5, Јован присуствува на предавањето на запечатениот свиток на Јагнето затоа што е достојно. Кога печатите на свитокот ќе се скршат, во текстот Откровение 6 ја гледаме историјата на новозаветната црква, која е толку јасно проречена сè до крајот на времето. Врз основа на тој опис, што можеме да дознаеме за начинот на кој Бог има намера да го доврши делото?`

`3. Кои сегашни настани ги гледаме во светот, а кои лесно би можеле да доведат до она што знаеме дека доаѓа врз основа на Откровение 13 и 14 глава? Кои пречки преостануваат?`

---

#### Додаток: Утрински стих

**Верен е Оној Кој нè повикал:** 1. Солунјани 5,24.
