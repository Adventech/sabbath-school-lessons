---
title: Во Псалмите - втор дел
date: 24/05/2025
---

### Прочитајте ги библиските текстови:
Псалми 46; Еремија 4,23-26; Псалми 47,1-4; 1. Солунјани 4,13-17; Псалми 75; Откровение 14,6-12.

> <p>Запомнете го стихот</p>
> „Да Те прославуваат народите, Боже, сите народи да Те прославуваат. Племињата нека се развеселат и нека се радуваат, зашто праведно им судиш на народите, и ги водиш народите на Земјата“ (Псалми 67,3.4).

Кога размислуваме за завршните настани, склони сме да се сосредоточиме на ѕверовите и силите од Откровението. Се разбира, тие имаат голема и значајна улога. Во спротивно, Бог не би морал да ги вклучи во библискиот наратив за ние да ги разбереме (видете Откровение 1,3).

Меѓутоа, пророштвото се занимава и со клучните прашања поврзани со гревот и страдањето, судот, битката меѓу доброто и злото, природата на правдата и неправдата, прогонството, и пошироко.

Псалмите исто така се занимаваат со овие прашања, навлегувајќи длабоко и истражувајќи ги речиси сите можни човечки емоции – од мрачна потиштеност до нескротлива радост. Го гледаме Израел како се подготвува за битка против силите на темнината. Читаме за поединци кои се борат со прашањето зошто Бог не се справи со злото веднаш и побрзо – прашање што несомнено сите сме го поставиле во одреден момент. Упатени сме одговорите да ги побараме во светилиштето, а тука е и повтореното повикување на Божјиот статус како Творец. Зарем тоа не се истите дилеми и прашања со кои се бориме и ние во денешните околности?

А тоа, се разбира, е причината поради која ќе продолжиме да ги образложуваме Псалмите, за да дознаеме повеќе за тие клучни вистини.

---

#### Додаток: Утрински стих

**Ако Ме побараат, ќе ги услишам:** 2. Летописи 7,14.
