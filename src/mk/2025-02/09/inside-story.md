---
title:  Искуство
date:   30/05/2025
---

#### Дел 5: Љубов и брак

_од Ендру Мек Чесни_

Дијана и Лорен планирале да се венчаат во Санта Фе, Ново Мексико, кога дознале дека очекуваат бебе. Дијана ја одложила свадбата затоа што не сакала бебето да биде причината за нивниот брак.

По раѓањето на бебето, парот се преселил во Солт Лејк Сити, Јута, каде што живееле родителите на Дијана. Им било доста од животот во Санта Фе.

Иако Дијана и Лорен не живееле како христијани, Лорен сакал да се венчаат во црква. Тој избрал адвентистичка црква и стапил во контакт со нејзиниот пастор. Тој, исто така, побарал од својот татко, адвентистички пастор кој живеел во близина на Чикаго, да ја изврши церемонијата. Ова претставувало дилема за двајцата пастори бидејќи Дијана не била член на црквата, а парот не живеел христијански живот. Но, по многу молитви, почувствувале дека треба да „погрешат во корист на љубовта“. Таткото на Лорен им дал предбрачно советување преку телефон.

На денот на нивната свадба, Дијана била изненадена кога меѓу присутните видела членови на црквата кои таа не ги познавала. „Кој присуствува на свадба на непознати?“ помислила. Уште повеќе се изненадила кога тие им подариле подароци.

Распакувајќи се дома, Дијана наишла на мала книга со наслов Happiness Digest (Преглед на среќата). Помислила дека тоа е книга од трите упорни жени кои ја посетувале во Колорадо. Почнала да ја чита и не можела да ја остави. Кога Лорен се вратил дома од работа, таа возбудено му рекла: „Ова е вистина!“ Тој одговорил: „Па, ова е книгата Патот кон Христа, напишана од пророк по име Елен Вајт.“ Идејата за пророк ја збунувала Дијана, но во нејзиното срце се разбудила желба да ја посети адвентистичката црква и да научи повеќе за она што го читала.

Кога Дијана се појавила во црква, членовите не рекле ни збор. Ја прифатиле таква каква што е и дури се погрижиле за нејзините деца, за таа да може да слуша. Кога случајно го слушнала главниот старешина како зборува за библиски проучувања, му рекла: „Сакам и јас да проучувам.“ Лорен ја прекинал: „Можам да ти кажам сè што сакаш да знаеш.“ Бил засрамен што не проучувале заедно. „Не, сакам сама да ја проучувам Библијата,“ му рекла таа.

Старешината, Лорел Херолд, и неговата жена, Керол, доаѓале во нивниот дом секоја недела вкупно 28 недели. Како што Дијана проучувала, нејзиниот световен изглед започнал да се менува. Никој не ѝ сомнал за тоа. Никој не ѝ проповедал за тоа. Таа едноставно изгубила интерес за световните работи, со помош на членовите на црквата кои ја сакале и учејќи за Божјата љубов која била излеана во животот, смртта и воскресението на Исус.

Нејзиниот ентузијазам за Библијата го изненадил Лорен. Се запрашал што пропуштил додека растел и почнал самостојно да ја проучува Библијата. На крајот, двајцата одлучиле да се крстат заедно.

**Ова искуство нуди поглед одблизу на тоа како Бог чудесно работел во животот на Дијана Фиш, директорка за развој при индијанското адвентистичко училиште на седмиот ден Холбрук од САД.**
