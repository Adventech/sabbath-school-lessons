---
title: Под Неговите нозе
date: 27/05/2025
---

`Прочитајте го текстот Псалми 47,1-4. Што ни кажува тој за местото што конечно ќе го имаме во Христовото царство?`

Долгорочно гледано, иднината е светла. До тогаш човештвото му го препуштило владеењето на оваа планета на Луцифер. И во моментот кога сатаната, во Книгата за Јов, се појавил на небесното собрание, тој се пофалил дека земјата му припаѓа. „Од каде дојде?“ – го прашал Бог. „Одев по земјата и ја обиколив“ – одговорил тој (За Јов 1,7).

Со тоа, сатаната всушност ја прогласил својата *сопственост*, бидејќи стапалото (односно стапнувањето со нога на земја) претставувало сопственост во античкиот свет. „Стани и изоди ја оваа земја во должина и во широчина“, му рекол Бог на Аврам, „зашто ќе ти ја дадам тебе“ (1. Мојсеева 13,17).

`Споредете го текстот 1. Солунјани 4,13-17 со стихот Захарија 14,4 и обрнете внимание на Христовите стапала. Каква разлика наоѓате меѓу овие пасуси, и што нè учат за тие два различни, но сепак поврзани, аспекти на Христовиот конечен суверенитет над овој свет?`

Зборувајќи за тоа што ќе направи Христос на крајот на милениумот, Елена Г. Вајт пишува: „Исус слегува на Маслинската гора од каде што по своето воскресение се вознел на небото и каде што ангелите го повториле ветувањето за неговото враќање. Пророкот кажува: ‘Тогаш ќе дојде мојот Господ Бог, и сите свети со него.’ ‘Во тој ден нозете ќе му застанат на Маслинската гора која е спроти Ерусалим, на исток. И Маслинската гора ќе се расцепи на средината... во голема долина.’ ‘И Господ ќе биде цар над сета земја” (Захарија 14,5.4.9). Кога новиот Ерусалим во својот блескотен сјај ќе се спушти од небото, ќе се постави на очистено и за тоа приготвено место, а Христос со својот народ и со ангелите ќе влезат во светиот град“ (Елена Г. Вајт, *Големата борба*, стр. 662, 663 оригинал).

`Погледнете каква надеж ни е дадена во Исуса. Размислете колку би бил тежок животот кога сè би завршило со смрт, и тоа засекогаш. Сето тоа би било напразно, зар не?`

---

#### Додаток: Утрински стих

**Спасението се прима по Божјата благодат:** Тит 2,11.
