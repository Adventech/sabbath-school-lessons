---
title: Виното и крвта
date: 28/05/2025
---

`Прочитајте го текстот Псалми 75. Прочитајте исто така: Матеј 26,26-29 и Откровение 14,9-12. Што ни открива тој псалм за некои важни прашања на судот, и како другите два текста ни помагаат да ги разбереме овие прашања?`

Постои мислење дека овој псалм бил испеан по чудесното уништување на војската на Сенахирим (2. Летописи 32; 2. Царевите 19) – настан кој најверојатно се однесува на конечното уништување на злите, опишано во текстот Откровение 20 глава. Божјиот народ се наоѓа внатре во Светиот Град со својот праведен цар, кога војските на злото доаѓаат и ги опкружуваат, а потоа тие се уништени од Бога лично.

Една од работите што Бог ги исправа на судот е злоупотребата на моќта до која дошло на нашиот паднат свет. Паднатите луѓе веќе не живеат за другите, ниту за Божја слава, туку за себе. Ние денес, на многу начини, живееме со последиците од изборот да веруваме дека во вселената не постои смисла ниту објективен морален стандард. Ако треба да постои некаква смисла, инсистирал филозофот Фридрих Ниче, мора сами да ја измислиме и да се преправаме дека вселената постои за наше добро. Секој поединец, всушност, се однесува како да е бог.

(Би можеле оправдано да се прашаме: *Колку добра се покажала таа филозофија за самиот Ниче?* Всушност, не многу. Тој полудел, паднал на улица во Италија откако се обидел да спречи некој човек да го тепа својот коњ. Потоа следните 11 години тој ги поминал во полукататонична состојба, пред неговата смрт во 1900 година.)

Колку и да се тешки проблемите, ние како верници се потсетуваме да живееме со надеж, а не да судиме за иднината врз основа на тековните настани. Лесно е да паднеме во очај кога гледаме дека столбовите на цивилизацијата постојано се поткопуваат под влијание на срцата и умовите на безбожните, или на оние чиешто гледиште за Бога не се заснова на Библијата. Во моментов живееме во период кога моралните вредности, дури и нешто толку основно како што е човечкиот пол, машки и женски, се на удар, барем во некои делови од светот. Одредени видови неморал, работи за кои многумина би се срамеле да зборуваат дури и приватно, сега јавно се пофалуваат и одобруваат. Ете колку лоши стануваат работите.

`Иако ние мора да го извршуваме нашиот дел, во обидот уште сега да го направиме животот подобар за другите, зошто е важно секогаш да имаме на ум дека ќе биде неопходно овој сегашен свет да биде целосно уништен и повторно да биде создаден на натприроден начин, пред конечно сите работи да се доведат во ред?`

---

#### Додаток: Утрински стих

**Кој е Бог како Ти?:** Михеј 7,18.
