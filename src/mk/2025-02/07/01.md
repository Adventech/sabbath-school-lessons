---
title: Основи за пророштвата
date: 10/05/2025
---

### Прочитајте ги библиските текстови:
Исаија 6,6-8; 1. Мојсеева 3,21-24; Езекиел 1,4-14; Откровение 4,1-11; 4. Мојсеева 2,3-25; Исаија 14,12-14.

> <p>Запомнете го стихот:</p>
> „И го чув гласот на Господ, Кој рече: ‘Кого да испратам и кој ќе отиде за нас?’ А јас реков: ‘Еве ме мене, испрати ме мене!’“ (Исаија 6,8).

Божјето право да владее со вселената се заснова на Неговата положба како Творец на сè што постои (Откровение 4,11), а исто така и на Неговиот карактер. Откривајќи го Божјиот праведен карактер, ние почнуваме да сфаќаме како и зошто грешните човечки суштества ја изгубиле Божјата слава (Римјаните 3,23).

Оваа седмица навлегуваме подлабоко во визијата за престолната сала и размислуваме како човештвото се однесува кон светиот Бог и како Христовата жртва нè обновува и нè приближува до престолот. Бог планира да нè обнови, не само како поединци, туку и како човечки род, за да можеме уште еднаш да им ја откриеме Неговата слава на останатите создадени суштества. Со истражување на остатокот од Библијата, можеме да најдеме важни клучеви кои ни помагаат да го разбереме и да почнеме да го цениме високиот повик што Бог ни го доверил на нас грешниците, на кои им простил и ги откупил.

Човечкиот бунт, конечно и засекогаш, ќе заврши. Освен тоа, Божјиот карактер на љубов, самоодрекување и самопожртвуваност ќе блесне уште посилно отколку што било предвидено со Неговиот првичен план за човештвото. Иако Неговата намера никогаш не била човечкиот род да падне во грев, Божјиот карактер на љубов, преку крстот, на извонреден начин бил откриен пред сите.

---

#### Додаток: Утрински стих

**Отстранете го своето беззаконие:** Јов 11,13-14.
