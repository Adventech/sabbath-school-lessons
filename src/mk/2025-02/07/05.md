---
title: Бог меѓу својот народ
date: 14/05/2025
---

Додека го следеле Божјото присуство во вид на облак, Израелците застанувале на своето патување кон Ветената земја, го поставувале светилиштето (шаторот за состанок), и дури потоа ги поставувале своите шатори околу него – по три племиња од секоја страна. Божјата присутност се спуштала во Светињата над светињите и престојувала тука среде својот народ.

**На секоја од четирите страни на светилиштето имало по едно доминантно племе. Според текстот 4. Мојсеева 2, кои биле тие четири главни племиња?**

`4.Мојсеева 2,3 (исток):`

`4. Мојсеева 2,10 (југ):`

`4.Мојсеева 2,18 (запад):`

`4.Мојсеева 2,25 (север):`

Забележете дека секое од доминантните племиња развило сопствено знаме за да означи кои се. Иако Светото писмо конкретно не кажува што имало на секое од тие знамиња, постои интересна традиција – донекаде заснована на карактеристиките на тие племиња, опишани во 1. Мојсеева 49 и 5. Мојсеева 33 – која на секоја од четирите страни на светот доделува по едно од тие лица. „Според рабинската традиција, знамето на Јуда носеше лик на лав, на Рувим лик на човек или човечка глава, на Ефрем лик на вол, а на Дан лик на орел, така што четирите живи суштества, обединети во обликот на херувимите што ги опишал Езекиел, биле претставени на тие четири знамиња“ (Carl Friedrich Keil and Franz Delitzsch, *Commentary on the Old Testament*, vol. 1; Peabody, MA: Hendrickson, 2011; p. 660).

Се разбира, можно е традицијата да претерува, но сепак е интересно да се спореди таа древна традиција со библискиот опис на Новиот Ерусалим. Бидејќи се појавува интересен образец – има порти кои претставуваат по три племиња на секоја од четирите страни на градот (Откровение 21,12.13).

Описите на израелскиот логор и Новиот Ерусалим нагласуваат еден клучен факт – Бог има намера да го привлече човечкиот род поблизу до Својот престол. Книгата Откровение нè учи дека „храм не видов во него (во Новиот Ерусалим), бидејќи Господ Бог Седржителот и Јагнето се неговиот храм“ (Откровение 21,22).

`Ние, се разбира, не живееме во израелскиот логор. Но, на кои сè начини, во сопствениот живот денес, можеме да се приближиме до Божјето присуство?`

---

#### Додаток: Утрински стих

**Јакововото покајание:** Осија 12,4-5.
