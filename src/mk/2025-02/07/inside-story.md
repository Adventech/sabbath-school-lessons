---
title:  Искуство
date:   16/05/2025
---

#### Дел 3: Обид за самоубиство

_од Ендру Мек Чесни_

Сопругот на Дијана се налутил кога трите жени упорно ја посетувале куќата за да ги проучуваат нивните религиозни книги. На денот на нивната венчавка, тој ѝ рекол на Дијана: „Никогаш не се обидувај да ме натераш да одам во црква“. Сега тој се спротивставил на присуството на трите жени и ги исфрлил книгите што и ги дале.

Жените ја поканиле Дијана на вечерните состаноци во нивната црква. Сепак, Дијана работела ноќни смени во Pizza Hut за да ги покрие трошоците. Една од жените ја притискала да најде дневна работа во новинарска редакција за весник, за да може да доаѓа на состаноците.

Како што Дијана учела, таа дознала дека овие жени верувале дека Исус е создадено суштество, а не вечно. Читајќи ја нивната литература, видела дека нивниот Исус не се совпаѓа со Исус за кого учела таа во Библијата кога била дете.

Потоа Дијана и нејзиниот сопруг се разделиле, а таа со трите сина се преселила во Санта Фе, Ново Мексико. Без алиментација, без пријатели или семејство, таа работела со полно работно време за да ги плати сметките и да се грижи за момчињата, кои тогаш имале една, три и пет години. Запаѓајќи во насилна врска, таа повторно почнала да размислува за самоубиство. Еден ден, откако ги оставила своите синови градинка и училиште, отишла во продавница за оружје и купила пиштол. Знаела како да го користи од нејзините денови во морнарицата.

Седејќи на својот кауч дома, го наполнила пиштолот, го повлекла чуката и го притисна врз своите гради. Во нејзината глава одекнал премногу познат обвинувачки глас. „Ти си ужасна личност“, велел тој. „Ти си ужасна мајка“. Дијана цврсто го фатила чкрапалото. Ѝ чукало срцето толку силно што го слушала во главата. Потоа ја прекинал еден смирен глас.

„А што со твоите деца?“ рекол овој глас.

Пред таа да може да одговори, првиот, обвинувачкиот глас, возвратил: „Ќе им биде подобро без тебе.“

„Но, ти им требаш“, молел смирениот глас.

Дијана размислувала како нејзината смрт би влијаела на нејзините деца. Се налутила. Смислила план да го прекине својот бол, но сега не можела да го спроведе. „Не можам повеќе! Премногу е тешко!“ извикала таа. „Не мораш“, и рекол смирениот глас. „Јас ќе го направам тоа за тебе“.

Со тие зборови, Дијана го спуштила пиштолот, паднала на подот и плачела се додека снеможела од плачење. Потоа ѝ се јавила на една доверлива колешка. Заедно, отишле во пустината за да го испукаат пиштолот. Подоцна, кога Дијана се обидела да го врати пиштолот, сопственикот на продавницата за оружје одбил, велејќи: „Веќе е користен.“.

„Но, мора да го земете назад“, инсистирала Дијана, објаснувајќи дека им дала неважечки чек. Сопственикот неволно го вратил пиштолот и не ја пријавил во полиција. Дијана верувала дека тој насетил што се случило.

**Ова искуство нуди поглед одблизу на тоа како Бог чудесно работел во животот на Дијана Фиш, директорка за развој при индијанското адвентистичко училиште на седмиот ден Холбрук од САД.**
