---
title: За натамошно проучување
date: 23/05/2025
---

„Во Давидовите псалми се наоѓа цела низа искуства: од најдлабока свест за сопствената кривица и осуда на самиот себеси, до највозвишена вера во Бога и најзаносна заедница со него. Записот за неговиот живот сведочи дека гревот може да донесе само срам и болка, но дека љубовта и Божјето милосрдие навлегуваат во најголемите длабини, дека верата ја издигнува душата која се кае за да може да биде примена меѓу Божјите синови. Од сите свечено дадени уверувања што ги наоѓаме во Светото писмо, историјата на Давидовиот живот дава најсилно сведоштво за Божјата верност, праведност и за Неговата заветна милост.

‘Му се заколнав на својот слуга Давид... со свето миро го помазав за цар. Мојата рака ќе го поддржува, мојата мишка ќе го поткрепува... Мојата верна љубов над него ќе бдее, преку моето име моќта ќе му јакне. Со моја помош ќе завладее со морето, неговата десница ќе ги освои реките. Тој ќе ме нарекува: Татко мој, Боже мој и Спасителе мој, а јас ќе го назначам за првенец - највозвишен меѓу земните цареви! Мојата љубов ќе биде со него довека, мојот завет со него нема да престане’ (Псалми 89,3-28)“ (Елена Г. Вајт, *Патријарси и пророци*, стр. 754, 755 оригинал).

**Прашања за разговор**

`1. Човечкиот род се покажал крајно неуспешен во тоа да ја одржи својата страна на заветот што Бог го воспоставил со нас. Давид, „човек по Божјото срце“, и покрај крупни и големи грешки, Бог го употребил за моќно да ни ги соопшти условите на нашето спасение. Во која смисла Давид го навестува Исуса, кој совршено го одржал Божјиот завет во наша полза? И зошто она што Исус го направил во наша полза, претставува нашата единствена надеж?`

`2. Кои делови од Псалмите сметате дека се посебно корисни и значајни, бидејќи тие го одразуваат видот на искуства низ кои и самите сте поминале?`

`3. Зошто храмот толку често се споменува во Псалмите? Што можеме да научиме од Давидовата љубов кон светилиштето? Како може тоа да ни помогне да го цениме она што го имаме во Исуса, нашиот небесен Првосвештеник „Кој е од десната страна на Бога и Кој се застапува за нас“ (Римјаните 8,34)? Зошто нам, дури и како откупен народ, ни треба Христос да посредува за нас на небото?`

`4. Во врска со наведениот цитат од книгата на Елена Г. Вајт, какво е вашето лично искуство за тоа – како Бог ја издигнал вашата „душа која се кае“ и направил „да биде примена меѓу Божјите синови“, по гревот што ви донел само „срам и болка“?`

---

#### Додаток: Утрински стих

**Господ ќе нè исцели и ќе нè завие:** Осија 6,1.
