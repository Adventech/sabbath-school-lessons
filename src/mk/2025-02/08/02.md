---
title: Нашиот Првосвештеник
date: 18/05/2025
---

Кога Мојсеј ја надгледувал изградбата на светилиштето (шаторот за состанок), не му било дозволено да употреби каков било нацрт по свој избор. Бог му дал нацрт што морал да го следи. „И гледај да ги направиш според образецот, што ти беше покажан на планината“ (2. Мојсеева 25,40). Во Посланието до Евреите откриваме дека таму е употребен „образецот“ на една повозвишена реалност, небесното светилиште.

`Прочитајте Евреите 9,11-15, за Христа како наш Првосвештеник во небесното светилиште. Што дознаваме за Неговата служба за нас?`

Земното светилиште го претставило Исус до неверојатни детали. Од свештениците и жртвите, до мебелот и другите детали од уредувањето – *сето тоа* зборува за Исуса.

Книгата Откровение, се разбира, е преполна со сликовити прикази на светилиштето. Во уводните стихови го наоѓаме свеќникот од светилиштето, а ковчегот на заветот изречно се спомнува во четвртата глава, како и бројни други алузии на храмот. Без да се разбере старозаветното светилиште, невозможно е да сфатиме на што укажува Јован во описите на неговите визии. А Павле, за искуствата на Израел, го пишува следново: „Сето тоа ним им се случуваше да служат како пример, а беше запишано нам за опомена, до кои стигна крајот на вековите“ (1. Коринтјани 10,11).

Многу работи можеме да научиме од проучувањето на деталите за храмот. Во книгата Псалми наоѓаме важна компонента за разбирање на тие детали – начинот на кој припадниците на Божјиот народ лично се однесувале спрема храмот. Даден ни е увид во тоа како Давид се однесувал спрема светилиштето и неговите служби, а гледаме и како Божјиот народ одговарал со своето срце на она што Месија ќе го направи за нив. Обрасците и нацртите не се единствените работи што ни помагаат да го видиме Исуса. Исто така, можеме да „копаме“ и по личните искуства на оние кои разбрале што нè учи Бог преку светилиштето и да извлечеме поуки за себе и за нашите сопствени искуства со Бога.

`Прочитајте го текстот на Псалми 122. Иако не можеме буквално да одиме во овоземниот „дом Господов“ (затоа што тој веќе не е тука, па дури и да бил изграден друг на истото место, тоа не би значело ништо), кои елементи ги наоѓаме во тој Псалм, кои можат да нѐ охрабрат во врска со она што Христос го направил за нас? Забележете ја темата за мир, сигурност, славење и суд.`

---

#### Додаток: Утрински стих

**Соломоновото покајание:** Проповедник 2,11.
