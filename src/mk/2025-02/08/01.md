---
title: Во Псалмите - прв дел
date: 17/05/2025
---

### Прочитајте ги библиските текстови:
Евреите 9,11-15; Псалми 122; Псалми 15; Псалми 24; 2. Мојсеева 33,18-23; Псалми 5 и Псалми 51,7-15.

> <p>Запомнете го стихот:</p>
> „Потоа видов: ете, Јагнето стои на гората Сион, и со Него сто четириесет и четири илјади, што го имаа на челата свои напишано името на Неговиот Отец“ (Откровение 14,1).

Како адвентисти на седмиот ден, ние сме навикнале да ги бараме симболите од Откровението во Стариот завет за полесно да ги разбереме. А што се однесува до наративите што ги содржат овие симболи, далеку сме од тоа да имаме само еден добар извор. Напротив, нив ги наоѓаме во целиот Стар Завет.

Еден особено богат извор на информации е книгата Псалми, збирка на света поезија која разгледува многу човечки искуства и можни заемни односи со Бога – почнувајќи од потиштеност поради гревот и страдањата до нескротлива радост поради Божјото присуство и Неговите повторени ветувања во врска со простувањето и спасението.

Внимателното читање на Псалмите ги открива деталите што прават книгата Откровение да оживее, особено Откровение 14, глава која го опишува завршното дело на Божјата црква на остатокот на земјата. На Божјиот народ на последното време му е дадена истата задача како и на древниот Израел – ние треба да бидеме светлина за народите, последен благодатен повик до сите луѓе да го обожаваат и слушаат својот Творец.

Некои детали наведени во таа Божја песнарка ни овозможуваат на нов начин да ја разбереме и да ја цениме нашата улога во завршните моменти од историјата на Земјата.

---

#### Додаток: Утрински стих

**Давидовото покајание:** Псалми 40,12-13.
