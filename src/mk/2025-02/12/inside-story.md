---
title:  Искуство
date:   20/06/2025
---

#### Дел 8: Епилог - дневна битка

_од Ендру Мек Чесни_

Седумнаесетгодишниот Андерс се пожалил дека слуша гласови во индијанското адвентистичко училиште на седмиот ден Холбрук во американската сојузна држава Аризона. Училишниот советник Лорен Фиш се сретнал со него и утврдил дека тоа не е проблем со менталното здравје. Членовите на персоналот започнале да се молат.

Но, тогаш Андерс почнал да се однесува како опседната личност. Додека бил дома за време на училишниот распуст, тој присуствувал на традиционална индијанска церемонија. 
Кога се вратил во школските клупи, ситно градениот тинејџер понекогаш би покажувал натчовечка сила, а персоналот на Холбрук имал проблем да го исконтролира. 
Во други ситуации, очите му се превртувале наназад кон главата. По ваквите напади, тој спиел со часови. Кога би се разбудил, се однесувал нормално, но бил неверојатно исплашен. 
Еден ден, тој го прашал деканот на момчињата: „Што значи Легија? Тој го слушнал зборот „Легија“ во неговата глава. Деканот се сетил како Исус, пред да исцели опседнат човек, го прашал демонот за неговото име, а демонот одговорил: „Моето име е Легија, зашто многу сме“ (Марко 5:9, NKJV). 
Одговорниот, кој го менторирал Андерс, прашал дали би сакал училишниот персонал да се моли над него. Момчето одговорило потврдно.

Во конференциската сала на училиштето, вработените се собрале околу Андерс и почнале да се молат за него. 
Одеднаш, момчето започнало да испушта чудни звуци и паднало на подот. Никој не бил сигурен што да прави. Неколку луѓе гласно продолжиле да се молат додека други пееле химни.
Трети, пак, го поттикнале Андерс да се моли: „Исусе, помогни ми“. Андерс не можел да извлече ниту еден збор од неговата уста. Завладеал целосен хаос. 
Тогаш Андерс почнал да му се смее на персоналот. Тоа беше чудна, неприродна смеа.

Директорката за развој на училиштето, Дијана Фиш, се чувствувала засрамено. Ѓаволот знае дека не знаеме што да правиме, си помислила таа. 
Извлекувајќи го мобилниот телефон, таа брзо пребарала на интернет - „Како да му помогнете на опседнат човек“. 
Нашла труд со наслов „Елен Вајт за конфронтација со злите духовни сили“ од Марк Колман на веб-страницата на Универзитетот Ендрјус. 
„Слушајте“, рекла таа. „Треба да бидеме обединети. Треба да му заповедаме на духот да замине во името на Исус“.

Веднаш, еден член на персоналот му заповедал на духот: „Излези во името на Исус! Тогаш Андерс здивнал и тивко шепнал: „Исусе, помогни ми!“
Целиот персонал едногласно извикал: „Фала му на Бога! Момчето испуштило силен крик. Управителката на училиштето почувствувала нешто како силен виор да лета покрај неа и излегла од собата. 
Тогаш завладеал мир. Андерс лежел плачејќи на подот. Двајца вработени донеле креветче, а момчето спиело до крајот на попладневните часови. После тоа, Андерс бил значително подобар - додека не заминал повторно дома. 
Кога се вратил, духовното малтретирање продолжило, а ученикот го напуштил училиштето.

„Сè уште се молиме за него“, рече Дијана. „Знаеме дека тоа е духовна битка и дека не е завршена. Секојдневно вистински ја живееме Големата Борба меѓу Христа и сатаната работејќи со нашите студенти“.

**Ова искуство нуди поглед одблизу на претходниот проект на Тринаесеттата сабота, индијанското адвентистичко училиште Холбрук. Името Андерс е псевдоним - вистинското име на момчето не е наведено во текстот.**
