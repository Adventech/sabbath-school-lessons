---
title: Предвесници
date: 14/06/2025
---

### Прочитајте ги библиските текстови:
Даниел 2,31-45; Даниел 3,1-12.17.18; Откровение 13,11-17; Римјаните 1,18-25; Дела 12,117; Матеј 12,9-14.

> <p>Запомнете го стихот:</p>
> „Зашто Бог не ни даде дух на страв, туку дух на сила, љубов и разбраност.“ (2. Тимотеј 1,7).

Оваа седмица ќе разгледаме уште два библиски записи кои ги предвидуваат настаните од последните денови на извонреден начин, до најситите детали.

Прво, ќе го испитаме извештајот за Седрах, Мисах и Авденего, кој дава јасни алузии на прашањата изнесени во текстот Откровение 13. А потоа ќе се свртиме кон Новиот завет, каде што гледаме дека искуствата на раните христијани исто така можат да ни помогнат да сфатиме што треба да очекуваме меѓу сегашниот момент и Христовото враќање.

Двата примера ја истакнуваат извонредната храброст и даваат клучеви за наоѓање мир, дури и под најтешките околности.

Исус секогаш одново ги изговарал зборовите како: „Не бој се“ или „Зошто ве вознемируваат вашите мисли?“ Важно е да запомниме дека во фокусот на пророштвото е Христос и дека, со оглед на тоа, ние мора да бидеме во состојба да се држиме за истите совети додека го доживуваме она што е објавено во описите на последните моменти од планетата земја. „Да не се плаши срцето ваше “, им рекол тој на своите ученици, „верувајте во Бога и во Мене верувајте“ (Јован 14,1).

Со други зборови, да, настаните на последните денови ќе бидат вознемирувачки и предизвикувачки за оние кои се трудат да му останат верни на Бога. На крајот на краиштата, на овие настани треба да гледаме со надеж, а не со страв.

---

#### Додаток: Утрински стих

**Растете во благодатта и познанието:** 2. Петрово 3,18.