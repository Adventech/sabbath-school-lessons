---
title: За натамошно проучување
date: 20/06/2025
---

Во книгата *Големата борба* од Елена Г. Вајт прочитајте ја главата со наслов „Божјиот народ избавен“, стр. 635-652 (оригинал).

„Бог во сите времиња му помагал на својот народ и го ослободувал преку своите свети ангели. Небесните суштества секогаш имале живо учество во животот и во работата на луѓето. Ангелите се појавувале во облека што блескотела како молња или доаѓале облечени како патници. Тие им се јавувале во човечка лика на Божјите луѓе. На пладне се одморале под дабје како да се уморни, прифаќале гостопримство на човечките домови. Ноќе како водичи им служеле на задоцнети патници. Со свои раце палеле оган на олтар. Отворале врати на затвори и изведувале на слобода Божји слуги. Наметнати со небесен сјај дошле да го отстранат каменот од гробот на Спасителот.

Ангелите често се наоѓаат на собирите на праведниците како луѓе и ги посетуваат собирите на грешниците, како што отишле во Содом за да направат извештај за нивните дела и да утврдат дали ја пречекориле границата на Божјето трпение. Господ ја сака милоста; и заради неколкумина кои навистина му служат, Тој ја отстранува несреќата и му го продолжува мирот на мноштвото. Колку малку знаат оние што грешат против Бога дека за својот живот треба да им заблагодарат на малечкиот број верни што тие често ги исмеваат и угнетуваат!“ (Еленa Г. Вајт, *Големата борба*, стр. 631, 632 оригинал).

**Прашања за разговор**

`1. Прочитајте го стихот 2. Тимотеј 1,7. Разговарајте за деталите од пророштвата што најмногу ве загрижуваат. Како да се ослободиме себеси од духот на стравот и да ја најдеме Божјата порака за надеж, дури и во пророштвата што зборуваат за прогонство поради нашата вера?`

`2. Во овој момент можеби ни е тешко да разбереме како саботата и неделата би можеле да станат главно спорно прашање во завршните настани, но погледнете колку брзо светот може да се промени. Што би требало од ова да научиме за тоа дека нашата вера не треба да ја засноваме на актуелните настани, кои можат да доживеат пресврт во еден миг, туку само на Божјата откриена Реч?`

`3. Размислете за текстот Даниел 2 (па дури и Даниел 7). Сите тие царства дошле и си заминале токму онака како што било проречено. Денес, кога ќе погледнеме наназад во историјата, можеме да видиме дека тоа навистина се случило, токму така како што било проречено. Од наша перспектива, треба да дојде само уште едно царство. Кое е тоа царство, и зошто можеме да бидеме сигурни дека тоа навистина ќе дојде, како што е проречено?`

---

#### Додаток: Утрински стих

**Верност во малите нешта:** Лука 16,10.