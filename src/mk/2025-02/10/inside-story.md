---
title:  Искуство
date:   06/06/2025
---

#### Дел 6: Откажување од алкохол

_од Ендру Мек Чесни_

Дијана ја испила својата последна чаша алкохол на Денот на независноста на САД. Отварајќи лименка пиво, таа им рекла на пријателите: „Нема ништо подобро од ладно пиво во топол летен ден“. Потоа таа земала една голема голтка и за малку ќе ја исплукала. Помислила дека пивото се расипало, па извадила друга марка пиво од ладилникот. 
И тоа пиво имало ужасен вкус. Но, еден од пријателите рекол дека напротив и двете пива имаат добар вкус.

Тој ден Дијана престанала да пие. Тоа не било затоа што Библијата вели дека пивото е лошо, туку затоа што Светиот Дух ја променил нејзината желба за алкохол.

Кратко време подоцна, Дајана и Лорен биле крстени од таткото на Лорен на годишното семејно обединување на неговите роднини во близината на Чикаго.
Дијана се изненадила кога за прв пат ги слушнала заветите за крштевање. 
Еден од нив гласел: „Дали веруваш дека твоето тело е храм на Светиот Дух; и дали ќе му оддадеш чест на Бога со тоа што ќе се грижиш за него, избегнувајќи ја употребата на она што е штетно; воздржувајќи се од секаква нечиста храна; од употреба, производство или продажба на алкохолни пијалоци; употреба, производство или продажба на тутун во која било негова форма или трговија со други наркотици за човечка употреба, дрога и слично ?“

Дијана му фрлила на Лорен еден чуден поглед и помислила: 
Како го пропуштивме ова? Таа работела во бар на аеродромот во Солт Лејк Сити. Со големи бакшиши и лесна работа, ова се сметало за едно од најдобрите работни места за неквалификувани работници.

Дијана решила да даде отказ. Нејзините соработниците биле вчудоневидени кога таа им кажала дека едноставно се откажува. Ја запрашале зошто донела таква одлука ? 
Колегата шанкер ја прашал неколкупати. Тој и другите биле видно заинтересирани за нејзината нова вера. 
Господ го отворил патот за неа и Дијана набрзо се преселила во друга продавница на аеродромот, каде правела и продавала колачиња. 
Оваа работна позиција не била толку платена како претходната, но барем имала слободни саботи.

Набргу, Дијана и Лорен почувствувале дека Бог ги води во насока да се преселат во Тенеси за да им помогнат на бабата и дедото на Лорен. Тие се населиле во близина на Јужниот адвентистички универзитет. Периодот поминат таму бил време на големи духовни предизвици. Дијана имала уште многу световни особини кои требала да му ги потчини на Бога.

Кога роднина на Лорен слушнал дека Дијана имала искуство со работа во весник, тој и предложил да аплицира за позиција во радио станицата Саутерн, каде што работел како генерален директор. 
Дијана не ја сакала работата, но Лорен ја повикал пред да одлучи да се моли заедно со него. 
На крајот решиле да ја прифати работата и таму останала во следните десет години, од кои седум ги поминала во функција на директор за развој. 
За тоа време Бог ѝ помогнал да ги надмине гревовите што ја мачеле уште од времето кога била малтретирана како дете.

Потоа на Дијана и било предложено да аплицира за позицијата директор за развој при Адвентистичкиот болнички систем во Флорида. Таа се чувствувала недоволно квалификувана и не сакала да аплицира, но Лорен повторно ја повикал пред да одлучи да се моли заедно со него.
Дијана на крај решила да аплицира и по Божја волја одговорот бил позитивен. Во оваа болница таа  работела следните десет години. Потоа слушнала за индијанското училиште Холбрук.

**Ова искуство нуди поглед одблизу на тоа како Бог чудесно работел во животот на Дијана Фиш, директорка за развој на индијанското училиште за адвентисти на седмиот ден Холбрук во САД.**
