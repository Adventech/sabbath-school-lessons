---
title: За натамошно проучување
date: 06/06/2025
---

Во книгата *Патријарси и пророци* од Елена Г. Вајт прочитајте го поглавјето со наслов „Потоп“, стр. 101. 102 (оригинал).

„Првосвештеникот не можел да се одбрани себеси и својот народ од сатанските обвинувања. Тој не тврдел дека Израел е без грев. Како претставник на своите сонародници, стоел пред Ангелот во извалкана облека, која била симбол за гревот, и ја признал нивната грешност, но истовремено укажувал и на нивната понизност и покајание, надевајќи се на милоста на Спасителот, кој проштава гревови. Тој со вера се повикувал на Божјите ветувања....

Сатанските обвинувања против оние кои го бараат Господа не се во никој случај плод на неговото гнасење од нивните гревови. Тој ужива во маните на нивниот карактер, зашто знае дека над нив ќе добие власт единствено ако тие го прекршуваат Бож јиот закон. Тој ги обвинува само затоа што е Христов непријател. Со планот на спасението Исус ги раскинува прангите со кои сатаната го врзал човечкото семејство и ги ослободува душите од негова власт. ...

Човекот не е во состојба со сопствена сила да се одбрани од нападите на непријателот. Тој стои пред Бога во облека извалкана од грев, признавајќи ја својата вина. Но Христос, нашиот Бранител, ги застапува сите оние кои во покајание и со вера Му ја довериле својата душа. Тој ги брани и го победува нивниот обвинител со силните докази од Голгота. Неговата совршена послушност кон Божјиот закон му ја дала сета власт и на небото и на земјата. Затоа Тој бара од својот небесен Отец милост и проштавање за грешниот човек“ (Елена Г. Вајт, *Пророци и цареви*, стр. 583-586 оригинал).

**Прашања за разговор**

`1. Исус на своите ученици им рекол дека тие се во светот, но не и од светот (видете: Јован 15,19; Јован 17,14-16). Како да воспоставиме рамнотежа помеѓу нашата одговорност да го придобиеме светот и потребата да се држиме „неизвалкани од светот“? (Јаков 1,27).`

`2. Што нѐ учи јавната служба на Ное пред Потопот за тоа каква е нашата улога додека трае големата борба? Во која смисла и ние денес ја имаме истата улога?`

`3. Пред да дозволи огнот од небото да ги проголта злите (како во случајот со Содом), Бог ќе ги воскресне од мртвите и ќе му дозволи на сатаната повторно да работи со нив за кратко време (Откровение 20,7-9). На кои причини можете да се сетите зошто ова е неопходен последен чекор пред Бог сè да доведе во ред?`

`4. Додека ги разгледувате настаните што ги проучувавме оваа седмица, кои предупредувања ги наоѓате за вашиот сопствен живот? Што ве учат овие настани за надежта што ја имате во Христа?`

---

#### Додаток: Утрински стих

**Незнабошци и туѓинци Му се покоруваат на Бога:** Псалми 18,44.