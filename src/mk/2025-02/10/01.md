---
title: До кои стигна крајот на вековите
date: 31/05/2025
---

### Прочитајте ги библиските текстови:
Откровение 6,12-17; Матеј 24,36-44; 1. Мојсеева 6,1-8; 2 Петар 2,4-11; 1. Мојсеева 18,17-32; Даниел 7,9.10.

> <p>Запомнете го стихот:</p>
> „Сето тоа ним им се случуваше да служат како пример, а беше запишано нам за опомена, до кои стигна крајот на вековите. Затоа, кој мисли дека стои, нека гледа да не падне.“ (1. Коринтјани 10,11-12).

Библијата е полна со извештаи за Божјиот народ кои упатуваат на идни настани и содржат клучеви кои ни помагаат да ја разбереме „сегашната вистина“. Всушност, некои од овие извештаи ги најавуваат настаните на последните денови со изненадувачка точност, давајќи ни поширока основа за јасно разбирање на пророштвата од Книгата на пророк Даниел и Откровението.

Без да ја наруши слободата на совеста на поединецот, Бог управува со настаните на начин кој совршено се поклопува со она што пророците предвидувале дека ќе се случува во последните денови. Некои од овие важни извештаи се очигледни, бидејќи Новиот завет се повикува на нив особено кога ги опишува настаните на последните денови: за Содом и Гомора, за потопот итн. Други бараат внимателно размислување и истражување за да се „ископаат“ од нив вистините што ни се дадени во Божјата реч.

Во текот на следните неколку седмици ќе проучуваме одреден број клучни извештаи за да видиме што би можеле тие да ни кажат за настаните како што се Второто доаѓање, Истражниот суд, последната криза и многу повеќе. И во сето тоа, ние го наоѓаме Христа како средиште, бидејќи Тој мора да биде темелот, а исто така и крајната цел на сите наши пророчки потфати.

---

#### Додаток: Утрински стих

**Бог казнува помалку отколку што заслужуваме:** Езра 9,13.