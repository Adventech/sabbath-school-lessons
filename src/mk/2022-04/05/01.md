---
title: Случаи на воскресение пред крстот
date: 22/10/2022
---

### Прочитајте ги библиските текстови:
Јуда 1,9; Лука 9, 28-36; 1. Царевите 17,8-24; Лука 7,11-17; Марко 5,35-43; Јован 11,1-44.

> <p>Запомнете го стихот</p>
> „А Исус и рече: ‘Јас сум воскресението и животот; кој верува во Мене, и да умре, ќе живее. И секој што живее и верува во Мене, нема да умре довека. Го веруваш ли тоа?’“ (Јован 11,25.26).

Старозаветните текстови во врска со воскресението што ги разгледувавме досега, главно се засноваа на личните очекувања (Јов 19,25-27; Евреите 11,17-19; Псалми 49,15; Псалми 71,20) и ветувања за иднината (Даниел 12,1.2.13). Меѓутоа, постојат и вдахновени извештаи за случаи кога луѓето навистина биле воскреснати од мртвите.

Првото воскресение било Мојсеевото (Јуда 1,9; Лука 9,28-36). За време на израелската монархија, биле воскреснати и синот на вдовицата од Сарепта (1. Царевите 17,8-24) и синот на Сунамката (2. Царевите 4,18-37). Христос, додека престојувал на оваа земја во тело, го воскреснал синот на вдовицата од Наин (Лука 7,11-17), ќерката на Јаир (Лука 8,40-56), а потоа и Лазар (Јован 11). Освен Мојсеј, сите овие луѓе биле воскреснати како смртници кои повторно ќе умрат во свое време. Тие случаи го потврдуваат и библиското учење за несвесната состојба на мртвите (Јов 3,11-13; Псалми 115,17; Псалми 146,4; Проповедник 9,5.10). Во ниту еден од тие извештаи, ниту во кој било друг библиски наратив за воскресение, не се споменува наводно искуство во задгробниот живот.

Оваа седмица ќе размислуваме подетално за случаите на воскресение пред смрт и за воскресението на самиот Христос.