---
title: Многумина станале со Него
date: 08/11/2022
---

`„И наеднаш се расцепи завесата на храмот на две - од горе до долу; и земјата се затресе; и карпи паднаа и гробови се отворија; и многу тела на упокоени светии воскреснаа; па кога излегоа од гробовите, по воскреснувањето Негово, влегоа во светиот град и им се јавија на мнозина“ (Матеј 27,51-53). Што нѐ учи овој неверојатен извештај за Исусовото воскресение и што е постигнато преку него?`

Земјотрес ја означил Исусовата смрт (Матеј 27,50.51), а подоцна друг земјотрес го означил Неговото воскресение (Матеј 28,2). Во моментот кога Исус умрел, „и земјата се затресе; и карпи паднаа. и гробови се отворија; и многу тела на упокоени светии воскреснаа; па кога излегоа од гробовите, по воскреснувањето Негово, влегоа во светиот град и им се јавија на мнозина“ (Матеј 27,51-53). Тие свети воскреснале прославени, како сведоци на Христовото воскресение и прототип на оние кои ќе воскреснат на крајот на времето. Така, веднаш по Исусовото воскресение, на многу Евреи им бил даден силен доказ за тоа, за да поверуваат во Него и да го прифатат како свој Спасител, а многумина така направиле, вклучително и многу свештеници (Види Дела 6.7).

„За време на својата служба Исус дигал мртви во живот. Тој го воскреснал синот на вдовицата од Наин, ќерката на поглаварот и Лазара Но тие не биле облечени во бесмртност. Иако воскреснале, сè уште биле подложни на смртта. Но оние што излегле од гробот при Христовото воскресение, станале во вечен живот. Тие се вознеле со него како знак на неговата победа над смртта и гробот... Овие отишле во градот и им се покажале на мнозина објавувајќи: Христос воскресна од мртвите и ние воскреснавме со него. Така е овековечена светата вистина за воскресението“ (Елена Вајт, *Копнежот на вековите*, стр. 786 оригинал).

Човечки гледано, првосвештениците и старешините уживале големи предности. Тие поседувале верска власт над народот, а биле во состојба да ги убедат дури и римските власти и толпата да им помогнат да ги постигнат плановите што ги поставиле. Меѓутоа, тие заборавиле дека „Севишниот владее над човечките царства и дека ги дава кому сака Тој“ (Даниел 4,32). Нивните лаги биле побиени и поништени со појавата на тие воскреснати свети.

`Без разлика во колку лоша ситуација се наоѓаме во моментов, зошто и понатаму можеме да веруваме во Божјата конечна победа во наша полза, иако сè уште се мачиме на овој паднат свет?`