---
title: За натамошно проучување
date: 11/11/2022
---

Во книгата *Копнежот за вековите* од Елена Вајт прочитајте ги следните поглавја: „Во Јосифовиот гроб“, стр. 769-778 ориг.; „Господ воскресна“, стр. 779-787 ориг.; „Зошто плачеш?“, стр. 788-794 ориг.; „На патот за Емаус, стр. 795-801 ориг.; „Мир со вас“, стр. 802-808 ориг..

Модерниот поглед на свет не признава такво нешто како што е Исусовото воскресение. Меѓутоа, историските докази се толку силни, што дури и оние кои не можат да ја прифатат реалноста на воскресението се принудени да признаат дека многу луѓе навистина верувале дека го виделе воскреснатиот Исус. Според тоа, голем дел од аргументите на оние кои го негираат воскресението, е всушност обид да се објасни она што можело да ги наведе сите овие различни луѓе да мислат дека го виделе воскреснатиот Христос.

Така, некои тврдат дека сите ученици имале халуцинации за воскреснатиот Исус. Други тврдат дека Исус не умрел вистински, туку само се онесвестил, а потоа оживеал откако бил симнат од крстот – и кога повторно се појавил, Неговите следбеници мислеле дека воскреснал од мртвите А (верувале или не) некои дури тврдат дека Исус имал брат близнак кого учениците го помешале со воскреснатиот Христос. Со други зборови, историските докази во прилог на Христовото воскресение се толку силни што оние кои се обидуваат да го негираат се принудени да смислуваат вакви аргументи. Бидејќи самото воскресение е толку важно, не треба да нѐ чуди што ни се дадени толку многу добри причини да веруваме во него.

„Гласот кој извикнал на крстот: ‘Се сврши’, се чул меѓу мртвите. Тој продрел низ ѕидовите на гробниците и ги повикал умрените да станат. Така ќе биде кога од небото ќе се слушне Христовиот глас. Тој глас ќе продре во гробниците и ќе ги отвори могилите и мртвите во Христа ќе воскреснат. При воскресението на Спасителот се отвориле неколку гробови, но при неговото второ доаѓање сите драгоцени мртви ќе го чујат неговиот глас и ќе излезат во славен бесмртен живот. Истата сила што го подигнала Христа од мртвите ќе ја подигне и неговата Црква и ќе ја прослави со него, над сите господства, над сите сили, над секое име што се споменува, не само на овој свет, туку и во светот што ќе дојде“ (*Копнежот на вековите*, стр. 787 ориг.).

**Прашања за разговор**

`1. „Се сврши“ (Јован 19,30) и „стана“ (Матеј 28,6) се двете најзначајни изјави што кога и да е биле изговорени. Како тие заемно се надополнуваат во историјата на спасението? Кој голема надеж се наоѓа за нас во тие зборови?`

`2. Во почетокот верските водачи сакале да имаат стражари на гробот за да ги спречат учениците да го украдат Исусовото тело. Подоцна им платиле на стражарите да кажат дека учениците го украле телото Како тој извештај помага да се открие вистината за Христовиот празен гроб, и зошто празниот гроб е толку важен за нас христијаните?`