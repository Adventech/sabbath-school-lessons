---
title: Пеколниот оган
date: 26/11/2022
---

### Прочитајте ги библиските текстови:
Марко 9,42-48; Малахија 4,1; Јуда 1,7; 1. Тимотеј 2,5; Дела 2,29.34.35; 1. Јованово 5,3-12.

> <p>Запомнете го стихот</p>
> „Сè испитувајте, за доброто држете се!“ (1. Солунјани 5,21)

Италијанскиот поет Данте Алигиери (1265–1321) го напишал своето познато дело „Божествена комедија“ за замисленото патување на душата по смртта. Душата одела или во инферно (пеколот) внатре во земјата, или во чистилиштето, каде што човечкиот дух можел да се очисти и да се удостои да се вознесе на небото, односно во Рајот, во присуство на самиот Бог.

Иако се работи за поема, чиста фикција, зборовите на Данте имале големо влијание врз христијанските учења, а особено на римокатоличката теологија. Сфаќањето дека бесмртната душа оди во пекол, чистилиште или рај станало основно учење на таа црква. И многу конзервативни протестантски деноминации веруваат во бесмртна душа, која по смртта на човекот или се издигнува во Рајот или се спушта во пеколот И навистина, ако човечката душа никогаш не умира, тогаш таа мора да оди некаде по смртта на телото. Накратко, погрешното разбирање на човечката природа довело до ужасни теолошки заблуди.

Оваа седмица ќе разгледаме некои од тие небиблиски теории, како и библиското сфаќање за тоа што се случува по смртта.