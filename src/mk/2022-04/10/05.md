---
title: Рај со бестелесни души
date: 30/11/2022
---

Иако протестантите не ја прифаќаат идејата за чистилиште, сепак многумина сè уште веруваат дека душите на праведните мртви веќе уживаат во рајот во присуство на самиот Бог. Некои тврдат дека овие „души“ се всушност бестелесни духови. Други сметаат дека тие се бестелесни духови, но облечени во духовно тело на славата.

Каква и да е наводната метафизичка состојба на овие живи мртви, овие теории го поткопуваат библиското учење за конечното воскресение и судот над мртвите. Зошто би имало воскресение и суд (Откровение 20,12-14) ако душите на праведните веќе уживаат во рајот?

`Прочитајте ги следните текстови: Дела 2,29.34.35 и 1. Коринќаните 15,16-18. Како овие текстови ја расветлуваат состојбата на мртвите и оние што чекаат воскресение?`

Библијата учи дека сите луѓе кои се веќе на небото или се земени таму живи, како во случајот со Енох (1. Мојсеева 5,24) и Илија (2. Царевите 2,9-11), или се воскреснати од мртвите. како Мојсеј (Јуда 1,9) и оние кои воскреснале со Христа (Матеј 27,51-53).

Како што веќе видовме, алузијата на душите „под олтарот“ кои викаат кон Бога барајќи одмазда (Откровение 6,9-11) претставува само метафора за правдата и не ја докажува теоријата за вродена бесмртност на душата. Во спротивно, овие луѓе навистина не може да се каже дека уживаат во својата вечна награда. Гробот е всушност место за почивање на мртвите, кои во несвесна состојба го чекаат конечното воскресение, кога ќе биде обновено нивното свесно постоење. Мртвите, дури ни праведните мртви, не се бестелесни души кои лебдат по небото и трпеливо чекаат повторно да се соединат со своето тело при конечното воскресение.

А за што зборува Павле во 1. Коринтјани 15,18, кога вели дека ако нема воскресение на мртвите, „тогаш и оние, што умреле за Христос, пропаднале“? Како би можеле тие да пропаднат ако веќе уживаат во блаженствата на небото и ако биле таму за цело време откако умреле? Ова лажно учење дека праведните мртви ќе се вознесат за да ја примат својата вечна награда веднаш по смртта, всушност го обезвреднува централното и клучно учење на Новиот завет – за воскресението на мртвите при Христовото враќање. Сепак, постојано слушаме за тоа, особено на погреби.

`На кој начин можете да им помогнете на луѓето да сфатат дека тврдењето оти мртвите спијат во земјата е всушност „добра вест“, во смисла дека тие навистина почиваат во мир, и дека не знаат за каква било болка и страдање?`