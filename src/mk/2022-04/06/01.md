---
title: Тој умре за нас
date: 29/10/2022
---

### Прочитајте ги библиските текстови:
Откровение 13,8; Матеј 17,22.23; Марко 9,30-32; Јован 19,1-30; Римјаните 6,23; 1. Коринтјани 1,18-24.

> <p>Запомнете го стихот</p>
> „И како што Мојсеј ја подигна змијата во пустината, така треба да се издигне и Синот Човечки, та секој што верува во Него да не загине, но да има живот вечен“ (Јован 3,14.15).

Се вели дека не можеме да ja избегнеме само смртта и даноците.

Тоа не е сосема точно. Луѓето можат да ги избегнат даноците, но не и смртта. Можеби ќе можат да ја одложат смртта за неколку години, но порано или подоцна, таа секогаш доаѓа. И бидејќи знаеме дека сите мртви, и праведни и неправедни, прво завршуваат на истото место, нашата надеж во воскресението е сѐ што имаме. Како што рекол Павле, без таа надеж, „оние, кои умреле во Христа, загинале“ (1. Коринтјани 15,18), што би било прилично чудно да се каже ако „оние кои умреле во Христа“ лебдат на небото во Божјата присутност.

Затоа, Христовото воскресение е од клучно значење за нашата вера, бидејќи во Неговото воскресение имаме гаранција за нашето. Но, пред да воскресне од мртвите, Христос, се разбира, морал да умре. Затоа Тој, среде својата агонија во Гетсиманија, во исчекување на неговата смрт, се молел: „Душата сега Ми се нажали, и што да кажам? Оче, избави Ме од овој час! Но, заради тоа и дојдов за овој час“ (Јован 12,27). Според тоа, Тој дошол за да умре.

Оваа седмица ќе се фокусираме на Христовата смрт и на нејзиното значење за ветувањето за вечен живот.