---
title: За натамошно проучување
date: 04/11/2022
---

Во делата на Елена Вајт прочитајте ги следните поглавја: „Гетсиманија“, стр. 685-697 ориг., и „Голгота“, стр. 741-758 ориг., во книгата *Копнежот на вековите* и „Покајание“, стр. 27, во книгата *Патот кон Христа*.

„Видов дека целото небо е заинтересирано за нашето спасение. Па зошто тогаш да бидеме рамнодушни? Дали е во ред да бидеме невнимателни, како да не ни е грижа дали сме спасени или изгубени? Дали ќе ја занемариме жртвата што е принесена за нас? Некои го прават токму тоа Тие си играат со понудената благодат, а Божјото незадоволство почива врз нив. Но, Божјиот Дух нема да се жалости засекогаш. Брзо ќе се повлече ако оваа состојба малку подолго потрае. Ако луѓето со својот живот покажат дека не ја ценат милоста што ја понудил Исус, дури и откако е направено сето она што Бог можел да го направи за да ги спаси, смртта ќе биде нивниот дел и тие скапо ќе платат за тоа. Тоа ќе биде страшна смрт, бидејќи ќе мора да ја почувствуваат агонијата што Христос ја претрпел на крстот за да ја платат цената на откупувањето што тие го одбиле. И тогаш ќе сфатат што изгубиле - вечен живот и бесмртно наследство Големата жртва што е принесена за спасение на душите ни ја покажува нивната вредност. И кога таква драгоцена душа еднаш ќе се изгуби, таа е изгубена засекогаш“ (Е. Г. Вајт, *Сведоштва за црквата*, кн. 1, стр. 124).

**Прашања за разговор**

`1. Текстот Евреите 10,4 гласи: „Бидејќи не е можно телешката и јарешката крв да ги однесе гревовите.“ Како тогаш се спасувале луѓето во старозаветно време? Како може аналогијата со кредитната картичка – со која плаќаме веднаш, а на сметката ни стигнува подоцна – да ни помогне подобро да го разбереме ова прашање?`

`2. Прочитајте го текстот 2. Коринтјани 5,18-21. Ако Христос умрел за гревовите на целиот свет, зошто нема сите да бидат спасени? Зошто личниот избор игра толку клучна улога во одредувањето кој ќе биде спасен благодарение на крстот, а кој ќе биде изгубен и покрај големата жртва принесена во наша полза?`

`3. Што учи „световната мудрост“ и што е „лудост“ пред Бога? Што е со идејата дека сите неверојатни творби и сета убавина на овој свет настанале сосема случајно? Или дека вселената е создадена апсолутно од ништо? На кои други примери можете да се сетите?`

`4. Навратете се на последното прашање од проучувањето предвидено за вторник. Што е тоа во врска со крстот и она што се случило на него, а ја прави идејата за спасение со дела толку јалова, толку погрешна и толку спротивна на планот на спасение?`