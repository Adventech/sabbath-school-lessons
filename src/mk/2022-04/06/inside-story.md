---
title:  Искуство
date:   04/11/2022
---

#### Вртење на другиот образ

_од Рик Македвард_

На Омар, студент на Блискиот Исток, очајно му требаше работа, но не можеше да направи ништо за да се вработи. За време на интервју за работа, тој отворено му кажал на претставникот на компанијата дека не може да работи во Сабота бидејќи тоа е неговиот свет ден. Претставникот на компанијата не трепнал.

„Тоа е во ред“, одговорил тој. „Не ни требаш“.

Тоа беше вистина. Националната невработеност беше толку висока што на компанијата навистина не и требаше Омар. Многу луѓе бараа работа и лесно ќе се најде некој што сака да работи во Сабота.

Тажно, Омар ја напушти канцеларијата на компанијата. Омар бил нов верник кој, само неколку дена претходно, му го дал животот на Христос. Тој се дружел со верниците шест години и ја пребарувал Библијата пред да ја донесе својата одлука. По одбивањето на работата, купил количка на три тркала со план да заработи продавајќи симит, кружен леб покриен со сусам.

Пријателите на Омар што ја празнувале Саботата биле трогнати од неговиот верен став за Исус и почнале да се молат за него.

Неколку дена подоцна, Омар возбудено објави дека компанијата го повикала и му ја понудила работата со слободни Саботи. Тој бил толку возбуден што решил да најде барем една личност дневно да раскажува за Христос.

Пиејќи пијачка во локалното кафуле неколку дена подоцна, тој и еден постар човек почнале да зборуваат за религијата. Омар го сподели своето патување од традиционалната света книга на неговото семејство до Библијата и неверојатниот мир што го нашол.

Кога Омар го напушташе кафулето, по него следеше човек кој го слушнал разговорот од блиската маса. „Не ми се верува дека можеш да кажеш такви работи!“ викна човекот. „Не ти е срам? Ти порасна во нашата земја и знаеш подобро!“ Човекот почнал да го тепа Омар со тупаници.

Подоцна истиот ден, кога еден пријател кој ја празнуваше Саботата му се јави на видео на Омар, го пречека големо, отечено око и уште поголема насмевка од радост. „Можевте да повикате полиција!“ рече пријателот.

„Да“, рече Омар. „Но. . . Исус ни кажува да го свртиме другиот образ„.

„Сте чуле дека било речено: ‘Око за око и заб за заб.’ А Јас пак ви велам: не противете му се на злото; туку, ако некој те плесне по твојот десен образ, сврти му го и другиот.„ (Матеј 5,38.39)

_Оваа приказна ја илустрира целта бр. 2 на мисијата на Црквата на адвентистите на седмиот ден од стратешкиот план „Јас ќе одам“. Прочитајте повеќе на IWillGo2020.org. Омар е псевдоним._