---
title: Новозаветната надеж
date: 12/11/2022
---

### Прочитајте ги библиските текстови:
1. Коринтјани 15,12-19; Јован 14,1-3; Јован 6,26-51; 1. Солунјани 4,13-18; 1. Коринтјани 15,51-55.

> <p>Запомнете го стихот</p>
> „А сведоштвото е тоа дека Бог ни дарувал живот вечен; и тој живот е во Неговиот Син. Кој Го има Синот Божји, тој го има и тој живот; кој го нема Синот Божји, го нема тој живот“ (1. Јованово 5,11.12).

Иако пишувале на грчки, сите новозаветни писатели (освен Лука) биле Евреи, и тие, се разбира, пристапувале на природата на луѓето од еврејска холистичка, а не од грчка паганска перспектива.

Затоа, за Христа и за апостолите, христијанската надеж не била нешто ново, туку нешто што се надоврзува на исконската надеж што ја негувале патријарсите и пророците. На пример, Христос спомнал дека Аврам го видел Неговиот ден и се израдувал поради него (Јован 8,56) Јуда изјавил дека Енох пророкувал за Второто доаѓање (Јуда 1,14.15) А, посланието до Евреите зборува за хероите на верата како оние кои очекувале небесна награда што нема да ја добијат додека ние не ја примиме нашата (Евреите 11,39.40). Тоа тврдење би било бесмислено доколку нивните души веќе биле со Господа на небото.

Нагласувајќи дека само оние кои се во Христа имаат вечен живот (1. Јованово 5,11.12), Јован ја побива теоријата за природната бесмртност на душата. Навистина, нема вечен живот надвор од спасоносниот однос со Христа. Според тоа, новозаветната надеж е христоцентрична, и таа е единствената надеж дека ова смртно постоење еден ден може да стане бесмртно.