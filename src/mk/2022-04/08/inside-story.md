---
title:  Искуство
date:   18/11/2022
---

#### Прифаќање на Словото: Дел 2

_од Ендру Мек Чесни_

Еулалија Рашид за три години ја исполнила својата цел да ја прочита Библијата од корица до корица на пацифичкиот остров Саипан. Врз основа на она што го прочитала, таа почнала да ја држи Саботата и да јаде растителна храна. Алкохоличарка 37 години, таа му кажала на своето семејство дека Исус и ја одзел желбата за пиење.

Но, таа имала рак на дебелото црево, медицинска дијагноза која била поставена пред да почне да ја чита Библијата. Потоа добила херпес зостер. Двете болести предизвикале страшни страдања. Но, нејзиното внимание било на друго место. Таа не разбирала зошто се чувствува како навистина да не го познава Исус иако ја прочитала целата Библија. Таа искрено се молела.

Наеднаш, необјаснива желба ја совладала да се јави во клиниката на адвентистите на седмиот ден во Saipan. „Извинете, но ова не е поврзано со клиниката“, му рекла Еулалија на лицето кое се јавило на телефон. „Треба да разговарам со некој од црквата. Ја прочитав целата Библија, но сè уште сум гладна и жедна“.

Кратко време подоцна, на вратата на Еулалија се појавил млад пастор. Двајцата започнале веднаш. Еулалија се чувствувала како да го познава пасторот цел живот и почнале заедно да ја проучуваат Библијата. Еулалија побарала да се крсти.

Околу еден месец пред крштевањето есента 2019 година, ужасната болка на Еулалија одеднаш исчезнала. Лекар и имал кажано на Еулалија дека херпес зостер не може да се лекува и дека ќе страда многу месеци. Но, сега болката била веќе исчезната. Таа го допрела нејзиниот стомак и почувствувала дека нешто е поразлично. Кратко време подоцна, лекарот прогласил дека нема рак.

Денес, Еулалија е мисионерка на нејзините соседи и семејството со четири деца и 13 внуци на Саипан. Таа се моли за нив додека ја негува својата прекрасна зелена градина, која ја нарекува своја молитвена градина. Таа ги дава плодовите од својот труд на соседите. Една соба во нејзината куќа е одвоена како место за богослужба каде што адвентистите и другите се собираат во саботните вечери.

Еулалија, 66, не се сомнева дека псалмистот бил во право кога рекол: „Твоето слово е светилка на мојата нога и светлина на мојата патека.“ (Псалми 119,105).

„Мојата надеж и охрабрување за другите луѓе е: следете го Словото“, вели таа. „Исус е Словото. Тој е патот до вечниот живот“.

_Оваа приказна за мисијата ги илустрира следните компоненти на стратешкиот план „Јас ќе одам“ на адвентистичката црква на седмиот ден: Цел на мисијата бр. 1, „Да ги зајакне институции на адвентистите на седмиот ден во поддржувањето на слободата, здравјето и надежта преку Исус и враќањето на ликот Божји кај луѓето“ и Целта за духовен раст бр. 5, „Да се учат поединци и семејства во животи исполнети со Свет Дух.“_