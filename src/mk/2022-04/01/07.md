---
title: За натамошно проучување
date: 30/09/2022
---

Прочитајте ги следните поглавја: „Зошто билo дозволено да се појави грев?“, стр. 33-43 ориг., во книгата *Патријарси и пророци* и Потеклото на злото, стр. 492-504 ориг., во книгата *Големата борба* од Елена Вајт.

„Нема надеж за спасение за оние (сатаната и неговите ангели) кои биле сведоци на неописливата слава на небото и уживале во неа, кои ја виделе страшната Божја величественост и кои, во присуство на сета таа слава, се побуниле против Него. Нема нов, повеличествен приказ на возвишената Божја сила што би можел да остави толку длабок впечаток врз нив како оној што веќе го доживеале. Кога би можеле да се побунат во самото присуство на неопислива слава, нема поповолна положба во која би можеле да бидат искушувани. Нема резервна сила, ниту поголеми подеми и падови на бесконечната слава што би можеле да ги надминат нивните завидни сомнежи и бунтовни негодувања. Нивната вина и нивната казна мора да бидат сразмерни со возвишените предности што ги имале во небесните дворови“ (Еленa Вајт, *Confrontation*, стр. 21).

„Уште од почеток Бог-Отецот и Христос знаеле за отпадот на сатаната и за падот на човекот предизвикан со дејствувањето на измамната сила на отпадникот. Бог не е причина за постоењето на гревот, но Тој однапред го видел неговото постоење, обезбедувајќи средство со кое ќе ѝ се противстави на оваа страшна можност. Неговата љубов кон светот била толку голема, што Тој се заветувал дека ќе го даде својот единороден Син 'за ниеден кој верува во него да не загине, туку да има живот вечен' (Јован 3,16)“ (Елена Вајт, *Копнежот на вековите*, стр. 22 ориг.).

**Прашања за разговор**

`1. Разговарајте во класата за прашањето дали, во крајна линија, Бог е одговорен за појавата и постоењето на злото во нашиот свет. Како да најдеме одговор за ова обвинение?`

`2. Како крстот се вклопува во нашето разбирање на целиот овој проблем на злото? Зошто крстот и она што се случило на него може да биде од клучна важност за секое разбирање на потеклото на злото?`

`3. По неколку милениуми грев и страдања во овој свет, сатаната треба да биде целосно свесен за трагичните последици од неговиот бунт. Зошто тогаш тој го продолжува својот бунт против Бога?`

`4. Во Матеј 5,43-48, Христос зборува за Божјата безусловна љубов кон сите луѓе како образец за сите наши заемни односи. Како би можеле подобро да го одразуваме во вашето семејство и црква?`

`5. Апостол Петар нè опоменува дека „ѓаволот, обиколува како лав што рика и бара некого да проголта“ (1. Петрово 5,8). Прочитајте исто така во Ефесјаните 6,10-20. Како може да се спротивставиме „против ѓаволските лукавства“ (Ефесјаните 6,11)?`