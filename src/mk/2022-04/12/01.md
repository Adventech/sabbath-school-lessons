---
title: Библиски поглед на светот
date: 10/12/2022
---

### Прочитајте ги библиските текстови:
Лука 2,52; Матеј 4,23; 1. Коринтјани 6,19.20; Псалми 24,3.4; Дела 8,4-24; 1. Јованово 3,1-3.

> <p>Запомнете го стихот</p>
> „А Сам Бог на мирот да ве освети наполно во сè, и целиот ваш дух и душата и телото да се запазат без порок за доаѓањето на нашиот Господ Исус Христос!“ (1. Солунјани 5,23).

Книгата Откровение зборува за две главни „глобализации“ кои ќе му претходат на Второто доаѓање на Исуса Христа. Тринаесеттата глава од Откровението ја опишува глобализацијата на лагите, кога „целата земја“ ќе се зачуди и ќе му се поклони на ѕверот од морето (Откровение 13,3.7 8.12.16). Четиринаесеттата глава ја нагласува глобализацијата на вистината, кога „вечното евангелие“ ќе му се проповеда на „секое племе и јазик и племе и народ“ (Откровение 14,6.7). За време на тие „тешки времиња“ (2. Тимотеј 3,1), ќе дува „секој ветар на лажните учења“ (Ефесјаните 4,14), а луѓето ќе ги оттргнат своите „тие ќе го одвратат слухот свој од вистината и ќе се свртат кон бајки“ (2. Тимотеј 4,4). „Со две големи заблуди, со заблудата за бесмртност на душата и со заблудата за празнување на неделата, сатаната ќе успее да ги прелаже луѓето. Додека првата заблуда поставува темели за спиритизмот, втората создава врска на пријателство со Рим“ (Елена Г. Вајт, *Големата борба*, стр. 588 оригинал).

Сè додека не се случат тие завршни настани, ние мора да останеме цврсто во нашето верување во сета вистина што ја имаме, а која ја вклучува и природата на човекот и природата на смртта. Ние, исто така, мора да бараме да бидеме водени од Светиот Дух, со цел да се подготвиме за славното Христово враќање.