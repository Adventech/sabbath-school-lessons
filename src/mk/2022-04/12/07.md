---
title: За натамошно проучување
date: 16/12/2022
---

Прочитајте го поглавјето со наслов „Исцелување на умот“, стр. 241-259 од книгата *Во потрага по подобар живот* од Елена Г. Вајт. Ако имате можност, прочитајте го и поглавјето „True and False Theories Contrasted“, стр. 7–16, во книгата *The Sanctified Life* од истиот автор.

„Големата борба се приближува кон својот крај. Секој извештај за несреќа на море или на копно сведочи за фактот дека крајот на сѐ e близу Војните и гласовите за војни го објавуваат тоа. Има ли некој христијанин чие срце не чука посилно при помислата на големите настани што се случуваат пред нас? Господ доаѓа. Слушаме како чекорите на Бога како се приближуваат“ (Елена Г. Вајт, *Мараната*, стр. 220 оригинал).

„Живејте живот на вера од ден на ден. Не грижете се и не се вознемирувајте поради времето на неволји, и со тоа да го повикувате тоа време однапред. Немојте постојано да мислите: ‚Се плашам дека нема да можам да издржам во денот на големо искушение›. Треба да живеете во сегашноста, само за овој ден. Утре не е ваше. Денес мора да извојувате победа над себеси. Денес треба да живеете живот исполнет со молитва. Денес треба да се борите во добрата борба на верата. Денес треба да верувате дека Бог ве благословува. И додека стекнувате победа над темнината и неверувањето, ќе ги исполните барањата на Учителот и ќе станете благослов за луѓето околу вас“ (E. G. White, *Signs of the Times*, Оctober 20, 1887).

„Господ ќе дојде наскоро и ние мора да бидеме подготвени да го дочекаме во мир. Да вложиме решителни напори и да направиме сѐ што е во наша моќ да им ја пренесеме светлината на луѓето околу нас. Не треба да бидеме тажни, туку весели, и секогаш да го имаме Господа Исус пред себе.. Мораме да бидеме подготвени и да го чекаме Неговото доаѓање. О, колку ќе биде величествено кога ќе Го здогледаме и ќе го слушнеме повикот како Негови откупени! Долго чекаме, но нашата вера не смее да ослаби. Кога би можеле да го видиме Царот во Неговата убавина, би биле благословени засекогаш. Чувствувам потреба да викам гласно: 'Одиме дома!' Наближува времето кога Христос ќе дојде со сила и голема слава, да ги одведе своите откупени во нивниот вечен дом“ (E. White, *Heaven*, pp. 165, 166).

**Прашања за разговор**

`1. Како може сфаќањето на личноста – телото, душата и духот – како неделива целина, да ни помогне подобро да ја разбереме сеопфатноста на религијата и важноста на нашиот личен начин на живот?`

`2. Сите вистински будења и реформи се теоцентрични (сосредоточени на Бога), а никогаш антропоцентрични (засновани на човековото однесување). На кој начин параболата за фарисејот и цариникот (видете го текстот Лука 18,9-14) го илустрира ова начело?`

`3. Разговарајте во класата за вашиот одговор на последното прашање од проучувањето предвидено за четврток. Како можете да знаете дали сте подготвени и можете ли во тој поглед да чувствувате сигурност без дрска самоувереност?`