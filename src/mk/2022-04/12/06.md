---
title: Подготвени за Неговото доаѓање
date: 15/12/2022
---

Живееме во безумен свет со премногу вештачки потреби и наметливи понуди кои ни го одвлекуваат вниманието. Ако не сме внимателни, тоа може да ни одземе премногу од нашето време и да ги наруши нашите приоритети. Но, не станува збор само уште една несакана нуспојава на нашиот глобализиран сајбер свет. Христијаните во секое време, до оваа или онаа мера, морале да се чуваат од обидите на сатаната да ги одврати од она што е навистина важно во животот.

Кому не му се заканува опасност да ги одврати очите од Господа од чисто невнимание и да се занимава со она што е световно, телесно, на она што, во суштина, не може да нè задоволи и што, на крајот, може да доведе до наша духовна пропаст?

`Прочитајте ги следните текстови: 2. Петрово 3,14 и 1. Јованово 3,13. Која разлика ја забележувате меѓу подготовката за Второто доаѓање и подготвеноста за тој славен настан`

Идејата за **постојана подготовка** за Второто доаѓање често станува изговор за одолговлекување. Тоа лесно може да го наведе човекот премногу да се опушти, размислувајќи како лошиот слуга: „Господарот мој уште за долго време нема да дојде“ (Матеј 24,48).

`Прочитајте: Псалми 95,7.8; Евреите 3,7.8.15; Евреите 4,7. Што ни кажуваат овие стихови за потребата да бидеме подготвени токму сега?`

Од библиска перспектива, времето на спасението е секогаш „денес“, никогаш утре (видете: Псалми 95,7.8; Евреите 3,7.8.15; Евреите 4,7). Уште повеќе, ако не минеме низ некое позначајно искуство на обратување, ние и понатаму ќе останеме вакви какви што сме сега. Времето само по себе нема да ги промени необратените. Напротив, ако човек не доживува постојано растење во благодатта и напредување во верата, тој ќе биде склон да отпадне, да стане закоравен, скептичен, циничен, па дури и неверник.

Гледано од тој агол, би можеле да кажеме дека секој ден од нашиот живот е всушност наш живот во мало. Затоа, плановите иднината треба да ги правиме според Божјата благодат, но секој ден да живееме подготвени за Исусовото враќање – особено затоа што, со оглед на непредвидливоста на случувањата во овој живот, денес би можел да биде нашиот последен ден на оваа земја.

`Како можете уште денес бидете подготвени за Исусовото враќање, во случај Тој да се врати денес? Разговарајте за вашиот одговор во саботношколската класа.`