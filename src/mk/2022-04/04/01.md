---
title: Старозаветна надеж
date: 15/10/2022
---

### Прочитајте ги библиските текстови:
Јов 19,25-27; 1. Тимотеј 6,16; Псалми 49; Псалми 71; Исаија 26,14.19; Даниел 12.

> <p>Запомнете го стихот</p>
> „Авраам со вера го принесе како жртва Исака, кога беше искушуван; и тој, што го доби ветувањето, го принесе својот единствен син... зашто тој сметаше дека е Бог силен и дека и мртви може да воскреснува и така да речам, го прими Исак воскреснат“ (Евреите 11,17.19).

Старозаветната надеж не се заснова на грчките идеи за вродената бесмртност на душата, туку на библиското учење за конечното воскресение на мртвите.

Но, како би можело човечкото тело, кое повеќе не постои, кремирано до пепел или уништено на некој друг начин, да биде вратено во живот? Како може некој што починал стотици или илјадници години порано да го обнови својот идентитет?

Овие прашања нѐ наведуваат да размислуваме за тајната на животот Ние сме живи и уживаме во животот што Бог милостиво ни го дарува секој ден. Иако сме далеку од тоа дека го разбираме натприродното потекло на животот, знаеме дека Бог на почетокот, со силата на својата Реч, го довел животот во постоење од нежива материја (1. Мојсеева 1; Псалми 33,6.9). Значи, ако Бог на почетокот можел да создаде живот на земјата од ништо (латински: ex nihilo), зошто би се сомневале во Неговата способност да го обнови човечкиот живот и неговиот првобитен идентитет?

Оваа седмица ќе размислуваме за тоа како се развивал концептот на конечното воскресение во старозаветно време, со посебен осврт на изјавите на Јов, на некои од псалмистите и пророците Исаија и Даниел.