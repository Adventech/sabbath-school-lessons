---
title: За натамошно проучување
date: 21/10/2022
---

Во книгата *Пророци и цареви* од Елена Вајт, прочитајте го поглавјето со наслов „Виденија за идната слава“, стр. 722-733 оригинал.

Модерната наука учи дека сета материја се состои од атоми, кои и самите се составени од два вида помали честички, кваркови и лептони, кои се сметаат за градежни блокови на целокупната физичка реалност. Според тоа, ако има кваркови и лептони во сржта на физичкиот свет, не може ли Бог, кој не само што го создал овој свет, туку и го одржува, едноставно да ги преуреди кварковите и лептоните кога ќе дојде време да нѐ воскресне? Исмејувајќи се со воскресението, атеистот Бертранд Расел прашал што се случува со оние кои ќе бидат изедени од канибали, бидејќи нивното тело потоа се вградува во телото на канибалите ‒ и кој и што добива при воскресението? Но, да претпоставиме дека Бог едноставно зема кваркови и лептони, најситните градежни блокови на животот, од каде било, и потоа повторно нè составува од нив, врз основа на информациите што ги има за секој од нас? Нему не му требаат нашите кваркови и лептони, тој може да употреби каков било друг материјал. Или едноставно може да создаде нови кваркови и лептони со својот збор, и да започне со нив. Како и да го прави тоа, Бог кој ја создал вселената, може повторно да нѐ создаде, а тоа ветил дека ќе го направи за време на воскресението на мртвите.

„Животодавецот ќе се повика на својата купенa сопственост при првото воскресение и до тој победоносен час, кога ќе се огласи последната труба и кога огромната војска ќе се подигне во вечната победа, секој заспан светец ќе биде чуван и штитен како скапоцен камен кој Бог по познава по име. Благодарение на силата на Спасителот, која престојувала во нив за време на нивниот живот, и бидејќи биле учесници во божествената природа, тие ќе бидат подигнати од мртвите“ (*The SDA Bible Commentary*, кн. 4, стр. 1143 година).

**Прашања за разговор**

`1. Се проценува дека постојат 2 трилиони (илјада милијарди) галаксии, од кои секоја се состои од милијарди и милијарди ѕвезди. А некои од овие ѕвезди имаат планети кои кружат околу нив, исто како што планетите од нашиот Сончев систем кружат околу сонцето. Сега, замислете ја неверојатната моќ на Бога, кој не само што ги создал сите тие ѕвезди, туку и ги одржува, и ја познава секоја по име (Псалми 147,4). Иако овој зачудувачки факт не докажува дека истиот Бог може и сака да воскреснува мртви, како таа ни ја открива неверојатната сила што ја има, и несомнено покажува дека нешто како што е воскресението во никој случај не е надвор од Неговата моќ?`

`2. Текстот Евреите 11 ја нагласува верноста и очекувањата на многу таканаречени „херои на верата“ од древно време. Како може оваа глава да го збогати нашето разбирање за надежта што ја имале старозаветните личности, дури и пред Исусовото воскресение?`