---
title: Оние кои спијат во земскиот прав
date: 20/10/2022
---

Како што видовме, Новиот завет многу зборува за воскресението на мртвите, а според него, концептот на воскресение на мртвите се појавува и во Стариот завет. Овие луѓе, во старозаветно време, имале надеж во конечното воскресение. Марта, која живеела во времето на Исуса, веќе ја имала таа надеж (Јован 11,24). Несомнено е дека Евреите уште тогаш поседувале одредено знаење за воскресението до кое ќе дојде во последните денови, иако не сите верувале во тоа (видете Дела 23,8).

`Прочитајте го текстот Даниел 12 глава. Каква надеж во воскресението наоѓаме во списите на овој голем пророк?`

Во стихот Даниел 12,1 се споменува Михаел, „големиот кнез“, чиј идентитет нашироко се негира. Бидејќи секое големо видение во Книгата на пророк Даниел завршува со појавувањето на Христос и Неговото царство, истото би требало да важи и во случајот на овој конкретен стих Во Книгата на пророк Даниел наоѓаме алузии за истото божествено Битие, опишано како „Водачот на таа војска“ (Даниел 8,11), „Кнез над кнезовите“ (Даниел 8,25), „Помазаникот Божји“ (Даниел 9,25), и на крајот како „Михаил, големиот кнез“ (Даниел 12,1). Затоа, и ние треба да го препознаеме Христа во личноста на Михаил.

Сите старозаветни текстови што ги разгледавме досега (Јов 19,25-27; Псалми 49,15; Псалми 71,20; Исаија 26,19) зборуваат за воскресението на праведните. Само Даниел 12 глава го спомнува воскресението на праведните и на неправедните. Кога Михаил ќе стане, „и многумина од оние што спијат во земниот прав ќе се разбудат ‒ едни за живот вечен, а други за вечен срам“ (Даниел 12,2).

Многумина веруваат дека овој стих укажува на посебното воскресение на одредени луѓе, верни и неверни, за време на Христовото враќање.

„Гробовите се отвораат 'и мнозина од оние што спијат во земниот прав се будат ‒ едни за живот вечен, а други за укор и за вечен срам' (Даниел 12,2). Сите што умреле верувајќи во веста на третиот ангел, излегуваат прославени од своите гробови да го слушнат заветот на Божјиот мир заедно со оние што го држат него виот Закон. А оние 'што го прободоа' (Откровение 1,7), како и оние што му се подбивале на Христа во неговите претсмртни маки и го исмевале, и нај огорчените противници на неговата вистина и на неговиот народ, стануваат да го видат во неговата слава и да ги посматраат почестите што ќе им се дадат на верните и послушните“ (Еленa Вајт, *Големата борба*, стр. 637 оригинал).