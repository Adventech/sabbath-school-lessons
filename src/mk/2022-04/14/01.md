---
title: Сè ново
date: 24/12/2022
---

### Прочитајте ги библиските текстови:
2. Петрово 3,13; Откровение 21,3.22; 1. Јованово 3,2.3; 1. Петрово 1,22; Исаија 25,8; Откровение 22,3-5.

> <p>Запомнете го стихот</p>
> „И Седнатиот на престолот рече: ‘Ете, сè ново создавам.’ И ми рече: ‘Напиши, зашто овие зборови се вистинити и верни’“ (Откровение 21,5).

Светото писмо ни ја дава оваа надеж: „Но ние, според Неговото ветување, очекуваме ново небо и нова земја, на кои ќе се всели правда“ (2. Петрово 3,13).

За некои, пак, ветувањето за „ново небо и нова земја“ (Откровение 21,1) изгледа како измислица, како приказна на оние кои се на власт и кои ја користат надежта во задгробниот живот за да ги задржат масите во покорност. А идејата е наводно следна: Иако ви е тешко во моментов, еден ден ќе добиете награда на небото, и слично.

И иако некои луѓе таа надеж во иднината, како што е претставена во Библијата, навистина ја користеле на таков начин, нивната злоупотреба не ја менува вистината кога станува збор за ветувањата што ги имаме во врска со новото небо и новата земја.

Во последните денови, исмејувачите ќе се потсмеваат на нашата блажена надеж (2. Петрово 3,3-7). Но, дури и нивниот потсмев, токму како што е проречено, може да се смета како дополнителен доказ дека она што го кажува Библијата е вистина, бидејќи тие се потсмеваат токму онака како што е кажано и објавено во неа.

Во текот на оваа седмица ќе размислуваме за славното ветување за новото небо и новата земја, а тоа ги вклучува небесниот храм, присуството на Бога, крајот на смртта и солзите – и, најпосле, конечниот триумф на Божјата љубов.