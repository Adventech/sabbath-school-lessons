---
title: За натамошно проучување
date: 30/12/2022
---

Во книгата *Големата борба* од Елена Г. Вајт, прочитајте го поглавјето „Големата борба е завршена“, стр. 674-678 (оригинал). Ако сте во можност, прочитајте ги следните поглавја во книгата со наслов *Heaven* од истиот автор: „The Earth Made New“, стр. 133–145; „Heaven Is a School“, стр. 146-158; „It Will Not Be Long“, стр. 159-166; „Heaven Can Begin Now“, стр. 167–176; „The Music of Heaven“, стр. 177-184; „A Call for Us to Be There“, стр. 185-192.

„Христовиот крст ќе биде главен предмет на проучување и песна на откупените низ сета вечност. Во прославениот Христос го гледаат распнатиот Христос. Никогаш нема да заборават дека Оној, чијашто моќ ги создала и ги одржува без бројните светови во вселената, Божјиот мил Син, небесното Величество, Оној пред кого се клањале херувимите и светите серафими – се понизил себеси за да го подигне паднатиот човек; дека ја зел на себе кривицата и срамот на гревот и доживеал лицето на Отецот да се скрие од него и болката за еден загубен свет да го скрши неговото срце на крстот на Голгота. Сознанието дека Оној што ги создал сите светови и кој е Судија на сите созданија, ја напуштил својата слава и се понизил од љубов кон човекот, секогаш ќе буди чудење и восхит во вселената“ (Еленa Г. Вајт, *Големата борба*, стр. 651 оригинал).

„Големата борба е завршена. Грев и грешници нема веќе. Целата вселена е чиста. Насекаде во безмерниот универзум владеат апсолутна хармонија и радост. Од Оној кој создал сѐ тече живот, светлина и радост низ сите светови во бесконечните простори. Од најмалечкиот атом, до најголемиот свет, сѐ што е создадено, и живата и неживата природа, во својата непоматена убавина и совршена радост зборуваат дека Бог е љубов“ (Еленa Г. Вајт, Големата борба, стр. 678 оригинал).

**Прашања за разговор**

`1. Многу посветовени христијани живеат како овој свет да ќе трае вечно (Лука 12,16-21). Како да ги избалансираме нашите земни идеали со нашите небесни приоритети? Како можеме да се заштитиме од она за што нè предупредил Исус во текстот Лука 12 глава?`

`2. Ако небото почнува овде, што би можеле да направиме за нашиот дом и личниот живот да стане мал одраз на небесните принципи?`

`3. Подетално размислете за прашањето поставено на крајот од лекцијата за недела. Која логика се крие зад песимизмот на оние кои не веруваат во вечен живот? Во исто време, се чини дека некои од нив сепак сè уште живеат прилично „среќно“, дури и без никаква надеж во иднината. Како мислите како им успева тоа? Односно, како луѓето успеваат да ги рационализираат проблемите, па дури да бидат и задоволни со животот, без никакво ветување за нешто што би можело да ги чека по смртта?`