---
title: Неговото име на нивните чела
date: 29/12/2022
---

`Прочитајте Откровение 22,3-5. Како можеме да бидеме сигурни дека ќе се најдеме меѓу оние на кои ќе им биде испишано Божјето име на нивните чела? Можеме ли воопшто да бидеме сигурни во тоа?`

По бунтот на Луцифер и падот на Адам и Ева, Бог можел да ги уништи тие двајца грешници. Сепак, како израз на безусловната љубов кон Своите созданија, Бог смислил план да ги спаси сите оние кои го прифаќаат она што Тој го нуди. Тоа е она што го знаеме како „план на спасение“, кој, иако е воспоставен уште пред создавањето на земјата (Ефесјаните 1,3.4; 2. Тимотеј 1,9; Тит 1,2; Откровение 13,8), за прв пат им е изложен на луѓето во Едем, веднаш по Падот. Подоцна тој бил дополнително откриен во типовите и сенките на еврејската служба во светилиштето (2. Мојсеева 25). А тогаш неговиот најцелосен израз е даден во Исусовиот живот, смрт и воскресение (видете Римјаните 5).

Во срцето на планот за спасение е ветувањето за вечен живот, засновано на Исусовите заслуги, кое е упатено до сите кои со вера ја прифаќаат големата жртва принесена на крстот. И пред крстот и по крстот – спасението секогаш се прималоо врз основа на верата, никогаш врз основа на делата, колку и да се тие резултат на нашето спасение.

`Павле напишал за Аврам, кој живеел долго пред Христа, како пример за спасение преку вера: „Зашто ако Авраам се оправдал со дела, тој заслужува пофалба, но не пред Бога. Впрочем што вели Писмото? – ‘Му поверува Авраам на Бога, и тоа му се сметаше за праведност’“ (Римјаните 4,2.3). Како овие стихови ни помагаат да ја разбереме суштината на спасението со вера?`

Затоа можеме да ја имаме сигурноста на спасението ако сме го прифатиле Исуса, ако сме Му се предале, ако се повикуваме на Неговите ветувања, вклучувајќи го и ветувањето за новиот живот што веќе сега го имаме во Него, и ако целосно се потпираме на Неговите заслуги и ништо друго. Аврам верувал и тоа му се припишува како праведност. А истото важи и за нас.

`Ете, тоа значи да го имаме Неговото име напишано на своето чело Ако тоа сега ни е напишано на челото и ако не отстапиме од Него, тогаш тоа ќе биде тука запишано и на новото небо и на новата земја.`