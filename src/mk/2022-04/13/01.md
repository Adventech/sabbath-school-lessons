---
title: Судски процес
date: 17/12/2022
---

### Прочитајте ги библиските текстови:
Матеј 25,31-46; Даниел 7,9-14; 1. Коринтјани 6,2.3; 2. Петрово 2,4-6; Малахија 4,1; Откровение 21,8.

> <p>Запомнете го стихот</p>
> „Зашто сите ние треба да се јавиме пред Христовиот суд. Та секој да прими што заслужил, според она што го извршил во телото свое, било добро или зло“ (2. Коринтјани 5,10).

Ако постои нешто за кое Светото писмо потполно јасно зборува, тоа е реалноста на судот. Бог ќе му суди на светот. Текстовите што го потврдуваат тоа, и во Стариот и во Новиот Завет, многубројни се и недвосмислени. Правдата, која толку многу ни недостасува овде и сега, еден ден ќе се оствари.

Библијата тврди дека Бог е „Најсовршениот во секое знаење“ (Јов 37,16) и дека Тој „знае сè“ (1. Јованово 3,20), вклучувајќи ги и нашите најскриени намери (Проповедник 12,14 ; Еремија 17,10). Можеме да се криеме од кого било и од што било друго, но ништо не е скриено пред Бога.

Она што го подразбира овој факт е дека Нему не му треба суд за сам за себе да го разоткрие животот на секој поединец. Божествените судови се, всушност, божествено усогласување, спроведено во полза на Неговите созданија, и на небото и на земјата. Тоа е процес од космичко-историска природа, бидејќи Луцифер го започнал својот бунт на небото, а потоа го раширил на овој свет (Откровение 12,7-9).

Во текот на оваа седемица ќе го разгледаме судскиот процес на крајот на времето со неговите три главни етапи: предадвентен суд, милениумски суд и извршен суд. Целиот овој процес завршува со потврдување на оправданоста за заслужената втора смрт на злите.