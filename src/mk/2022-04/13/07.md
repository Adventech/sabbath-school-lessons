---
title: За натамошно проучување
date: 23/12/2022
---

Прочитајте ги следните поглавја во делата на Елена Г. Вајт : „Без свадбено руво“, стр. 307 - 319 (оригинал) во книгата *Христовите параболи*; „Пустошење на Земјата“, стр . 653 - 661 и „Големата борба е завршена“, стр . 662 - 673 (оригинал) во книгата *Големата борба*.

„На денот на конечниот суд секоја загубена душа ќе ја сфати природата на своето отфрлање на вистината. Ќе се покаже крстот, а неговото вистинско значење ќе го увиди секој ум што бил заслепен со престапот Пред сцената на Голгота и на нејзината таинствена Жртва, грешниците ќе стојат осудени. Ќе биде отфрлен секој лажен изговор. Човечкиот отпад ќе се појави со својот ужасен карактер. Луѓето ќе видат што избрале. Секое прашање на вистината или заблудата во долгата борба ќе биде објаснето. Пред судот на вселената Бог ќе стои чист од вината за постоењето или траењето на злото. Ќе се покаже дека гревот не го предизвикале божествените прописи. Во Божјето владеење немало недостаток, немало никаква причина за незадоволство. Кога ќе се откријат помислите на секое срце, тогаш и верните и бунтовниците ќе се обединат во објавувањето: ‘Праведни и вистинити се патиштата твои, Цару на народите Кој не ќе се бои од тебе, Господе, и не ќе го прослави твоето име?... зашто се покажаа твоите праведни судови’ (Откровение 15,3.4)“ (Елена Г Вајт, *Копнежот на вековите*, стр. 58 оригинал).

**Прашања за разговор**

`1. „Ако се потпирате само на себеси и одбивате својата волја да му ја покорите на Бога, вие се определувате за смрт. За гревот, каде и да се наоѓа, Бог секогаш е оган што изгорува. Ако го изберете гревот и одбивате да се откажете од него, Божјата присутност која го уништува гревот, ќе ве уништи и вас“ (Елена Г. Вајт, *Мисли од Гората на блаженствата*, стр. 62 оригинал). Како тој цитат ни помага да ја разбереме природата на извршниот суд?`

`2. Разговарајте подетално за таа мисла (претставена на крајот од лекцијата за вторник) дека никој од изгубените нема да се соочи со својата конечна пресуда сè додека откупените не станат дел од тој судски процес. И повторно, што нè учи тоа за Божјата отвореност и транспарентност? Зошто таа транспарентност е толку важна за вселената во која владее љубовта?`

`3. На кој начин учеството на илјадагодишниот суд ќе може да им даде утеха на светите поради нивните најблиски кои ќе бидат изгубени?`