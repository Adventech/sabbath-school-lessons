---
title: Предадвентниот суд
date: 19/12/2022
---

Концептот на судот пред Христовото враќање, или, како што ние го нарекуваме, предадвентен суд, се наоѓа на многу места во Светото писмо.

`Прочитајте го следниве текстови: Даниел 7,9-14; Матеј 22,1-14; Откровение 11,1.18.19; Откровение 14,6.7. Како овие текстови го расветлуваат поимот предадвентен истражен суд во небесната судница? Кое е значењето на еден таков суд?`

Концептот за предадвентен истражен суд над Божјиот народ се заснова на три основни библиски учења.

Едното е дека сите мртви – праведни и неправедни – остануваат во своите гробови во несвесна состојба сѐ до конечното воскресение (Јован 5,25-29).

Второто е постоењето на сеопшт суд над сите луѓе (2. Коринтјани 5,10; Откровение 20,11-13).

Третото е фактот дека првото воскресение ќе биде блажена награда за сите праведни, додека второто воскресение ќе донесе вечна смрт на злите (Јован 5,28.29; Откровение 20,4-6.12-15).

А бидејќи на сите луѓе им се суди, тоа значи дека треба да им се суди пред воскресението, затоа што тие својата вечна награда ќе ја добијат при воскресението.

Книгата на пророк Даниел ни помага да го разбереме и времето и природата на предадвентниот суд. На крајот од 2300 симболични денови – 1844 година – требало да се очисти небесното светилиште (Даниел 8,14, споредете со Евреите 9,23) и да започне предадвентниот истражен суд (Даниел 7,9-14), што всушност се два различни начини за да се опише еден ист настан. И тој суд заседава „во полза на светиите од Севишниот“ (Даниел 7,22 NKJV). Затоа, тоа е добра вест за Божјиот народ.

Во текстот Матеј 22,1-14, Исус зборува за проверка на сватовите воопшто пред свадбената гозба воопшто да започне.

А во книгата Откровение, за предадвентниот истражен суд се зборува како мерење на оние „што се поклонуваат“ во Божјиот храм (Откровение 11,1) и објавување дека „настапи часот на Неговиот суд“ (Откровение 14,6.7; споредете со текстот Откровение 14,14-16).

`Како би требало нашето знаење за судот на небото да влијае на тоа како живееме овде на земјата?`