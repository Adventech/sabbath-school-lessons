---
title: Втората смрт
date: 22/12/2022
---

Бог ја води човечката историја кон кулминација на крајот на времето. По завршување на милениумот, сите починати зли ќе бидат подигнати од гробовите за да им биде изречена последната пресуда (Откровение 20,5.11-15). Тогаш, кога ќе заврши целиот судски процес, и кога ништо не ќе може да се додаде на него, дури и злите ќе признаат дека Бог е праведен . „Имајќи ги пред очи сите факти на големата борба, целата вселена - како оние што му останале верни, така и оние што паднале – едногласно извикнува: ‘Праведни и вистинити се твоите патишта, Цару на народите‘. И самиот сатана е „прислен да ја признае Божјата праведност и да се поклони пред Христовата премоќ“ (Еленa Г Вајт, *Големата борба*, стр. 670, 671 оригинал).

`Прочитајте ги следните стихови: Малахија 4,1; Откровение 20,14.15; Откровение 21,8. Колку ефикасни ќе бидат „огненото езеро“ и „втората смрт“?`

Конечното уништување на сатаната, на неговите ангели и сите зли луѓе ќе го исчисти универзумот од гревот и од неговите последици. Сепак, дури и тоа конечно уништување на злите е дело на Божјата љубов, не само кон светите, туку и кон самите зли. Бидејќи тие повеќе би сакале да умрат отколку да живеат во присуството на Бога, кој за гревот е „оган што изгорува“ (Евреите 12,29).

„Тие (изгубените) би сакале да побегнат од ова свето место. Радо би прифатиле уништување само да можат да се скријат од лицето на Оној кој умрел да ги спаси. Судбината на грешниците е запечатена со нивниот личен избор. Нивното исклучување од небото е нивна самоволна одлука, а од страна на Бога праведна и милосрдна“ (Елена Г. Вајт, *Големата борба*, стр. 543 оригинал).

Според тоа, конечното уништување на гревот и грешниците – за разлика од небиблиската теорија за нивно вечно мачење во пеколот – обезбедува праведна и соодветна казна за какво било зло што луѓето го направиле. Исто така, тоа потврдува дека гревот имал свој почеток и дека ќе има крај. Тогаш целата вселена ќе се врати во првобитното совршенство, пред гревот, злото и непослушноста да се појават необјасниво и без никакво оправдување.

Слава на Господа што Тој, како наш „праведен судија“ (2. Тимотеј 4,8), ќе донесе правилна одлука да им даде бесмртност на праведните и вечна пропаст на злите.

`Зошто не би било правилно Бог да ги спаси сите на крајот? Зошто е тоа во суштина многу лоша идеја?`