---
title: За натамошно проучување
date: 14/10/2022
---

Во книгата *Големата борба* од Елена Г. Вајт прочитајте го поглавјето со наслов „Првата голема измама“, стр. 531-550 оригинал.

Ако некогаш сте имале операција и сте биле подложени на општа анестезија, можеби имате бледа претстава за тоа како изгледа смртта. Но, дури и тогаш, додека сте под анестезија, вашиот мозок сè уште функционира. А замислете како им е на мртвите, кога целата мозочна активност целосно престанува Според тоа, она што човекот ќе го доживее при смртта е затворање на очите, а потоа, според случајот на секој мртов човек што некогаш живеел, следното нешто за што ќе стане свесен ќе биде или второто доаѓање на Исуса Христа, или неговото враќање по Милениумот (видете Откровение 20,7-15). До тој момент сите мртви, праведни и зли, навидум, ќе почиваат само за миг. За нас, живите, се чини дека смртта трае долго. На живите им делува така, но за мртвите тоа е само момент.

„Кога би било вистина дека душите на сите луѓе во мигот на смртта веднаш заминуваат на небото, тогаш ние побргу би посакале смрт отколку живот. Мнозина, заведени со ова верување, му ставиле крај на својот живот. Кога ќе ги совладаат грижи, тешкотии и разочарувања, им се чини полесно да ја прекинат слабата нишка на животот и да се вивнат во мили ната на вечниот свет“ (Елена Вајт, *Големата борба*, стр. 539 ориг.).

„Никаде во Светото писмо не пишува дека праведниците ја примаат својата награда или грешниците казната во мигот на смртта. Патријарсите и пророците не оставиле вакво тврдење. Христос и неговите апостоли не го навестиле тоа. Библијата јасно учи дека мртвите не одат директно на небото, туку дека спијат до воскресението“ (Исто, стр. 549, 550).

**Прашања за разговор**

`1. Како библиското сфаќање на човечкото суштество како целина ‒ кое останува свесно само како неподелена личност ‒ ни помага подобро да ја разбереме природата на смртта?`

`2. Теоријата за природна бесмртност на душата, со своите безбројни ограноци, го освоила целиот свет. Тогаш зошто нашето учење за состојбата на мртвите е толку значајно? Зошто, дури и меѓу христијаните, наидуваме на толку силно противење на ова прекрасно учење?`

`3. Како разбирањето на состојбата на мртвите треба да нѐ заштити од нешто што би можело да „се појави“ пред нашите очи? Односно, зошто не можеме секогаш да веруваме во она што го гледаме, особено ако го гледаме, или мислиме дека го гледаме, духот на некој мртов роднина, како што некои тврдат дека го виделе?`