---
title: Разбирање на човечката природа
date: 08/10/2022
---

### Прочитајте ги библиските текстови:
1. Мојсеева 1,24-27; 1. Мојсеева 2,7.19; Матеј 10,28; Проповедник 12,1-7; 1. Царевите 2,10; 1. Царевите 22,40.

> <p>Запомнете го стихот</p>
> „И Господ Бог го создаде човекот од земен прав и му дувна во лицето дух животен; и човекот стана жива душа“ (1. Мојсеева 2,7).

Напнатоста меѓy зборовите на Божјата реч, „Ќе умреш“ (1. Мојсеева 2,16.17) и противречното ветување на сатана, „Нема да умрете“ (1. Мојсеева 3,4), не била ограничена само на Едемската градина. Таа одекнува низ целата историја.

Многумина се трудат да ги усогласат зборовите на сатаната со Божјите. Според нив, опомената „ќе умреш“ се однесува само на расипливото физичко тело, додека ветувањето „нема да умрете“ претставува алузија на бесмртна душа или бесмртен дух.

Но, тој пристап е неодржлив. На пример, можат ли да се помират противречните зборови на Бога и сатаната? Дали постои нематеријална душа или дух што ја преживува физичката смрт во свесна состојба? Постојат многу филозофски, па дури и научни обиди да се одговори на овие прашања. Меѓутоа, како христијани кои својата вера ја темелат на Библијата, мораме да бидеме свесни дека Семоќниот Бог, Оној што нè создал, исто така нè познава совршено (види Псалми 139). Затоа, само во Светото писмо, Неговото Слово упатено до нас, може да најдеме одговори на овие клучни прашања.

Оваа седмица ќе разгледаме како Стариот завет ја дефинира човечката природа и состојбата на мртвите.