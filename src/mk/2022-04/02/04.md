---
title: "Нема да умрете"
date: 04/10/2022
---

`Прочитајте го текстот од 1. Мојсеева 3,4. На колку различни начини оваа лага се повторувала низ вековите?`

Еден моќен израз на таа лага е општото верување во бесмртност на душата. Овој термин бил основа на многу древни религии и филозофии Во древниот Египет, тоа го поттикнало обичајот на мумификација и погребна архитектура како што се гледа, на пример, во пирамидите.

Истата теорија станала еден од главните столбови на грчката филозофија. На пример, во книгата на Платон „Држава“, Сократ го прашува Глаукон: „Дали си свесен дека нашата душа е бесмртна и дека никогаш не пропаѓа?“ Во друго дело на Платон, Федон, Сократ продолжува со истиот тон, изјавувајќи: „Душата е бесмртна и непропадлива, и нашите души навистина ќе живеат во Адот. „Овие филозофски поставки обликувале голем дел од западната култура, па дури и постапостолското христијанство. Но, тие потекнуваат од многу порано, од едемската градина и водат директно од самиот сотона.

Во срцевината на едемското искушение е уверувањето на сатаната упатено кон Ева: „Нема да умрете“ (1. Мојсеева 3,4). Со ова нагласено тврдење, сатаната го ставил својот збор над Божјата реч.

`Спротивно на учењето за бесмртност на душата, на што нè учат следните стихови и како можеме да ги искористиме за да ја побиеме тaa лагa? (Псалми 115,17; Јован 5,28.29; Псалми 146,4; Матеј 10,28; 1. Коринтјани 15,51-58).`

Сатанската теорија за вродена бесмртност на душата опстојува дури и во нашиот современ свет. Книгите, филмовите и ТВ програмите продолжуваат да ја шират идејата дека ние, кога ќе умреме, едноставно преминуваме во друга состојба на свеста. Штета што оваа лага се објавува и од многу христијански проповедници. Дури и науката се вмешала. Постои организација во САД која се обидува да произведе технологија која, како што тврдат, ќе ни овозможи да контактираме со мртвите, за кои тие веруваат дека сѐ уште се живи, но постојат како ПМЛ (постматеријални личности). Со оглед на широкото ширење на оваа заблуда, не е ни чудо што оваа измама ќе игра клучна улога во завршните настани од човечката историја.

`На кој начин оваа лага се манифестира во вашата култура? Зошто мора повеќе да се потпираме на Божјата реч отколку на нашите сетила?`