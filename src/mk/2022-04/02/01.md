---
title: Смрт во грешниот свет
date: 01/10/2022
---

### Прочитајте ги библиските текстови:
1. Мојсеева 2,16.17; 1. Мојсеева 3,1-7; Псалми 115,17; Јован 5,28.29; Римјаните 5,12; 2. Коринтјани 5,21.

> <p>Запомнете го стихот</p>
> „Затоа што гревот влезе во светот преку еден човек, а преку гревот ‒ смртта, по таков начин и смртта премина на сите луѓе преку еден човек, зашто сите зашто сите згрешија“ (Римјаните 5,12).

Христос бил божествен Посредник преку кого Бог го донел во постоење нашиот свет и целата вселена (Јован 1,1-3.10; Колосјани 1,16; Евреите 1,2). Но, кога Бог Отецот му ја укажал таа посебна чест на Христа и објавил дека заедно ќе го создадат овој свет, „Луцифер почувствувал завист и љубомора кон Исуса Христа“ (Еленa Вајт, *The Story of Redemption*, стр. 14) и смислил заговор против Него.

Откако бил исфрлен од небото, сатаната решил да ја „уништи среќата на Адам и Ева“ на земјата и на тој начин „да предизвика тага на небото“. Мислел дека „ако може да ги наведе (Адама и Ева) во непослушност на кој било начин, Бог ќе донесе одлука да ги помилува, за да може потоа тој и сите паднати ангели на законски начин да ја делат Божјата милост со нив“ (Елена Вајт, *The Story of Redemption*, стр. 27). Сосема свесен за стратегијата на сатаната, Бог ги предупредил Адам и Ева да не се изложуваат на искушенија (1. Мојсеева 2,16.17). Тоа значи дека уште тогаш, додека овој свет бил совршен и беспрекорен, постоеле јасни граници кои луѓето биле повикани да ги почитуваат.

Оваа седмица, ќе размислиме за падот на Адам и Ева, за тоа како гревот и смртта го зафатиле нашиот свет и како Бог уште во Едем го посеал семето на надеж за човештвото.