---
title: За натамошно проучување
date: 07/10/2022
---

Во книгите на Елена Г. Вајт прочитајте ги следните поглавја: „Искушение и пад“, стр. 52-62 (оригинал) и „План за откуп“, стр. 63-70 (оригинал) во книгата *Патријарси и пророци*; „Познавање на доброто и злото“, стр. 23-27 (оригинал) во книгата *Воспитување*.

Во последниве години било правено истражување за појавата позната како „искуство на блиска смрт“ (ИБС). Она што се случува е дека луѓето „умираат“, во смисла дека нивното срце престанува да чука и тие престануваат да дишат. Но, потоа тие се враќаат во живот, со фантастични приказни за тоа како лебделе на друго ниво на реалноста, каде сретнале некое светло суштество. Некои дури спомнуваат средби со одамна починати роднини. Многу луѓе, дури и христијани, кои не ја разбираат вистината за смртта, веруваат дека овие приказни се дополнителен доказ за бесмртностa на душата. Сепак (и ова треба да биде најјасно предупредување дека нешто не е во ред), повеќето од оние кои доживеале такви искуства тврдат дека духовните суштества што ги сретнале во таа прилика им упатувале утешни зборови и убави мисли за љубов, мир и добрина. Но, тие не слушнале ништо за спасението во Христа, за гревот и за судот. Ако навистина го почувствувале претвкусот на христијанскиот живот по смртта, зар не би требало во исто време да видат барем малку од најосновните христијански учења? Сепак, она што го учат звучи главно како Њу Ејџ догма, што објаснува зошто луѓето по такво искуство генерално стануваат помалку наклонети кон христијанството отколку пред „смртта“. Освен тоа, зошто ниеден од христијаните кои се убедени дека нивниот ИБС е предвкус на христијанското небо, никогаш не ја слушал христијанската теологија за време на тоа искуство, наместо присуството на голема доза сентиментализам од Њу Ејџ? Одговорот е дека тие биле измамени од истото суштество кое ја измамило Ева во Едем, и тоа со помош на истата лага. (Видете ја лекција 11).

**Прашања за разговор**

`1. Како искуството на Адам и Ева ни покажува дека Божјето простување не ги укинува нужно и сите последици од гревот? Зошто ова е толку важна вистина што секогаш треба да ја имаме на ум?`

`2. Дрвото за познавање на доброто и злото било непријателски „маѓепсан терен“ за Адам и Ева. На каков „маѓепсан терен“ ние сме искушани да стапиме?`

`3. Сатаната се обидува да го наведе Божјиот народ да верува дека „Христовите барања се помалку строги отколку што се верувало порано, и дека со прилагодување на светот тие ќе имаат поголемо влијание врз световните луѓе“ (Елена Вајт, Testimonies to Ministers and Gospel Workers, стр. 474). Што треба да направиме за да не паднеме во оваа вешто поставена стапица?`