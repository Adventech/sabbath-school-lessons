---
title: Измамите на последното време
date: 03/12/2022
---

### Прочитајте ги библиските текстови:
Матеј 7,21-27; Јован 11,40-44; 1. Петрово 3,18; 1. Самуил 28,3-25; Ефесјаните 6,10-18.

> <p>Запомнете го стихот</p>
> „И не е за чудење! Па и самиот сатана се преправа во ангел на светлината; па затоа и не е големо нешто ако и служителите негови се преправаат како слуги на правдата; но нивниот крај ќе им биде според делата нивни“ (2. Коринтјани 11,14.15).

Нашиот современ свет стана зовриен котел од сето натприродно и мистично, за што во голема мера придонесува Холивуд, кој не бега од снимање филмови на тема религија и мистицизам, правејќи од тоа вистинска турли-тава од секакви измами и заблуди. Старата лага, „Нема да умрете“ (1. Мојсеева 3,4), исто така послужила како инспирација за некои од најчитаните книги и најгледаните филмови на претходната деценија, како и за многу популарни видеоигрички. Неспорно е дека се наоѓаме на маѓепсан сатански терен, кој може да се појави во безброј облици, а во некои случаи дури може да биде скриено и под превезот на науката.

Еден од најизмамните феномени е она што се нарекува „искуства на блиска смрт“ (ИБС), при што оние што „умреле“ се враќаат во живот со приказни за задгробен живот. Многумина на овие настани гледаат како доказ за бесмртност на душата!

Во текот на оваа седмица ќе разгледаме некои од измамите на последното време, вклучувајќи го и мистицизмот, искуствата блиски до смрт, реинкарнацијата, некромантијата, обожавањето на предците и други. Тоа се опасни појави за кои треба да бидеме свесни, но без да се изложуваме на нивно влијание.