---
title: За натамошно проучување
date: 09/12/2022
---

Во книгата *Евангелизам* од Елена Г. Вајт, прочитајте го поглавјето со наслов: „Лажни теории, култови и тајни друштва“, стр. 602-609 ориг. Ако сте во можност, прочитајте го и поглавјето: „Spiritism“, стр. 86-93 во книгата *Confrontation*.

Една фондација објавилa дека работи на технологија која ќе ни овозможи да контактираме со починатите „преку пораки, телефонски повици и видеоконференции“. Нарекувајќи ги мртвите PMO (постматеријални лица), членовите на фондацијата тврдат на нивната веб-страница дека по смртта луѓето едноставно преминуваат „во друга фаза на вечноста“, но „ја задржуваат свеста, идентитетот и основните аспекти на нивниот претходен физички изглед“. А сега тие, наводно, развиваат, во три фази, технологија која ќе овозможи комуникација меѓу материјалните и постматеријалните лица.

Првата фаза ќе „овозможи испраќање пораки и допишување со постматеријалните членови на семејството, пријателите и експертите од сите области“. Втората фаза би требало да „ни овозможи разговор со драгите луѓе кои живеат на другата страна на вечноста. А третата фаза, како што велат, ќе ни овозможи „да ги слушнеме и видиме оние кои го доживуваат ова поле на неограничени можности од другата страна“.

Она што посебно застрашува е начинот на кој тие тестираат дали мртвите со кои стапуваат во контакт се навистина оние што велат дека се „На пример“, се вели на веб-страницата, „ожалостен родител може да го постави следново прашање на синот или ќерката што починале: „Дали имаше куче по име Снупи кога беше дете? Дали ти подаривме џебно ноже за твојот десетти роденден?“ Интересно е да се согледа сето ова во светлината на следното предупредување: „Понекогаш на луѓето им се јавуваат духовни суштества во вид на нивните умрени пријатели и роднини и им раскажуваат настани што се поврзани со нивниот живот, или имитираат некои постапки кои на покојниците им биле својствени во текот на животот“ (Еленa Вајт, *Патријарси и пророци*, стр. 684 ориг.).

**Прашања за разговор**

`1. Користејќи го изговорот дека тоа е културно прифатливо, многу христијани следат сè што промовираат медиумите. Меѓутоа, кои библиски принципи треба да го водат нашиот однос спрема медиумите, особено кога тие отворено промовираат ставови за кои знаеме дека се погрешни и измамливи (види Псалми 101,1-8; Изреки 4,23; Филипјаните 4,8)?`

`2. Како можеме да им помогнеме на другите да ги надминат сатанските измами на последното време без самите ние да потпаднеме под нивното заводливо влијание?`

`3. Во тоа како „Самоил“ бил повикан од гробот, многу христијани гледаат библиски доказ дека мртвите продолжуваат да живеат Како тој извештај ни покажува дека не можеме да се потпреме само на еден текст или настан за да се утврди една доктрина, туку мораме да разгледаме сè што вели Библијата за одредена тема?`