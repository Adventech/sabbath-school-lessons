---
title: Приносите и богослужението
date: 24/01/2023
---

Библијата не ни дава некој строго зацртан редослед на активностите за време на богослужението. Сепак, се чини дека најмалку четири детали се секогаш присутни во богослуженијата. Во Новиот завет тој список вклучува проучување/проповедање, молитва, музика и давање десеток и приноси.

Три пати годишно сите Израелци (и нивните семејства) требало да се појават пред Господа во Ерусалим. И јасно било речено: „И никој не смее да се јавува пред Господ со празни раце“ (5. Мојсеева 16,16). Со други зборови, дел од богослужбата бил посветен на враќањето на десетокот и давањето приноси. На Пасха, Педесетница и на празникот Сеници, Божјите деца ги донесувале своите десетоци и приноси. Тешко е и да се замисли некој да дојде на тие празници со празни раце.

Според тоа,за древниот Израел, давањето десеток и приноси претставувало централен дел од искуството на богослужението. Обожавањето, вистинското обожавање, подразбира изразување на пофалба и благодарност кон Бога, но не само со зборови, песни и молитви, туку и со донесување приноси во домот Господов. Тие ги носеле во храмот, а ние ги носиме во црква во сабота (барем како еден од начините да ги вратиме нашите десетоци и приноси), што претставува чин на богослужение.

`Прочитајте ги следните текстови: 1. Летописи 16,29; Псалми 96,8.9 и Псалми 116,16-18. Како можеме, начелата што се изнесени тука, да ги примениме на нашето сопствено искуство на богослужение?`

Како Божји деца, задолжени да управуваме со Неговите работи на земјата, имаме привилегија, можност и одговорност да му ги носиме нашите приноси. Ако Господ ни дал деца да ги воспитуваме за Него, тогаш радоста од давање десеток и приноси треба да ги поделиме со нив за време на саботната школа и црковните служби. На некои места, луѓето враќаат десеток преку интернет или на некој друг начин. Како и да го правиме тоа, давањето на десетокот и приносите претставуваат дел од нашето искуство на прославување на Бога.

`Какво е вашето лично искуство во врска со улогата што ја има враќањето на десетокот и приносите во рамките на богослужението? Како тој обичај влијае на вашиот однос со Бога?`

---

#### Додаток: Утрински стих

**Сјајната ѕвезда Деница:** Откровение 14,12.
