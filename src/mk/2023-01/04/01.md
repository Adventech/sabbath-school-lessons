---
title: Приноси за Исуса
date: 21/01/2023
---

### Прочитајте ги библиските текстови:
2. Коринтјани 9,6.7; 5. Мојсеева 16,17; Псалми 116,12-18; 1. Летописи 16,29; Марко 12,41-44; Марко 14,3-9.

> <p>Запомнете го стихот</p>
> „Што да Му дадам на Господ за сите негови добрини што ми ги направи мене? Ќе ја земам чашата на спасението и името на Господ ќе го повикам. Заветите ќе Му ги упатам на Господ пред целиот Негов народ“ (Псалми 116,12-14).

Покрај десетокот, тука се и приносите, кои се издвојуваат од оние 90 проценти што ни остануваат откако ќе му го вратиме десетокот на Бога. Тука почнува великодушноста. Божјиот народ давал различни видови на приноси, како што се жртвите за грев како одговор на Божјата милост, или жртвите на благодарност за Неговата заштита, за благословите за здравје, благосостојба и секогаш присутна помош. Се давале и прилози за сиромашните, како и за изградба и одржување на богослужбеното место.

Кога ќе ја земеме предвид големината на Божјите дарови за нас, тогаш нашето дарување почнуваме да го гледаме како нешто повеќе од собирање средства за асфалтирање на паркингот пред црквата или купување хорски униформи. Ние ги принесуваме нашите дарови како одговор на она што Бог го направил за нас, особено преку Исусовата жртва. „Ние Го љубиме, бидејќи Тој отпрвин нè возљуби“ (1. Јованово 4,19) И тогаш црквата, без разлика дали е на локално, обласно или светско ниво, ги користи нашите дарови за да го унапреди Божјото дело. Оваа седмица ќе разгледаме што има да каже Библијата за приносите како еден вид на управување со Божјите работи на земјата.

