---
title: За натамошно проучување
date: 27/01/2023
---

Во небесната „книга за спомен“ се запишува и финансиската верност на членовите на Божјото семејство. „Ангелот записничар прави белешка за секој прилог посветен на Бога и положен во ризницата, како и за конечниот резултат од вака собраните средства. Божјото око ја набљудува секоја паричка што е посветена на Неговото дело и гледа дали дарителот го направил тоа од срце или безволно. Се бележи и мотивот за давање Оние кои се самопожртвувани и посветени, кои на Бога му го враќаат она што е Негово, како што Тој бара од нив, ќе бидат наградени според нивните дела. Дури и ако така посветените средства погрешно се користат, па целта што давателот ја имал на ум не е постигната – на Божја слава и за спасение на душите – оние што принеле жртва со искреност во својата душа, имајќи ја на ум само Божјата слава, нема да остане без својата награда“ (Еllеn G. Whitе, *Теstimonies for the Church*, vol. 2, стр. 518).

„Бог сака луѓето да се молат и да прават планови за напредување на Неговото дело. Меѓутоа, како Корнелиј, ние треба да ги здружиме молитвите со давање. Нашите молитви и милостини треба да излегуваат пред Бога како спомен. Верата без дела е мртва, а без жива вера не е возможно да му се угоди на Бога. Додека се молиме, треба да правиме сè од наша страна, вложувајќи и труд и средства за исполнувањето на нашите молитви. Ако постапуваме согласно нашата вера, нема да бидеме заборавени од Бога. Тој го забележува секој чин на љубов и самооткажување. Тој ќе ги отвори патиштата за да можеме да ја покажеме нашата вера преку дела“ (Еllеn G. Whitе, *Аtlantic Union Gleaner*, Јunе 17, 1903).

**Прашања за разговор**

`1. Во која смисла молитвата и давањето одат заедно? Односно, како молитвата може да ни помогне да знаеме што треба да дадеме, кога и колку да дадеме?`

`2. Едно добро познато списание во САД објави сторија за млади професионалци од Волстрит кои заработуваат огромни суми пари, а сепак се несреќни, празни, исплашени и загрижени. Еден од нив, портфолио менаџер, изјави: „Какво значење ќе има по мојата смрт тоа што успеав да додадам во моето портфолио уште еден процент од профитот? Какви поуки можеме да извлечеме од оваа сторија кога станува збор за тоа како давањето, дури и самопожртвуваното давање, може да биде од голема духовна корист за давателот, бидејќи ни помага да се ослободиме од „примамливото богатство“ (Матеј 13,22)?`

`3. Во гореспоменатиот цитат на Елена Г. Вајт, забележете ја забелешката за средствата што „погрешно се користат“. Зошто е важно ние, како даватели, да ја имаме на ум нејзината крајна порака?`

---

#### Додаток: Утрински стих

**Светец Израелев:** Матеј 21,37.
