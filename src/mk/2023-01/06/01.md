---
title: Собирање богатство на небото
date: 04/02/2023
---

### Прочитајте ги библиските текстови:
1. Мојсеева 6,5-14; Евреите 11,8-13; 2. Коринтјани 4,18; 1. Мојсеева 13,10-12; 1. Мојсеева 32,22-31; Евреите 11,24-29.

> <p>Запомнете го стихот</p>
> „Зашто каква полза има човек, ако го придобие целиот свет, а на душата своја и напакости? Или каков откуп ќе даде човек за својата душа?“ (Марко 8,36.37).

Исус ни ја дал најдобрата инвестициска стратегија на светот кога изјавил: „Не собирајте богатства на земјата, каде што ги јаде молецот и ’рѓата, и каде што крадците ги поткопуваат и крадат; но собирајте си богатства на небото, каде што ни молец, ниту ’рѓа ги јаде, и каде што крадци не ги поткопуваат, ниту крадат“ (Матеј 6,19.20). А потоа заокружил велејќи: „Зашто, каде што е богатството ваше, таму ќе биде и срцето ваше“ (Матеј 6,21). Со други зборови: покажи ми на што ги трошиш парите, а јас ќе ти покажам каде ти е срцето. Бидејќи, каде и да ги вложите вашите пари, вашето срце сигурно ќе ве следи, ако веќе не ве престигнало.

Дали сакате вашето срце да биде подготвено за Божјето царство? Ако е така, тогаш вложете ги вашите пари таму каде што ќе жнеат вечни награди. Вложувајте го вашето време, вашите пари и вашите молитви во Божјото дело. Ако го правите ова, наскоро ќе станете уште позаинтересирани за тоа дело, а и вашето срце ќе ве следи. Оваа седмица ќе ги разгледаме оние текстови и илустрации кои ни покажуваат како да собираме богатство на небото и, на крајот, да ја пожнееме вечната награда.

---

#### Додаток: Утрински стих

**Драгоцен Спасител:** Матеј 25,36.
