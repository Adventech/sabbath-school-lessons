---
title: За натамошно проучување
date: 10/02/2023
---

Бог ја испочитувал својата страна на заветот така што го благословил Аврама. А Аврам, од своја страна, му оддал чест на Бога со тоа што не собирал богатства на земјата. „Наследството што му го ветил Бог на својот народ не е на овој свет. Аврам на овој свет немал земја ’ниту една стапка‘ (Дела 7,5). Бил мошне богат со подвижно богатство што го употребувал да го слави Бога и да им помага на ближните, но овој свет не го сметал за свој роден крај. Господ го повикал да ги напушти своите идолопоклонички земјаци и за вечни времиња му ја ветил хананската земја; но сепак, неа не ја наследиле ниту тој, ниту неговиот син, ниту синовите на неговиот син. Кога посакал да има посебно место да ги закопа своите мртви, и тоа морал да го купи од еден Хананец. Единствениот негов имот во ветената земја се состоел од една гробница изделкана во камен во пештерата Макпела“ (Е.Г. Вајт, *Патријарси и пророци*, стр. 169 ориг.).

Во текот на животот, понекогаш сме во искушение да се насочиме кон богатството и задоволствата. Потребна е силна вера за да се практикува одложувањето на задоволствата. „Нему примамливо му ја истакнувале сјајната фараонова палата и владетелскиот престол, но тој знаел дека во тие господствени одаи се кријат уживања поради кои човекот го заборава Бога. Преку велелепноста на раскошниот двор и над владетелската круна, неговиот поглед бил насочен кон повисоките почести што ќе им бидат укажани на светците на Севишниот во неговото царство неопогането со валканост на гревот. Тој во вера ги видел круните и венците на непоминливата слава што ќе ги стави небесниот Цар на главите на победниците. Таа вера му дала храброст да ги напушти горделивите великодостојници на египетскиот двор и да му се придружи на сиромашниот, понизен и презрен народ кој, наместо да му служи на гревот, решил да му служи единствено на Бога“ (*Патријарси и пророци*, стр. 246 ориг.).

**Прашања за разговор**

`1. Што ќе се случи со нашиот имот кога ќе дојде Исус? (Видете 2. Петрово 3,10.) Што впрочем може со него да се случи, дури и пред да дојде Исус? (Видете Матеј 6,20.) Тогаш, зошто е важно секогаш да се гледаат работите од вистинската перспектива?`

`2. Исус предупредувал за нешто што го нарекол „измамливоста на богатството“ (Марко 4,19). Што сакал да каже со тоа? Како може богатството да нè измами?`

`3. Разговарајте како класа за сите начини на кои Мојсеј можел да го оправда останувањето во Египет, наместо да остави сè зад себе, за да побегне со толпата робови во неплодната пустина? Што, во крајна линија, можело да го доведе до таква одлука?`

---

#### Додаток: Утрински стих

**Голем учител:** Римјаните 7,18.
