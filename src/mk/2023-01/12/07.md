---
title: За натамошно проучување
date: 24/03/2023
---

Овде изнесуваме сликовит приказ на едно црковно семејство кое, во финансиска смисла, верно управува со Божјите работи на земјата.

**Визија за повереничко управување во адвентистичките цркви насекаде во светот:**

Тоа се случува некаде во иднината. Пасторите и локалните црковни водачи успешно создале соодветна средина за добро повереничко управување во црквата. Тие го учеле, го подготвувале, го поддржувале и го охрабрувале црковното семејство да управува на библиски начин со финансиските средства.

Луѓето ги применуваат библиските принципи во сопствениот живот Тие се сè подарежливи во давањето прилози, редовно одвојуваат одредена сума за непредвидени ситуации и се ослободуваат од потрошувачкиот долг.

Нивниот начин на живот е обележан со умереност, дисциплина и задоволство. Парите се отстранети од нивниот пиедестал и луѓето сè повеќе растат во личното заедништво со Бога Создателот.

Сабота е наутро и луѓето пристигнуваат на богослужение. Нивното држење зрачи со спокојство – нема вознемиреност за финансиски прашања, тие зрачат со чувство на задоволство и благодарност.

Брачните судири околу парите речиси целосно се исчезнати. Луѓето му пристапуваат на богослужението со чувство на исчекување на Божјото присуство и Неговото дејствување меѓу нив.

Црковните служби се финансиски целосно покриени и имаат силно влијание. Тие допираат со Христовата љубов, на многу опиплив начин, до оние на кои им е потребна.

Обезбедени се средства за одржување на црковните објекти кои се целосно погодни за служба и се одржуваат во одлична состојба.

Прашањето со кое сите се соочуваме е: „Што нè повикува Бог да правиме со средствата што ни ги доверил, какви и да се тие?

**Прашања за разговор**

`1. Разговарајте во класата за тоа како да ги разбереме двете многу јасни библиски учења: за спасението со вера и наградувањето според делата Како да ги усогласиме овие два концепта?`

`2. Зошто учењето да бидеме задоволни со она што моментално го поседуваме не значи дека не треба да се стремиме да ја подобриме нашата финансиска состојба? Односно, зошто овие идеи не се нужно во судир?`

`3. Нема сомнеж дека еден ден нас нè чека вечноста. Какви одлуки носиме денес, дури и „малите“, а со помош на кои одредуваме каде ќе ја поминеме таа вечност?`


---

#### Додаток: Утрински стих

**Учител пратен од Бога:** Јован 13,13.
