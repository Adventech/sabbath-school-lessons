---
title: Награди за верност
date: 18/03/2023
---

### Прочитајте ги библиските текстови:
Евреите 11,6; Исаија 62,11; Римјаните 6,23; Јован 14,1-3; Откровение 21; Матеј 25,20-23; Римјаните 8,16-18.

> <p>Запомнете го стихот</p>
> „Господарот му рече: 'Убаво, добар и верен слуго! Во малку беше верен, над многу ќе те поставам; сподели ја радоста со својот господар!'“ (Матеј 25,21).

Иако никогаш не би можеле да го заработиме спасението, Библијата ја користи нашата надеж во наградата за да нè поттикне, како незаслужни приматели на Божјата благодат, да живееме живот со вера. Зашто, на крајот на краиштата, за сè што добиваме можеме да благодариме, секогаш и единствено, на Божјата благодат.

Како што напишал Давид: „Непорочен е Законот Божји – душите ги укрепува; верно е откровението на Господ – ги учи неуките, и Господовите повелби се праведни – го веселат срцето; Господовата заповед зрачи светлина; ги просветлува очите. Страхопочитта кон Господ е чистапребива довека; судовите Господови се вистина – сите се праведни; поскапи се од злато и од скапоцени камења – послатки се од восочен мед. Слугата Твој ги пази; а кој ги пази, голема награда добива“ (Псалми 19,7-11).

Библијата на различни места зборува за нашата награда, за она што, благодарение на Христа, ни е ветено дека ќе го примиме по Неговото второ доаѓање, и откако ова страшно искуство со гревот ќе заврши еднаш засекогаш.

Според тоа, што ни е ветено и какви гаранции имаме дека тоа ќе го добиеме?