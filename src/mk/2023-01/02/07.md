---
title: За натамошно проучување
date: 13/01/2023
---

Секогаш кога Божјиот народ, во кој било период од земската историја, радосно и доброволно го спроведувал Неговиот план за систематско добродетелство (десеток), со своите дарови и приноси, можел да се осведочи во непоминливоста на ветувањето дека благосостојба ќе ги следи сите нивни напори токму во онаа мера во која тие му се послушни на Неговите барања. Кога го признавале Божјото право и ги исполнувале Неговите барања, укажувајќи му чест со она што го поседувале, нивните амбари се полнеле со изобилство. Но, кога тие му задржувале на Бога во десетокот и приносите, увидувале дека не задржуваат само од Него, туку и од самите себе, зашто Тој потоа им ги скусувал Своите благослови во истата мера во која тие ги скусувале нивните приноси наменети за Него“ (Елена Г. Вајт, Сведоштва за црквата, кн. 3, стр. 395).

Библијата многу јасно кажува дека се спасуваме само со вера, која е дар на Божјата милост. Нашата послушност кон Божјите заповеди е одговор на Неговата благодат. Таа не се заработува (впрочем, ако се заработува, не би била благодат – видете Римјаните 4,1-4).

Навистина, кога ја разгледуваме таа билатерална спогодба што Бог ја склучил со нас, тука ги согледуваме и нашите благослови и нашите должности. Со нашиот одговор на она што Бог ни го нуди, ние градиме однос со Него и, во голема мера, ја одредуваме нашата судбина. Послушноста – службата и посветеноста од љубов – е првиот знак на учеништвото. Наместо да нè ослободи од послушноста, верата и само верата, нè прави носители на Христовата благодат, која ни овозможува да ја покажуваме послушноста што Бог ја бара од нас.

**Прашања за разговор**

`1. Некој рекол дека, кога секој адвентист би бил верен во враќање на десетокот, нашата црква би имала повеќе од доволно пари да го направи сѐ што е потребно за ширење на својата порака. Што правите вие, во однос на десетоците и даровите, за да ѝ помогнете на црквата да го направи она што е повикана да го прави?`

`2. Размислете повнимателно колку нашите одлуки и дела се важни за нашиот однос со Бога. Како можеме секогаш да го имаме на ум прашањето за добрите дела и послушноста, вклучително и давањето десеток и доброто повереничко управување, без да западнеме во стапицата на легализмот?`

`3. Разговарајте во класата за прашањето поставено на крајот од проучувањето за вторник, во врска со тоа дека тешки времиња доаѓаат, дури и ако сме биле верни. Како да го разбереме тоа а да не се обесхрабриме ако ни се случи такво нешто?`

---

#### Додаток: Утрински стих

**Темел:** 1. Коринтјани 3,11.
