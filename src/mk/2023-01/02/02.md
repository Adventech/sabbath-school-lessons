---
title: Заветот на спасението
date: 08/01/2023
---

Христовата смрт на Голгота овозможила спасение за секој човек што некогаш живеел или некогаш ќе живее на земјата. Меѓутоа, за разлика од ветувањето за промена на годишните времиња, заветот на спасението не е еднострано – тоа не се дава секому, без разлика што прави. Верувањето дека сите ќе бидат спасени се нарекува „универзализам“.

Но Исус, наспроти тоа, јасно учел дека, и покрај фактот што Тој умрел за целото човештво, многу луѓе сè уште одат по широкиот пат, кој ги води во уништување и вечна смрт (Матеј 7,13.14).

`Што имаат да кажат следните текстови за тоа како луѓето го добиваат дарот на спасението во Исуса?`

`1. Јованово 5,13`

`Матеј 10,22`

`Јован 6,29`

`2. Петрово 1,10.11`

Павле ја разбрал билатералната природа на заветот на спасението. Знаејќи дека наскоро ќе биде погубен, тој самоуверено му кажува на својот драг пријател Тимотеј дека, и покрај тоа што многу од неговите сопатници го напуштиле, тој со целосна доверба вели дека го исполнил својот дел на договорот. „Зашто јас веќе се изливам како жртва леаница, а времето за моето заминување настапи. Добро се борев, патот го завршив, верата ја запазив. Понатаму ме очекува венецот на правдата, што ќе ми го даде во оној ден Господ, праведниот Судија; но не само мене, туку и на сите кои се радуваат на Неговото појавување“ (2. Тимотеј 4,6-8).

Всушност, Павле вели: „Подготвен сум затоа што добро се борев, го истрчав својот пат, верата ја сочував.“ Меѓутоа, тој секогаш многу јасно тврдел дека човекот се спасува само со вера, а не со делата на законот, па и овде не гледа на сопствените дела и достигнувања како на свои заслуги пред Бога. Оттука, „венецот на правдата“ што го чека е всушност Исусовата праведност, на која Павле се повикувал со вера и се држел за неа до крајот на својот живот.

`Иако спасението е незаслужен дар, која е разликата меѓу оние кои го прифаќаат тој дар и оние кои не го прифаќаат? Какви барања поставува пред нас прифаќањето на тој дар?`