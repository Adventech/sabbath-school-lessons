---
title: "Прво барај..."
date: 12/01/2023
---

За Исуса се вели дека „многу народ Го слушаше со задоволство“ (Марко 12,37). Поголемиот дел од луѓето во толпата што Го следела и го слушала припаѓале на класата обичен народ. Тоа биле оние кои биле нахранети на планинската падина и кои ја слушале Проповедта на гората. Исус, всушност, им рекол: 
*Знам дека се грижите како да ги обезбедите за вашите семејства. Се грижите за секојдневната храна, за пиењето и облеката што ви е потребна за да се загреете и заштитите. Но, еве што ви предлагам...*

`Прочитајте го текстот: Матеј 6,25-33. Што се ветува тука и што мора да направат луѓето за да ги примат тие ветувања?`

Многу од Божјите ветувања имаат елементи на билатерален договор Односно, за да го добиеме благословот, треба и ние да го извршиме нашиот дел од работата.

`Прочитајте го текстот од Исаија 26,3. Што се бара од нас за да го имаме Божјиот мир?`

`Прочитајте го стихот 1. Јованово 1,9. Што ќе направи Исус ако ние ги признаеме нашите гревови?`

`Прочитајте го текстот 2. Летописи 7,14. Што претставуваат „ако“ и „тогаш“ во рамките на таа Божја понуда?`

Сите овие стихови, а и многу други, се занимаваат со важниот факт дека, и покрај тоа што Бог е суверен, што Тој е наш Творец и Хранител, а нашето спасение е дар на милоста кој не може да се заслужи, ние сепак имаме свој удел во драмата на големата борба овде на земјата. Користејќи го светиот дар на слободната волја, слободниот избор, ние мора да избереме да ги следиме поттиците на Светиот Дух и да го послушаме она што Бог нè повикува да го правиме. Иако Тој ни нуди благослови и живот, наместо тоа, ние можеме да избереме проклетство и смрт И не треба да се чудиме што Бог вели: „Затоа, избери го животот, за да живееш ти и твоето потомство“ (5. Мојсеева 30,19).

---

#### Додаток: Утрински стих

**Бескрајна Љубов:** Матеј 6,15.
