---
title: Божјите завети со нас
date: 07/01/2023
---

### Прочитајте ги библиските текстови:
Матеј 10,22; Јован 6,29; 5. Мојсеева 28,1-14; Пословици 3,1-10; Малахија 3,7-11; Матеј 6,25-33.

> <p>Запомнете го стихот</p>
> „Ако навистина го послушаш гласот на Господа, својот Бог, пазејќи ги и вршејќи ги сите негови заповеди што ти ги наредувам денес, Господ, твојот Бог, ќе те возвиши над сите народи на земјата. Сите овие благослови ќе слезат над тебе и ќе те стигнат ако го слушаш гласот на Господа, својот Бог“ (5. Мојсеева 28,1.2).

Неверојатно, Бог склучува договори (или завети) со нас. Повеќето од нив се билатерални, што значи дека двете страни (и Бог и луѓето) имаат своја улога. Пример за билатерален договор е: „Ако ти го направиш ова, тогаш јас ќе го направам она“. Или: „Ќе го направам ова ако ти го направиш она“.

Поретки видови се унилатералните или еднострани завети. „Јас ќе го направам тоа, без разлика дали ти ќе направиш нешто или не.“ Неколку Божји завети со човештвото се еднострани. На пример: „Тој го остава Своето сонце да грее и над лошите и над добрите, и им праќа дожд и на праведните и на грешните“ (Матеј 5,45). Што и да правиме или да не правиме, можеме да сметаме на тоа дека Бог ќе ни дава сонце и дожд По потопот, Бог склучил завет со човештвото и „со сите земни ѕверови“, според кој никогаш нема да има друг потоп што ќе ја поплави целата земја (видете го текстот од 1. Мојсеева 9,9-16), без разлика на нашите постапки. Тој исто така ветил:
„Отсега, па сè дури постои земјата, нема да престанат сеењето и жнеењето, студот и горештината, летото и зимата, деновите и ноќите“ (1 Мојсеева 8,22). Што и да правиме, годишните времиња ќе доаѓаат и ќе си заминуваат.

Оваа седмица ќе проучуваме некои мошне значајни билатерални (обострани) завети меѓу Бога и Неговите деца. Се молиме, според Божјата благодат, да го „одржиме својот дел од договорот“.

---

#### Додаток: Утрински стих

**Зачетник на нашето постоење:** Дела 17,28.
