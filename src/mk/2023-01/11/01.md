---
title: Повереничко управување во тешки времиња
date: 11/03/2023
---

### Прочитајте ги библиските текстови:
2. Летописи 20,1-22; 1. Летописи 21,1-14; 2. Петрово 3,3-12; 1. Јованово 2,15-17; Откровение 13,11-17.

> <p>Запомнете го стихот</p>
> „Принеси Му на Бога благодарна жртва, исполни ги своите завети на Севишниот! И повикај ме во тежок ден: ќе те ослободам, а ти ќе Ме славиш“ (Псалми 50,14.15).

Понекогаш ситуацијата во нашиот свет се чини дека е надвор од контрола – гледаме војни, крвопролевања, криминал, неморал, природни катастрофи, пандемии, економска неизвесност, политичка корупција и уште многу други девијантни појави. Силно се ургира поединците и семејствата најпрво да размислуваат за својот опстанок. Следствено на ова, многу се размислува за барање сигурност во овие несигурни времиња, што е, се разбира, разбирливо.

Животните напори во голема мера секојдневно го окупираат нашето внимание. Долгови што треба да се платат, децата да се згрижат, имотот да се одржува, сето тоа бара многу време и размислување. И, се разбира, ни треба облека, храна и засолниште. Во Проповедта на гората, Исус се осврнал на овие основни потреби, а потоа рекол: „Зашто сето тоа го бараат народите, зашто вашиот небесен Татко знае дека ви е потребно сето ова. Но, барајте го првин царството Божјо и Неговата правда, и сè тоа ќе ви се додаде“ (Матеј 6,32-33).

Во тешки времиња, кога треба да се потпреме на Господа повеќе од кога и да е, постојат некои конкретни чекори, засновани на библиските принципи, кои треба да ги следиме.