---
title: За натамошно проучување
date: 17/03/2023
---

Иако Библијата не кажува ништо против богатството, таа исто така не тврди ни дека богатството е знак на некоја поголема духовна посветеност. Всушност, вистинската опасност лежи токму во ова. „Љубовта кон парите, желбата за богатство, е златен синџир што ги врзува (луѓето) со сатаната“ (Елена Вајт, *Патот кон Христа*, стр. 44 оригинал).

Всушност, од основањето на христијанството, црквата никогаш не уживала во такво богатство и удобно живеење какво што ужива денес во многу земји во светот. Меѓутоа, прашањето гласи: по која цена? Таквото богатство секако влијае на нашата духовност – и тоа не на добро И како би можело? Од кога богатството и материјалното изобилство ги негуваат христијанските доблести на самооткажување и самопожртвуваност? Може ли враќањето дома, каде што имаме фрижидер со повеќе храна отколку што можеме да изедеме, како и тоа што поседуваме еден или повеќе автомобили, одиме на годишен одмор, купуваме преку интернет и го имаме најновиот домашен компјутер и паметен телефон – може ли сето тоа да ни помогне помалку да го сакаме светот и она што е на светот? Иако повеќето членови на нашата црква немаат таков луксуз, сепак многумина го имаат – ставајќи ја својата душа во опасност Овде не станува збор за оние кои сега се сметаат за „богати“, за милионери и слично. Тие барем се свесни дека се богати и можат да ги послушаат (ако сакаат) библиските предупредувања упатени до нив. Овде, всушност, станува збор за многуте припадници на средната класа, кои – и покрај своите паметни телефони, компјутери, клима-уреди и теренски возила – сè уште се залажуваат со мислата дека, бидејќи се „само средна класа“, не се во опасност да станат духовно расипани од сопствената благосостојба. Затоа десетокот може да биде, ако ништо друго, моќен духовен лек против опасностите поврзани со богатството, дури и за оние луѓе кои не се сметаат себеси за особено „богати“.

**Прашања за разговор**

`1. Дури и ако не сме богати според световните мерила, зошто сепак мора да внимаваме на нашиот однос кон парите и богатството?`

`2. Кои други практични чекори, освен давањето десеток, можеме да ги преземеме а би ни помогнале да се ослободиме од преголемата преокупираност со работите на овој свет?`

`3. Што би се случило со вас утре ако одеднаш не можете повеќе ниту да купувате ниту да продавате, затоа што припаѓате на оние „што ги пазат заповедите Божји и верата во Исус“ (Откровение 14,12)? Како тогаш би се покажала вашата вера?`

---

#### Додаток: Утрински стих

**Соработник:** Михеј 5,2.
