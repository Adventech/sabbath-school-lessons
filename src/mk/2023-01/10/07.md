---
title: За натамошно проучување
date: 10/03/2023
---

Во „*Сведоштва за Црквата*“ Елена Г. Вајт има напишано две поглавја за таа важна тема околу распределбата на нашиот имот. Видете го поглавјето со наслов: „До имашливите родители“ („То /Аged аnd/ Wеаlthy Parents“), *Теstimonies for the Church*, vol. 3, pp. 116 – 130, и „Тестаменти и завештанија“ („Wills and Legacies“), *Теstimonies for the Church*, vol. 4, pp. 476 – 485).

Во книгата „*Counsels on Stewardship*“, исто така, има дел кој зборува за планирање на имотот (стр. 323-335). Елена Вајт го напишала и следново: „Она што многумина сакаат да го одложат до пред смртта, доколку навистина се христијани, би го направиле тоа додека сè уште цврсто се држат за животот“ Тие би се посветиле себеси и својот имот на Бога и, постапувајќи како Негови управители, би нашле задоволство во фактот дека ја извршуваат својата должност. Кога би станале извршители на сопствениот тестамент, тие самите би можеле да одговорат на Божјите барања, наместо да ја префрлаат таа одговорност на другите“ (*Сведоштва за Црквата*, кн. 4, стр. 480).

Што подразбира таа под „извршители на сопствениот тестамент“? Во типичен тестамент, оној што го составува тестаментот именува извршител кој ќе го распредели имотот по неговата смрт во согласност со неговите желби изразени во тестаментот. Но, ако станете сопствен извршител, вие едноставно сами го распределувате својот имот додека сте живи. А кога го правите тоа, имате задоволство да ги набљудувате резултатите и да бидете сигурни дека правилно управувате со талентите што ви ги доверил Бог.

За христијаните, второто Христово доаѓање е „блажена надеж“. Сите барем понекогаш сме замислувале колку ќе биде величествено кога ќе го гледаме Исуса како доаѓа на небесните облаци. Посакуваме да ги слушнеме зборовите „Добро, добар и верен слуго“ (Матеј 25,21). Но, што ако мора да одиме да одиме на починка пред да се врати Исус? Меѓутоа, ако сме ја следеле Неговата откриена волја, веќе сега можеме да го имаме задоволството да гледаме како работата напредува благодарение на нашите напори, свесни дека планот за распределба на нашиот имот ќе придонесе делото да продолжи и откако нас ќе нè нема.

**Прашања за разговор**

`1. Иако веќе сега можеме да собираме богатство на небото, зошто тоа не е исто со обидот да го заработиме, па дури и да го „купиме“ нашето сопствено спасение?`

`2. Иако треба да бидеме великодушни во давањето на она што го имаме, воедно треба да бидеме и мудри. Колку често слушаме дека луѓето, особено оние што одредуваат датуми, бараат пари затоа што таков и таков настан ќе се случи на тој и тој датум, и дека е подобро, бидејќи нашите пари и онака ќе ни бидат бескорисни, да ги испратиме веднаш за нивната служба? Како можеме да научиме да правиме разлика меѓу таквите измами и легитимните начини на кои уште сега можеме да ги употребиме нашите пари за Божјото дело?`

---

#### Додаток: Утрински стих

**Учителот од Галилеја:** Јован 3,14.
