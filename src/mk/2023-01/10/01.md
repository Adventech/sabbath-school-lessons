---
title: Возвраќање
date: 04/03/2023
---

### Прочитајте ги библиските текстови:
Лука 12,16-21; Проповедник 2,18-22; Пословици 27,23-27; 2. Коринќаните 4,18; Проповедник 5,10; Колошаните 1,15-17.

> <p>Запомнете го стихот</p>
> „Чув глас од небото како да ми вели: ’Напиши – блажени се мртвите кои отсега умираат во Господ! Да – вели Духот – нека се одморат од трудот свој, зашто делата нивни ги следат!‘“ (Откровение 14,13).

Како што се приближуваме кон крајот на нашиот работен век, нашиот финансиски фокус се свртува кон зачувување на средствата во пресрет на крајот на животот. Преминувањето од работниот однос во пензија може да биде многу трауматично искуство. Кој е најдобриот начин да продолжиме понатаму, кога се во прашање нашите финансии?

Како што луѓето стареат, тие речиси природно почнуваат да се грижат за иднината. Најчести стравови се: дека ќе умрат прерано (пред да го згрижат своето семејство); дека ќе живеат предолго (ќе ги надживеат своите поседи или заштеди); сериозна болест (сите мои ресурси би можеле да исчезнат во еден момент); и ментална и/или физичка попреченост (кој ќе се грижи за мене?).

Коментирајќи ги тие стравови, Елена Г. Вајт напишалa: „Сите овие стравови доаѓаат од сатаната... Кога би го зазеле ставот којшто Бог сака да го заземат, последната животна доба би можела да биде најдобрата и најсреќна за нив... Треба да ги остават настрана своите грижи и товари и своето време да го поминуваат што е можно посреќно, подготвувајќи се за небото“ (*Сведоштва за црквата*, кн. 1, стр. 424).

Оваа седмица ќе го разгледаме Божјиот совет во врска со нашите последни години. Што да правиме, што да избегнуваме и кои принципи треба да ги следиме?

---

#### Додаток: Утрински стих

**Небесен дар:** Јован 3,19.
