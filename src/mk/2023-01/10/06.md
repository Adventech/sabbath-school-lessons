---
title: Духовно наследство
date: 09/03/2023
---

Иако е тешко да се замисли како би изгледал животот на земјата ако луѓето не згрешиле, можеме да бидеме сигурни во едно: нема би имало натрупување на материјални работи, алчност, сиромаштија – сето она што го мачи нашиот свет од почетокот на пишаната историја. Нашето чувство за сопственост над она за што сме работеле, а кое, ако сме работеле чесно, со право ни припаѓа, сепак покажува дека живееме во паднат свет. На крајот на краиштата, колку и да имаме или да немаме, секогаш треба да бидеме свесни за еден важен факт.

`Прочитајте ги следните текстови. Која е централната мисла во сите нив и како таа мисла треба да влијае на она што го правиме со материјалните средства со кои Бог нè благословил? (Псалми 24,1; Евреите 3,4; Псалми 50,10; 1. Мојсеева 14,19; Колошаните 1,15-17).`

Ние сме повереници или управители на она што Бог ни го доверил Тоа значи дека сепак Тој поседува сè, и дека Тој е оној кој ни дава живот, здравје и сила воопшто да стекнеме нешто. Затоа, кога ќе завршиме со она што ни го дал Бог и ќе се погрижиме за нашето семејство, би било логично да Му го вратиме она што ќе преостане.

„Кога давате за Божјото дело, вие собирате богатство за себе на небото. И сето она што ќе го ставите таму горе, заштитено е од несреќи и загуби, и прераснува во нешто вечно и трајно“... ᾽(а) се запишува на вашата сметка во небесното царство᾽“ (Е.Г. Вајт, *Counsels on Stewardship*, стр. 342).

Има многу придобивки од тоа да даваме сега, додека сме живи. Еве неколку:

1. Давателот навистина може да ги види резултатите од својот дар – нова црковна зграда, младо лице на школување, платена евангелизација итн.

2. Некоја служба или лице можат да имаат корист од тоа сега кога потребата за тоа е најголема. 

3. По вашата смрт нема да има имотни спорови меѓу семејството или пријателите. 

4. Тоа дава добар пример за семејните вредности – великодушност и љубов кон другите. 

5. Данокот на имот се намалува. 

6. Тоа гарантира дека дарот ќе му биде врачен на оној на кого вие сакате (без мешање на судот или незадоволните роднини). 

7. Тоа покажува дека срцето на дарителот е преобразено од себично во несебично. 

8. Така се собира богатство на небото.

---

#### Додаток: Утрински стих

**Најголемиот Работник:** Јован 5,17.
