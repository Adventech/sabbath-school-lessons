---
title: Милосрдие на смртна постела
date: 08/03/2023
---

Кои принципи можеме да ги преземеме од следните стихови, кога станува збор за тоа како треба да постапуваме со нашите пари?

`1. Тимотеј 6,17`

`2. Коринќаните 4,18`

`Пословици 30,8`

`Проповедник 5,10`

Парите можат да имаат силно влијание врз луѓето – влијание што довело до пропаст на многумина. Кој не слушнал за поединци кои правеле ужасни работи за пари – дури и тогаш кога имале многу?

Но, не мора да биде така. Со Божја сила можеме да го спречиме обидот на непријателот да го претвори во проклетство она што било замислено како благослов (материјалните добра).

Во контекст на напорите однапред да се подготват за смрт како добри повереници, опасноста со која се соочуваат луѓето е искушението да се насоберат средства во сегашноста, оправдувајќи се со мислата: „Кога ќе умрам, ќе разделам сè“. Иако и тоа е подобро отколку да потрошиме сè сами (еден милијардер изјавил дека ќе знае дека живеел правилно само ако биде одбиен чекот за неговиот погреб), можеме и треба да направиме повеќе од тоа.

„Видов дека многу луѓе задржуваат од Божјото дело додека се живи, смирувајќи ја совеста со мислата дека по смртта ќе остават богато наследство Тие тешко се осмелуваат да покажат доволно вера и доверба во Бога за да дадат каков било дар во текот на нивниот живот. Меѓутоа, таквото милосрдие на смртна постела не е она што Христос го бара од своите следбеници Тоа не може да ги оправда за покажаната себичност во текот на нивниот живот. Оние што се држат грчевито за својот имот до последниот момент, го предаваат на смртта наместо на Божјото дело. До загуби доаѓа секој ден. Банките пропаѓаат и имотот се троши на многу начини Многумина имаат намера да направат нешто, но тоа го одложуваат, а сатаната вешто работи на тоа нивните средства никогаш да не влезат во Божјата ризница. Така парите се загубени пред да се вратат на Бога, а сатаната се радува на тоа“ (Е.Г. Вајт, *Сведоштва за црквата*, кн. 5, стр. 154).

`Зошто мора да бидеме многу внимателни во тоа како го правдаме користењето на материјалните благослови што ги поседуваме, колкави и да се тие?`