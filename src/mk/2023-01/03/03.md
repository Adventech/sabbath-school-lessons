---
title: "Каде е ризницата?" 
date: 16/01/2023
---

`Прочитајте го стихот Малахија 3,10. Што можеме да научиме од тој стих за тоа каде треба да се насочи нашиот десеток?`

Иако во самиот текст не се дадени конкретни упатства, сепак е јасно дека Божјиот народ знаел што се подразбира под зборот „ризница“. Затоа што Бог вклучил напомена во својот налог: „Да има храна во мојот дом“. Неговиот народ разбрал дека „Божји дом“ првично било светилиштето – шатор направен според конкретни упатства дадени на Мојсеја на планината Синај. Подоцна, кога Израел живеел во Ветената земја, неговата главна локација била прво во Сило, а потоа, потрајно, во храмот во Ерусалим.

`Прочитајте 5. Мојсеева 12,5-14. Тие стихови не укажуваат дека Божјите деца биле слободни да одлучуваат за тоа во што ќе се вложи нивниот десеток. Кои начела од тие стихови можеме да ги преземеме за нас денес?`

Како членови на Божјото семејство, ние сакаме да ја разбереме и да ја извршуваме Неговата волја во врска со тоа што треба да правиме со нашиот десеток. Од библискиот наратив дознаваме дека Божјиот народ требало да патува во Ерусалим три пати годишно – во времето на Пасха, Педесетница и празникот Сеници (2. Мојсеева 23,14-17), за да му се поклонат на Бога, да Го слават и лично да ги приложат своите десетоци и дарови. Потоа Левитите им го разделувале десетокот на своите браќа низ целиот Израел (видете ги текстовите 2. Летописи 31,11-21; Неемија 12,44-47; Неемија 13,8-14). Во согласност со тој библиски принцип на централна ризница, адвентистичката црква на седмиот ден ги одредила локалните црковни области, мисиските полиња и униите како благајни во име на светската црква, од кои се плаќа проповедничката служба.

За погодност на верниците, десетокот се носи во локалната црква, чии членови, како дел од своето богослужбено искуство, ги носат своите десетоци и дарови, иако некои ги уплатуваат и преку интернет. Потоа благајниците на локалните цркви го проследуваат десетокот до благајната на областа. Овој систем на управување со десетокот, одреден и пропишан од самиот Бог, ѝ овозможува на Адвентистичката црква на седмиот ден да има сè поголемо влијание низ целиот свет.

`Замислете секој да реши да го дава својот десеток на кого сака, на сметка на самата Адвентистичка црква. Што би се случило со нашата црква тогаш? Зошто таа практика би била нешто многу лошо и спротивно на Светото писмо?`

---

#### Додаток: Утрински стих

**Оној што вечно постои:** Јован 8,58.
