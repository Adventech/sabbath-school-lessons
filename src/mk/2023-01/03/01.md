---
title: Договор за давање десеток
date: 14/01/2023
---

### Прочитајте ги библиските текстови:
1. Мојсеева 14,18-20; Малахија 3,10; 5. Мојсеева 12,5-14; 3. Мојсеева 27,30; 1. Царевите 17,9-16; 1. Коринтјани 4,1.2.

> <p>Запомнете го стихот</p>
> „Донесете ги сите десетоци во ризницата, за да има храна во Мојот Дом. Тогаш испитајте Ме – зборува Господ над Војските – не ќе ли ви ги отворам небесните брани и не ќе ли излеам врз вас благослов со полна мерка“ (Малахија 3,10).

Во текстот 1. Мојсеева 14, Аврам се враќа од успешна мисија на спасување на заробениците, во која го ослободил својот внук Лот, неговото семејство и другите луѓе што биле одведени од Содом. Содомскиот цар бил толку благодарен за ова спасение, што му го понудил на Аврама сиот плен од битката. Меѓутоа, Аврам не само што ја одбил понудата туку на Мелхиседек му дал десеток од сè што поседувал.

Веднаш по искуството на Аврам во давање десеток, Господ рекол: „Не бој се, Авраме! Јас Сум твој штит; а твојата награда ќе биде многу голема“ (1. Мојсеева 15,1). Бог, всушност, му рекол: „Не грижи се. Јас ќе бидам твој заштитник и хранител.“ Потоа, многу подоцна, кога сакале да влезат во Ханаан, Мојсеј им рекол на Израелците: „Одвојувај десеток од приходот секоја година сè што ќе роди твоето посеано поле… за да се научиш така да се боиш секогаш од Господа, твојот Бог“ (5. Мојсеева 14,22.23).

Елена Г. Вајт напишала: „Уште пред да му биде на Мојсеја даден еден утврден систем, од луѓето се барало да му принесуваат дарови на Бога за религиозни цели, дури и во времето на Адам“ (*Сведоштва за Црквата*, кн. 3, стр. 393).

Што значи сето ова за нас денес?

