---
title: Целта на десетокот
date: 17/01/2023
---

`Прочитајте ги текстовите 3. Мојсеева 27,30 и 4. Мојсеева 18,21-24 Што предлага Бог да се прави со десетокот?`

Бидејќи Бог поседува сè (Псалми 24,1), очигледно не му требаат пари. Но, бидејќи десетокот му припаѓа Нему, Тој ни кажува што да правиме со него, а тоа е да го искористиме Неговиот десеток за поддршка на евангелската служба. Затоа, потребите на проповедникот се задоволуваат од Божјиот десеток.

На припадниците на Левиевото племе – свештеничките сили на Стариот завет – не им биле дадени големи имоти како на другите племиња Тие добиле одредени градови, вклучително и градовите засолништа, околу кои имало доволно земја за да засадат бавчи за лична употреба Се издржувале од десетоците од други племиња, а и самите давале десеток од своите приходи.

`Прочитајте го текстот Дела 20,35. Која порака ја наоѓаме тука и како таа е поврзана со прашањето за десетокот?`

Десетокот е важен затоа што ни помага да воспоставиме однос на доверба со Бога. Да се земе десеттиот дел од нашиот приход и да го „дадеме“ (иако, технички, тој му припаѓа на Бога) навистина претставува чин на вера, а верата може да расте само тогаш кога се изразува.

Сетете се, на пример, дека во последно време, оние што ќе бидат верни нема да можат ниту да купуваат ниту да продаваат, како што е прикажано во 13-тата и 14-тата глава на Откровението (Откровение 13;14; видете ја 11. лекција) Да се има развиена доверба во Бога, во Неговото провидение, моќ и љубов, ќе биде од најголема важност кога ќе се чини дека целиот свет е против нас. А верноста во давањето десеток сигурно може да придонесе за развојот на таа доверба. Дури и пред тоа време, колку е важно сите ние да научиме да се потпираме на Бога, каква и да е нашата ситуација.

Друга важна причина за верност во финансиски поглед е пристапот до ветените Божји опипливи благослови. Како дел од договорот за десеток, Бог ни ветил благослови кои се толку големи што нема да имаме доволно простор да ги примиме. И тогаш, од тој вишок, ќе можеме да им помагаме на другите и да го поддржуваме Божјото дело со нашите прилози.

`На кои сè начини сте искусиле дека навистина „поблажено е да се дава, отколку да се прими“?`

---

#### Додаток: Утрински стих

**Небесен цар:** 1. Петрово 1,18.19.
