---
title: Искреност и верност во давањето десеток
date: 19/01/2023
---

`Прочитајте 1. Коринтјани 4,1.2. Како Божји деца и управители на Неговите добра, какви луѓе сме повикани да бидеме?`

Што воопшто значи да се биде верен во давање десеток? Оваа седмица разгледавме неколку составни елементи на десетокот: 
1. *Износ* – десетти дел или 10 проценти од нашиот приход или добивка 
2. *Донесување во ризница* – место од каде што се плаќаат проповедниците на евангелието 
3. *Укажување почит кон Бога* со одвојување на првиот дел од нашите приходи
4. *Употреба за исправна цел* – да се поддржи проповедничката служба.

Нашата одговорност како членови на црквата е да ги исполниме првите три работи. Одговорност на управителот на ризницата е да обезбеди дека средствата од десетокот се правилно искористени.

Освен тоа, за разлика од доброволните дарови, десетокот не е нешто што е оставено на нашиот слободен избор. Десетокот и ризницата се дел од нашите должности. Тие параметри не ги поставуваме ние, туку Бог. Ако не вратиме цели 10 проценти од нашата „добивка“, ние всушност не даваме десеток. И ако не ги донесеме тие 10 проценти во „ризницата“, впрочем, ние тогаш не даваме десеток.

`Прочитајте го текстот Матеј 25,19-21. Кога ќе бидеме повикани да дадеме сметка за тоа како сме управувале со Божјите средства? Што ќе им биде кажано на оние кои биле верни во финансиска смисла?`

„’Донесете ги сите десетоци во ризницата‘ (Малахија 3,10) – тоа е Божја заповед. Од друга страна, не е упатен повик за благодарност и дарежливост. Тоа е едноставно прашање на лична чесност. Меѓутоа, десетокот е Господов и Тој ни заповеда да Му го вратиме она што е Негово“ (Елена Вајт, *Воспитување*, стр. 138 оригинал). Повереничкото управување за Бога претставува единствена привилегија, но и одговорност. Тој нè благословува и нè одржува, а од нас го бара само десеттиот дел. Потоа, Тој го користи својот десеток за да се погрижи за оние што работат во проповедничката служба, како што правел за Левиевото племе во деновите на древниот Израел.

`Некои тврдат дека не им се допаѓа како се користат нивните пари од десетокот, па затоа не даваат десеток или ги насочуваат своите пари на друго место. Меѓутоа, каде Бог рекол: „Донесете ги десетоците во ризницата, но само ако сте сигурни дека таму ќе бидат употребени правилно“?`

---

#### Додаток: Утрински стих

**Младоженец:** Исаија 60,1.
