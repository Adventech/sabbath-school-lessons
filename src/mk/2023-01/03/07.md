---
title: За натамошно проучување
date: 20/01/2023
---

Прочитајте го најсеопфатниот спис на Елена Вајт на темата за давање десеток во 9. книга *Сведоштва за црквата (Testimonies for the Church, кн. 9, стр. 245-252 оригинал*). Проучете го Отсекот III од книга *Совети за управување (Counsels on Stewardship), стр. 65-107*.

„Кога сите десетоци на нашиот народ би се слевале во Господовата ризница како што би требало, тие би примиле толку изобилни благослови што даровите и приносите за свети цели ќе се умножат десеткратно, и така тој канал меѓу Бога и човекот постојано ќе се одржува отворен“ (Елена Вајт, Сведоштва за црквата, кн. 4, стр. 474). Тоа е неверојатна изјава. Кога сите би биле верни во давањето десеток, Бог толку би нè благословил со средства што нашите приноси би се зголемиле за 1000 проценти.

„Во третата глава од Книгата на пророк Малахија се спомнува договорот што Бог го склучил со човекот. Овде Господ многу конкретно зборува за тоа каква улога ќе игра, излевајќи ги изобилните дарови на оние кои верно ќе Му возвратат давајќи ги своите десетоци и приноси“ (Ellen G. White, *Review and Herald, December 17, 1901*).

„Сите треба да имаме на ум дека она што Бог го бара од нас лежи во основата на секое друго барање. Тој ни дава изобилни дарови, а договорот што го склучил со човечкиот род предвидува човекот да му врати на Бога десеток од сè што поседува. Господ милостиво им го доверува своето богатство на своите повереници, но за десетокот вели: тоа е Мое. Човекот треба верно да Му врати на Бога десеток од целокупниот свој имот во оној сооднос во кој Бог му го доверил Својот имот. Ова јасно уредување го одредил Самиот Исус Христос“ (Еllеn G. Whitе, *Теstimonies for the Church, vol. 6, p. 384*).

**Прашања за разговор**

`1. Задржете се повеќе на идејата дека обичајот да се дава десеток не потекнува од древниот Израел. Како овој факт ни помага да ја согледаме трајната природа на нашата обврска кон Бога?`

`2. Разговарајте како класа за прашањето поставено на крајот од проучувањето предвидено за понеделник. Замислете што би се случило кога луѓето би одлучиле својот десеток да го испратат на друго место. Што би се случило со нашата црква? Дали сè уште би имале црква? Што е погрешно во размислувањето од типот: И онака мојот десеток е премал во споредба со сè друго, така што не е ни важен? Што ако сите мислат така?`

`3. Споделете го со другите она што сте го научиле и искусиле благодарение на тоа што давате десеток. Што можете да ги научите другите во врска со овој обичај?`

---

#### Додаток: Утрински стих

**Божествен глас:** Јован 1,11.
