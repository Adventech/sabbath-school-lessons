---
title: За натамошно проучување
date: 06/01/2023
---

Божјето срце копнее за своите деца на земјата со љубов која е посилна од смртта. Давајќи го својот Син, во тој еден дар, Тој ни го подарил целото небо. Животот на Спасителот, неговата смрт и посредување, службата на ангелите, молитвите на Духот, севкупното залагање на Отецот, постојаната активност на небесните суштества сето тоа е ставено во служба за откуп на човекот“ (Елена Г. Вајт, Патот кон Христа, стр. 21 ориг.).

„Ако сте се откажале од себеси и сте му се предале на Христа, вие сте станале член на, Божјето семејство, и затоа ви стои на располагање сѐ што се наоѓа во Татковата куќа. Пред вас се отворени сите Божји богатства, и во сегашниот и во светот што ќе дојде.

Службата на ангелите, дарот на неговиот Дух, трудот на неговите слуги – сето тоа ви стои на располагање. Светот, со сето она што е во него, е ваш сѐ дотогаш додека може да ви послужи за добро.“ (Елена Г Вајт, Мисли од Гората на блаженствата, стр. 110 оригинал).

**Прашања за разговор**

`1. Имајќи ги на ум сите тие неверојатни дарови што Бог им ги дава на своите деца, принудени сме да се запрашаме како псалмистот: „Што да Му дадам на Господ за сите негови добрини што ми ги направи мене?“ (Псалми 116,12). Направете список на благословите и даровите што Бог ви ги дал во вашиот духовен и овоземен живот и бидете подготвени да ги споделите во вашата класа. Што можеме да научиме за тоа колку навистина треба да му бидеме благодарни на Бога?`

`2. Иако ние со право размислуваме за Бога како наш Творец, Светото писмо постојано и одново учи дека Тој нас и нѐ одржува во живот (Видете Евреите 1,3; Јов 38,33-37; Псалми 135,6.7; Колосјани 1,17; Дела 17,28; 2. Петрово 3,7). Од галаксиите во космосот, чукањето на нашето срце, до силите што ги поврзуваат атомските структури кои ја сочинуваат целата позната материја, само Божјата сила ги одржува во постоење. Како оваа библиска вистина треба да ни помогне да разбереме кои се нашите обврски кон Бога, во однос на тоа како го користиме сето она што Тој ни го дал? Како овој факт ни помага да го одржуваме нашиот живот и целта на нашето постоење во вистинската перспектива?`

`3. Во оваа лекција се зборуваше за тоа зошто, од сето она што Бог ни го дал, Исус и планот на спасение се најголемиот дар од сите. Зошто е тоа вистина? Што би имале ако го немавме тој дар и големата надеж што ни ја нуди? Еден писател атеист ги прикажал луѓето како обични „парчиња расипано месо на коски што се распаѓаат“. Зошто тој, ако го нема дарот на евангелието, всушност би бил во право?`

---

#### Додаток: Утрински стих

**Врвен уметник:** Матеј 6,29.
