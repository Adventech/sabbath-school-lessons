---
title: Ресурси достапни за Божјото семејство
date: 03/01/2023
---

Најголемиот Божји дар за Неговите деца е Исус Христос, кој ни простува и со тоа ни влева мир, ни дава благодат за секојдневниот живот, духовен раст и надеж во вечниот живот.

„Зашто Бог толку го возљуби светот, што Го даде Својот Единороден Син, та секој што верува во Него да не загине, туку да има вечен живот“ (Јован 3,16). „А на сите што Го примија – на сите што веруваа во Неговото име – им даде моќ да станат чеда Божји“ (Јован 1,12).

Според тоа, спасението е темелен дар бидејќи, без тој дар, што друго би можеле да добиеме од Бога што би било навистина важно на долги патеки? Што и да имаме овде, еден ден ќе умреме и ќе нè нема, како и сите оние што ќе се сеќаваат на нас, и што и да правиме ќе биде заборавено. Затоа, прво и најважно е дарот на евангелието, односно Христос, и тоа распнатиот (1. Коринтјани 2, 2), секогаш да ни биде во центарот на вниманието.

А сепак, заедно со спасението, Бог ни дава многу повеќе. А на оние кои се загрижени за својата храна и облека, Исус им дава утеха со следниве зборови: „Но барајте го најнапред царството на Бога и Неговата правда, и сè ова ќе ви се придодаде“ (Матеј 6,33).

`Прочитајте ги следните текстови: Псалми 23,1; Псалми 37,25 и Филипјаните 4,19. Што ни кажуваат овие стихови за Божјата грижа за нашите секојдневни потреби?`

Исто така, кога им зборувал на учениците за своето заминување, Исус, за да ги утеши, им го ветил дарот на Светиот Дух. „Ако Ме љубите, пазете ги Моите заповеди. Јас ќе Го помолам Отецот, и Тој ќе ви даде друг Утешител за да биде со вас довека, Духот на вистината, Кого светот не може да Го прими, зашто не Го виде, ниту Го познава; а вие Го познавате, зашто во вас е и во вас ќе биде“ (Јован 14,15-17). „А кога ќе дојде Тој, Духот на Вистината, ќе ве упати во сета вистина“ (Јован 16,13).

Тогаш самиот Дух ќе им даде на Божјите деца неверојатни духовни дарови (Видете 1. Коринтјани 12,4-11.)

Накратко, Бог во кој „зашто ние преку Него живееме, се движиме и постоиме“ (Дела 17,28), Бог кој „Сам на сите им дава живот, здив и сè“ (Дела 17,25), ни овозможил егзистенција, ни го дал ветувањето за спасение, ни обезбедил материјални благослови и духовни дарови за да бидеме благослов за другите. И повторно, што и да поседуваме во материјална смисла, без оглед на даровите или талентите со кои сме благословени, ние сме должни во секој поглед да му дадеме сметка на Дародавецот за тоа како ги користиме.