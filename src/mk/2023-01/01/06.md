---
title: Богатство на небото
date: 05/01/2023
---

`„Не собирајте богатства на земјата, каде што ги јаде молецот и рѓата, и каде што крадците ги поткопуваат и крадат; но собирајте си богатства на небото, каде што ни молец, ниту рѓа ги јаде, и каде што крадци не ги поткопуваат, ниту крадат. Зашто, каде што е богатството ваше, таму ќе биде и срцето ваше“ (Матеј 6,19-21). За кои клучни вистини зборува Исус овде?`

Кој не прочитал една од многуте приказни за луѓе кои стекнале големо богатство, но набрзо го изгубиле на овој или оној начин? Нашиот свет е многу нестабилно место – војни,злосторства, насилство, природни катастрофи – сето тоа може да настапи ненадејно и да го одземе сето она за што сме работеле, а сме го заработиле чесно и верно. Освен тоа, за миг може да ни се случи и смрт, а така сите овие работи да ни станат бескорисни.

Секако, во ниту еден момент Светото писмо не ни кажува дека е погрешно да се биде богат или да се стекнува богатство. Во тие стихови, всушност Исус нè предупредува на сè да гледаме од соодветна перспектива.

Но, што значи да се собира богатство на небото? Ова значи дека Бог и Неговото дело мора да ни бидат на прво место во нашиот живот, наместо заработувањето пари да биде пред сè. Тоа, меѓу другото,значи дека она што го имаме треба да го користиме за Божјото дело, за унапредување на Неговото царство, за работа во полза на другите и за благослов на другите.

На пример, кога го повикал Аврам, Бог планирал да го употреби него и неговото семејство за да ги благослови сите семејства на земјата. Бог му рекол на Аврама, кој се нарекол „пријател Божји“ (Јаков 2,23): „А од тебе ќе направам голем народ, и ќе те благословам, и името твое ќе го прославам и ти ќе бидеш благословен. Ќе ги благословам оние, што тебе ќе те благословуваат, и ќе ги проколнам оние, што тебе ќе те проколнуваат и преку тебе ќе бидат благословени сите народи на земјата“ (1. Мојсеева 12,2.3).

„И така, оние што веруваат, се благословени заедно со верниот Авраам“ (Галатјани 3,9). Затоа, се соочуваме со истиот предизвик со кој се соочил и самиот тој.

„Парите имаат голема вредност зашто можат да направат многу добра. Во рацете на Божјите деца тие се храна за гладните, вода за жедните, облека за голите. Тие се одбрана за угнетените, средство за помош на болните. Меѓутоа, парите сами по себе немаат поголема вредност од обичен песок ако не се употребат за намирување на животните потреби, за помагање на ближните и за унапредување на Христовото дело“ (Елена Вајт, Христовите параболи, стр. 351 оригинал).

`„Зашто, каде што е богатството ваше, таму ќе биде и срцето ваше“ (Матеј 6,21). Што ви кажува вашето срце за тоа каде се наоѓа вашето богатство?`

---

#### Додаток: Утрински стих

**Судија на сите човечки созданија:** Матеј 22,14.
