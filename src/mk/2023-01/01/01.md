---
title: Дел од Божјото семејство
date: 31/12/2022
---

### Прочитајте ги библиските текстови:
Галатјани 3,26.29; Псалми 50,10-12; 1. Летописи 29,13.14; Филипјаните 4,19; 1. Јованово 5,3; Матеј 6,19-21.

> <p>Запомнете го стихот</p>
> „Гледајте колку голема љубов ни дал Отецот – да бидеме наречени чеда Божји, а тоа и сме!“ (1. Јованово 3,1).

Неверојатна карактеристика на односот што ние како христијани го имаме со Бога е тоа што Тој ни доверува да управуваме со Неговите работи на земјата. На самиот почеток на човечката историја, Бог изречно ги овластил Адам и Ева да се грижат за беспрекорните дела на Неговото создавање. (Видете 1. Мојсеева 2,7-9,15.) Од давањето имиња на животните до чувањето на Градината и населувањето на земјата со раѓање деца, Бог ни ставил јасно до знаење дека треба да работиме овде во Негово име.

Тој навистина нè благословува со потребните средства, но нам ни доверил да управуваме со нив – да собираме пари, да пишуваме чекови, да вршиме електронски трансфери на пари, да правиме буџети и да ги носиме нашите десетоци и дарови во црква во сабота наутро. Бог нè поттикнува да ги трошиме средствата што ни ги дал за наши потреби, за потребите на другите и за унапредување на Неговото дело. Колку и да изгледа неверојатно, ние сме тие на кои Бог им доверил да ги воспитуваат своите деца, да ги градат Неговите згради и да ги образуваат следните генерации.

Во лекцијата за оваа седмица ќе ги разгледаме привилегиите и одговорностите поврзани со тоа што сме дел од Божјето семејство.