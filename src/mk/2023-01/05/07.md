---
title: За натамошно проучување
date: 03/02/2023
---

Процесот на ослободување од долгот во три чекори, всушност, се наоѓа на една страница од списите на Елена Вајт. Додадени се закосени букви за да се нагласат важните мисли.

„*Донеси цврста одлука никогаш повеќе да не се задолжуваш.* Подобро е да се откажеш од илјада работи наместо да се задолжиш. Задолжувањето беше проклетство на твојот живот. Избегнувај го како да се работи за сипаници.

*Направи свечен завет со Бога дека ќе си ги отплатиш своите долгови во согласност со Неговите благослови* и дека никому ништо нема да му должиш, дури да живееш на каша и леб... Не се откажувај, не се обесхрабрувај и не се враќај на старото. Не си угодувај на својот вкус и апетит, штеди го секој денар и отплати ги своите долгови.

*Направи го тоа што е можно поскоро.* Кога ќе можеш повторно да станеш слободен човек, никому ништо да не должиш, ќе извојуваш голема победа“ (*Counsels on Stewardship*, стр. 257).

Ако ви треба дополнителна помош за да се ослободите од долгот, обидете се со следново:

*Воспоставете буџет.* Направете едноставен план на тој начин што ќе водите евиденција за сите ваши приходи и расходи/купувања во период од три месеци. Многу луѓе се изненадени кога ќе сфатат колку пари трошат на непотребни работи.

*Уништете ги кредитните картички.* Кредитните картички се една од главните причини за задолжување на семејството. Толку лесно се употребуваат, но толку тешко се исплаќаат. Ако сфатите дека не можете да ги исплатувате вашите картички во целост секој месец или да ги користите за да купите работи што вообичаено не би ги купиле, треба да ги уништите вашите кредитни картички пред тие да ве уништат вас, или вашиот брак, или и двете.

*Воведете мерки за штедење.* Најчесто не сме ни свесни колку можеме да заштедиме на месечните трошоци срамно ако внимаваме на некои ситници што ги купуваме. А тие брзо се натрупуваат.

**Прашања за разговор**

`1. Износот на долгот што го презеле на себе многу нации, како и поединци, е едноставно запрепастувачки. Какво е вашето искуство со задожувањето и проблемите што долгот ви ги предизвикал вам или на другите луѓе?`

`2. Што би можела да направи вашата локална црква за да им помогне на своите членови да научат да управуваат со долговите и со финансиските прашања воопшто?`

`3. На кои библиски ветувања можете да се повикате за да ви помогнат да се заштитите од привлечноста на светот и финансиските опасности што може да ви ги создаде алчноста?`

---

#### Додаток: Утрински стих

**Небесна Лоза:** Јован 15,2.
