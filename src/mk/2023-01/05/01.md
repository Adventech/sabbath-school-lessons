---
title: Излегување на крај со долговите
date: 28/01/2023
---

### Прочитајте ги библиските текстови:
5. Мојсеева 28,1.2.12; Матеј 6,24; 1. Јованово 2,15; Изреки 22,7; Изреки 6,1-5; 5. Мојсеева 15,1-5.

> <p>Запомнете го стихот</p>
> „Богатиот господари над сиромашните, а кој позајмува, му станува слуга на оној што дава“ (Изреки 22,7).

Една дефиниција за долгот е: „Денес живееш според она што очекуваш да го заработиш во иднина“. Се чини дека задолжувањето денес стана начин на живот, но тоа не би требало да важи за христијаните. Библијата го обесхрабрува задолжувањето. Должењето се споменува најмалку 26 пати во Светото писмо и тоа секогаш во негативна смисла. Не се вели дека позајмувањето пари е грев, но се зборува за честите лоши последици од задолжувањето. Разгледувајќи ги финансиските обврски, апостол Павле советувал: „Дајте му секому она што сте му должни: кому данок – данок; кому царина – царина; кому страв – страв; кому чест – чест! Не должете му никому ништо, освен да се љубите еден друг, зашто кој го љуби другиот, го исполнува Законот“ (Римјаните 13,7.8).

Зошто задолжувањето стана, така да се каже, меѓународно зло на сите нивоа – на лично, корпоративно и државно? Секое општество отсекогаш имало барем мал процент од оние кои биле во долгови. Меѓутоа, денес многу поголем број луѓе се задолжуваат, а тоа речиси никогаш не им оди во прилог.

Оваа седмица ќе ги разгледаме причините за задолжување и како да се справиме со долговите. Можеби не сте во долгови вие лично, но би можеле да ги споделите овие вредни информации со семејството и пријателите кои би имале корист од тоа.
