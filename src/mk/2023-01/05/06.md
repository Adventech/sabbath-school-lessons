---
title: Рокови за отплата и услови за задолжување
date: 02/02/2023
---

`Прочитајте го текстот 5. Мојсеева 15,1-5. Што барал Господ од својот народ, како што ни откриваат овие стихови?`

Во согласност со другите седумгодишни прописи (2. Мојсеева 21,2; 3 Мојсеева 25,3.4), биле регулирани не само обврските кон робовите, слугите и земјата, туку и кон заемодавците. Бидејќи заемодавците не биле подготвени да ги простуваат долговите, најдолгиот рок за отплата бил седум години. Што и да заклучиме од овие стихови, тие јасно покажуваат дека Господ се грижел за таквите финансиски прашања, особено кога станувало збор за односните спрема другите Израелци. Тие стихови покажуваат и дека Господ ја признавал реалноста на долгот, колку и да бил долгот лош Тој нагласувал и дека долгот треба да се избегнува што е можно повеќе.

Денес, наспроти ова, во многу делови од светот се земаат кредити за купување стан или куќа на 30 и 40 години. Се чини дека една од причините што становите и куќите чинат толку е токму поради тоа што се достапни кредити за нивно купување.

Освен тоа, многу родители и студенти се прашуваат дали да позајмат пари за школување. По правило, стекнувањето факултетски дипломи ја зголемува способноста на поединецот да има повисока заработувачка до крајот на својот живот. Некои можеби ќе треба да позајмат пари за да го платат своето школување, но треба да ги имаат на ум следните фактори. Ќе мора да го вратат со камата. Подобро е да конкурирате за сите стипендии што можат да се добијат. Треба да работите и да штедите за школувањето што е можно повеќе. Треба да ги посетувате само оние предмети кои ќе доведат до вработување. Треба да помогнат и родителите. Во библиско време, родителите им давале на своите деца обработливо земјиште за да можат да заработуваат за живот. Денес тоа „наследство“ веројатно треба да биде образованието, за да можат да станат независни возрасни луѓе.

Во идеален свет не би имало задолжување и долгови. Но, бидејќи не живееме во таков свет, понекогаш можеби ќе биде потребно да земеме заем Во тој случај, водете сметка да ја добиете најдобрата можна понуда и најдобрата расположлива каматна стапка. Потоа позајмете го минимумот што ви е потребен и исплатете го што е можно поскоро за да заштедите на каматните трошоци. Во принцип, треба да се трудиме да ги избегнуваме долговите колку што е возможно, а со примена на библиските финансиски принципи во секојдневниот живот, можеме во голема мера да го избегнеме непотребниот долг и ужасниот притисок што тој го врши врз нас и нашите семејства.

`Ако вие сте позајмиле пари некому, колку сте искрени, фер и љубезни во вашето однесување кон таа личност? Како би поминале пред Бога ако треба да одговарате за тие постапки? (Видете Проповедник 12,14)`

---

#### Додаток: Утрински стих

**Детето од Витлеем:** Михеј 5,2.
