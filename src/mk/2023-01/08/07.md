---
title: За натамошно проучување
date: 24/02/2023
---

„Ниту една деловна шема или животен план не можат да бидат здрави или целосни ако ги опфаќаат само кусите години од овој сегашен живот и не водат сметка за бескрајната иднина … Никој не може да собира богатство на Небото, а притоа неговиот живот на оваа Земја да не е збогатен и облагороден“ (Елена Вајт, *Воспитување*, стр. 145 оригинал).

„Темел на деловната чесност и вистинскиот успех е признавањето дека Бог е сопственик на сѐ. Создателот на сѐ е вистинскиот сопственик Ние сме негови повереници. Сѐ што имаме Тој ни доверил да го употребуваме во согласност со неговите упатства“ (*Воспитување*, стр. 137 ориг.).

Поради притисокот да се грижиме за нашето семејство, ние често мислиме дека нашата работа е едноставно да обезбедиме приход. Меѓутоа, како христијани, ние исто така се соочуваме и со потребата да го извршиме нашиот дел во рамките на Големиот налог што Исус им го дал на сите свои следбеници. Откако го цитирала тој налог, онака како што е запишан во текстот Марко 16,15, Елена Вајт напишала: „Не се сите повикани да бидат проповедници или мисионери во вообичаената смисла на зборот; но сите можат да бидат Христови соработници во објавувањето на ’радосната вест‘ на своите ближни. Заповедта им е упатена на сите, големи и мали, учени и неуки, стари и млади“ (*Воспитување*, стр. 264 ориг.).

„Ние мораме попрецизно да се придржуваме до Божјиот план за животот. Да ја извршуваме колку е можно подобро работата која е пред нас, да му ги довериме на Бога нашите патишта и да внимаваме на знаците на Неговото провидение – тоа се правилата што служат како сигурен водич при изборот на професијата“ (*Воспитување*, стр. 267 ориг.).

**Прашања за разговор**

`1. Како ние како христијани го дефинираме „успешниот“ живот? Која е разликата помеѓу тоа како светот го дефинира успехот и како би требало ние (во идеален случај) да го дефинираме? Земете го, на пример, Јован Крстителот. Како би го окарактеризирале неговиот живот, кој завршил неславно, во затвор, а сето тоа поради каприцот на една расипана жена? Дали тоа би го нарекле успех? Како би го образложиле вашиот одговор?`

`2. Како да се објасни фактот дека има толку многу „успешни“ луѓе кои не следат ниту еден од библиските принципи, кога е во прашање управувањето со богатството или воопшто во животот? Или, што е со оние кои се обидуваат да го следат нивниот пример, а не успеваат? Можеби затоа што се разболуваат или им се случува некоја несреќа. Како да ги разбереме таквите ситуации?`

---

#### Додаток: Утрински стих

**Јагне:** Евреите 10,10.
