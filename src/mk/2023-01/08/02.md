---
title: Правилно поставување на приоритетите
date: 19/02/2023
---

`Прочитајте Проповедник 12,1. Која порака се наоѓа тука за нас?`

Во текот на созревањето кај младите се развива свеста дека во животот мора да се обезбедат некои основни потреби – храна, облека и засолниште. Меѓутоа, во врска со овие потреби, самиот Исус ни кажал како да ги поставиме приоритетите, велејќи: „Но барајте го најнапред царството на Бога и Неговата правда, и сè ова ќе ви се придодаде“ (Матеј 6,33). Се разбира, дури и за оние постарите, кои не се одлучиле за Исуса уште во младоста, сè уште има време да донесат правилни одлуки во поглед на управувањето со материјалните средства.

Како што видовме во 1. Мојсеева 28,20-22, Јаков донел некои важни животни одлуки, и во духовна и во финансиска смисла. Во визија, Господ му се претставил на Јакова како „Господ Бог на таткото твој Авраам и Бог Исаков“ (1. Мојсеева 28,13). Тогаш, како дел од својот завет кон Бога, Јаков изјавил: „Господ ќе биде мој Бог“ (1. Мојсеева 28,21).

`Прочитајте го текстот 1. Мојсеева 29,9-20. Зошто е важно во кој момент од животот на Јаков се случуваат овие настани?`

Дури откако Јаков се обврзал спрема Бога духовно и финансиски, Тој го упатил кон Рахела кај бунарот (видете 1. Мојсеева 29,9-20). Затоа, соодветно е човек да донесе одлука за својот духовен живот и животно занимање пред да се посвети на прашањето за бракот. Нашиот иден брачен другар треба да знае „во што се впушта“. Дали лицето е посветен христијанин? Каква работа ќе работи тој или таа? Дали ќе биде учителка, медицинска сестра, адвокат, работник, што и да е? Каков живот ќе водиме? Други прашања, на кои треба да добиеме одговори пред да се обврземе и да стапиме во брак, се: Кое ниво на образование има постигнато нашиот иден брачен другар? Со колку долгови ќе влеземе во бракот? Дали сме подготвени да ја прифатиме постојната ситуација како дел од нашата одговорност?

`Прочитајте го текстот 2. Коринтјани 6,14.15. Зошто е толку важно да се земе предвид овој принцип кога бараме животен другар? Иако не гарантира добар брак, зошто сепак ги зголемува шансите тоа да се оствари?`

---

#### Додаток: Утрински стих

**Победник:** Јован 2,19.
