---
title: Да се работи чесно
date: 22/02/2023
---

Друга фаза на „успешниот“ живот, последната фаза, има потенцијал да биде и најпријатна – ако одлуките донесени во младоста биле мудри и ако неочекуваните настани не ги попречиле. Во идеален случај, родителите ги извеле децата на пат, подготвувајќи ги и оспособувајќи ги за самостоен живот, вратен е кредитот за куќата или станот, задоволени се потребите за превоз, нема долгови, а обезбедени се и доволно приходи за потребите на постарите во домаќинството.

Од друга страна, Бог ги повикува своите деца да достигнат едно повисоко мерило во животот и работата. Тоа мерило е Божјиот закон запишан во срцето (видете Еремија 31,33), кој се огледува во карактерот Колку повеќе општеството пропаѓа, а христијанското учење се разводнува и минимизира, на поединецот му станува сè поважно да достигне такво ниво во животот и работата што нема за што да му се замери. Библијата вели: „Подобро е добро име, отколку големо богатство, и подобро е благонаклоност, отколку сребро и злато“ (Изреки 22,1).

Библијата бележи случаи на работодавци кои сфатиле дека се благословени затоа што имале побожен работник. Кога Јаков посакал да го остави дедо му Лаван и да се врати во својата татковина со семејството, Лаван го молел да не заминува, велејќи: „Немој, ако сум нашол милост пред тебе. Гледам дека Бог ме благослови поради тебе“ (1. Мојсеева 30,27). Кога Јосиф бил продаден во ропство во Египет, неговиот господар Петефриј направил слична забелешка за работата на Јосиф и соодветно го наградил.

`Прочитајте го текстот 1. Мојсеева 39,2-5. Иако текстот не ни го наведува тоа изречно, што мислите дека направил Јосиф што го натерало неговиот господар да гледа на него толку благонаклоно?`

„И така било да јадете, или да пиете, или нешто друго да правите, сето тоа правете го за слава Божја“ (1. Коринтјани 10,31). Затоа, дури и кога станува збор за нашата работа, за управувањето со финансиите, што и да работиме, сето тоа треба да го правиме за слава Божја. А Тој е оној кој ни дава знаење и сила да успееме во животот. „Твое е, Господи, и величието, и силата, и славата, и победата, и блесокот; и сè, што е на небото и на земјата, Твое е; Твое е, Господи, царството, Ти стоиш над сè одозгора како Владетел. Од Тебе се и богатството и славата; Ти владееш над сè, во Твојата рака е и силата и цврстината, и во Твоја власт е да издигнеш и да зацврстиш сè“ (1. Летописи 29,11.12).

`До кои принципи се придржувате, не само во работата, туку и во животот воопшто? Какви промени можеби ќе треба да направите?`

---

#### Додаток: Утрински стих

**Божествен Посредник:** 2. Мојсеева 34,33.
