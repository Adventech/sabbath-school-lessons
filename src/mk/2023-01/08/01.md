---
title: Планирање за постигнување успех
date: 18/02/2023
---

### Прочитајте ги библиските текстови:
Проповедник 12,1; 1. Мојсеева 2,15; 1. Тимотеј 5,8; Колошаните 3,23.24; 1. Мојсеева 39,2-5; Изреки 3,5-8.

> <p>Запомнете го стихот</p>
> „И сè што правите, правете го од душата, како за Господ, а не за луѓе, знаејќи дека како награда ќе добиете од Господ наследство, бидејќи на Господ Христос Му служите“ (Колосјани 3,23.24).

Повеќето луѓе сакаат да имаат „успешен“ и среќен живот.

Се разбира, во овој паднат свет, каде што трагедија и несреќа можат да нè снајдат во секој момент, таа цел не е секогаш лесно да се постигне.

Освен тоа, се поставува и прашањето како го дефинираме „успехот“.

Го имаме случајот со Јосиф во Египет. Ако некој некогаш имал успешен живот, тоа сигурно би бил тој, зар не? Од затвор во палата итн. Од друга страна, што е со Јован Крстител? Неговиот пат водел од затвор до гроб. Тогаш, колку бил успешен неговиот живот? И повторно, сè зависи од тоа како го дефинираме „успехот“.

Оваа седмица ќе го разгледаме концептот на „успех“ во контекст на основните принципи за водење на повереничката служба и финансиите Кои и да сме, каде и да живееме, сакале или не, парите и финансиите ќе бидат дел од нашиот живот. Тогаш, кои се практичните чекори што можеме да ги преземеме на тој пат, а кои, иако не гарантираат „успех“, сепак можат да ни помогнат да ги избегнеме вообичаените стапици и грешки кои го попречуваат финансискиот успех?
