---
title: Срцето на Јуда
date: 28/02/2023
---

Една од најтрагичните извештаи во Библијата е онаа за Јуда Искариотски. Тој човек имал таква привилегија што ја имале само единаесет други луѓе во историјата на светот – да биде со Исуса цело време и да ги учи вечните вистини директно од самиот Учител. Колку е тажно што многу луѓе, кои ги немале ни приближно таквите предности што ги имал Јуда, ќе бидат спасени, додека самиот Јуда, како што знаеме, сега е предодреден за вечно уништување. 

Што се случило? Одговорот може да се најде во еден збор – алчност, желбата на неговото срце.

`Прочитајте го текстот Јован 12,1-8. Што направила Марија што привлекло толку големо внимание за време на празникот? Како реагирал Јуда? Зошто? Што одговорил Исус?`

Нежниот укор на Спасителот, како одговор на неговата алчна забелешка, го натерала Јуда да ја напушти вечерата и да отиде директно во палатата на првосвештеникот, каде што се собрале Исусовите непријатели. Тој им понудил да го предаде Исуса во нивни раце за многу помалку од дарот на Марија. (Видете Матеј 26,14-16). 

Што се случило со Јуда? Со оглед на тоа што имал толку прекрасни можности, толку ретки привилегии, зошто направил толкаво зло? Според Елена Вајт, Јуда „го сакал големиот Учител и сакал да биде со него Копнеел да го измени карактерот и животот и се надевал дека тоа ќе го искуси ако се поврзе со Исуса. Спасителот не го одбил Јуда. Му дал место меѓу дванаесеттемина. Му доверил да врши дело на еден евангелист Го обдарил со сила да лекува болни и да истерува ѓаволи. Но Јуда не му се предал потполно на Христа“ (*Копнежот на вековите*, стр. 716 ориг.). 

На крајот на краиштата, сите ние имаме недостатоци во карактерот кои, ако му се предадеме на Бога, можат да бидат надминати со дејствувањето на Неговата сила во нас. Но Јуда не му се предал целосно на Христа, и гревот на алчноста, кој можел да го победи со Христовата сила, го совладал со трагични последици. 

Кој од нас не се бори со алчноста за ова или она? Во овој случај, Јуда го посакувал парите, а таа алчност – проблем на срцето – го довела до тоа да краде (Јован 12,6), што на крајот го навела да го предаде Исуса.

`Колку страшна лекција е тоа за сите нас, кога станува збор за опасностите во кои може да нè доведе алчноста. Нешто што изгледа толку ситно, обична желба на срцето, може да доведе до сериозна несреќа и вечна загуба.`