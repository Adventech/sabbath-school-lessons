---
title: Ананија и Сафира
date: 01/03/2023
---

Во тоа време било возбудливо да се биде член на црквата. По големото излевање на Светиот Дух на денот Педесетница, апостолите го проповедале Евангелието со посебна сила и илјадници се придружувале на црквата. 

„И откако се помолија, се затресе местото каде што беа собрани, и сите се исполнија со Дух Свети и слободно го проповедаа словото Божјо А народот, што поверува, имаше едно срце и една душа: и никој ништо од својот имот не го нарекуваше свое, туку сè им беше заедничко“ (Дела 4,31.32). 

Каква само предност имале тие двајца луѓе, Ананија и Сафира, да бидат дел од раната црква, да го гледаат нејзиниот раст и да го посматраат излевањето на Светиот Дух на таков впечатлив начин. „Не постоеше ниеден меѓу нив што имаше потреба за нешто, бидејќи оние што имаа ниви и куќи, ги продаваа и парите земени за нив ги донесуваа и ги оставаа пред нозете на апостолите: и секому му се даваше според неговите потреби“ (Дела 4,34.35). 

Во тоа опкружување, Ананија и Сафира, очигледно импресионирани од она што се случува, и сакајќи да бидат дел од сето тоа, решиле да продадат дел од имотот и да ги дадат приходите на Црквата. До тој момент сè било добро.

`Прочитајте Дела 5,1-11. Според вас што е полошо, тоа што задржале дел од парите или што лажеле за тоа? Зошто добиле толку остра казна?`

На почетокот се чинело дека се искрени во нивната желба да го поддржат делото со својот прилог. „Меѓутоа, Ананија и Сафира подоцна го ожалостиле Светиот Дух, оддавајќи се на грев и лакомост. Почнале да жалат што воопшто дале завет и набргу го загубиле благотворното влијание на благословот што ги загреал нивните срца со желба да сторат нешто големо во полза на Христовото дело“ (Елена Вајт, *Делата на апостолите*, стр. 72 оригинал). Со други зборови, иако тие влегле во тоа со најдобра намера, нивната алчност ги навела погрешно да се претставуваат, преправајќи се дека се нешто што не се.

`„И голем страв ја обзеде целата Црква и сите оние што го слушнаа тоа“ (Дела 5,11). По тој инцидент, луѓето сигурно биле многу повнимателни околу враќањето на десетокот. Меѓутоа, тој тажен извештај не е вклучен во Библијата како предупредување за верност во давањето десеток. Што всушност нè учи за тоа до што може да доведе алчноста?`

---

#### Додаток: Утрински стих

**Застапник пред Божјиот престол:** Римјаните 8,34.
