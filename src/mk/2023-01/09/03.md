---
title: Проколнати предмети во логорот 
date: 27/02/2023
---

Тоа бил веројатно еден од најзначајните моменти во историјата на Израел. По 40 години талкање во пустината, тие конечно влегувале во Ветената земја. Благодарение на едно драматично чудо, Израелците ја преминале реката Јордан во фаза на висок водостој – на суво. Тоа преминување било толку импресивно што срцата на незнабожечките владетели во Ханан омекнале и нивниот борбен дух стивнал (Исус Навин 5,1). 

Првиот вистински предизвик при освојувањето на Ханан бил Ерихон, град опкружен со силни ѕидишта. Никој не знаел што да прави за да ги победи луѓето од Ерихон – дури ни Исус Навин. Само како одговор на молитвата на Исус Навин, Бог им го открил планот за уништување на градот што тие го следеле. Меѓутоа, настаните понатаму добиваат изразито негативен тек.

`Прочитајте Исус Навин 7. Што се случило по моќната победа кај Ерихон и каква порака за самите нас треба да извлечеме од таа сторија?`

Кога бил соочен со вината, Ахан признал што направил, велејќи дека се „полакомил“ за тие работи. Еврејскиот збор преведен како „полакоми“ (или „допадна“ заб. на прев.), chmd, се користи на некои места во Библијата во многу позитивна смисла. Истиот корен се појавува во текстот Даниел 9,23, на пример, кога Гаврил му рекол на Даниел дека е „сакан човек“.

Меѓутоа, во овој случај зборот chmd бил лоша вест. И покрај јасната заповед да не го земаат пленот од освоените градови (Исус Навин 6,18 19), Ахан го направил токму тоа, нанесувајќи ѝ срам на целата нација Всушност, по поразот кај Гај, Исус Навин се исплашил и помислил: „Хананците и сите жители на земјата ќе чујат, ќе нè опколат и ќе нè истребат нас од земјата. И што ќе направиш за Твоето големо име?“ (Исус Навин 7,9). Со други зборови, Господ сакал да ги искористи тие големи победи за да им даде до знаење на околните народи колку е голема Неговата моќ и како Тој дејствува меѓу својот народ. Нивните освојувања требало да бидат (на посебен начин) сведоштво на народите за моќта на Јахве. Секако, по поразот кај Гај, покрај загубата на човечки животи, и тоа сведоштво било компромитирано.

`Размислете колку лесно Ахан можел да ги оправда своите постапки: Па, тоа е толку мала сума во споредба со целиот плен. Никој нема да знае, и како може тоа да нанесе штета? Освен тоа, на моето семејство му требаат пари. Како да се заштитиме од ваквата опасна рационализација?`

---

#### Додаток: Утрински стих

**Помоќен од сатаната:** 2. Тимотеј 3,12.
