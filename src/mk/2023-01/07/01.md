---
title: На еден од овие мои најмали браќа
date: 11/02/2023
---

### Прочитајте ги библиските текстови:
Лука 4,16-19; Исаија 62,1.2; 5. Мојсеева 15,11; Матеј 19,16-22; Лука 19,1-10; Јов 29,12-16.

> <p>Запомнете го стихот</p>
> „Тогаш Царот ќе им каже на оние што Му се од десната страна: ‘Дојдете, благословени од Мојот Отец; наследете го царството, подготвено за вас од почетокот на светот’“ (Матеј 25,34).

Библијата често зборува за странци (нарекувајќи ги туѓинци или дојденци), за сираци и вдовици. Овие би можеле да бидат токму оние на кои мислел Исус кога зборувал за „еден од овие мои најмали браќа“ (Матеј 25,40).

Со кого можеме да ги поистоветиме овие луѓе денес? Туѓинците од библиско време биле поединци кои морале да ја напуштат својата татковина, можеби поради војна или глад. Нивниот еквивалент во денешно време можат да бидат милионите бегалци, кои останале без ништо под околности што не ги избрале сами.

Сирачиња се деца кои ги загубиле своите татковци поради војна, несреќа или болест. Во оваа група може да се вбројат и оние чиишто татковци се во затвор или се отсутни поради некоја друга причина. Колку широко поле на служба се отвора!

Вдовици се оние кои ги изгубиле своите сопружници од истата причина како и сираците. Многу од нив се самохрани родители и добредојдена би им била помошта што може да им ја обезбеди црквата.

Како што ќе видиме оваа седмица, бидејќи ние сме управители на Божјите работи, помагањето на сиромашните не е незадолжително за нас. Тоа значи да се следи Исусовиот пример и да се послушаат Неговите заповеди.

---

#### Додаток: Утрински стих

**Заповедник на небесните сили:** Јован 1,3.
