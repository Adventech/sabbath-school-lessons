---
title: За натамошно проучување
date: 17/02/2023
---

„’Кога ќе дојде Синот човечки со својот сјај, во придружба на сите ангели, ќе седне на престолот на својата слава. Тогаш пред него ќе се соберат сите народи, а Тој ќе ги раздели едни од други.‘ Вака Христос на Маслинската гора им ја опишал на своите ученици сцената на големиот суден ден. Истакнал дека одлуката на овој суд ќе се донесе врз основа на една подробност. Кога народите ќе се соберат пред него ќе постојат само две групи луѓе, а нивната вечна судбина ќе биде одредена со она што го сториле или што занемариле да го сторат за него во личноста на сиромашните и на настраданите“ (Елена Вајт, *Копнежот на вековите*, стр. 637 оригинал).

„Кога ќе им ја отворите вратата на Христовите претставници кои се во неволја и кои страдаат, ги примате со добредојде небесните ангели Повикувате друштво на небесните суштества. Тие му донесуваат на светот атмосфера на радост и мир. Тие доаѓаат со фалба на усните, а на небото се слуша песна што одговара. Секое дело на милосрдие на небото создава музика. Отецот на својот престол несебичните работници ги реди во своето најдрагоцено благо“ (*Копнежот на вековите*, стр. 639 ориг.).

**Прашања за разговор**

`1. „Зашто сиромаси ќе има секогаш во земјата“ (5. Мојсеева 15,11) Освен што тоа пророштво старо повеќе илјади години за жал се остварило, како уште треба да ги разбереме тие зборови денес? Некои ги користат дури и за да го оправдаат тоа дека не им помагаат на сиромашните, резонирајќи вака: „Ете, и Бог вели дека меѓу нас секогаш ќе има сиромашни, па мора да биде така.“ Што не е во ред во таквиот начин на размислување?`

`2. Прочитајте го текстот 1. Тимотеј 6,17-19: „Заповедај им на богатите од овој свет да не се гордеат, ниту да се надеваат во непостојаното богатство, туку на живиот Бог, Кој ни дава за наслада сè во изобилие; нека прават добро, нека се збогатуваат со добри дела, да бидат штедри и сочувствителни. И на таков начин да си собираат сокровиште – добра основа за иднината, за да постигнат живот вечен.“ Забележете каде лежи опасноста: да се надеваме во нашето богатство наместо на живиот Бог. Зошто тоа толку лесно им се случува на оние кои имаат пари, иако се свесни дека на крајот, ни сите пари што ги имаат, нема да ги спасат во животот? Зошто сите ние мора да внимаваме да не се надеваме на ништо друго, освен на живиот Бог?`

---

#### Додаток: Утрински стих

**Големиот поглавар на Црквата:** Езекиел 3,17.
