---
title: 'Од Тајнa До Откровение'
date: 11/01/2020
---

### Прочитајте ги библиските текстови:
Даниел 2,1–16; Дела 17,28; Даниел 2,17–49; Псалм 138; Јован 15,5; 5. Мојсеева 32,4; 1. Петрово 2,4.

> <p>Запомнете го стихот</p>
> „Даниел го прифати словото и рече:’Божјото име да биде благословено одвека довека, Негова е мудроста и силата’“ (Даниел 2,20).

Во водите околу Гренланд пловат ледени брегови со различни големини. Понекогаш малите санти лед се движат во еден правец додека масивните санти одат во друг. Се работи за тоа дека ветровите кои дуваат на површината ги носат малите санти, додека огромните парчиња лед се носени од длабоките океански струи. Кога размислуваме за подемите и падовите на народите низ историјата, тоа можеме да го споредиме со површинските ветришта и океанските струи. Ветровите претставуваат сѐ она што е променливо и непредвидливо, како што е човечката волја. Меѓутоа, покрај овие силни ветрови, истовремено дејствува и уште една сила, која е помоќна и многу слична на океанските струи. Во прашање е движењето на Божјите мудри и суверени намери. Како што изјавила Елена Вајт: „Меѓутоа, слично на Ѕвездите што се движат по одредени патеки низ бескрајните пространства, Божјите намери не познаваат брзање ниту задоцнување“ (Копнежот на вековите, стр. 19; стр. 32. оригинал). Иако се чини дека подемите и падовите на народите, идеологиите и политичките партии се одвиваат исклучиво од човечки каприци (заб. прев.: каприц ‒ необјаснива или ненадејна промена на мислење, своеволност), втората глава на Книгата на пророк Даниел покажува дека небесниот Бог е всушност Тој кој ја придвижува човечката историја кон нејзиниот величествен крај.
