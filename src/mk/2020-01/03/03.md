---
title: Молитва
date: 13/01/2020
---

Даниел веднаш ги повикува своите тројца пријатели на молитва, објаснувајќи дека ќе бидат погубени доколку Бог не им го открие сонот. Кога ќе се соочиме со голем проблем, треба да препознаеме дека нашиот Бог е доволно голем за да ги реши дури и оние предизвици кои ни изгледаат најнерешливи.

`Прочитајте: Даниел 2,17-23. Кои два вида молитви се изговорени во овој текст?`

Во оваа глава се споменуваат два вида молитви. Во првата молитва се упатува молба во која Даниел го моли Бога да ја открие содржината на сонот и неговото толкување (Даниел 2,17–19). Зборовите на оваа молитва не се познати, но кажано е дека Даниел и неговите другари се молеле за „милост од Небесниот Бог заради таа тајна, за да не загинат Даниел и неговите другари со другите вавилонски мудреци“ (Даниел 2,18). Додека се молеле, Бог ја услишил нивната молба и им ја открил содржината и толкувањето на сонот што го сонувал царот. Можеме да бидеме сигурни дека кога се молиме „за милост од Небесниот Бог“, Тој ќе ги слушне нашите молитви, можеби не на таков драматичен начин како во овој пример, бидејќи Даниеловиот Бог е и наш Бог.

Како одговор на Божјето услишување на нивните молби, Даниел и неговите другари упатуваат силна молитва на благодарност и похвала. Тие го слават Бога поради тоа што Тој е извор на секоја мудрост и што управува со природата и политичката историја. Од овој пример можеме да извлечеме важна поука. Додека се молиме на Бога и го преколнуваме за толку многу работи, колку често Го прославуваме и Го славиме што ги услишил нашите молитви? Исусовото искуство со десетте лепрозни е добра илустрација за човечката неблагодарност. Од десеттемина излечени, само еден се враќа да му се заблагодари на Бога (Лука 17,18). Одговорот на Даниел не само што нè потсетува на важноста да упатуваме благодарност и похвала, туку го открива карактерот на Бога кому му се молиме. Кога Му се молиме, можеме да имаме доверба дека ќе го направиме она што е најдобро за нас, и затоа треба секогаш да Го славиме и да Му се заблагодаруваме.

`Прочитајте: Псалм 138. Што можете да усвоите од оваа молитва на благодарност, а ќе ви помогне да му бидете благодарни на Бога, без оглед на околностите во кои се наоѓате?`
