---
title: 'За Натамошно Проучување'
date: 17/01/2020
---

Поучно е да забележиме дека кипот од текстот Даниел 2 е направен од злато и сребро, метали кои се поврзани со економската моќ. Исто така, кипот е направен од бронза и железо, кои се користеле за изработка на алатки и оружја, како и од глина, која се користела во стариот свет за потребите во домаќинството и која имала книжевно значење. Според тоа, кипот пружа жива слика за човештвото и неговите достигнувања. На најсоодветен начин, различни делови на телото на кипот укажуваат на сменувањето на светските царства и на конечното неединство кое ќе владее во последните денови од човековата историја. За каменот, меѓутоа, посебно е кажано дека не е направен од „човечки раце“ (Даниел 2,45), и силно потсетува на натприродниот крај што ќе го снајде овој привремен свет како и сите човечки достигнувања.

Иако на „самото човечко око човечката историја може да се чини како хаотично сменување на спротивни сили... Книгата на пророк Даниел нè уверува дека зад сите работи стои Бог, кој сè гледа и управува со сè за да го постигне она што смета дека е најдобро“ Вилијам Х. Шеа, Daniel: A Reader’s Guide [Nampa, ID: Pacific Press, 2005], стр. 98)

**Прашања за разговор**

`1. Многу е добро да се знае дека среде сиот метеж и страдања во светот Бог управува во сè и сè ќе доведе до славниот крај. До тогаш, каква е нашата улога во настојувањето да правиме сè што можеме за да го ублажиме страдањето кое владе во овој паднат свет?`

`2. Како да го објасниме фактот дека Даниел и останатите заробеници блиско соработувале со паганскиот владетел и му биле очигледно верни, на владетелот кој му нанел толку многу штета на Даниеловиот народ?`

`3. Како што видовме, некои тврдат дека каменот што се откачил без рака се однесува на ширењето на евангелието. Тоа не може да биде точно од бројни причини, вклучувајќи го и тоа дека текстот Даниел 2,35 вели дека каменот ќе ги сотре претходните народи и дека „ветерот го однесе сето без трага.“ Тоа не се случило по крстот. Потоа, обидувајќи се каменото царство да се поистовети со црквата, поединци не успеваат да забележат дека каменото царство ги заменува сите други облици на човечка власт. Тоа е царство кое го опфаќа целиот свет. Според тоа, само Христовото второ доаѓање може да го покрене процесот прикажан како врв на овој пророчки сон. Зошто, тогаш, второто Христово доаѓање е единственото разумно толкување на она што каменот го прави во последните денови?`
