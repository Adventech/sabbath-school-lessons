---
title: 'Кипот Втор Дел'
date: 15/01/2020
---

`Повторно прочитајте текст во кој се зборува за сонот и за неговото толкување (Даниел 2,31-49). Каква поука ни дава овој текст за Божјето предвидување на овоземната историја?`

Пророштвото објавено преку сонот на Навуходоносор ни го открива општиот пророчки план и служи како мерило со кое треба да им се пристапи на подеталните пророштва од 7,8 и 11 глава од Книгата на пророкот Даниел. Исто така, текстот Даниел 2 не е условно пророштво. Тоа е апокалиптичко пророштво: одредено претскажување на она што Бог го предвидел и што всушност ќе се оствари во иднина.

**1. Главата од злато** го претставува Вавилон (626–539 година пр. н.е.) Навистина, ниеден друг метал не би можел подобро да ја претстави силата и богатството на Вавилонското царство од злато. Библијата го нарекува „златен град“ (Исаија 14,4) и „златна чаша во Господовата рака“ (Еремија 51,7; споредете: Откровение 18,16). Древниот историчар Херодот известува дека градот бил украсен со злато во изобилство.

**2. Градите и рацете од сребро** ја претставуваат Медо-Персија (539–331 година пр. н. е.). Бидејќи среброто е помалку вредно од златото, Медо-Персиското царство никогаш не го достигнало сјајот на Вавилон. Покрај тоа, среброто е соодветен симбол на Персијците бидејќи користеле сребро во својот даночен систем.

**3. Стомакот и бедрата од бронза** го симболизираат царството на Александар Македонски (331–168 година пр. н. е.). Во текстот Езекиел 27,13, поданиците на ова царство се прикажани како разменуваат бронзени садови. Војниците на Александар Македонски биле познати по своите бронзени оклопи. Шлемовите, штитовите и борбените секири им биле направени од бронза. Херодот вели дека египетскиот фараон Псамтик I, во пиратите од ова царство кои вршеле напади, видел исполнување на пророштвото кое ги предвидело „бронзените луѓе кои доаѓаат од морето“.

**4. Нозете од железо** вешто го претставуваат Рим (од 168. године пр. н. е. до 476). Како што објаснил Даниел, железото го претставувало Римското царство кое уништува и крши сè пред себе, и кое траело подолго од сите претходни царства. Железото е метал кој совршено го претставува ова царство.

**5. Стапалата, дел од железо и дел од глина** ја претставуваат поделената Европа (476 – второто Христово доаѓање). Мешавината од железо и глина дава соодветна слика за тоа што се случило по распаѓањето на Римското царство. Иако постоеле многу обиди да Европа да се обедини, од брачните сојузи меѓу царските семејства до сегашната Европска Унија, поделбите и неединството преовладувале, и според ова пророштво, ќе остане така сè додека Бог не го воспостави вечното царство.
