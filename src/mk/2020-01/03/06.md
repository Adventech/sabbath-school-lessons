---
title: Камен
date: 16/01/2020
---

`Прочитајте: Даниел 2,34.35.44.45. Што учат овие стихови за конечната судбина на нашиот свет?`

Во центарот на вниманието во сонот е „она што ќе биде во последните денови“ (Даниел 2,28). Моќни и богати какви што можеби биле, царствата од метал (и глина) не се ништо друго туку најава за воспоставување на каменото царство. Додека металите и глината до одредена мера можат да бидат човечки производи, каменот во сонот не го допрела човечка рака. Со други зборови, иако секое од претходните царства на крајот завршиле, царството претставено со камен ќе трае засекогаш. Метафората за карпата често симболички го претставува Бога (на пример, 5. Мојсеева 32,4; 1. Самоилова 2,2; Псалм 18,31), и каменот, слично на ова, може да укажува на Месија (Псалм 118,22; 1. Петрово 2,4.7). Според тоа, ништо друго како сликата на камен не може подобро да го симболизира воспоставувањето на Божјето вечно царство.

Некои тврдат дека каменото царство е воспоставено за време на Исусовата земна служба, и дека ширењето на евангелието стои како показател дека Божјето царство го презело целиот свет. Сепак, каменото царство настанува дури откако четирите главни царства ќе паднат и човечката историја ќе го досегне времето на поделените царства, претставено со стапалата и прстите на кипот. Овој факт го исклучува исполнувањето во текот на првиот век, бидејќи Исусовата земна служба се одвивала во времето на владеењето на Рим, четвртото царство.

Меѓутоа, каменот ѝ отстапува место на планината. Односно, „каменот што удри во кипот стана голема гора та ја наполни сета земја“ (Даниел 2,35). Оваа гора ја оживува сликата на гората Сион, место на кое стоел Храмот, која навистина го претставувала Божјето земно царство во старозаветното време. Интересно е што каменот, отсечен од гората, самиот станува гора. Таа, која според текстот веќе постои, најверојатно укажува на небесниот Сион, небесното Светилиште, од каде што Христос ќе дојде да го воспостави своето вечно царство. А во Ерусалим, кој ќе се спушти од небото (Откровение 21,1-22,5), ова царство ќе го доживее своето конечно исполнување.

`Текстот Даниел 2 е вистинит во врска со сите царства до сега. Тогаш зошто е логично и мудро да веруваме во пророштвото за доаѓањето на конечното царство, Божјето вечно царство? Зошто е неразумно да не поверуваме во ова пророштво?`
