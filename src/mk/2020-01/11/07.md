---
title: 'За Натамошно Проучување'
date: 13/03/2020
---

„Три седмици архангел Гаврил се борел со силите на темнината, трудејќи се да го осуети влијанието што дејствувало врз духот на царот Кир. И пред да се заврши борбата, лично Христос дошол да му помогне на Гаврил. ’Кнезот на персиското царство ми се противеше дваесет и еден ден’, рекол Гаврил, ’но Михаил, еден од првите кнезови, дојде да ми помогне зашто јас бев таму сам кај персискиот цар’ (Даниел 10,13). Било направено сè што Небото можело да направи за Божјиот народ. Победата конечно била извојувана; силите на непријателот биле сопрени за сето време на владеењето на царот Кир и неговиот син Камбиз, кој владеел околу седум и пол години“ (Елена Вајт, Пророци и цареви, стр. 370; стр. 572. оригинал)

„Колку голема чест му укажало Величеството Небесно на Даниел! Тој го уверува својот потресен слуга и го уверува дека неговата молитва е услишена на Небото. Како одговор на оваа сесрдна молитва, ангелот Гаврил бил испратен да влијае на срцето на персискиот владетел. Монархот се спротивставувал на влијанието на Божјиот Дух три седмици додека се молел и постел, но Кнезот на Небото, архангелот Михаил, бил испратен да го преобрати срцето на тврдоглавиот цар и да го повика да преземе некои решителни чекори и на тој начин да ја услиши молитвата на Даниел (Елена Вајт, The Sanctified Life, стр. 51).

**Прашања за разговор**

`1. Иако не сме првите луѓе во христијанската историја кои ја увидуваат ова вистина, како христијани адвентисти ние сме силни застапници на мотивите на „големата борба“ или идејата дека целата вселена е дел од епската борба помеѓу Христа и сатаната. Ние веруваме дека секое човечко битие е вклучено во оваа борба. Другите, дури и световните луѓе, зборуваат за постоењето на некој вид борба во која сите сме вклучени. Какво е вашето искуство кога станува збор за големата борба? Како таа се пројавува во вашиот живот? Што научивте од тоа, а ќе може да им помогне и на другите во таа борба?`

`2. Прочитајте: Ефешаните 6,10-18. Забележете ги очигледните воени слики што ги користи Павле. Какви „упатства за битка“ овде ни се дадени нам, кои учествуваме во големата борба?`

`3. Во текстот Даниел 10,11, Даниел по втор пат (види: Даниел 9,23) го нарекуваат hamudot или мил. Што ни открива ова за тесната поврзаност, дури и за емоционалната поврзаност меѓу Небото и Земјата? Размислете колку е оваа стварност сосема поинаква кога ќе се спореди со вообичаеното атеистичко гледиште на голем дел од современиот свет. Каква надеж ни нуди ова библиско гледиште, онака како што го гледаме во овој извештај за Даниел?`
