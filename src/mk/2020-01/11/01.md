---
title: 'Од Борба До Победа'
date: 07/03/2020
---

### Прочитајте ги библиските текстови:
Ефешаните 6,12; Даниел 10; Ездра 4,1–5; Исус Навин 5,13–15; Откровение 1,12–18; Колошаните 2,15; Римјаните 8,37–39.

> <p>Запомнете го стихот</p>
> „Тој рече: ’Не бој се љубимецу! Мир ти тебе! Биди јак! Охрабри се!’“ (Даниел 10,19)

Десеттата глава од Книгата на пророк Даниел нѐ запознава со последното видение на Даниел, кое продолжува во 11 и 12 глава. На почетокот од главата се кажува дека ова видение се однесува на „големите работи“ (големиот конфликт) (Даниел 10,1). Додека 11. глава од Книгата на пророк Даниел изнесува одредени подробности за овој конфликт, текстот Даниел 10 ја покажува неговата духовна страна и открива дека зад сцената на земните борби беснее духовен конфликт со космички размери. Додека ја проучуваме оваа глава, ќе видиме дека во овој космички конфликт се вклучуваме кога се молиме на начин кој има длабоки последици. Меѓутоа, во таа борба не сме сами; Исус води битка против сатаната во наше име. Ќе научиме дека конечната борба во која сме вклучени не се води против земните човечки сили, туку против силата на темнината.

Векови по Даниел, апостолот Павле рекол: „Зашто нашата борба не е против крвта и телото, туку против началствата, против властите, против светските владетели на темнината на овој век: против духовните сили на злото во небесните места“ (Ефешаните 6,12). Конечно, нашиот успех во судирот почива на Исуса Христа, кој лично го поразил сатаната на крстот.
