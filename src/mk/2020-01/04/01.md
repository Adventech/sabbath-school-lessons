---
title: 'Од Огнена Печка До Палата'
date: 18/01/2020
---

### Прочитајте ги библиските текстови:
Даниел 3; Откровение 13,11–18; 2. Мојсеева 20,3–6; 5. Мојсеева 6,4; 1. Коринќаните 15,12–26; Евреите 11.

> <p>Запомнете го стихот</p>
> „Нашиот Бог кому му служиме може да нè избави од вжарената печка и од твојата рака, цару; Тој и ќе нè избави“ (Даниел 3,17).

„Така, овие младичи, исполнети со Светиот Дух, на сите луѓе им ја објавиле својата вера дека Оној кому му служат е единствениот вистински и жив Бог. Оваа пројава на вера била најелоквентното претставување на нивните начела. За да им укажат на идолопоклониците на моќта и величието на живиот Бог, Неговите слуги мора да го изразат своето почитување кон Бога. Тие мора да покажат дека Тој е единствениот на кого му укажуваат чест и кого го прославуваат, и дека ниту една околност, па дури ни грижата да се зачувува самиот живот не може да ги натера да направат најмала отстапка пред идолопоклонството. Овие поуки имаат непосредно и суштинско влијание врз нашето искуство во овие последни денови“ (Елена Вајт, In Heavenly Places, стр. 149) Иако може да изгледа дека соочувањето со закана со смрт поради прашањето за богослужбата му припаѓа на некое преднаучно доба во кое владеело суеверие, Писмото открива дека на крајот на времето, кога светот во голема мера ќе „доживее напредок“, ќе се случи нешто слично, но ќе поприми светски размери. Според тоа, со проучувањето на овој извештај ќе стекнеме увид во прашањата со кои, според Писмото, ќе се соочи Божјиот верен народ.
