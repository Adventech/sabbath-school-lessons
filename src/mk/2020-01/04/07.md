---
title: 'За Натамошно Размислување'
date: 24/01/2020
---

„Значајни се поуките кои можат да се извлечат од искуствата на еврејските момчиња во полето Дура. И во наше време многу Божји слуги, иако невини, ќе бидат изложени на понижувања и злосторства од страна на оние кои сатаната ги поттикнува и ги исполнува со завист и верски фанатизам. Гневот на луѓето посебно ќе биде насочен против оние што ја празнуваат саботата според четвртата заповед; и на крај, со општ декрет ќе бидат прогласени за виновници кои заслужуваат смрт.

Во времето на неволји, кое му претстои на Божјиот народ, ќе биде потребна непоколеблива вера. Неговите деца мора да покажат дека му служат само на Бога и дека ништо, дури ни животната опасност, не може да ги натера да направат и најмала отстапка пред лажното богослужение. За верното срце, заповедите на грешен, смртен човек стануваат безначајни во споредба со речта на вечниот Бог. Вистината ќе биде почитувана дури и ако последиците бидат затвор, прогонство или смрт“ (Елена Вајт, Пророци и цареви, стр. 329.330; стр. 512.513. оригинал).

**Прашања за разговор**

`1. Прочитајте: 1. Петрово 1,3-9. Зошто Бог некои луѓе ги спасува од страдања а некои не? Или одговорот на прашањето како што е ова, едноставно нема да го добиеме сега? Во случаите кога не доаѓа до чудесно избавување, зошто, и покрај таквите разочарувања, треба да веруваме во Божјата добрина?`

`2. Кога овој настан би завршил со смрт на еврејските момчиња во огнената печка, какви поуки сепак би можеле да извлечеме?`

`3. Според нашето разбирање на настаните на последните денови, кој ќе биде надворешниот знак, спорното прашање, во врска со тоа на кого му се поклонуваме? Што ни кажува тоа за важноста на саботата?`

`4. Прочитајте: Лука 16,10. Како, Христовите зборови од овој текст ни помагаат да сфатиме што значи искрено да живееме со вера?`

`5. Прочитајте го повторно текстот Даниел 3,15, кога Навуходоносор вели: „Кој е тој бог кој ќе ве избави од мојата рака?“, Како би одговориле на ова прашање?`
