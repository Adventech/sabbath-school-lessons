---
title: 'Тајната На Таквата Вера'
date: 23/01/2020
---

Додека размислуваме за искуството на Седрах, Мисах и Авденаго, можеме да се запрашаме: *Во што е тајната на оваа толку силна вера?* Како можеле да бидат поподготвени живи да ги спалат, отколку да му се поклонат на ликот? Размислете за сите начини на кои можеле да го оправдаат поклонувањето и да се покорат на царевите наредби. Па сепак, и покрај тоа што ќе увидат дека можат да умрат, како и многу други, тие остануваат цврсти.

`Прочитајте: Евреите 11. Што учи овој текст за тоа што е вера?`

За да развиеме таква вера, треба да сфатиме што е тоа вера. Поединци имаат квантитативно сфаќање за верата; тие својата вера ја мерат со одговорите што ги примаат од Бога. Тие одат во трговски центар и се молат за паркинг место. Ако се случи веднаш по пристигнувањето да пронајдат место, заклучуваат дека имаат силна вера. Доколку сите паркинг места се пополнети, можат да си помислат дека нивната вера не е доволно силна за Бог да ги слушне нивните молитви. Ваквото сфаќање на верата станува опасно бидејќи настојува да манипулира со Бога и не ја зема предвид Божјата сувереност и мудрост.

Вистинската вера, каква што ја искажувале другарите на Даниел, се мери со квалитетот на воспоставениот однос со Бога и потполната доверба во Него. Вистинската вера не тежнее да ја потчини Божјата волја и да ја усогласи со својата, туку ја предава својата волја на Божјата. Како што видовме, трите еврејски момчиња не знаат што точно подготвува Бог за нив, кога одлучуваат да го предизвикаат царот и да му останат верни на Бога. Донесуваат одлука да го направат она што е правилно, без оглед на последиците. Тоа е она што навистина ја карактеризира зрелата вера. Ни покажуваме вистинска вера кога се молиме на Господа за она што го сакаме, но имаме доверба во Него дека ќе го направи она што е најдобро за нас, дури и ако во тој момент не разбира што се случува и зошто.

`На кои начини од ден во ден можеме да покажуваме вера, дури и во „малите работи“, што може да ѝ помогне на нашата вера да расте и со тек на време да стане подготвена за поголеми предизвици? Зошто пробите во врска со „малите работи“ се најважни?`
