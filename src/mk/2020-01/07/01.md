---
title: 'Од Јама Со Лавови До Јама Со Ангел Чувар'
date: 08/02/2020
---

### Прочитајте ги библиските текстови:
Даниел 6; 1. Самоилова 18,6-9; Матеј 6,6; Дела 5,27-32; Марко 6,14-29; Евреите 11,35-38.

> <p>Запомнете го стихот</p>
> „Тогаш прочелниците и сатрапите почнаа да бараат повод, нешто околу државната управа, заради што би можеле да го обвинат Даниела: ама не можеа да најдат ништо такво на него; ништо заради што би можеле да го прекорат, зашто беше верен, немаше во него ни негрижа ни погрешка“ (Даниел 6,4).

Откако Медо-персијците го освојуваат Вавилон, Мeдиецот Дариј ја препознава Даниелoвата мудрост и го повикува да стане дел од новата власт. Сега веќе остарениот пророк толку многу се истакнува на своите јавни должности што новиот цар го поставува за главен управител во целата Медо-Персија.

Меѓутоа, како што тече главата, Даниел се соочува со последицата на она што со право би можеле да ги наречеме „исконски грев“ – со завист. Сепак, пред да заврши извештајот, гледаме дека Даниел е верен не само на своите световни должности кои ги извршувал под власта на Медо-персијците, туку, што е најважно, на својот Бог. Можеме да бидеме сигурни дека неговата верност кон Бога во голема мера влијае на неговата верност и на секое друго поле.

Искуството на Даниел со прогонството служи како пример на Божјиот народ во последното време. Извештајот не навестува дека Божјиот народ ќе биде поштеден од искушенија и страдања. Она што гарантира е дека, во судир со злото, добрата волја на крајот ќе победи и дека Бог на крајот ќе го одбрани својот народ.
