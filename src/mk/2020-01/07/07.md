---
title: 'За Натамошно Проучување'
date: 14/02/2020
---

Ослободувањето на Даниел е забележано во 11 глава од посланието до Евреите. Она што можеме да го наречеме „Куќа на славните, кога е во прашање верата“, кажува дека пророците, меѓу останатите дела, „затворија уста на лавови“ (Евреите 11,33). Тоа е многу убаво, но треба да имаме на ум дека јунаци на верата не се само оние кои ја избегнале смртта како Даниел, туку и оние кои страдаат и храбро умираат, како што стои забележано во посланието до Евреите. Бог повикува поединци да сведочат со животот, а други да сведочат со смртта. Според тоа, извештајот за спасувањето на Даниел не укажува на тоа дека на сите им се дарува избавување, како што знаеме врз основа на примерите на мноштво мажи и жени кои станале маченици поради својата вера во Исуса. Меѓутоа, чудесното избавување на Даниел покажува дека Бог владее и дека на крајот ќе ги ослободи своите деца од силата на гревот и смртта. Тоа ќе ни стане многу појасно во наредните глави од Книгата на пророкот Даниел.

**Прашања за разговор**

`1. Французинот Жан Пол Сартр еднаш забележал дека „најдобриот начин да ја сфатиме фундаменталната замисла на човечката реалност е да кажеме дека човекот е битие чија помисла е да биде Бог“ (Битие и ништожност: Увид во феноменолошката онтологија, Washington Square Press, 1956, стр. 724) Како овој цитат ни помага да сфатиме, макар на одредено ниво, зошто царот паѓа во стапица? Зошто сите мораме, без разлика во каква положба се наоѓаме во животот, да бидеме внимателни во врска со истата оваа опасна склоност, без оглед во каков префинет облик се јавува? На кои други начини можеме да посакаме да бидеме „како Бог“?`

`2. Какво сведоштво им пружаме на другите во врска со верноста на Бога и Неговиот закон? Дали луѓето кои ве познават би помислиле дека би ја бранеле својата вера дури и по цена на својата работа или живот?`

`3. Што забележувате во Даниел што го прави личност која Бог успешно може да ја употреби за своите намери? Како со Господова помош во уште поголема мера можете да ја развиете оваа особина?`

`4. На кои сѐ начини Даниел можел да биде оправдан дека одлучил, во согласност со прогласот, да го промени начинот на кој се моли? Или тоа би било опасен компромис? Доколку би била опасна отстапка, зошто би била?`
