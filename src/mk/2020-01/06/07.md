---
title: 'За Натамошно Проучување'
date: 07/02/2020
---

Големите гозби биле вообичаени на дворовите на стариот свет. Царевите сакале да приредуваат собири кои се одликувале со неумереност и раскош за да ја покажат својата големина и самодоверба. Иако не ги знаеме сите подробности за оваа посебна гозба, знаеме дека се одржувала во време кога медоперсиската војска имала намера да го нападне Вавилон. Човечки гледано, немало причина за грижа. Вавилон имал утврдени ѕидишта, резерви на храна за неколку години, изобилство од вода, бидејќи реката Еуфрат течела низ центарот на градот. Затоа царот Валтазар не гледал никаков проблем во тоа што приредува гозба додека непријателите го опколувале градот. Наредува да имаат голема прослава, која наскоро ќе се претвори во разуздана пијанка. Колку силно сведоштво за злобата на човечкиот род, особено во споредба со Господовата сила. Бог преку Даниел му зборува на царот дека, и покрај приликите кои ги имал за да ја дознае вистината, тој ’не Му даде слава на Бога Кој во Својата рака ги држи твојот здив и сите твои патишта“ (Даниел 5,23).

„Историјата на народите ни говори и нам денес. На секој народ и на секој поединец Бог му одредил место во големиот план. Оној кој никогаш не греши им ги мери деновите на луѓето и на народот. Со својот избор секој одлучува за својата судбина, а Бог владее над сите и работи на остварување на своите возвишени цели“ (Елена Вајт, Пророци и цареви, стр. 345; стр. 536. оригинал).

**Прашања за разговор**

`1. Разговарајте во класата за прашањето во отсекот од недела за начините на кои општеството и културата можат да ја понижат Божјата вистина. Какви начини се во прашање и како ние како црква и како поединци треба да одговориме на овие дела на сквернавење?`

`2. Што можеме да научиме од овој извештај за тоа дека спасението не е толку поврзано со тоа што знаеме, туку како одговараме на тоа што го знаеме? (види: Даниел 5,22)`

`3. Прочитајте: Даниел 5,23. Кои важни духовни начела ги наоѓаме во овој стих? На пример, како текстот нѐ предупредува за отфрлувањето на Бога? Или, што учи овој текст за Бога не само како Создател, туку и како Одржувач на нашиот живот?`

`4. Дури и додека не знаел што значат дадените зборови, Валтазар бил исплашен (Даниел 5,6). Што ни говори овој факт за тоа што значи да се живее со грижа на совеста?`
