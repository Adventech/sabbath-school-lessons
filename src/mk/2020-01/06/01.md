---
title: 'Од Самољубие До Пропаст'
date: 01/02/2020
---

### Прочитајте ги библиските текстови:
Даниел 5; Откровение 17,4–6; Псалм 96,5; Колошаните 1,15–17; Римјаните 1,16–32; Проповедник 8,11; Откровение 14,8.

> <p>Запомнете го стихот</p>
> „Тој ги менува добата и времињата, ги руши и ги поставува царевите, им дава мудрост на мудрите, а знаење на проницливите“ (Даниел 2,21).

Во 5. глава од Книгата на пророкот Даниел, Божјата Реч ни дава силен пример за човечката гордост која се завршува на еден запрепастувачки и драматичен начин. Иако некој би можел да каже дека на Навуходоносора му било потребно многу време да научи одредени поуки, тој барем ги научил. Неговиот внук, Валтазар, не ги научил. Користејќи ги судовите од Храмот на развратната гозба, Валтазар ги осквернил. Таквиот чин на сквернавење е еднаков не само на предизвикување на Бога, туку и на напад лично на Бога. Според тоа, Валтазар ја полни чашата на своето беззаконие однесувајќи се слично на малиот рог (види: Даниел 8), кој ги нападнал темелите на Божјето светилиште. Одземајќи му ја власта на Валтазар, Бог нѐ предупредува што ќе му направи на непријателот на својот народ во последните денови. Настаните забележани во 5. глава од Книгата на пророк Даниел се случиле во 539 година пр. н. е. во ноќта кога Вавилон паднал пред медоперсиската војска. Тогаш доаѓа до премин од злато на сребро, проречено во текстот Даниел 2. Уште еднаш станува јасно дека Бог владее со настаните во светот.
