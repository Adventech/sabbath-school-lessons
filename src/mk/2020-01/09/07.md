---
title: 'За Натамошно Размислување'
date: 28/02/2020
---

Следи ја табелата во која детално е опишано сѐ она што го проучувавме во врска со сменувањето на царствата опишано во 2., 7. и 8. глава од Книгата на пророк Даниел. Што ни кажува тоа за чистењето на Светилиштето?

|            Даниел 2            |            Даниел 7            |            Даниел 8            |
|:------------------------------:|:------------------------------:|:------------------------------:|
|             Вавилон            |             Вавилон            |                                |
|          Медо-Персија          |          Медо-Персија          |          Медо-Персија          |
| Царството на Александар Велики | Царството на Александар Велики | Царството на Александар Велики |
|         Паганскиот Рим         |         Паганскиот Рим         |         Паганскиот Рим         |
|          Папскиот Рим          |          Папскиот Рим          |          Папскиот Рим          |
|                                |         Судот на Небото        |      Чистење на светињата      |
|         Второто доаѓање        |         Второто доаѓање        |         Второто доаѓање        |
|    Каменот откорнат без рака   |  Светите го примаат царството  |        Уништен без рака        |

Како што гледаме во табелата, постојат одредени паралели меѓу овие глави. Не само што народите се прикажани паралелно, туку и самата сцена на судот во текстот Даниел 7 – кој се јавува по 1260 години (538 – 1798) од папскиот Рим, непосредно се совпаѓа со чистењето на Светилиштето, кое во Даниел 8 се јавува исто така по времето на Рим. Накратко кажано, небесниот суд во Даниел 7 – судот кој води до крајот на светот – е исто што и чистењето на Светињата во текстот Даниел 8. Овде ни се дадени два различни описи на исти работи и обата се јавуваат по периодот од 1260 години на прогонство, кое го направила силата на малиот рог.

**Прашања за разговор**

`1. Како претходната табела ни покажува дека чистењето на Светињата, исто како и судот во Даниел 7, мора да се случи некаде по исполнување на пророштвото за 1260 години во врска со малиот рог, а сепак пред да биде воспоставено Божјето конечно царство?`

`2. Пророштвото од 8. глава од Книгата на пророк Даниел ја прикажува историјата како насилна и полна со зла. Двете животни, кои симболички претставуваат две светски царства, се борат едно против друго (Даниел 8,8-12). Силата на малиот рог која настанува по нив е сила која врши насилство и прогонство (Даниел 8,23–25). Според тоа, Писмото овде не се обидува да ја омаловажи вистината за страдањата во овој свет. Како тоа може да ни помогне да имаме доверба во Бога и Неговата добрина и покрај постоењето на злото кое го забележуваме околу нас?`
