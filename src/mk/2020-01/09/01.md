---
title: 'Од Извалканост До Чистота'
date: 22/02/2020
---

### Прочитајте ги библиските текстови:
Даниел 8, Даниел 2,38; 1. Мојсеева 11,4; 3. Мојсеева 16; Евреите 9,23–28.

> <p>Запомнете го стихот</p>
> „Одговори: ’Уште две илјади и три стотини вечери и утра; тогаш Светилиштето ќе биде очистено’“ (Даниел 8,14).

Видението забележано во 8. глава од Книгата на пророк Даниел, пророкот го примил во 548/547 година пр. н. е. Тоа ни дава значајни појаснувања за судот за кој се зборува во 7. глава. За разлика од видението во 2. и 7. глава од Книгата на пророк Даниел, видението во 8. глава не зборува повеќе за Вавилон, туку за Медо-Персија, бидејќи Вавилон во тоа време слабеел, а Персијците настојувале да го заменат Вавилон како следна светска сила. Видението од текстот Даниел 8 се поклопува со видението од 7. глава. Во 8. глава се менуваат јазикот и симболите бидејќи во самиот центар на вниманието е чистењето на небесното Светилиште на Денот на помирување на Небото. Според тоа, посебниот придонес од 8. глава лежи во неговата сосредоточеност на аспектите од небесното Светилиште. Додека текстот Даниел 7 го прикажува небесниот суд и Синот Човечки како го прима царството, Даниел 8 го опишува чистењето на небесното Светилиште. Како што укажуваат паралелите меѓу овие две глави, чистењето на Небесното Светилиште, опишано во 8. глава од Книгата на пророк Даниел, одговара на сцената на судот во 7. глава.
