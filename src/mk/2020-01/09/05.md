---
title: 'Чистење На Светињата'
date: 26/02/2020
---

`Прочитајте: Даниел 8,14. што се случува во овој стих?`

По разорниот напад на рогот, објавено е дека Светињата ќе се очисти. За да ја сфатиме оваа порака, мораме да имаме на ум дека чистењето на Светињата, кое се споменува во текстот Даниел 8,14, одговара на сцената на судот прикажана во Даниел 7,9-14. Бидејќи тој суд се одигрува на Небото, значи дека и Светињата е сигурно поставена на Небото. Затоа, додека во 7. глава од Книгата на пророк Даниел се прикажува Божјето дејствување околу работите кои се однесуваат на луѓето и односот кон нив од перспектива на судот, Даниел 8 го опишува истиот настан од перспектива на Светињата.

Земното Светилиште било обликувано според небесната слика и служело во општи црти да го прикаже планот на спасение. Грешниците секој ден принесувале жртви во Светилиштето во кое им биле простувани признаените гревови, бидејќи гревовите, во одредена смисла, биле пренесувани во Светињата. Како резултат на тоа, Светилиштето се валкало. Според тоа, периодичниот процес на чистење бил потребен за да се исчисти Светињата од гревовите забележани во неа. Во прашање бил Денот на чистење и се одржувал еднаш годишно (види: 3. Мојсеева 16).

Зошто е потребно да се очисти небесното Светилиште? Ако заклучуваме по аналогија, можеме да кажеме дека признатите гревови на оние кои го прифатиле Исуса се „пренесуваат“ во небесното Светилиште, како што и гревовите на покаените Израелци се пренесувале во земното светилиште. На земниот Ден на помирувањето, многу животни биле усмртувани, симболички претставувајќи ја Исусовата идна смрт, а тоа било начин на кој грешниците можеле да се одржат на Денот на помирувањето.

Кога го имаме предвид Денот на помирување и чистењето на Светињата на Земјата, сфаќаме дека тоа ќе се оствари и на Денот на помирување на Небото, кога само Христовата крв ќе нѐ спроведе низ судот. Чистењето на Светињата, опишано во текстот Даниел 8,14, е небесна слика на земната служба чијашто главна порака гласи: како грешници, крвта на Месија ни е потребна за да ни бидат простени гревовите и да се одржиме на судот.

`Прочитајте: Евреите 9,23-28. Како овие стихови ја откриваат вистината за спасението, кое го имаме во Исуса преку жртвата што ја принел за нас?`
