---
title: 'Нападот На Светилиштето'
date: 25/02/2020
---

`Прочитајте го текстот Даниел 8,10-12. Која активност на малиот рог се опишува овде?`

Во текстот Даниел 8,10, малиот рог во духовна смисла, се обидува да ги повтори напорите на градителите на Вавилон (1. Мојсеева 11,4). Изразите „војска“ и „ѕвезди“ во Стариот завет можат да го означуваат Божјиот народ. Израел е наречен војска Господова (2. Мојсеева 12,41). Даниел, исто така, вели дека Божјиот верен народ свети како ѕвезда (Даниел 12,3). Ова очигледно не е буквален напад на небесни тела, туку прогонство на Божјиот народ, чие е „жителство е на небесата“ (Филипјаните 3,20). Иако илјадници христијани биле убиени од страна на незнабожечките цареви, центарот на вниманието сега е насочено на активностите на малиот рог во вертикален правец. Според тоа, конечното исполнување на ова пророштво мора да биде поврзано со папскиот Рим и прогонствата кои со векови ги вршел.

Исто така, текстот Даниел 8,11 зборува за „поглаварот“, кој на друго место во Книгата на пророк Даниел се споменува како „Кнезот Помазаник“ (Даниел 9,25), „Михаил, вашиот кнез“ (Даниел 10,21) и „Михаил, големиот кнез“ (Даниел 12,1). Овој израз не може да се однесува на кој било друг, освен на Исуса Христа. Тој е кнез на претходно спомнатата „војска“ и наш Првосвештеник на Небото. Според тоа, папството и верскиот систем, кој тоа го претставува, се обидува да го фрли во сенка и да ја преземе Исусовата свештеничка улога.

Во текстот Даниел 8,11 „секојдневната жртва“ се споменува во врска со земното Светилиште, означувајќи различни и трајни аспекти на обредните служби – вклучувајќи ги и жртвите и посредувањето. Токму преку оваа служба им се проштава на грешниците и се решава прашањето на гревот во Шаторот за состанок. Овој земен систем ја претставува Христовата посредничка служба во небесното Светилиште. Како што претскажува пророштвото, папството го заменува Христовото посредување со посредување на свештеникот. Со помош на таквото лажно богослужение, малиот рог му ја одзема на Христа посредничката служба и симболички го урива Христовото светилиште.

„Ја обори вистината на земја, и успеа во сè што правеше“ (Даниел 8,12). Исус себеси се нарекува Вистина (Јован 14,6) и исто така упатува на тоа дека и Божјата реч е вистина (Јован 17,17). Спротивно на ова, папството го забранува преводот на Библијата на народен јазик, толкувањето на Библијата го става под авторитетот на црквата, и од Библијата поставува традиција како врховно правило на верата.

`Што ни кажува оваа лекција за тоа колку е драгоцено и важно познавањето на библиската вистина во споредба со човечките традиции?`
