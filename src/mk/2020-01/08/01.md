---
title: 'Од Разбранувано Море До Небесни Облаци'
date: 15/02/2020
---

### Прочитајте ги библиските текстови:
Даниел 7; 2. Солуњаните 2,1–12; Римјаните 8,1; Марко 13,26; Лука 9,26; Лука 12,8; 1. Тимотеј 2,5.

> <p>Запомнете го стихот</p>
> „А царството, власта и величеството под сите небеса, ќе им се даде на народот на Светите на Севишниот. Неговото Царство е вечно Царство, и сите власти ќе Му служат и ќе Му се покоруваат Нему“ (Даниел 7,27).

Видението во 7. глава на Книгата на пророк Даниел, која е тема за оваа седмица, се совпаѓа со сонот од 2. глава во истата книга. Меѓутоа, во 7. глава се проширува темата откриена во 2. глава. Прво, видението е објавено ноќе и прикажува море кое го разбранувале четири ветрови. Темнината и водата упатуваат на создавањето, но овде се чини дека создавањето на некој начин е изобличено или изложено на напад. Второ, животните во видението се нечисти и хибридни, што претставува кршење на создадениот поредок. Трето, животните се прикажани како ја извршуваат власта: според тоа, се чини дека власта, која Бог му ја дал на Адама во градината, е присвоена од страна на тие сили. Четврто, со доаѓањето на Синот Човечки, Божјата власт им се враќа на оние на коишто им припаѓа. Она што Адам го изгубил во градината, Синот Човечки му го враќа на небесниот суд.

Претходниот опис дава сеопфатен приказ на библиските слики, кои се сменуваат во заднината на ова многу симболично видение. За среќа, ангелот објаснува некои од клучните детали на видението, така што можеме да ги разбереме главните црти на ова извонредно пророштво.
