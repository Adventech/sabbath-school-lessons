---
title: 'Малиот Рог'
date: 17/02/2020
---

`Прочитајте ги следните стихови: Даниел 7,7.8.19–25. Кој ја претставува силата на малиот рог, кој непосредно се издигнува од четвртиот ѕвер и останува негов дел.`

Во отсекот од неделата дознавме дека страшното животно со десет рогови, кое владее со најголема суровост со светот, го претставува паганскиот Рим. Сега ќе размислуваме за малиот рог и за неговата сила. Како што е прикажано во видението, четвртиот ѕвер има десет рогови, од кои три се искорнати за да му се отстапи место на малиот рог. Овој рог има човечки очи и изговара „големи хули“ (Даниел 7,8). Јасно е дека малиот рог се појавува од суштеството коешто е претставено со ова ужасно животно, а тоа е незнабожечкиот Рим. На некој начин, рогот ги проширува или продолжува некои од обележјата на паганскиот Рим. Тој е само подоцнежен степен на истата сила.

Даниел гледа дека другиот рог војува против светите. Ангелот му објаснува дека овој рог е цар кој ќе изврши три дела на беззаконие: 1) ќе зборува хулни зборови против Севишниот, 2) ќе ги прогонува светите на Севишниот, 3) ќе помисли да ги промени времињата и законот. Светите ќе му бидат предадени во рацете. Потоа, ангелот дава временска рамка за дејствувањето на малиот рог: *за едно време и за две времиња и за половина време*. Во овој пример на пророчкиот јазик, зборот време значи „година“, така што изразот *времиња* означува години, односно дуален облик: „две години“. Оттука, во прашање е период од три и пол пророчки години, кои според принципот „ден за година“, укажува на период од 1260 години. Во текот на тоа време малиот рог ќе изврши напад на Бога, ќе ги прогонува светите и ќе се обиде да го промени Божјиот закон.

`Прочитајте го текстот: 2. Солуњаните 2,1-12. Какви сличности постојат меѓу човекот на беззаконието и малиот рог? За каква сила веруваме дека овде станува збор и зошто? Која е таа единствената сила која произлегла од паганскиот Рим и останува дел од Рим, сила која трае од времето на незнабожечкиот Рим па сѐ крајот на светот, што значи дека таа и денес постои?`
