---
title: 'Заседавање На Судот'
date: 18/02/2020
---

По видението за четирите животни и дејствувањето на малиот рог, пророкот ја гледа сцената на судот на Небото (Даниел 7,9.10.13.14), кога почнува заседание на судот, престолите се поставуваат и Старецот го зазема своето место. Како што покажува небесната глетка, илјадници и илјадници небесни битија служат пред Старецот, судот седнува и книгите се отвораат.

Она што е важно да го забележиме во врска со овој суд е дека се одржува по делувањето на малиот рог во периодот од 1260 години (538 – 1978; види го отсекот за петок), но пред воспоставувањето на Божјето конечно царство. Всушност, три пати во видението се јавува следниот редослед:

**Фаза на малиот рог (538 – 1798)**

**Небесниот суд**

**Божјето вечно царство**

`Прочитајте ги следните стихови: Даниел 7,13.14.21.22.26.27. На кои сѐ начини судот му оди во прилог на Божјиот народ?`

Во Стариот завет се опишани неколку примери на судот од Шаторот за состанок и Храмот, но судот кој овде се споменува е поинаков. Во прашање е космичкиот суд кој не влијае само на малиот рог, туку и на светите на Севишниот, кој на крајот ќе го прими царството.

Текстот Даниел 7 не го опишува судот, ниту пак изнесува подробности за неговиот почеток или крај. Меѓутоа, навестува дека судот се одржува по нападот на малиот рог на Бога и на Неговиот народ. Според тоа, суштината е дека во овој текст се нагласува почетокот на судот со космички размери. Во 8. и 9. глава од Книгата на пророк Даниел (видете ги лекциите за наредните седмици), ќе дознаеме повеќе за времето на почетокот на судот и фактот дека овој суд е поврзан со чистење на небесното Светилиште на небесниот Ден на помирување. Поуката што ја забележуваме овде е дека на Небото ќе се одржи предадвентен суд во полза на Божјиот народ (Даниел 7,22).

`Зошто разбирањето на тоа што Исус го направил за нас на крстот е толку суштински важно, кога станува збор за тоа зошто можеме да бидеме сигурни на денот на судот? Каква надеж ние би имале, или каква би можеле да имаме, без крстот? (Види: Римјаните 8,1)`
