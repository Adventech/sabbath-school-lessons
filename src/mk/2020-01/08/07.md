---
title: 'За Натамошно Проучување'
date: 21/02/2020
---

Површниот осврт на историјата ни открива дека по пропаста на Римското царство, кое се случило при нападот на варварите од север, римскиот бискуп го искористил поразот на трите варварски племиња и во 538. година се утврдил себеси како единствена власт во Рим. Тој во овој процес усвоил неколку институционални и политички функции во Римското царство. Од тоа се издигнало папството облечено со световна и религиска моќ, додека Наполеон не го отстранил од таа положба во 1798 година. Тоа не било крај за Рим, туку само таа посебна фаза на прогонство. Папата не само што тврдел дека е Христов намесник, туку вовел и неколку доктрини и обичаи кои се спротивставуваат на Библијата. Чистилиштето, покората, исповедањето на свештеник и промената на заповедта за празнувањето на саботата во празнување на неделата, спаѓаат меѓу многуте други промени на „времињата и законот“, кое ги извршило папството.

„Човекот не е во состојба со сопствена сила да се одбрани од нападите на непријателот. Тој стои пред Бога во облека извалкана од грев, признавајќи ја својата вина. Но Христос, нашиот Бранител, ги застапува сите оние кои во покајание и со вера Му ја довериле својата душа. Тој ги брани и го победува нивниот обвинител со силните докази од Голгота. Неговата совршена послушност кон Божјиот закон му ја дала сета власт и на небото и на земјата. Затоа Тој бара од својот небесен Отец милост и проштавање за грешниот човек. Тој му возвраќа на напаѓачот на својот народ: ’Господ да те укори, сатано, Господ да те укори, којшто го избра Ерусалим. Не е ли тоа гламња истргната од оган?’ А на оние коишто се надеваат на Него со вера, им упатува зборови на охрабрување: ’Еве, ја симнувам од тебе твојата вина и те облекувам во нова облека’ (Захарија 3,2-4)“ (Елена Вајт, Пророци и цареви, стр. 380; стр. 586.587 оригинал).

**Прашања за разговор**

`1. Повторно погледнете ги сите карактеристики на силата на малиот рог кој се издигнува од четвртиот ѕвер, Рим, и останува нејзин дел. Која единствена сила се издигнала од паганскиот Рим пред многу векови, и покрај тоа што го прогонила Божјиот народ, а постои и денес? Зошто ова јасно утврдување на идентитетот ни помага да се заштитиме од нагаѓања за неговиот идентитет, како и идејата дека малиот рог се однесува на паганскиот грчки цар кој исчезнал од историската сцена повеќе од еден и пол век пред првото Исусово доаѓање? Како овие јасни обележја со кои го утврдуваме идентитетот исто така нѐ штитат од верувањата дека малиот рог е некоја идна сила која допрва треба да се појави?`
