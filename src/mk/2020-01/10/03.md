---
title: 'Молба За Благодат'
date: 02/03/2020
---

`Прочитајте го текстот Даниел 9,3-19. Врз основа на што Даниел преколнува за милост?`

Во оваа молитва посебно треба да забележиме неколку детали.

Прво, Даниел никаде во својата молитва не бара какво било објаснување за несреќите што го снашле еврејскиот народ. Тој знае зошто тоа се случило. Во голем дел од молитвата Даниел лично ги наведува причините: „И не го слушавме гласот на Господа, нашиот Бог, за да ги следиме Неговите закони, што ни ги даде преку Своите слуги, пророците“ (Даниел 9,10). Последен пат кога Даниел нешто не разбрал, било на крајот од 8 глава во Книгата на пророк Даниел, кога вели дека не го сфаќа видението за 2300 вечери и утра (Даниел 8,27).

Втор детаљ е дека оваа молитва претставува молба за Божјата благодат, за Божјата подготвеност да му прости на својот народ дури и ако грешеле или правеле зло. Во одредена смисла, овде забележуваме силно потпирање на евангелието од страна на грешните луѓе кои немаат свои заслуги, а кои сепак бараат благодат којашто не ја заслужуваат и проштавање кое не го заработиле. Зар не се наоѓа секој од нас лично во таква положба пред Бога?

`Прочитајте го текстот Даниел 9,18.19. Што уште наведува Даниел како причина дека Господ ја услишил неговата молитва?`

Уште еден дел од молитвата на Даниел заслужува да биде спомнат: молба да се прослави Божјето име. Односно, молитвата не е упатена поради Даниел лично или неговиот народ, туку поради Бога (Даниел 9,17-19). Со други зборови, молбата мора да биде одобрена, бидејќи со тоа ќе му се укаже чест на Божјето име.

`Прочитајте: 2. Царевите 19,15-19. На кои начини молитвата на Езекиел потсетува на молитвата на Даниел? Што ни кажува текстот Матеј 5,16 за тоа како ние, исто така, можеме да го прославиме Бога?`
