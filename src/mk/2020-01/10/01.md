---
title: 'Од Признавање До Утеха'
date: 29/02/2020
---

### Прочитајте ги библиските текстови:
Даниел 9, Еремија 25,11.12; Еремија 29,10; 2. Царевите 19,15–19; Матеј 5,16; Јаков 5,16.

> <p>Запомнете го стихот</p>
> „Чуј Господи, Господи прости ни, Господи погледај и изврши, не колебај се поради Самиот Тебе, Боже мој, зашто името Твое се призива во Твојот град и во Твојот народ!“  (Даниел 9,19)

Деветтата глава од Книгата на пророкот Даниел содржи една од најмоќните молитви во Библијата. Во клучните моменти во својот живот, Даниел прибегнува кон молитва за да се избори со предизвиците што се испречиле пред него. Кога Даниел и неговите пријатели се соочиле со смртна закана поради таинствениот сон што го сонил незнабожечкиот цар, пророкот му се обраќа на Бога во молитва (Даниел 2). А кога со царскиот декрет било забрането молитви да се упатуваат на други богови освен на царот, Даниел продолжил секојдневно да се моли свртен кон Ерусалим (Даниел 6). Според тоа, кога ја разгледуваме молитвата во текстот Даниел 9, да не заборавиме дека видението за 2300 вечери и утра во 8. глава од Книгата на пророк Даниел во голема мера влијае на пророкот. Иако пророштвото било појаснето во општи црти, Даниел не го разбира временскиот период што се спомнува во разговорот меѓу двете небесни битија: „Уште две илјади и тристотини вечери и утра; тогаш Светилиштето ќе биде очистено“ (Даниел 8,14). Дури во 9. глава на пророкот му е дадена поголема светлина и овој пат исто така е во прашање одговор на искрена молитва.
