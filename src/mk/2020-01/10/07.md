---
title: 'За Натамошно Проучување'
date: 06/03/2020
---

Следи табела во која е објаснето како е поврзано пророштвото за 70 седмици во текстот Даниел 9,24-27 со пророштвото за 2300 години во Даниел 8,14 и како тоа претставува негова појдовна точка. Ако ги сметаме 2300 години од 457 година пр. н. е. (да се сетиме да ја избришеме непостоечката нулта година), ја добиваме 1844 година; или, доколку ги сметате преостанатите 1810 години од 34. година (2300 минус првите 490 години), исто така ја добивате 1844 година. Според тоа, чистењето на Светињата во текстот Даниел 8,14 започнува во 1844 година.

Исто така, забележете, дека 1844. година се вклопува со она што го видовме во 7. и 8. глава во Книгата на пророк Даниел. Односно, судот од 7. глава, што е исто што и чистењето на Светињата во 8. глава (погледнете ги лекциите од последните две седмици), се јавува по прогонството од 1260 години (Даниел 7,25), а пред второто Христово доаѓање и воспоставување на Неговото вечно царство.

**Пророштвото за 2300 години**

|      490 години      |            | 1810 години |              |
|:--------------------:|:----------:|:-----------:|:------------:|
| 457. година пр. н. е | 34. година |             | 1844. година |

**Прашања за разговор**

`1. Проучувачите на Библијата говореле, и тоа со право, дека пророштвата за 2300 денови и 70 седмици е едно исто пророштво. Зошто сметаат дека е така? Каков доказ можете да пронајдете за да го потврдите ова тврдење?`

`2. Што можеме да научиме од посредничката молитва на Даниел, а може да ни помогне во нашиот посреднички молитвен живот?`

`3. Христовата жртва, која е принесена за нас, претставува наша единствена надеж. Како тој факт може да ни помогне да останеме понизни и, што е уште поважно, да ги сакаме другите и да им простуваме? Што ни кажува текстот Лука 7,40-47?`

`4. Забележете дека Писмото е во центарот на Даниеловата молитва и надеж. Всушност, народот бил немилосрдно поразен, луѓето протерани, земјата опустошена, а главниот град уништен. Па сепак, тој се надева дека, и покрај сето тоа, народот ќе се врати во својот дом. Од каде би црпеле ваква надеж освен од Библијата и Божјите ветувања кои се запишани во неа? Што треба ова да ни каже за надежта која исто така можеме да ја добиеме од ветувањата во Божјата реч?`
