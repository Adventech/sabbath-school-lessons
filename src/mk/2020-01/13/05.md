---
title: 'Запечатена Книга'
date: 25/03/2020
---

`Прочитајте: Даниел 12,4; Јован 14,29. Зошто Книгата на пророк Даниел треба да биде запечатена до последното време?`

На крајот од последниот важен отсек од Книгата (Даниел 10,1-12,4), пророкот прима налог да ја запечати книгата до последното време. Во исто време, ангелот прорекува дека „мнозина ќе талкаат овде-онде, обидувајќи се да разберат што се случува“ (Даниел 12,4). Иако некои проучувачи на Книгата на пророкот Даниел сметаат дека овие зборови го предвидуваат научниот напредок, кој исто така може да биде опфатен од нив, се чини дека контекстот укажува дека „испитувањето“ се однесува на проучување на самата Книга на пророкот Даниел. Кога се осврнуваме на историјата, забележуваме дека оваа книга со векови била нејасно литерарно дело. Можеби на одредени места ја познавале и истражувале, но некои од нејзините клучни учења и пророштва останале тајна. На пример, пророчките пораки поврзани со чистењето на небесното Светилиште, судот, идентитетот и дејствувањето на малиот рог, заедно со временската рамка на овие пророштва, биле доста нејасни.

Меѓутоа, од времето на протестантската реформација, сѐ повеќе луѓе почнале да ја истражуваат Книгата на пророк Даниел. Меѓутоа, дури на крајот од времето Книгата конечно е отворена и нејзината содржина е потполно откриена. Елена Вајт забележува: „Но од 1798 година отпечатена е книгата на Даниел, пророштвото почнало сѐ повеќе да се сфаќа и мнозина ја објавувале свечената вест за скорашниот суд“ (Големата борба, стр. 319; стр. 356. оригинал) „На крајот од 18. и почетокот на 19. век се разбудило ново интересирање за пророштвата од Книгата на пророк Даниел и Откровението на различни места ширум Земјата. Проучувањето на овие пророштва довело до раширено верување дека второто Христово доаѓање е блиску. Бројни толкувачи во Англија, Џозеф Вулф на Блискиот Исток, Мануел Лакунца во Јужна Америка и Вилијам Милер во Соединетите Американски Држави, заедно со голема група други проучувачи, врз основа на истражувањата на пророштвата на Даниел, објавиле дека Второто доаѓање е близу. Денес ова убедување станало движечка сила на движењето ширум светот“ (The Seventh-day Adventist Bible Commentary, 4. книга, стр. 879).

`Размислете за големото предимство што денеска го имаме кога се навраќаме на историјата и гледаме како историските пророштва на Даниел се исполниле. Како тоа треба да ни помогне да имаме доверба во сите Божји ветувања?`
