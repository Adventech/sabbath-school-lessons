---
title: 'За Натамошно Проучување'
date: 27/03/2020
---

„Пророштвата изнесуваат низа настани што се одигруваат до почетокот на судот. Ова е посебно случај со книгата на пророк Даниел. Но оној дел на своето пророштво што се однесува на последното време, Даниел морал да го затвори и да го запечати ’до последното време’. Дури кога ќе настапи тоа време, ќе може да биде објавена веста за судот што се темели на исполнувањето на ова пророштво. Но, во ова последно време, вели пророкот, ’мнозина ќе ја истражуваат (таа книга) и знаењето ќе се умножи’“ (Даниел 12,4).

Апостол Павле ја опоменувал црквата Христовото доаѓање да не го очекува во неговите денови: „Тоа нема да се случи додека прво не настане отпад и не се појави човек на беззаконието, син на гибелта“ (2. Солуњаните 2,3). Дури по еден голем отпад и по едно долго владеење на таканаречениот ’човек на беззаконието’ можеме да го очекуваме доаѓањето на нашиот Господ. ’Човекот на беззаконието’ (’човек на гревот’), наречен и ’тајна на беззаконието’, ’син на гибелта’ и ’беззаконик’, го претставува папството кое, како што е кажано во пророштвото, ќе има превласт 1260 години. Ова време се завршило 1798 година. Христовото доаѓање не можело да се случи пред оваа година. Опомената на Павле го опфаќа целиот христијански период до 1798 година. Дури по оваа година требало да се проповеда веста за второто Христово доаѓање“ (Големата борба, стр. 318.319; стр. 356. ориг.).

**Прашања за разговор**

`1. Со кои опасности можеме да се соочиме ако одредуваме датуми за идните настани на последното време? Што се случува со верата на многумина кога овие предвидени настани не се остваруваат? Кое клучно пророчко начело го пронаоѓаме во Христовите зборови во текстот Јован 14,29, кое треба да ни помогне да сфатиме како да го искористиме пророштвото за наш духовен напредок и како да ја избегнеме стапицата да поверуваме во лажните предвидувања?`

`2. Како, благодарение на времето во кое сега живееме, со сегашната комуникација и извонредниот научен напредок, кој не ни донесува секогаш добро, не е тешко да замислиме што ќе се случи во тоа „време на страдање какво немаше откако се луѓето“.`

`3. Поразговарајте во класата за последните прашања од отсекот за понеделник, за тоа зошто евангелието е возвишена вистина за Христовата праведност, нашата единствена надеж да бидеме „запишани во Книгата“. Каква надеж имаме без тоа?`
