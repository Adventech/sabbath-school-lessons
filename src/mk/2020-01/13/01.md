---
title: 'Од Правот Земски До Ѕвездите'
date: 21/03/2020
---

### Прочитајте ги библиските текстови:
Даниел 12; Римјаните 8,34; Лука 10,20; Римјаните 8,18; Евреите 2,14.15; Јован 14,29; Откровение 11,3.

> <p>Запомнете го стихот</p>
> „Разумните ќе блескаат како сјајниот небесен свод, и кои ги учеа мнозината на праведност, како ѕвезди довека, во сета вечност“ (Даниел 12,3).

Книгата на пророкот Даниел започнува со извештајот за Навуходоносор кој ја освојува Јудеја и ги води заробениците во Вавилон; спротивно на тоа, оваа книга завршува со извештајот за Михаил, кој станува да го ослободи Божјиот народ од Вавилон во последното време. Односно, како што е прикажано низ целата Книга на пророкот Даниел, на крајот, на самиот крај, Бог сето тоа го завршува во полза на својот народ.

Како што видовме, Даниел и неговите другари му остануваат верни на Бога и покажуваат неспоредлива мудрост среде искушенијата и предизвиците во прогонството. Слично на тоа, кога ќе се соочи со неволјите, Божјиот народ на последното време исто така ќе остане верен, особено во времето „на страдање какво немаше откако се луѓето, па до тоа време“ (Даниел 12,1). Исто како Даниел и неговите другари во Вавилон, ќе покаже мудрост и разум. Мудроста нема да ја искуси само како лична доблест, туку како резултат на таа мудрост, ќе се посвети на тоа и другите да ги донесе до правдата. Некои ќе умрат или ќе бидат усмртени, и така ќе се вратат во земниот прав, но ќе бидат подигнати во вечноста. Како што кажува библискиот текст: „Тогаш ќе се разбудат мнозина кои спиеја во земниот прав; едни за вечен живот а други за срам и вечен презир“ (Даниел 12,2).
