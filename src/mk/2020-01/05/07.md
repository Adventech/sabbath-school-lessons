---
title: 'За Натамошно Проучување'
date: 31/01/2020
---

„Некогаш возгордеаниот владетел станал понизно Божје дете; од тиран и диктатор се променил во мудар и сочувствителен цар. Оној што му пркосел на Бога и хулел на Него, сега ја признал власта на Севишниот и сесрдно се трудел да поттикне во срцата на своите поданици Господов страв и да придонесе за нивната среќа. По укорот од страна на Царот над царевите и Господарот над господарите, Навуходоносор најпосле ја разбрал поуката која секој владетел мора да ја научи - дека вистинската големина се огледува во вистинската добрина. Тој го признал Јехова за жив Бог говорејќи: ’Сега јас, Навуходоносор, му оддавам слава и го величам Небесниот Цар, чии сите дела се вистински и патиштата Негови праведни и кој има моќ да ги понизни горделивите’.“

Така се исполнила Божјата цел - најголемото царство на светот да му оддаде почит. Ова Навуходоносорово јавно признавање на милоста, добрината и Божјата власт бил последниот чин од неговиот живот што бил запишан во светата историја“ (Елена Вајт, Пророци и цареви, стр. 335.336; стр. 521. оригинал).

**Прашања за разговор**

`1. „Возгордеаноста го отвора патот за сите останати пороци – тоа е состојба на умот во потполност спротивставена на Бога. Дали ви се чини дека претерувам? Ако е така, размислете малку подобро... Колку е некој повозгордеан, толку повеќе ќе ја мрази горделивоста кај другите. Всушност, ако сакате да дознаете колку сте горделиви, најлесен начин е да се запрашате: ’Во колкава мера не сакам кога луѓето се нафрлуваат на мене, не ме забележуваат, ме буткаат, се однесуваат кон мене заштитнички, или се прават важни?’ Работата е во тоа што нашата горделивост се натпреварува со туѓата горделивост. Токму затоа што јас сакав да се истакнам на забавата, многу ми пречи што некој друг го има главниот збор. Никогаш двајца, чиишто интереси се спротивставени, нема да се сложат“ (К. С. Луис, Христијанство [Мere Christianity; New York: Touchstone, 1996] стр. 111; стр. 110. оригинал). За што овде зборува К. С. Луис што би можело да ви помогне да ја забележите злобата во својот живот?`

`2. Темата присутна во оваа глава, како и во некои претходни, е Божјата врховна власт? Зошто е важно да ја разбереме оваа тема? Каква улога има саботата во тоа да ни помогне да ја сфатиме оваа суштинска вистина?`
