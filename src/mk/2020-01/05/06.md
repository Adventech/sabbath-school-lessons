---
title: 'Понизен И Благодарен'
date: 30/01/2020
---

`Царот се кае и вели: „Жителите на земјата - се како ништо“ (Даниел 4,35). Со оглед на контекстот, на каква суштина упатува тој?`

Како знаеме дека Навуходоносор навистина искрено го прифаќа вистинскиот Бог? Главниот доказ го пронаоѓаме во фактот дека лично Навуходоносор е писателот на 4. глава од Книгата на пророк Даниел. Голем дел од оваа глава е транскрипција на писмото кое царот го доставува ширум своето големо царство. Во ова писмо, царот зборува за својата возгордеаност и безумие, и понизно го признава Божјото дејствување во својот живот. Древните владетели ретко би забележале нешто што би го нарушило нивниот углед. Буквално во сите стари царски документи за кои знаеме, царевите се величаат. Според тоа, документот како овој, во кој царот ја признава својата возгордеаност и животинско однесување, упатува на искрено обратување. Покрај тоа, пишувајќи писмо во кое го опишува своето искуство и понизно ја признава Божјата суверена власт, царот постапува како мисионер. Тој повеќе не може да задржи за себе што доживеал и научил од вистинскиот Бог. Она што го видовме во молитвата на царот и зборовите на похвала (Даниел 4,34-37), ја открива стварноста на неговото искуство.

Царот сега негува поинакви вредности и може да ги препознае границите на човечката моќ. Во длабоката молитва на благодарност, царот ја воздигнува силата на Даниеловиот Бог и признава дека „жителите на земјата - се како ништо“ (Даниел 4,35). Односно, луѓето немаат со што да се пофалат. Така, овој последен осврт на Навуходоносор во Книгата на пророкот Даниел царот прикажува понизен и благодарен цар, кој со песна го прославува Бога и нѐ предупредува да се чуваме од горделивоста.

`Прочитајте: Филипјаните 2,1-11. Што наоѓаме во овој текст што треба да ја искорени горделивоста од нашиот живот?`
