---
title: 'Рим И Кнезот На Заветот'
date: 17/03/2020
---

`Прочитајте: Даниел 11,16-28. Иако текстот е тежок, кои слики ги пронаоѓате во овој текст, а кои можете да ги пронајдете на уште некои места во Книгата на пророк Даниел?`

Пренесувањето на моќта од хеленистичките цареви на паганскиот Рим е прикажан во текстот Даниел 11,16: „Оној ќе навали против него и ќе направи со него како што ќе му се посака - никој не ќе му даде отпор: ќе се запре во Прекрасната Земја, и таа ќе настрада од неговите раце.“ Прекрасната Земја е Ерусалим, местото во кое живеел стариот Израил, а новата сила што ја презема оваа област е паганскиот Рим. Истиот настан, е претставен и со хоризонталното ширење на малиот рог, кој доаѓа до Прекрасната Земја (Даниел 8,9). Според тоа, јасно е дека силата која владее со светот во тој момент е паганскиот Рим.

Некои дополнителни факти во библискиот текст го зајакнуваат оваа забелешка. На пример, „На негово место ќе се издигне друг што ќе наметне данок“, мора да се однесува на Цезар Август. Токму во времето на неговото владеење е роден Исус, а Марија и Јосиф патуваат во Витлеем поради пописот (Даниел 11,20). Исто така, според пророштвото, овој владетел ќе го наследи „еден никаквец“ (Даниел 11,21). Како што вели историјата, Август го наследил Тибериј, посвоениот син на Август. Тибериј е познат по тоа што бил ексцентрична и подмолна личност.

Што е најважно, според библискиот текст, во времето на владеењето на Тибериј „дури и Кнезот на сојузот“ ќе биде скршен (Даниел 11,22). Ова јасно укажува на Христовото распетие, кого го нарекуваат и „Кнезот Помазаник“ (Даниел 9,25; види: Матеј 27,33–50), бидејќи Тој е усмртен за време на владеењето на Тибериј. Упатувањето на Исус во овој текст како на „кнезот на сојузот“ е силен показател за текот на историските настани, повторно давајќи им на читателите силен доказ за Божјето восхитувачко познавање на иднината. Бог бил во право во врска со сѐ што претходно се случило во овие пророштва, така што ние можеме во потполност да Му веруваме кога станува збор за она што ќе се случи во иднина.

`Дури и среде сите политички и историски настани, во тие стихови се открива Исус од Назарет, „кнезот на сојузот“. Како тоа ни покажува дека Исус, и покрај сите преврати и политички интриги, останува главна личност во Писмото?`
