---
title: 'Од Север И Југ До Красната Земја'
date: 14/03/2020
---

### Прочитајте ги библиските текстови:
Даниел 11; Даниел 8,3–8.20–22; Исаија 46,9.10; Даниел 8,9.23; Матеј 27,33–50.

> <p>Запомнете го стихот</p>
> „Некои од разумните ќе настрадаат за да се испитаат, за да се очистат и за да обелат до времето на свршетокот, зашто уште не дојде одреденото време“ (Даниел 11,35).

На почетокот од оваа глава, полна со предизвик, треба да нагласиме неколку подробности. Прво, Даниел 11 глава се поклопува со претходниот општ преглед на пророштвата во Книгата на пророк Даниел. Како и во 2, 7, 8. и 9 глава, пророчката порака се протега од времето на пророкот до последното време. Второ, се спомнува сменувањето на светските сили кои често го угнетуват Божјиот народ. Трето, среќниот крај претставува врв на секое пророштво. Во 2. глава каменот го уништува ликот: во 7 глава Синот човечки го прима царството; а во 8 и 9 глава небесното Светилиште се чисти благодарение на службата на Месија.

Според тоа, 11 глава опфаќа три основни подробности. Прво, почнува со извештај за персиските цареви и зборува за нивните способности и последното време, кога северниот цар ја напаѓа Божјата света гора. Второ, опишан е низ битките меѓу северниот и јужниот цар и нивното влијание на Божјиот народ. Трето, завршува со среќен крај кога северниот цар се соочува со смрт на кај „Славната Света Гора“ (Даниел 11,45). Ваквиот позитивен крај означува крај на злото и воспоставување на Божјето вечно царство.
