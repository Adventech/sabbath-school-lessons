---
title: 'За Натамошно Проучување'
date: 20/03/2020
---

Интересно е дека во врска со текстот Даниел 11,29-39 Мартин Лутер го поистоветил „Гнасниот Пустошник“ од текстот Даниел 11,31 со папството и со неговите учења и практика. Според тоа, поврзаноста на 11 глава од Книгата на пророк Даниел со 7. и 8. глава, го поддржува гледиштето на Лутер и на многу други протестантски коментатори дека институцијата папство и неговите учења претставуваат исполнување на овие пророштва во историјата. Во врска со тоа, Елена Вајт вели: „Ниедна црква што се наоѓала во границите на римската власт не е оставена долго да ужива слобода на совеста. Штом папството се засилило, веднаш подало рака да го уништи секого кој не би сакал да ја признае неговата власт. Една по една црквите ја прифаќале неговата власт“ (Големата борба, стр. 54; стр. 62. оригинал).

**Прашања за разговор**

`1. Како можеме да бидеме осетливи кон чувствата на другите, а сепак да не го загрозуваме она што Библијата го учи за улогата на Рим во последните денови?`

`2. Текстот Даниел 11,33 гласи: „Разумните во народот ќе го поучуваат мноштвото, ама едно време ќе ги сотрува со меч, и со оган, со заточение и со грабеж.“ Што ни кажува овој текст за судбината на некои од припадниците на Божјиот верен народ? Исто така, што кажува за тоа што прави овој верен народ пред да биде мачен? Каква порака се крие овде за нас денес?`

`3. Текстот Даниел 11,36 гласи: „Царот ќе постапува како што ќе сака, вознесувајќи се и воздигнувајќи се себеси над сите богови: против Бога над боговите ќе зборува хули, и ќе успева додека не се исцрпи гневот ‒ зашто она што е одредено, тоа ќе се исполни.“ На што и на кого ве потсетува овој текст? (Види Исаија 14,12-17; 2. Солуњаните 2,1-4).`

`4. Во стиховите Даниел 11,27.29.35. се користи изразот во lammo’ed или во „одредено време“. Што ни кажува повторно овој израз за Божјето управување со историјата?`
