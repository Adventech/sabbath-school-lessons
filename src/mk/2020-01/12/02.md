---
title: 'Пророштвата За Персија И Царството На Александар'
date: 15/03/2020
---

`Прочитајте: Даниел 11,1-4. Што во овој текст нѐ потсетува на некое претходно пророштво од Книгата на пророк Даниел?`

Гаврил му зборува на Даниел дека трите царства ќе настанат во Персија. По нив ќе се појави четвртиот цар, кој ќе биде најбогат од сите и кој ќе настојува да го предизвика Царството на Александар Македонски. По Кир, три последователни цареви владеат над Персија: Камбиз (530–522 пр. н. е.), лажниот Смердис (522 пр. н. е.) и Дариј I (522–486 пр. н. е.) Четвртиот цар е Ксеркс, кој се споменува во книгата за Естира како Асвир. Тој е многу богат (Естира 1,1-7) и подготвува голема војска за напад на царството на Александар Македонски, како што е предвидено во пророштвото. Меѓутоа, и покрај неговата моќ, тој е одбиен од страна на помала војска храбри војници на Александар.

Не е тешко да се препознае Александар Велики како моќен цар кој се јавува во текстот Даниел 11,3, кој станува апсолутен владетел на стариот свет. Умрел во 32. година од животот не оставајќи зад себе наследник кој би управувал со царството. Тогаш царството било поделено помеѓу четворица генерали: Селеук владеел со Сирија и Месопотамија, Птоломеј со Египет, Лизимах со Тракија и делови од Мала Азија, Касандер со Македонија и Грција.

`Споредете ги следните текстови: Даниел 11,2-4; Даниел 8,3-8.20-22. Како овие текстови заедно ни помагаат да го препознаеме Александар Велики како оној кој поседува моќ?`

Што можеме да дознаеме од оваа низа на имиња, датуми, места и историски настани? Прво, дознаваме дека пророштвото е исполнето како што претскажал божествениот гласник. Божјата реч никогаш не греши. Второ, Бог е Господ на историјата. Можеме да стекнеме впечаток дека сменувањето на политичките сили, водачите и царствата е покренато со амбицијата на различните цареви, диктатори и политичари. Меѓутоа, Библијата открива дека Бог во конечна смисла управува со сѐ и дека ќе го движи тркалото на историјата според својот божествен план, кој на крајот ќе доведе до искоренување на злото и воспоставување на Божјето вечно царство.
