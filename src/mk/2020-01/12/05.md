---
title: 'Следна Сила'
date: 18/03/2020
---

`Прочитајте: Даниел 11,29-39. Која сила се издигнува по паганскиот Рим?`

Текстот Даниел 11,29-39 се однесува на новиот систем на моќта. Иако овој систем се надоврзува на паганското Римско царство и наследува одредени особини од својот претходник, едновремено се разликува во одредени аспекти. Библискиот текст вели дека „сега нема да биде како првиот пат“ (Даниел 11,29). Ако погледнеме понатаму, увидуваме дека се однесува како верска сила. Своите напади главно ги насочува кон Бога и кон Неговиот народ. Да се осврнеме на некои постапки на овој цар.

Прво, „ќе се разгневи против Светиот Завет“ (Даниел 11,30). Овој текст сигурно упатува на Божјиот завет на спасение, на кој царот се спротивставува.

Второ, овој цар ќе создаде сили кои ќе ја „осквернават светињата“ и ќе ја укинат „секојдневната жртва“ (Даниел 11,31). Во 8. глава од Книгата на пророк Даниел забележавме дека малиот рог ги урива темелите на Божјето „Светилиште“ и дека ја одзема „секојдневната жртва“ (Даниел 8,11). Ова мора да се сфати како духовен напад на Христовата служба во Небесното Светилиште.

Трето, како последица од нападите на Светилиштето, оваа сила ќе го постави „Гнасниот Пустошник“ во Божјиот храм. Напоредниот израз „бесчесно опустошување“ укажува на делата на отпадништво и бунт од страна на малиот рог (Даниел 8,13).

Четврто, оваа сила го прогонува Божјиот народ: „Некои од разумните ќе настрадаат за да се испитаат, за да се очистат и за да обелат до времето на свршетокот, зашто уште не дојде одреденото време“ (Даниел 11,35). Ова нѐ потсетува дека малиот рог оборил некои од војската и од ѕвездите и ги згазил (Даниел 8,10; споредете: Даниел 7,25).

Петто, овој цар „ќе постапува како што ќе сака, вознесувајќи се и воздигнувајќи се себеси над сите богови: против Бога над боговите ќе зборува хули“ (Даниел 11,36). Не изненадува што и малиот рог исто така зборува „големи работи“ (Даниел 7,8), дури и против Бога (Даниел 7,25).

`Овде би можеле да спомнеме и други сличности, земајќи го предвид текстот што го читавме во Даниел 7. и 8. глава, но кој ја претставува оваа сила и зошто е толку важно, и покрај општествените притисоци, цврсто да останеме на тоа кого го претставува таа?`
