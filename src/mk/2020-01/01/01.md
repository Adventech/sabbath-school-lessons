---
title: 'Од Читање До Разбирање'
date: 28/12/2019
---

### Прочитајте ги библиските текстови:
Лука 24,25–27; 2. Петрово 3,11–13; Книгата на Јона 3,3–10; 4. Мојсеева 14,34; Даниел 9,23; Даниел 10,11.12.

> <p>Запомнете го стихот</p>
> „Кога Филип притрча и чу дека оној го чита пророкот Исаија, и рече: ’Го разбираш ли тоа, што го читаш?’“ (Дела 8,30)

Постанокот на нашата Црква има свој темел на страниците на Книгата на пророкот Даниел, која ќе ја проучуваме во текот на ова тримесечје. На самиот почеток треба да ги имаме следните подробности на ум, како образец кој ќе ни помогне во самото проучување. 

Прво, никогаш не треба да заборавиме дека Христос е средиштето на Книгата на пророк Даниел, како и на целата Библија.

Второ, Книгата на пророкот Даниел е организирана на начин кој ја открива книжевната убавина и ни помага да сфатиме што е во центарот на нејзиното внимание.

Трето, треба да ја сфатиме разликата меѓу обичните и апокалиптичните пророштва. Тоа ќе ни помогне да правиме разлика меѓу пророштвата на Даниел и пророштвата на пророците како што се Исаија, Амос или Еремија.

Четврто, додека ги проучуваме Даниеловите временски пророштва, треба да сфатиме дека тие опфаќаат долг временски период и дека се мерат според принципот ден за година.

Петто, треба да нагласиме дека Книгата на пророкот Даниел не пренесува само подробности за пророштвата туку е исклучително значајна за нашиот личен живот денес.
