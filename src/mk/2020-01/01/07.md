---
title: 'За Натамошно Размислување'
date: 03/01/2020
---

„Библијата е одредена да биде водач на сите што сакаат да ја запознаат волјата на својот Творец. Бог на луѓето им дал сигурна пророчка Реч. Ангелите, па и сам Христос, дошле Даниела и Јована да ги запознаат со настаните што треба наскоро да се исполнат. Она што е важно за нашето спасение не останало никаква тајна, ниту е откриено на таков начин да може да го збуни искрениот истражувач на вистината или да го доведе во заблуда. Господ рекол преку пророкот Авакум: ’Запиши го видението и одбележи го на плочи јасно, за оној што ќе чита, да може лесно да го прочита’ (Авакум 2,2). Божјата реч е јасна за сите што ја проучуваат со искрена молитва. Секоја искрена душа ќе ја прими светлината на вистината. ’Светлина им зрачи на праведните’ (Псалм 97,11). И ниедна црква не може да напредува во светоста ако нејзините верници не ја бараат вистината како скриено богатство“ (Големата борба, стр. 466; стр. 521.522. оригинал).

„Проучувајте го животот на Даниел и на неговите пријатели. Иако живееле на тоа место на коешто живееле и на секој чекор се соочувале со искушението да си удоволат себеси, тие го почитувале и го прославувале Бога во секојдневниот живот. Биле решителни во својата намера да го избегнуваат секој облик на зло. Одбиле да тргнат по непријателската патека. Бог со обилни благослови ја наградил нивната постојана верност“ (Manuscript Releases [бр. 224], 4. книга [Ellen G. White Estate, 1990], стр. 169.170).

**Прашања за разговор**

`1. Додека ја проучуваме Книгата на пророкот Даниел, една силна подробност ќе биде истакната. Бог не е само суверен владетел на сите народи, Тој мошне добро нѐ познава сите нас поединечно, на најдлабоко ниво. На пример, како што ќе видиме во текстот Даниел 2 глава, Тој на незнабожечкиот народ му подарил сон. Можноста некој да влезе во нечиј ум додека таа личност спие и да ѝ всади сон, открива блискост во која не можеме да проникнеме. Во исто време, како што ќе видиме, природата на сонот ни открива дека Бог управува дури и со најголемите светски царства и знае како сево ова ќе се заврши. Каква утеха и надеж можеме да извлечеме од овие описи на стварноста? Истовремено, како се чувствувате кога знаете дека Господ е толку блиску што ја знае секоја ваша мисла? Зошто во овој контекст ветувањето за крстот станува толку важно?`

`2. Во класата разговарајте за разликата меѓу класичното и апокалиптичкото пророштво. Кои примери за двете пророштва можете да ги пронајдете во Библијата?`
