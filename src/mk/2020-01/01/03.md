---
title: 'Структура На Книгата На Пророк Даниел'
date: 30/12/2019
---

Уредувањето на арамејскиот исечок во Книгата на пророк Даниел, од 2. до 7. глава (еден дел од Книгата на пророк Даниел е напишана на еврејски, а другиот на арамејски), ни ја открива следната структура, која ја истакнува централната порака на тој дел и на целата Книга:

- А. Навуходоносоровото видение за четирите царства (Даниел 2)
    - Б. Бог ги ослободува пријателите на Даниел од огнената печка (Даниел 3)
        - В. **Суд над Навуходоносор (Даниел 4)**
        - В’. **Суд над Валтазар (Даниел 5)**
    - Б’. Бог го ослободува Даниел од лавовската јама (Даниел 6)
- А’. Даниеловото видение за четирите царства (Даниел 7)

Ваквиот вид на литературно уредување служи за да ја нагласи главната тема поставувајќи ја во центарот на структурата, која во овој случај се состои од точките В и В’ (Даниел 4 и 5): Бог му го одзема царството на Навуходоносор (привремено) и на Валтазар (трајно). Според тоа, во текстот од 2. до 7. глава е нагласена Божјата суверена власт над земните цареви со тоа што Тој ги поставува и ги отстранува.

Еден од најделотворните начини на пренесување на пораката и појаснување на суштината е повторувањето. На пример, Бог му дава на фараонот два сона во врска со блиската иднина на Египет (1. Мојсеева 41,1-7). Во првиот сон седум слаби крави изеле седум дебели крави. Во вториот сон, седум мали и тенки класови изеле седум класови жито. И двата сона упатуваат на истото: по седум години напредок ќе следат седум години сиромаштија.

Бог во Книгата на пророк Даниел исто така го користи повторувањето. Постојат четири пророчки циклуси, кои претставуваат повторување на целокупната основна структура. Оваа структура на крајот укажува на конечната Божја врховна власт. Иако секоја пророчка слика содржи поинаков агол на согледување, тие заедно покриваат ист историски период, кој се протега од времето на пророкот до последното време, како што покажува следниов дијаграм:

|            Даниел 2            |                 Даниел 7                 |           Даниел 8; 9          |          Даниел 10–12          |
|:------------------------------:|:----------------------------------------:|:------------------------------:|:------------------------------:|
|             Вавилон            |                  Вавилон                 |                                |                                |
|          Медо-Персија          |               Медо-Персија               |          Медо-Персија          |          Медо-Персија          |
| Царството на Александар Велики |      Царството на Александар Велики      | Царството на Александар Велики | Царството на Александар Велики |
|               Рим              |                    Рим                   |               Рим              |               Рим              |
| Божјето царство е воспоставено | Небесниот суд прет- ходи на Новата Земја |     Чистење на Светилиштето    |         Михаил станува         |

`Каква голема надеж содржат овие текстови во врска со нашите долгорочни изгледи? Даниел 2,44; Псалм 9,7-12; 2. Петрово 3,11-13.`
