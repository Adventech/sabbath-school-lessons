---
title: 'Од Ерусалим До Вавилон'
date: 04/01/2020
---

### Прочитајте ги библиските текстови:
2. За царевите 21,10–16; Даниел 1; Галатјаните 2,19.20; Матеј 16,24–26; 2. Коринќаните 4,17; Јаков 1,5.

> <p>Запомнете го стихот</p>
> „На овие четири момчиња Бог им даде знаење и разбирање на сите книги и мудрости. Даниел ги разбираше виденијата и соништата“ (Даниел 1,17).

Библијата не избегнува да ни ги покаже слабостите на паднатиот човечки род. Од 3. глава во 1. Мојсеева па натаму, јасно се прикажува човековата грешност и нејзините жални последици. Исто така, едновремено забележуваме и примери на луѓе кои покажуваат голема верност кон Бога, дури и кога ќе се соочат со силните поттици да бидат сè друго само не верни. Еден од најсилните примери на таква верност наоѓаме во Книгата на пророкот Даниел.

Меѓутоа, додека ја проучуваме оваа Книга, треба да имаме на ум дека вистинскиот јунак во неа е Бог. Толку сме навикнале на извештаите кои ја нагласуваат верноста на Даниел и неговите пријатели, што може да се случи да заборавиме да ја издигнеме верноста на Оној кој ги водел и ги поддржал овие четири момчиња кога се спротивставиле на моќта и привлечностите на Вавилонското царство. Да се остане верен е доволен предизвик во сопствената земја и местото во коешто живееме, а особено кога се соочуваме со притисокот на странска земја, култура и религија. Меѓутоа, луѓето се борат со предизвиците бидејќи, исто како апостол Павле, велат „знам во Кого сум поверувал“ (2. Тимотеј 1,12) и во Него ја полагаат својата доверба.
