---
title: Прогонет, но не и напуштен
date: 27/12/2025
---

### Прочитајте ги библиските текстови:
Ефесјаните 3,1; 2. Коринтјаните 4,7-12; Дела 9,16; Филимон 1,15.16; Колосјаните 4,9; Филипјаните 1,1-3; Колосјаните 1,1.2.

> <p>Запомнете го стихот:</p>
> „Радувајте се секогаш во Господ, и пак ќе речам: радувајте се!“ (Филипјаните 4,4).

Еден адвентистички пастор, уапсен под лажни обвиненија, поминал речиси две години зад решетки. Иако на почетокот бил мошне збунет, со текот на времето сфатил дека затворот бил негово од Бога дадено мисионско поле. Кога другите затвореници дознале дека е пастор, барале од него да проповеда, и тој тоа и го правел, а делел и литература. Дури и крштевал затвореници и одржувал Господова вечера. „Понекогаш“, признал тој, „беше тешко да се служи во затворот, но имаше и радост, особено кога гледате одговори на молитвите и променети животи“. 

На Филипјаните и на Колосјаните Павле им пишувал од затвор (видете Филипјаните 1,7; Колосјаните 4,3). Во самиот град Филипи, кога Павле и Сила биле неправедно обвинети, затворскиот чувар „нозете им ги стегна во клада“ (Дела 16,24). А потоа, на полноќ, тие „се молеа и Го славеа Бога, а затворениците ги слушаа“ (Дела 16,25). Тие навистина знаеле како да се радуваат „секогаш“. 

Оваа седмица ќе ги разгледаме околностите со кои се соочил Павле. Тој видел поширока смисла во она што му се случувало, и можеби можеме да научиме од него како и самите да се соочиме со нашите сопствени искушенија кога ќе дојдат, како што неизбежно ќе се случи.

---

#### Додаток: Утрински стих

**Ќе градиме куќи:** Исаија 65,21.