---
title:  Искуство
date:   02/01/2026
---

#### Инвестирање во тринаесеттата сабота

_од Вања Чу_

Една австралијка повторно ги разгледала мисионските проекти на тринаесеттата сабота кога нејзината црква ги потикнала членовите да дадат повеќе од она што го имаат во последната сабота од секое тромесечие.

Марилен Стивенсон се сеќавала на времето кога членовите на црквата печеле колачи и одгледувале зеленчук и ги продавале за да соберат средства за инвестициските проекти на саботната школа. Таа се запрашала дали може да направи нешто слично и да ги даде парите како принос за тринаесеттата сабота, познат и како тромесечен принос за мисионски проекти.

Марилен немала време, ниту желба, да пече колачи и да одгледува зеленчук. Сепак, таа почнала да користи спреј за грло кој ѝ бил корисен и го препорачувала на други. Кога и други луѓе покажале интерес за спрејот, Марилен дошла до идеја да го купува на големо и да го препродава. Секоја добивка директно би одела како принос за тринаесеттата сабота.

Таа прва инвестиција во спреј за грло ја поттикнала Марилен да бара уште начини за собирање средства за мисијата.

„Навистина започна со тоа што купував работи што јас ги сакав“, рече таа. „Но, се покажа дека работите што јас сакам да ги купувам се истите работи што и другите луѓе сакаат да ги купат; тие едноставно немаат време да одат и да ги купат!“

Работејќи со локални фарми и фабрики, Марилен купувала здрави производи по големопродажни цени и ги продавала на семејството и пријателите по пониска цена од малопродажната. Со текот на годините таа продавала егзотично овошје, свежо тофу и специјализирани вегански производи. Исто така изработувала цветни аранжмани и ги продавала за посебни пригоди, како што е денот на мајката.

„Ми дава вистински елан“, рече таа. „Им помагам на луѓето на кои им продавам и, во исто време, собирам средства за добра кауза.“

Откако започнала со инвестирање, Марилен собрала од 300 до 600 австралиски долари (200 до 400 американски долари) секое тромесечие за мисионските проекти на тринаесеттата сабота.

Таа ги охрабрува сите членови на црквата да даваат дарежливо за проектите на тринаесеттата сабота, дури и ако тоа бара инвестиција за да се даде малку повеќе.

„Се надевам дека тоа ќе ги инспирира другите да направат нешто повеќе од само симболичен принос, како што правев јас“, вели таа. „Бог навистина ме благослови со лично искуство за Неговата голема верност. Како да не сакам да го споделам тоа?“

*Мисионските проекти на тринаесеттата сабота овој квартал се во Јужнопацифичката дивизија, чија територија ја вклучува и татковината на Марилен - Австралија. Ви благодариме што планирате дарежлив принос на 28 март.*