---
title: За натамошно проучување
date: 02/01/2026
---

„Бог ве избрал за спасение преку посветување на духот и вера во вистината. Затоа, стојте цврсто... Ако верно му служите на Бога, ќе се соочите со предрасуди и противење. Но немојте да се гневите кога страдате неправедно. Не возвраќајте. Држете се цврсто за вашиот интегритет во Исуса Христа. Свртете го лицето како кремен кон небото. Другите нека изговараат сопствени зборови и нека го следат сопствениот правец на дејствување, а ваше е да продолжите напред со Христовата кротост и понизност. Извршувајте ја вашата должност со непоколеблива намера, со чистота на срцето, со сите свои способности и сили, потпирајќи се на раката Божја. Вистинската и возвишена природа на вашата работа можеби никогаш нема да ја спознаете. Вредноста на своето битие можете да ја мерите само со животот што е предаден за да ве спаси... 

За секоја душа што расте во Христа ќе настапат моменти на сериозна и долготрајна борба, бидејќи силите на темнината се решителни да ви се спротивстават на патот на напредокот. Но, кога гледаме на Христовиот крст барајќи ја благодатта, не можеме а да не успееме. Ветувањето на Спасителот е: ‘Никогаш нема да те оставам, ниту ќе те напуштам’. ‘Јас сум со вас во сите дни, до свршетокот на светот’“ (Ellen G. White, *The Youth’s Instructor*, 9 февруари 1899 година).

**Прашања за разговор**

`1. Павле бил затворан повеќе пати, секогаш неправедно. Како реагирате вие кога кон вас постапуваат неправедно? Кои библиски ветувања можете да ги предложите за таквите прилики?` 

`2. Тертулијан, еден од раните црковни водачи, за прогонството на христијаните рекол: „Колку повеќе нè косите, толку повеќе нè има. Крвта на христијаните е семе“ (Alexander Roberts and James Donaldson, eds., Ante-Nicene Fathers; Peabody, MA: Hendrickson Publishers, Inc., 1999; кн. 3, стр. 55). Од друга страна, прогонството на некои места и во некои периоди во голема мера ја попречувало работата на црквата. На кои сè начини можеме да ги поддржиме оние кои трпат прогонство поради својата вера?`

`3. Разсмислете за стихот што треба да се научи напамет за оваа седмица, во светлината на тешкотиите што ги трпел Павле. „Радувајте се секогаш“? Што значи тоа? Како е тоа воопшто можно? Некој што го сакате е болен или умира. Ја губите работата. Трпите силна физичка болка. Можеби клучот за разбирање на ова се крие во прашањето: „Радувајте се секогаш на што (во кого)?“ Односно, без оглед на приликите, на што (кого) можеме секогаш да му се радуваме?`

---

#### Додаток: Утрински стих

**Во заедница со Него:** Псалм 105,3.