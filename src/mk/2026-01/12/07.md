---
title: За натамошно проучување
date: 20/03/2026
---

„Секој член на семејството треба да сфати дека на него почива одговорноста да ги извршува своите должности и на тој начин да придонесува за удобноста, редот и нормалниот живот на семејството.

Никој не смее да работи против другиот. Сите треба да се соединат во благородните напори да се храбрат еден со друг, да покажат нежност, истрајност и трпение, да зборуваат со спокоен тон, со тивок глас, избегнувајќи ја вознемиреноста; секој треба да направи колку што може повеќе за да ги олесни товарите на мајката...

Секој член на семејството треба добро да го разбере својот дел од работата кој треба да го извршува во заедница со другите. Сите, од шестгодишно дете па нагоре, треба да знаат дека од нив се очекува да го носат својот дел од животниот товар“ (Еленa Г. Вајт, *Темели на среќниот дом*, стр. 179, 180).

„Ако сакаме да одиме во светлина, мора да го пуштиме Христа во нашето срце и во нашиот дом. Домот треба да биде сè она што го подразбира тој збор. Тој треба да биде мало небо на земјата, место каде што нежната наклонетост се негуваат, наместо намерно да се задушуваат. Нашата среќа зависи од тоа колку ги негуваме љубовта, сочувството и искрената учтивост еден кон друг... Треба целосно да заборавиме на себеси, постојано барајќи можности да покажеме, дури и во ситни подробности, благодарност за сето добро што го примаме од другите, секогаш наоѓајќи начини како да ги развеселиме, да ги олесниме нивните грижи и товари со нежни, љубезни дела и мали изрази на љубов. Ваквата промислена љубезност, која започнува во нашето семејство, се шират надвор од семејниот круг и го зголемува вкупниот збир на среќата во животот. Од друга страна, занемарувањето на овие мали ситници постојано го зголемува обемот на горчина и тага во животот“ (Еленa Г. Вајт, *Сведоштва за Црквата*, кн. 3, стр. 539, 540 оригинал).

**Прашања за разговор**

`1. Ако сте во брак, кои принципи ви помогнале во вашата врска? Кои совети ги имате за немажените и неженетите во поглед на тоа како треба да се подготват за предизвиците што бракот секогаш ги носи?`

`2. Многу добри, грижливи родители кои ги одгледале своите деца во топли христијански домови, честопати доживуваат нивните деца, кога ќе пораснат, да ја отфрлат верата. Какви совети и утеха можете да им дадете? Што е она што е подобро воопшто да не го кажете?`

`3. Подетално разговарајте за советот да „се однесувате благоразумно“. Спротивно на ова, што значи да се живее „неразумно“ наместо благоразумно? Што научивте од разни прилики и неприлики, одејќи по една или друга патека?`

---

#### Додаток: Утрински стих

**Верни во секој детаљ:** 5. Мојсеева 12,18.
