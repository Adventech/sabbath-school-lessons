---
title: Родителите и децата
date: 16/03/2026
---

Децата имаат многу важна улога како дел од семејното претпријатие. Тие треба да знаат дека се сакани и ценети како членови на семејството и граѓани на небесното царство. Од суштинско значење е семејното богослужение, едноставно, но редовно, наутро и навечер. Уште од рана возраст, децата можат да почнат да помагаат околу чистењето и другите должности во домот. Најважно од сè, тие треба да ја послушаат Павловата заповед: „Деца, на родителите свои бидете им послушни во сè,зашто тоа Му е благоугодно на Господа“ (Колосјаните 3,20).

**Прочитајте ги следните текстови. Кои принципи се дадени овде за воспитување на децата?**

`1. Пословици 22,6.15`

`2. Матеј 19,14`

`3. 5. Мојсеева 6,6.7`

`4. Пословици 1,8.9`

Правилно воспитани за Господа, преку поука и пример, децата ќе бидат благослов за семејството, црквата и пошироко. А Павловиот совет до родителите, како и до сопрузите и сопругите, е избалансиран и вклучува меѓусебно почитување: „Татковци, не ги раздразнувајте своите деца, за да не станат малодушни“ (Колосјаните 3,21). Начинот на кој родителите, особено татковците, се однесуваат кон своите деца и на кој ги дисциплинираат, има длабоко влијание врз нивното духовно воспитување.

Истражувањата исто така покажуваат дека кога двајцата родители одат на црква, поголем процент од децата продолжуваат да одат во црква отколку кога тоа го прави само едниот родител. Уште понеочекувано, доследното одење во црква од страна на таткото, дури и повеќе отколку мајката, води до тоа поголем број од децата кога ќе станат возрасни да останат во црквата. Затоа, улогата на таткото во духовното формирање на неговите деца не може да се потцени. Колку е важно татковците сериозно да ја сфатат таа своја улога.

`Меѓутоа, не сите татковци се (благо речено) добри примери за своите деца. Како познавањето на Бога како наш Татко може да ни помогне во исцелувањето таму каде што е потребно, особено ако нашите земни татковци ни нанеле голема штета?`

---

#### Додаток: Утрински стих

**Бидете среќни кога извршувате корисна работа:** Проповедник 5,18.
