---
title: Живот еден со друг
date: 14/03/2026
---

### Прочитајте ги библиските текстови:
Колосјаните 3,18-4,6; Ефесјаните 5,22-25.33; Пословици 22,6.15; 1. Петрово 2,16; 1.Солунјаните 5,17.

> <p>Запомнете го стихот</p>
> „Зборот ваш секогаш да биде благодатен, зачинет со сол, за да знаете како треба на секого да му одговарате!“ (Колосјаните 4,6).

Кога луѓето живеат и работат во непосредна близина, тие се соочуваат со различни предизвици. Разликите во мислењата можат да предизвикаат тензии, а може да дојде и до расправии. Колку е поблизок меѓусебниот однос, толку е поважно сите во тој однос да се сложуваат добро.

Најблиските односи, секако, се во рамките на семејството. Домот понекогаш се нарекува „семејно претпријатие“. Тоа е интересен начин да се опише како функционира еден дом. Постојат неоспорни сличности меѓу водењето деловен бизнис и водењето домаќинство. Би требало да постои општа согласност во врска со вредностите, целите и задачите. Секој треба да се сложува со сите други и добро да го извршува својот дел за работите да течат непречено. Истите принципи важат и за црквата, која, во суштина, е едно големо семејство.

Во делот што го проучуваме оваа седмица, Павле дава некои пресудно важни принципи за тоа како може да функционира едно христијанско семејство на најдобар начин. Бидејќи со христијанскиот дом треба да се управува според библиските принципи, тој нужно функционира донекаде поинаку од типичното римско домаќинство. Павле, исто така, наведува и други вредни принципи кои се корисни за различни општествени односи, и во самиот дом и надвор од него.

---

#### Додаток: Утрински стих

**Светлината на Неговиот Дух го осветлува светот:** Проповедник 11,7.
