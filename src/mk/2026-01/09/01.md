---
title: Помирување и надеж
date: 21/02/2026
---

### Прочитајте ги библиските текстови:
Колосјаните 1,20-29; Ефесјаните 5,27; Ефесјаните 3,17; Римјаните 8,18; Ефесјаните 1,7-10; Ефесјаните 3,3-6; Мудри изреки 14,12.

> <p>Запомнете го стихот</p>
> „Зашто Оној, Кој не знаеше грев, Бог за нас Го направи грев, та преку Него да станеме праведност Божја“ (2. Коринтјаните 5,21).

Павле продолжува со темата за помирувањето, која толку живописно ја истакнал во стихот Колосјаните 1,20 (видете ја лекцијата 8, делот за четврток). Таму го опишал нејзиниот космички опсег, додека она што следи потоа станува лично и поединечно. Со својата смрт на крстот, Исус остварил помирување за сè и за секого, особено за човечките суштества, кои, преку гревот, биле отуѓени од Божјиот живот, но сега, преку Исуса, се помирени со Него преку вера.

Процесот на поединечно, индивидуално помирување е откриен во текстот за учење напамет за оваа седмица. Како и во космичката сфера, тоа се случува преку Христовата смрт. Далеку од тоа да биде пасивен симбол, на индивидуално ниво, крстот станува активна реалност, при што Божјата љубов ги преобразува луѓето додека го слушаат евангелието и го примаат самиот Христос, надежта на славата.

Павле исто така ја споменува „тајната, скриена од векови и родови“ (Колосјаните 1,26). Каква е таа тајна и што сè предвидува таа - за поединецот и за целата вселена? Како оваа „тајна“ се однесува на евангелието што Павле толку ревносно го објавувал.

---

#### Додаток: Утрински стих

**Се предавам на Неговата волја:** Филипјаните 2,13.
