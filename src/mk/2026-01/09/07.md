---
title: За натамошно проучување
date: 27/02/2026
---

„Ние немаме некоја своја праведност со која би можеле да ги задоволиме барањата на Божјиот закон. Меѓутоа, Христос ни овозможил решение на проблемот... Ако му се предадете нему и ако го прифатите како свој Спасител, тогаш, без оглед на сета грешност на вашиот по ранешен живот, заради него ќе бидете прогласени праведни. Вашиот карактер ќе биде заменет со Христовиот карактер и вие ќе бидете прифатени пред Бога како никогаш да не сте грешеле.

И повеќе од тоа, Христос го менува срцето. Тој со вера живее во вашето срце. Со вера и со постојано потчинување на вашата волја на Христа, вие треба да ја одржувате оваа врска со него; и сè додека ќе постапувате така, Тој ќе дејствува во вас и ќе ви помогне да живеете според неговата волја...

Според тоа, ние немаме во себе ништо со што би можеле да се по фалиме. Немаме никаква причина себеси да се воздигаме. Единствен темел на нашата надеж е Христовата праведност што ни е дадена и она што го прави неговиот Дух во нас и преку нас“ (Еленa Г. Вајт, *Патот кон Христа*, стр. 62, 63 оригинал).

„Многу силна беше светлината што ми откри дека многумина ќе излезат од нашата средина кои ќе слушаат лажливи духови и ѓаволски науки. Господ сака секоја душа која тврди дека верува во вистината да има разумно спознавање за тоа што е вистина“ (Еленa Г. Вајт, *Евангелизам*, стр. 363 оригинал).

**Прашања за разговор**

`1. Прочитајте го повторно текстот за учење напамет: „Зашто Оној, Кој не знаеше грев, Бог за нас Го направи грев, та преку Него да станеме праведност Божја“ (2. Коринтјаните 5,21). Што значи ова? Што значи тоа дека Христос станал грев за нас, и како ова би требало да ни помогне да ја разбереме заменичката природа на Крстот? Исто така, што значи „преку Него да станеме праведност Божја“?`

`2. Задржете се на тврдењето „еднаш спасен, засекогаш спасен“ во кое веруваат многу христијани. Зошто ние сметаме дека ова е лажна доктрина? На какви очигледни опасности се изложува оној што верува во неа? Како можеме ние, дури и ако не веруваме во ова учење, сепак да имаме сигурност во спасението?`

`3. Колку сте „тврди и непоколебливи“ (Колосјаните 1,23) во својата вера? Колку добро сте запознаени со она што го верувате и зошто верувате во тоа? Што можете да преземете за да се запознаете подобро со она во што верувате? И зошто е толку важно да бидете „тврди и непоколебливи“ во вашата вера?`

---

#### Додаток: Утрински стих

**Им се открил на понизните:** Лука 10,21.
