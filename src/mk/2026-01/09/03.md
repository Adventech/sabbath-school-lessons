---
title: Ако останете во верата
date: 23/02/2026
---

`Прочитајте го стихот Колосјаните 1,23. Што мислите, што подразбира Павле под тоа кога вели дека треба да останете „тврди и непоколеб ливи“ во верата? (Видете и Колосјаните 2,5 и Ефесјаните 3,17.)`

Во грчкиот јазик постојат четири различни видови на изјави кои поч нуваат со „ако“, при што секоја од нив има некои посебни нијанси. Онаа што ја наоѓаме во стихот Колосјаните 1,23 подразбира дека условот е сè уште на сила. Со други зборови, Павле ги охрабрува Колосјаните со мислата дека тие навистина ќе останат во верата, бидејќи, како што истакнува кратко потоа, тој веќе го видел доказот за нивната вера и непоколебливост (Колосјаните 2,5). Сепак, нивната надеж сè уште зависи од нивната истрајност на патот на верата по кој тргнале.

Оваа идеја да се истрае е вистинското значење на грчкиот збор пре веден како „останете“ (Колосјаните 1,23). Таа е употребена во врска со книжниците и фарисеите кои продолжиле да бараат одговор од Исуса за тоа што да прават со жената фатена во прељуба (Јован 8,7), а исто така и во врска со Петровото упорно тропање на вратата откако Рода го пре познала неговиот глас, но ја оставила заклучена и втрчала внатре за да им каже за тоа на другите (Дела 12,16). Павле го користи овој збор и кога го охрабрува Тимотеј да остане верен на науката и на практичните упат ства што му биле дадени (1. Тимотеј 4,16). Неговото значење е слично и овде (во Посланието до Колосјаните), со тоа што се однесува на верни ците воопшто.

Како што ќе видиме во лекцијата за следната седмица, Павле е загри жен дека Колосјаните би можеле да се свртат кон патишта за спасение засновани на човечки заслуги, наместо цврсто да се држат за надежта што им ја нуди евангелието (видете, на пример, Колосјаните 2,8.20-22). Зборот „тврди во верата“ (види Колосјаните 1,23) се однесува на поста вување цврст темел на верата и љубовта, заснован на Божјата реч (видете исто Матеј 7,25; Ефесјаните 2,20; Ефесјаните 3,17).

Со овој поим е поврзан и грчкиот збор преведен како „непоколебливи“, кој се однесува на некоја неподвижна структура, а во поширока смисла, на христијаните кои се „неотклонливи од надежта на Евангелието“ (Колосјаните 1,23). Истиот збор е употребен и во стихот 1. Коринтјаните 15,58: „Бидете постојани, непоколебливи и секогаш богати во делото Господово, знаејќи дека трудот ваш пред Господ нема да биде залуден.“

Наспроти вообичаеното верување „еднаш спасен, засекогаш спасен“, Павле вели нешто сосема друго.

`Какво е вашето искуство во поглед на тоа колку е важно постојано да практикуваме вера? Односно, зошто секогаш мора да донесуваме свесна одлука да го правиме тоа? И, што би се случило кога не би го правеле тоа?`

---

#### Додаток: Утрински стих

**Спасителот се радува што носи мир и одмор:** Евреите 1,9.
