---
title: Силата на Евангелието
date: 26/02/2026
---

`Прочитајте ги стиховите Колосјаните 1,28.29. Што е во средиштето на вниманието за Павле? Зошто, според ваше мислење, зборот „секој“, во различни облици, се повторува три пати?`

Фокусот на проповедањето на Павле бил Христос, и тоа распнатиот (1. Коринтјаните 1,23). Според стихот Ефесјаните 5,27, целта на Христовата жртва е „да ја претстави пред Себе како славна Црква, која нема осквернување, или порок, или нешто слично, туку да биде света и непорочна“. Оттука, целта на Павловото проповедање на евангелието е „да го претставуваме секој човек совршен во Христос“ (Колосјаните 1,28). Тој го прави ова на тој начин што поучува и предупредува - поучувајќи за различни подробности за христијанската доктрина и практика (2. Солунјаните 2,15; 1. Тимотеј 4,11; 1. Тимотеј 5,7; Тит 1,9), а предупредува за последи ците од отфрлањето на евангелието и за опасноста од лажните учители (Дела 20,29-31; Римјаните 16,17).

Така ние растеме во зрели христијани - прифаќајќи ги учењата и почитувајќи ги предупредувањата на Светото писмо. Зрелоста е важен концепт. Родителите на новороденче го прославуваат секој значаен настан - кога детето ќе проговори, кога ќе научи да оди, кога ќе научи да чита. Кој родител не би бил вознемирен ако, по неколку години, неговото дете сè уште не може да оди или да зборува? Растот и развојот се нешто нормално и очекувано. Истото важи и за христијанскиот живот.

Грчкиот збор преведен како „совршен“ (во некои преводи: „целосен“), *teleios*, означува нешто совршено и без маана. Преку процесот на христијанскиот раст, ние стануваме живо свесни за длабочините на Божјиот закон и за фактот дека неговите барања се „безгранични“ (Псалм 119,96). Увидуваме дека тој проникнува во „мислите и намерите на срцето“ (Евреите 4,12).

Но треба да бидеме внимателни, и токму поради тоа Павле, во стихот Колосјаните 1,28, го користи зборот „вразумува“. Понекогаш патиштата што „на човек му изгледаат прави“, всушност, „крајот нивни води во смрт“ (Мудри изреки 14,12). Духовното расудување произлегува од поз навање на Божјата Реч водено од Духот. Лажните учења обично содржат одредена вистина, но тие или додаваат или одземаат од она што го кажува Библијата (видете Исаија 8,20). Второто често успева да доведе, ако не до отворено сомневање во она што го кажува Бог, тогаш макар до преис питување дали тоа е навистина можно или, барем, применливо во наше време. Мора да бидеме мудри како змии и безопасни како гулаби кога станува збор за разликување на вистината од заблудата.

`Како го сфаќате значењето на тоа да се биде „совршен во Христос“ (Колосјаните 1,28)? Како разбирањето на она што Исус го постигнал за нас на крстот ни помага да спознаеме што значи да се биде „совршен во Христос“?`

---

#### Додаток: Утрински стих

**Исус со љубов се грижел и интересирал за човечкото семејство:** Изреки 8,31.
