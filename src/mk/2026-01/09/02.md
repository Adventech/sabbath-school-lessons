---
title: Помирени од злите дела
date: 22/02/2026
---

`Прочитајте Колосјаните 1,21.22. На што мисли Павле кога зборува за „отуѓеноста“ и „непријателството“? И што се очекува како коне чен исход од Христовата смрт (видете и Ефесјаните 5,27)?`

Павле секогаш создавал мрачна слика за човештвото, или барем за човештвото одвоено од Христовата праведност. И кој денес, речиси две илјади години подоцна, би можел да го оспори таквото гледише? Некој еднаш рекол дека единственото христијанско учење за кое не е потребна вера за да се прифати, е учењето за грешноста на човештвото.

Меѓутоа, дури и при самото појавување на гревот, Бог презел иници јатива, колку и да сме лоши, да нè помири со Себе. Односно, Бог уште од самиот почеток работел на тоа да го реши проблемот со гревот, и покрај тоа што решението можело да се најде само во Неговата сопствена смрт на крстот.

Во Едем, Тој го повикал Адам, ремек-делото на Неговото создавање: „Каде си?“ (1. Мојсеева 3,9). А и денес Тој продолжува да ги бара Своите изгубени овци - нас. Тој нè бара една по една и има совршен план како да допре до нас, применувајќи го евангелското ветување од стихот 1. Мојсеева 3,15, дека ќе „стави непријателство“ меѓу нас и сатаната.

Понекогаш евангелието се изнесува на толку комплициран и теоретски начин што има мало практично значење за животот во дваесет и првиот век. Но тоа е всушност доста едноставно и јасно.

Евангелието се состои од три дела:   
Прво, бидејќи не сме способни да се спасиме самите себе, Исус дошол и умрел за нашите гревови. (Видете Римјаните 5,6-8.)   
Второ, кога ја прифаќаме Неговата смрт како наша преку вера, пока јание и крштевање, ние сме оправдани и ослободени од осудата за гревот. (Видете Римјаните 5,9-11; Римјаните 6,6.7.)   
Трето, животот што сега го живееме е резултат на нашето соединување со Христа, на доживувањето на Неговата сила која создава ново создание и на тоа што Тој го живее Неговиот живот во нас. (Видете: 2. Коринтјаните 5,17-21, Галатјаните 2,20.)

Ова не се нужно одвоени чекори или настани. Сето ова може да се случи одеднаш, оној момент кога сме подготвени да го примиме Исуса во нашиот живот. И тоа може да се обновува секој ден, ако Му се пре даваме секое утро. Како и да го доживеал секој од нас спасоносното дело на Христос во својот живот, темелот на кој сè почива е Исусовата смрт. Секогаш мора да се враќаме на тоа.

`Кога ќе се загледате во себе, во вашиот карактер и во самите длабо чини на вашето битие, што ви кажува таа сцена за вашата потреба од крстот?`

---

#### Додаток: Утрински стих

**Божјата добрина кон Сион:** Псалм 51,18.
