---
title: Единство преку понизност
date: 17/01/2026
---

### Прочитајте ги библиските текстови:
Филипјаните 2,1-11; Еремија 17,9; Филипјаните 4,8; 1. Коринтјаните 8,2; Римјаните 8,3; Евреите 2,14-18.

> <p>Запомнете го стихот:</p>
> „Исполнете ја мојата радост: бидете со една мисла, бидејќи имате една и иста љубов, и бидете еднодушни и едномислени“ (Филипјаните 2,2).

Единството е сила. Меѓутоа, да се знае што е исправно не е исто како и да се прави истото. Сите ние понекогаш доживуваме неуспеси, и покрај нашите најдобри напори да постигнеме единство. Сепак, ова не е исто што и намерно поткопување на единството. Затоа не е чудно што Павле, продолжувајќи да им пишува на Филипјаните, ја изразува својата желба тие „да бидат еднодушни и едномислени“. 

Неопходноста од единство Павле ја темели на Исусовите учења и Неговиот пример. Тоа е тема што ја наоѓаме во целиот Нов завет, а особено во посланијата. Потеклото на неединството во универзумот произлегло од гордоста и жедта за позиција и моќ на еден единствен ангел на небото, чувство кое се ширело брзо, дури и во совршено окружение (видете Исаија 14,12-14). Потоа нашло упориште во Едем преку слично незадоволство од правилата што ги воспоставил Бог и желба за издигнување во една „повисока“ сфера од онаа што Бог ја замислил (1. Мојсеева 3,1-6). 

Оваа седмица ќе ја разгледуваме библиската основа за единство во црквата, фокусирајќи се посебно на Исусовото чудесно доброволно понижување, на поуките кои можеме да ги извлечеме гледајќи го Него и на тоа како можеме да растеме за да бидеме послични на Него.

---

#### Додаток: Утрински стих

**Изворот на секој благослов:** Неемија 9,25.
