---
title: За натамошно проучување
date: 23/01/2026
---

„Сета татковска љубов што од поколение на поколение се пренесува од срце до срце, сите извори на нежност кои бликнале во човечките души, претставуваат само едвај видливо поточе спрема бескрајниот океан кога ќе се споредат со бескрајната, неисцрпна Божја љубов. Со зборови не може да се изрази, ниту со перо да се опише. Можете за неа да размислувате секој ден од својот живот. Можете ревносно да го истражувате Светото писмо со цел за да ја разберете. Можете да ги напрегнете сите сили и способности што Бог ви ги дал во настојувањето да ја разберете љубовта и сомилоста на небесниот Татко, но и покрај сето тоа и понатаму остануваат бескрајно многу работи што треба да се испитаат. Таа љубов можете со векови да ја проучувате, а сепак никогаш потполно нема да можете да ја сфатите сета должина и ширина, длабочина и висина на љубовта што Бог ја покажал кога го дал Својот Син да умре за овој свет. Дури ни самата вечност никогаш нема да може во потполност да ја открие. Сепак, кога ја проучуваме Библијата и размислуваме за Христовиот живот и за планот на спасението, овие возвишени теми сè повеќе и повеќе ќе се откриваат за нашето разбирање“ (Еленa Г. Вајт, *Сведоштва за Црквата*, кн. 5, стр. 740). 

„Кога се обучуваме, како Мојсеј во Христовата школа, што учиме? Да бидеме вообразени? Да имаме возвишено мислење за себе? Не, напротив, колку повеќе учиме во таа школа, толку повеќе напредуваме во скромноста и понизноста на умот. Не треба да мислиме дека сме научиле сè што вреди да се знае. Талентите што ни ги дал Бог треба да ги употребиме на најдобар начин, така што кога ќе се преобразиме од смртност во бесмртност, нема да го оставиме зад себе она што сме го постигнале, туку тоа можеме да го понесеме со нас на другата страна. Низ сите бескрајни векови на вечноста, Христос и Неговото дело на искупување ќе бидат тема на нашето проучување“ (Ellen G. White, *Manuscript*, 36, 1885).

**Прашања за разговор**

`1. На кои сè начини самите вие сте ја доживеале реалноста на Божјата љубов? Разговарајте во класата за различните начини на кои сте ја запознале и доживеале Неговата љубов.` 

`2. Што точно значи тоа што Исус „се изедначи со луѓето“ (Филипјаните 2,7)? Споредете го ова со стихот Римјаните 8,3. Разговарајте за овие стихови, земајќи предвид како тие се расветлуваат еден со друг.`

`3. Со кои предизвици во поглед на единството се соочува црквата во вашата област? Какви и да се проблемите, зошто подготвеноста да се понизиме и да не правиме ништо „од честољубие или за празна слава“ (Филипјаните 2,3) би бил одличен начин барем да започнеме да ги решаваме овие проблеми?`

---

#### Додаток: Утрински стих

**Тој ме облече со својата праведност:** Исаија 61,10.