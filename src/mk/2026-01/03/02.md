---
title: Ќе се возвеличи Христос
date: 11/01/2026
---

`Прочитајте ги стиховите Филипјаните 1,19.20. Кои, најверојатно, биле очекувањата на Павле во поглед на исходот од неговото судење? Што сметал тој дека е уште поважно од тоа да биде ослободен?` 

Иако не бил злосторник, ова не било прв пат Павле да се најде во затвор, а ни прогонството не му било непознато. Тој им напишал на Коринтјаните детално за своите страдања до тој момент: „Служители Христови ли се? Во безумство зборувам, јас сум уште повеќе: во напори ˗ изобилно, во затвори ˗ изобилно, во камшикување ˗ прекумерно, во смртна опасност ˗ често. Од Јудејците примив петпати по четириесет без еден удар; трипати сум тепан со стапови, еднаш каменуван, трипати претрпев бродолом, и ноќ и ден поминав во длабоко море; многупати сум патувал, сум бил во опасност од реки, во опасност од разбојници, во опасност од сонародници, во опасност од незнабошци, во опасност по градови, во опасност по пустини, во опасност по море, во опасност меѓу лажни браќа; во труд и мака, во често неспиење, во глад и жед, во многу постење, на студ и голотија“ (2. Коринтјаните 11,23-27). 

Но, за да не помислиме дека овие страдања најмногу го окупирале неговиот ум, Павле веднаш додава: „А покрај сè друго, тука сe уште и секојдневните напади против мене, како и грижата за сите цркви“ (2. Коринтјаните 11,28).

`Прочитајте ги следните текстови: 1. Коринтјаните 4,14-16; 1. Солунјаните 2,10.11; Галатјаните 4,19; и Филимон 1,10. Каков однос имал Павле спрема црквите што ги основал и луѓето што ги придобил за Христа?`

Kако Исус, кој не штедел ништо за да нè спаси, Павле бил спремен да се „жртвувам и ќе се жртвувам“ за доброто на другите верници (2. Коринтјаните 12,15). Меѓутоа, парадоксално, колку повеќе нечии постапки потсетуваат на Исусовите, толку помалку некои ги сакаат и ги ценат. „А и сите, што сакаат да живеат побожно во Христос Исус ќе бидат гонети“ (2. Тимотеј 3,12). Но, верните христијани остануваат веројатно најмоќниот начин за да се прослави Бог и да се открие вистината на евангелието (споредете со Филипјаните 1,7). „Трпението на Павле и неговата ведрина во текот на неговото долготрајно и неправедно заточение, неговата храброст и вера, претставувале постојана проповед (Еленa Г. Вајт, *Делата на апостолите*, стр. 464 оригинал).

`Размислете за тоа како живеете и како се однесувате кон луѓето, особено кон оние кои не постапуваат добро кон вас. Какво сведоштво давате за Исус?`

---

#### Додаток: Утрински стих

**Оној Чиј Помошник е Бог:** Псалм 146,5.