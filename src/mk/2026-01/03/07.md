---
title: За натамошно проучување
date: 16/01/2026
---

„Од мачилиштата, од огнените клади, од темниците, јамите и пештерите на земјата, до Неговите уши допирале триумфалните извици на мачениците. Тој (Спасителот) го слушал сведоштвото на непоколебливата душа, која, иако отфрлена, измачена и прогонувана, дава бестрашно и свечено сведоштво за својата вера, велејќи: ‘Знам во кого сум поверувал.’ Сите тие, давајќи го својот живот за својата вера, му објавуваат на светот дека Оној, во кого се надевале, може да им обезбеди целосно спасение“ (Еленa Г. Вајт, *Делата на апостолите*, стр. 512 оригинал). 

„Во христијанството никогаш порано немало толку различни верувања како денес. Ако даровите (на апостолите, пророците, евангелистите, пасторите и учителите (Ефесјаните 4,11-13)) биле потребни да го сочуваат единството на првата црква, тогаш колку се понеопходни денес кога повторно треба да се воспостави тоа единство! А дека повторното воспоставување на единство во црквата на последните денови е токму Божја цел, потполно јасно следи од пророштвата. Ветено ни е дека стражарите ‘со очите свои гледаат дека Господ се враќа во Сион’. Исто така, веруваме дека во последното време ‘мудрите ќе разберат.’ Кога ова ќе се исполни, до единство во верата ќе дојдат сите оние кои Господ ги смета за разумни, зашто оние кои навистина правилно ќе разберат, нужно мора да го разберат на ист начин... Од ваквите размислувања очигледно произлегува дека совршената состојба во црквата, што е проречена овде, сè уште е некаде во иднина; според тоа, овие дарови сè уште не ја исполниле својата цел“ (Р. Ф. Р.Ф. Котрел, „Вовед“ во делото на Еленa Г. Вајт, *Рани списи*; R. F. Cotrel, „Introduction“, Ellen G. White, *Early Writings*, стр. 140).

**Прашања за разговор**

`1. Во светлината на горенаведениот цитат од Р. Ф. Котрел, што е неопходно за Светиот Дух да внесе единство во Божјата црква денес? Колку е важно за црковното единство да се спроведат во дело советите дадени преку Духот на пророштвото?` 

`2. Како, на некој пријател кој верува дека Павле и другите христијани кои умреле, сега се „со Христос“ на небото, би му го објасниле библиското учење за смртта?` 

`3. Како ја разбираме ужасната реалност на страдањата во овој свет? Зошто мотивот на големата борба е толку корисен за да го разбереме сето ова? Зошто, на крајот на краиштата, сепак мора да гледаме на Исуса на крстот како на најцелосен можен израз на љубовта на Отецот, и да научиме да Му веруваме дури и во најтешки времиња?`

---

#### Додаток: Утрински стих

**Секое добро дело:** 5. Мојсеева 26,11.