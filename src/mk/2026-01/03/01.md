---
title: Живот и смрт
date: 10/01/2026
---

### Прочитајте ги библиските текстови:
Филипјаните 1,19-30; 1. Коринтјаните 4,14-16; 2. Коринтјаните 10,3-6; Јован 17,17-19; Михеј 6,8; Дела 14,22.

> <p>Запомнете го стихот:</p>
> „За мене, ‘да се живее’ значи Христос, а ‘да се умре’ - придобивка“ (Филипјаните 1,21).

Често ни велат дека смртта е само дел од животот. Тоа е лага. Смртта е спротивност на животот, непријател на животот. Смртта не е вградена во животот, исто како што ни крш не е вграден во некој автомобил. Павле недвосмислено вели дека Христос умрел „та преку смртта да го победи оној што ја има власта над смртта, односно ѓаволот; па да ги ослободи оние што од страв пред смртта преку целиот живот беа подложени на ропство“ (Евреите 2,14.15). 

Иако готов да умре за Христа, Павле бил уверен во својата долгорочна судбина. Во меѓувреме, за него најважно било да го прослави Христа со својот живот или смрт, и да го проповеда евангелието на што е можно повеќе луѓе. Можеби ова е една од причините зошто имаме толку многу посланија што го носат неговото име. Преку своите списи, тој можел да допре до многу луѓе и места, вклучувајќи ги и местата што самиот никогаш не ги посетил. 

Животот е краток, и затоа е од пресудна важност да извршиме што е можно поголемо влијание во полза на Божјето царство во текот на животниот век што ни го дава Бог. Значаен дел од тоа влијание има врска со поттикнување на „единство во верата“. Како што ќе видиме на почетокот од оваа седмица, таа тема била една од важните причини Павле да го напише Посланието до Филипјаните.

---

#### Додаток: Утрински стих

**Во мир со Бога и луѓето:** Пословици 12,20.
