---
title: За натамошно проучување
date: 13/02/2026
---

„Само оние кои постојано примаат ново изобилство благодат, ќе добиваат сила сообразно со нивните секојдневни потреби и способност таа сила да ја употребат. Наместо да очекуваат некое време во иднина, кога со посебно завештание на духовна сила ќе добијат чудесна способност за придобивање на души, тие секојдневно му се предаваат на Бога и бараат да ги престори во садови погодни за своја употреба. Тие користат секоја можност што им се дава за работа; каде и да се наоѓаат, тие предано работат за својот Учител - во некој скромен делокруг, во домот или на полето на јавната дејност.

Посветениот работник наоѓа прекрасна утеха во сознанието дека дури и Христос за време на својот живот на земјата секој ден му се обраќал на Отецот за свежи снабдувања на благодат и, по еден таков разговор со Бога, заминувал да ги засилува и да ги благословува другите...“

Секој работник што ќе го следи Христовиот пример ќе биде приготвен да ја прими и да ја употреби силата што ѝ ја ветил Бог на својата црква за собирање на земната жетва“ (Еленa Г. Вајт, *Неверојатната Божја благодат*, стр. 117 оригинал).

„Бог ги знае нашите потреби и се грижи за нив. Господ има ризница од богатства за Своите деца и може да им го обезбеди она што им е потребно под сите околности. Зошто тогаш не Му веруваме? Тој им дал драгоцени ветувања на Своите деца под услов на верна послушност на Неговите заповеди. Нема товар што Тој не може да го отстрани, нема темнина што Тој не може да ја растера, нема слабост што Тој не може да ја претвори во сила, нема страв што Тој не може да го смири, нема драгоцени стремежи што Тој не може да ги насочи и оправда.“

Ние не треба да гледаме на самите себе. Колку повеќе се задржуваме на нашите несовршености, толку помалку сила ќе имаме да ги победиме“ (Ellen G. White, *That I May Know Him*, стр. 224).

**Прашања за разговор**

`1. Сетете се на некои од најубавите примери на вашите молитви кои биле услишени. Како тоа ви помага да го искусите Божјиот мир кој го надвишува секој ум? А што е со оние молитви кои не се усли шени? Како, сепак, можете да го доживеете ветениот мир?`

`2. Во контекст на стихот Филипјаните 4,8, на кои мисли им го посве тувате своето време? До кој степен она за што размислувате ја за јакнува вашата вера и одењето со Господ?`

`3. Разговарајте за последниот наведен цитат. Кои нешта ги опфаќа изјавата: „Колку повеќе се задржуваме на нашите несовршености, толку помалку сила ќе имаме да ги победиме“? Кој е тогаш клучот за победа над нив?`

---

#### Додаток: Утрински стих

**Милост:** Михеј 7,18.
