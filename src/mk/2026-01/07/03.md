---
title: „Стојте цврсто во Господ“
date: 09/02/2026
---

`Прочитајте ги стиховите Филипјаните 3,20.21. На кој сликовит начин Павле опишува иако изгледа христијанското „живеење“?`

За разлика од непријателите на крстот, кои „мислат за земните работи“ и немаат поголем бог од сопствениот стомак (Филипјаните 3,19), христијанското живеење е на небото, а нашиот владетел е лично Исус Христос. За да ја истакне оваа мисла, Павле ја нагласува потребата „нашето понизено тело“ (Филипјаните 3,21), подложно на болести, распаѓање и смрт, да биде преобразено и да стане како Христовото славно воскреснато тело.

**Како следните стихови ја опишуваат таа прославена состојба?**

`За Јов 19,25-27.`

`Лука 24,39.`

`1. Коринтјаните 15,42-44.`

`1. Коринтјаните 15,50-54.`

`Колосјаните 3,4.`

На крајот, преку Исус, смртта како „последен непријател“ ќе биде уништена (1. Коринтјаните 15,26). И тоа е нашата најголема надеж, конечното ветување што ни е дадено во Исуса - не само исчезнување на смртта, туку и едно сосема ново тело, „славно тело“ (Филипјаните 3,21).

Во една книга која зборува за тоа како да се најде „спасение“ без Бога, каде што се тврди, доста наивно, дека надминувањето на стравот од смртта претставува „спасение“, при што авторот, Лук Фери, сепак признава дека „христијанството нè оспособува не само да го надминеме стравот од смртта, туку и да ја победиме самата смрт. А бидејќи тоа го прави на ниво на личниот идентитет, а не на анонимноста или апстракцијата, тоа е најверојатно единствената верзија што нуди навистина дефинитивна победа на личната бесмртност над нашата состојба како смртници“ (Luc Ferry, *A Brief History of Thought*, New York: HarperCollins, 2011, Kindle edition; стр. 90). Ова е доста значајно признание, со оглед на тоа дека доаѓа од еден атеист.

Според тоа, за Павле, нашето небесно државјанство опфаќа ветување за воскресение и вечен живот во вид на едно сосема ново постоење кое сега едвај можеме и да го замислиме.

`Зошто ветувањето за вечен живот е од пресудна важност за сè во што веруваме? Дали воопшто нешто би можел да ни понуди овој свет, зна ејќи што е она што ни го нуди Христос?`

---

#### Додаток: Утрински стих

**На Бога Му е угодна молитвата на праведните:** Изреки 15,8.
