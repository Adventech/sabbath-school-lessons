---
title: Небесно државјанство
date: 07/02/2026
---

### Прочитајте ги библиските текстови:
Филипјаните 3,17-4,23; 1. Коринтјаните 15,42-44; Јован 14,27; Псалм 119,165; Јов 1,21; 1. Тимотеј 6,7.

> <p>Запомнете го стихот:</p>
> „За ништо не грижете се, туку во сè преку молитва и молба со благодарност изнесувајте ги пред Бога своите барања“ (Филипјаните 4,6).

Лекцијата од оваа седмица го заклучува нашето проучување на Посланието до Филипјаните, кое е полно со вредни лекции и правила за секојдневниот живот. Многу од високите морални вредности според кои се раководел апостол Павле во својот живот, се чини дека се наоѓаат во завршните стихови од ова послание. Слично на Исусовите учења, кои се сосредоточуваат на внатрешното битие, она што Павле го споделува со нас се тајните за живеење радосен христијански живот.

Дури и кога работите не се одвиваат онака како што би сакале, што се случува почесто отколку што би сакале, не треба да се грижиме, да бидеме вознемирени или обесхрабрени. Наместо тоа, постојат принципи што ќе ни помогнат да пронајдеме внатрешна сила за да се соочиме со предизвиците што ги носи животот, за да можеме да го искусиме трајниот и постојан мир што само Бог може да ни го даде. Сегашноста и иднината се во Неговите раце, и Тој ќе се погрижи за сè што ни е потребно.

Најважно од сè, не треба да ги полагаме нашите надежи во земските системи на владеење кои редовно нè разочаруваат. Како христијани, ние сме државјани на Божјето небесно царство. А со тоа државјанство доаѓаат и привилегии, прекрасни привилегии, но и одговорности.

---

#### Додаток: Утрински стих

**Бог се радува поради својот избран народ:** Исаија 62,4.
