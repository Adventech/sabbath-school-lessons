---
title:  Искуство
date:   13/02/2026
---

#### Како да станеш „богат“ адвентист

Малиот Рене сакал сè кај адвентистите на седмиот ден. Во неговото родно место на Филипините, се чинело дека сите богати луѓе се адвентисти. Имале големи оризови полиња и добар животен стандард. Рене посакувал сличен начин на живот.

Еден ден, неколку адвентистички деца го поканиле да ја чита Библија со нив. Потоа, синот на работодавачот на неговиот татко - адвентистички земјоделец со оризови полиња - го поканил на Саботна школа и во црква.

За првпат, Рене слушнал за саботата. Му звучело логично. Забележал и дека адвентистичките деца се убаво облечени. Му се допаднало тоа што не пцујат. Сакал да биде како нив.

Кога имал 12 години, бил крстен и се приклучил на Адвентистичката црква.

Но не станал богат, а неговиот живот како да тргнал на полошо. Неговото семејството го презирало поради неговата вера и престанало да го поддржува неговото школување. Бил принуден да го напушти училиштето. По четири години, му дошло сè преку глава. На 16 години ја напуштил црквата и му се придружил на татко си во оризовите полиња на адвентистичкиот земјоделец. Наскоро почнал да пие, да пуши, да се коцка и да јаде секаква нечиста храна.

Поминале две години, и на вратата затропало 17-годишно момче по име Родел.

„Јас сум мисионер,“ ѝ рекол тој на мајката на Рене. „Може ли да влезам?“

„Каков мисионер?“ прашала таа.

„Од движењето 1000 мисионери,“ одговорил тој.

„Што е тоа?“ прашала таа.

„Јас сум мисионер на Црквата на адвентистите на седмиот ден,“ рекол тој.

„Аха,“ рекла мајката. „Мојот син е адвентист, но се оддалечи од верата.“

„Каде е тој?“

„Спие.“

Како вреден земјоделец, Рене беше исцрпен. Мајката го одвела Родел кај него.

„Пријателе, зошто престана да бидеш адвентист?“ прашал Родел.

Рене бил изненаден, но јасно ставил до знаење дека нема да се врати во црква.

„Моето семејство ме мразеше кога бев адвентист.“

„Може ли да те поканам во црква?“

„Нема шанси. Не можам да дојдам.“

Родел си замина. Но година и пол подоцна, кога Рене имал 20 години, Родел повторно се вратил кај Рене.

„Пријателе, дојди да одиме на риболов со мене,“ рекол тој.

Родел не се обидувал да го убедува Рене да оди во црква. Едноставно му станал пријател. Оделе заедно на риболов. По некое време, Рене се вратил повторно во црква и одел секоја сабота.

*Рене Тукалдо е финансиски директор на Движењето 1000 мисионери, чие седиште е во Силанг, Филипини, било изградено со помош на Приносот за Тринаесеттата сабота од 1996 година. Прочитајте повеќе следната недела.*
