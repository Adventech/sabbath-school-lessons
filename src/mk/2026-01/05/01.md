---
title: Како светилки во ноќта
date: 24/01/2026
---

### Прочитајте ги библиските текстови:
Филипјаните 2,12-30; Римјаните 3,23.24; Римјаните 5,8; 2. Тимотеј 4,6; 1. Коринтјаните 4,17; 2. Тимотеј 4,21.13; Лука 7,2.

> <p>Запомнете го стихот:</p>
> „Правете сè без мрморење и двоумење, за да бидете прави и чисти, непорочни чеда Божји, сред изопачено и развратно поколение, во кое светите како светила во светот“ (Филипјаните 2,14.15).

Бог им рекол на Евреите да бидат послушни, бидејќи таа послушност е „вашата мудрост и вашиот разум пред очите на сите народи, кои, откако ќе чујат за сите тие наредби, ќе речат: ‘овој голем народ е мудар и разумен народ‘“ (5. Мојсеева 4,6). 

Векови подоцна, Тој рекол: „Јас сум Светлината на светот; кој врви по Мене нема да оди во темнина, а ќе ја има светлината во животот“ (Јован 8,12). Тој исто така рекол: „Вие сте светлината на светот. Не може да се сокрие град, што се наоѓа на врв планина“ (Матеј 5,14). Како можеме ние да бидеме таа светлина? Само преку тесна заедница со Исусa, кој е „Вистинска Светлина, Која го осветлува секој човек, што доаѓаше во светов“ (Јован 1,9). Како што кажува текстот од Филипјаните 2, Бог „Го превозвиши и Му даде име што е над секое име, та во името на Исус да се поклони секое колено... и секој јазик да исповеда дека Исус Христос е Господ, за слава на Бог Отецот“ (Филипјаните 2,9-11). 

Светлината и силата на небото ни стојат на располагање на секого од нас кои сме му го предале својот живот на Исусa. Но ние премногу често или очекуваме Бог да направи сè, или нашите сопствени идеи и планови ни застануваат како пречка на патот. Токму затоа зборовите на Павле упатени до Филипјаните се толку релевантни денес.

---

#### Додаток: Утрински стих

**Не се плашам од Неговиот божествен суд:** Псалм 97,8.
