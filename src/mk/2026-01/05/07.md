---
title: За натамошно проучување
date: 30/01/2026
---

„Најблизу до Христа ќе стои оној кој на Земјата најдлабоко црпел и пиел од духот на неговата самопожртвувана љубов - од љубовта која „не се фали, не се превознесува... не го бара своето, не се лути, го проштава и го заборава злото“ (1. Коринтјаните 13,4.5) - од љубовта што ги води учениците, како што го водела нашиот Господ да подари сè, да живее и макотрпно да работи, да се жртвува дури до смрт за да го спаси човештвото. Ваков дух се покажал и во животот на Павле. Тој рекол: ‘За мене живот е Христос’, зашто неговиот живот им го открива на луѓето Христа; ‘а смртта добивка’ - добивка за Христа; самата смрт ќе стори да се покаже силата на неговата милост и да се соберат душите за него. Зашто ‘Христос ќе се прослави во моето тело’, кажува тој, ‘било да живеам, било да умрам’ (Филипјаните 1,21.20)“ (Еленa Г. Вајт, *Копнежот на вековите*, стр. 549 ориг.). 

„Близу е времето кога искушението ќе дојде врз секоја душа. Жигот на ѕверот ќе ни се наметнува. На оние што чекор по чекор им попуштале на барањата на светот и се прилагодувале на световните обичаи нема да им биде тешко да се потчинат на властите, и тоа ќе го сторат без притеснување наместо да се изложат на исмејување, навреди, закани со затвор и смрт... Кога мноштвото лажни браќа ќе се одвојат од вистинските, тогаш оние што биле скриени ќе бидат изложени на погледите и ќе се постројат под Христовото знаме, извикувајќи: „Осана!“ Оние што се срамеле, што биле срамежливи, бојазливи и недоверливи кон себе, отворено ќе се изјаснат за Христа и Неговата вистина. Најслабите и оние што најмногу се колебале во црквата ќе бидат како Давид - подготвени да дејствуваат и да се спротивстават. Колку е подлабока ноќта за Божјиот народ, толку посјајно ќе светат ѕвездите. Сатаната жестоко ќе ги напаѓа верните, но тие, во името на Исус, ќе излезат како такви кои се повеќе од победници“ (Еленa Г. Вајт, *Сведоштва за Црквата*, кн. 5, стр. 81, 82).

**Прашања за разговор**

`1. Размислете за предупредувањето од претходниот цитат за оние кои „чекор по чекор им попуштале на барањата на светот и се прилагодувале на световните обичаи“. Што сè би можело да спаѓа во ова? Разговарајте во класата како ова би можело да се примени, не само на поединците, туку и на црквата како целина.` 

`2. Бог вели: „Јас ќе ги прославам оние, кои Мене Ме прославуваат“ (1. Самоил 2,30). На кои начини го почитуваме Бога? Дали ова е исто како „подајте Му слава“ (видете Откровение 14,7)? Зошто е така или зошто не е така?` 

`3. Како да ја разбереме идејата за градење на сопственото спасение без да паднеме во стапицата на легализмот?`

---

#### Додаток: Утрински стих

**Во Неговиот шатор за состанок:** Псалм 27,6.
