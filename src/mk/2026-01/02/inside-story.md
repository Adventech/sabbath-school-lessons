---
title:  Искуство
date:   09/01/2026
---

#### Божји гласник

Оскар стоел неподвижно и се молел, додека три кучиња што лаеле и ’ржеле го опкружиле пред една куќа во Кенија. Сопственикот, кој ги пуштил кучињата кога Оскар се приближил до куќата, дошол кај него. „Кој си ти?“ прашал грубо.

„Јас сум Божји гласник,“ рекол Оскар.

„Со каква порака те испратил Бог?“ прашал човекот.

„Со Божјата порака,“ одговорил Оскар. „Може ли да влезам?“

Човекот ги повикал кучињата назад и ги врзал.

Тој го гледал Оскар со исчекување откако влегле во куќата. „Да се помолиме,“ рекол Оскар. Човекот не ги затворил очите. Оскар се помолил, а потоа почнал да зборува за првите пет книги од Библијата - Петокнижието.

Човекот не бил христијанин. Тој припаѓал на една голема, нехристијанска светска религија, но ги познавал тие книги на законот. Поставувал многу прашања и двајцата станале пријатели. Денес, тој човек и неговата сопруга се адвентисти на седмиот ден.

Во друга прилика, еден сопственик на куќа покажал интерес кога Оскар му понудил библиски часови. Тој ги испратил своите три деца, на возраст од 6, 8 и 13 години. Додека тие заминувале, Оскар забележал дека куцаат од болка.
„Нека дојдат децата овде за да се помолиме,“ рекол тој. Потоа видел дека децата имаат болви - ситни грини со паразитски ларви кои живеат на или под кожата и предизвикуваат иритација.

Оскар се помолил за децата и заминал да купи лекови.

Семејството мислеше дека болвите се предизвикани од магија. Но кога Оскар се вратил, им помогнал да ја исчистат куќата и постелнината. Им дал упатства на родителите да ги избањаат децата, а потоа им ги обезбедил лековите. Децата биле исчистени. Оскар повторно се помолил за нив и ја проучувал Библијата со родителите. Подоцна, семејството станало адвентистичко и продале нивно земјиште за изградба на нова адвентистичка црква.

Во споделувањето на евангелието, Оскар исто така оди од црква во црква во неделите. Во Кенија постои традиција посетителите да ги поздравуваат членовите на црквата. Но еднаш, еден црковен водач го поканил Оскар на богослужение, а потоа одбил да му дозволи да зборува кога дознал дека е адвентист. Оскар останал на богослужението. На заминување, препознал неколку членови како свои соседи и им пришол за да ги поздрави.

„Библијата е како голем океан, и ова не е време да чекате пасторот да дојде и да ве поучува,“ им рекол тој. „Имам лекции што можете сами да ги проучувате.“

Седуммина веднаш ги прифатиле библиските лекции „Гласот на пророштвото“. Други биле претпазливи, но подоцна се согласиле да ги земат лекциите. Денес, 43 лица од таа црква ја проучуваат Библијата со Оскар.
„Не е лошо за средба на која не ми беше дозволено да зборувам,“ вели тој со насмевка.

*Оскар работи како пионер на Глобалната мисија веќе 10 години, водејќи 120 луѓе до крштевање и основајќи две цркви. Тој се надева дека наскоро ќе отвори и трета црква. Дознајте повеќе за пионерите на Глобалната мисија на bit.ly/GMPioneers.*