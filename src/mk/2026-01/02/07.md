---
title: За натамошно проучување
date: 09/01/2026
---

„Многумина не се способни да направат одредени планови за иднината. Нивниот живот не е среден. Тие не можат да го видат излезот од своите животни потешкоти и тоа често ги исполнува со страв и немир. Да не заборавиме дека животот на Божјите деца во овој свет е живот на туѓинци. Ние немаме мудрост за да го планираме нашиот сопствен живот. Не е наша работа да ја обликуваме нашата иднина. „Со вера Авраам, бидејќи повикан, послуша да појде во местото, што сакаше да го добие во наследство, и тргна, не знаејќи каде оди“ (Евреите 11,8). 

Во својот живот на Земјата, Христос не правел никакви планови за Себе. Тој ги прифатил Божјите планови одредени за Него, и од ден на ден Отецот му ги откривал своите планови. И ние треба така да зависиме од Бога и нашиот живот треба едноставно да биде исполнување на Неговата волја. Ако му ги потчиниме нашите патишта, Тој ќе ги насочи нашите чекори. 

Mногу луѓе прават сериозна грешка со тоа што си планираат блескава иднина. Дозволете Му на Бога да планира за вас. Како мало дете, имајте доверба во Оној, кој ‘ги чува чекорите на Своите свети’ (1. Самоил 2,9). Бог никогаш не ги води своите деца поинаку отколку што самите тие би избрале да бидат водени кога би можеле од самиот почеток да го согледаат крајот и да ја разберат славната намера што ја исполнуваат како Негови соработници“ (Еленa Г. Вајт, *Здрав и среќен живот*, стр. 478, 479 ориг.).

**Прашања за разговор**

`1. Размислете за изминатата седмица и наведете го сето она за што сте благодарни. Можеби имате повеќе причини за што да бидете благодарни отколку што мислите?` 

`2. Размислувајте малку повеќе за последната реченица од горенаведениот цитат од Еленa Г. Вајт. Тоа е многу моќна изјава за верата. Како можете да научите толку длабоко да му верувате на Бога?` 

`3. Во светлината на стиховите Колосјаните 1,6.23, разговарајте за следнава изјава: „Полни четириесет години неверството, мрморењето и духот на бунтовноста го одвојувале стариот Израел од хананската земја. Истите гревови го одложиле влегувањето на современиот Израел во небесниот Ханан. Во ниту еден од овие два случаи не можеме да ги обвиниме Божјите ветувања. Неверството, световноста, непосветеноста и кавгите меѓу оние кои се сметаат за Божји народ, нè задржаа толку години во овој свет на грев и страдање. Кога Христовата Црква би ја извршила својата одредена работа онака како што тоа Господ ѝ го наложил, целиот свет до сега би бил предупреден и Господ Исус би дошол на нашата Земја во сила и голема слава“ (Еленa Г. Вајт, *Настани на последните денови*, стр. 38 оригинал). Во која смисла и ние денес би можеле да бидеме виновни за истите работи?`

---

#### Додаток: Утрински стих

**Милостивите:** Пословици 14,21.