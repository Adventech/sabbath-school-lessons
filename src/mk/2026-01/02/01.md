---
title: Причини за благодарност и молитва
date: 03/01/2026
---

### Прочитајте ги библиските текстови:
Филипјаните 1,1-18; 1. Коринтјаните 13,1-8; Еремија 17,9; Колосјаните 1,1-12; 1 Петрово 1,4; Псалм 119,105; Исаија 30,21.

> <p>Запомнете го стихот:</p>
> „Уверен уверен во тоа дека Оној, Кој го започна во вас доброто дело, ќе го доврши сè до Денот на Исус Христос“ (Филипјаните 1,6).

Павле многу промислено ги започнува своите посланија со зборови на поздрав - и благодарност. „Благодат вам и мир од Бога нашиот Отец и Господ Христос! Му благодариме на Бога и Отецот на нашиот Господ Исус Христос, секогаш кога се молиме за вас“ (Колосјаните 1,2.3). 

Ние, како и Павле, имаме многу причини да бидеме благодарни. Сме ја искусиле Божјата благодат толку длабоко, на начини што дури ни ангелите не можат да ги сфатат. Истото важи и за Божјиот дар на мирот, кој опфаќа хармонија со Бога и надеж што произлегува од Божјата љубов. 

На чисто човечко ниво, можеме да пружаме и покажуваме почит кон луѓето, и да се надеваме дека и другите ќе умеат да го ценат она што го правиме за нив. Родителите се молат нивните деца да го засакаат Бога и еден ден, ако не е тоа сега, да покажат благодарност за вистинските жртви што тие ги поднеле за да им го обезбедат најдоброто можно воспитување. Меѓутоа, како човечки суштества, ние правиме многу грешки и учиме од нив (или барем би требало). 

Оваа седмица ќе ги разгледаме Павловите воведни зборови на благодарност и молитва во посланијата до Филипјаните и Колосјаните, кои можат да го збогатат и зајакнат нашиот сопствен молитвен живот.

---

#### Додаток: Утрински стих

**Негувајте доверба и љубов кон Него:** Псалм 5,11.