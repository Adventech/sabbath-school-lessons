---
title: Христовата Превозвишеност
date: 14/02/2026
---

### Прочитајте ги библиските текстови:
1. Мојсеева 1,26.27; Колосјаните 1,13-20; Јован 1,1-3; Ефесјаните 1,22; 1. Коринтјаните 12,12-27; 1. Коринтјаните 4,9; Римјаните 6,3.4.

> <p>Запомнете го стихот:</p>
> „Тој [Христос] е слика на невидливиот Бог, првороден пред секое создание; бидејќи преку Него е создадено сè што е на небесата и што е на земјата, видливо и невидливо; било престоли, било господства, било началства, било власти - сè е преку Него и за Него создадено. Тој е пред сè, и сè во Него стои“ (Колосјаните 1,15-17).

Во поуката за оваа седмица, продолжуваме со нашето разгледување на Посланието до Колосјаните (видете ги лекциите бр. 1 и 2). Во лекцијата бр. 2, во делот за четврток, видовме дека во текстот Колосјаните 1,9-12, Павле се моли за христијаните во Колоси, изразувајќи ја својата желба да живеат на начин што му е угоден на Бога. Во стиховите 12 и 13, тој споредува две царства: царството на „светлината“ (Колосјаните 1,12; NIV) и царството на „темнината“ (Колосјаните 1,13). Бог Отецот нè оспособил да имаме удел во вечното наследство во царството на светлината, ослободувајќи нè од силата и власта на темнината и преместувајќи нè во „царството на Својот возљубен Син, во Кого имаме откуп; и простување на гревовите“ (Колосјаните 1,13.14).

Со други зборови, во Исуса, во личноста на Оној кој е воедно и наш Бог и Творец, имаме искупување. Тој нè искупил, и преку вера во Него сме префрлени од царството на темнината во царството на Неговиот возљубен Син.

Оваа седмица ќе разгледаме една од најсеопфатните и највозвишени изјави за Исус во Новиот завет. Што значи тоа што Исус е „слика на невидливиот Бог“, но сепак е „првороден пред целото создание“ (Колосјаните 1,15)?

---

#### Додаток: Утрински стих

**Послушност кон Неговата реч:** 1. Самуилова 15,22.
