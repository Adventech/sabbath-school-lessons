---
title: За натамошно проучување
date: 20/02/2026
---

Во такви прилики ангелите можеле да се радуваат посматрајќи го крстот на Спасителот... Сам Христос во целост го сфатил резултатот на таа жртва што е принесена на Голгота. Сето ова го гледал пред себе кога на крстот извикнал: ‘Се сврши!’“ (Еленa Г. Вајт, *Копнежот на вековите*, стр. 760-764 оригинал)

„Отецот е сета полнота на Божеството телесно и е невидлив за смртното око. Синот е сета откриена полнота на Божеството. Божјата реч за Него вели дека е „отпечаток на Неговата суштина“ (Еленa Г. Вајт, *Евангелизам*, стр. 614 ориг.).

„Христос е прапостоечки, самопостоечки Син Божји... Кога зборува за својата преегзистенција, Христос ги враќа нашите мисли назад низ бескрајните векови на вечноста. Тој нè уверува дека никогаш не постоело време кога Тој не бил во тесна заедница со вечниот Бог...“

Тој е еднаков со Бога, бесконечен и семоќен... Тој е вечниот, самопостоечки Син“ (Елена Г. Вајт, *Евангелизам*, стр. 615 оригинал).

**Прашања за разговор**

`1. Задржете се повеќе на прашањето за вечното божество на Исус. Размислете добро за тоа што сѐ би можел да опфаќа целиот план на спасение и за значењето на жртвата на крстот, знаејќи дека Исус не бил никој друг туку лично вечниот Бог, Оној кој никогаш не е создаден, туку постоел отсекогаш, од сите векови на вечноста. Зошто е толку важно ова учење? Разговарајте во класата за тоа што би значело ако, всушност, Исус не бил вечен, туку на некој начин и самиот Тој бил создаден. И повторно, што сѐ може да биде изгубено со таквиот начин на размислување?`

`2. Кога размислуваме за Исуса, евангелието и планот на спасението, зошто секогаш мора да го имаме на ум концептот на вклученост и заинтересираност на целата вселена за она што Исус го направил овде? Што сѐ морало да им поминува низ умот додека го посматрале својот Творец, нивниот вечен Творец, на крстот? Едно нешто е ние да сме восхитени од сето тоа, но световите што не паднале во грев го познавале Него во Неговата вечна слава. Што сигурно размислувале додека биле сведоци како умира на крстот Оној кого тие го обожавале на небото?`

`3.  Што би му рекле на некој што не верува дека Отецот и Синот отсекогаш постоеле заедно? Зошто е ова толку важна вистина? Како би објасниле дека никогаш не постоело време кога Отецот бил без Синот, освен на крстот, кога привремено дошло до „раз дво јување на Божествените Сили“ (Ellen G. White Comments, The SDA Bible Commentary, кн. 7, стр. 924)?`

---

#### Додаток: Утрински стих

**Оние што ја исполнуваат Неговата волја:** Псалм 149,4.
