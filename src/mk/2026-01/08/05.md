---
title: „Почетокот“ (и Зачетникот)
date: 18/02/2026
---

`Прочитајте го стихот Колосјаните 1,18. Како идејата за Христос како глава е поврзана со идејата за Него како „почеток“?`

Во еврејскиот јазик зборовите за глава (שאֹ֥ר / рoш) и почеток (תיִׁ֣שאֵר / рēʾши̂т ) се сродни. Вториот збор првпат се појавува во Светото писмо во 1. Мојсеева 1,1: „Во почетокот (תיִׁ֖שאֵרְּב / б'ре ̄ ʾши̂т) Бог ги создаде небото и земјата.“ Исус е глава на човештвото и на црквата, не само поради Отелотворувањето, туку и затоа што е Творец.

Во грчкиот јазик, зборот за почеток (*archē*) има широко значење. Овде, „почеток“ се однесува на Исус како извор или зачетник на црквата (Колосјаните 1,18), кој со самото тоа е и нејзина Глава, исто како што е и „почеток“ или зачетник на создавањето.

Исус не е само зачетник во поглед на создавањето и црквата, туку Тој е исто така - преку Неговото воскресение од мртвите (Римјаните 6,3.4) - зачетник на новото создавање. Бидејќи платата за гревот е смрт, Неговата победа над смртта исто така укажува и на Неговата победа над гревот и на моќта што Тој ја има да нè пресоздаде според Својот лик. Сето ова јасно покажува зошто Тој е „првороден од мртвите“ (за значењето на зборот „првороден“, видете го проучувањето од понеделникот). Неговото воскресение е највозвишеното и најмоќното воскресение, иако не е прво (Мојсеј бил првиот, поради што следел спорот со ѓаволот околу неговото тело [Јуда 9]). Без Христовото воскресение, никој друг не би можел да биде подигнат од мртвите.

Во овој момент е корисно накратко да ги разгледаме сите причини што Павле ги наведува за превозвишеноста што му припаѓа на Исуса:
- Тој е совршен одраз на невидливиот Бог
- Тој е Оној преку кого е создадено сè
- Тој постоел пред секое создание, и во Него сè е соединето.
- Тој е глава на црквата, која е Неговото тело.
- Тој е зачетникот на создавањето и на повторното создавање. 
- Тој ги победил гревот и смртта и со тоа стекнал право да ги воскресне сите што ја полагаат својата доверба во Него како Спасител.
- Исус отсекогаш постоел, но сега, благодарение на сето ова, Тој дошол до превозвишеност како Глава на човештвото и Глава на црквата.

`Што мора да промените за да можете поцелосно да ја искусите Христовата превозвишеност во својот живот?`

---

#### Додаток: Утрински стих

**Со Неговиот возљубен Син:** Матеј 3,16.17.
