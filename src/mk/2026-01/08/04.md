---
title: Глава на телото (црквата)
date: 17/02/2026
---

`Прочитајте ги стиховите Ефесјаните 1,22 и Колосјаните 2,10. Што значи „глава“ во овие текстови? На што мисли Павле кога го нарекува Исусa „глава на црквата“ (Ефесјаните 5,23)?`

Природно е да се зборува за глава, во метафорична смисла, кога станува збор за лидерска позиција, како што покажуваат безбројните јазици на целата планета. Слична употреба наоѓаме во целиот Стар и Нов завет. Забележете како зборот „глава“ се користи во следните текстови:
1. **2. Мојсеева 18,25** - „И избра Мојсеј од сиот Израел способни луѓе, па ги постави за началници пред народот: илјадници, стотници, педесетници, десетари (и писари).“
2. **4. Мојсеева 31,26** - „началниците од племињата на општеството“.
3. **5. Мојсеева 28,13** - Бог ќе направи Израел да биде „глава, а не опашка“ ако Му бидат послушни.
4. **Исаија 7,8** - „Зашто главата на Арам е Дамаск, а главата на Дамаск - Рецин.“
5. **Осија 1,11** „И ќе се соберат синовите Јудини и синовите Израелови заедно и ќе си постават еден старешина.“
6. **Михеј 3,9** - „... поглавари на домот Јаковов, и кнезови на домот Израелов.“
7. **1. Коринтјаните 11,3** - „Глава на секој маж е Христос.“

Според тоа, Христос, како глава на црквата, е Тој кој ја води, дава насоки и храна за растот и единството на црквата (видете Колосјаните 2,19).

`Прочитајте го текстот 1. Коринтјаните 12,12-27. Овде Павле ја опишува црквата и како „тело“. Кои други аспекти на црквата, во преносна смисла кажано, ги изнесува оваа метафора?`

Исто како што телото не може да живее без глава, така и кога дел од телото е изгубен или повреден, животот станува многу потежок. Честопати не сме ни свесни колку нешто е важно сè додека не го изгубиме.

`Кога би морале да се откажете од окото или од некој свој екстремитет, од што би сакале да се откажете? Што ви кажува тоа за важноста на секој член на црквата?`

---

#### Додаток: Утрински стих

**Го дал својот Син за мојот откуп:** Исаија 53,10.
