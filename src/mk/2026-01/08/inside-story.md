---
title:  Искуство
date:   20/02/2026
---

#### Губење на две работни места поради верата

Родел го довел Рене кај Христос со тоа што оделе на риболов.

Елен Вајт вели: „Само Христовиот метод ќе донесе вистински успех во пристапувањето кон луѓето. Спасителот се мешал со луѓето како оној што го сака нивното добро. Покажал сочувство кон нив, се грижел за нивните потреби и ја добил нивната доверба. Потоа им велел: ‘Следете Ме’“ (*The Ministry of Healing*, стр. 143). Родел ја практикувал Христовата метода: поминувал време со Рене, се грижел за неговите потреби и ја стекнувал неговата доверба. Потоа Рене го следел Исус.

Откако Рене се врати кај Христос, Родел прашал дали може да остане во неговата куќа. Родителите на Рене не биле пресреќни што млад адвентист ќе живее во нивниот дом на Филипините, но не рекле ништо. Родел исто така го охрабрувал Рене да се врати на училиште, и Рене го направил тоа.

„Чекам да завршиш, а потоа ќе те однесам во Манила да станеш мисионер во Движењето 1000 мисионери,“ му рекол Родел.

Родел работел како мисионер во Движењето 1000 мисионери, организација која е дел од Јужнопацифичката дивизија на Црквата на адвентистите на седмиот ден, кога првпат го запознал Рене пред околу една и пол година.

Додека Рене учел, Родел живеел со него и му помагал да го плати школувањето со заедничка работа во оризовите полиња. Рене го завршил школувањето кога имал 23 години.

Родел го исполнил своето ветување и го однел Рене во седиштето на Движењето 1000 мисионери во Силанг, близу до главниот град на Филипините, Манила.

Но потоа имал уште една идеја. Рекол дека Рене треба дополнително да се образува пред да стане мисионер. Дватајцата млади се запишале на Адвентистичкиот универзитет на Филипините во Силанг. Рене студирал сметководство, а Родел теологија.

Потребни биле шест години за Рене да дипломира. Не добивал никаква поддршка од дома. За тоа време, се оженил со Лав Џои.

По дипломирањето, работел како сметководител во една компанија три месеци. Потоа бил отпуштен заради тоа што не работел во петок навечер. Тој се потпирал на ветувањето од Еремија 29,11: „Зашто Јас ги знам Своите замисли за тоа што имам намера со вас - зборува Господ - замисли за мир, а не за несреќа: да ви дадам иднина и надеж.“. Тој се молел: „Боже, знам дека имаш план за мене.“

Поминале месеци, и една болница го вработила како сметководител. Но потоа дознал дека не може да стане редовен вработен ако не биде крстен во деноминацијата што ја поседувала таа болница. Тој се повлекол.

*Рене Тукалдо е финансиски директор на Движењето 1000 мисионери, чие седиште е во Силанг, Филипини, било изградено со помош на Приносот за Тринаесеттата сабота од 1996 година. Прочитајте повеќе следната недела.*