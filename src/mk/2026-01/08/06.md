---
title: Да измири се
date: 19/02/2026
---

`Прочитајте Колосјаните 1,19.20. Какво е тоа помирување што доаѓа преку крстот, и колку е тоа сеопфатно?`

Павле користи многу интересен израз на грчки јазик за да го заокружи својот опис на Исуса Христа, укажувајќи посредно на Отецот, кој се спомнува во стихот Колосјаните 1,12. Неговата полнота е токму во тоа што Отецот сакал да живее во Исуса (споредете со Колосјаните 2,9). Каква е оваа „полнота“? Јован зборува за неа како за слава на Отецот, која е „полна со благодат и вистина“ (Јован 1,14).

А врз основа на овој исечок, таа „полнота“ опфаќа многу. Таа ја опфаќа Божјата вечност и самопостоење, и Неговата моќ да создава и наново да создава. Но најважно од сè, таа ја нагласува Неговата мудрост што се огледува во Неговата победа над гревот и смртта на најнеочекуван начин - преку крстот. И со тоа најнеславниот предмет Тој го преобразил во сведоштво за Неговата вечна љубов кон секое создадено суштество. „Зашто Бог толку го возљуби светот, што Го даде Својот Единороден Син, та секој што верува во Него да не загине, туку да има вечен живот“ (Јован 3,16).

Единствениот начин гревот засекогаш да биде навистина победен и да се помири сè што можело да се помири, е сумиран во оваа една славна вистина: Бог возљубил - Тој ја возљубил целата вселена и нè возљубил нас, толку многу што ризикувал сè за да нè спаси преку Христовата смрт на крстот. Грчкиот збор за „свет“ е *kosmos*, што го опфаќа целиот универзум. Павле се повикува на ова универзално покажување пред вселената во контекст на следењето на Христа: „Бидејќи станавме глетка за светот [*kosmos*, вселена], - на ангелите, и на луѓето“ (1. Коринтјаните 4,9).

„Небото со болка и со восхит го посматрало Христа како виси на крст... Со својот бунтовен живот, сатаната и сите што се соединуваат со него се поставуваат во таква несообразност со Бога, што веќе и самото негово присуство за нив е оган кој запалува. Славата на Оној кој е љубов ќе ги уништи. На почетокот на големата борба ангелите ова не го разбрале...

Но тоа нема да биде така кога ќе се заврши големата борба. Тогаш, бидејќи е довршен планот на спасението, Божјиот карактер ќе им се открие на сите разумни суштества...

Во такви прилики ангелите можеле да се радуваат посматрајќи го крстот на Спасителот... Сам Христос во целост го сфатил резултатот на таа жртва што е принесена на Голгота. Сето ова го гледал пред себе кога на крстот извикнал: ‘Се сврши!’“ (Еленa Г. Вајт, *Копнежот на вековите*, стр. 760-764 оригинал)

---

#### Додаток: Утрински стих

**Оние кои се бојат од Него:** Псалм 147,11.
