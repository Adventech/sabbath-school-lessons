---
title: Прекинете со овоземниот живот
date: 09/03/2026
---

Денес слушаме многу слогани како овие: „Прекинете со војната!“, „Прекинете со уништувањето на шумите!“, „Прекинете со нуклеарното наоружување!“ Но, еден што веројатно никогаш не сме го слушнале гласи: „Прекинете со овоземниот живот!“ Тоа едноставно не се вклопува во духот на нашиот свет. Не велиме дека некој од овие други слогани е погрешен, ниту дека она за што се залагаат е погрешно. Тие се само мошне кратковидни, со оглед на близината на вечноста. Нашиот фокус мора да биде на нешто повозвишено, бескрајно повозвишено.

`Прочитајте Колосјаните 3,5.6 (видете и Римјаните 6,1-7). Како да искусиме што значи да умреме за себе и за овој земен живот, а да живееме „за она што е горе“ (Колосјаните 3,1)?`

Иако сме умреле со Христа во духовна смисла, нашите „органи“ - односно искушенијата на кои нè изложуваат нашето тело и ум - мора да бидат усмртени.

Меѓутоа, треба да бидеме свесни за две подробности во врска со оваа заповед.

Прво, во стихот Колосјаните 3,1, обликот на грчкиот збор што го користи Павле подразбира дека ние навистина сме воскреснале со Христа. Второ, заповедта во стихот Колосјаните 3,5 е последица на тој факт („затоа“). Ние можеме да го усмртиме она што е земно („блудството, нечистотата, сласта, лошата желба, лакомството“ итн.) само затоа што сме воскреснале со Христа и го имаме Неговиот духовен живот и моќ да го отстраниме сето тоа од нашиот ум и од нашиот живот.

Интересно е што единственото друго место, каде што, на грчки јазик, се појавува сосем истиот израз како во стихот Колосјаните 3,6, „гневот Божји“, е стихот Римјаните 1,18. Бог ги „предаде“ луѓето на нивните сопствени зли патишта, и затоа Неговиот гнев исто така „доаѓа“ (видете Откровение 6,16.17) „врз синовите на непослушноста“ (Колосјаните 3,6). Во Римјаните 1,18, Павле се осврнува на „секоја безбожност и неправда“, изедначувајќи ја целата оваа „нечистота“ (и користејќи го истиот грчки збор што се наоѓа во Колосјаните 3,5), многу конкретно, со луѓето кои се препуштаат на „желбите на срцата нивни“ за да „си ги обесчестуваат своите тела“ (Римјаните 1,24).

Како тие ги обесчестуваат своите тела? Прво, со тоа што одбиваат да го признаат Создателот, но исто така и со своите „срамни страсти: жените нивни природните потреби ги заменија со противприродни. И мажите исто така, напуштајќи го природното општење со женскиот пол, се распалија со желби еден кон друг, и вршеа срамни работи мажи со мажи, добивајќи ја заслужената отплата за својата изопаченост“ (Римјаните 1,26.27).

`Како ние ги следиме зборовите: „Затоа умртвете ги органите од земната природа во вас“ (Колосјаните 3,5)?`

---

#### Додаток: Утрински стих

**Радувајте се со целата природа:** Псалм 96,11.12.
