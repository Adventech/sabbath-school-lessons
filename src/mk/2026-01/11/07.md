---
title: За натамошно проучување
date: 13/03/2026
---

„Кога Божјиот Дух ќе владее со разумот и со срцето, тогаш обратената душа своите доживувања ги преточува во нова песна, зашто сфаќа дека во нејзиното животно искуство се исполнило Божјето ветување, дека престапите ѝ се простени и гревот покриен. Таа душа пред Бога искрено се кае за кршењето на Божјиот закон и со вера го прифаќа Христа кој умрел заради оправдување на човекот. ‘Така, бидејќи сме оправдани преку вера, имаме мир со Бога преку нашиот Господ Исус Христос’ (Римјаните 5,1).

Меѓутоа, иако тоа го доживеал, христијанинот не смее да ги прекрсти рацете, задоволен со она што е сторено за него. Оној што сака да влезе во духовното царство, ќе види дека сите сили и страсти на необновената природа, помогнати од силите на темнината, се здружиле против него. Затоа тој мора да го обновува своето посветување, секој ден мора да се бори против злото. Старите навики, наследните склоности кон злото, ќе се борат за превласт, и затоа постојано мора да биде претпазлив, борејќи се за победа со Христовата сила...

Силата на возвишениот, чистиот и благороден живот - претставува наша најголема потреба. Нашите мисли се премногу обземени со овој свет, а премалку со небесното царство.

Настојувајќи да го постигне идеалот што го одредил Бог за него, христијанинот не смее за ништо да очајува. На сите им е ветено морално и духовно совршенство со Христовата благодат и со неговата сила. Исус е извор на силата, извор на животот... Тој радо ги става во движење сите семоќни сили на небото во наша полза. На секој чекор ние доаѓаме во допир со неговата животна сила“ (Eленa Г. Вајт, *Делата на апостолите*, стр. 476-478 оригинал).

**Прашања за разговор**

`1. Какво е вашето лично искуство со ветувањето дека сте „оправдани преку вера“? Како тоа прекрасно ветување го променило вашиот живот? Како тоа ветување е поврзано со идејата дека и вие исто така „сте воскреснале заедно со Христос“?`

`2. Што значи за вас да мислите на она што е небесно? Дали е тоа поважно од правењето земски добрини? Како да се најде рамнотежа?`

`3. Размислете какво влијание има вашиот живот врз другите. Иако сме склони да размислуваме за тоа во контекст на нашето поединечно влијание, што е со нашето влијание како црква? Како вашата локална црква влијае врз вашата локална заедница?`

`4. Прочитајте го стихот Колосјаните 3,11. Што ни кажува тој за единството што треба да го имаме во Христа?`

---

#### Додаток: Утрински стих

**Сонцето на правдата го осветлува мојот ден:** Псалм 19,4.5 .
