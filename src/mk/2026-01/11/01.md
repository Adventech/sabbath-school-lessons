---
title: Животот со Христос
date: 07/03/2026
---

### Прочитајте ги библиските текстови:
Колосјаните 3,1-17; Римјаните 1,18; Римјаните 6,1-7; Ефесјаните 4,22-24; 5. Мојсеева 7,6-8; 1. Самоил 16,23.

> <p>Запомнете го стихот</p>
> „А над сето тоа облечете се во љубов, која сè сврзува во совршенството“ (Колосјаните 3,14).

Обично ни се советува да не бидеме премногу небесно настроени, бидејќи, во спротивно, нема да бидеме од никаква корист на земјата. Иако ова може да биде точно во извесна смисла, подеднакво важен концепт е оној што Павле го нагласува во текстот Колосјаните 3 - ако сме премногу земски настроени, нема да му бидеме од никаква небесна корист на Господа.

Павле го насочува нашето внимание кон многу практични, животни принципи кои се од небесно потекло и можат да ги разберат само оние кои „воскреснале заедно со Христос“ (Колосјаните 3,1).

Павловите совети содржат многу здраворазумски принципи кои ќе ги подобрат сите наши односи, не само оние во рамки на црквата.

Исус рекол: „Љубете ги непријателите свои, (благословувајте ги оние што ве колнат, правете им добро на оние што ве мразат) и молете се за оние што ве (навредуваат и) гонат, за да бидете синови на Вашиот Отец небесен; зашто Тој го остава Своето сонце да грее и над лошите и над добрите, и им праќа дожд и на праведните и на грешните“ (Матеј 5,44.45).

Звучи невозможно? И така е, човечки кажано. Треба да умреме за да можеме навистина да живееме за Бога. Токму затоа мора да имаме небесен ум за да се надеваме дека ќе бидеме од каква било земна корист за нашиот небесен Татко.

Оваа седмица ќе видиме на кои начини животот со Христа носи промени, за сегашноста и за вечноста.

---

#### Додаток: Утрински стих

**Бог е мој извор на мудроста:** Изреки 3,13.
