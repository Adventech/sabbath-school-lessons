---
title: За натамошно проучување
date: 06/02/2026
---

„Оној што сака да изгради силен и хармоничен карактер и да биде добро урамнотежен христијанин, мора да даде и да стори сè за Христа, зашто Откупителот не прима поделена служба. Тој секој ден мора да учи што значи целосно самопотчинување. Мора трудољубиво да ја проучува Божјата реч, да ја истражува нејзината смисла и да биде послушен кон нејзините прописи. Само така може да го постигне мерилото на христијанското совршенство. Од ден на ден, Бог ќе работи со него и ќе го усовршува неговиот карактер за да може да опстане во времето на конечната проверка и проба. И самиот верник со својот живот секој ден врши и пред луѓето и пред ангелите еден возвишен опит, покажувајќи што може да стори евангелието за паднатите човечки суштества“ (Еленa Г. Вајт, *Делата на апостолите*, стр. 483 оригинал).

„Оние што го чекаат Младоженецот треба да му кажат на народот: ‘Еве го вашиот Бог!’ Откривањето на неговиот карактер полн со љубов е последен зрак на милосрдната светлина, последна порака на милоста што ќе му се објави на светот. Божјите деца треба да ја објават неговата слава. Со својот живот и карактер треба да покажат што сторила Божјата благодат за нив.

Светлината на Сонцето на праведноста треба да се покаже со добри дела - со зборови на вистината и со свети постапки“ (Еленa Г. Вајт, *Христовите параболи*, стр. 415, 416 оригинал).

**Прашања за разговор**

`1. Задржете се повеќе на темата за радувањето во Господа. Забележете дека тука не се вели да се радувате во вашите неволји (иако и тоа е библиски исправно), туку во Господа. Зошто е важно секогаш да го имаме пред нас Господа, Неговата добрина, Неговата сила, Неговата љубов и Неговото спасение? Како ова може да ни биде од голем благослов среде неизбежните животни искушенија?`

`2. Забележете како горенаведените цитати ја опишуваат улогата на благодатта во создавањето на „добрите дела“ што ги правиме ние како христијани. Зошто оваа улога на благодатта е толку важна додека го чекаме скорешното Христово доаѓање? Односно, иако не се спасуваме преку дела, дали сме навистина спасени ако ги немаме?`

`3. Задржете се повеќе на таа идеја дека не треба да се потпираме на телото. Што значи тоа? Зошто не треба да имаме доверба во телото? Зар нашето тело не е дар од Бога?`

---

#### Додаток: Утрински стих

**Ќе ме направи свој сведок:** 5. Мојсеева 10,15.
