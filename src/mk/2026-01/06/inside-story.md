---
title:  Искуство
date:   06/02/2026
---

#### Неочекувана посета во црква

Гилберт Фимака се разбудил во недела со силна желба да оди во црква.

Дваесет и двегодишниот медицински мисионер ја споделил својата желба со цимерот, исто така медицински мисионер. Овие двајца млади луѓе ја завршувале својата три-неделна мисионерска посета во рурална Замбија.

„Размислувам да посетам една црква тука,“ рекол Гилберт. „Би сакал да го споделам Божјото слово и исто така да им зборувам за седмиот ден - саботата.“

Потоа се насмеал. И неговиот цимер се насмеал. Идејата изгледала апсурдна. Но во срцето, Гилберт навистина сакал да оди. И затоа - отишол.

Кога влгол во најблиската црква, почувствувал нервоза. Знаел дека не може едноставно да каже: „Ова не е денот за богослужение.“

На негово изненадување, членовите на црквата брзо направиле да се почувствува како дома. Многумина го препознале од неговата медицинска служба и топло го пречекале. Дури му дале и почесно место покрај црковните водачи.

Потоа дошло времето за проповедта. На големо изненадување на Гилберт, тој бил поканет да проповеда. Со понизност се искачил на говорницата, но се плашел да зборува за саботата. Затоа ја отворил Библијата во книгата за Јов.

Додека зборувал, слушнал глас што му рекол: „Зборувај за саботата.“ Тој го игнорирал и си ја продолжил својата проповед. Гласот се јавил по втор пат.

Кога гласот проговорил по трет пат, Гилберт ја отворил Библијата во 3. Мојсеева 23,3 и прочитал: „Шест дена се работи, а седмиот е сабота - ден на потполн одмор, свет собир, кога не смеете да работите никаква работа. Тоа е Господова сабота во сите ваши живеалишта.“. Потоа ги прочитал Матеј 28,1 и 1. Мојсеева 2,1–3.

„Седмиот ден не паѓа во недела, туку во сабота, затоа вистинскиот ден за богослужение не е недела, туку сабота,“ им рекол тој.

Кога ја завршил проповедта, еден црковен водач станал и објавил: „Ќе престанам да богослужам во недела и ќе богослужам само во сабота.“

Додека луѓето ја напуштале црквата, многумина зборувале гласно. Некои плачеле. „Не знаевме дека богослужиме во погрешен ден,“ рекол еден. „Отсега ќе богослужиме во сабота,“ рекол друг.

Набргу потоа, црковниот водач бил крстен во Црквата на адвентистите на седмиот ден, а многу други членови на црквата почнаа да ја проучуваат Библијата во подготовка за крштевање.

*Оваа мисионска приказна ја илустрира целта „Мисија за сите“ од стратешкиот план „Јас ќе одам“ на Црквата на адвентистите на седмиот ден, во кој, меѓу другото, се вели: „Христос се мешал со луѓето, покажувал сочувство, се грижел за нивните потреби, ја стекнувал нивната доверба, а потоа ги повикувал да Го следат. Целта е да се покаже искрен интерес за луѓето, водејќи ги кон Христос и поканувајќи ги да се обединат со Црквата на адвентистите на седмиот ден како Христови ученици кои создаваат ученици.“ Прочитајте повеќе на IWillGo.org.*
