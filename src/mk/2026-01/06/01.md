---
title: Доверба само во Христа
date: 31/01/2026
---

### Прочитајте ги библиските текстови:
Филипјаните 3,1-16; Римјаните 2,25-29; Јован 9,1-39; Ефесјаните 1,4.10; 1. Коринтјаните 9,24-27.

> <p>Запомнете го стихот:</p>
> „За да Го познаам Него, и силата на Неговото воскресение, и учеството во Неговите страдања, грижејќи се мојата смрт да биде слична со Неговата, та некако да го достигнам воскресението на мртвите“ (Филипјаните 3,10.11).

Во нас има нешто што предизвикува сомнеж кога станува збор за спасението само преку вера, без делата на законот. Односно, поради некоја причина, сите ние сме склони да се потпираме на сопствените дела, како тие да можат да придонесат за нашето спасение. Павле се занимава со оваа тема на прилично впечатлив начин во една енергична полемика, во која им се спротивставува на оние кои инсистираат дека обрежувањето е неопходно за спасение.

За да спречи каква било можност да се верува дека сопствените дела, како што е обрежувањето, можат да придонесат за нечие спасение, Павле јасно става до знаење дека праведноста доаѓа од Христа, како дар што доаѓа преку верата, а не преку законот. Иако обрежувањето можеби не е толку спорно прашање денес, принципот на кој се однесува секако е.

Самата протестантска реформација започнала токму поради ова спорно прашање - улогата на верата и делата во искуството на Христовиот следбеник. На крајот на краиштата, Христос е сè за нас, „Зачетникот и Довршителот“ на нашата вера (Евреите 12,2). Ако нашите приоритети се правилно поставени, ќе живееме со сигурноста што ја обезбедува Христовата љубов и ќе уживаме, дури и сега, во ветеното спасение, а во исто време воопшто „не се надеваме на телото“ (Филипјаните 3,3).

---

#### Додаток: Утрински стих

**Секогаш:** Филипјаните 4,4.
