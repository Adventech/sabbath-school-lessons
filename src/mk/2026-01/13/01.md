---
title: Стоејќи во сета Божја волја
date: 21/03/2026
---

### Прочитајте ги библиските текстови:
Колосјаните 4,7-18; Ефесјаните 6,21; Дела 15,36-40; 2. Тимотеј 4,10.11; 2 Петрово 3,10-14; Исаија 60,1-3.

> <p>Запомнете го стихот</p>
> „Благодарете за сè, зашто таква е волјата Божја во Христос Исус спрема вас!“ (1. Солунјаните 5,18).

Овој завршен дел од Посланието до Колосјаните ја открива пошироката мрежа на Павловите соработници. Библиската книга Дела апостолски најпрво го прикажува како се здружува со Варнава, па со Сила, па дури потоа ни дава преглед на неговите три мисионерски патувања.

Оваа седмица ќе ја разгледаме мисионската стратегија на Павле, која подразбирала многу ефикасна употреба на времето и на средствата за да се досегнат главните центри на Римското царство, но и обука на способни лаици за да ги досегнат градовите и помалите места коишто Павле не можел да ги посети, како што се Колоси, Лаодикија и Јерапол.

Преку лични посети за време на неговите патувања и преку неговите посланија, особено додека бил во затвор, Павле постојано ги поврзувал луѓето и црквите. Тој сфатил дека успехот на евангелската мисија зависи од тоа сите да работат заедно - христијани од еврејско потекло, од незнабоштво, мажи и жени - луѓе како што се Тихик, Аристарх, Јуст, Епафрас, Лука и Нимфан. Интересно е што дознаваме и за едно послание напишано до Лаодикејa, кое не е зачувано за нас. Павле многу работи „спакувал“ во тие последни стихови, вклучувајќи дури и личен повик до човек по име Архип. Тој направил сè што можел за да ги зајакне црквите додека можел.

---

#### Додаток: Утрински стих

**Пронајдете ја радоста во жетвата:** Исаија 9,3.
