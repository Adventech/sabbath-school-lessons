---
title: За натамошно проучување
date: 27/03/2026
---

„Кога душата ќему се предаде на Христа, со новото срце загосподарува нова сила, настанува промена што човекот никогаш не може да ја изврши сам за себе. Тоа е натприродно дело што воведува натприроден елемент во човековата природа. Душата што му се потчинува на Христа станува негова тврдина што Тој ја држи во побунетиот свет и настојува во неа да не биде признат ниеден друг авторитет, освен неговиот. Душата што на тој начин ја држат небесните сили е непреземлива за сатаната. Меѓутоа, ако не ја прифатиме Христовата власт, со нас ќе загосподари лукавиот. Ние мораме да се најдеме под власт или на едната или на другата од овие две големи сили што се во судир за врховна власт во светот. Не мораме доброволно да ја избереме службата на царството на темнината за да паднеме под негова власт. Доволно е само да занемариме да се поврземе со царството на светлината. Ако не соработуваме со небесните сили, сатаната ќе го заземе срцето и ќе го направи своеживеалиште. Единствена одбрана од злото е Христос кој живее во срцето со помош на верата во неговата правда. Сè додека не станеме животно поврзани со Бога, нема никогаш да можеме да му се спротивставиме на обесветувачкото влијание на самољубието, на самоувереноста и на склоноста кон гревот. Ние можеме да напуштиме многу лоши навики, за извесно време можеме да ја прекинеме заедницата со сатаната, но без животна врска со Бога, што се остварува со негово прифаќање секој миг, ќе бидеме поразени. Без лично познанство и постојана заедница со Христа, препуштени сме му на милост и немилост на непријателот и на крај ќе ги спроведуваме неговите налози“ (Еленa Г. Вајт, *Копнежот на вековите*, стр. 324 оригинал).

**Прашања за разговор**

`1.  Разгледајте го претходниот цитат од Еленa Г. Вајт. Всушност, постојат навистина само две страни во големата борба, и ако свесно не го избереме Христа, ние сме на страна на сатаната (Лука 11,23). Колку и да ги вознемирува нашите чувствата оваа мисла, Бог не е обврзан да води сметка за тоа Неговите вистини да не нè навредат. Што ви кажува овој факт за тоа колку е навистина суштински важно да му ја предадеме нашата волја на Христа?`

`2. Прочитајте го текстот Откровение 14,14-16. Раниот дожд за време на Педесетница овозможил семето на евангелието да никне и да расте, додека доцниот дожд ја подготвува земјата за конечната жетва. Каква поврзаност постои во Откровение 14,12 со ваквиот развој на настаните?`

`3. На кои се начини ние, како црква во целина и како поединечни верници, сме под влијание на културата и светот околу нас? Како можеме да се заштитиме од негативните влијанија на светот, кои отсекогаш претставувале проблем за Божјиот народ во секое време?`

---

#### Додаток: Утрински стих

**Израел се радувал на плодовите од Ханан:** 1. Царевите 4,20.
