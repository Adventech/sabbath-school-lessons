---
title: Да живееме во светот, но да не бидеме од светот
date: 25/03/2026
---

`Прочитајте ги следните стихови: Колосјаните 4,14.15 и 2. Тимотеј 4,10.11. По што се разликувал Лука од Димас, и зошто?`

Апостол Јован ни кажува: „Не љубете го светот и сè што е во него. Ако некој го љуби светот, во него нема љубов од Отецот“ (1. Јованово 2,15). Љубовта на Лука кон Исуса и Неговото царство го навела да остане со Павле до крајот, што и да се случи, додека на Димас му омилел овој свет повеќе од оној што ќе дојде.

**Прочитајте ги следните текстови. Кој совет им се дава на оние што го чекаат Второто доаѓање?**

`1. Марко 13,32-37`

`2. Тит 2,11-14`

`3. 2.Петрово 3,10-14`

`4. Откровение 3,17-21`

Исус и апостолите често нè предупредуваат да „бдееме“, да бидеме будни и секогаш подготвени за Господовото доаѓање, за тоа да не нè изненади. За жал, како и учениците кои не ја послушале Исусовата заповед: „Бидете будни и молете се“ (Марко 14,38), многумина нема да ги направат неопходните подготовки. А сè се сведува на тоа кој или што го поседува нашето срце, бидејќи не можеме да им служиме на двајца господари.

Во пораката до Лаодикија, Исус ни дава јасен рецепт. Прво, да бидеме искрени и да се покаеме за нашите гревови. Второ, да го отвориме нашето срце за Исуса и да му дозволиме Нему да ја преземе контролата, што потоа (трето) нас нè оспособува да го стекнеме „златото“ на верата и љубовта, проверено во печката на неволјите, што ни обезбедува победа над искушението.

`За кои конкретни подробности во вашиот живот Исус би можел да бара од вас да се покаете? Кој дел од Неговиот рецепт ви е најпотребен?`

---

#### Додаток: Утрински стих

**Животните потреби се исполнети:** Исаија 33,16.
