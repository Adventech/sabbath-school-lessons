---
title: Порака за Лаодикеја
date: 26/03/2026
---

`Прочитајте го текстот Колосјаните 4,16-18; споредете со Колосјаните 2,1-3. Додека размислувате за Исусовата порака до Лаодикија (видете го вчерашното проучување), каква поврзаност гледате со Посланието до Колосјаните, кое исто така требало да се прочита и во Лаодикејската црква во времето на Павле?`

Во текот на историјата на Божјиот народ, истите проблеми се појавувале секогаш одново и одново. Пророците ги укорувале Израелците кои сакале богослужение по углед на светот, и ги поттикнувале да се покаат пред да биде предоцна. Исаија дури и се жалел: „Како справедливиот верен град Сион стана блудница!“ (Исаија 1,21) и ги повикувал луѓето да се вратат кај Бога за проштавање и очистување (Исаија 1,16-20). И Јован Крстител (Матеј 3,2.8-10) и Исус (Матеј 4,17; Матеј 12,33-37) ги повикувале Израелците да се покаат и да донесат плод што ќе може да се одржи пред судот на последното време. Апостолите носеле слична порака (Дела 2,38; Дела 3,19; Дела 17,30; 2. Коринтјаните 7,9.10).

`Споредете ги следните исечоци: Исаија 60,1-3 со текстот Откровение 18,1-4 и Исаија 62,1-5 со Откровение 19,7.8. Кои сличности постојат меѓу пораките во овие две книги?`

Бог *ќе* ги обедини небото и земјата. Но, поради големата борба, ова мора да се одвива постепено:

1. На Голгота, сатаната ја изгубил секоја наклоност што сè уште ја имал меѓу небесните битија (Јован 12,31).

2. Преку Христовата првосвештеничка служба како судија во небесното светилиште, Христос го усовршува Божјиот народ „во секое добро дело за да ја исполните Неговата волја“ (Евреите 13,21) за да биде подготвен за небото.

3. За време на милениумскиот суд и конечниот суд по милениумот, сите преостанати прашања ќе бидат разрешени засекогаш, а гревот и непокајаните грешници ќе бидат уништени во езерото од вечен оган, кое исто така ја чисти и земјата (Откровение 21,8).

4. Дури со исчезнувањето на гревот, небото и земјата конечно ќе можат да се обединат (Откровение 21,3).

`Што можете да направите вие лично (без да гледате на некој друг) за да му останете верни на Бога и на вистината што Тој ни ја дава? Односно, какви избори правите, кои откриваат кому навистина му припаѓа вашето срце?`

---

#### Додаток: Утрински стих

**Бог ги користи елементите на природата за да даде храна:** Псалм 104,14.15.
