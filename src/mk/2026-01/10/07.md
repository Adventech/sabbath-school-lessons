---
title: За натамошно проучување
date: 06/03/2026
---

„Како што и во деновите на апостолите луѓето се обидувале со традициите и со филозофијата да ја поткопаат верата во светите списи, така и денеска со помош на ласкавите мислења на таканаречената ‘висока критика’ на еволуцијата, на спиритизмот, теозофијата и пантеизмот, непријателот на правдата настојува да ги заведе душите на забранети патеки. За мнозина Библијата претставува светилка без масло, зашто во своите мисли скршнале на патиштата на шпекулативни верувања кои неминовно со себе носат погрешни сфаќања и вистински хаос. Таканаречената ‘висока критика’ која анализира, претпоставува, нагодува и реконструира, со самото тоа всушност ја поткопува и ја уништува верата во Библијата како божествено откровение. Таа на Божјата реч ѝ ја оспорува силата да владее, да го издигнува и да го инспирира човечкиот живот. Спиритизмот на масите им поттура верување дека желбата претставува највисок закон, а распуштеноста слобода, и дека човекот во сè и за сè си е одговорен единствено себеси.“

„Христовиот следбеник ќе мора да се соочи со ‘убедливи зборови’ против кои апостолот ги предупредил Колосјаните. Тој секако ќе наиде и на спиритистичко толкување на светите списи, но тоа не смее да го прифати. Неговиот глас мора јасно да ги потврдува вечните вистини на Светото писмо. Цврсто насочувајќи го својот поглед кон Христа, тој мора да оди напред по одредената патека, отфрлајќи секоја идеја која не е сообразена со Христовото учење. Предмет на негово размислување и проучување мора да биде Божјата вистина. Тој Библијата мора да ја смета за Божји глас кој му се обраќа директно нему. Само на тој начин ќе ја најде онаа мудрост која носи лик со побожно потекло“ (Еленa Г. Вајт, *Делата на апостолите*, стр. 474, 475 oриг.).

**Прашања за разговор**

`1. Што значи тоа дека во Христа „телесно живее сета полнота на Божеството“ и дека Тој е „глава на секое началство и власт“ (Колосјаните 2,9.10)? Видете и Јован 1,1; Евреите 1,3; и 1. Петрово 3,22.`

`2. Веројатно сите сме слушнале дека текстот Колосјаните 2,14-16 се користи како аргумент против празнувањето на седмиот ден, саботата. Кои други проблеми, освен оние што ги изнесовме во лекцијата за оваа седмица, настануваат поради употребата на овие стихови за да се докаже дека повеќе не мора да ја држиме четвртата заповед?`

`3. Како излегувате на крај со оние кои инсистираат на тоа дека мора да ги држиме и церемонијалните закони? Иако, можеби, може да се најдат некои духовни или теолошки благослови во нивното држење, какви проблеми се јавуваат кога се инсистира на нивно држење?`

`4. Во цитатот што го наведовме, Еленa Г. Вајт напишала дека секој човек треба да ја смета Библијата „за Божји глас кој му се обраќа директно нему“. Според тоа, зошто мораме внимателно да се чуваме од секого или од сѐ што би можело да ја ослабне нашата вера во авторитетот и вдахновеноста на целото Свето писмо, дури и во оние делови кои, на одредени места, би можеле да нè доведат во незгодна положба?`

---

#### Додаток: Утрински стих

**Бог ја услишува мојата молитва:** Јован 16,24.
