---
title: Целосни во Христа
date: 28/02/2026
---

### Прочитајте ги библиските текстови:
Колосјаните 2; Евреите 7,11; Исаија 61,3; 1. Коринтјаните 3,6; 5. Мојсеева 31,24-26; Римјаните 2,28.29; Римјаните 7,7.

> <p>Запомнете го стихот</p>
> „Па така, никој нека не ве осудува за јадење или пиење, или за некој празник, или за млад месец или саботи; тоа е само сенка на она што доаѓа, а телото е Христос“ (Колосјаните 2,16.17).

Дали некогаш ве прашале зошто ја почитувате саботата? Можеби дури и текстот за учење напамет за оваа седмица е користен како „доказ“ против тоа. Меѓутоа, тој не е напишан во врска со четвртата заповед, туку како одговор на заблудите што ги застапувале некои лажни учители во црквата. Кои се тие заблуди?

За почеток, лажното учење е опишано како „филозофија“, „човечко предание“, „на стихиите на светот, а не по Христос“ (Колосјаните 2,8).

Ова опфаќало обрежување и празнување на еврејските празници (Колосјаните 2,11.16), заедно со еврејските обреди за очистување и одредби во врска со храната (Колосјаните 2,16.21). Исто така, вклучувало и обожавање на ангели или обиди за имитирање на ангелско богослужение (Колосјаните 2,18).

И, конечно, се темелело на „човечките заповеди и учења“, а можеби дури вклучувало и некои аскетски обичаи (Колосјаните 2,22.23).

Овие лажни учители очигледно биле религиозни и искрени, но погрешно го сфаќале евангелието. Во текот на оваа седмица ќе видиме зошто. А ќе видиме и зошто нашиот текст за учење напамет нема никаква врска со празнувањето на седмиот ден, саботата.

---

#### Додаток: Утрински стих

**Во духот на пожртвуваната љубов:** Јован 15,11.
