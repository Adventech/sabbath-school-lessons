---
title:  Искуство
date:   06/03/2026
---

#### Ризик од затвор или смрт

По шест месеци редовно одење во црква во сабота, Рене бил повикан од својот шеф. „Другиот сметководител не работи толку добро како тебе,“ му рекол. „Можам ли да те замолам за услуга? Можеш ли да работиш барем еден час во сабота?“

Рене се сетил на својата молитва што ја упатувал две години: „Боже, ако ми дадеш можност да одам во црква во сабота, ќе ја чувам саботата света до крајот на мојот живот.“

Тој одмавнал со главата. „Не можам,“ - рекол тој.

„Мораш,“ му одговорил шефот. „Само еден час. Во кое време ти е црквата?“

„Од осум до дванаесет.“

„Тогаш попладне. Можеш да дојдеш во еден часот.“

„Но, и тоа е сабота.“

„Во ред е.“

„За мене не е во ред.“

Шефот долго и сериозно го погледнал Рене.

„На тебе го оставам изборот,“ рекол, и си заминал.

Шест недели подоцна, шефот му дал ултиматум со прикриена закана. „Која е твојата конечна одлука?“ прашал. „Мораш да работиш оваа сабота. Ако не, не знам што ќе направам.“

Рене знаел дека работи во земја која е непријателски настроена кон христијанството. Луѓето немаат право слободно да ја практикуваат својата вера. Слушал за луѓе што биле затворани и дури се соочувале со смрт поради својата вера.

Дома, плачејќи, се помолил: „Господе, изгледа дека имам премногу проблеми. Дали сакаш да умрам овде?“

Три дена подоцна, Рене отишол во црква во сабота. Тој живеел во стан кој се наоѓал во истата зграда каде што била и неговата канцеларија.

Додека ја напуштал зградата, еден колега го прашал: „Нема ли да дојдеш денес на работа?“

„Нема да дојдам,“ одговорил Рене.

Рене имал службен мобилен телефон и го исклучил. Не сакал да биде следен додека оди во црква.

Тоа попладне, неговиот шеф ненадејно дошол во канцеларијата. Постојано му се јавувал на Рене, но не можел да го добие на телефон.

Подоцна, колегата му рекол на Рене: „Шефот беше како ѓавол. Очите му беа многу црвени, како да сакаше да те изеде. Можеби ќе сака да те испрати во затвор. Те молам, немој и нас да нè вовлечеш во проблеми.“

*Рене Тукалдо е финансиски директор на Движењето 1000 мисионери, чие седиште е во Силанг, Филипини, било изградено со помош на Приносот за Тринаесеттата сабота од 1996 година. Прочитајте повеќе следната недела.*
