---
title:  Искуство
date:   11/06/2021
---

#### Момче оживува мртва црква

_од Ендру Мек Чесни, адвентистичка мисија_ 

Адвентистички црковен старешина го замолил Алехандро да ја одржи својата прва евангелизација на осумгодишна возраст во Тера Бомба, остров покрај брегот на Колумбија во Карипското море. „Ние сакаме да садиме семе, а не да жнееме“, и рекол старешината на мајката на Алехандро. 

Црквата во Тера Бомба полека умирала. Главниот старешина се повлекол од говорницата и ја напуштил црквата на последниот ден од евангелизацијата која ја водел. Членовите на црквата биле обесхрабрени и многумина престанале да ја празнуваат саботата.

Алехандро, кој проповедал од својата четиригодишна возраст, се исплашил да проповеда на првиот ден од евангелизацијата. Но, неговата мајка го прегрнала и тие се помолиле заедно.

Многу луѓе дошле во дворот на еден верник од црквата за да го слушнат момчето како зборува. 

Надевајќи се дека ќе ја наруши еднонеделната евангелизација, поранешниот главен старешина организирал своја евангелизација во неговиот дом преку улицата од местото каде Алехандро проповедал. Тој ги поканил сегашните и поранешните членови на црквата да присуствуваат на неговите секојдневни состаноци.

Луѓето кои оделе кон неговата куќа го виделе момчето како зборува додека поминувале покрај него и застанувале. „Кое е ова дете проповедник?“ се прашувале. Многумина останувале да го слушаат.

Поранешниот старешина се вознемирил кога ги видел луѓето како одат на евангелизацијата на Алехандро и тргнал да им наложи да дојдат во неговата куќа. 

"Ајде!" им велел на луѓето, фаќајќи ги за рака. "Да одиме!" 

Некои луѓе отишле со него, но кога тој не обрнувал внимание, тие се враќале да го слушаат проповедањето на Алехандро.

Ова траело неколку дена. Тогаш членовите на црквата го поканиле првиот старешина на евангелистичките состаноци - и тој дошол.

Како дел од евангелистичките состаноците, Алехандро ги посетил домовите на луѓето што имале позитивен одговор на неговите апели за крштевање. За време на првиот круг на посети, три лица ја потврдиле својата желба за крштевање. За време на вториот круг, една невенчана двојка побарала крштевање. Мајката на Алехандро им помогнала да ги завршат документите за да можат да стапат во брак. Вкупно биле седум лица крстени на крајот од таа еднонеделна евангелизација.

Алехандро среќен ја напуштил Тера Бомба. Членовите на црквата исто така биле среќни. Црквата била силна и растела. „Исус триумфираше“, вели Алехандро.

*Алехандро, 10-годишно дете проповедник во Картагена, Колумбија, довел 18 лица за крштевање, вклучувајќи ги и неговите родители и постариот брат, од неговата четиригодишна возраст.*