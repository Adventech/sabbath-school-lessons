---
title: Грев, жртва и прифаќање
date: 07/06/2021
---

**„И по Законот речиси сè се чисти со крв, и без пролевање на крв нема проштавање.“ (Евреите 9,22).**

Во рамките на Стариот Завет, божествено определениот начин на кој грешникот може да се ослободи од гревот и од вината подразбирал жртвување на животни. Израелскиот жртвен систем детално е изложен во книгата Битие, од 1. до 7. глава (1. Мојсеева 1-7). Големо внимание било посветено на употребата и отстранувањето на крвта при принесувањето разни видови жртви. Всушност, улогата на крвта во жртвите ритуали е таа што ги поврзува сите елементи на израелскиот жртвен систем.

Лицето кое згрешило – и со тоа го прекршило заветниот однос и законот што го регулира – можело да ја обнови целосната заедница со Бога и со луѓето со тоа што носело жртва на животно како замена. Жртвите и обредите биле средство дадено од Бога за чистење од гревот и вината. Тие биле воспоставени за да може грешникот да се очисти, така што неговиот личен грев и вина биле внесувани во светилиштето со попрскување со крв, со што се обновувало заедништвото и целосниот заветен однос на покајникот со Бога, кој е личност – Господ кој спасува.

Како термините што ги споменавме во претходниот текст ни помагаат да одговориме на прашањето од крајот на вчерашното проучување?

`Какво пророчко значење имаа жртвите на животните? (Исаија 53,4-12; Евреите 10,4).`

Старозаветните жртви на животните биле божествено определено средство за ослободување на грешниците од гревот и вината. Тие го менувале статусот на грешникот од виновник кој заслужува смрт во оној на кој му е простено и кој е повторно примен во заветниот однос бог-човек. Но, овие животински жртви по својата природа, во извесна смисла, играа пророчка улога. На крајот на краиштата, ниту едно животно не може да биде соодветна замена за откуп од гревот и вината на човекот. Павле го изразува тоа со своите зборови: „Бидејќи не е можно телешката и јарешката крв да ги однесе гревовите“ (Евреите 10,4). Затоа, жртвата на животните требало однапред да укаже на доаѓањето на Бого-човечкиот Слуга Божји, кој ќе умре како замена за гревовите на светот. Токму преку овој процес, грешникот е помилуван и прифатен од Господа, со што се поставува основата за заветниот однос.

`Ставете се во позиција на некој што живеел во старозаветно време, кога животните биле жртвувани во храмот. Со оглед на тоа колку биле важни животните за нивната економија, култура и начин на живот, што требало да научат од овие жртви за цената на гревот?`