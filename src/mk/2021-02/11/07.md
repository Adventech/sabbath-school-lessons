---
title: За натамошно проучување
date: 11/06/2021
---

„Дури ни највозвишениот ангел на небото немал моќ да го плати откупот за ниту една душа. Херувимите и серафимите ја имаат само онаа слава со која Творецот ги обдарил како свои созданија, а помирувањето на човекот со Бога можело да се постигне само преку посредник кој би бил еднаков на Бога и кој би поседува особини кои би го оспособиле и прогласиле за достоен да се заложи за човекот кај бесконечниот Бог, а исто така и да му го претстави Бога на овој паднат свет. Човековата Замена и Залог морал да поседува човечка природа – врска со човечкиот раса кој требало да го претставува, а како Божји амбасадор, тој морал да има удел во божествената природа – врска со Бесконечниот, за да му го открие Бога на овој свет и да биде посредник меѓу Бога и човека“ (Еllen G. Whitе, *Selected Messages*, book 1, p. 257).

„Исус продолжил: Како што ме признавате вие мене пред луѓето, така јас ќе ве признаам вас пред светите ангели. Вие треба да бидете мои сведоци на земјата, канали низ кои ќе може да тече мојата милост за исцелување на светот. На тој начин ќе бидам ваш претставник на небото. Отецот не го гледа вашиот грешен карактер, туку ве гледа облечени во моето совршенство. Јас сум посредник преку кој небесните благослови ќе дојдат до вас. Секој што ќе ме признае мене, земајќи удел во мојата жртва за загубените, ќе биде признат како учесник во славата и во радоста на откупените“ (Елена Вајт, *Копнежот на вековите*, стр. 357 оригинал).

**Прашања за разговор**

`1. Прочитајте ги следниве текстови: Римјаните 5,2; Ефесјаните 2,18 и Ефесјаните 3,12. Што кажуваат тие а ни помага да го разбереме нашиот пристап до Отецот преку Исуса?`

`2. Погледнете го вториот цитат на Елена Вајт наведен на денешната поука. Забележете како таа ја објаснува улогата на посредникот. Кога ќе погледне во нас, Отецот не го гледа нашиот грешен карактер, туку Христовата совршена праведност. Размислете што значи тоа и разговарајте за тоа во вашата саботношколска класа.`

`3. Осврнувајќи се на она што го проучивме оваа седмица, запрашајте се како би одговориле на следното прашање: „Добро, значи Христос се наоѓа во небесното светилиште. И што тогаш? Што значи тоа во секојдневна, практична смисла?“`

**Заклучок**

Старозаветниот жртвен систем бил заменет со новозаветниот, но наместо грешни свештеници да жртвуваат животни во ова земно светилиште, сега го имаме Исуса, нашата совршена Жртва. Тој нè претставува пред Отецот во небесното светилиште, што е основа на новиот завет и на неговите ветувања.