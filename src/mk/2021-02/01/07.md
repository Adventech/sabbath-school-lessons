---
title: За натамошно проучување
date: 02/04/2021
---

Библијата е полна со повици упатени до грешниците. Споредете ги текстовите на Псалми 95,7.8; Исаија 55,1.2.6.7; Лука 15,3-7; Лука 19,10. Кои други текстови можете да ги најдете?

Во книгата *Патријарси и пророци* од Елена Вајт прочитајте ги главите под наслов „Создавањето“, стр. 44-51 оригинал; „Искушение и пад“, стр. 52-62 (оригинал) и „Планот на откупувањето“, стр. 63-70 оригинал.

„Мислам дека целокупната евангелска проповед била содржана во тие три божествени зборови што се пробиле низ густите грмушки и допреле до ушите на преплашените бегалци: ’Адаме, каде си?‘ Твојот Бог не е подготвен да те изгуби; Тој доаѓа да те бара, исто како што има намера да дојде и во личноста на својот Син, не само да го бара, туку и да го спаси она што е сега изгубено“ (Charles Haddon Spurgeon, Тhe Тreasury оf the Bible (Grand Rapids, Мi: Zondervan Publishing House, 1962) Оld Теstament, vol. 1, p. 11).

**Прашања за разговор**

`1. Бидејќи добриот и грижлив Бог е оној што трага по луѓето, како во денешно време можеме да одговориме на изразите на љубовта на Отецот и Исус Христос? Како очекува Бог да одговориме?`

`2. Споредете ја библиската слика за човештвото што паднало од возвишеното место во Божјиот создаден свет, и на кое му е потребно спасение, со теоријата на еволуцијата за развој. Која од овие две слики нуди поголема надеж и зошто?`

`3. Колку се важни за човечката среќа односите проникнати со љубов? Зошто е неопходна успешна поврзаност со Бога за ваквите меѓусебни односи? Разговарајте за влијанието што го имаат здравите меѓучовечки односи врз луѓето во рамките на тие односи (меѓу пријателите, родителите и децата, мажот и жената, работодавецот и вработениот, итн.)`

**Заклучок**

Бог нè создал според својот лик за да може да оствари заедништво во кое ќе владее љубов меѓу Него и нас. Иако појавата на грев ја оштетила таа првобитна врска, Бог се обидува да го обнови нашиот однос преку планот на спасението. Нашиот живот, како зависни суштества, ја добива својата вистинска смисла и ведрина само тогаш кога ќе оствариме заедница со нашиот Творец.