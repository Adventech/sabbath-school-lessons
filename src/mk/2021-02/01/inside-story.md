---
title:  Искуство
date:   02/04/2021
---

#### Првиот глув студент по теологија

_од Хозе Родриго Мартинез Патрон_ 

Мојата мајка, која е адвентист на седмиот ден, забележала дека јас, како бебе, не реагирам на звуци во нашиот дом во Мерида, Мексико. Таа ќе го повикала моето име, но јас не сум реагирал на нејзиниот повик. 

Мајка ми побарала помош кога сум имал околу две години. Таа ме испратила во училиште за посебни потреби каде ме научија на знаковен јазик и како да зборувам на овој јазик. Мојата учителка ме научи на звуците на буквите и зборовите. Ја ставав раката до нејзниото грло кога таа зборуваше, а потоа се обидував да го повторам истиот звук со моето грло.

Мајка ми плачеше затоа што нејзиниот син не можеше да го слушне нејзиниот глас. „Не грижи се“, и рече учителката. "Имај трпение. Сè ќе биде во ред. “ 

Одев во училиштето за посебни потреби по два часа секој ден. Исто така учев и во училиште за адвентисти по два часа секој ден. Црковното училиште ме научи како да читам и да пишувам, но најважно, ме научи за Бога. 

Учев во адвентистичкото училиште до осумгодишна возраст. Но, во училиштето немаше наставници кои знаеја знаковен јазик, па мајка ми ме испрати во државно училиште со наставници кои можеа да комуницираат со мене.

Првиот пат кога сретнав други млади адвентисти со оштетен слух беше на една црковно организирана конференција на адвентистичкиот универзитет „Линда Виста“. Беше прекрасно да бидам со други млади адвентисти кои ги имаа истите потреби како моите. Бев поканет повторно да присуствувам на годишната конференција за две години. Тогаш интер-американската дивизија ја организираше својата прва конференција за лица со посебни потреби и го одржа настанот во Универзитетот Монтеморелос во Монтереј, Мексико. На конференцијата, во мене се зголеми желбата да му служам на Бога како пастор. Но како? Јас не можев да си ја дозволам школарината. 

Кога заврши конференцијата, претседателот на универзитетот Исмаел Кастиљо даде изненадувачка изјава. „Дали некој од вас сака да студира тука?“ - праша тој. 

Тој понуди целосна стипендија за школарината. Тогаш разбрав дека Бог ме повикува да бидам пастор и јас станав.

Јас сум првиот глув студент по теологија на Универзитетот Монтеморелос. Ова е мојата втора година на универзитетот. Тешко е затоа што на универзитетот никој не знае знаковен јазик. Јас напорно се концентрирам и се обидувам да читам од усните на наставниците. Јас паднав на неколку предмети во прва година и сега морам да ги повторам тие предмети.

Имам водено неколку евангелистички состаноци за лица со оштетен слух, вклучително и во Мексико Сити. Црквите во кои има глуви лица (верници) ме покануваат да проповедам. Јас имам огромна желба во моето срце да дипломирам и да служам како пастор. Сонувам да одам во мисионство, можеби во Шпанија, како мисионер за лицата со оштетен слух. Ве молам, молете се за лицата со оштетен слух. Ние сите имаме соништа. И ние сме подготвени да направиме големи работи за Господа.