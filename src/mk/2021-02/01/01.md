---
title: Што се случило?
date: 27/03/2021
---

### Прочитајте ги библиските текстови:
Псалми 100,3; Дела 17,26; 1. Мојсеева 2,7.18-25; 1. Мојсеева 1,28.29; 1.Мојсеева 3,15.

> <p>Запомнете го стихот</p>
> „Потоа Бог рече: ‘Да создадеме човек според Нашиот образ (и) според Нашето подобие како што сме Ние... И Бог го создаде човекот според образот Свој, според образот Божји го создаде; машко и женско ги создаде“ (1. Мојсеева 1,26.27).

Библискиот извештај за создавањето на човештвото е полн со задоволство, надеж и совршенство. Секој ден од Создавањето завршувал со божествената објава дека сè е „добро“. Ова, секако, не вклучувало тајфуни, земјотреси, глад и болести.

Што се случило тогаш?

Шестиот ден на Создавањето завршил со божествената објава дека сè е „многу добро“. Бидејќи, на тој ден, Бог создал битија според својот лик – луѓе. Според извештајот на 1. Мојсеева, Тој не направил такво нешто со ниту едно друго суштество. Овие битија, се разбира, биле совршени во секој поглед – морале да бидат. Конечно, тие се создадени според Божјиот лик. Оттука, по природата на нештата, меѓу нив немало убијци, крадци, лажговци, измамници и никаквеци. Што се случило тогаш?

Оваа седмица ќе го разгледаме Создавањето – што Бог создал прво, и што потоа се случило со таа совршена Творба. На крајот на краиштата, тоа ја допира темата за ова тримесечје – што прави Господ за повторно да доведе сè во ред.

**Резиме**

*Што учи Библијата за потеклото на сѐ што постои? Каков меѓусебен однос сака Бог да воспостави со човештвото? Која била целта на дрвото на познавање на доброто и злото? Каква надеж им била дадена на Адам и Ева веднаш по нивниот пад?*
