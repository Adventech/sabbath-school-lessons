---
title: Вашиот штит 
date: 25/04/2021
---

**„По тие настани Бог му испрати слово на Аврама, во видение: „Не бој се, Авраме! Јас Сум твој штит; а твојата награда ќе биде многу голема“ (1. Мојсеева 15,1).**

`Прочитајте 1. Мојсеева 15,1-3. Размислете за контекстот во кој е дадена таа порака. Зошто првото нешто што Господ му го вели на Аврам е: „Не бој се“? Од што стравувал Аврам?`

Она што е особено интересно овде е дека Господ му вели на Аврам: „Јас сум твој штит.“ Употребата на лична заменка укажува на личната природа на тој однос. Бог ќе се однесува кон него непосредно еден кон еден, исто како што ќе се однесува кон секого од нас.

Ова е првпат Бог во Библијата да се нарекува „Штит“, а тоа е единствен пат кога тој се открива себеси на овој начин, иако има и други библиски текстови во кои се користи овој израз за Него (5. Мојсеева 33,29; Псалми 18,30; Псалми 84,11; Псалми 144,2).

`Кога Бог за себе вели дека е нечиј штит, што навистина значи тоа? Дали тоа му значело на Аврам нешто што не можело да значи за нас во овој момент? Дали и ние имаме право на тоа ветувањето? Дали тоа би значело дека никогаш нема да бидеме физички повредени? Во која смисла Бог е наш штит? Како ја разбирате таа слика?`

„Христовото интересирање за нас не е попатно, туку посилно од она што мајката го чувствува за своето дете ... Нашиот Спасител нè откупил со тоа што како човек страдал и поднесувал маки, навреди, укори, малтретирање, потсмевање, отфрлање и смрт. Тој бдее на тебе Божјо дете, кое се тресеш. Тој ти дава сигурност под својата заштита ... Слабоста на нашата човечка природа нема да нè го попречи нашиот пристап до Небесниот Отец, затоа што Тој (Христос) умрел за да посредува за нас“ (Елена Вајт, *Божји синови и ќерки*, стр. 77 оригинал).

`Според она што можело да се види, Роландо бил верен Господов следбеник. Но тој починал сосема неочекувано. Како тогаш Бог бил неговиот штит? Или, оваа идеја за Бога како наш штит мора да ја разбереме на сосема поинаков начин? Објаснете. Од што ветува Бог дека секогаш ќе нè штити? (Видете 1. Коринтјани 10,13).`