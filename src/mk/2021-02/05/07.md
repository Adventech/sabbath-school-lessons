---
title: За натамошно проучување
date: 30/04/2021
---

Во книгата Патријарси и пророци од Елена Вајт, прочитајте ги главите со наслов „Аврам во Ханан“, стр. 132-144 оригинал и „Проверка на верата“, стр. 145-155 оригинал.

„Проверката на која бил изложен Аврам со ова не била ниту малку лесна, ниту жртвата што се барала од него била малечка. Постоеле силни врски што го врзувале за родното место, за роднините и пријателите, но тој не се колебал ниту се притеснувал да го прифати Божјиот повик. Во врска со ветената земја тој не поставувал прашања ... Бог рекол, а неговиот слуга требало само да послуша; за него најсреќно место на земјата било она што ќе му го одреди Бог“ (Е. Вајт, *Патријарси и пророци*, стр. 126 ориг.).

Кога Аврам влегол во Ханан, Господ му се јавил и му дал до знаење дека земјата, иако тој само привремено престојува во неа, ќе им биде дадена на неговите потомци (1. Мојсеева 12,7). Бог го повторил ова ветување повеќе пати (1. Мојсеева 13,14.15.17; 1. Мојсеева 15,13.16.18; 1. Мојсеева 17,8; 1. Мојсеева 28,13.15; 1. Мојсеева 35,12). Околу четиристотини години подоцна, исполнувајќи го ветувањето (1. Мојсеева 15,13.16), Господ му најавил на Мојсеја дека ќе го изведе Израел од Египет во земја во која тече мед и млеко (2. Мојсеева 3,8.17; 2. Мојсеева 6,8). Бог му го повторил истото ветување на Исус Навин (Исус Навин 1,3), а во времето на Давид тоа ветување во голема мера, иако не целосно, се исполнило (1. Мојсеева 15,18-21; 2. Самуил 8,1-14; 1. Царевите 4,21; 1. Летописи 19,1-19).

Сега прочитајте Евреите 11,9.10.13-16. Овие стихови јасно покажуваат дека Аврам и другите верни патријарси го гледале Ханан како симбол или навестување за конечното живеалиште на Божјиот откупен народ. Во услови на грав, невозможно е да имате постојан дом. Животот е поминлив, како „пареа, која се појавува за кратко време, па исчезнува“ (Јаков 4,14). Како духовни Аврамови потомци, и ние мора да увидиме дека „овде немаме постојан град, туку го очекуваме оној што ќе дојде“ (Евреите 13,14). Сигурноста на идниот живот со Христа ни дава постојаност во сегашниот свет на промени и пропаѓање.

**Прашања за разговор**

`1. Какво влијание би требало да има Божјето ветување за нова земја врз нашето лично христијанско искуство? (Спореди: Матеј 5,5; 2. Коринтјани 4,17.18; Откровение 21,9.10; Откровение 22,17).`

`2. „Вистинската величина е резултат на потчинувањето на Божјите заповеди и усогласување со Неговата божествена цел“ (SDА Bible Commentary, vol. 1, p. 293). Разговарајте за значењето на оваа изјава.`

**Заклучок**

Ветувања! Колку се драгоцени за оној што верува! Дали ќе се исполнат? Верата вели: Да.
