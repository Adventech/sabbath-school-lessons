---
title: Деца на ветувањето
date: 24/04/2021
---

### Прочитајте ги библиските текстови:
1. Мојсеева 15,1-3; Исаија 25,8; 1. Коринтјани 2,9; Откровение 22,1-5; 1. Петрово 2,9; 1. Мојсеева 11,4; 1. Мојсеева 12,2.

> <p>Запомнете го стихот</p>
> „Ете, јас сум секогаш со вас, дури до крајот на светот“ (Матеј 28,20).

„Еден татко и неговата десетгодишна ќерка го поминувале својот одмор на море. Во една прилика тие отпливале малку подалеку од брегот, и иако и двајцата биле добри пливачи, плимата почна да ги влече кон отвореното море. Сфаќајќи го ова, таткото викнал кон своето дете: ’Мери, одам на брегот за да побарам помош. Ако се умориш, сврти се на грбот. Така можеш да лебдиш на водата цел ден. Јас ќе се вратам за тебе.‘ Потоа се разделиле.

Наскоро, многу чамци за спасување пловеле наоколу во потрага по девојчето, додека стотици луѓе на брегот, кога слушнале за оваа вест, со нетрпение го чекале исходот. Им требало четири часа за да го пронајдат, далеку од брегот. Тоа лебдело мирно на грб без да чувствува никаков страв. Весели извици, измешани со солзи радосници и со олеснување, ги дочекале спасувачите кога се вратиле со својот скапоцен товар, но девојчето било сосема мирно. Нејзе ѝ се чинело како сите да се однесуваат малку чудно. „Тато ми рече дека можам да лебдам на грб цел ден“, забележало девојчето. ’Па јас пливав и лебдев зашто знаев дека тој ќе се врати‘“ (H. М. S. Richards, „Whеn Јеsus Comes Back“, Voice of Prophecy News, March 1949, p. 5).

**Резиме**

*Зошто Господ зборува за себе дека е како штит на Аврам? На кој начин требало преку Аврам да бидат благословени „сите племиња на земјата“? Кое е најголемото од сите заветни ветувања?*