---
title: „За сите идни поколенија“
date: 10/04/2021
---

### Прочитајте ги библиските текстови:
1. Мојсеева 3,6; 1. Мојсеева 6,5.11; 1. Мојсеева 6,18; 1. Мојсеева 9,12-17; Исаија 4,3; Откровение 12,17.

> <p>Запомнете го стихот</p>
> „Но, Ное најде благодат во Господовиот поглед“ (1. Мојсеева 6,8).

Бактериите се премногу ситни организми за да можат да се видат без микроскоп. Една, обична тркалезна бактерија не е поголема од врвот на пенкалото, дури и ако се зголеми 1000 пати. Во услови поволни за раст – со доволно топлина, влага и храна – бактериите имаат исклучително брза стапка на размножување. Тие се размножуваат со проста делба, при што една зрела клетка едноставно се дели на две ќерки клетки. Ако се случува оваа делба, на пример, на секој час, една бактерија може да произведе повеќе од 16 милиони нови бактерии за 24 часа. По 48 часа, би се појавиле стотици милиони бактерии.

Овој микроскопски феномен е добра илустрација за брзото размножување на злото по падот во грев. Обдарена со огромен интелект, со одлично здравје и долговечност, оваа моќна раса го напуштила Бога и ги злоупотребила своите извонредни способности, препуштајќи се на нечистотија во сите нејзини форми. Но, за разлика од бактериите што можат да бидат уништени од сончевата светлина, хемикалии или високи температури, Бог одлучил да го запре овој опасен бунт со општ потоп.

**Резиме**

*Што им направил гревот на делата на Божјото создавање? Во кои особини посебно се истакнал Ное? Кои елементи биле вклучени во заветот со Ное? На кои начини била откриена Божјата благодат во заветот со Ное пред Потопот? Што ни кажува заветот што Бог го склучил со човештвото по Потопот за неговата сеопфатна љубов кон нас?*