---
title: За натамошно истражување
date: 09/04/2021
---

Во книгата *Патријарси и пророци* од Елена Г. Вајт прочитајте ја главата „Аврам во Ханан“, стр. 132-138 оригинал, а во книгата *Пророци и цареви*, од истиот автор, поглавјето под наслов „И пророците Божји им помагаа“, стр. 569-571 оригинал.

„Јаремот што нè врзува за служба е Божји закон. Големиот Закон на Љубовта откриен во Еден, објавен во Синај и напишан на срцето во Новиот завет, е тој што го врзува човекот што работи со Божјата волја. Ако останевме да ги следиме сопствените наклоности, да одиме точно таму каде што ќе нè води нашата волја, ќе застаневме во редовите на Сатана и ќе ги прифаќавме неговите квалитети. Затоа Бог нè врзува за неговата волја која е возвишена, благородна и која се возвишува. Тој сака трпеливо и мудро да ги преземаме должностите на службата. Во човечката природа, самиот Христос го носел јаремот на услугата. Тој рече: ’Јас ќе ја извршам твојата волја, Боже мој, и твојот закон е во моето срце‘ (Псалми 40,8). ʼЗашто слегов од небото не за да ја извршувам мојата волја, туку волјата на Отецот што ме испратиʽ (Јован 6,38). Љубовта кон Бога, ревноста кон Неговата слава и љубовта кон паднатиот човечки род, го доведоа Исус на Земјата да страда и да умре. Тоа беше силата што владееше со неговиот живот. Тој ни заповеда да го усвоиме овој принцип“ (Елена Вајт, *Копнежот на вековите*, стр. 329, 330 оригинал).

**Прашања за разговор**

`1. Дали Божјиот завет склучен со Ное, Аврам, Мојсеј и со нас, всушност, претставува продолжение на Неговиот завет со Адам, или станува збор за нешто сосема ново? Споредете ги текстовите во 1. Мојсеева 3,15; 1. Мојсеева 22,18 и Галатјани 3,8.16.`

`2. Зошто е толку важен заветот во вид на личен меѓусебeн однос? Со други зборови, можете да имате законски обврзувачка спогодба – „завет“ со некого и без никакви блиски и лични заемни односи. Меѓутоа, ваквиот вид спогодба не е она кон што Господ се стреми во заветниот однос со својот народ. Зошто? Разговарајте за тоа.`

`3. Во која смисла бракот претставува добра слика на заветот? Зошто сличноста со бракот сепак не е доволна за да се опише заветот?`

**Заклучок**

Со појавата на гревот се прекинува односот што Создателот првично, преку нашите прародители, го воспоставил со човештвото. Сега Бог настојува да ја обнови таа блиска врска преку завет. Заветот истовремено означува посветен однос меѓу Бога и нас (нешто како брачна врска) и спогодба за нашето спасение и усогласување со Создателот. Сам Бог, проникнат со длабока љубов кон нас, го започнува тој заветен однос. Со великодушни ветувања и постапки, Тој се обидува да нè освои за да стапиме врска со Него.
