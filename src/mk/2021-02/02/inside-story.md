---
title:  Искуство
date:   09/04/2021
---

#### Земјоделец засадува цркви

_од Ендру Мек Чесни, адвентистичка мисија_

Еден адвентистички проповедник го замолил Хуанг Вен-Минг, земјоделец без теолошка обука, да помогне да се засади црква во едно мало село лоцирано на два и пол часа возење од неговиот дом во јужен Тајван. 

Вен-Минг бил мошне изненаден. Тој не бил член (верник) на црквата, но ја празнувал саботата во своето село. Се согласил да помогне. Разговарал со еден од членовите на црквата, кој имал роднина во другото село Ба-Еао, каде што немало адвентисти. Таа (роднината) дала дозвола да во нејзиниот дом се започне т.н. куќна црква.

Вен-Минг и пасторот наизменично проповедале во куќната црква секоја сабота, а шест лица биле крстени за шест месеци. Околу половина година подоцна и самиот Вен-Минг бил крстен.

Адвентистичките водачи биле импресионирани што Бог ги благословувал напорите на Вен-Минг во јужен Тајван, регион каде црквата се борела да навлезе. Затоа, конференцијата во Тајван го замолила да засади уште една црква во едно друго јужно село, Санти. По шест години успешно напредување и на оваа црква, од Вен-Минг било побарано да ја отвори повторно затворената црква во Сиатеја. За прв пат, Вен-Минг почувствувал загриженост. Тој размислувал за својот недостаток од теолошка обука и се молел за тоа.

Само две лица се појавиле на првата сабота кога Вен-Минг повторно ги отворил вратите на црквата во Сиатеја. Тој ги охрабрил двајцата верници да ги поканат своите соседи во своите домови за проучување на одредена програма во петок вечер, а потоа да ги поканат да присуствуваат на црковната служба следниот ден. По осум години, црквата имала 74 члена. 

По 17 години успешно засадување на цркви, Вен-Минг изјавил дека тајната на успехот е да се следи само Христовиот метод, што Елен Вајт го опишала на овој начин: „Само Христовиот метод ќе даде вистински успех во достигнувањето до луѓето. Спасителот бил постојано со луѓето како Оној што им посакува добро. Тој ја покажувал својата симпатија кон нив, им служел на нивните потреби и ја освојувал нивната доверба. Дури потоа им велел: ‘Следи ме’. ”- *The Ministry of Healing*, p. 143. 

75-годишниот Вен-Минг вели дека секогаш се обидува да ги исполнува потребите на луѓето. Во Сиатеја, тој носел мангоси, лубеници и гуава од неговата фарма за заеднички оброк секоја сабота. По три години и верниците почнале да го следат неговиот пример.

Младиот пастор кој го заменил Вен-Минг како водач во Сиатеја зачудено прашал: „Како ја израсна оваа црква? Како можам и јас да израснам една црква како тебе? “ 
<br>
„Покажи милост, биди трпелив, биди понизен и сакај ги другите“, рекол Вен-Минг. „Само биди како Исус“.