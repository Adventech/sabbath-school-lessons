---
title: Заветен буквар
date: 03/04/2021
---

### Прочитајте ги библиските текстови:
1. Мојсеева 9,15; Исаија 54,9; 1. Мојсеева 12,1-3; Галатјани 3,6-9.29; 2. Мојсеева 6,1-8; Еремија 31,33.34.

> <p>Запомнете го стихот</p>
> „Затоа, ако Ми се покорувате верно и го држите Мојот Завет, вие ќе Ми бидете посебна сопственост, покрај сите народи – па Мој е целиот свет!“ (2. Мојсеева 19,5).

Минатата седмица завршивме со извештајот за падот на човештвото поради гревот на нашите прародители. Оваа седмица ќе направиме краток преглед на целото тримесечје на тој начин што ќе одвоиме по еден ден за да ги проучиме првичните завети, од кои, секој на свој начин, бил израз на сегашната вистина на правиот завет, оној што би потврден на Голгота со Исусовата крв – завет во кој ние, како христијани, влегуваме со нашиот Господ.

Ќе почнеме од заветот што Бог го воспоставил со Ное за да го поштеди него и неговото семејство од уништување. Ќе продолжиме со заветот воспоставен со Аврам, толку богат и полн со ветувања за сите нас. Потоа со заветот на Синај и со важноста на она што било објавено таму, а потоа конечно ќе го разгледаме новиот завет, оној на кој упатувале сите останати. Се разбира, ќе го проучиме сето ова подлабоко во текот на следните неколку седмици. Оваа седмица, само ќе ѕирнеме во сето тоа.

**Резиме**

*Што значи зборот завет? Од кои елементи се состои заветот? Како гласел заветот што Бог го воспоставил со Ное? Каква надеж наоѓаме во заветот со Аврам? Каква е улогата на верата и делата, посматрано од страна на учесниците во заветот? Дали заветот е само договор, или има аспекти на подлабок заемен однос во него? Која е суштината на „новиот завет“?*
