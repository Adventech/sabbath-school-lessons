---
title: Заветот склучен на Синај
date: 08/05/2021
---

### Прочитајте ги библиските текстови:
5. Мојсеева 1,29-31; Осија 11,1; Откровение 5,9; 5. Мојсеева 29,10-13; 2. Мојсеева 19,5.6; Римјаните 6,1.2; Откровение 14,12; Римјаните 10,3.

> <p>Запомнете го стихот</p>
> „Сами видовте што им направив на Египќаните и како ве изнесов на крилја орлови, ве прибрав кај Себе“ (2. Мојсеева 19,4).

Мало момче од семејство кое имало седум деца доживеало несреќа и било пренесено во болница. Ретко имало нешто доволно во неговиот дом. Никогаш не добивал повеќе од половина чаша млеко. Ако чашата била полна, таа била делена меѓу две деца, па затоа, оној што пиел прв морал да внимава да не пие премногу. Бидејќи малото дете било удобно сместено во болницата, медицинската сестра му донела голема чаша млеко. Ја погледнало копнежливо за момент, потоа, сеќавајќи се на немаштијата во неговиот дом, прашало: ’Колку можам да пијам?‘ Сестрата со солзи во очите и со грутка во грлото му одговорила: „Испиј го сето, малечок, испиј го сега!“ (H. М. S. Richards, „Frее Grace“, Voice of Prophecy News, Јunе 1950, p. 4).

Како во случајот со ова момче, за древниот Израел, како и за нас денес, било привилегија да се пие слободно од изворот на спасението. Избавувањето на Израел од повеќевековното ропство и угнетување претставувало величествена пројава на божествената благодат. На ист начин, божествената благодат е вклучена во надминувањето на нашата зависност од гревот.

**Резиме**

*Која слика ја употребил Господ за да го опише својот меѓусебен однос со Израел? Во која смисла може да се споредат извештаите за Излезот и за Синај со личното спасение? Која била улогата на законот во заветот од Синај?*
