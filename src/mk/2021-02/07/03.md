---
title: Образец на спасението
date: 10/05/2021
---

**„Затоа, кажи им на синовите на Израел: Јас сум Господ, и ќе ве извадам од египетскиот товар, ќе ви го простам ропството и ќе ве избавам со голема рака и со големи судови. И ќе те земам за да бидеш мој народ, и ќе бидам твој Бог, и ќе знаеш дека јас сум Господ, твојот Бог, кој те извлекува од египетскиот товар“ (2.Мојсеева 6,6.7).**

`Погледнете го воведниот текст. Кој принцип, како и порано, го наоѓаме во него во врска со Божјата улога кон човештвото во заветниот однос (сосредоточете се на тоа колку често се појавува зборот „Јас“ во овие стихови)?`

Избавувањето на Израел од египетското ропство и избавувањето на Ное и неговото семејство од потопот се два видни спасоносни настани во Мојсеевеите списи. Обата даваат увид во науката за спасението. Но, излегувањето од Египет е настан што дава посебен увид во тој основен образец.

Кога Бог му вели на Израел (преку Мојсеја) „Јас ќе ве *избавам*“ (2. Мојсеева 6,6) тој буквално вели: „Јас ќе бидам твој одмазник“ или gо’еl.

„Изразот ќе ве *избавам* во 6. стих (2. Мојсеева 6,6) се однесува на член на семејство кој плаќа откуп за друг член на семејството, особено кога тој член е во ропство поради долгови или треба да оди во ропство. Израел, очигледно, немал земски роднина да го откупи, но сега Бог му бил роднина на Израел, и неговиот одмаздник“ (Bernard L. Ramm, His Way Out; Glendale, СА: Regal Books Division, G/L Publications, 1974, p. 50).

`Како ја разбирате идејата дека Бог го „откупува“ својот народ од ропство? Која цена морала да биде платена? Што ни кажува тоа за нашата вредност? (Види Марко 10,45; 1. Тимотеј 2,6; Откровение 5,9).`

Во текстот 1. Мојсеева 3,8, Бог вели дека „слегол“ да го избави Израел. Тоа е вообичаен хебрејски збор за Божјата интеракција со луѓето. Бог е на небото, а ние сме на земјата, и само ако се спушти на земјата, Бог може да нè откупи. Во најбуквална смисла, само кога Исус слегол, живеел, страдал, умрел и воскреснал за нас, ние сме можеле да бидеме спасиме. „И Словото стана тело и се всели меѓу нас“ (Јован 1,14) – ова е уште еден начин да се каже дека Бог слегол да нè спаси.