---
title: За натамошно проучување
date: 23/04/2021
---

Во книгата *Патријарси и пророци* од Елена Вајт, прочитајте ја главата „Повикувањето на Аврам“ стр. 125-131 оригинал, и во книгата *Делата на апостолите*, главата „Евреин и незнабожец“, стр. 188-200 оригинал.

Виножитото е знак на Божјиот завет со Ное. Прочитајте го текстот 1. Мојсеева 17,10 за да откриете кој бил знакот на Божјиот завет со Аврам. Обрежувањето било „предодредено“: (1) за да се разликуваат потомците на Аврам од незнабошците (Ефесјани 2,11), (2) за да се сочува во сеќавање Јеховиниот завет (1. Мојсеева 17,11), (3) за да се негува моралната чистота (5. Мојсеева 10,16), (4) за да ја претстави праведноста врз основа на верата (Римјаните 4,11), (5) да симболизира обрежување на срцето (Римјаните 2,29) и (6) да го навести христијанскиот обред на крштевање (Колосјани 2,11.12)“ (Тhе SDА Bible Commentary, vol. 1, pp. 322, 323).

Виножитото ќе остане знак на Божјото ветување сè до крајот на светот, но обрежувањето нема. Според апостол Павле, Аврам примил обрежување како знак на праведноста стекната со вера во Бога (Римјаните 4,11). Меѓутоа, низ вековите обрежувањето почнало да се смета за нешто што означува спасение засновано на послушност кон законот. Во новозаветниот период, обрежувањето го изгубило своето значење. Наместо тоа, клучен елемент е верата во Исуса Христа, која води кон послушност и преобразен живот. Прочитајте Галатјани 5,6; Галатјани 6,15 и 1. Коринтјани 7,18.19.

**Прашања за разговор**

`1. Разговарајте за односот меѓу верата и делата. Може ли едното да постои без другото? Ако не, зошто не?`

`2. „И денеска мнозина се искушуваат на ист начин како и некогаш што е искушуван и проверуван Аврам. Иако тие не го слушаат Божјиот глас како им зборува непосредно од небото, Тој сепак ги повикува преку учењата на својата Реч и преку настаните на своето провидение. Тие можат да бидат повикани да го напуштат своето занимање што им ветува богатство и чест, да се откажат од погодните и корисни врски и да се одделат од своите роднини за да кренат на пат кој, навидум, пружа само тешкотии, самооткажување и жртви. Бог ја определил задачата што тие треба да ја извршат; меѓутоа, полесниот живот и влијанието на пријателите и роднините би го попречувале развојот токму на оние особини што се најсуштествени за извршување на таа од Бога определена задача. Тој ги изделува од влијанието и од поддршката на луѓето и ги наведува да почувствуваат потреба од неговата помош и да зависат само од него за да може Тој да им се открие. Кој е готов при повикот на Провидението да се откаже од своите омилени планови, од семејните и од другите интимни врски со друштвото?“ (Елена Вајт, Патријарси и пророци, стр. 126, 127 оригинал). Разговарајте за некои современи примери на оние кои оѕвиле на истиот повик.`

**Заклучок**

Бог го повикал Аврама да стапи во посебен однос со Него – однос кој на светот ќе му го открие планот на спасението.