---
title:  Искуство
date:   23/04/2021
---

#### Бог секогаш има начин

_од Ендру Мек Чесни, адвентистичка мисија_

Давид никогаш не се грижел за Бога сè додека не го изгубил бизнисот во тешката судска битка против својот најдобар пријател. Се чинело дека сета надеж е изгубена. Одлучил да студира теологија на адвентистичкиот колеџ на Филипините.

Со оваа одлука Давид, кој израснал во богато семејство, немал желба ниту цел да стане проповедник. Тој едноставно сакал да добие подобро разбирање за Бога. Давид се преселил од својата атеистичка татковина на Филипините. Заради неговата лична безбедност, Адвентистичката мисија нема да го идентификува Давид со неговото целосно име и нема да се дадат некои други детали за него.

После неколку месеци студии по теологија, Давид сè уште се прашувал дали би имал иднина кога ќе се приклучи на задолжителната, едномесечна евангелистичка кампања, задолжителен дел од неговото образование. На евангелизацијата, тој проповедал неколку вечери и имал разговари лице в лице со некои од присутните. Една учителка му рекла дека таа копнеела да се крсти веќе многу години, но стравувала дека нејзиниот сопруг ќе ја убие ако постане христијанка. На нејзино барање, Давид започнал со библиски часови. Најпосле, таа била крстена.

„Не се плашиш дека сопругот ќе те убие?“ прашал Давид по крштевањето.
<br>
„Може да ме убие“, одговорила жената. „Но, јас сепак сакав да се крстам“.

Давид бил зачуден од нејзината вера наспроти смртта. Никогаш не видел таква вера. Нејзиниот сопруг не ја убил.

Давид се спријателил и со едно момче кое доаѓало секоја вечер и исто така сакало да се крсти. Давид отишол во куќата на момчето за да побара дозвола, но родителите на момчето, кои припаѓале на друга христијанска деноминација, го одвратиле. Давид ги посетил многу пати, но родителите не сакале да попуштат.

Шест месеци подоцна, еден адвентистички пастор го побарал Давид на колеџот за да му раскаже една необична приказна: Во црквата на пасторот една сабота се појавило едно четиричлено семејство и побарало да се крсти. Тој ги испитал родителите, синот и ќерката за нивното познавање на Библијата и увидел дека го разбираат верувањето на црквата. Но, тој не можел да разбере како тие толку добро ја познаваат Библијата. Никој од локалните членови на црквата не го познавал семејството и никој не им давал библиски часови.

Најпосле, пасторот ги прашал: „Како слушнавте за адвентистичката црква?“ „Во нашиот град се одржа евангелизација пред шест месеци“, рекол таткото. „Еден странец доаѓаше во нашата куќа многу пати да зборува за нашиот син, кој сакаше да се крсти. Ние силно се спротивставивме на неговото крштевање. Но, по шест месеци разгледување, целото наше семејство одлучи да се приклучи на црквата“.

Давид не можел да поверува што слуша. Сфатил дека Бог секогаш има начин, дури и кога сè изгледа безнадежно. Тој му го предал своето срце на Исус и постанал пастор.

„Мојот живот беше едно патување“, вели тој. "Научив да му верувам на Бога и да работам за Него “.