---
title: Вечен завет
date: 17/04/2021
---

### Прочитајте ги библиските текстови:
2. Мојсеева 3,14; 1. Мојсеева 17,1-6; 1. Мојсеева 41,45; Даниел 1,7; 1. Мојсеева 15,7-18; 1. Мојсеева 17,1-14; Откровение 14,6.7.

> <p>Запомнете го стихот</p>
> „И ќе го поставам заветот Мој меѓу Мене и тебе и меѓу твоите потомци по тебе во нивните родови; ќе направам завет вечен, и ќе ти бидам Бог тебе и на потомците твои по тебе“ (1. Мојсеева 17,7).

Кој од нас не се сеќава како во детството се случувало да нè совлада некоја тешка болест, можеби воспаление на белите дробови, кое се заканувало да прерасне во нешто полошо? Кога сме се буделе среде ноќ во долгите ноќи, треперејќи од треска, сме гледале како нашиот татко или мајка седат покрај креветот на слабата светлина од ноќната ламба.

Токму така, во преносна, човечка смисла, Бог седел покрај креветот на светот заболен од гревот, додека моралната темнина станувала сè погуста во вековите по Потопот. Од таа причина, тој го повикал Аврам и направил план да формира народ преку тој верен слуга, народ на кој ќе може да му го довери знаењето за себе и да му дарува спасение.

Така, Бог влегол во заветен однос со Аврам и со неговите потомци, што уште подетално го открива божествениот план за спасение на човештвото од последиците на гревот. Господ немал намера да го остави својот свет без надзор и грижа што толку многу му биле потребни. Оваа седмица ќе разгледаме уште неколку заветни ветувања.

**Резиме**

*Како гласело Божјето име? Што значи тоа? Кое е значењето на името што Бог го користел за да му се претстави на Аврам? Кои имиња ги користел за да се претстави себеси? Зошто Бог го сменил името на Аврам во Авраам? Зошто имињата се важни? Кои услови, или обврски, биле поврзани со тој завет?*