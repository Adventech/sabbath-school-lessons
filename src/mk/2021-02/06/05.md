---
title: Одмори се
date: 05/05/2021
---

И покрај тоа што Израел го повторил циклусот на отпадништво, божествени судови и покајание, каква надеж наоѓаме во следниве текстови? `Исаија 4,3` `Михеј 4,6.7` `Софонија 3,12.13`

Иако Божјиот план за древниот Израел бил нарушен од непослушноста на народот, тој никогаш не бил целосно спречен. Меѓу плевелот сè уште растат некои цвеќиња. Многу од старозаветните пророци зборувале за тој верен остаток, кој Бог ќе го собере за себе како прекрасен букет.

Божјата цел во создавањето и зачувувањето на верниот остаток била истата што ја имал за целиот Израел – да го искористи како негова божествено поставено орудие. „И тие ќе им ја објават на народите славата Моја“ (Исаија 66,19). На овој начин и другите би им се придружиле на верните и би доаѓале „да се поклонат на Царот, на Господ Саваот“ (Захарија 14,16). Според тоа, колку и да станува лоша ситуацијата, Бог секогаш има некои верни луѓе кои, и покрај отпадништвото во редовите на Божјиот избран народ, ќе го зачува својот повик и избор (2. Петрово 1,10). Накратко, какви било пропусти да направи народот како целина, секогаш ќе има такви што ќе настојуваат, најдобро што можат, да ја одржат својата страна на заветот (види, на пример, 1. Цареви 19,14-18). И иако тие можеби и самите страдаат со својот народ (како во случајот со прогонство од земјата), сепак ќе го доживеат конечното и славно исполнување на заветното ветување, кое се однесува на вечниот живот.

`Прочитајте го текстот Јован 10,27.28. Што кажува Исус тука? Применете ги Неговите зборови и ветувањата содржани во нив на ситуацијата со отпадот во древниот Израел. Како овие зборови ни помагаат да го објасниме постоењето на верен остаток?`

Пред неколку години, една млада жена целосно се откажала од својата вера, главно затоа што била обесхрабрена од гревот, отпадништвото и лицемерието што ги видела во нејзината локална црква. „Овие луѓе не се вистински христијани“, рекла таа, користејќи го тоа како оправдување за да се откаже од сè. Врз основа на принципите што ги проучувавме денес, одговорете зошто нејзиниот изговор е толку неубедлив?