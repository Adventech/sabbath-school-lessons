---
title: Потомците на Аврам
date: 01/05/2021
---

### Прочитајте ги библиските текстови:
Езекиел 16,8; 5. Мојсеева 28,1.15; Еремија 11,8; 1. Мојсеева 6,5; Јован 10,27.28; Галатјани 3,26-29; Римјаните 4,16.17.

> <p>Запомнете го стихот</p>
> „Но вие сте избран род, царско свештенство, свет народ, луѓе придобиени за да ги возвестите совршенствата на Оној Кој ве повикал од темнина во Својата чудесна светлина“ (1. Петрово 2,9).

Во еден мал град, часовникот во излогот на златарницата запрел еден ден во петнаесет до девет. Многу од жителите на градот зависеле од тој часовник за да го знаат точното време. Тоа утро, вработените мажи и жени погледнале низ излогот и виделе дека е само петнаесет до девет. Децата на патот до училиште се изненадиле кога виделе дека има уште многу време за шетање. Многумина тоа утро задоцниле бидејќи малиот часовник во излогот на златарницата запрел“ (C. L. Paddock, God’s Minutes; Nashville, ТN: Southern Publishing Association, 1965, p. 244, адаптирано).

Колку соодветна илустрација за неуспехот на древниот Израел. Господ ги поставил „среде народи“ (Езекиел 5,5) – на стратешка крстосница меѓу три континенти (Африка, Европа и Азија). Тие требало да бидат духовен „часовник“ за овој свет.

Но Израел, како часовникот во излогот на златарницата, во извесна смисла, запрел. Сепак, тоа не бил целосен неуспех, бидејќи и тогаш, како и денес, Бог го имал својот верен остаток. Во фокусот на нашето проучување за оваа седмица ќе биде идентитетот и улогата на вистинскиот Божји Израел во секое време, вклучувајќи го и нашето.

**Резиме**

*Кои заветни ветувања му ги дал Господ на Израел? Кои услови оделе со нив? Колку успешно народот ги исполнил тие ветувања? Што се случувало кога биле непослушни?*