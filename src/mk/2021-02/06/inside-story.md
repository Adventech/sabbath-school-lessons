---
title:  Искуство
date:   07/05/2021
---

#### Секој чекор од патот

_од Ендру Мек Чесни, адвентистичка мисија_

Д-р Хернандо Диаз бил очаен. Тој повеќе не работел како лекар веќе две години поради болеста на неговиот двегодишен син. Му требале куќа и работа.

Хернандо се преселил заедно со своето семејство од нивниот роден град (северна Колумбија) во Меделин, втор по големина град во земјата, со надеж дека ќе најде болница за лекување на проблемот со бубрезите на неговиот син Самоил. Но, после една година живеење во болницата, им требала куќа за Самоил; неговата сопруга Ерика; и нивниот постар 11-годишен син Имер. Ништо не изгледало прифатливо во близината на болницата. Тој се помолил и нашол куќа чиј сопственик изнајмувал соби за студенти. Тој побарал соба од него.

„Имам само една празна соба, а еден студент веќе плати за неа“, рекол сопственикот. „Гледај“, рекол Хернандо. „Бог ме доведе овде затоа што навистина ми треба таа просторија“. Сопственикот му ја дал просторијата без да плаќа кирија за шест месеци.

Со тој љубезен гест од сопственикот, Хернандо бил сигурен дека Бог го води. Имер живеел со роднини во друг град една година и Хернандо сакал да го запише во некое христијанско училиште кое би се наоѓало во близина на болницата. Рецепционерката од болницата слушнала за неговата потрага. „Знам добро христијанско училиште во близина“, рекла таа. „Мојата внука студираше таму. Тоа школо е адвентистичко“.

Хернандо не бил запознаен со Адвентистичката црква. Но, бил импресиониран од училиштето кога го посетил и Имер започнал со часови таму. Наскоро во првата учебна година, Имер ја известил својата наставничка дека неговиот татко бил лекар. „Кажете му да ми го даде своето резиме за да можам да го доставам во адвентистичката клиника“, рекла наставничката.

Таа знаела дека адвентистичкиот медицинскиот центар во кампусот на адвентистичкиот универзитет во Колумбија е во потрага по лекар.

Имер му кажал на својот татко, а Хернандо и го дал своето резиме на наставничката. „Сакам да работам, но не можам, затоа што треба да бидам со моето бебе“, рекол тој. „Не грижи се“, рекла наставничката. „Само појави се на интервјуто“.

Кога клиниката го повикала на интервју, Хернандо ја објаснил неговата потреба за флексибилно работно време. Бил вработен веднаш. „Ќе работиш по твојот распоред“, рекол директорот, додавајќи дека може и да му помогне околу документите на Самоил.

Благодарен, Хернандо се приклучил на тимот во клиниката. Тој се запознал со адвентистичката вера и ја прифатил поканата да присуствува во црква. Неговото разбирање за Божјата љубов растело. „Адвентистите беа гостопримливи, скромни и искрено заинтересирани да ми помогнат“, вели тој. „Јас го донесов моето семејство во црква“.

Хернандо и неговото семејство се крстиле во Адвентистичката црква. Денес, Самоил е здраво осумгодишно момче, а Хернандо работи со полно работно време во адвентистичкиот медицински центар, каде што има доведено повеќе од 100 пациенти и други до Христа преку неговото лично сведоштво. Хернандо верува дека Господ го водел на секој чекор од неговиот пат. „Другите болници не би вработиле некој како мене“, вели тој. „Беше чудо што бев вработен од адвентистичката клиника“.