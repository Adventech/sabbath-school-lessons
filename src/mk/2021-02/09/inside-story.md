---
title:  Искуство
date:   28/05/2021
---

#### Расплаканиот уметник за тетоважи

_од Ендру Мек Чесни, адвентистичка мисија_ 

Д-р Хернандо Диаз му помагал на еден пациент во адвентистичкиот медицински центар во Меделин, Колумбија, кога го преплашила нечија сенка на вратата од неговата канцеларија. Тоа бил некој избричен (ќелав) човек, целиот покриен со експлицитни тетоважи. Тетоважите формирале црно-сина мрежа над неговата главата и ги покриваале неговите раце и дланки. 

„Сега е мојот ред кај тебе“, рекол човекот. „Ве молам почекајте го вашиот ред“, рекол Хернандо

Неколку минути подоцна, човекот влегол во канцеларијата и веднаш се расплакал. Големиот и крупен маж плачел како бебе. Хернандо ја погледнал документацијата за човекот. Таму пишувало дека е ХИВ позитивен. „Не сакам да имам ХИВ“, рекол човекот со солзи кои течеле по неговите тетовирани образи. 

"Што се случило?" - прашал Хернандо. "Со што се занимаваш?" „Јас сум уметник за тетоважи, а телото е моето платно за сликање“, рекол човекот. „Како се зарази со ХИВ?“ Човекот рекол дека се здобил со ХИВ преку својата работа. „Но, јас не сакам да имам ХИВ“, рекол тој. „Не сакам да умрам“. „Има некој што може да те излекува“, рекол Хернандо. „Знам дека можеби не веруваш во Бога, но Тој може да ти помогне“. Човекот признал дека е атеист. Но, бил подготвен да размисли за оваа понуда. „Дали сакаш да се помолам за тебе?“ - рекол Хернандо. "Дали сакаш да го прифатиш Исуса за свој Спасител?“ „Да“, рекол човекот плачејќи.

Хернандо го водел човекот низ молитвата на грешникот. Кога човекот на крајот го изговорил Името на Исус, паднал на подот.

Хернандо го испратил уметникот за тетоважи на втор тест за ХИВ. Следната недела, човекот се вратил со среќна насмевка на лицето. „Немам ХИВ“, рекол тој. „Сакам да Му се заблагодарам на Бога и на тебе затоа што Бог ме исцели“. 

Следното тестирање било со чиста здравствена состојба. Тој сметал дека неговиот ХИВ-негативен статус е чудо од Бога. 

Неколку месеци подоцна, Хернандо и неговата сопруга Ерика, купувале во трговскиот центар, кога слушнале како некој вика: „Докторе! Докторе!“ Уметникот за тетоважи истрчал кон Хернандо и го кренал во прегратка. Тој го славел Бога што направил чудо во неговиот живот.

Овој човек кој доживеал здравствено чудо е еден од десетиците луѓе кои Хернандо, 60-годишен адвентист лекар, ги довел кај Исус. Хернандо служи во адвентистичкиот медицински центар во кампусот на адвентистичкиот Колумбиски универзитет во Меделин.