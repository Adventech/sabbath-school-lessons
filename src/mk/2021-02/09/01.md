---
title: Знак на заветот
date: 22/05/2021
---

### Прочитајте ги библиските текстови:
1. Мојсеева 2,2.3; 2. Мојсеева 20,11; 2. Мојсеева 16; Евреите 4,1-4; 2. Мојсеева 31,12-17; 5. Мојсеева 5,14.

> <p>Запомнете го стихот</p>
> „Затоа синовите израелски нека ги пазат саботите, празнувајќи ги во родовите свои како вечен завет“ (2. Мојсеева 31,16).

Седмиот ден, сабота, е како клинец што – Бам! – со непогрешлива правилност, секоја седмица нè враќа на основата на сè што сме или би можеле да бидеме. Ние сме толку зафатени, трчаме ваму-таму, трошиме пари, заработуваме пари, одиме овде, таму, насекаде, а потоа – Бам! – доаѓа саботата и повторно нè зацврстува за нашиот темел, за почетната точка на сè што следи, затоа што сè што ни значи нешто, постои само затоа што Бог, за почеток, нè создал нас и сè друго.

Со непогрешлива регуларност и без исклучок, саботата тивко наѕира над хоризонтот и навлегува во секоја пукнатина од нашиот живот. Тоа нè потсетува дека секој процеп и пукнатина му припаѓа на нашиот Создател, Оној што нè поставил тука, Оној кој „на почетокот“ ги создал небото и земјата, чин што останува непобитен темел на сите христијански верувања и чиј седми ден е сабота – Бам! – непобитен, ненаметлив и неизбежен знак.

Оваа седмица ќе го разгледаме тој знак во контекст на заветот од Синај.

**Резиме**

*Од каде потекнува саботата? Што докажува дека саботата постоела пред Синај? Што ја прави саботата толку соодветен знак на заветот?*