---
title: За натамошно проучување
date: 28/05/2021
---

Во книгата *Патријарси и пророци* од Елена Вајт, прочитајте ја главата со наслов „Од Црвеното Море до Синај“, стр. 295-297 оригинал. Ако сте во можност, прочитајте го следново: Еllеn G. Whitе, Тhе SDА Bible Commentary, vol. 7 pp. 968-970; Теstimonies for the Church, vol. 6, „Тhе Оbservance of the Sabbath“, pp. 349 – 351.

Десетте заповеди темелно и сеопфатно ги дефинираат односите Бог-човек и човек-човек. Заповедта во центарот на Декалогот е заповедта за саботата. Таа на посебен начин го открива идентитетот на Господарот на саботата и укажува на степенот на Неговиот авторитет и сопственост. Забележете ги следниве два аспекта: (1) идентитетот на Божеството – Јахве (Господ), кој е Творец (2. Мојсеева 20,11; 2. Мојсеева 31,17), и кој заради тоа зазема единствена положба; (2) опсегот обемот на Неговата сопственост и власт – небото,земјата, морето и сè што е во нив (2. Мојсеева 20,11; спореди 2. Мојсеева 31,17). Врз основа на овие два аспекта, гледаме дека заповедта за сабота има карактеристики типични за печатите што се користеле при склучување на древните блискоисточни меѓународни договори. Овие печати обично биле втиснувани во центарот на документот, а исто така содржеле: (1) идентитетот на нивното божество (обично некој пагански бог) и (2) обемот на неговата сопственост и авторитет (обично географска област во одредени граници).

„Посветувањето со Духот ја поставува граничната линија меѓу оние кои го имаат Божјиот печат и оние кои го празнуваат лажниот ден на одмор. Кога ќе дојде тој испит, јасно ќе се покаже кој е белегот на ѕверот. Тоа е празнувањето на неделата ...

Бог го определил седмиот ден како своја сабота. (Цитиран текст од 2. Мојсеева 31,13.17.16). На тој начин е подвлечена разликата меѓу верните и неверните. Оние кои сакаат да го имаат Божјиот печат на своето чело, мора да ја празнуваат саботата од четвртата заповед“ (Еllеn G. Whitе, *Тhе SDА Bible Commentary*, vol. 7, pp. 980, 981).

**Прашања за разговор**

`1. Прочитајте го стихот 3. Мојсеева 19,30. Забележете како тој го поврзува светилиштето со саботата. Со оглед на она што досега го научивме за тоа што означува сабота, како да објасниме зошто оваа поврзаност има толку многу смисла?`

`2. Поставете си го прашањето: Дали празнувањето на саботата го зајакна моето одење со Господа? Ако не, какви промени можете да внесете?`

**Заклучок**

Саботата е заветен знак што се протега до времето кога планот на спасението ќе биде завршен. Таа упатува и назад на Создавањето, а како знак на заветот на милоста, го насочува нашето внимание кон конечното обновување, кога Бог повторно ќе создаде сè ново.