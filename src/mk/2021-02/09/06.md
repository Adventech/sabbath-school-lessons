---
title: Потсетување на саботата 
date: 27/05/2021
---

**„Помни го саботниот ден, за да го празнуваш“ (2. Мојсеева 20,8).**

Саботата била знак кој човекот требало да го „помни“. Употребата на зборот „помни“ може да послужи за различни цели. Прво, да се запамети нешто значи да се погледне назад, да се наврати на минатото. Во тој случај, саботата ни укажува на „фиат создавањето“ (фиат / латински / – „нека биде“), чија кулминација било воспоставувањето на саботата како седмичен ден за одмор и посебно заедништво со Бога.

`Заповедта да помниме се однесува и на сегашноста. Ние не само што треба да ја „помниме“ саботата (2. Мојсеева 20,8), туку исто така треба да ја „празнуваме“ и „да ја држиме“ (види 5. Мојсеева 5,12). Значи, саботата е важна за нас и во сегашноста.`

Конечно, споменот на саботата нè насочува да гледаме напред – кон иднината. Оној што се сеќава да ја држи саботата, има ветувачка, богата и смисловна иднина со Господарот на саботата. Тој останува во заветниот однос затоа што останува во Господа. И повторно, кога ќе сфатиме дека заветот го претставува односот меѓу Бог и човештвото, саботата, која може многу да придонесе за зајакнувањето на тој однос, добива посебно значење. Навистина, сеќавајќи се на Создавањето и на Создателот, Божјиот народ исто така се потсетува и на милостивите Божји дела на спасението (види 1. Мојсеева 5,14, во која саботата, во овој контекст, се смета за знак на избавувањето од Египет, симбол на конечното избавување што го наоѓаме во Бога). Создавањето и обновувањето (новото создавање) формираат целина. Првото го овозможува второто. Саботата е знак кој ја пренесува пораката дека Бог е Создател на светот и Основач на нашето спасение.

„Со празнувањето на саботата, ние покажуваме дека сме Негов народ. Неговата Реч ја прогласува саботата за знак врз основа на кој се препознава народот што ги држи заповедите ... Оние што го држат Божјиот закон, ќе бидат едно со Него во големата борба што започнала на небото меѓу Бога и сатаната“ (Еllеn G. Whitе, *Selected Меssаgеs*, book 2, p. 160).

`Размислете за оваа изјава на слугинката Господова. Што е тоа во врска со саботата што овозможува да се препознае „народот што ги држи заповедите“, можеби дури и повеќе од која било друга заповед?`