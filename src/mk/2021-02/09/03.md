---
title: Саботата пред Синај
date: 24/05/2021
---

**„А тој им рече: „Еве што кажа Господ – утре е сабота, ден за одмор посветен на Господ; што ќе печете – печете, и што треба да варите – варете денес; а што ќе преостане, соберете го и чувајте го за утре!“ (2. Мојсеева 16,23).**

`Прочитајте го целиот текст на 2. Мојсеева 16 – приказната за маната обезбедена за Израел во пустината пред Синај. Забележете што открива овој текст:`

1. Само редовна порција мана можела да се користи секој ден, но шестиот ден требало да се собере двојна порција. 2. Маната не била давана воопшто во саботата. 3. Дополнителната порција мана потребна за сабота би се зачувала од шестиот ден и не се расипувала, додека во другите денови не можела да се сочува за следниот ден.

`Што открива овој извештај за светоста на саботата пред донесувањето на законот од Синај? (Види 2. Мојсеева 16,23-28)`

„Всушност, изедначувајќи ја саботата со седмиот ден, тврдењето дека Господ им ја дал на Израелците саботата, извештајот дека народот, според Божјата наредба, се одморал во седмиот ден – сето ова непогрешливо укажува на праисконското (при создавањето) воспоставување на саботата“ (G. F. Wаterman, Тhе Zondervan Pictorial Encyclopedia of the Bible, v. 5, p. 184.).

Шеснаесеттата глава од 2. Мојсеева (2. Мојсеева 16) кажува многу повеќе за саботата отколку што изгледа на прв поглед. Забележете што нè учи:

1. Кој ден е денот на подготовка за сабота? 2. Кој ден во седмицата е сабота? 3. Од каде потекнува саботата? 4. Каков ден треба да биде саботата? 5. Дали саботата е ден на пост? 6. Дали саботата е тест на лојалност кон Бога?

`Во колкава мера вашето разбирање на саботата денес се согласува со она што нè учи 2. Мојсеева 16?`