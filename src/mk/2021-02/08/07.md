---
title: За натамошно проучување
date: 21/05/2021
---

Во книгата *Копнежот на вековите* од Елена Вајт прочитајте ја главата со наслов „Судир“, стр. 607, 608 оригинал, и во книгата *Патријарси и пророци*, главата под наслов „Законот и заветот“, стр. 363-373 оригинал.

`Како текстот Матеј 22,34-40 ни помага подобро да го разбереме (1) местото и значењето на Божјиот закон во рамките на Неговиот завет и (2) идејата дека заветот е синоним за односот?`

„Првенствено, мора да постои љубов во срцето за да може човекот, со Христовата сила и благодат, да почне да се придржува кон прописите на Божјиот закон (споредeте со Римјаните 8,3.4). Послушноста без љубов е подеднакво невозможна и безвредна. Но, таму каде што е присутна љубовта, лицето автоматски ќе почне да го уредува својот живот во согласност со Божјата волја изразена преку Неговите заповеди“ (Тhе SDА Bible Commentary, vol. 5, p. 484).

„Во прописите на својот свет закон Бог дал совршени животни правила и рекол дека тој закон ќе биде задолжителен за човечките суштества до крајот на светот без измена на ниту една буква или една цртичка. Христос дошол тој закон да го стори голем и славен. Тој покажал дека законот е основан врз силните темели на љубовта кон Бога и кон човекот и дека во послушноста кон неговите прописи лежи целокупната должност на човекот. Со својот живот на земјата Христос бил совршен пример на покорност на Божјиот закон. Во својата беседа на гората Тој покажал дека неговата задолжителност не се однесува само на постапките што се гледаат надворешно, туку се протега и на мислите и на намерите на срцето. Законот, ако му се покоруваме, бара од нас“ (Елена Вајт, *Делата на апостолите*, стр. 505 оригинал).

**Прашања за разговор**

`1. Зошто нишката на љубовта, во однос на јажето на стравот, има поголема моќ да ги привлече луѓето кон Бога?`

`2. Зошто е заповедта: „Возљуби Го Господа, својот Бог, со сето свое срце, и со сета своја душа, и со сиот свој разум“ (Матеј 22,37) – прва и најголема заповед?`

`3. Симон Веј во една пригода напишала: „Редот е прва од сите потреби“ (Quoted in Russell Kirk, The Roots of American Order [Wаshington, D.C.: Regnery Gateway, 1992], p. 3). Како ги разбирате нејзините зборови во контекст на поуката за оваа седмица, особено во однос на поимот закон?`

**Заклучок**

Божјиот закон бил составен дел од заветот. Да, тоа бил вистински завет на милоста. Меѓутоа, благодатта никогаш не ја укинува потребата од закон. Напротив, законот е средство со кое се изразува и манифестира милоста во животот на оние што ја примаат.
