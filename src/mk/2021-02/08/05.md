---
title: Постојаноста на Божјиот закон
date: 19/05/2021
---

`За која вистина за Бога учиме, од присуството на Божјиот закон во рамките на заветниот однос, а се однесува на Неговата суштинска природа? Малахија 3,6; Јаков 1,17.`

Божјиот закон е устен и пишан извор на Неговата волја (споредете Псалми 40,8). Бидејќи претставува препис на Неговиот карактер, Неговото присуство во рамките на заветот нè уверува во Божјата постојаност и верност. Иако не секогаш можеме да проникнеме во делувањето на Неговото провидение, сепак знаеме дека Тој е достоен за доверба. Со неговиот универзум владеат непроменливи морални и физички закони. Тоа е факт што ни дава вистинска слобода и сигурност.

„Увереноста дека Бог е достоен за доверба и дека можеме да се потпреме на Него се заснова на фактот дека Тој е Бог на законот. Неговата волја и Неговиот закон се едно. Бог вели дека она што е исправно она што е исправно затоа што тоа ги опишува најдобрите можни односи. Затоа, Божјиот закон никогаш не е произволен ниту подложен на каприци и вообразеност. Тоа е нешто што е најтрајно во вселената“ (Wаlter R. Bеаch, Dimensions in Salvation; Wаshington, D.C.: Review and Herald Publishing Association, 1963, p. 143).

`Ако Божјиот закон не може да го спаси човекот од гревот, зошто Бог го направил дел од заветот? (Совет: видете Амос 3,3)`

Односот бара договор и слога. Бидејќи Бог не е само Творец на светот, туку и негов морален Владетел, од пресудна важност за среќата на Неговите создадени, интелигентни суштества е да живеат во хармонија со Него. Божјиот закон, изразот на Неговата волја, според тоа, е основата на Неговото владеење. Тоа природно станува норма или обврска на заветниот договор и однос. Неговата цел не е да спаси, туку да ја дефинира нашата должност кон Бога (од 1-та до 4-та заповед) и кон ближните (од 5-та до 10-та заповед). Со други зборови, тој го покажува начинот на кој Бог замислил неговите деца да живеат според заветот, заради нивната среќа и благосостојба. Тој го спречувал Израел да го замени со друга филозофија како начин на живот. Целта на заветниот однос била, и сè уште е, да го донесе верникот, преку Божјата преобразувачка благодат, во хармонија со неговата волја и со неговиот карактер.

`Погледнете околу вас. Зар не ги гледате катастрофалните последици од беззаконието? Зар не ја гледате, дури и во вашиот живот, штетата предизвикана од кршењето на Божјиот закон? Како овие факти ни потврдуваат дека Божјиот закон е добар и дека треба да биде клучен дел од нашиот однос со Него?`