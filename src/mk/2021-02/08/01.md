---
title: Заветниот закон
date: 15/05/2021
---

### Прочитајте ги библиските текстови:
2. Мојсеева 3,14; 1. Мојсеева 17,1-6; 1. Мојсеева 41,45; Даниел 1,7; 1. Мојсеева 15,7-18; 1. Мојсеева 17,1-14; Откровение 14,6.7.

> <p>Запомнете го стихот</p>
> „И така, знај дека Господ, твојот Бог, е Бог верен, Кој го пази Својот завет и има милост кон оние што Го сакаат и ги извршуваат заповедите Негови до илјада поколенија“ (5. Мојсеева 7,9).

Еден од важните изрази во Псалми 23 укажува на тоа каде Бог сака да нè води. „Ме води по *патот на правдата* заради името Свое“, изјавува Давид во 3. стих (Псалми 23,3). Поради својата морална исправност, Бог никогаш нема да нè поведе по погрешен пат. Тој ќе ни обезбеди безбедни патеки за нашето духовно одење низ животот.

Кој е тој безбеден пат и „пат на правдата“? Писателот на еден друг псалм одговара на ова прашање преку молитва: „Упати ме на *патеката на Твоите заповеди*, зашто многу ја засакав“ (Псалми 119,35). „Зашто сите Твои заповеди се праведни“ (Псалми 119,172). Божјиот закон е сигурен, цврста патека што води низ опасното мочуриште на човековото постоење.

Нашата поука за оваа седмица се фокусира на Божјиот закон и на неговото место во заветот на Синај.

**Резиме**

*Што значело избирањето на Израел? Какви паралели постојат меѓу избирањето на Израел и избирањето на нас денес? Колку законот бил важен за заветот? Дали заветот доаѓа безусловно? Зошто послушноста е толку важен составен дел на заветниот однос?*
