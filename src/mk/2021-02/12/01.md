---
title: Заветна вера
date: 12/06/2021
---

### Прочитајте ги библиските текстови:
Галатјани 6,14; Римјаните 6,23; 1. Јованово 5,11.13; Римјаните 4,1-7; 3. Мојсеева 7,18; 3. Мојсеева 17,1-4; Римјаните 5,1.

> <p>Запомнете го стихот</p>
> „А дека преку Законот никој не се оправдува пред Бога, се знае, зашто „Праведниот ќе живее преку верата“ (Галатјани 3,11).

Околу седум века пред Христа, поетот Хомер ја напишал Одисеја, приказната за големиот воин Одисеј, кој по Тројанската војна во која го ограбил градот Троја, тргнал на десетгодишно патување во обид да се врати во својата родна Итака. Патувањето траело толку долго, бидејќи тој се соочувал со бродоломи, немири, бури, чудовишта и други препреки што го спречиле да ја достигне својата цел. Конечно, откако заклучиле дека Одисеј претрпел доволно, боговите му дозволиле на тој уморен воин да се врати во својот дом и кај своето семејство. Преку неговите неволји, се согласиле тие, тој се искупил за своите грешки.

Во извесна смисла, и ние, како Одисеј, се наоѓаме на долго патување до нашиот дом. Клучната разлика, меѓутоа, се состои во тоа што ние, за разлика од Одисеј, никогаш не можеме да „страдаме доволно“ за да го заслужиме нашето враќање. Оддалеченоста меѓу небото и земјата е преголема за да можеме да се искупиме за своите грешки. Ако стигнеме дома, тоа ќе биде само благодарение на Божјата благодат.

**Резиме**

*Зошто спасението мора да биде дар? Зошто само Некој еднаков на Бога можел да ги откупи нашите души? Што е тоа што Аврама го прави толку добар претставник на верата? Што значи тоа дека правдата ни се „припишува“ или „засметува“? Како можеме да ги присвоиме ветувањата и надежта што ни ги дава Крстот?*