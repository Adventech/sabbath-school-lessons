---
title: За натамошно проучување
date: 18/06/2021
---

„Единствениот начин на кој тој (грешникот) може да постигне правда е преку верата. Со вера тој може да му ги принесе на Бога Христовите заслуги и Господ ќе ја припише послушноста на неговиот Син во извештајот на грешникот. Христовата праведност се прифаќа наместо човековите недостатоци, а Бог ја прифаќа и ја оправдува душата која се кае и верува, кон неа се однесува како да е праведна и ја сака како што го сака својот Син. На овој начин, верата се засметува како праведност“ (Еllen G. Whitе, *Selected Messages*, book 1, p. 367).

„Кога ќе го прифатиме Христа за свој Спасител преку покајание и вера, Господ ни ги простува нашите гревови и ја укинува казната предвидена за кршење на законот. Грешникот тогаш стои пред Бога како праведна личност, се здобива со наклонетоста на небото и преку Духот влегува во заедништво со Отецот и Синот.

Тогаш треба да се заврши само уште едно дело, а тоа има развојна природа. Душата треба да се посвети со вистината. И тоа, исто така, се остварува преку верата. Бидејќи карактерот може да се преобрази само со Христовата благодат што ја примаме со вера“ (Еllen G. Whitе, *Selected Мessages*, book 3, p. 191).

**Прашања за разговор**

`1. Која разлика се прави меѓу живата и мртвата вера? (Јаков 2,17.18). Како Павле ја опишува живата вера? (Римјаните 16,26) Кој клучен збор ни помага да откриеме што бара верата?`

`2. Како одговарате на тврдењето (во кое има одредени логички доследности) дека, ако се спасуваме само врз основа на засметаната правда, а не поради правдата што постои во нас, тогаш не е важно што и како правиме?`

`3. „Ние сме прифатени од Бога и тоа ни е обезбедено само преку Неговиот возљубен Син, а добрите дела се само резултат на делувањето на Неговата љубов која ги простува гревовите. Ние не сме ги заслужиле и тие не ни се признаваат како нешто врз основа на кое би можеле да тврдиме дека имаме удел во спасението на нашата душа ... Тој (верникот) не може да ги наведе своите добри дела во прилог на спасението на неговата сопствена душа“ (Еllen G. Whitе, *Selected Messages*, book 3, p. 199). Имајќи ја предвид таа изјава на Елена Вајт, зошто добрите дела се толку важен дел од христијанското искуство?`

**Заклучок**

Стариот и новиот завет: Исус го платил нашиот долг според законот, за да можеме да стоиме како праведни пред Бога.