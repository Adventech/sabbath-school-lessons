---
title: Потпирајќи се на ветувањата 
date: 17/06/2021
---

Постои приказна за прочуениот кардинал Белармино, голем католички апологет, кој целиот свој живот се борел против пораката за оправдување само врз основа на засметаната праведност. Додека лежел на смртната постела, му биле доведени распетија и реликвии за да му дадат утеха и охрабрување пред смртта. Но, Белармино рекол: „Носете го. Мислам дека е побезбедно да се потпреме на Христовите заслуги“.

Зашто, како што се приближува крајот на животот на многу луѓе, тие гледаат наназад и согледуваат колку се напразни, суетни и бескорисни сите нивни обиди да го заслужат спасението пред светиот Бог и колку им е потребна Христовата праведност.

Сепак, добрата вест е дека не мора да чекаме да ни се приближи смртта за да ја најдеме сигурноста во Господа. Целиот завет се заснова на Божјите верни ветувања во овој момент, кои Тој ни ги дава токму сега, кои уште сега можат да го подобрат нашиот живот.

Побарајте ги следните стихови и одговорете на прашањето што се наоѓа крај секој од нив во контекст на развојот, зачувувањето и зајакнувањето на вашиот заветен однос со Бога:

`Псалми 34,8 (како можете да ја искусите Божјата добрина?)`

`Матеј 11,30 (Во она што Христос го остварил за нас, што е тоа што го прави тој јарем поблаг?)`

`Римјаните 5,1 (Како се поврзани оправдувањето и мирот?)`

`Филипјаните 2,7.8 (Што сте стекнале од Христовото искуство?)`

`Со молитва, преиспитајте го својот живот и поставете си го прашањето: Што од она што го правам, го зајакнува мојот однос со Бога, а што го нарушува? Кои промени треба да ги направам?`