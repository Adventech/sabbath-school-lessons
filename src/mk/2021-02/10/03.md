---
title: Делото на срцето
date: 31/05/2021
---

Во моментот кога се ближел крајот на јужното Јудино царство, а народот бил одведен во вавилонско ропство, преку пророкот Еремија Бог најавил „нов завет“. Тоа бил првпат тој термин да се спомене во Библијата. Меѓутоа, пред падот на северното царство на десетте израелски племиња (околу сто и педесет години пред времето на Еремија), исто така била спомената идејата за друг завет, овојпат од пророкот Осија (Осија 2,18-20).

`Прочитајте го текстот Осија 2,18-20. Забележете ја паралелата меѓу она што Господ му го кажува на својот народ и она што е кажано во Еремија 31,31-34. Која заедничка слика е употребена овде, и што кажува тоа повторно за основното значење и природата на заветот?`

Во историските моменти кога Божјите планови за Неговиот народ завет биле попречувани од нивниот бунт и неверување, Тој испратил пророци да објават дека заветната историја со Неговите верни не завршила. Колку и да е неверен народот, без оглед на отпадништвото, бунтот и непослушноста меѓу нив, Господ и понатаму објавува дека е подготвен да влезе во заветен однос со сите оние кои се подготвени да се покаат, да послушаат и да се повикаат на Неговите ветувања.

Побарајте ги следниве текстови. Иако заветот не се споменува конкретно во нив, кои елементи ги наоѓаме тука, а претставуваат одраз на начелата на новиот завет?

`• Езекиел 11,19`

`• Езекиел 18,31`

`• Езекиел 36,26`

Господ ќе ни даде „срце, за да знаат дека Јас сум Господ“ (Еремија 24,7). Тој порачува: „Ќе го земам од телото нивно каменото срце и ќе им дадам меснато срце“ (Езекиел 11,19). Бог ќе ни обезбеди „ново срце и нов дух“ (Езекиел 36,26). Тој исто така вели: „Ќе го внесам во вас Мојот дух“ (Езекиел 36,27). Ова Божјо дело е основа на Новиот завет.

`Ако некој ви пријде и ви рече: „Сакам ново срце, сакам да биде напишан законот на моето срце, сакам срце што го познавам Господа – но не знам како да го добијам“, што би му рекле?`