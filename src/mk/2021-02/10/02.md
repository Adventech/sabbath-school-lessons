---
title: Еве настапуваат дни... 
date: 30/05/2021
---

Прочитајте го текстот на Еремија 31,31-34 и одговорете на следниве прашања:

`1. Кој го иницира заветот?`

`2. За чиј закон се работи? Кој е тој закон?`

`3. Кои стихови нагласуваат каков вид меѓусебни односи сака Бог да има со својот народ?`

`4. Кој Божји чин во полза на Неговиот народ е основа на тој заветен однос?`

Јасно е: Новиот завет е нешто што не се разликува многу од стариот завет склучен со Израел на планината Синај. Всушност, проблемот со Синајскиот завет не се огледувал во фактот дека тој бил стар или застарен. Проблемот, всушност, бил во тоа што тој бил прекршен (види Еремија 31,32).

Одговорите на прашањата што ги поставивме на почетокот, а сите се наоѓаат во воведниот текст, покажуваат дека многу аспекти на „стариот завет“ остануваат исти во новиот. „Новиот завет“ е, во извесна смисла, „обновен завет“. Тоа е завршеток, или исполнување на првиот.

`Обратете внимание на последниот дел од текстот Еремија 31,34, во кој Господ вели дека ќе му го прости беззаконието и гревот на својот народ. Иако Господ вели дека ќе го напише законот на нашето срце и ќе го стави во нас, Тој сепак нагласува дека ќе ги прости нашите гревови и беззаконија, кои го кршат законот напишан на нашето срце. Дали забележувате каква било противречност или напнатост меѓу овие тврдења? Ако не, како го објаснувате тоа? Што значи, како што пишува во Римјаните 2,15, да го имате законот напишан во вашето срце? (Матеј 5,17-28)`

`Ако го погледнете воведниот текст за денес, како би можеле да го употребите како одговор на тврдењето дека Десетте заповеди (или, поточно, саботата) се нешто што било укинато со новиот завет? Како, напротив, овој текст може да се искористи како доказ за непроменливоста на законот?`