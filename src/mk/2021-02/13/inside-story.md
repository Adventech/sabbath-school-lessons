---
title:  Искуство
date:   25/06/2021
---

#### Бог е вистински

_од Ендру Мек Чесни, адвентистичка мисија_ 

Кристијан Суарез започнал да користи дрога на 14-годишна возраст во Колумбија.

До 18 години, тој бил навлечен корисник на дрога - и идна рок-ѕвезда после победата која ја освоил на аудиција да се приклучи на една позната рок група. Тој мислел дека го достигнал врвот, свирејќи пред толпа народ на распродадени фудбалски стадиони.

Кога наполнил 21 година, решил да продолжи соло, но неговите соништа пропаднале. После една застрашувачка година препуштен сам на себе, тој останал без пари и дом. Се вратил назад кај неговата мајка. Дрогата изгледала како негово единствено прибежиште.

Кристијан никогаш не верувал во Бога. Но, тажен, осамен и сам дома, ги кренал очите и рекол: „Господи, не те познавам. Јас дури и не верувам во Тебе. Но, ако си вистински, ако навистина постоиш, треба да ми кажеш. Ако ми кажеш: „Јас сум вистински“, ќе те следам тебе“.

Во тој ист момент заѕвонил неговиот мобилен телефон.

„Здраво, дали можам да разговарам со Кристијан Суарез“, рекла една постара жена.
<br>
„Зборуваш со него“, рекол тој. "Како можам да ти помогнам?"
<br>
„Кристијан, јас се јавувам за да ти кажам дека Бог е вистински“, рекла таа.
<br>
Кристијан бил шокиран. Оваа жена ги кажала точните зборови што ги побарал од Бога за да поверува во Него.
<br>
"Како се викаш?" прашал тој.

Тој не го препознал нејзиното име, Нулбија, кога таа му го кажала. Таа рекла дека е 65-годишна сестра на еден од неговите пријатели музичари, Леонардо.
<br>
„Зошто ми ги кажа точно тие зборови?“ - прашал Кристијан.

Таа рекла дека Кристијан го посетил нејзиниот дом за прв пат пред две недели за да го земе нејзиниот брат на проба. Таа ноќ, таа се молела: „Господи, на тој човек му требаш“. Го добила телефонскиот број на Кристијан од нејзиниот брат и по две недели почувствувала дека треба да се јави. Таа се молела: „Господи, искористи ме“ и потоа се јавила.

Кристијан возбудено му се јавил на еден друг пријател, Алфонсо, за да му каже за телефонскиот повик. Алфонсо звучел чудно и го замолил Кристијан да дојде во неговата куќа. Тој го пречекал Кристијан со Библија во раката. Кристијан бил изненаден. Алфонсо никогаш не го спомнал Бог во годините додека биле пријатели. Таа ноќ, Алфонсо му дал темелно библиско проучување за верувањето на адвентистите. На крајот Алфонсо посакал да постане адвентист.

По три месеци, Кристијан бил крстен и чист од конзумирање на дрога. Денес, една деценија подоцна, тој се школува за да стане пастор на адвентистичкиот универзитет во Меделин, Колумбија. Алфонсо исто така се приклучил на Адвентистичката црква.

Кристијан повеќе не се сомнева во Бога. „Ништо не е невозможно за Бога“, вели тој.