---
title: За натамошно проучување
date: 25/06/2021
---

Во книгата *Големата борба* од Елена Вајт прочитајте ја главата со наслов „Божјиот народ е ослободен“ стр. 635-645 оригинал, а во книгата *Патот кон Христа*, главата „Радосни во Господа“, стр. 115-126 оригинал.

„Светиот Божји Син не носел сопствени гревови и жалости. Тој ги носел жалостите на другите, затоа што врз него било ставено беззаконието на сите нас. Преку божественото сочувство, Тој се поврзува со човекот и како претставник на човечкиот род дозволува кон него да се постапува како кон престапник на законот. Тој гледа во бездната на јадот што го отвориле пред нас нашите гревови и нуди да го премости јазот на одвојувањето на човекот од Бога“ (Еllen G. Whitе, *Bible Echo and Signs of the Times*, Аug. 1, 1892).

„Дојди, брате мој, дојди токму таков како што си, грешен и опоганет. Стави го товарот на својата вина врз Исуса и со вера повикај се на Неговите заслуги. Дојди веднаш, додека милоста сè уште трае. Дојди со признавање, во понизност на душата, и Бог великодушно ќе ти прости. Не осмелувај се да ја пренебрегнеш уште една можност. Послушај го гласот на милоста што сега те повикува да станеш од мртвите за да може Христос да те осветли. Секој момент сега како да се поврзува директно со судбината на невидливиот свет. Затоа, не дозволувај гордоста и неверството да те наведат да продолжиш да ја одбиваш понудената милост. Ако го правиш тоа, на крајот ќе останеш да очајуваш: ʼМина жетвата, сврши летото, а ние не се избавивмеʼ“ (Еllen G. Whitе, *Теstinomies for the Church*, vol. 5, p. 353).

**Прашања за разговор**

`1. „Ние се набљудуваме себеси во однос на космосот“, напишал Франциско Хоце Морено, „и свесни сме за нашето незнаење и крајна беспомошност“. Оттука е и нашата несигурност. А како последица на тоа, ние чувствуваме страв“ (Bеtwееn Faith and Reason: Basic Fear and the Human Condition; Nеw Yоrk: Harper & Rоw, Publishers, 1977, p. 7). Споредете ја оваа изјава со онаа што ја проучувавме оваа седмица во Ефесјаните 3,17-19. Разговарајте за разликите меѓу овие две гледишта.`

`2. Бог им ветува радост на оние кои веруваат во Исуса. Дали радоста е иста како и среќата? Дали секогаш треба да бидеме среќни? А ако не сме, дали тоа значи дека нешто не е во ред со нашето христијанско искуство? Што ни открива Исусовиот живот, а ни помага да најдеме одговори на овие прашања?`

`3. Разговарајте за идејата дека треба да бидеме исполнети со сета „полнота Божја“ (Ефесјаните 3,19). Што значи тоа? Како можеме да го искусиме ова во нашиот живот?`

**Заклучок**

Заветот не е само длабок теолошки концепт. Тој ги дефинира параметрите на нашиот спасоносен однос со Христа, однос кој ни дава некои извонредни придимства уште сега, како и при Неговото второ доаѓање.