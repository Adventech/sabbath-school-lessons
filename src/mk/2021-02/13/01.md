---
title: Новозаветен живот
date: 19/06/2021
---

### Прочитајте ги библиските текстови:
1. Јованово 1,4; Јован 5,24; Римјаните 3,24.25; 2. Коринтјани 5,21; 1. Јованово 4,16; Откровение 2,11; Откровение 20,6.14; Откровение 21,8.

> <p>Запомнете го стихот</p>
> „Јас дојдов за да имаат живот и да го имаат во изобилие“ (Јован 10,10).

Ова тримесечје проучувавме за заветот, преку кој, кога ќе го сведеме на наједноставниот, најчистиот облик, Бог во основа ни кажува: Еве како ќе ве спасам од гревот. Точка.

Иако крајниот резултат или големото финале на заветните ветувања, се разбира, е вечниот живот на обновениот свет, не мора да чекаме до тогаш – уште денес можеме да уживаме во благословите на заветот. Исто така, Бог се грижи и за нашиот сегашен живот, и го посакува најдоброто за нас уште сега. Заветот не е зделка што, ако го сториш тоа или тоа, ќе ја добиеш својата награда во далечната иднина. Наградата и даровите се благослови во кои, оние кои ќе влезат во заветен однос, можат да уживаат уште овде и сега.

Во поуката за оваа седмица, на крајот од нашата серија размислувања за заветот, ќе разгледаме некои непосредни благослови, некои од ветувањата што произлегле од Божјата благодат која се излеала во нашите срца затоа што сме Го чуле како чука и сме Му ја отвора вратата. Се разбира, има повеќе благослови отколку што ќе можеме да опфатиме оваа седмица. Но, тоа е само почеток, почеток на нешто што навистина никогаш нема да заврши.

**Резиме**

*Зошто треба да чувствуваме радост? Врз основа на што се повикуваме на тоа ветување? Што е тоа во врска со заветот што треба да нè ослободи од товарот на вината? Што значи да се има ново срце?*