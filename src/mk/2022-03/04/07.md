---
title: За натамошно проучување
date: 22/07/2022
---

Во книгите на Елена Вајт, прочитајте ги следните глави: „Бог ни ветува ново месно срце“, стр. 100 ориг., во книгата _Божји синови и ќерки_; „Во пресрет на младоженецот“, стр. 405-421 ориг., во книгата _Христовите параболи_; „Време на голема неволја“, стр. 613-634 ориг., во книгата _Големата борба_.

„Изградувањето на карактерот е најважната работа што некогаш им била доверена на човечките суштества; и никогаш порано неговото вредно проучување не било толку важно како што е сега. Ниту една претходна генерација никогаш не била повикана да се соочи со толку важни прашања; Никогаш порано младичите и девојките не се соочиле со толку големи опасности како денес“ (Елена Г. Вајт, _Воспитување_, стр. 225 оригинал).

„Во параболата, неразумните девојки се прикажани како оние кои молат за масло, но не успеваат да го добијат на нивно барање. Ова симболично ги опишува оние кои не се подготвувале да опстанат во време на криза развивајќи го својот карактер. Тоа е исто како да одите кај соседите и да кажете: ’Дајте ни го вашиот карактер или ќе бидеме изгубени‘. Мудрите девојки не можеле да го прелеат своето масло во мижуркавите светилки на неразумните. Карактерот не е пренослив. Не може ниту да се купи ниту да се продаде, треба да се стекне. Господ на секој поединец му дал можност да развие праведен карактер во време на искушение. Но, тој не обезбедил начин на кој еден човек би можел да го пренесе на друг карактерот што го развил поминувајќи низ тешки искуства и учејќи ги поуките на големиот Учител, за да може да покаже трпение во мигови на искушение и да покаже вера со која успева да ги придвижи планините на неможноста“ (Еllen G. Whitе, _Тhе Yоuth’s Instructor_, Јаn. 16, 1896).

**Прашања за разговор**

`1. Што значи „изградување на карактерот“? Како може да се оствари ова? Во колкава мера градењето на карактерот претставува видлив приоритет во вашиот живот и во животот на вашата црковна заедница?`

`2. Во проучувањето предвидено за четврток се зборуваше за важната улога на заедницата во животот на еден христијанин. Колку успешно функционира вашата локална црква како Христово тело? Колку успешно го претставувате Господа како заедница? Разговарајте како класа за тоа што можете да преземете за да се поправите.`

`3. Разговарајте како класа за тоа зошто е важно изградувањето на карактерот, и покрај тоа што сме спасени само со вера во Исуса. Ако нас нè спасува Неговата праведност и Неговиот совршен карактер, тогаш зошто треба да го развиваме нашиот сопствен карактер?`

`4. Хелен Келер, која била глува и слепа уште од раното детство, напишала: „Карактерот не може да се развие лесно и тивко. Само преку искушенија и страдања душата може да се зајакне, да се разјасни визијата, да се поттикне амбицијата и да се постигне успех“ (Leadership, vol. 17, nо. 4). Дали се согласувате со ова? Разговарајте за односот меѓу карактерот, страдањето и големата борба.`