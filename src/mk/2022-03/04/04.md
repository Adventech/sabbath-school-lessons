---
title: Последните Исусови зборови
date: 19/07/2022
---

Исус бил во Ерусалим непосредно пред својата смрт. Според Евангелието според Матеј, последните часови пред Пасха тој ги поминал со своите ученици поучувајќи ги и раскажувајќи параболи, вклучувајќи ги и оние за десетте девојки и овците и јарците. Овие приказни ни кажуваат како треба да живееме додека чекаме Исус да дојде. Затоа тие никогаш не биле позначајни од денес, кога насекаде околу нас ги гледаме знаците на скорото Христово доаѓање.

Што се однесува до параболата за десетте девојки (Матеј 25,1-12), многу коментатори истакнуваат дека маслото е симбол на Светиот Дух.\
Елена Вајт се согласува со тоа, но таа вели дека маслото е и симбол на карактерот, дека тоа е нешто што никој не може да го стекне наместо нас.

**Прочитајте ја таа парабола. На кој начин се менува смислата на приказната, во зависност од тоа дали маслото го гледате како симбол на Светиот Дух или како посветен карактер? Какви се импликациите од таа приказна за вас, во зависност од тоа дали маслото го претставува Светиот Дух или карактер по углед на Христа?**

`Светиот Дух:`

`Карактерот:`

`Прочитајте ја параболата за овците и јарците во текстот Матеј 25,31-46. Кои критериуми се користат овде за да се одвојат овците и јарците?`

Забележете дека царот ги одвојува овците и јарците врз основа на нивните дела, на нивниот карактер. Иако Исус овде не заговара спасение преку дела, сепак можеме да видиме колку е важен развојот на карактерот во планот на спасението и како спасението преку вера во Христа ќе се одрази врз животот и карактерот на оние кои навистина му се предани.

`Се вели дека „карактерот е она што го краси човекот кога е во темнина“. Каква личност сте вие кога никој не ве гледа? Што ви кажува одговорот на ова прашање за промените што треба да ги направите?`