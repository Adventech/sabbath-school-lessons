---
title: Одразот на лицето на златарот
date: 16/07/2022
---

### Прочитајте ги библиските текстови:
Матеј 5,16; 1. Коринтјани 4,9; Ефесјаните 3,10; Јов 23,1-10; Матеј 25,1-12; Даниел 12,1-10; Ефесјаните 4,11-16.

> <p>Запомнете го стихот</p>
> „Ние, пак, сите со откриено лице, како во огледало гледајќи ја славата Господова, се преобразуваме во истиот лик, од слава во слава, како од Духот Господов“ (2. Коринтјани 3,18).

Ејми Кармајкл однела група деца во традиционална златара во Индија. Во средината на шпоретот на јаглен имало закривена плочка. На плочката имало мешавина од сол, плод на тамаринд и дробена тула.\
Златото било измешано во таа смеса. Кога огнот би ја проголтал смесата, златото станувало почисто. Златарот ќе го дофател златото со клешта и, ако не било доволно чисто, го враќал на огнот заедно со новата смеса. Но, секогаш кога златото се враќало, топлината се зголемувала.\
Децата го прашале: „Како знаете кога златото е доволно прeчистено?“ Тој одговорил: „Кога можам да го видам мојот одраз во него?“ (Аmy Carmichael, Learning of God (Fort Wаshington, PА: _Christian Literature Crusade_, 1989), p. 50).

Бог се труди да нè очисти, да нè облагороди како злато, да нè преобрази според својот лик. Тоа е неверојатна цел, но она што уште повеќе нè восхитува е фактот дека карактерот по углед на Христа во нас се развива само додека поминуваме низ животните неволји.

**Краток преглед на лекцијата за оваа седмица:**

_Каква улога има страдањето во процесот на пречистување? Како сево ова да го согледаме во контекст на големата борба?_