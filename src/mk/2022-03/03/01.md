---
title: Кафез за птици
date: 09/07/2022
---

### Прочитајте ги библиските текстови:
2. Мојсеева 14; 2. Мојсеева 15,22-27; 2. Мојсеева 17,1-7; Изреки 3; Лука 4,1-13; 1. Петрово 1,6-9.

> <p>Запомнете го стихот</p>
> „Во ова радувајте се, макар да сте сега за малку наскрбени, ако е потребно во разни искушенија“ (1. Петрово 1,6).

„Кога надвор е светло и го слуша црцорот на другите птици, птицата во кафезот нема да научи да ја пее песната што нејзиниот стопан сака да ја научи. Таа ќе научи малку од тука, или друг тон од таму, но никогаш мелодијата не е целосно завршена. Но, ако стопанот сака да ја научи, го прекрива кафезот и го поставува на место каде што птицата може да ја слуша само неговата песна. Таму, во мракот, таа си ја пее сѐ додека не ја научи и не ја отпее совршено. Тогаш птицата се изнесува надвор на светлина и таа ќе може секогаш да ја пее песната и на светло место. Бог постапува со своите деца на сличен начин. Тој има песна што сака да ја научиме, и ако ја научиме под сенките на страдањата – ќе можеме да ја пееме засекогаш“ (Е. Г. Вајт, _Во потрага по подобар живот_, стр. 472; ориг.).

Забележете дека оној што ја остава птицата во темнина е всушност самиот стопан.

Лесно е да се разбере дека сатаната предизвикува болка, но како да веруваме дека Бог лично и активно би учествувал во нешто што нè доведува во неволја, што нè остава збунети и повредени?

**Краток преглед на лекцијата за оваа седмица:**

_На кои библиски примери можете да се сетите кога сам Бог ги водел луѓето до искуства за кои знаел дека ќе им донесат страдање? Што мислите, кои нови песни сакал тие да ги пеат?_