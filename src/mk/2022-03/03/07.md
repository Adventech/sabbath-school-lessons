---
title: За натамошно проучување
date: 15/07/2022
---

Прочитајте ги следните текстови од делата на Елена Г. Вајт: главата „Излегувањето од Египет“, стр. 281-290 (оригинал) и „Од Црвеното Море до Синај“, стр. 291-302 (оригинал) во книгата _Патријарси и пророци_, и во _Копнежот на вековите_, главата со наслов „Искушението“, стр. 114-123 оригинал).

„Уште од дамнешно време Господ го водел својот народ во Рафидин, а можеби ќе реши и нас да нè одведе таму, за да ја провери нашата лојалност. Тој не нè води секогаш на пријатни места. Ако го прави тоа, во нашата самодоволност ние би заборавиле дека Тој е нашиот помошник.\
Бог копнее да ни се открие и да ни го покаже изобилството што ни го ставил на располагање. Затоа и дозволува на нас да навалат неволји и разочарувања, за да согледаме колку сме беспомошни и да научиме да го повикуваме Него да ни помага. Тој може да направи свежи потоци да потечат од тврд камен. Нема да знаеме сè додека не се најдеме лице в лице со Бога – додека не видиме сè јасно како што и самите сме видени, додека не спознаеме сè како што и самите сме спознаени – колкаво бреме носел за нас и уште колку повеќе бремиња Тој со задоволство би поднел, само кога би ги донеле пред Него со детска вера“ (Еllen G. Whitе, „Rephidim“, _Аdvent Review аnd Sabbath Herald_, Аpril 7, 1903).

**Прашања за разговор**

`1. Често зборуваме за искушението како за нешто што се однесува на поединец, и секако дека е така. Меѓутоа, дали во исто време има некои заеднички, колективни искушенија, нешто од што ние како религиозна деноминација или локално црковно семејство треба да се чуваме? Ако има, што би било тоа?`

`2. Оние кои се подготвени нека зборуваат за некое од „непријатните места“ на кои биле донесени. Зошто тие биле непријатни? Кога денес повторно би морале да поминат низ тие искуства, дали на нив би гледале поинаку?`

`3. Нам ни е јасно кое начело стои зад Божјата дозвола да се очистиме и облагородиме преку искушенијата. Меѓутоа, како да ја разбереме ситуацијата во која се чини дека неволјите немаат никаква вредност – на пример, кога некој ќе загине на самото место во сообраќајна несреќа? Обидете се како класа да ги земете предвид сите можни одговори.`

`4. Издвојте време како класа да се молите заедно едни за други, за секој од вас да биде зајакнат да ги поднесе искушенијата и да остане верен.`

`5. Дали некој во вашата класа познава некој кој, соочен со искушенијата, заталкал? Ако познавате, што би можеле да преземете како класа и на опиплив начин да ѝ помогнете на таа личност да се врати на правиот пат?`