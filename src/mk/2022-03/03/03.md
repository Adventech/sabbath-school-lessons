---
title: Горчливи води
date: 11/07/2022
---

**„Целата израелска заедница, по Господова заповед, тргна натаму од пустината Син. Се влогорија кај Рафидим. Таму немаше вода да пие народот“ (2. Мојсеева 17,1).**

Можеби нема да добиеме од Бога сè што сакаме, но можеме ли да очекуваме да добиеме сè што ни треба? Не она што мислиме дека ни треба, туку она што навистина ни треба?

Имало нешто што неспорно им требало на Израелците, а тоа било вода. Веднаш откако Бог во облакот им помогнал да го поминат Црвеното Море, тие го следеле низ жешката безводна пустина следните три дена. Нивниот очај бил разбирлив, особено во пустината каде што наоѓањето вода е толку значајно. Па, кога ќе ја добијат потребната вода?

И каде ги однел Господ? Столбот ги однел до Мера, каде што конечно имало вода. Сигурно биле многу возбудени. Но, штом ја пробале водата, морале да ја исплукаат бидејќи била горчлива. „Народот мрмореше против Мојсеја и зборуваше: ‘Што ќе пиеме?’“ (2. Мојсеева 15,24)

Потоа, неколку дена подоцна, Бог го прави тоа повторно. Меѓутоа, овојпат столбот застанува таму каде што воопшто нема вода (2. Мојсеева 17,1).

`Прочитајте ги следните текстови: 2. Мојсеева 15,22-27 и 2. Мојсеева 17,1-7. Што им открил Бог на Израелците за себе во Мера и Рафидин? Што требало тие да научат?`

`Какво прашање поставиле израелските синови во Рафидин? (2. Мојсеева 17,7). Дали некогаш сте си го поставиле тоа прашање? Ако е така, зошто? Како сте се чувствувале и кои лекции сте ги научиле кога сте го добиле одговорот? Колку пати треба да добиеме одговор на тоа прашање пред конечно да престанеме да го поставуваме?`