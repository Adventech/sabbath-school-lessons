---
title: Прекршен леб и пролеано вино
date: 28/08/2022
---

`Освалд Чемберс рекол дека ние треба да станеме „прекршен леб и пролеано вино“ за другите. Што мислите, што сакал да каже со ова?`

Низ целата Библија наоѓаме примери на луѓе кои биле „скршени“ за да им служат на другите. Мојсеј бил повикан да издржи бескрајни напади на озборувања и критики додека го водел народот во Ветената земја. Јосиф бил повикан на патување кое вклучувало предавство и затвор, пред да биде поставен на висока позиција во Египет. Во секој случај, Бог дозволил одредени ситуации за да може животот на Неговиот народ да стане урнек на Неговата милост и грижа, не само за самите нив, туку и за доброто на другите. Бог може да нѐ искористи на ист начин. Лесно е да се биде лут или повреден во такви ситуации. Но, како што забележавме вчера, кротоста е од Бога дадена способност да се поднесуваат таквите ситуации „со трпение и без огорченост“.

`Прочитајте го текстот Езекиел 24,15-27. Што се случувало таму? Зошто Езекиел морал да помине низ оваа неволја?`

Во Езекиел 24,24, Бог вели: „А Езекил ќе ви биде знак за сето тоа што тој го направи, и вие ќе го правите тоа; и кога ќе се збидне тоа, ќе познаете дека Јас сум Господ Бог.“ Врз основа на примерот на Езекиел, израелскиот народ требал да се увери во вистината за тоа кој е Бог, Суверен Господ – и тие ќе ја согледаат таа вистина кога пророштвото што било симболички претставено преку животот на Езекиел ќе се исполни и кога самите ќе ги доживеат страдањата со кои се соочил пророкот. Кој знае колку луѓе исто така ќе го видат „Суверениот Господ“ благодарение на нас и нашите страдања?

`Порано или подоцна, самиот живот го крши секого од нас. Кое животно искуство ве скршило? Кои лекции сте ги научиле? Како може Господ да ја искористи вашата потиштена душа за да им помогне на другите луѓе?`