---
title: Кротост во печката на неволјите
date: 27/08/2022
---

### Прочитајте ги библиските текстови:
Езекиел 24,15-27; 2. Мојсеева 32,1-14; Матеј 5,43-48; 1. Петрово 2,18-25; Псалми 62,1-8.

> <p>Запомнете го стихот</p>
> „Блажени се кротките, зашто тие ќе ја наследат земјата! “ (Матеј 5,5)

Зборот _кроток_ не се користи често, освен можеби кога читаме за Мојсеј или ги проучуваме Блаженствата. Не е тешко да се види зошто.\
Кроткоста се дефинира како „поднесување на навреди со трпение и без гнев“. Не е ни чудо што денес не слушаме многу за тоа, бидејќи тешко дека оваа особина би можела да се почитува во нашата култура. Понекогаш Библијата го преведува тој збор како „понизност“. А сепак, понизноста не е карактерна особина која повеќето култури ја сметаат за пожелна.

Сепак, кротоста – поднесувањето навреди трпеливо и без огорченост, е една од најважните карактеристики на Исус и неговите следбеници.\
Меѓутоа, ова не е цел сама по себе: кроткоста на духот може да биде моќно оружје во рацете на оние што се наоѓаат среде болка и страдање.\
Навистина, неволјата е одлична можност да се научиме да имаме кротко срце, бидејќи кога сме кротки и понизни, можеме да бидеме моќни сведоци на Бога.

**Краток преглед на лекцијата за оваа седмица:**

_Каков однос постои меѓу страдањето и кроткоста? Како можеме, во нашата кротост и понизност, да им сведочиме на другите? Во која смисла кротоста за еден христијанин навистина може да биде сила а не слабост?_