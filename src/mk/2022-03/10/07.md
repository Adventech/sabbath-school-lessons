---
title: За натамошно проучување
date: 02/09/2022
---

Прочитајте ги следните поглавја од книгите на Елена Вајт: „Потрага по вистинското знаење“, стр. 453, 454 оригинал, _Во потрага по подобар живот_; „Беседа на гората“, стр. 298-314 оригинал, _Копнежот на вековите_; „Проповедникот и неговите способности“, стр. 630 оригинал, _Евангелизам_.

„Тешкотиите со кои се сретнуваме можат значително да се намалат со таа кротост што е скриена во Христа. Ако ја имаме понизноста на нашиот Учител, ќе се издигнеме над презирите, над префрлувањата и неприликите на кои сме секојдневно изложени и тие ќе престанат да го засенчуваат духот со стушеност. Највозвишен доказ за благородноста на еден христијанин е владеењето со себеси. Оној што не може за време на малтретирањето или суровоста да остане прибран, со благ и постојан дух, го лишува Бога од правото да го открие во него совршенството на својот карактер. Понизноста на срцето е сила што им донесува победа на Христовите следбеници; таа е обележје на нивната врска со горните дворови“ (Елена Вајт, _Копнежот на вековите_, стр. 301 оригинал).

**Прашања за разговор**

`1. Како понизноста ни овозможува да се издигнеме „над презирот, префрлањата и неволјите“? Што мислите, која е најважната карактеристика на понизноста, која ни го овозможува тоа?`

`2. Како се гледа на кротоста и понизноста во вашата култура? Дали се почитуваат, презираат или се вреднуваат поинаку? Со какви притисоци се соочувате во вашата култура, кои ве попречуваат да ги негувате овие особини?`

`3. Дали постојат големи примери на кротост и понизност меѓу луѓето што живеат денес? Ако е така, кои се овие луѓе, како ги манифестираат овие особини и што можете да научите од нив?`

`4. Зошто кротоста и понизноста толку често се поистоветуваат со слабоста?`

`5. Видовме Давид како бара засолниште кај Господа. Но, како навистина изгледа тоа? Од што се состои тоа засолниште? Со други зборови, како ние како црква да бидеме прибежиште за оние кои имаат потреба? Какво засолниште обезбедува вашата локална црква? Што можете да направите за да го направите вистинско засолниште за оние на кои тоа им е потребно?`