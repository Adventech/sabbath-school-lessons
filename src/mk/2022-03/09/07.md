---
title: За натамошно проучување
date: 26/08/2022
---

Во книгата _Пророци и цареви_ од Елена Вајт прочитајте го поглавјето „Јосафат“, стр. 190-203 оригинал, а во книгата _Патријарси и пророци_, поглавјето со наслов „Падот на Ерихон“, стр. 487-498 оригинал.

„Тогаш, да ги воспитуваме нашите срца и нашите усни да искажуваат слава на Бога за Неговата неспоредлива љубов. Да ги воспитуваме нашите души да бидат полни со надеж и да останат во светлината што блеска од крстот на Голгота. Никогаш не треба да заборавиме дека ние сме деца на небесниот Цар, синови и ќерки на Господа над војските. Наша предност е смирено да најдеме починка во Бога“ (Елена Вајт, _Во потрага по подобар живот_, стр. 253 оригинал).

„И додека јас го обожавам и го славам Бога, сакам и вие да го прославите со мене. Фалете го Господа дури и кога ќе западнете во темнина.\
Фалете Го дури и во искушение. ‘Радувајте се секогаш во Господа‘, вели апостолот; ’И пак велам: радувајте се‘. Дали тоа ќе донесе незадоволство и темнина во вашето семејство? Не, навистина; ќе внесе сончеви зраци.\
Така ќе ги собирате зраците на вечната светлина од престолот на славата и ќе ги распрснете околу себе. Дозволете ми да ве охрабрам да се впрегнете во таа работа. Ширете ја таа светлина и живот околу себе, не само на вашиот сопствен пат, туку и на патот на оние со кои се дружите. Ваша цел нека биде да ги направите луѓето околу вас подобри, да ги издигнувате, да ги насочувате кон небото и славата и да ги натерате да ја бараат, пред она што е земно, вечната суштина, бесмртното наследство, непропадливото богатство“ (Е. Вајт, _Сведоштва за црквата_, кн. 2, стр. 593, 594).

**Прашања за разговор**

`1. Каква улога има заедничкото славење на Бога во животот на еден христијанин? Како би го опишале обожавањето на Бога во вашите саботни служби? Дали е проникнато со поттик? Дали ги охрабрува луѓето да му останат верни на Бога среде искушенија и трауматични настани? Ако не, што би можело да се преземе?`

`2. Што значи тоа: „Фалете го Господа дури и кога ќе западнете во темнина“, или „Фалете Го дури и во искушение“? Како може славењето на Бога да ни помогне во таквите ситуации?`

`3. Верниците нека сведочат за тоа како обожавањето на Бога влијаело на нивниот живот. Што можете да научите од искуствата на другите луѓе?`

`4. Изберете како класа некој псалм на похвала и поминете време читајќи го. Што дознавате за славењето на Бога? Какво влијание има прославувањето врз вашата вера?`

