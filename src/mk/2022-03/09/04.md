---
title: Живот со кој го прославуваме Бога
date: 23/08/2022
---

Славењето на Господа не е нешто кон што сме склони по природа, дури и во поволни прилики. А колку, пак, ни е потешко кога условите се лоши? Сепак, тоа е она што сме повикани да го правиме. Славењето на Бога е нешто што треба да го практикуваме сѐ додека, од повремена активност, не прерасне во атмосфера во која живееме. Славењето на Бога не треба да биде некој посебен чин, туку попрво посебен начин на живот.

`Прочитајте Псалми 145. Кои причини Давид ги наведува за да го слави Бога? Во која смисла зборовите од тој псалм би требало да бидат и наши сопствени?`

Големиот британски проповедник Чарлс Хадон Спурџон напишал книга со наслов _The Practice of Praise_ („Навиката да се слави Бог)“. Се заснова на 7. стих од споменатиот псалм (Псалми 145,7). Врз основа на тој краток стих, Спурџон ни го привлекува вниманието на три важни детали кои можат да ни помогнат да изградиме навика да го славиме Бога во нашиот живот.

_1. Славењето на Бога се вежба со гледање наоколу._ Ако не погледнеме околу нас за да ја увидиме Божјата големина, нема да имаме причина да Го славиме. Што можете да забележите во создадениот свет што е достојно за пофалба, како убавината на Божјите творби? Што можете да забележите во духовниот свет што е достојно за пофалба, како растечката вера на еден млад христијанин?

_2. Славењето на Бога се вежба со сеќавање на она што сме го виделе._ Ако сакаме да живееме во атмосфера на славопои, мора да се потсетиме на причините за тоа. На кои начини можеме да се потсетиме на големите работи за Бога (на пример, со смислување нови ритуали или симболи кои ќе нè потсетуваат на Неговите дела) за никогаш да не ја заборавиме Неговата добрина и вистина за Него?

_3. Славењето на Бога се вежба со зборување за Него._ Славењето на Бога не е нешто што треба да се одвива само во нашата глава. Тоа треба да се излева од нашите усни и да биде чујно за луѓето околу нас. На кои причини можете да се сетите за да го фалите Бога гласно? Какво влијание може да има таквата пофалба и на кого?

`Земете молив и хартија и поминете малку време обработувајќи ги тие три точки. Што можете да преземете за да ја развиете навиката да го славите Бога во својот живот?`