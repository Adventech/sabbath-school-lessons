---
title: Живот со кој се прославува Бог
date: 20/08/2022
---

### Прочитајте ги библиските текстови:
Филипјаните 4,4-7; Исус Навин 5,13-6: 20; Псалми 145; Дела 16,16-34; 2. Летописи 20,1-30.

> <p>Запомнете го стихот</p>
> „Радувајте се секогаш во Господ, и пак ќе речам: радувајте се!“ (Филипјаните 4,4)

Лесно е да воскликнуваме од радост кон Господа кога навистина чувствуваме радост. Но, кога не ни оди добро, кога ќе се најдеме во ситуации какви што ни е тешко да ги замислиме, кога расте жештината на искушението, тогаш не е толку лесно. Меѓутоа, токму тогаш треба – можеби повеќе од кога било – да го славиме Бога, бидејќи славопоите се она што ни помага да ја зачуваме нашата вера.

И навистина, славењето на Бога може да ги преобрази и најтемните околности, можеби не во смисла да се промени фактичката состојба во која се наоѓаме, туку да нѐ промени нас и луѓето околу нас на начин што ќе ни помогне да се соочиме со предизвиците.

Славењето на Бога е вера на дело. Можеби нема да ни изгледа секогаш природно, но кога ќе се навикнеме да го славиме Бога на тој начин што тоа ќe стане природен дел од нашиот живот, тогаш песната во слава на Бога има моќ и да преобрати и да победи.

**Краток преглед на лекцијата за оваа седмица:**

_Што е славопој? Како може славопојот кон Бога да стане моќно духовно оружје во тешки околности? Како може похвалата на Бог да нѐ промени нас и приликите околу нас?_