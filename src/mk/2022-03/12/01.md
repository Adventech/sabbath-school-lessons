---
title: Да се умре како семе
date: 10/09/2022
---

### Прочитајте ги библиските текстови:
Филипјаните 2,5-9; Римјаните 12,1.2; 1. Самуил 2,12 - 3,18; 1. Самуил 13,1-14; Захарија 4,1-14.

> <p>Запомнете го стихот</p>
> „Вистина, вистина ви велам: ако зрното пченично, што паднало на земја, не умре, останува само; а ако умре – ќе донесе голем плод“ (Јован 12,24).

Исусовата слика на зрно пченица што умира претставува извонредна аналогија на нашето потчинување на Божјата волја. Прво, тука е падот. Зрното што паѓа од стебленцето нема контрола за тоа каде и како ќе падне на земја. Тоа нема контрола врз почвата што најпрво го опкружува, а потоа го притиска.

Второ, тука е чекањето. Бидејќи лежи во земјата, зрното не знае што носи иднината. Не може ни да „замисли“ каков ќе му биде животот во иднина, бидејќи тоа е – обично зрно пченица.

Трето, тука е умирањето. Никулецот не може да прерасне во стебленце сѐ додека не ја отфрли својата безбедна, удобна положба во зрното. Зрното мора да „умре“, односно да престане да биде она што отсекогаш било за да може да се трансформира во растение кое донесува плод.

**Краток преглед на лекцијата за оваа седмица:**

_Ако знаеме дека Божјата волја е она што е најдобро за нас, зошто ни е толку тешко да ја прифатиме? Каков пример на послушност ни оставил Христос? Како можеме да ја примениме аналогијата на зрното пченица во нашиот сопствен живот?_