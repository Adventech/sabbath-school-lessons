---
title: Водич на патувањето - Пастирот
date: 26/06/2022
---

**„Господ е Пастир мој; ништо нема да ми недостасува“ (Псалми 23,1).**

Некои деца биле замолени да го нацртаат Бога. Секое од нив, без исклучок, нацртало срце некаде на сликата. На прашањето зошто, тие едногласно изјавиле дека Бог е љубов. Тоа едноставно е така.

Лесно е да имаме добро мислење за Бога и за Неговите намери кога сѐ ни оди добро. Но, како што старееме и нашиот живот ни станува сѐ потежок и покомплициран, нашиот поглед на Бога почнува да се менува. Се разбира, Бог не се менува (Евреите 13,8; Јаков 1,17), но ние се менуваме.

Со оглед на пастирскиот начин на живот на луѓето во старозаветно време, Псалми 23 ја користи сликата на пастир за да опише како Бог се грижи за нас. Симболот на пастир се користи за Бога – и во Стариот и во Новиот завет. Тоа е преубава слика и таа не се менува. Пред да го разгледаме подетално Псалми 23, да испитаме како различни библиски писатели го разбрале делото и карактерот на пастирот.

**Што можеме да научиме за Пастирот врз основа на секој од следните стихови?**

`Исаија 40,11`

`Еремија 23,3.4`

`Езекиел 34,12`

`Јован 10,14-16`

`1. Петрово 2,25`

**Да се вратиме сега на Псалми 23. Што прави Пастирот кога се грижи за своите овци?**

`Псалми 23,2`

`Псалми 23,3`

`Псалми 23,4`

`Псалми 23,5`

`Псалми 23,6`

`Колку ви значи тоа што сте свесни дека постои некој таков кој се грижи за вас? Како би можеле да ја искористите таа слика за да охрабрите некого чија слика за Бога е замаглена од неговите или нејзините лични борби, какви и да се тие?`

