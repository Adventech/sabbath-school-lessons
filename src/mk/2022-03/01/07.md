---
title: За натамошно проучување
date: 01/07/2022
---

Во книгата _Сведоштва за црквата_, кн. 4 (_Тestimonies for the Church_, vol. 4) од Еленa Г. Вајт, прочитајте ја главата „Мисионери во домот“ стр. 143 оригинал, а во книгата _Копнежот на вековите_, главата со наслов „Божествениот Пастир“, стр. 476-484 оригинал.

„Оние што ќе ја извојуваат конечната победа, ќе имаат во својот духовен живот часови на страшна збунетост и големи искушенија; но тие никогаш не смеат да ја отфрлат својата доверба во Бога, бидејќи тоа е дел од нивното воспитување во Христовата школа; тоа е навистина неопходно за да се очистат од секоја нечистота. Божјиот слуга треба храбро да се спротивстави на секој напад на непријателот, на сите дрски подбивања и да ги совлада сите пречки што сатаната ги поставува на неговиот пат...\
Ако го насочувате својот поглед горе, наместо да гледате на вашите земни тешкотии, вие нема да потклекнете. Ќе видите како Исус ви ја подава раката за да ви помогне. Доволно ќе биде и вие со детска доверба да му ја подадете својата рака, и Тој ќе ве води. Доверувајќи се себеси на Него, ќе бидете засилени со надеж... Христос ќе ви помогне да изградите јак, урамнотежен, прекрасен карактер. Сатаната не може да го спречи влијанието на светлината што зрачи од еден таков карактер.... Бог ни го дал својот најдобар дар, својот единороден Син, за да нѐ подигне, облагороди и оспособи за своето царство облекувајќи нѐ во совршенството на својот карактер“ (Елена Г. Вајт, _Порака до младите_, стр. 63, 64 ориг.).

**Прашања за разговор**

`1. Во колкава мера сте свесни дека часовите на „страшна збунетост и големи искушенија“ што ги доживувате во животот, всушност, можат да бидат дел од вашето „дисциплинирање во Христовата школа“?`

`2. На кој начин нашата помош, утеха и охрабрување на другите кои се наоѓаат во долината да бидат дел од она што го прави Пастирот за да ги води луѓето низ нивните кризи? Што можете да преземете вие, како црква, за Господ подобро да ве употреби во намерата да им помогнете на оние на кои тоа им е потребно?`

`3. Сите во вашата класа нека кажат нешто за тоа како добрината и благодатта ги „гонеле“. Што можете да научите од искуствата на другите луѓе?`

`4. Размислете за последните часови од Христовиот живот, кога Тој се наоѓал во неволја и тешко искушение. Од она што можете да го заклучите, дали од Библијата или од делата на Елена Вајт („Копнежот на вековите“ е одличен извор), како можел Исус, во својата човечка природа, да го издржи сето тоа? Што можеме да извлечеме за себе од Неговиот пример, а што ќе ни значи кога и самите ќе се најдеме во неволја?`