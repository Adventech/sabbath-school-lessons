---
title: Сигурно ветување при патувањето
date: 30/06/2022
---

**„Навистина, благоста и милоста ќе ме следат, низ сите денови на мојот живот. И јас ќе престојувам во Господовиот дом засекогаш“ (Псалми 23,6).**

Кога ќе се најдеме во долината или во непријателска средина, понекогаш сме во искушение да мислиме дека сме оставени сами. Не секогаш имаме впечаток дека Бог прави нешто големо за нас. Дури помислуваме дека, ако навистина ни помогнал, не би се нашле во таа ситуација. Сепак, Давид очигледно не гледал на тоа така.

`Според текстот Псалми 23,6, во кои две подробности Давид бил сигурен, и покрај искушенијата? (Видете исто така Ефесјаните 1,4; 2. Петрово 1,10; Евреите 11,13-15).`

Во некои преводи стои: Божјата добрина и неисцрпна љубов (Божјото заветно ветување) ќе ме „следат“ во сите денови од мојот живот. Меѓутоа, првобитниот глагол е многу посилен, а тој стих всушност треба да гласи: Неговата добрина и неуморна љубов ќе ме „гонат“ во сите денови од мојот живот. Тоа е всушност истиот хебрејски глагол што се користи во стиховите како што се 1. Мојсеева 14,14, Исус Навин 10,19 и 1. Самуил 25,29, каде што идејата за „гонење“ или „потера“ е многу јасна).

Каква слика се јавува во вашиот ум кога се обидувате да замислите како нѐ „прогонува“ добрината и неисцрпната љубов? Што мислите, што сакал Давид да ни каже за Бога опишувајќи ја Неговата грижа кон нас на тој начин?

Колку и да е долината длабока а нашите непријатели упорни, уверувањето во Божјата добрина и неисцрпна љубов, како и сигурноста во Неговото водство до самиот крај на нашето патување, се несомнени.\
Ако размислувањето за тоа можело да го поддржи Исуса на Голгота, тогаш тоа треба да нѐ охрабри и нас.

Сепак, има моменти кога оние за кои се грижиме многу работи доведуваат во прашање. Најдобар начин, да се справиме со овие сомнежи, како што направил Давид, е да дадеме теолошки објаснувања за тоа што Бог може да направи. Најдобриот начин, како што ни покажува Давид во текстот Псалми 23,6, е да ги поддржиме и изразиме личните верувања за вистината за нашиот Бог.

`Врз основа на вашето лично спознание за Бога, кои докази го поткрепуваат тврдењето дека Неговата добрина и неисцрпната љубов нè „прогонуваат“? Какви докази можете да додадете од Библијата? На кои сѐ начини би можеле да го споделите тоа со оние што ја доведуваат во прашање сигурноста во Божјата грижа? Во која смисла Крстот е најголемиот пример за таа „потера“?`