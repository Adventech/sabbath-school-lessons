---
title: Пастирот и печката на неволјите
date: 25/06/2022
---

### Прочитајте ги библиските текстови:
Псалми 23, Римјаните 12,18-21.

> <p>Запомнете го стихот</p>
> „Ја освежува мојата душа, ме води по патеките на правдата, поради Своето име“ (Псалми 23,3).

Софи се потпрела на вратата од нејзината спална соба и се лизнала на подот. Очите ѝ се наполниле со солзи, а потоа заплакала. „Како можеше? Како можеше!“ Штотуку примила вест што ѝ го скршило срцето.\
Некој што го сметала за пријател, кого го почитувала и кому му верувала, ширел ужасни гласови за неа со цел да ја уништи нејзината репутација и нејзината работа. Откако ја грабнала својата Библија од креветот, се нашла себеси како втренчено гледа во некои многу познати зборови: „Ја освежува мојата душа, ме води по патеките на правдата, поради Своето име. Ако тргнам и низ долината на смртната сенка, нема да се уплашам од злото, зашто Ти си со мене. Твојот жезал и Твојата палка ме утешуваат“ (Псалми 23,3.4).

„Невозможно!“ промрморела сама во себе. Но, не можела да го избегне заклучокот. Во псалмот пастирот ги води овците по патеката на праведноста, но по сё изгледа, токму тие патишта се извиваат кон долината на смртната сенка. Зар навистина е можно дури и ова болно предавство од страна на пријателот, таа мрачна долина, Бог да ја искористи за да ја поучи за праведноста?

**Краток преглед на лекцијата за оваа седмица:**

_Кога духовно повеќе сте напредувале – во добри или во тешки моменти?_

