---
title: Деновите во раното детство
date: 18/09/2022
---

Светото писмо ни дава малку информации за првите години на Исус.\
Меѓутоа, помал број стихови сепак ни кажуваат нешто за условите што владееле и за состојбата на светот на кој дошол Спасителот.

`Прочитајте ги следните текстови: Лука 2,7.22-24 (видете и 3. Мојсеева 12,6-8) и Матеј 2,1-18. Што гледаме во овие стихови а ни укажува на животните услови со кои се соочувал Исус од самиот почеток?`

Се разбира, Исус не бил првиот човек што живеел во сиромаштија и уште од мали нозе се соочувал со оние што сакале да го убијат. Меѓутоа, постои уште еден елемент кој ни помага да ја разбереме единственоста на она што Христос го претрпел уште од најрана возраст.

`Прочитајте Јован 1,46. Кој елемент е додаден овде а ни помага да разбереме со какви искушенија се соочувал младиот Исус?`

Со исклучок на Адам и Ева од периодот пред падот, Исус бил единствениот безгрешен човек што некогаш живеел на земјата. Во својата чистота, во својата безгрешност, тој загњурил во светот на гревот. Какво мачење, уште од детството, морало да биде за Него тоа што Неговата чиста душа постојано била во контакт со гревот. Дури и самите ние, кои во голема мера сме привикнале на гревот, главно избегнуваме да се изложуваме на гревови и зло што ни се особено одбивни. Замислете како треба да му било на Христа, чија душа била чиста, кој ни најмалку не бил извалкан од гревот. Размислете за остриот контраст што постоел меѓу Него и луѓето околу Него. Тоа сигурно било крајно болно за Него.

`Запрашајте се: „Колку сум осетлив на гревовите што постојат насекаде околу мене? Дали ми пречат, или јас сум се привикнал на нив?“ Ако сте се привикнале, дали можеби е така поради она што го читате, гледате, па дури и го правите? Размислете за ова.`

