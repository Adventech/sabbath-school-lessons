---
title: Христос во печката на неволјите
date: 17/09/2022
---

### Прочитајте ги библиските текстови:
Лука 2,7.22-24; Матеј 2,1-18; Јован 8,58.59; Лука 22,41-44; Матеј 27,51-52; Римјаните 6,23; Тит 1.2.

> <p>Запомнете го стихот</p>
> „А околу деветтиот час извика Исус со висок глас и рече: ’Или! Или! Лама савахтани?‘ А тоа значи: ’Боже Мој, Боже Мој, зошто Ме остави!‘“ (Матеј 27,46).

Секогаш кога го разгледуваме проблемот со страдањето, се поставува прашањето: Како воопшто настанале гревот и страдањето? Благодарение на божественото откровение, имаме добар одговор: тие настанале затоа што слободните суштества ја злоупотребиле слободата што им ја дал Бог. Ова нè води до следното прашање: Дали Бог однапред знаел дека овие суштества ќе паднат? Да, но тој очигледно мислел дека, како што напишал К. С. Луис, било „вредно за да ризикува“.

Вредно за да ризикува? За кого? За нас, додека Бог удобно седи на небото на својот престол? Не баш. Слободата на сите Негови интелигентни созданија била толку света за Бога што Тој, наместо да ни ја скуси слободата, радо избрал да го понесе товарот на страдањето предизвикано од нашата злоупотреба на таа слобода. Ова страдање го гледаме во животот и смртта на Исуса Христа, кој преку страдањето во човечко тело ја воспоставил врската меѓу небото и земјата која ќе трае низ сета вечност.

**Краток преглед на лекцијата за оваа седмица:**

_Што претрпел Христос поради нас? Што можеме да научиме од Неговото страдање?_