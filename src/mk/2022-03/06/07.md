---
title: За натамошно проучување
date: 05/08/2022
---

Прочитајте ги следните текстови од перото на сестра Елена Вајт: „Ноќ помината во борба“ стр.195-203 ориг., во книгата _Патријарси и пророци_ и темата „Посветување“ стр, 43-48 од книгата _Патот кон Христа_.

„Таа волја, која е толку важен фактор на човечкиот карактер, за време на падот целосно потпаднала под власта на сатаната. И од тогаш постојано дејствува на човекот да го бара и прави она што му пружа задоволство, доведувајќи го притоа до целосна беда и пропаст“ (_Сведоштва за црквата_, книга 5, стр. 515, оригинал).

„За да може да ја прими Божјата помош, човекот мора да ја увиди својата слабост и нецелосност; тој мора својот дух да го прилагоди кон онаа голема промена што треба да се изврши во него; тој мора да биде поттикнат на сесрдна молитва и на истрајни напори. Лошите навики и обичаи треба да се отфрлат; само со решително настојување таквите заблуди да се исправат и да им се подложат на исправните начела, може да се извојува победа. Мнозина никогаш не успеваат да дојдат до онаа положба која инаку би можеле да ја заземат само затоа што очекуваат Бог да го стори за нив она што самите можат да го сторат со силата што им ја дал Тој. Сите што се способни да заземат некоја корисна положба во животот, мораат да поминат низ најтешка духовна и морална дисциплина и Бог ќе им помогне обединувајќи ја својата божествена сила со нивните човечки напори“ (Е. Вајт, _„Патријарси и пророци“_, стр. 248 ориг.).

**Прашања за разговор**

`1. Што мислите, во колкава мера сме навистина свесни дека нашата волја при падот потпаднала под власт на сатаната? Како можеме, насочувајќи го вниманието кон Исусовиот карактер, поцелосно да ја согледаме нашата падната состојба и вистинските размери на Божјата благодат кон нас?`

`2. Прочитајте ја сторијата за Исус во Гетсиманија (Матеј 26,36-42). Какви биле Исусовите желби и чувства, наспроти она што било според Господовата волја? Што може да научиме од овој пример?`

`3. Разговарајте во класата за различните аспекти на културата во која живееме, а кои можат да ја скршат нашата одбрана и да нѐ направат ранливи за сатанските напади. Што може да преземеме за да им помогнеме на другите членови на црквата да станат свесни за овие опасности и да ги поткрепиме оние на кои чувствуваат дека им е навистина потребна помош?`

`4. Дали познавате некој од вашата црква кој долго време не бил на богослужение и кој можеби има намера целосно да се откаже од верата или веќе ја напуштил? Што можете вие како група да сторите за да ја охрабрите оваа личност и да ѝ помогнете да не се одврати од Исуса? Кои практични поуки и чекори можете да ги преземете за да ѝ помогнете?`