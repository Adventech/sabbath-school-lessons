---
title: Впрегнување на сите сили
date: 30/07/2022
---

### Прочитајте ги библиските текстови:
Јован 16,5-15; Колосјани 1,28.29; 1. Петрово 1,13; Матеј 5,29; 1. Мојсеева 32.

> <p>Запомнете го стихот</p>
> „Затоа се трудам и се борам. Зашто Неговата сила со голема моќ дејствува во мене“ (Колосјани 1,29).

Maж и жена седеле еден крај друг во една телевизиска емисија.\
Двајцата преживеале убиство на сопственото дете. Синот на жената бил убиен пред 20 години, но нејзиниот бес и горчина останале исти како и првиот ден. Мажот бил комплетно поинаков. Неговата ќерка неколку години порано ја убиле терористи, меѓутоа тој зборувал за простување на убијците и за тоа како Бог ја преобразил неговата повреденост. Иако неговата болка била огромна, тој човек бил пример како Бог може да ни донесе исцелување во најмрачните моменти од животот.

Зошто овие луѓе толку различно реагирале? Како во животот на христијанинот доаѓа до духовна промена, која на таа личност ѝ овозможува низ животните неволји да созрее наместо целосно да биде обесхрабрена поради нив?

**Краток преглед на лекцијата за оваа седмица:**

_Која е улогата на нашата решеност и на силата на волјата во борбата со гревот и со самите себе? Како можеме да ја избегнеме грешката да им дозволиме на нашите чувства да управуваат со одлуките што ги донесуваме? Зошто мора да истраеме и да не се откажеме кога ќе се најдеме во неволја и тешко искушение?_