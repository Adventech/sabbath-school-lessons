---
title: Потреба за истрајност
date: 04/08/2022
---

`Прочитајте ја сторијата за Јакововата борба со Бога (1. Мојсеева 32). Што ни зборува оваа сторија за истрајноста, дури и среде големите обесхрабрувања? (Пред да одговорите, земете го предвид целиот контекст на Јакововата ситуација).`

Ние може да знаеме што е исправно и доброволно да го правиме она што е правилно, но кога сме под притисок, станува многу тешко да се држиме за Бога и Неговите ветувања. Тоа е затоа што сме слаби и плашливи. Затоа една од важните доблести на христијанинот е неговата истрајност и способност да продолжи, и покрај желбата да се откаже.

Еден од најдобрите библиски примери за истрајност е Јаков. Многу години порано Јаков го измамил својот татко и братот Исав за да го добие неговото право на првенство (1. Мојсеева 27) и оттогаш бегал од страв поради желбата на неговиот брат да го убие. Иако во сон, преку скалите што досегнуваат до небото (1. Мојсеева 28), добил прекрасни ветувања дека го има Божјето водство и благослов, сепак тој бил многу исплашен. Очајнички копнеел Бог да му даде осведочување дека и понатаму е прифатен и дека ветувањата што му ги дал многу години порано и понатаму важат. Додека се борел со некој, кој всушност бил Исус, на Јаков му бил исчашен колкот. Од тој момент, понатамошната борба била невозможна, бидејќи болката била неиздржлива. Тогаш сигурно се случила клучната разлика од борба кон потпирање. Јаков се држел за Исуса трпејќи ужасни болки сѐ додека не добил уверување за благословот. Затоа Исус му вели: „Пушти ме, зора е“ (1. Мојсеева 32,26).

Јаков примил благослов затоа што цврсто се држел за Исуса додека трпел неподносливи болки. Истото се случува и со нас. Бог може да го „измести и нашиот колк“, и во огромната наша болка да нѐ повика да се држиме за Него. И навистина, Бог дозволил да му останат болните последици на Јаков, бидејќи тој и понатаму нaкривувал кога се сретнал со својот брат. Надворешно изгледало како слабост, но за Јакова тоа било знак на неговата сила.

`Кои практични одлуки можете да ги донесете (во врска со дружењето, начинот на живот, четивата кои ги читате, здравствените и духовните навики), а кои можат да ви помогнат да истраете со Господа и покрај обесхрабрувањата и искушенијата?`

