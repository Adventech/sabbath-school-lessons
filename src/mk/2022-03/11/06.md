---
title: Учиме да уживаме во Господа
date: 08/09/2022
---

**„Сета радост нека ти биде во Господ, (буквално, уживајте во Господа) и Тој ќе ти даде, што ќе посака срцето твое“ (Псалми 37,4).**

Псалми 37,4 е прекрасно ветување. Замислете да го добиете она што отсекогаш сте го посакувале. Но, за да се оствари она што нашето срце го посакува, мора да имаме срце што ужива во Господа. Затоа, што значи „да се ужива во Господа“?

Прочитајте го текстот Псалми 37,1-11. Контекстот на овие зборови е можеби малку изненадувачки. Давид пишува дека е опкружен со луѓе кои работат против него и против Бога. Кога луѓето работат против нас, нашата природна реакција е обично гнев или обид да се оправдаме.\
Меѓутоа, Давид препорачува нешто друго.

**Каков совет му дава Давид на Божјиот народ во следните стихови?**

`Псалми 37,1`

`Псалми 37,5`

`Псалми 37,7`

`Псалми 37,8`

`Прочитајте го повторно Псалми 37,4. Во контекст на стиховите кои штотуку ги коментиравте, што значи „да се ужива во Господа“?`

Во повеќе наврати и на различни начини Давид повторува: „Надевајте се во Бога“. Доверете му Нему да го реши проблемот. Не се нервирајте, затоа што Бог е ваш Бог, и Тој работи за вас – дури и сега. Вие не мора да се впуштате во тоа. Вашиот Татко на небесата го има главниот збор. Потпрете се на Него. Верувај Му целосно.

Во овој контекст, Давид пишува за уживањето во Господа. Да му се восхитуваме на Бога значи да живееме во состојба на совршена доверба.\
Ништо не може да ни го расипе мирот, бидејќи Бог е таму и Тој е на дело. Можеме да Го фалиме, можеме да ја зачуваме ведрината, бидејќи никој не може да го надмудри нашиот Бог! Кога ќе научиме да го правиме тоа, навистина ќе го добиеме она што нашето срце го сака, бидејќи тоа сака да ни го даде нашиот возљубен Татко, во време кога е од најголема полза за нас и за Неговото царство.

`Како можете да научите да „уживате во Господа“? Поминете одредено време во молитва, барајќи го Божјото водство за тоа да стане стварност во вашиот живот.`