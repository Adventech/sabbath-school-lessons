---
title: За натамошно проучување
date: 09/09/2022
---

Во книгата _Патријарси и пророци_ од Елена Вајт го прочита поглавјето со наслов Давид помазан за цар, стр. 637-642 оригинал.

Божјиот план за нас понекогаш вклучува и многу чекање, што може да изгледа како вистинско мачење. За да научиме да бидеме трпеливи во таквите периоди, треба да се сосредоточиме на Божјата личност и да веруваме дека Тој постапува во наша полза. Има многу причини за чекање, но сите тие се однесуваат на Божјето царство и на Неговите планови за нас. Можеме да изгубиме многу ако се обидуваме да се истрчаме пред Бога, или можеме да добиеме многу ако задржиме став на доверба и едноставно уживаме во Него.

Господ внимателно го мери секое искушение.

„Не можам да ја видам Божјата намера во мојата неволја, но Тој знае што е најдобро и ќе му ги предадам мојата душа, дух и тело Нему како мој верен Творец. ’Зашто знам во Кого сум поверувал и уверен сум дека Тој е моќен мојот залог да го запази за оној ден’“ (2. Тимотеј 1,12). Кога би можеле да ја воспитуваме и извежбаме нашата душа да има повеќе вера, љубов, трпение и посовршена доверба во нашиот небесен Татко, убедена сум дека ќе имаме повеќе мир и среќа од ден на ден додека минуваме низ судирите во овој живот.

На Господа не му е мило кога со нашата вознемиреност и грижи се истргнуваме од Исусовите прегратки. Треба посмирено чекање придружено со будност. Понекогаш имаме чувство дека не сме на вистинскиот пат, што нѐ тера да размислуваме и постојано да бараме знак во себеси кој би ни покажал што е правилно во дадена пригода. Но, она што е важно не е чувството, туку верата“ (Елена Вајт, _Одбрани пораки_, книга 2, стр. 242).

**Прашања за разговор**

`1. Што значи тоа дека Исус „внимателно го мери“ секое искушение? Како може ова да ни помогне додека чекаме?`

`2. Побарајте од членовите во класата да дадат лично сведоштво за смислата на трпеливото чекање. Кои биле нивните стравови, нивните радости? Како се снашле? Што научиле? Кои ветувања ги исполниле?`

`3. Што можете да направите како црква или класа за да им помогнете на другите кои се мачат додека чекаат на Божјото време за нешто да се оствари?`

`4. Која е улогата на молитвата во градењето на трпението? Дали има некој за кого можете да се молите Духот да развие трпение во неговиот живот?`

