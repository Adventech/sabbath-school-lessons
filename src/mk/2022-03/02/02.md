---
title: Изненадувања
date: 03/07/2022
---

**„Возљубени мои, не чудете се на огненото испитување, што се појави меѓу вас, за да ве искуша, како да ви се случува нешто необично“ (1. Петрово 4,12).**

Изненадувања, болни изненадувања, можат да дојдат на многу начини. Автомобил што скршнува од спротивната насока на вашиот пат.\
Ненадејно известување дека ја губите работата. Лекарски преглед кој ви носи неочекувано лоши вести. Предавство на некој што сте го сакале и сте мислеле дека ве сака. Колку и да е силна самата болка, елементот на изненадување уште повеќе ја засилува.

Оваа седмица ќе разгледаме неколку специфични типови на болни ситуации кои не треба да нѐ затекнат неподготвени.

За почеток, да го погледнеме текстот 1. Петрово 4,12. Грчкиот збор за „чудење“ во 1. Петрово 4,12 значи нешто „туѓо“. Петар ги поттикнува своите читатели да не паднат во стапицата верувајќи дека огнените искушенија и неволји се туѓи за христијанското искуство. Наместо тоа, тие треба да се сметаат за нормални – нешто што може и треба да се очекува.

Зборот што се користи за „топлина“ или „огнено искушение“ доаѓа од друг грчки збор што значи „горење“. На други места се преведува и како „печка“. Значи, тоа искуство на страдање за нашата вера би можело да се смета како „процес на топење“ – процес на реторта.

`Која е пораката на Петар во текстот 1. Петрово 4,12-19?`

Страдањето знае многумина од нас нѐ изненади, бидејќи често имаме премногу поедноставен поглед на христијанскиот живот. Знаеме дека има две страни – Бог, кој е добар, и сатаната, кој е лош. Затоа често сето она што го доживуваме како добро автоматски го ставаме во „кутија“ со Бога, а сè што доживуваме како лошо во кутија со сатаната.\
Сепак, животот не е толку едноставен. Не можеме да одлучиме врз основа на нашите чувства што има во Божјата, а што во сатанската кутија.\
Понекогаш одењето со Бога може да биде предизвикувачко и тешко. Од друга страна, следењето на сатаната може да делува како нешто што носи големи награди. Јов кој, иако бил праведен, сепак страдал, дава добра илустрација за овој факт поставувајќи му го на Бога прашањето: „Зошто нечесните остануваат во живот и колку се постари, толку посилни стануваат?“ (Јов 21,7)

`Петар зборувал за искушенијата кои се последица од залагањето за Христа. Но, постојат и други причини поради кои можеме да се најдеме во неволја и искушение. Како може 1. Петрово 4,12-19 да ви помогне тактично да му објасните на некој пријател зошто не треба да биде изненаден од болните искушенија со кои би можел да се соочи?`