---
title: За натамошно проучување
date: 08/07/2022
---

Прочитајте ги следните текстови од Елена Вајт: „Делотворна молитва“, _Signs of the Times_, Nov. 18, 1903; ; Еllеn G. White Comments, p. 1182, _Тhе SDА Bible Commentary_, vol. 4; „Неволјите, страдањата и очистувањето“ стр. 92, од книгата _Мојот живот денес_.

„Оној што ги чита човечките срца го познава нивниот карактер подобро и од самите нив. Тој гледа дека некои имаат сила и способности кои, правилно насочени, би можеле да се употребат за напредок на Неговото дело. Затоа Тој во своето провидение ги доведува овие личности во различни положби и околности, за да ги откријат во својот карактер недостатоците што биле скриени од нивното знаење. Тој им дава можности да ги поправат своите недостатоци и да се оспособат за Неговата служба. Често, за да можат луѓето да се очистат, Бог дозволува да навали на нив огнот на неволјите“ (Елена Вајт, _Во потрага по подобар живот_, стр. 471 оригинал).

**Прашања за разговор**

`1. Може да ни биде навистина тешко кога ги жнееме последиците од нашите гревови. „Дали некогаш повторно ќе бидам исправен/ исправна пред Бога?“, се прашуваме. Какви ветувања ни дал Бог и што може да нѐ охрабри да истраеме во таквите моменти и да не се откажуваме? (Видете што пишува Павле подоцна во Римјаните 5,1-11.) Што можете да му кажете на некој што токму сега го поставува ова прашање?`

`2. Што подразбира Елена Вајт под „Божјо провидение“? Како дејствува тоа? Како можете да знаете дали нешто се одвива според Божјото провидение? Кои дела на Божјото „провидение“ довеле до искушенија во вашиот живот? Разговарајте како класа за она што сте го научиле во тие моменти. Како можете да му помогнете на некој што се прашува дали нешто навистина се случува во согласност со „Неговото провидение“?`

`3. Ако познавате некој кој во моментов минува низ тешко искуство, дали е важно и дали воопшто треба да биде важно, што довело до тоа? Односно, како треба да се однесувате кон таа личност и кон нејзиното страдање, каква и да е нејзината причина?`

`4. Еден млад христијанин кој живее во Јужна Америка поминал низ горчливо искушение. Потоа се преселил во Европа, а во една прилика некому му се доверил велејќи: „Го оставив мојот труп во Јужна Америка.“ Што значи тоа? Зошто сите ние мораме, во извесна смисла, да го оставиме нашиот труп некаде? Каква улога играат искушенијата и неволјите во овој процес?`

`5. Планирајте како класа посета на болница или одење на некое друго место каде што би можеле да им помогнете, да им донесете утеха и да ги развеселите оние кои, од која било причина, се наоѓаат во тешко искушение.`