---
title: Неволјите што доаѓаат
date: 02/07/2022
---

### Прочитајте ги библиските текстови:
1. Петрово 4,12-19; 1. Петрово 5,8-11; Римјаните 1,21-32; Еремија 9,7-16, 2. Коринќаните 12,7-10.

> <p>Запомнете го стихот</p>
> „Возљубени мои, не чудете се на огненото испитување, што се појави меѓу вас, за да ве искуша, како да ви се случува нешто необично, туку, радувајте се дека соучествувате во Христовите страдања, за да можете да се радувате и да се веселите при откровението на Неговата слава“ (1. Петрово 4,12.13).

Во хемиските лаборатории често се ставаат различни супстанции во мали садови и се загреваат до екстремни температури. Како што се загрева садот, материјалите или се топат, пукаат, прскаат или горат, во зависност од нивниот состав. Тој сад се нарекува реторта (англ.: crucible – збор што се појавува во насловот на поуката за ова тримесечје).

Реторта во речникот е дефиниран како (1) сад за топење супстанција што бара висок степен на топлина, (2) неволја или тешко искушение, (3) место или ситуација во која концентрираните сили меѓусебно дејствуваат за да предизвикаат промена или влијаат на развој.

Овие дефиниции ни даваат и корисен увид во она што се случува во нашиот духовен живот. Оваа седмица ќе истакнеме неколку причини поради кои би можеле ненадејно да се најдеме под притисок и да доживееме искушенија, и тоа во положба во која околностите нѐ повикуваат да се менуваме, да се развиваме и да го усовршуваме карактерот. Тоа ќе ни помогне да станеме свесни за она што Бог го прави во нашиот живот, за да можеме, кога ќе влеземе во реторта (т.е. кога ќе се најдеме во неволја), да имаме идеја како да реагираме.

**Краток преглед на лекцијата за оваа седмица:**

_Кои се причините за тешките моменти што ги доживуваме во нашиот живот?_

