---
title: Да се опстане благодарение на надежта
date: 27/07/2022
---

**„Браќа не сакаме да ја затаиме неволјата што не снајде во Азија, дека бевме оптоварени прекумерно, дури преку нашите сили, ние не се надевавме ниту живи да останеме, туку сами во себе ја примивме смртната пресуда за да не се надеваме во себе, туку на Бога кој ги воскреснува мртвите“ (2. Коринтјани 1,8.9).**

Како апостол избран од Бога, Павле трпел повеќе од повеќето луѓе.\
Сепак не бил скршен. Напротив, постојано растел преку прославување на Бога. Прочитајте ги тешкотиите кои тој ги наведува во 2. Коринтјани 11,23-29. А сега прочитајте 2. Коринтјани 1,3-11.

`Во 2. Коринтјани 1,4, Павле вели дека ние го примаме Божјето сочувство и утеха „за да можеме и ние да ги утешуваме оние, кои се наоѓаат во каква и да е неволја, со утехата со која Бог нè утешува нас самите“. Во колкава мера страдањата би можеле да бидат повик за служба? Како да бидеме свесни за оваа можност?`

Бог сака преку нас да им служи на луѓето кои страдаат. Тоа значи дека Тој би можел да дозволи најпрвин и самите ние да искусиме слични страдања. Тогаш ќе може да пружиме охрабрување, не врз основа на некоја теорија, туку врз основа на сопственото доживување на Божјето сочувство и утеха. Тоа е принцип кој произлегува од Исусовиот живот (видете Евреите 4,15).

Павле не ги изнесува овие живи описи на своите тешкотии за да нѐ наведе да го сожалуваме, туку да нѐ увери дека Отецот, дури и кога ќе потонеме, може сѐ уште да се вмеша за да ни пружи сочувство и утеха.\
Може да се најдеме во животна опасност, дури и да бидеме убиени, но не треба да се плашиме. Бог нѐ учи да се потпираме на Него. Можеме да му веруваме, бидејќи Бог „ги воскреснува мртвите“ (2. Коринтјани 1,9).

**Свесен дека Бог ќе го избавува и во иднина, Павле продолжува да го објавува своето евангелие. Во 2. Коринтјани 1,10.11 тој спомнува три подробности кои му помогнале да остане цврст. _Прво_, доказите за Божјето дејствување во минатото: „Тој нè избави од таква страшна смрт, а и уште нè избавува“ (2. Коринтјани 1,10). _Второ_, Павловата решеност да се сосредоточи на Бога: „Во Него се надеваме дека и уште ќе нè избавува“ (2. Коринтјани 1,10). _Трето_, постојаните посреднички молитви на светите: „Со помошта и на вашата молитва за нас“ (2. Коринтјани 1,11).**

`Што можеме да научиме од Павле и како тоа може да ни помогне, и среде сопствените борби, да не паднеме во самосожалување?`

