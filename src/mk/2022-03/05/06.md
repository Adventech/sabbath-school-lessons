---
title: Екстремна жештина
date: 28/07/2022
---

До сега во ова тримесечје разгледавме многу примери на неволји коишто Бог ги користи со цел да внесе чистота и христоликост во нашиот живот. Меѓутоа некои луѓе можат, врз основа на овие примери, да заклучат дека Бог е суров и надзорник кој многу бара. Несомнено некои ќе речат: Знаеме дека Бог ни посакува добро, но овие примери не откриваат многу грижа и љубов. Всушност, Бог повеќе личи на некој насилник. Тој поставува цели кои нѐ доведуваат до големи тешкотии, а ние не можеме ништо да сториме околу тоа.

Факт е дека, сѐ додека живееме на оваа земја исполнета со грев, многу малку ќе разбереме, кога станува збор за причините поради кои се случуваат одредени работи. На небото ќе разбереме многу повеќе (1. Коринтјани 4,5; 1. Коринтјани 13,12), но засега мора да живееме со таа напнатост и да веруваме дека Бог е присутен и се грижи за нас, иако работите не изгледаат дека е секогаш сѐ во најдобар ред. Исаија многу добро ја опишува таа напнатост.

**Прочитајте го текстот Исаија 43,1-7. Во 2 стих, Бог вели дека Неговиот народ ќе помине низ вода и оган. Тоа е сликовит опис на екстремните опасности, а можеби и навестување за преминувањето преку Црвеното Море и Јордан. Двата настана биле застрашувачки, но тие го пробиле патот кон нов живот. Можеби очекувате Бог да вети дека ќе го поштеди својот народ од ваквите опасности и ќе го поведе по некој полесен пат. Но како и пастирот во Псалми 23, Бог едноставно порачува дека Неговиот народ во тешки времиња не мора да се плаши од злото, бидејќи Тој е со нив.**

`Задржете се на текстот Исаија 43,1-7. Запишете на кои сѐ начини Бог го уверува својот народ дека ќе го утеши кога ќе минува низ вода и оган. Каква слика за Бога се создава во вашиот ум? На кои Божји ветувања може да се повикате, кога станува збор за вашиот живот?`

Значи, она што го научивме за неволјите кои Бог ги дозволува може да го сумираме на три начини. Прво, Божјата екстремна жештина искушенија треба да го уништат гревот а не самите нас. Второ, Божјата екстремна жештина не треба да нѐ јадосува туку да нѐ очисти, со каква што намера и сме создадени да бидеме. Трето, Божјата грижа за нас додека минуваме низ сето тоа е постојана и сеопфатна. Тој никогаш нема да нѐ остави сами, без разлика што ни се случува.

`Што ни кажуваат следните стихови за Божјите дела и за Неговиот карактер? Псалми 103,13.14; Матеј 28,20; 1. Коринтјани 10,13; 1. Петрово 1,7. Како сте ја доживеале вистинитоста на овие стихови во својот живот?`