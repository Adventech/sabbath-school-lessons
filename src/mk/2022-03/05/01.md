---
title: Екстремна жештина
date: 23/07/2022
---

### Прочитајте ги библиските текстови:
1. Мојсеева 22; Осија 2,1-12; Јов 1,6-2,10; 2. Коринтјани 11,23-29; Исаија 43,1-7.

> <p>Запомнете го стихот</p>
> „Но волјата Господова беше да Го казни, и Го предаде на мачење; а кога ќе го принесе Својот живот како милостивна жртва, Тој ќе види долговечно потомство, и волјата Господова ќе напредува преку Неговата рака“ (Исаија 53,10).

Додека неговата сопруга умирала, познатиот христијански писател К.С. Луис напишал: „Не сум (ми се чини) во голема опасност да престанам да верувам во Богa. Вистинската опасност лежи во тоа да поверуваме во некои страшни работи за Него. Заклучокот од кој се плашам не е: ’Значи, сепак Бог не постои‘, туку ’Значи Бог е всушност таков‘“ (A Grief Observed (New York: _HarperCollins Publishers_, Inc., 1961), pp. 6,7).

Кога околностите стануваат навистина болни, некои од нас целосно го отфрлаат Богa. Други, како Луис, се во искушение да ги променат своите сфаќања за Него и почнуваат да Го замислуваат во најлошата можна светлина. Вистинското прашање гласи: Колку навистина може да стане жешко? Каков ризик е подготвен Бог да преземе водејќи го својот народ низ жештината за да ја постигне Неговата крајна цел и да нѐ обликува да бидеме „еднакви според ликот на Неговиот Син“? (Римјаните 8,29).

**Краток преглед на лекцијата за оваа седмица:**

_Што мислите, зошто Бог ризикува да биде погрешно разбран од оние што сака да Го запознаат и да го засакаат? Што мислите, колку далеку е подготвен да оди во ова, дозволувајќи да биде погрешно сфатен, за да нè обликува според „ликот на Неговиот Син“?_

