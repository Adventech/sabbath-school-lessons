---
title: За натамошно проучување
date: 12/08/2022
---

Прочитајте ги следните текстови на Елена Вајт: Школа во вечноста, стр. 301-309 (оригинал) од книгата _Воспитување_ и Помош во секојдневниот живот, стр. 470.471 (оригинал) во книгата _Во потрага по подобар живот_.

„Во животот на секој човек настапува период на големо разочарување и крајна малодушност – кога мора да ја испиеме чашата на болката, кога ни е тешко да веруваме дека Бог е сѐ уште милослив кон земските деца и полн со љубов кон нас, кога немир ја обзема душата и смртта ни изгледа помила од животот. Во тие моменти мнозина губат вера во Бога и стануваат робови на сомнеж и неверство. Кога во такво време би можеле да ја согледаме величината на Божјето провидение со духовни очи, би забележале како ангелите се трудат да нѐ спасат од самите нас, да ни ги постават нозете на основа поцврста и од вечните планини. Тогаш во нас би се појавила нова вера и нов живот“ (_Пророци и цареви_, стр. 162 ориг.).

**Прашања за разговор**

`1. Елена Вајт вели дека „сите“ доживуваме моменти на длабоко разочарување и крајно обесхрабрување. Колку добро забележуваме кога луѓето околу нас минуваат низ такви периоди? Како може да научиме да си даваме надеж едни на други кога доживуваме такви горчливи разочарувања?`

`2. Прочитајте ги во класата вашите одговори на последното прашање од проучувањето предвидено за вторникот. Каква промена во вашиот живот внесла свеста за реалноста на Божјата близина?`

`3. На глас прочитајте ги деловите на текстот запишан во Јов 38-41. Каква слика за Бога е прикажана во овој извештај? Кои делови ви даваат надеж и охрабрување? На кој начин саботата се вклопува во таа слика? Како таа ни помага Божјата природа и карактер секогаш да ја имаме пред нашите очи?`

`4. Надежта која преобразува потекнува од небото. Тоа значи дека можеме да се молиме едни за други со цел надежта да го исполни нашиот живот. Поминете некое време во молитва за оние кои во последно време подзастанале во сопственото надевање. На кој начин нивната надеж може да се обнови? Освен тоа, што друго можете да направите за оние кои ја губат својата битка во својата потрага по надежта?`

`5. Замолете некој кој е подготвен да зборува за тоа и да ви ги опише моментите во кои очајот и искушенијата го довеле до тоа да ја изгуби верата и надежта? Што предизвикало пресврт во животот на таа личност? Што можеме да споделиме едни со други, а би можело да ни помогне во моментите на сомневање и очај?`

