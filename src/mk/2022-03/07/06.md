---
title: Дисциплината на Нашиот Татко
date: 11/08/2022
---

`Прочитајте го текстот Евреите 12,5-13. Која порака се наоѓа тука за нас и како таа се вклопува во она што го проучуваме ова тримесечје?`

Во Евреите 12,5-13, Павле зборува за неволјите во контекст на дисциплинирањето.\
Во одредени библиски преводи, различни облици на зборови, кои се однесуваат на дисциплинирањето, се појавуваат десет пати. Во грчкиот свет тоа бил основниот збор за „воспитување“. Затоа, разбирањето на дисциплината значи разбирање на начинот на кој Бог нѐ воспитува и образува во школата на верата, која Павле порано ја опишал во Евреите 11 глава.

Во оваа глава, Павле ги опишува мажите и жените на верата. Верата била таа која ги одржала додека се соочувале со разни тешки околности.\
На почетокот на 12 глава, Павле се врти кон нас, читателите, и вели дека, без оглед на тешките околности со кои се соочувале луѓето пред нас, и ние може да трчаме и да ја завршиме животната трка на верата. Клучот е да го насочиме нашиот поглед кон Исуса (Евреите 12,2) за да може Тој да ни биде пример во тешки времиња (Евреите 12,3). Кога ја читаме 12. глава (Евреите 12), како да добиваме пар очила за читање. Без овие очила, нашето видување и разбирање на тешкотиите низ кои поминуваме секогаш ќе биде замаглено. Но, гледањето низ овие очила ќе го исправи нејасното објаснување на страдањата што ни го наметнува нашата култура. Тогаш ќе бидеме во состојба јасно да ги разбереме и да реагираме на неволјите.

**Читајте низ „очилата“ што ни ги дава текстот Евреите 12,1-13. Сосредоточете се на стиховите 5-13 и одговорете на следните прашања:**

`Кој го покренува дисциплинирањето?`

`Како го доживуваме дисциплинирањето?`

`Која е целта на дисциплинирањето?`

`Повторно прочитајте го целиот текст во Евреите 12,1-13. Направете листа на сите причини со кои можете да се поврзете, а кои можат да ни послужат како основа за негување на надежта. Како сте ја доживеале оваа надеж во моментите на сопственото духовно „воспитување“?`