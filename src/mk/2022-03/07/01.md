---
title: Неуништлива надеж
date: 06/08/2022
---

### Прочитајте ги библиските текстови:
Хабакук 1,1-4; Јов 38-41; Исаија 41,8-14; Еремија 29,1-10; Евреите 12,1-13.

> <p>Запомнете го стихот</p>
> „А надежта пак не разочарува, зашто Божјата љубов е излеана во нашите срца преку Светиот Дух, Кој ни е даден“ (Римјаните 5,5).

Колку е лесно да се зборува и пее за надежта додека се наоѓаме во црква, опкружени со насмеани луѓе! Но кога ќе се најдеме среде неволји и тешки искушенија, надежта не ни изгледа толку лесно достапна. Кога обрачот се стега околу нас, почнуваме сите работи да ги доведуваме во прашање. Ова особено се однесува на Божјата мудрост.

Во една од своите книги, Ц. С. Луис пишува за еден измислен лав.\
Сакајќи да го запознае овој лав, некој поставил прашање дали е безбедно во негово присуство. Добил одговор дека не е безбедно, но дека сепак „тој е добар“.

Иако не можеме секогаш да го разбереме Бога и Неговите постапки ни делуваат непредвидливо, тоа не значи дека Тој е против нас. Тоа едноставно значи дека сѐ уште немаме целосна слика. Меѓутоа, ни се наметнува идејата дека Бог мора да биде разбирлив и предвидлив за да можеме да имаме мир, доверба и надеж. Според нашето мислење, со Него треба да бидеме безбедни. Но, ако тргнуваме од таквите претпоставки, ние се подготвуваме за големо разочарување.

**Краток преглед на лекцијата за оваа седмица:**

_Како подоброто разбирање на Божјиот карактер ни помага да ја сочуваме надежта дури и во тешка неволја?_