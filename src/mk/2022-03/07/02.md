---
title: Поширока слика
date: 07/08/2022
---

Кога сме повредени, често помислуваме дека тоа што ни се случува е единственото нешто што е навистина важно. Но сепак постои малку поширока слика од онаа што се однесува само на нашето „јас“ (видeте Откровение 12,7; Римјаните 8,22).

`Прочитајте го текстот Хабакук 1,1-4. Со што се соочувал Авакум?`

Можеби очекувате дека Бог ќе каже нешто слично на ова: „Тоа е навистина страшно, Авакуме! Дозволи ми да дојдам и моментално да ти помогнам.“ Меѓутоа, Божјиот одговор бил сосем спротивен на овој. Тој најавува дека ќе биде уште полошо. За ова прочитајте во Хабакук 1,5-11.

Израел бил одведен во асирско ропство, а сега Бог ветува дека ќе дојде нешто уште полошо. Вавилонците ќе го одведат народот на Јуда.\
Авакум повторно упатува вопли во следните стихови (Хабакук 1,12-17) а потоа чека да види што ќе рече Бог.

`Во која смисла Божјата најава на ветеното уништување на Вавилон во текстот Хабакук 2,2.3 донесува надеж?`

Хабакук 2 глава е ветување за уништување на Вавилонците. Евреите 10,37 го цитира текстот од Хабакук 2,3 со навестување дека тоа ветување за иднината би можело да се примени на Месија. Според тоа, со потполна извесност со која се исполнило ветувањето за уништувањето на Вавилон, ние можеме да го очекуваме и уништувањето на „Големиот Вавилон“ (Откровение 18,2).

Авакум се наоѓал приклештен помеѓу големото зло што го опкружувало и Божјето ветување дека ќе дојде нешто уште полошо. Тоа е ситуацијата во која ние се наоѓаме во рамките на историјата на спасението.\
Големото зло е насекаде околу нас, а Библијата предвидува дека допрва ќе настапи нешто уште пострашно. Клучот за опстанокот на Аврам бил во тоа што му се пружила можност да ја согледа целокупната слика. Затоа, во третата глава тој е во состојба да изговори неверојатна молитва на благодарност поради она што Бог ќе го направи во иднина.

`Прочитајте Хабакук 3,16-19. Што наведува Авакум како причина за надеж? Каква надеж има Божјиот народ додека чека да се одиграат последните пророчки сцени? Како можеме да ја усвоиме оваа надеж?`