---
title: Гледање на Невидливиот
date: 13/08/2022
---

### Прочитајте ги библиските текстови:
Римјаните 8,28-39; Јован 14,1-14; Ефесјаните 1,18-23; Исаија 40,27-31.

> <p>Запомнете го стихот</p>
> „Со вера тој го напушти Египет не плашејќи се од царскиот гнев, зашто веруваше во Оној Кој не се гледаше, како да Го гледа“ (Евреите 11,27).

Дефиницијата за вера во Посланието до Евреите секогаш претставува предизвик. „А верата е тврда увереност во она на кое се надеваме и убедување за нештата, што не се гледаат“ (Евреите 11,1). Како можеме да бидеме сигурни во нешто што не го гледаме? Сепак, токму тоа го илустрира Мојсеј во нашиот стих што треба да го запомниме: „Зашто веруваше во Оној Кој не се гледаше, како да Го гледа“. Тој истрајал затоа што го видел „Оној Кој не се гледаше“ (Евреите 11,27).

Уште поголем предизвик е кога ќе сфатиме дека сме повикани да го гледаме „Оној што не се гледа“ не само во добри времиња, туку особено тогаш кога сè ќе тргне наопаку. За тоа ни е потребна вера, слична на Христовата, која мора да биде обликувана од вистината за Бога и за Божјото царство. Вистината за добрината на нашиот Отец, за силата што се наоѓа во Исусовото име, за силата на воскресението и Божјото сочувство се суштински вистини кои ќе ни овозможат да бидеме силни кога ќе се најдеме во неволја и во искушение да се сомневаме во сè.

**Краток преглед на лекцијата за оваа седмица:**

_Кои вистини за Бога можат да ни помогнат да истраеме дури и во најлошите ситуации?_

