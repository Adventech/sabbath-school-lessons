---
title: Силата на Воскресението
date: 16/08/2022
---

Воскресението го решава проблемот со човечката немоќ. Кога станува збор за „животот, смртта и воскресението на Исус“, често размислуваме за тоа дека Неговата смрт била настан кој, во законска смисла, нè направил праведни пред Бога. И тоа, се разбира, е вистина.

Меѓутоа, Воскресението му додава една специфична димензија на спасението. Исусовото воскресение има смисла не само затоа што ни покажува дека еден ден и ние ќе воскреснеме од мртвите. Воскресението го донело Исуса од десната страна на Отецот, на позиција на моќ и авторитет. И токму оваа сила на воскресението е истата сила што Бог ни ја става на располагање денес!

`Во Ефесјаните 1,18-23, Павле зборува за Божјата сила. Што нè учат овие стихови кога станува збор за силата на Воскресението? Каква надеж и какви ветувања можете да најдете за себе во овие стихови?`

Павле се моли Ефесјаните да разберат некои вистини кои можат правилно да се согледаат само со божествена помош:\
(1) дека има надеж во преобразувањето и вечната иднина на која нè повикува Исус;\
(2) за да можеме да ја спознаеме силата што дејствувала во наша корист.

Павле потоа се обидува да опише колку е чудесна таа сила. Силата што ни е достапна денес е истата што го воскреснала Исуса! И не само што таа Го подигнала од земјата и Го вратила во живот, туку и Го поставила во положба на моќ од десната страна на Отецот.

Но, Павле не застанува тука. Воскресението не му дало на Исуса каква било моќ, туку моќ да владее и да обезбеди сè што му треба на Неговиот народ – низ целата вечност!

`Запишете во кои области од вашиот живот ви е потребна силата на воскреснатиот Исус. Кога ќе завршите, молете се оваа сила да се примени на сите оние области каде што ви треба помош. Во исто време, размислете што е тоа што би можеле подобро да го направите, какви одлуки би можеле да донесете, а на таа сила би ѝ овозможило да дејствува послободно во вашиот живот?`