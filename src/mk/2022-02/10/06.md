---
title: Смртта на Рахила
date: 02/06/2022
---

`Прочитајте го текстот 1. Мојсеева 35,15-29. Со какви други неволји се соочил Јаков во неговото дисфункционално семејство?`

Веднаш откако Јаков го напуштил Ветил, три поврзани настани ја обележале последната етапа од неговото патување кон Ветената земја: се родил најмладиот син на Јаков, Рахила умрела, а Рувим, првиот син на Јаков и Лија, спиел со наложницата на Јаков. Иако во текстот не е наведено зошто овој млад човек направил нешто толку лошо, може да се претпостави дека сакал на некој начин да го оцрни раѓањето на најмладиот син на Јаков и да го понижи споменот на Рахила. Но, не можеме да бидеме сигурни во тоа.

Раѓањето на најмладиот син на Јаков се поврзува со Витлеем (1. Мојсеева 35,19), кој се наоѓа во границите на Ветената земја. Според тоа, ова раѓање е првото исполнување на Божјото ветување во врска со иднината на Израел. Бабицата, пророчки, ѝ се обратила на Рахила со истите зборови со кои Бог го смирувал Аврама: „Не плаши се“ (1. Мојсеева 35:17, споредете со 1. Мојсеева 15,1).

Интересно е тоа што Јаков го сменил името на Венониј, што значи „син на мојата тага“, а кое Рахила, изразувајќи ја својата болка, му го дала на својот син на смртната постела, во Венијамин, што значи „син на десната рака“, што тој можеби сакал да го насочи внимание кон југ, за да ја изрази својата надеж во Ветената земја и во сето она што Бог рекол дека ќе го направи за својот народ кога ќе се насели таму.

Во тоа време, Рувим имал сексуални односи со Билха, наложницата на неговиот татко, а исто така и слугинка на Рахила (1. Мојсеева 35,25; 1. Мојсеева 30,3). Едноставно, не знаеме како да го објасниме овој скандалозен чин, освен како уште еден пример на човечката изопаченост.

Чудно, но Јаков не реагирал на оваа страшна навреда, иако бил информиран за тоа (1. Мојсеева 35,22). Би се рекло дека Јаков, во тој момент од неговиот живот, веќе имал доволно доверба во Бога и верувал дека Тој ќе го исполни својот збор, и покрај гревовите и злото што повремено се случувале околу Него.

Ова е таа прецизна поука на верата, опфатена во листата на 12-те синови на Јаков, кои ќе станат предци на Израел (1. Мојсеева 35,22-26). Тие не биле најсимпатичните и најљубезните луѓе, како што ќе видиме. Но сепак, и покрај сите тие проблеми и дисфункции, дури и нешто толку лошо како односот на Рувим со Билха, Божјата волја требало да се исполни токму преку тоа семејство, колку и да било тоа хаотично.

`Така, и покрај човечките грешки, Божјите намери конечно ќе се исполнат. А замислете како би било кога луѓето би соработувале со Бога, кога би му биле послушни. Колку полесно, т.е., со колку помалку страдања, стрес и одолговлекувања би можела да се оствари Божјата волја?`