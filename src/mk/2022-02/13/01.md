---
title: Израел во Египет
date: 18/06/2022
---

### Прочитајте ги библиските текстови:
1. Мојсеева 46; Римјаните 10,12.13; 1. Мојсеева 47; 1. Мојсеева 48; Дела 3,25.26; 1. Мојсеева 49; Филипјаните 2,10; 1. Мојсеева 49,29 – 50,21.

> <p>Запомнете го стихот</p>
> „А Израел се насели во египетската земја, во областа Гошен, и ја владееја, и се изнародија и намножија многу“ (1. Мојсеева 47,27).

Последните години од животот на Јаков и Јосиф се опфатени во 1. Книга Мојсеева. Гледаме дека Јаков (Израел) го напушта Ханан (1. Мојсеева 46) за да се насели во Египет (1. Мојсеева 47), каде што ќе умре (1. Мојсеева 49,29 - 50,21). Сепак, дури и во таа египетска средина, изгледите за враќање во Ветената земја сè уште се наѕираат во заднина (1. Мојсеева 50,22-26).

Кога пристигнал во Египет, Јаков го благословил фараонот (1. Мојсеева 47,7-10), со што го исполнил (делумно, се разбира) ветувањето дадено на Аврам дека ќе биде благослов за сите народи (1. Мојсеева 12,3). Подоцна, на смртната постела, Јаков ги благословил синовите на Јосиф (1. Мојсеева 48). Јаков, исто така, ги благословува и своите синови (1. Мојсеева 49,1-28) и дава импресивни предвидувања за секој од нив во контекст на идните 12 племиња на Израел (1. Мојсеева 49,1-27).

Меѓутоа, фактот дека Израелците живееле во изгнанство, како новодојденци во Египет, е во спротивност со нивната надеж за Ветената земја. И иако 1. Мојсеева завршува додека Израеловите синови сè уште се во Египет, некои од последните зборови на Јосиф се однесуваат на друго место: „Јас ќе умрам; но Бог ќе ве посети и ќе ве изведе од оваа земја во земјата, за која им се заколнал на Авраам, на Исак и на Јаков“ (1. Мојсеева 50,24).