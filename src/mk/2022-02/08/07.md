---
title: За натамошно проучување
date: 20/05/2022
---

Аврам бил извонреден пророк на кого Бог можел да му ги открие своите планови (1. Мојсеева 18,17). Затоа Бог влегол во Аврамовата човечка сфера и го споделил со него, до одреден степен, својот план на спасение преку жртвата на неговиот Син.

„Исак бил претслика на Божјиот Син, кој се согласил да биде жртва за гревовите на светот. Бог сакал на овој начин да му ја предочи на Аврам евангелската порака за спасението на човекот. За да му ја открие таа вистина во сета нејзина стварност и за да ја испита неговата вера, Бог од него побарал да го жртвува својот сакан син Исак. Сите душевни страдања и агонијата што ја доживувал Аврам додека минувал низ ова мрачно и тешко искушение биле дозволени со една цел – планот за откупување на паднатиот човек подлабоко да се втисне во неговата свест. Од своето лично искуство требало да сфати колку неискажливо било самооткажувањето на семоќниот Бог кога го дал Својот единороден Син да умре за да го спаси човекот од вечна пропаст. Ниту едно душевно страдање во Аврамовиот живот не може да се спореди со она што го поднел додека, покорувајќи се на божествениот налог, го водел синот на гората Морија, за да го принесе на жртва“ (Елена Г. Вајт, _Сведоштва за црквата_, кн. 3, стр. 369).

„Аврам веќе бил во длабока старост и чувствувал дека му се ближи крајот, а му останала недовршена уште една работа со што требало да се осигури ветувањето за неговото потомство. Исак бил од Бога одреден наследник на Аврама, верен чувар на законите на Јехова и татко на избраниот народ, но тој уште не бил женет. Жителите на хананската земја потонале во идолопоклонство и Бог забранил склучување на брачни врски меѓу нив и неговиот народ, знаејќи дека таквите врски само би воделе кон отпад. Патријархот се плашел од дејствувањето на порочните влијанија што го опкружувале неговиот син... Според мислењето на Аврама, изборот на жена за неговиот син претставувал сериозно прашање; затоа будно настојувал да го ожени со девојка која нема да го одвраќа од Бога... Имајќи доверба во мудроста и љубовта на својот татко, Исак бил задоволен со тоа целата работа да му ја препушти нему, а верувал дека Бог работите ќе ги сосредоточи во добар правец“ – Елена Вајт, _Патријарси и пророци_, стр. 171, оригинал).

**Прашања за разговор**

`1. Разговарајте во класата за подготвеноста на Аврам да го жртвува Исак. Обидете се да ја замислите верата што ја открива овој извештај. Што е толку зачудувачки, а едновремено и проблематично во оваа сторија?`

`2. Што е со слободната волја? Зошто нашата вера нема смисла ако не е реалност? Кои примери на слободна волја имаме во Библијата, и како, и покрај погрешните одлуки што ги носат луѓето, Божјата волја се остварува?`

