---
title: За натамошно проучување
date: 13/05/2022
---

Во книгата _Патријарси и пророци_ од Елена Вајт прочитајте ја главата со наслов „Закон и завет“, стр. 370-373, оригинал.

Трпеливото и упорно застапување Аврам кај Бога за доброто на жителите на Содом (1. Мојсеева 18,22-33) треба да нѐ поттикне да се молиме за злите, дури и ако ни се чини дека тие се во безнадежна состојба поради нивните гревови. Освен тоа, Божјиот сочувствителен одговор на инсистирањето на Аврам и Неговата подготвеност да прости само за „десет“ праведни луѓе е „револуционерна“ мисла, како што истакнува Герхард Хасел:

„На еден крајно револуционерен начин, старото колективно сфаќање дека дури и невин член на некое злосторничко здружение треба да биде казнет, претворена е во нешто ново – присуството на мал број преостанати праведни луѓе би можело да врши улога на зачувување на целината... Благодарение на остатокот праведници, во својата праведност _/tsedeqah/_, Јахве бил подготвен да му прости на злиот град. Овој поим во голема мера е проширен во пророчкиот запис за Господовиот Слуга што ќе „оправда мнозина“ (Gerhard F. Hasel, The Remnant: The History of the Remnant Idea From Genesis to Isaiah, 3rd еdition (Bеrrien Springs, МI: Аndrews University Press, 1980; pp. 150, 151).

„Насекаде околу нас се наоѓаат души кои безнадежно заминуваат во пропаст, страшна исто толку колку и онаа што го снашла Содом. Секој ден за некого значи крај на времето што му било одредено да се провери. Секој миг некои ја преминуваат границата зад која милоста веќе не допира. А каде се весниците со опомена и со сесрдно преколнување да го повикаат грешникот да ја одбегне таа страшна судбина? Каде се рацете подадени да го оттргнат од смртта? Каде се оние кои понизно и со истрајна вера би го молеле Бога за него?

Духот што го покажал Аврам е Христов дух. Божјиот Син е најискрен посредник за добро на грешниците. Тој, кој платил висока цена за нивниот откуп, ја знае вредноста на човечката душа“ (Еленa Вајт, _Патријарси и пророци_, стр. 140 оригинал).

**Прашања за разговор**

`1. Само виножитото и обрежувањето се нарекуваат „знак на заветот“. Кои се заедничките карактеристики и разлики меѓу двата завета?`

`2. Иако бил повикан од Бога, и иако често се споменува во Новиот завет како пример на живеење со вера, Аврам понекогаш потклекнувал. Во што треба да се угледаме на Аврам, а во што не?`

`3. Некои луѓе ја негираат мислата дека Бог ќе ги казни изгубените, велејќи дека тоа би било спротивно на Божјата љубов. Како можеме ние, како такви кои веруваат дека Бог навистина ќе ги казни изгубените, да одговориме на тврдењето дека Тој нема да го стори тоа?`

