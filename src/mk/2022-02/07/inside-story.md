---
title:  Искуство
date:   13/05/2022
---

#### Молитвата на учителот

_од Ендру Мек Чесни_

Една школска пријателка и рекла на Селина дека таа треба да го обожава и да му служи на Исус. "Ти треба да одиш во црква затоа што Исус доаѓа, а кога ќе дојде, Тој ќе ги земе оние кои што се Негови", и рекла таа. Пријателката исто така и рекла дека постојат само две цркви во светот — Адвентистичката Црква на седмиот ден и некоја друга црква (црква која постоела во селото на Селина). Селина, чии родители не биле особено религиозни, ја избрале другата црква бидејќи имала поголема зграда во нејзиното село во северна Боцвана.

По некое време, еден роднина, момче на нејзина возраст, ја поканило Селина во Адвентистичката црква. Пријателите на Селина од другата црква ја предупредиле да не оди таму. „Не оди во таа црква", рекол еден. „Нема да се вратиш назад во твојата црква", и велел друг. „Зошто би ја напуштила мојата црква? прашала Селина.

Утрото во сабота, Селина заедно со момчето роднина отишла во Адвентистичката црква. Богослужението започнало кога таа пристигнала. Се било ново и различно за неа. Проповедникот зборувал со Бог како да зборува со пријател. Ракувањето по завршетокот на богослужението ја изненадило. Небаре членовите на црквата ја очекувале токму неа. Откако дознала дека проповедникот ќе спроведе серија на проповеди, таа се вратила и се испоставило дека тоа е евангелистичка серија. Таа со чудење слушала додека проповедникот користел слајдови за да покаже дека ѕверовите од Даниел 7-та глава ги претставуваат светските царства од минатото па се до второто Христово доаѓање. По завршувањето на евангелизацијата, таа никогаш не се вратила повторно во својата поранешна црква. Таа се крстила и се приклучила на Адвентистичката црква.

Селина Оренеил Нквае пораснала и станала учителка. Повеќе од сè што сакала било да работи во адвентистичко училиште за да ги научи децата за Исус. Но, немало адвентистичко училиште во нејзиното место, па таа предавала во државните училишта 34 години. Откако се пензионирала, започнала искрено да се моли за тоа како да биде добар Божји сведок, па се вклучила во водење на неколку евангелистички напори кои резултирале со голем број на крштевања. Но, таа не ја заборавила својата голема желба да предава во адвентистичко училиште.

Еден ден, нејзиниот сопруг видел оглас во весник на кој се барало учители за едно ново адвентистичко училиште во Френсистаун. Селина се пријавила и била прифатена во основното училиште "Источна Порта". Бог одговорил на нејзините молитви. „Секојдневната молитва на сите учители е децата да го видат Божјиот карактер во нас", вели Селина.

