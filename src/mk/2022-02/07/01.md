---
title: Заветот со Аврам
date: 07/05/2022
---

### Прочитајте ги библиските текстови:
1. Мојсеева 15-19,29; Римјаните 4,3.4.9.22; Галатјани 4,21-31; Римјаните 4,11; Римјаните 9,9; Амос 4,11.

> <p>Запомнете го стихот</p>
> „А Аврам рече: ʼГосподи, зошто ми се Твоите дарови кога сум без пород, а наследник во мојата куќа е Елиезер од Дамаск?ʼ“ (1. Мојсеева 15,2)

Со текстот 1. Мојсеева 15, доаѓаме до клучниот момент кога Бог го официјализира својот завет со Аврам. Заветот со Аврам е втор по ред, по заветот со Ное.

Аврамовиот завет, како и оној на Ное, ги опфаќа и другите народи, затоа што, на крајот на краиштата, тоа е дел од вечниот завет што му се нуди на целото човештво (1. Мојсеева 17,7; Евреите 13,20).

Во оваа епизода од животот на Аврам има многу страв, но и смеа. Аврам се плаши (1. Мојсеева 15,1), исто како и Сара (1. Мојсеева 18,15) и Агара (1. Мојсеева 21,17). Аврам се смее (1. Мојсеева 17,17), како и Сара (1. Мојсеева 18,12) и Исмаил (1. Мојсеева 21,9). Овие глави зрачат со човечка чувствителност и топлина. Аврам топло се залага да ги спаси злите Содомјани, се грижи за Сара, Агара и Лот, и е исклучително гостољубив кон тројца странци (1. Мојсеева 18,6).

Токму во тој контекст Аврам, чие име укажува на благородност и углед, го добил името Авраам, што значи „татко на многу народи“ (1. Мојсеева 17,5). Така, овде гледаме повеќе навестувања за сеопфатната природа на она што Бог планира да го направи преку Својот завет со Аврам.