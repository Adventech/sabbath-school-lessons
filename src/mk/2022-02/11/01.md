---
title: Јосиф - Господар на соништата
date: 04/06/2022
---

### Прочитајте ги библиските текстови:
1. Мојсеева 37; Матеј 20,26.27; Дела 7,9; 1. Мојсеева 38; 1. Мојсеева 39; 1. Мојсеева 40,1-41,36.

> <p>Запомнете го стихот</p>
> „И си рекоа помеѓу себе: ʻЕне го доаѓа, оној што сонува!ʼ“ (1. Мојсеева 37,19).

Сторијата за Јосиф (1. Мојсеева 37–50) го опфаќа последниот дел од 1. Mојсеева, од неговите први соништа во Ханан (1. Мојсеева 37,1-11) до неговата смрт во Египет (1. Мојсеева 50,26). Всушност, Јосиф зазема повеќе места во 1. Мојсеева од кој било друг патријарх. Иако бил само еден од синовите на Јаков, тој е претставен во 1. Мојсеева како голем патријарх, како Аврам, Исак и Јаков.

Како што ќе видиме, животот на Јосиф исто така истакнува две важни теолошки вистини: прво, Бог ги исполнува своите ветувања; и второ, Бог може да го пресврти злото во добро.

Во лекцијата за оваа седмица, ќе се сосредоточиме на раниот живот на Јосиф. Тој бил омилениот син на Јаков, кој го добил ироничниот прекар _ba‘al hakhalomot_, „оној што сонува“ (1. Мојсеева 37,19), што буквално значи „господар на соништата“ и имплицира дека тој бил експерт за соништа. Таа титула многу му одговара, затоа што не само што примал, разбирал и толкувал пророчки соништа, туку и ги реализирал во својот живот.

Во овие глави повторно ќе видиме дека Божјата промисла е потврдена, и покрај злобата и расипаноста на човечкото срце.

