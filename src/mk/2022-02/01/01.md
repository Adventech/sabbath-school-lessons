---
title: Создавањето
date: 26/03/2022
---

### Прочитајте ги библиските текстови:
Псалми 100,1-3; 1. Мојсеева 1;2; 2. Мојсеева 20,8-11; 2. Мојсеева 40,33; Матеј 25,14-30; Матеј 19,7-9.

> <p>Запомнете го стихот</p>
> „Во почетокот Бог ги создаде небото и земјата“ (1. Мојсеева 1,1).

Првата книга Мојсеева, а со самото тоа и целата Библија, започнува со извештајот за Божјите дела на создавањето.  Овој факт е мошне важен, бидејќи укажува дека нашето создавање го означува почетокот на човечката и библиската историја.  Оваа вистина, исто така, укажува дека извештајот за создавањето од 1. Мојсеева ја има истата историска веродостојност како и другите настани од човечката и библиската историја.

Двата текста за создавањето во 1. и 2. глава на 1. Мојсеева, содржат важни поуки за Бога и за човештвото.  Додека ја проучуваме во текот на оваа седмица, појасно ќе го разбереме длабокото значење на седмиот ден, Сабота.  Ќе размислуваме за Божјиот чин на создавање на луѓето според Неговиот лик, а сепак од прав.  Ќе се занимаваме со целта на дрвото на познавањето на доброто и злото и неговата поврзаност со дрвото на животот.

Најважната порака на библиските извештаи за почетоците е пораката за благодатта.  Нашето постоење е целосно чин на бладодатта. Бог ги создал небото и земјата додека луѓето сè уште не биле присутни.  Како и нашето создавање, така и нашето откупување е дар од Бога. И двата концепта, создавањето и откупувањето, се содржани во заповедта за седмиот ден, Сабота.