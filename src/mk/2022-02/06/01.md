---
title: Аврамовите корени
date: 30/04/2022
---

### Прочитајте ги библиските текстови:
1. Мојсеева 12; Исаија 48,20; Исаија 36,6.9; Еремија 2,18; 1. Мојсеева 13; 1. Мојсеева 14; Евреите 7,1-10.

> <p>Запомнете го стихот</p>
> „Со вера Авраам, кога беше повикан, послуша да појде во местото што требаше да го добие во наследство, и тргна, не знаејќи каде оди“ (Евреите 11,8).

Стигнавме до средината на 1. Kнига Мојсeева. Овој централен дел (1. Мојсеева 12-22) го опфаќа патувањето на Аврам од првиот Божји повик, _lekh lekha_ – „Оди!“ (1. Мојсеева 12,1), што го навело Аврама да се откаже од своето минато, сè до вториот Божји повик, _lekh lekha_ – „Оди!“ (1. Мојсеева 22,2), што го навело да се откаже од иднината (каква што би ја имал во својот син). Како резултат на тоа, Аврам е секогаш во движење, секогаш мигрант, поради што е наречен и „доселеник“ (1. Мојсеева 17,8).

На своето патување, Аврам „лебди над празнината“, без минато, кое го изгубил, и без иднина што не можел да ја види. Меѓу овие два повици, кои го обликуваат неговото патување на верата, Аврам го слуша Божјиот глас, кој го уверува: „Не плаши се“ (1. Мојсеева 15,1). Овие три Божји збора ги означуваат трите дела од Аврамовото патување, кои ќе ги проучуваме 6., 7. и 8. лекција во ова тримесечје.

Аврам претставува пример за вера (1. Мојсеева 17,6) и во еврејското Писмо се споменува како човек на верата (Неемија 9,7.8). Во Новиот завет, Аврам е една од најчесто споменуваните личности од Стариот завет, а оваа седмица ќе почнеме да согледуваме и зошто.