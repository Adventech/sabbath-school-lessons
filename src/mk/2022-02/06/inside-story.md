---
title:  Искуство
date:   06/05/2022
---

#### Брак од соништата

_од Јулија Бондаренко_

Денот кога Рут го направила својот прв чекор кон станување мисионер бил денот кога таа му го предала својот живот на Исус и се крстила кога била седмо одделение во Соединетите Држави.

Во осмо одделение, од неа било побарано да ја исчисти нејзината адвентистичка црква. Но, таа не знаела ништо за чистење на цркви, па наместо тоа седнала на клавирот. Додека свирела и пеела за својот Спасител, таа си замислувала луѓе од различни земји како седат во клупите и во нејзината фантазија си создала една молитвена желба да се омажи за човек кој ќе свири и пее заедно со неа. Но кој?

Кога имала 15 години, Рут ја видела својата штотуку омажена сестра, како дошла дома после нејзиниот меден месец, ја облекла својата венчаница, ги ставиле рацете на очите и плачела. Рут решила дека нема да и се случи слична ситуација и почнала да прави список на посакувани особини кои нејзиниот иден сопруг мора да ги поседува. Нејзината мајка, дознавајќи за списокот, мудро и рекла: „Рут, и ти треба да станеш жена каква што тој маж би сакал“. Рут со молитва почнала да се труди да ги стекне овие особини што таа ги очекувала кај нејзиниот иден сопруг. Но кој?

Непосредно пред да оди на Универзитетот Ендрјус, Рут се верила но за кратко, бидејќи ја прекинала веридбата. Неколку месеци подоцна, таа ставила крај и на друга врска откако дознала дека дечкото во исто време излегува и со друга.

Една зима, Рут била во женската резиденција, чекајќи на проба за пеење, кога една пријателка извикала: „Тука е Емил Молдрик! Ајде да влеземе во неговата кола!“ "Кој?" – прашала Рут. „Зарем не знаеш?“ - одговорила нејзината пријателка. „Тој пее, свири оргули и сака да биде пастор“. Рут си помислила, мора да е тој!

Во следните неколку часа Рут пеела сопран, а Емил пеел тенор. Таа почувствувала нова радост во своето срце и не можела да престане да гледа во неговите очи. Таа верувала дека очите се прозорец кон срцето, а неговите очи биле толку љубезни и чисти. И Емил на истиот начин погледнал кон Рут додека пееле, а следната вечер имале прв состанок.

Денес, Емил и Рут Молдрик се во брак речиси 60 години и му служат на Бога во повеќе од 15 земји, пеејќи и свирејќи на музички инструменти како мисионери. Емил свири на 12 инструменти, вклучувајќи и автохарфа. Парот само 10 пати ја посетил Украина, одржувајќи часови за брак и англиски јазик, како и библиски состаноци.

Додека Рут се сеќава на денот кога пеела и свирела во празната црква, таа го фали Бога за исполнувањето на нејзиниот сон. „Пеев и свирев низ светот, Бог одговори на моите молитви“, вели таа.

Оваа приказна за мисијата ја илустрира целта на духовната мисија бр. 7 на адвентистичкиот стратешки план „Јас ќе одам“: „Да им се помогне на младите луѓе да го стават Бога на прво место и да го имплементираат библискиот поглед на светот“. Дознајте повеќе: <a href="IWillGo2020.org">IWillGo2020.org</a>.