---
title: Искушението во Египет
date: 02/05/2022
---

`Прочитајте го текстот 1. Мојсеева 12,10-20. Зошто Аврам ја напуштил Ветената земја за да замине во Египет? Какво било однесувањето на фараонот во споредба со однесувањето на Аврам?`

Иронично, Аврам, кој штотуку пристигнал во Ветената земја, решава да го напушти Египет бидејќи „глад завладеа во земјата“ (1. Мојсеева 12,10). Извештаите дека луѓето од Ханан оделе во Египет за време на глад се добро поткрепени од древните египетски текстови. Во египетското учење на Мерикаре, текст настанат за време на Средното кралство (2060-1700), луѓето што доаѓале од Ханан биле нарекувани „несреќни Азијци“ (aamu) и опишани се како „сиромашни... кои немаат вода... и не престојуваат на едно место, туку се во потрага по леб“ (Мiriam Lichtheim, Аncient Egyptian Literature, Volume I: Тhе Оld аnd Мiddle Kingdoms; Berkley, CА: University оf California Press, 1973; pp. 103, 104).

Искушението на Египет често претставувало проблем за древните Израелци (1. Мојсеева 14,3; Еремија 2,18). Така, Египет станал симбол на сите оние кои повеќе се надеваат во луѓето отколку во Бога (2. Цареви 18,21; Исаија 36,6.9). Во Египет, каде што водата се гледала секој ден, верата не била ни потребна, бидејќи благословите на земјата веднаш биле видливи. Во споредба со земјата погодена од глад, Египет изгледал како добро место за живеење, и покрај она што го рекол Бог.

Аврам, кој сега го напушта Ханан, е целосна спротивност на Авраам, кој го напуштил Ур. Аврам претходно бил прикажан како човек со вера, кој го напушта Ур како одговор на Божјиот повик. Сега Аврам ја напушта ветената земја сам, по своја волја. Аврам порано се потпирал на Бога, но сега се однесува како прагматичен, манипулативен и неетички политичар, кој смета само на себе. „За време на својот престој во Египет (Египет), Аврам покажал дека ни тој не бил слободен од човечки слабости и несовршености. Прикривајќи го фактот дека Сара е негова сопруга, покажал недоверба во божествената заштита, еден недостиг на онаа возвишена вера и храброст кои толку често и благородно го обележувале неговиот живот“ (_Патријарси и пророци_, стр. 130, ориг.).

Значи, она што го гледаме овде е фактот дека и големиот Божји човек може да згреши и дека Бог нема да го остави поради тоа. Кога Новиот завет зборува за Аврам како пример за спасение по благодат, тоа значи токму тоа – по благодат. Зашто, ако не се спасуваме по благодат, не би имало никаква надеж ниту за Аврам, ниту за некој од нас.

`Што треба да нѐ научи оваа сторија, кога станува збор за тоа колку лесно, дури и верните христијани, можат да скршнат од правиот пат? Зошто непослушноста никогаш не е добар избор?`