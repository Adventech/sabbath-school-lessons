---
title: За натамошно проучување
date: 06/05/2022
---

Во книгата _Патријарси и пророци_ од Елена Вајт прочитајте ја главата со наслов „Аврам во Ханан“, стр. 134–136, оригинал.

„Христовата црква треба да биде благослов, а нејзините членови благословени додека ги благословуваат другите. Кога на еден народ му дал предност над целиот свет, Божјата цел не била само да ги посвои како синови и ќерки, туку преку нив да му ја дарува на светот благодатта на божественото просветлување. Кога го избрал Аврама, Господ не само што сакал да го направи негов посебен пријател, туку и посредник за драгоцените и посебни предности што сакал да им ги подари на сите народи. Аврам требало да биде светлина во моралната темнина на своето окружение.

Кога ги благословува своите деца со светлина и вистина, Бог не го прави тоа само за да го добијат дарот на вечниот живот, туку и за луѓето околу нив да бидат духовно просветлени... ʼВие сте солта на земјатаʼ (Матеј 5,13). И кога Тој прави Неговите деца да бидат сол на земјата, тоа не е само за тие самите да бидат зачувани, туку и да станат активни чинители во зачувувањето на другите...

Дали светите како живи камења во Божјата градба?... Нашата вера не е исправна ако не го надгледува секој наш деловен потфат. Нам ни е потребна практична побожност што ќе ја вткаеме во нашиот деловен живот. Христовата преобразувачка милост треба да делува на нашето срце. Ни треба многу помалку нашето јас, а многу повеќе Исус“ (Елена Вајт, _Одразувајте го Христа_, стр. 205).

**Прашања за разговор**

`1. Во светлината на Аврамовиот благослов: „Ќе те благословам... и ти ќе бидеш благословен“ (1. Мојсеева 12,2), што навистина значи да се биде благословен? Како можеме ние, како луѓе кои му служат на истиот Бог како Аврам, да бидеме благослов за другите?`

`2. Што не е во ред со полулагата на Аврам за неговата сопруга-сестра? Што е полошо: да излажете или да кажете делумна вистина, а технички гледано, сепак лажете?`

`3. Прочитајте го повторно текстот 1. Мојсеева 14,21-23 – Аврамовиот одговор на понудата на содомскиот цар. Зошто реагирал така и каква важна поука можеме да научиме од таа сторија? Зар не би било оправдано Аврам да донесе одлука да го земе она што му го понудил тој цар?`