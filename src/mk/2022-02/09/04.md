---
title: Измамникот е измамен
date: 24/05/2022
---

`Прочитајте го текстот 1. Мојсеева 29,1-30. Како и зошто Бог ја дозволил измамата на Лаван? Кои лекции ги научил Јаков?`

Првото нешто што Јаков здогледал кога пристигнал на својата дестинација бил камен, можеби навестување што го вратило во мислите на каменот во Ветил – знак на Божјата присутност (1. Мојсеева 28,18.19). На крајот на краиштата, токму овој камен му дал шанса на Јакова да разговара со Рахила. Кога слушнал од присутните овчари дека Рахила доаѓа со нејзините овци да ги напои, Јаков ги повикал да го тргнат каменот. Тие одбиле, што му дало можност сам да го направи тоа и да ѝ се претстави на Рахила (1. Мојсеева 29,11).

Рахила одговорила така што со трчање се вратила кај нејзиното семејство. Оваа прва средба меѓу Јаков и Рахила вродило со плод: „И Јаков ја засака Рахила“ (1. Мојсеева 29,18), толку многу што седумте години што ги работел за Лаван во замена за неа, изгледале како „неколку дена“ (1. Мојсеева 29,20).

Меѓутоа, по тие седум години, Јаков бил измамен. Ноќта на венчавката, Јаков ја нашол во својот кревет Леа, постарата сестра, а не Рахела. Искористувајќи го метежот на гозбата, но и силните чувства и ранливоста на Јаков, Лаван успеал да го изведе овој трик. Интересно е што, за оваа „измама“, Јаков го користи истиот корен на зборот (1. Мојсеева 29,25), кој Исак го употребил за да го опише однесувањето на Јаков кон неговиот татко и брат (1. Мојсеева 27,35).

Забележете дека _lex talionis_ (законот на одмазда) ја содржи истата логика – „око за око, заб за заб“ (2. Мојсеева 21,24; споредете со 1. Мојсеева 9,6), што го принудува виновникот да се поистовети со својата жртва, соочувајќи се со она што го претрпела жртвата. Во таа смисла, она што Јаков му го направил на некој друг, сега му било направено нему.

Јаков сега сфатил што значи да се биде жртва на измама. Можеби е иронично, но Бог му одржал на Јаков лекција за неговата измама – со помош на Лавановата измама. Иако Јаков, како „измамник“ (1. Мојсеева 27,12), добро знаел што значи измама, бил изненаден кога и самиот станал жртва на измама. И така, тој го поставува прашањето: „Зошто ме измами?“ (1. Мојсеева 29,25), што покажува дека тој многу добро знаел дека измамата е погрешна.

`Иако бил измамник, и самиот Јаков бил измамен. Како можеме да научиме да веруваме во Бога дури и кога гледаме дека „правдата“ не се спроведува, кога гледаме дека луѓето што прават зло остануваат неказнети или дека невини луѓе страдаат?`