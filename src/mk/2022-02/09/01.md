---
title: Јаков - измамник
date: 21/05/2022
---

### Прочитајте ги библиските текстови:
1. Мојсеева 25,21-34; 1. Мојсеева 28,10-22; 1. Мојсеева 11,1-9; 1. Мојсеева 29,1-30; 1. Мојсеева 30,25-32.

> <p>Запомнете го стихот</p>
> „Исав, пак, рече: ʻСигурно затоа му е името Јаков, еве веќе двапати ме истисна. Првородството ми го зеде, а сега и благословот ми го зедеʼ. Потоа рече: ʻНе остави ли благослов и за мене?ʼ“ (1. Мојсеева 27,36).

Сега продолжуваме со семејната историја на Исак, чудесното дете и раниот предок на ветеното семе. Меѓутоа, приказната не започнува баш најдобро. Непостојаниот карактер на неговиот син, Јаков, ќе се манифестира во ривалството меѓу двајцата браќа околу првенството (1. Мојсеева 25,27-34), а подоцна и за правото на благослов на Исак (1. Мојсеева 27).

Откако го изневерил татко му и го украл благословот на својот постар брат, Јаков морал да побегне за да си го спаси животот. За време на бегството, Бог се сретнал во него во Ветил (1. Мојсеева 28,10-22). Потоа, Јаков, измамникот, и самиот ќе доживее некои измами. Наместо Рахела, која ја засакал (1. Мојсеева 29), ќе му биде подметната постарата ќерка, Лија, и тој ќе мора да работи 14 години за да ги добие своите жени.

Меѓутоа, Јаков навистина доживеал Божји благослов, бидејќи, додека бил во прогонство, му се родиле 12 синови, а Бог му го зголемил и богатството.

Така, меѓу другото, во оваа сторија гледаме дека Бог, на овој или оној начин, ги исполнува своите заветни ветувања, независно од тоа колку често Неговиот народ грешел.