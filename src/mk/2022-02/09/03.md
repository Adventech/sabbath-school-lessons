---
title: Јакововата скала
date: 23/05/2022
---

Кога дознал дека Јаков го добил татковиот благослов, на Исав му било јасно дека брат му го измамил и потиснал (1. Мојсеева 27,36), па посакал да го убие (1. Мојсеева 27,42). Ревека се загрижила и се обидела да го спречи ова злосторство, кое би било фатално за двата сина (1. Мојсеева 27,45). Така, со поддршка на Исак (1. Мојсеева 28,5), таа го убедила Јакова да побегне и да побара засолниште кај нејзиното семејство (1. Мојсеева 27,43). За време на патувањето, Јаков во сон се сретнал Бога, во местото што го нарекол Ветил, „дом Божји“, и таму сторил завет.

`Прочитајте 1. Мојсеева 28,10-22 и споредете го со текстот 1. Мојсеева 11,1-9. Во што се разликува Ветил од Вавилон? Која поука можеме да ја научиме за нашиот однос со Бога врз основа на искуството на Јаков во Ветил, а е спротивно од она што се случило во Вавилон?`

Во својот сон, Јаков видел необични скали поврзани со Бога. Истиот еврејски глагол, _natsav_, се користи за скалата што „стои“ (1. Мојсеева 28,12) и Господ кој „стои“ (1. Мојсеева 28,13) на врвот, како тие скали и Господ да се едно и исто.

Овие скали се поврзуваат со обидот на Вавилон да го досегне небото. Како и Вавилонската кула, скалата „стои на земјата, а со врвот допира до небото“. Но, додека Вавилонската кула го претставува напорот на човекот да се издигне и да стигне до Бога, скалилата од Ветил нагласуваат дека пристапот до Бога може да се оствари само со Божјото доаѓање кај нас, а не со човечки труд.

Што се однесува до „каменот“ на кој Јаков ја спуштил главата и на кој го сонил сонот, тој станал симбол на _beth-Еl_, „дом Божји“ (1. Мојсеева 28,17; споредете со 1. Мојсеева 28,22), што упатува на храмот, светилиштето, центарот на Божјата спасоносна активност за човештвото.

Меѓутоа, изразите на обожавање и чувство на страхопочит поради сѐ што му се случувало, Јаков не го ограничил само на духовното и мистичното. Сакал да возврати во конкретна, надворешна смисла. Затоа решил да му врати „една десетина“ на Бога – не за да го добие Божјиот благослов, туку како одговор на благодарноста за Божјиот дар што веќе му бил даден. Овде повторно ја гледаме идејата за првите десетокот долго пред појавата на Израелскиот народ.

`Прочитајте го повторно текстот 1. Мојсеева 28,11. Јаков зема „една десетина“ од „од сѐ, што ќе ми дадеш“ (1. Мојсеева 28,22). Која важна поука треба да ја научиме од зборовите на Јаков за десетокот и за она што претставува тој?`

