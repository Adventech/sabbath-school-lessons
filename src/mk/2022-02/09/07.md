---
title: За натамошно проучување
date: 27/05/2022
---

Бог го избрал Јаков не затоа што го заслужил тоа, туку поради својата благодат. Сепак, Јаков се обидел да ја заслужи таа благодат, што само по себе е противречно. Ако ја заслужил, тогаш тоа не би била благодат – тоа би биле дела (видете Римјаните 4,1-5), што е спротивно на евангелието. Дури подоцна Јаков почнал да сфаќа какво е значењето на Божјата благодат и што значи да се верува во Бога, да се живее со вера и целосно да се биде зависен од Него. Искуството на Јаков содржи важна поука за амбициозните луѓе: Не трудете се да напредувате на сметка на другите.

„Јаков мислел дека со измама ќе се добере до правото на првородството, но се разочарал. Помислил дека изгубил сè – врската со Бога, домот и сè останато, и станал разочаран бегалец. Но, што направил Бог? Го погледнал во безнадежната состојба, го видел неговото разочарување и забележал дека таму има материјал што ќе ја врати славата Божја. Штом ја видел неговата состојба, Бог му ги покажал таинствените скали, кои го претставуваат Исуса Христа. Затоа – еве го човекот кој изгубил секаква врска со Бога, но Бог на небото го погледнал и се согласил Христос да ја премости бездната што ја направил гревот. Можеби понекогаш си велиме: Копнеам по небото, но како да го достигнам? Не гледам начин. Така мислел и Јаков, но Бог во визија му ја покажал скалата и таа скала ја поврзувала земјата со небото преку Исуса Христа. Човек може да се искачи по неа, бидејќи нејзината основа лежи на земјата, а највисокото скалило ѝ допира до небото“ (Еllеn G. Whitе Comments, _Тhе SDА Bible Commentary_, vol. 1, p. 1095).

**Прашања за разговор**

`1. Разгледајте го карактерот на овие луѓе (Исак, Ревека, Јаков, Исав, Лаван, Рахила, Лија) кои биле учесници во некои од настаните во светата историја. Забележете ги сите лаги и измами опфатени со овие извештаи. Што не учи ова за човечката природа воопшто и за Божјата благодат?`

`2. Додека ја читаме сторијата за Јаков, кои докази ги наоѓаме дека неговиот лик созреал и растел со текот на времето?`

`3. Во која смисла ние, како адвентисти од седмиот ден, сме во опасност да го заземеме истиот став што го зазел Исав во однос на правото што му припаѓало при раѓањето? Односно, што можеме да преземеме за никогаш да не престанеме да ја сакаме и да ја цениме сета светлина што ни ја дал Бог?`