---
title: Два приноси
date: 11/04/2022
---

Спротивноста меѓу Каин и Авел, која се огледувала во нивните имиња, не се однесувало само на нивните личности, туку и на нивните занимања. Додека Каин бил „земјоделец“ (1. Мојсеева 4,2), а тоа барало тешка физичка работа, Авел бил „пастир“ (1. Мојсеева 4,2), што укажувало на чувствителност и сочувство.

Каин бил произведувач на овошки. Авел чувар на овци. Овие две занимања не само што ја објаснуваат природата на нивните жртвени приноси (овошјата на Каин и овците на Авел), туку и два различни психолошки и ментални склопа поврзани со овие приноси – Каин работел за да „добие“ плодот што самиот го произведувал, додека Авел се грижел за да ги „сочува“ овците што ги добил.

`Прочитајте ги следните текстови: 1. Мојсеева 4,4-5 и Евреите 11,4. Зошто Бог го прифатил приносот на Авел, а го отфрлил Каиновиот? Како да го разбереме она што се случило тука?`

„Без пролевање на крв немало проштавање на гревот; и тие со жртвувањето на првите младенчиња од своите стада требало да ја покажат својата вера во Христовата крв како Ветена жртва на страдање и помирување. Освен тоа, требало да му ги принесуваат на Господа и првите земни плодови како жртва на благодарност“ (Елена Вајт, *Патријарси и пророци*, стр. 71, оригинал).

Додека Авел ги послушал Божјите упатства и ги принел плодовите на земјата како додаток на жртвата паленица, Каин го игнорирал тоа. Тој не принел животно како жртва, туку само жртва „од земните плодови“. Тоа било чин на отворена непослушност, за разлика од ставот на неговиот брат. На оваа сторија често се гледало како на класичен случај на спасение со вера (Авел и неговата крвна жртва) наспроти обидот да се заработи спасението со дела (Каин и неговите земни плодови).

Иако е неспорно дека овие жртви имале духовно значење, тие сами по себе немале никаква магична вредност. Тие отсекогаш биле само симболи, слики кои укажувале на Бога, кој на грешникот му обезбедил не само со храна, туку и со откупување.

`Прочитајте ги текстовите Михеј 6,7 и Исаија 1,11. Како можеме да ги преземеме принципите од овие текстови и да ги примениме во нашиот сопствен живот и богослужение?`