---
title:  Искуство
date:   15/04/2022
---

#### Опростен во затвор : II дел

_од Ендру Мек Чесни_

Следната Сабота, затвореникот Матијас го поздравил Данте,  36-годишен студент по теологија од колеџот Сагунто адвентисти,  со наплив од позитивни разговори во затворот во Шпанија.  По неколку минути, сепак, Матијас нагло го променил неговиот тон и почнал нервозно да зборува. Тој зборувал за своето детство и возрасен живот. Тој ја опишал својата долгогодишна борба против грешните желби.

„Не се чувствувам како да сум направил нешто погрешно“, рекол тој. „Кога ќе го напуштам затворот, ќе го повторам тоа што го направив“. Тој се загледал во Данте, чекајќи да ја види неговата реакција.

Данте разбрал дека е на тестирање. Матијас сакал да види дали тој би одразувал осудувачки или љубезен Бог. Данте тивко се молел: „Исусе, дај ми ја Твојата благодат. Ти ми прости мене - можеш да му простиш и нему“.

Матијас, гледајќи дека неговиот посетител седи мирно, повторно проговорил.

„Што би ми направиле ако ме фатите? - прашал тој.

Данте, сè уште молејќи се, полека одговорил:  „Ако Бог можеше да ми даде благодат и спасение, тој може да ти даде и тебе благодат и спасение“.

Матијас бил шокиран од оваа изјава и неговото лице го пожувало истото. „Нема ли да ме осудите? - прашал тој.

Отворајќи ја Библијата, Данте прочитал: „зашто не го правам доброто, што го сакам, туку го правам злото, што не го сакам.  А ако го правам она што не го сакам, не го правам веќе јас, туку гревот, кој живее во мене.“ (Римјаните 7,19-20; NJKV).

„Ние често не ги разбираме нашите постапки“, рекол тој.  „Ние не го правиме она што го сакаме да го направиме, и на крајот го правиме она што не сакаме да го правиме.  Можно ли е да не се чувствувате лошо за вашите погрешни постапки затоа што не можете да ги контролирате?“  Матијас ја грабнал Библијата од рацете на Данте и го прочитал пасусот во Римјаните 8,1-2 :  „И така, сега нема осудување за оние, кои се во Христа Исуса, и одат не по телото, а по Духот. Зашто законот на Духот на животот во Христа Исуса ме ослободи од законот на гревот и смртта.“

„Бог не те осуди“, рекол Данте. „Тој сака да ти помогне. Тој те сака цело време. Можеш да живееш поинаку.  Само треба да му дозволиш на Божјиот Дух да живее во тебе. Тој сака да ти помогне исто како што ми помогна мене“.

Длабока тага го исполнила лицето на Матијас. Огорченоста и презирот исчезнале.  Данте сфатил дека за прв пат Матијас доживува длабоко чувство на вина и каење. Сè се сменило од тој ден. Матијас престанал да се потсмева на Бога и на Библијата.

„Од тој момент, почнав да ја проучувам Библијата со него“, рекол Данте во интервјуто.  „Од тој момент, тој сакаше да го промени својот живот.  Тој повеќе не сакаше да продолжи на старите начини, но да биде на Божјата страна“.