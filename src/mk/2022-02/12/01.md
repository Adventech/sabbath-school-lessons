---
title: Јосиф - Принцот на Египет
date: 11/06/2022
---

### Прочитајте ги библиските текстови:
1. Мојсеева 41,37- 46; 1. Царевите 3,12; 1. Мојсеева 42; Римјаните 5,7-11; 1. Мојсеева 43; 1. Мојсеева 44; 1. Мојсеева 45.

> <p>Запомнете го стихот</p>
> „И фараонот му рече на Јосиф: ʻЈас сум фараон, но без тебе никој нема да крене рака, ни нога во целата земја египетскаʼ“ (1. Мојсеева 41,41).

Јосиф сега станал водач во Египет, а неговите родени браќа се поклониле пред него, не знаејќи дека тоа е тој (1. Мојсеева 42). Тие понизно се покориле кога Јосиф ги принудил да се вратат со Венијамин (1. Мојсеева 43), и – кога безбедноста на Венијамин, за која се плашеле, навидум била загрозена (1. Мојсеева 44) – тие се молеле за милоста на овој моќен човек, кој во нивните очи бил „како самиот фараон“. На крајот, кога Јосиф им го открил својот идентитет, тие сфатиле дека, и покрај тоа што го направиле, Бог сѐ извел на добро.

Интересно е што целата низа настани што следеле, наместо да биде сосредочена на успехот на Јосифа, всушност повеќе се однесувала на покајанието на неговите браќа. Нивните патувања од Јосифа до нивниот татко и назад, и пречките на кои наидувале, ги натерале да се сетат на нивните злодела кон Јосифа и сопствениот татко, и конечно станале свесни за нивното беззаконие спрема Бога. Браќата на Јосиф го доживеале целото искуство како божествен суд. А сепак, трогателниот емотивен крај, кој сите ги доведува до солзи, истовремено е полн со радост, бидејќи содржи порака дека им е простено и покрај нивните зли дела, кои со ништо не можат да се оправдаат.

