---
title: За натамошно проучување
date: 17/06/2022
---

Во книгата _Патријарси и пророци_ од Елена Вајт прочитајте ги главите со наслов „Јосиф во Египет“, стр. 213-223 (оригинал) и „Јосиф и неговите браќа“, стр. 224-232 (оригинал).

„Трите дена поминати во затвор биле денови на горчлива тага за синовите на Јаков. Размислувале за нивниот погрешен пат во минатото, а особено за нивната суровост кон Јосифа. Знаеле дека, ако бидат осудени како шпиони и без можност да изнесат докази со кои би се оправдале, сите ќе мора да умрат или да станат робови. Се сомневале дека некој од нив би можел да го натера нивниот татко да се согласи Венијамина да се оддели од него, со оглед на суровата смрт, како што тој мислел дека ја претрпел Јосиф. Тие го продале Јосифа како роб и сега се плашеле дека Бог има намера да ги казни со тоа што ќе дозволи да станат робови. Од друга страна, Јосиф сметал дека неговиот татко и семејствата на неговите браќа веројатно страдаат од недостиг на храна, а бил убеден дека тие се покајале за нивното сурово однесување кон него и дека нема да постапат на ист начин со Венијамина“ (Елена Вајт, _Духовни дарови_, книга 3, стр. 155, 156).

„Јосиф бил задоволен. Тој ги искушал своите браќа и видел во нив плодови на вистинско покајание за гревот“ (Еленa Вајт, Духовни дарови, книга 3, стр. 165).

**Прашања за разговор**

`1. Задржете се во класата на прашањето поставено на крајот од проучувањето предвидено за четврток. Мислите ли дека Јосиф би бил толку милостив кон своите браќа ако работите не испаднеле толку добро со него? Се разбира, не можеме да знаеме со сигурност, но кои показатели, ако ги има, во целата сторија за Јосиф откриваат каков бил неговиот карактер, а кои би можеле да ни помогнат да ја објасниме неговата великодушност?`

`2. Врз основа на што можеме да видиме во Јосифа еден вид Христов преттеча, како и сето она низ што поминал Христос?`

`3. Јосиф ги искушал своите браќа. На кои слични начини Бог нè искушува нас?`

`4. Дури и по сите тие години, браќата биле свесни за својата вина за она што му го направиле на Јосифа. Како ова ни покажува колку силно може да биде чувството на вина? Како можеме да научиме, откако ќе ни биде простено и ќе го прифатиме Божјото простување, и ние самите себеси да си простиме, колку и да сме недостојни за тоа простување?`