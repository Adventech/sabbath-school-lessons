---
title: Потопот
date: 16/04/2022
---

### Прочитајте ги библиските текстови:
1. Мојсеева 6,13-7,10; 2. Петрово 2,5-9; 1. Мојсеева 7; Римјаните 6,1-6; Псалми 106,4; 1. Мојсеева 8,1-9,17.

> <p>Запомнете го стихот</p>
> „Но, како што беше во деновите на Ное, така ќе биде и при доаѓањето на Синот Човечки“ (Матеј 24,37).

„И Господ виде дека лошотиите меѓу луѓето на земјата се умножуваа, и дека сите мисли и помисли во срцата нивни беа зли во секое време...“ (1. Мојсеева 6,5). Глаголот „виде“ (1. Мојсеева 6,5) го враќа читателот на секој чекор од Божјото првобитно создавање. Но, она што Бог го гледа сега, наместо да биде _tov_, „добро“, всушност е _rаʼ_, „зло“ (1. Мојсеева 6,5). Се добива впечаток дека Бог се покајал што го создал овој свет, кој сега бил полн со _rаʼ_“ (1. Мојсеева 6,5).

Сепак, дури и Божјото каење содржи елементи на спасение. Еврејскиот збор за „кае“ (_nakham_) звучи слично како името Ное (_Noahk_), што значи „утеха“ (1. Мојсеева 5,29). Според тоа, Божјиот одговор на тоа зло има две страни. Тој содржи закана со правда, која ќе доведе до уништување на некои луѓе, но и ветување за утеха и милост, што ќе доведе до спасение на други.

Овој „двоен глас“ е веќе слушнат во случајот на Каин и Авел/Сит, и повторно преку споредување на две наследни линии – Сит (синови Божји) и Каин (синови човечки). А сега можел повторно да се слушне, кога Бог направил разлика меѓу Ное и остатокот од човештвото.