---
title: Сите народи и вавилон
date: 23/04/2022
---

### Прочитајте ги библиските текстови:
1. Мојсеева 9,18-11,9; Лука 10,1; Матеј 1,1-17; Лука 1,26-33; Псалми 139,7-12; 1. Мојсеева 1,28; 1. Мојсеева 9,1.

> <p>Запомнете го стихот</p>
> „Затоа тој се нарече Вавилон, зашто таму го збрка Господ јазикот на целата земја и оттаму ги растури Господ по целата земја“ (1. Мојсеева 11,9).

По Потопот, фокусот на библискиот извештај се префрлува од поединецот, Ное, на неговите три сина, „Сим, Хам и Јафет“. Посебно внимание се посветува на Хам, таткото на Хананејците (1. Мојсеева 10,6.15), што претставува вовед во приказната за „Ханан“ – Ветената земја (1. Мојсеева 12,5), што ја чекал Аврам, чиј благослов ќе ги опфати сите народи (1. Мојсеева 12,3).

Меѓутоа, текот на наративот го прекинува извештајот за изградбата на Вавилонската кула (1. Мојсеева 11,1-9). Уште еднаш, Божјите планови за човештвото се нарушени. Она што требало да биде благослов – раѓање на сите народи – станува повод за уште едно проклетство. Народите се обединуваат за да се обидат да го заземат Божјето место. Бог им изрекува пресуда и, како резултат на збрката, народот се расејува по целиот свет (1. Мојсеева 11,8), со што го исполнуваат првобитниот Божји план за нив да ја „наполнат земјата“ (1. Мојсеева 9,1).

На крајот, и покрај човечката расипаност, Бог го претвора злото во добро. Тој, како и секогаш, го има последниот збор. Проклетството на Хам во шаторот на неговиот татко (1. Мојсеева 9,21.22) и проклетството над збунетите луѓе кај Вавилонската кула (1. Мојсеева 11,9), на крајот ќе се претворат во благослов за сите народи.