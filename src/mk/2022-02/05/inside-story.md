---
title:  Искуство
date:   29/04/2022
---

#### Чудо во ОАЕ (Обединети Арапски Емирати)

_од Гурени Лукваро_

Прадип Лијанаџ навистина не размислувал за Исус додека неговиот син не се приклучил на клубот "Патфајндер" во Обединетите Арапски Емирати.
13-годишното момче се вратило дома исполнето со радост за библиските приказни што ги слушало во клубот.
Како што Прадип и неговата сопруга го гледале ентузијазмот на момчето и ги слушале приказните, кај нив се зголемила желбата да дознаат повеќе и почнале да ја проучуваат Библијата со Муји Ојинлоје, свештеник на Адвентистичката црква на Седмиот ден во Шарја.

Дошол денот кога сопругата и синот на Прадип му ги дале срцата на Исус и се крстиле.
Прадип, исто така, сакал да се приклучи на Адвентистичката црква, но имал грешна навика наспроти која изгледал немоќен да ја совлада: тутунот.

Во тој временски период околу крштевките, новата директорка на министерството за здравство започнувала со нејзината нова работа во седиштето на мисијата "Gulf Field" на Блискиот Исток и Северна Африка.
Додека Кети Колман ја прегледувала нејзината нова канцеларија, сфатила дека и недостасува официјалниот печат на министерството за здравство, што бил од витално значење за документите.
Повикот до поранешната директорка на министерството за здравство довел до добивање на печатот и неколку кутии со материјали за кои таа не знаела ништо.
Кутиите содржеле различни адвентистички здравствени програми, вклучително и "Breathe Free", програма за откажување од пушење.

Додека ги средувала материјалите, Кети добила повик од свештеникот Муји.

"Дали би можеле да организирате програма за прекин на пушењето за Прадип?" тој прашал.

Кети сфатила дека Бог и дал сè што и е потребно за да му помогне на човекот.
Бог ги собрал сите делови токму на време за телефонскиот повик на свештеникот.
Кети стапила во контакт со Прадип и му помогнала во текот на деветнеделната програма.
Престанал да пуши и, два месеци по завршувањето на програмата, останал без чад и без желби.
Со радост, тој се крстил во Сабота, 13 март 2021 година.
"Господ ме благослови и физички и духовно во мојот живот", рекол тој.
"Тој го подобри моето здравје, моето семејство е посреќно, па дури и на работа имам подобри резултати".

Сега 47-годишниот маж им кажува на сите за Исус и ги поканува да ја доживеат неговата радост.
Преку неговото сведочење за тоа како се откажал од цигарите, три нови семејства ги испратиле своите деца во клубот "Патфајндер".

"Исус ги поканува сите Негови следбеници да заблескаат за Него", рекол Марк Колман, претседател на "Gulf Field".
"Господ нè повикува сите нас да живееме трансформиран живот што ќе им даде на другите да знаат за љубовта на Исус во нас", рекол тој.

