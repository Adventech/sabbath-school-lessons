---
title: Хранење на пет илјади луѓе
date: 06/10/2024
---

Во текстот Јован 6,4.5, апостолот скршнува од темата за да истакне дека петте илјади луѓе биле нахранети непосредно пред Пасха. А Пасха била спомен на избавувањето на Израелците од Египет. Пасхалното  јагне го зазело местото на смртта на првенците. Таа жртва ја симболизирала Исусовата смрт во наша полза. На крстот, казната што ние сме  ја заслужиле за нашите гревови паднала на Исуса. Христос, нашата Пасха, навистина бил заклан за нас (1. Коринтјани 5,7).

„Тој ја поднел кривицата на престапот и бил лишен од присуството на лицето на Отецот додека неговото срце не се скршило и неговиот живот не згаснал. Целата оваа жртва е принесена за грешникот да може да биде откупен“ (Елена Г. Вајт, *Големата борба*, стр. 540 оригинал).

`Прочитајте го текстот Јован 6,1-14. Какви паралели може да се најдат тука меѓу Исус и Мојсеј? Односно, што направил Исус тука, а требало да го потсети народот на избавувањето што го примиле нивните предци преку Мојсеевата служба?`

Бројни детали од таа сторија го доведуваат Исуса во паралела со Мојсеја во 2. Книга Мојсеева. Времето на Пасха (Јован 6,4) упатува на големото ослободување од Египет. Исус се искачува на гората (Јован 6,3) како што Мојсеј се искачил на Синај. Исус го искушува Филипа (Јован 6,5.6) како што Израелците биле искушувани во пустината. Умножувањето на лебовите (Јован 6,11) нè потсетува на паѓањето на маната. Собирањето на преостанатите парчиња храна (Јован 6,12) потсетува на израелското собирање мана. Биле собрани 12 кошници од остатоците (Јован 6,13), како што имало и дванаесет племиња на Израел. Народот коментира дека Исус е пророк кој дошол во светот (Јован 6,14), што е паралела со „пророк како Мојсеј“ кој е најавен во стихот 5. Мојсеева 18,15. Сево ова укажува на Исуса како на нов Мојсеј – кој дошол да го избави својот народ.

Според тоа, Јован покажува дека Исус не само што правел знаци и чуда туку правел знаци и чуда кои, во нивниот контекст, имале, или требало да имаат, посебно значење за еврејскиот народ. Исус, во основа, им укажувал на сопственото божество.

`Прочитајте го текстот Исаија 53,4-7 и 1. Петрово 2,24. Која голема вистина ја откриваат овие текстови за Исуса како Божјо Јагне? Како е поврзано Неговото божество со таа вистина, и зошто е тоа најважната вистина што некогаш ќе ја дознаеме?`

---

#### Додаток: Утрински стих

**Христовото посредување е важно:** Евреите 8,1.2.
