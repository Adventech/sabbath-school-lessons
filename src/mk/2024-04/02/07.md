---
title: За натамошно проучување
date: 11/10/2024
---

Во книгата *Копнежот на вековите* од Елена Г. Вајт прочитајте ги следните поглавја: „Пресвртница во Галилеја“, стр. 383-394 оригинал; „Лазаре! Излези надвор“, стр . 524-536 оригинал, и „Заговорот на свештениците“, стр. 537-542 оригинал.

„Христовиот живот што му дава живот на светот се наоѓа во неговата реч. Со својата реч Исус ги лекувал болните и ги истерувал лошите духови; со својата реч го смирил морето и ги подигнувал мртвите; и народот сведочел дека неговата реч имала сила. Тој ја зборувал Божјата реч, како што зборувал преку сите пророци и учители во Стариот завет. Целокупната Библија е објавување на Христа и Спасителот сакал верата на своите следбеници да ја насочи кон оваа реч. Кога ќе се повлече неговото видливо присуство, речта мора да биде нивни извор на сила. Како и нивниот Учител, тие ќе мора да живеат „од секој збор што излегува од Божјата уста“ (Матеј 4,4).

Како нашиот телесен живот што се одржува со храната, така и нашиот духовен живот се одржува со Божјата реч. Секоја душа за себе треба да прима живот од Божјата реч. Како што мораме сами за себе да  јадеме за да ги примиме хранливите состојки, така мораме да ја примиме речта сами за себе. Ние не би смееле да ја примиме само со посредство на туѓ ум. Мораме внимателно да ја проучуваме Библијата, барајќи  од Бога помош на Светиот Дух за да можеме да ја разбереме неговата Реч“ (Елена Г. Вајт, *Копнежот на вековите*, стр. 390 оригинал).

**Прашања за разговор**

`1. Оваа седмица набљудувавме како Исус нахранува пет илјади луѓе, лекува слеп од раѓање, а потоа го воскреснува Лазара од мртвите. Во секој од овие случаи, Исус дал моќен доказ за своето божество.  Сепак, овие чуда, колку и да биле величествени, довеле до поделба. Некои одговориле со вера, а други со сомнеж. Што можеме да  научиме од ова за тоа дека луѓето, дури и кога се соочени со моќни докази, сепак можат да одлучат да го отфрлат Бога?`

`2. Сите овие стории укажуваат на Христа како возвишен Син Божји. Зошто Неговото божество е толку важно за верата во Исуса како Спасител?`

`3. Погледнете го повторно текстот 1. Коринтјани 1,26-29. На кој начин ние во 21 век ги гледаме истите тие принципи на дело? Кои се тие „безумни работи“ во кои веруваат христијаните, а оние што се „многу мудри по човечко сфаќање“ ги исмеваат и отфрлаат?  Од друга страна, што е тоа во што ние веруваме а може да ги „посрами силните“?`

---

#### Додаток: Утрински стих

**Делото во првото одделение:** Евреите 9,6.