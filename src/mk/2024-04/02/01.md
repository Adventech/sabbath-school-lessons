---
title: Показатели на Божеството
date: 05/10/2024
---

### Прочитајте ги библиските текстови:
Јован 6,1-15; Исаија 53,4-6; 1. Коринтјани 5,7; Јован 6,26-36; Јован 9,1-41; 1. Коринтјани 1,26-29; Јован 11.

> <p>Запомнете го стихот:</p>
> „Исус и рече: ‘Јас Сум Воскресението и Животот; кој верува во Мене – и да умре – ќе живее. И секој, кој живее и верува во Мене, нема да умре довека. Веруваш ли во ова?’“ (Јован 11,25.26).

Библијата е јасна дека Исус Христос е вечниот Син, едно со Отецот, неизведен (изворен) и несоздаден. Исус е тој што создал сè што е создадено (Јован 1,1-3). Според тоа, Исус постоел отсекогаш и никогаш немало време во кое Тој не постоел. Иако дошол на овој свет и ја презел човечката природа, Исус цело време го задржал своето божество и во одредени моменти кажувал и правел нешто врз основа на кое тоа божество се откривало.

Оваа вистина била важна за Јован, па затоа, набројувајќи некои од  Исусовите чуда, тој ги употребил тие чуда токму за да укаже на Христовото божество. Исус не не го откривал своето божество само со зборови, туку тие свои зборови ги поткрепувал со дела преку кои се пројавувало Неговото божество.

Во лекцијата за оваа седмица, ги разгледуваме трите најголеми знаци на Исусовото божество. Меѓутоа, зачудувачки е што во секој од тие случаи имало и такви кои не поверувале во чудото или не го уочиле неговото значење. За некои тоа бил момент да се одвратат од Исуса, за некои да потонат уште подлабоко во своето слепило,за некои да коваат заговор за Исусовото убиство. А за некои други, пак, тоа било момент да поверуваат во Исуса како Месија.

---

#### Додаток: Утрински стих

**Светилиштето и судот мора јасно да се разберат:** Евреите 10,23.
