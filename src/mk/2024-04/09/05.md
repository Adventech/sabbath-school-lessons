---
title: Отфрлање на Изворот на животот
date: 27/11/2024
---

Некои од најтажните извештаи во Светото писмо се наоѓаат во Евангелието според Јован. „И светлината свети во темнина, и темнината не ја опфати... Беше во светот, и светот стана преку Него, но светот не Го позна. Дојде при Своите, но Неговите не Го примија“ (Јован 1,5.10.11). „ЈАС СУМ“ е отфрлен од многумина од неговиот сопствен народ.

Не е ни чудо што Павле подоцна предупредува: „И така, не отфрлајте ја вашата доверба“ (Евреите 10,35). Како што видовме многупати, Христос бил отфрлен затоа што луѓето не го прифатиле Неговото Слово.

„Современиот хуманистички начин на размислување започнува со сомнеж. Луѓето доведуваат во прашање сè,за да одредат што е вистина. Она што го преживува огнот на вкрстеното испитување е прифатено како веродостојно знаење, нешто на кое може да му се верува. Некои го применуваат истиот метод на Библијата, ставајќи под прашање сè, од научна, историска, психолошка, филозофска, археолошка и геолошка гледна точка за да одредат што е вистина во Библијата. Меѓутоа, самиот тој метод тргнува од сомневањето во вистинитоста на Светото писмо и се надоградува на него. А Христос го поставил прашањето: ‚Но, кога ќе дојде Човечкиот Син, ќе најде ли вера на земјата?’ (Лука 18,8)“ (E. Edward Zinke and Roland Hegstad, *The Certainty of the Second Coming*; Hagerstown, MD: Review and Herald Publishing Association, 2000; p. 96).

`Прочитајте 4. Мојсеева 13,23-33. Што ја предизвикало разликата меѓу овие два извештаја што согледувачите ги донеле за Ханан?`

Гревот на Евреите кога биле во Кадис-Варни се состоел во тоа што се сомневале во Божјата Реч. Бог барал од нив да одат и да ја освојат таа земја. Дванаесеттемина согледувачи биле испратени да ја разгледаат земјата. Се вратиле со два извештаја. Повеќето дале негативен извештај. Има џинови во земјата, градовите се опкружени со ѕидови, имаат оружје што досега не сме го виделе и добро обучена војска. За разлика од нив, ние сме некогашни египетски робови со мало воено искуство. Десетмина согледувачи гласале негативно, врз основа на надмоќните докази од човечка гледна точка. Двајца гласале позитивно, врз основа на нивната вера во надмоќната сила на Божјата Реч.

`Како да ја избегнеме истата грешка што е направена тука? А од друга страна, како да ја избегнеме дрската самоувереност, и да не сториме нешто неразумно, верувајќи дека тоа е по Божја волја и дека затоа не можеме да пропаднеме?`

---

#### Додаток: Утрински стих

**Бог е нашата одбрана:** Даниел 12,1.
