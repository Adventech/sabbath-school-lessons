---
title: Извор на животот
date: 23/11/2024
---

### Прочитајте ги библиските текстови:
Јован 1,4; Јован 10,10; Јован 1,12.13; Јован 6,61-68; 4. Мојсеева 13,23-33; Матеј 4,1-4.

> <p>Запомнете го стихот</p>
> „Јас сум Патот, Вистината и Животот; никој не доаѓа кај Отецот, освен преку Мене“ (Јован 14,6).

Во Евангелието според Јован, кога Го прашале кој е Тој, Исус одговорил со еден израз што означува божество. Зборовите „ЈАС СУМ“ непогрешливо се однесувале на самиот Господ, кој се појавил пред Мојсеја во грмушката што горела. „Јас сум, кој сум“, му рекол Господ на Мојсеја (2. Мојсеева 3,14). И истиот тој Бог, „ЈАС СУМ“, потоа „Словото стана тело и се настани меѓу нас и ја видовме Неговата слава, славата што ја има како Единороден од Таткото - полн со благодат и вистина“ (Јован 1,14).

Темата „ЈАС СУМ“ се провлекува низ целото евангелие според Јован. Стихот што треба да го запомниме оваа седмица ја одразува таа тема: „Јас сум Патот, Вистината и Животот“ (Јован 14,6). „ЈАС СУМ“ е Светлината на светот, Лебот на животот, Портата или Вратата на овците, Добриот Пастир и Вистинската лоза.

Оваа седмица ќе продолжиме да го проучуваме Божјото откровение што ни е дадено во Евангелието според Јован. Освен тоа, поцелосно ќе ја истражиме онаа друга страна на сторијата, а тоа е дека, и покрај силните докази за Него како Месија, некои сепак го отфрлиле Исуса. Ќе ја проучуваме таа мисла од две причини: да избегнеме да ја направиме истата грешка, но и за да разгледаме како да допреме до оние кои исто така се во опасност да погрешат.

---

#### Додаток: Утрински стих

**Државниците придобиени за вистината:** Матеј 10,18.
