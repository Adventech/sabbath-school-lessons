---
title:  Искуство
date:   29/11/2024
---

#### „Ве молам останете“

_од Ендру Мек Чесни_

Во 20 часот, една постара брачна двојка тропна на вратата на домот на пасторот покрај адвентистичката црква na седмиот ден во Савунга, Алјаска. Не беше доцна. Летното сонце блескаше силно на небото. Не заоѓаше се до 2:30 часот наутро. Сибирскиот народ Јупик кој живее на островот Сент Лоренс, кој се наоѓа на само 36 милји источно од Русија во Беринговото Море, не си легнуваше да спие со часови.

Јуџин и Мари, кои беа во средината на нивните 80-ти години, не чекаа никој да им ја отвори вратата. Никој не чека да му биде отворена вратата во зафрлено село со 835 жители. Сите тропаат и влегуваат внатре. Двојката сакаше да разговара со посетителот кој престојуваше во домот на пасторот. Јас го посетував островот за да собирам приказни за адвентистичката мисија.

Мари зборуваше директно. „Дали си пастор?“ ме праша таа.

Нејзините очи се наполнија со емоции кога одмавнав со главата. „Ве молам останете“, рече таа тивко. „Потребен ни е некој да ја држи црквата отворена и да не поучува“.

Црквата била затворена неколку пати откако биле изградена таа и домот на пасторот во 1972 година. Свештениците проповедале и живееле таму некое време, но потоа присуството на адвентистите многу се намалило а некогаш и немало никој. Во 2010 година, црквата била повторно отворена кога две пензионирани медицински сестри од Северна Каролина, Бил и Елуиз Хокс, пристигнале како библиски работници со програмата за информирање на арктичката мисија на конференцијата во Алјаска за домородците на Алјаска. Бил починала во 2016 година, а Елуиз останала. Но, кратко пред мојата посета, Елуиз замина од здравствени причини.

На Мари ужасно и недостигаше Елуз и опиша како ги поканувала селаните во нејзиниот дом на оброци и подготвувала пакети со храна. „Потребна ни е“, рече таа.

Никогаш не ја запознав Елуиз. Таа беше ентузијаст и многу ми помогна додека разменувавме е-пошта за моето патување. Мојата почит порасна кога слушнав за нејзината љубов кон селаните.

Кога нашиот разговор заврши во 21 часот, Мари повторно ме погледна.

„Ве молам“, рече таа. „Останете. Ни треба некој да не научи за Бога“.

Со нејзиниот молбен поглед, почувствував сочувство што Исус сигурно го почувствувал за време на Неговата земна служба. „А кога ги виде мноштвата, беше поттикнат со сожалување за нив, зашто беа изморени и распрснати како овци, кои немаат пастир.“ (Матеј 9,36). Не сакав да заминам. Ме болеше срцето за скапоцените луѓе на Савунга и за другите повеќе од 200 домородни заедници во Алјаска. Само 11 од тие заедници имаат адвентисти во нивната заедница за да ги подучат.

Кога Исус го заболело срцето, „Тогаш им рече на Своите ученици: 'Жетвата навистина е голема, а работници малку, молете Го тогаш Господарот на жетвата да испрати работници во Својата жетва.'“ (Матеј 9,37.38).

Молете се за Савунга. Молете се за Алјаска.
