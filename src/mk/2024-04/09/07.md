---
title: За натамошно проучување
date: 29/11/2024
---

Во книгата *Копнежот на вековите* од Елена Г. Вајт, прочитајте ги поглавјата со наслов: „Бог со нас“, стр. 19-26 оригинал, и „Судир“, стр. 601-609 оригинал.

„Кога се понизил да земе на себе човечка природа, Христос открил карактер спротивен на карактерот на сатаната. Меѓутоа, Тој слегол уште пониско на патеката на понижувањето. ‘Се понизи самиот себе, станувајќи послушен до смрт, и тоа до смрт на крст’ (Филипјаните 2,8). Како првосвештеникот што ја соблекувал прекрасната првосвештеничка облека и ја вршел службата во бела ленена облека на обичен свештеник, така и Христос зел лик на слуга и принел жртва – самиот свештеник, самиот жртва. ‘Тој беше ранет за нашите престапи, избиен за нашите беззаконија; беше казнет заради нашиот мир’ (Исаија 53,5).

Со Христа се постапувало онака како што заслужуваме ние, за со нас да се постапува онака како што заслужува Тој. Тој бил осуден поради нашите гревови во кои немал удел, за ние да можеме да бидеме оправдани со неговата правда во која немаме удел. Претрпел смрт што била наша, за ние да можеме да примиме живот што бил негов. „Со неговата рана ние се исцеливме“ (Елена Г. Вајт, *Копнежот на вековите*, стр. 25 оригинал).

**Прашања за разговор**

`1. Исус дал толку многу за да го спаси светот. Што мислите, кој е најдобриот начин да им помогнете на другите да ја согледаат оваа восхитувачка вистина и да дојдат кај Него со вера?`

`2. Кои се клучните разлики меѓу донесувањето одлуки на човечко, световно ниво и донесувањето одлуки засновани на божественото откровение?`

`3. Како логиката и разумот се усогласуваат со разбирањето на Божјата реч? Кои логични и рационални причини ги имаме за прифаќање на верата? На кој начин таквите појави, како што се исполнување на пророштвата и зачудувачката целисходност и сложеност на создадениот свет, логично и рационално нè упатуваат на Божјото постоење и на вистината за планот на спасението?`

`4. Разговарајте за вашиот одговор на прашањето поставено на крајот од проучувањето предвидено за вторник. На што се заснова вашата вера? Ако некој ве праша зошто верувате во Исуса и во тврдењата на Евангелието, како би одговориле?`

---

#### Додаток: Утрински стих

**Под Господовото знаме:** Откровение 22,17.
