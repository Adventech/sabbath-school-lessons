---
title: Сведочењето на мноштвото
date: 07/11/2024
---

„А во последниот голем ден од празникот застана Исус и извика со висок глас, велејќи: ‘Кој е жеден нека дојде кај Мене да пие! Кој верува во Мене од неговата утроба, како што е речено во Писмото, ќе потечат реки од жива вода“ (Јован 7,37.38).

Јован повеќе пати ги забележал храбрите изјави на Исус за самиот Себе, за тоа кој е Тој и што дошол да направи.

Стиховите што ги цитиравме на почетокот, Јован 7,37.38, претставуваат уште еден пример за тоа што Исус тврдел за Себе и за тоа што ќе направи за сите што доаѓаат кај Него. Ова биле зачудувачки тврдења.

`Кога Исус им се обратил на Евреите кои присуствувале на празникот Сеницa, каков бил одговорот на многумина во таа толпа? (Јован 7,37-53).`

Некои велеле дека Тој е пророк како Мојсеј, чие доаѓање одамна било проречено (видете 5. Мојсеева 18,15-19). Други сметале дека Исус е Христос (Месија). Но, тоа довело до расправа околу тоа дека Месија нема да дојде од Галилеја, дека Тој мора да биде од Давидовата лоза и да се роди во Витлеем – а сето тоа било вистина во Исусовиот случај (споредете со Матеј 1-2), иако многумина веројатно тоа не го знаеле!

Дури и луѓето кои биле испратени да Го уапсат се повлекле пред Него и Неговите зборови. На приговорот на тие луѓе фарисеите одговориле со друго прашање. „Поверувал ли некој од властите и фарисеите во Него?“ (Јован 7,48). Ова прашање на фарисеите му дало на Јован можност повторно да го воведе Никодим во сторијата, кој по средбата со Исуса се обидел да Го заштити од нивните зли намери. „Осудува ли нашиот Закон човек додека најнапред не го сослушаат и не дознаат што прави?“ (Јован 7,51).

Дали Никодим го прифатил Исуса како Месија? Иако оваа сцена не го докажува тоа, помеѓу овој чин и она што го направил откако умрел Исус (видете Јован 19,39.40), Библијата ни дава доста цврсти докази дека Никодим навистина поверувал во Него.

И така, одговорот на нивното прашање е: Да, всушност, еден од фарисеите навистина верувал во Него.

`Прочитајте го текстот Јован 7,49. Што говореле водачите што го покажувало нивниот презир кон масите што го следеле Исуса? Која поука за нас се наоѓа овде?`

---

#### Додаток: Утрински стих

**Оправдување на Божјиот карактер:** Јован 17,1.
