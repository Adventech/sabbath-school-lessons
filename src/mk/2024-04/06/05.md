---
title: Сведочењето на Отецот
date: 06/11/2024
---

Евангелието според Јован започнува со излагање за Словото (логос) кое со Бога, односно со Бог Отецот (Јован 1,1). Кога Словото станало тело, Духот посведочил за Исуса на тој начин што слегол над Него при Неговото крштевање (Јован 1,32-34). Но и Отецот сведочел за Исуса за време на Неговата земна служба.

`Прочитајте Јован 5,36-38. Што кажува овде Исус за Отецот?`

Исус го поврзува Отецот со делата и чудата што самиот ги правел. Тој многу јасно зборува за тоа дека Отецот Го испратил, но и дека сведочи за Него.

`Прочитајте ги следните стихови: Матеј 3,17; Матеј 17,5; Марко 1,11 и Лука 3,22 (видете и 2. Петрово 1,17.18). Што кажува Отецот за Исуса?`

При Исусовото крштевање, Отецот и Духот му се придружиле на Синот во одбележувањето на тој важен настан – почетокот на Исусовата служба. Отецот изјавува дека Исус е Неговиот возљубен Син кој е според Неговата волја. А во клучниот момент во Христовата служба, Отецот повторно ќе проговори, овојпат онака како што е запишано во Евангелието според Јован.

Настаните достигнувале кулминација во последните денови на таа служба. Верските водачи, не можејќи да го спречат (видете Јован 12,19), сакале да биде мртов, сега повеќе од кога било. Мноштвото било воодушевено од Него, особено што сè повеќе луѓе, откако го слушнале сведочењето на оние што Го виделе како го воскреснува Лазара од мртвите (Јован 12,17.18), почнале да го следат Исуса. Дури и Грците, кои дошле таму за време на празниците, сакале да Го видат.

Во тој момент, како одговор на Исусовите зборови забележани во Јован 12,28: „Оче, прослави го името Свое!“ – Отецот повторно проговара од небото: „И Го прославив, и пак ќе Го прославам“ (Јован 12,28).

Како што веќе видовме, Исусовиот час на славата е крстот. Според тоа, сведочењето на Отецот за Исуса укажува на големата жртва на Божјото Јагне за гревовите на овој свет. Тоа е врв на Неговата овоземна служба. Со Неговата смрт во наша полза била платена целосната казна за сите наши гревови, и во Него, врз основна на верата, ние самите никогаш не мора да се соочиме со таа казна.

---

#### Додаток: Утрински стих

**Ниту едно грешно дело не е можно без согласност:** 1. Јованово 3,6.
