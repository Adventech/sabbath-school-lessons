---
title: За натамошно проучување
date: 08/11/2024
---

Во книгата *Копнежот на вековите* од Елена Г. Вајт прочитајте ги следните поглавја: „Пресвртница во Галилеја“, стр. 383-394 оригинал; и „Во предворјето“, стр. 621-626 оригинал.

„’Кај кого да одиме?’ Учителите во Израел биле робови на формализмот. Фарисеите и садукеите постојано се расправале. Да се напушти Исус би значело да се упадне меѓу поборниците на обредите и церемониите и меѓу славољубивите луѓе што се стремеле кон сопствена слава. Учениците нашле повеќе мир и радост откако го прифатиле Христа отколку што имале во целиот поранешен живот. Како можат да се вратат кај оние што го презирале и прогонувале Пријателот на грешниците? Долго го очекувале Месија; сега дошол и тие не можат да се откажат од неговото присуство и да преминат кај оние што сакале да го убијат, а нив ги прогонувале затоа што станале негови следбеници.

‘Кај кого да одиме?’ Не од Христовото учење, од неговите поуки за љубовта и милоста, во темнината на неверството, во пороците на светот. Додека Спасителот го напуштале мнозина што биле сведоци на неговите чудесни дела, Петар ја изразил верата на учениците: ’Ти си Христос’. Самата помисла да ја загубат оваа котва на своите души ги исполнувала со страв и со болка. Да се остане без Спасителот значи да се биде однесен со струјата на мрачното и бурно море“ (*Копнежот на вековите*, стр. 393 ориг.).

**Прашања за разговор**

`1. Обидете се во вашата класа да одговорите на тешкото прашање за тоа зошто некои луѓе, кога им се даваат докази за Исуса како Месија и за вистините на христијанството, со задоволство ги прифаќаат тие вистини, додека други, соочени со истите докази, избираат да ги отфрлат?`

`2. Која вистина може да биде поважна од тоа дека Исус Христос умрел за нашите гревови? Сепак, како ние воопшто сме дознале за оваа толку многу важна вистина? Благодарение на науката, природните закони, физикотеологијата, логиката, разумот? Иако и тоа може да нè наведе да поверуваме во Бог Творецот, во Првата Причина, Непридвижниот Двигател или што и да е – ниту една од тие дисциплини, без разлика дали се земени поединечно или сите заедно – не можела да ни ја открие најважната вистина што мора да ја знаеме – Христос умрел за нашите гревови. Што ни кажува овој факт – дека ни сите овие дисциплини, дури ни во принцип, не можеле да нè доведат до таа единствена вистина којашто навистина треба да ја знаеме – за тоа колку е суштински важно на Библијата да гледаме како конечен и највисок авторитет, кога станува збор за верата?`

`3. Зошто е толку важно за верата на секој поединец, тој или таа да се потсетува на она што Бог го направил во нивниот живот?`

---

#### Додаток: Утрински стих

**Тврдењето на сатаната:** Лука 4,6.
