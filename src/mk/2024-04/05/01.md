---
title: Сведочењето на Самарјаните
date: 26/10/2024
---

### Прочитајте ги библиските текстови:
Јован 4,1-42; Јован 3,26-30; Еремија 2,13; Захарија 14,8; Езекиел 36,25-27.

> <p>Запомнете го стихот:</p>
> „А на жената ѝ велеа: ‘Сега не веруваме заради твоето кажување; зашто самите чувме и знаеме дека Тој е навистина Христос, Спасителот на светот’“ (Јован 4,42).

Кои биле Самарјаните? Северното царство Израел било освоено од страна на Асирците во 722 пр. н. е. За да воспостават политичка стабилност, Асирците го расеале поробеното население насекаде низ своето царство. Слично на тоа, заробениците од други народи биле донесени за да го населат Северното царство, и од нив настанале Самарјаните, кои практикувале некој свој облик на јудаизам. 

Меѓутоа, односите меѓу нив и Евреите не биле добри. На пример, Самарјаните се противеле на обновата на храмот по враќањето на Евреите од Вавилон. Во меѓувреме, тие изградиле сопствен храм на гората Геризим, која бил разурнат од еврејскиот владетел Јован Хиркан во 128 година пр. н. е. 

И во Христово време тоа непријателство сè уште траело. Евреите ја избегнувале Самарија колку што можеле. Иако трговијата продолжила, сите други меѓусебни односи претставувале табу. Евреите не позајмувале ништо од Самарјаните, ниту, пак, примале од нив некаква услуга. Во таков контекст, Јован ја раскажува средбата меѓу Исуса, жената кај бунарот и народот од самарјанскиот град Сихар.

---

#### Додаток: Утрински стих

**Исусовиот мил народ:** Пословици 11,20.
