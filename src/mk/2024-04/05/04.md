---
title: „Господи, дај ми таква вода!“
date: 29/10/2024
---

„Ќе ве поросам со чиста вода и вие ќе се очистите од сите ваши осквернувања, и од сите ваши идоли ќе ве очистам. Ќе ви дадам ново срце, и нов дух ќе ви дадам; ќе го земам од вашето тело каменото срце и ќе ви дадам срце од месо. Ќе го внесам во вас Мојот дух и ќе направам да одите по заповедите Мои и да ги пазите и да ги исполнувате наредбите Мои“ (Езекиел 36,25-27).

`На кој начин текстот Езекиел 36,25-27 ги одразува вистините што Исус настојувал да им ги пренесе на Никодим и на жената кај бунарот?`

И во двата случаja, Исус настојувал да допре до овие луѓе со духовните вистини, иако користел и слики од светот на природата. 

Никој од нив, секако не на почетокот, не разбрал што сакал да каже Исус со тоа. Како може човек, прашал Никодим, да се роди повторно? Односно, како може да се врати во утробата на мајка си? Никодим очигледно реагирал на световно и овоземно ниво, иако Исус несомнено го упатувал на духовната вистина. И жената Самарјанка, исто така, Исусовите зборови за водата ги разбрала во буквална смисла, иако Исус јасно зборувал за нешто духовно. 

Кога Исус ѝ понудил жива вода, одговорот на жената гласел: „Господи, дај ми таква вода за да не ожеднувам, ниту да идам овде за полнење!“ (Јован 4,15) Таа заклучила дека водата што ѝ ја нуди Исус би ја поштедила од одење до бунарот, а со тоа би го намалила ризикот од соочување со другите. Неверојатно е колку брзо разговорот, од барањето на Исус да пие, се префрлил на жената која побарала да пие.

`Прочитајте Јован 4,16. Како одговорил Исус на барањето на жената?`

Тогаш Исус нагло ја менува темата на разговор, барајќи од жената да го повика нејзиниот сопруг и да се врати со него. Зошто оваа ненадејна промена на темата? Постапките на жената биле пресметани за да се избегнат. Но, Исус го читал нејзиното срце. Таа морала да се соочи со својата ситуација за да најде исцеление. „Пред оваа душа да може да го прими дарот што сакал да ѝ го даде, таа мора да биде наведена да ги признае своите гревови и својот Спасител“ (Вајт, *Копнежот на вековите*, стр. 187 оригинал).

---

#### Додаток: Утрински стих

**Исус не ја заборава својата Црква:** Евреите 3,1.
