---
title: За натамошно проучување
date: 01/11/2024
---

Во книгата *Копнежот на вековите* од Елена Г. Вајт, прочитајте го поглавјето со наслов „На Јакововиот извор“, стр. 183-195 оригинал. 

„Штом го нашла Спасителот, Самарјанката довела други кај него. Докажала дека е многу поуспешен мисионер од неговите ученици. Учениците не виделе во Самарија ништо што би им покажало дека тоа е поле што ветува. Нивните мисли биле насочени кон големото дело што треба да се изврши во иднина. Не виделе дека токму околу нив се наоѓа жетва што треба да се собере. Меѓутоа, преку жената што ја презирале, цел еден град е доведен да го слуша Спасителот. Таа веднаш светлината им ја однела на своите сонародници. 

Оваа жена го претставува делувањето на вистинската вера во Христа. Секој вистински ученик се раѓа за Божјето царство како мисионер. Оној што пие од водата станува извор на животот. Примателот станува давател. Христовата милост во душата е како извор в пустина што извира да ги освежи сите, и кај оние што се близу до смртта да создаде желба да пијат од водата на животот“ (Елена Г. Вајт, *Копнежот на вековите*, стр. 195 оригинал).

**Прашања за разговор**

`1. Прегледајте ги во класата своите одговори на последното прашање во делот за недела. Бидете целосно искрени во врска со тоа. Кои табуа и предрасуди постојат во вашата култура, а кои навистина би можеле да го попречат вашето лично сведочење на другите?`

`2. Што мислите, зошто Исус наишол на толку срдечен прием меѓу Самарјаните, за разлика од оној што го доживеал од некои од сопствениот народ?`

`3. Ставете се на местото на жената Самарјанка. Доаѓа целосен странец и ѝ дава до знаење дека е свесен за нејзините најдлабоки тајни. Како може некој, особено странец, да знае такво нешто? Не е ни чудо што таа била импресионирана од Исуса. Како оваа случка ни открива дека Господ знае сè за нас, дури и оние најдлабоки, најмрачни тајни, кои не би сакале никој да ги дознае? А сепак, што ни кажува начинот на кој Тој постапувал со неа за тоа како сака да постапува со нас, и покрај тоа што ги знае нашите тајни? Каква утеха можеме да ја црпиме од оваа вистина?`

`4. Кои теми од Евангелието според Јован, што ги проучувавме досега, ги наоѓаме во Исусовата служба на жената Самарјанка кај бунарот?`

---

#### Додаток: Утрински стих

**Потеклото на гревот не може да се објасни:** Откровение 12,7.
