---
title: Исусовото право
date: 03/10/2024
---

Чудото во бањата Витезда му дало на Јован одлична можност да нагласи кој е Исус. Во девет стиха тој го опишува самото чудо, а во околу 40 стихови (видете понатаму) го опишува Оној што го направил тоа чудо.

`Прочитајте го текстот Јован 5,16-18. Зошто Исус бил прогонуван поради делата што ги правел во сабота?`

Стихот Јован 5,18 може да звучи вознемирувачки, бидејќи навидум зборува за тоа дека Исус ја кршел саботата. Меѓутоа, подеталното разгледување на текстот Јован 5,16-18 нè води до тврдењето на Исус дека Неговата „работа“ во сабота е во согласност со Неговата поврзаност со Отецот. Бог не престанува да ја одржува вселената во сабота. Според тоа, Исусовите активности во сабота биле дел од Неговото полагање право на божеството. А верските водачи Го прогонувале врз основа на наводното кршење на саботата и повикување на еднаквост со Бога.

`Прочитајте Јован 5,19-47. Што кажувал Исус за да им помогне на водачите да Го согледаат како Оној кој навистина е, а што толку моќно било потврдено со чудото кое штотуку го направил?`

Исус ги брани своите постапки во три чекори. Прво, Тој го објаснува својот близок однос со Отецот (Јован 5,19-30). Тоа укажува на тоа дека Тој и Отецот постапуваат усогласено, до таа мера што Исус има моќ и да суди и да воскреснува мртви (Јован 5,25-30). 

Второ, во своја одбрана, Исус повикува четворица „сведоци“ брзо едноподруго: Јован Крстителот (Јован 5,31-35), чудата што ги прави (Јован 5,36), Отецот (Јован 5,37.38) и Светото Писмо (Јован 5,39). Секој од тие „сведоци“ зборува во прилог на Исуса. 

И конечно, во текстот Јован 5,40-47, Исус ги соочува своите тужители со нивната сопствена осуда, укажувајќи на спротивноста меѓу Неговата служба и нивното користољубие. Нивната осуда, вели тој, доаѓа од Мојсеја (Јован 5,45-47), токму оној на кого тие ги полагале своите надежи.

`Како да не паднеме во истата стапица – да веруваме во Бога, да имаме дури и правилни учења, а сепак да не се предадеме целосно на Христа? Изнесете го својот одговор во вашата саботношколска класа.`

---

#### Додаток: Утрински стих

**Во Светињата над светињите:** Евреите 10,12.
