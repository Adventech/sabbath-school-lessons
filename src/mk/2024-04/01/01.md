---
title: Знаци кои го покажуваат патот
date: 28/09/2024
---

### Прочитајте ги библиските текстови:
Јован 2,1-11; Јован 4,46-54; Јован 5,1-16; Марко 3,22.23; Матеј 12,9-14; Јован 5,16-47.

> <p>Запомнете го стихот:</p>
> „И многу други чуда направи Исус пред учениците, кои не се запишани во книгава; а овие се запишани, за да верувате дека Исус е Христос, Божји Син, и верувајќи да имате живот во Негово име“ (Јован 20,30.31).

Зошто Јован го напишал своето Евангелие? Дали сакал да ги истакне Исусовите чуда? Или да нагласи некои Негови посебни учења? Од која причина го напишал тоа што го напишал? 

Под силата и влијанието на Светиот Дух, Јован објаснува зошто го направил тоа. Тој вели дека сториите што ги наведува, иако можело да се напише многу повеќе за Христовиот живот (Јован 21,25), биле избрани токму за тоа „да верувате дека Исус е Христос, Божји Син, и верувајќи да имате живот во Негово име” (Јован 20,31). 

Оваа седмица ќе разгледаме некои од првите чуда на Исус опишани во Евангелието според Јован – од претворање на водата во вино на една свадба, па обновувањето на здравјето на нечиј многу болен син, до исцелување на човекот во бањата Витезда. 

Јован овие чуда ги нарекува „знаци“. Тој не мисли на нешто како сообраќајни знаци, туку на чудесни настани кои укажуваат на една повозвишена реалност – на Исуса како Месија. Во сите овие извештаи гледаме примери на луѓе кои му возвратиле со вера. А нивниот пример нè повикува и ние да го сториме истото.

---

#### Додаток: Утрински стих

**Покажете им го Исуса на вашите соседи:** Јован 1,45.
