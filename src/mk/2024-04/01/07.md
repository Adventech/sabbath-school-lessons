---
title: За натамошно проучување
date: 04/10/2024
---

„Исус не му дал (на фатениот човек) никакво ветување за божествена помош. Човекот можел да се посомнева и да ја загуби единствената прилика за оздравување. Но ѝ верувал на Христовата реч и, постапувајќи според неа, добил сила. 

Со истата вера и ние можеме да примиме духовно исцелување. Поради гревот сме се одвоиле од животот во Бога. Нашите души се болни од парализа. Сами не сме во состојба да живееме свет живот повеќе отколку немоќниот човек што бил во состојба да оди. Мнозина ја сфаќаат својата беспомошност и копнеат за таков духовен живот што ќе ги доведе во хармонија со Бога, но попусто се трудат да го постигнат. Во очај тие викаат: ‘Јас несреќен човек! Кој ќе ме избави од ова смртно тело?’ (Римјаните 7,24). Овие безнадежни луѓе што се борат нека погледнат горе. Спасителот се наведнува над оние што ги откупил со својата крв, зборувајќи им со неискажана нежност и сожалување: ‘Сакаш ли да бидеш здрав?’ Тој ве повикува да станете здрави и спокојни. Не чекајте да почувствувате дека сте оздравиле. Верувајте му на Неговиот збор и тој ќе се исполни. Својата волја ставете ја на Христова страна. Одлучете да му служите и, живеејќи според неговата Реч, ќе примите сила. Колку и да е лоша навиката и голема страста што со долгото попуштање ги врзала и душата и телото, Христос може да ги одврзе. Тој копнее да ги ослободи. Тој ќе ѝ даде живот на душата што е мртва поради ‘своите престапи’ (Ефесјаните 2,1). Тој ќе го ослободи робот што го држат слабостите, несреќите и синџирите на гревот“ (Елена Вајт, *Копнежот на вековите*, стр. 203 ориг.). 

„Христос го одбил обвинувањето за богохулство. Моја власт е, рекол, да го извршувам ова дело за кое ме обвинувате, а тоа доаѓа оттаму што сум јас Божји Син, што имам со Него иста природа, иста волја и цел“ (*Копнежот на вековите*, стр. 208 оригинал).

**Прашања за разговор**

`1. Размислувајте за лекцијата од оваа седмица. Верата била клучот што ги направила можни овие исцелувања. Спротивно на тоа, однесувањето на водачите ги обелоденило опасностите од сомневањето и неверувањето. Зошто поставувањето прашања (кои сите ги имаме) не смееме да го мешаме со негувањето сомнежи? Зошто тоа не е исто, и зошто е важно да се знае разликата меѓу тие две работи?` 

`2. Осврнете се на последното прашање во делот за четврток. Зошто ние, како адвентисти на седмиот ден, мора посебно да се чуваме од таа опасност? Колку и да е важно, на пример, да се знае и да се држи вистинскиот ден за одмор или да се знае вистината за состојбата на мртвите, зошто овие вистини не нè спасуваат? Што нè спасува и како?` 

`3. Внимателно разгледајте го стихот Јован 5,47. Во која смисла оние кои денес, на пример, го негираат сеопштиот Потоп или буквалното седумдневно Создавање, го прават токму она за што предупредува Исус овде?`

---

#### Додаток: Утрински стих

**Слика на небесното Светилиште:** Евреите 9,1.