---
title: За натамошно проучување
date: 25/10/2024
---

Во книгата *Копнежот на вековите* од Елена Г. Вајт прочитајте го поглавјето со наслов „Никодим“, стр. 167-177 оригинал.

Никодим „...го истражувал Светото писмо на нов начин, не заради теоретски расправи, туку да прими живот за својата душа. Кога го прифатил водството на Светиот Дух, почнал да го гледа небесното царство...

Божјата милост ја примаме со вера, но верата не е наш Спасител. Со неа не се стекнува ништо. Таа е рака со која се фаќаме за Христа и ги присвојуваме неговите заслуги – лекот за гревот... Покајанието доаѓа од Христа исто толку сигурно колку и проштавањето.

Тогаш како ќе се спасиме? ‘Како Мојсеј што подигна змија во пустината’, така е подигнат Синот човечки за секој што е измамен или каснат од змијата да може да погледне и да живее. ‘Еве го Јагнето Божје кое ги зема на себе гревовите на светот’ (Јован 1, 29). Светлината што  свети од крстот ја открива Божјата љубов. Неговата љубов нѐ привлекува кон него. Ако не му се спротивставиме на ова привлекување, ќе  бидеме доведени во подножјето на крстот со покајание за гревовите што го распнале Спасителот. Тогаш Божјиот Дух преку верата создава нов живот во душата. Мислите и желбите ја исполнуваат Христовата волја. Срцето и умот се обновуваат според ликот на Оној што дејствува во нас да си покори сѐ себеси. Тогаш Божјиот закон е напишан во умот и во срцето и со Христа можеме да кажеме: ‘Мило ми е да ја творам волјата твоја, Боже мој’ (Псалми 40,8)“ (Елена Г. Вајт, *Копнежот на вековите*, стр. 175, 176 оригинал).

**Прашања за разговор**

`1. Јован Крстителот дошол да го подготви патот за Исуса. Според ваше мислење, колку била успешна неговата служба, барем од човечка перспектива? И додека размислувате како да одговорите, поставете си го следното важно прашање: Како го дефинирате „успехот“ на духовен план?`

`2. Малку подоцна, Јован Крстител изразил некои искрени сомнежи (Матеј 11,2.3; Лука 7,19). Што ги предизвикало овие сомнежи кај него, и што можеме да научиме кога станува збор за тоа како да останеме цврсти во нашата вера?`

`3. Разговарајте во класата како некој како Никодим, кој бил водач во вистинската црква, кој секако имал многу знаење, сè уште  можел да биде во такво духовно непознавање на она што навистина е важно. Какви поуки можеме да извлечеме од ситуацијата во  којашто тој се нашол?`

---

#### Додаток: Утрински стих

**Сатаната падна како молња:** Лука 10,18.
