---
title:  Искуство
date:   25/10/2024
---

#### Моќта на молитвата во Узбекистан

_од Ендру Мек Чесни_

Амбулантно возило ја однело 36-годишната Нигора во болница во Ташкент, Узбекистан. Таа едвај можела да зборува. Нејзините раце биле вкочанети. Имала проблеми со голтањето. Лекарот не можел да ја дијагностицира нејзината состојба.

Состојбата на Нигора се влошувала во текот на следниот месец во болницата. Не можела да спие повеќе од 15 минути на ден. Рентгенските снимки покажале активност во нејзиниот мозок.

Потоа, втор лекар рекол дека Нигора има смртоносна болест. Не гледале надеж.

Нигора не верувала во Исус, но имала соседи адвентисти на седмиот ден кои верувале. Тие ја посетувале на интензивна нега и побарале дозвола да го донесат нивниот пастор да дојде и да се помоли со неа. „Не, не,“ рекла Нигора. „Не сум добро. Изгледам ужасно. Кажете му да дојде кога ќе се чувствувам подобро.“

Но соседите инсистирале. „Неопходно е да дојде и да се помоли за тебе,“ рекле тие.

Нигора, неволно, се согласила. Следниот ден, пасторот и неговата сопруга дошле до креветот на Нигора. Пасторот го прочитал Псалми 23, направил миропомазание и се помолил: „Господи, дај и здравје на нашата сестра. Дај и исцеление за да може целосно да се опорави.“ Нигора не се почувствувала поинаку по молитвата.

Следниот ден, пасторот и неговата сопруга се вратиле. Повторно прочитал од Библијата, направил миропомазание и се помолил. Повторно, Нигора не се почувствувала поинаку. Но, таа ноќ, била во можност да спие неколку часа, а не само 15 минути.

На третиот ден, пасторот и неговата сопруга се вратиле. Повторно прочитал од Библијата, направил миропомазание и се помолил. Повторно, таа не се почувствувала поинаку. Но, таа ноќ, спиела цела ноќ. Оттогаш, спиела добро секоја ноќ.

Пасторот и неговата сопруга продолжиле да ја посетуваат. Полека, Нигора се подобрила во зборувањето. Нејзините раце и нозе почнале да функционираат. Рентгенските снимки покажале дека активноста на нејзиниот мозок се вратила во нормала. Лекарот не можел да поверува. „Невозможно е да се опоравиш, и тоа толку брзо,“ рекол тој.

Четири месеци по почетокот на молитвите на пасторот, Нигора веќе возела автомобил и се вратила на работа.

Жената која не верувала во Бога, нејзиното оздравување му го припишала Нему. „Ова е Божјо чудо,“ рекла таа.

Таа е благодарна што има соседи кои се грижеле за неа. „Многу сум му благодарна на Бог што ми даде вакви пријатели, кои се како семејство,“ рекла таа, зборувајќи полека, но јасно во едно интервју на Адвентистичката мисија.

Иако Нигора верува во Бог, таа сеуште не му го предала своето срце. Еден од разочарувачките фактори може да биде тоа што многу луѓе во Узбекистан ги гледаат адвентистите на седмиот ден како членови на секта. Ве молам, молете се за Нигора и за другите како неа кои сведочат за Божјата моќ во нивните животи, но сè уште не донеле одлука за Него. Нигора е псевдоним.
