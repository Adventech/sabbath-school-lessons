---
title: Сведоци за Христа како Месија
date: 19/10/2024
---

### Прочитајте ги библиските текстови:
Јован 1,19-23; Исаија 40,1-5; Јован 1,29-37; Римјаните 5,6; Јован 1,35-39; Јован 1,43-51; Јован 3,1-21.

> <p>Запомнете го стихот:</p>
> „Исус му одговори и рече: ‘Вистина, вистина, ти велам, ако некој не се роди одозгора, тој не може да го види Божјото Царство’“ (Јован 3,3).

Исус, несомнено, на луѓето им дал моќни библиски докази кои ги  поддржуваат Неговите тврдења за самиот него, вклучувајќи го следново: „Вистина, вистина ви велам, кој верува во Мене, има вечен живот“  (Јован 6,47).

Но има многу повеќе од тоа: претворање на водата во вино; хранење илјадници луѓе со само неколку векни леб; исцелувањето на синот на царевиот човек; исцелување на човекот во бањата Витезда; враќање на видот на човекот слеп од раѓање; воскреснувањето на Лазар од мртвите.  Евангелистот се осврнува на различни настани и луѓе – Евреи, незнабошци, богати, сиромашни, мажи, жени, обични луѓе, учени и неуки  – како такви кои можат да посведочат за тоа кој е Исус.

Јован укажува дури и на сведоштвото на самиот Отец, и на Светото Писмо, кои го потврдуваат Неговиот идентитет.

Лекцијата за оваа седмица започнува со моќното сведочење на Јован Крстителот. И други сведоци се редат на сцената: Андреј и Симон Петар, Филип и Натанаил и најнеочекуваниот од сите – фарисејот Никодим. Но уште еден сведок стои во сенка (оној друг ученик кој заедно со Андреј се спомнува во Јован 1,35-40) – а тоа е самиот Јован.

---

#### Додаток: Утрински стих

**Помилуван:** Еремија 33,8.
