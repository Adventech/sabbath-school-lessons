---
title: Престојување во Исуса
date: 26/12/2024
---

`Прочитајте го текстот Јован 12,32. Како оваа впечатлива вистина го опишува авторитетот на Исуса Христа?`

Како што видовме во нашите лекции во текот на целото ова тримесечје, Евангелието според Јован нè привлекува кон Исуса, но само ако сме желни да го запознаеме Бога и да ја извршуваме Неговата волја. Во сето ова Евангелие, луѓето кои се сретнуваат со Исуса или ја прифаќаат светлината и растат, или ја отфрлаат светлината и стануваат слепи. Никодим, жената кај бунарот, царевиот службеник, човекот во бањата Витезда, 5.000 луѓе нахранети со леб и риба, Исусовите браќа, верските водачи, човекот слеп од раѓање, Марија и Марта, Пилат – сите тие се сретнале со Исуса и направиле избор во врска со вистината и светлината што Тој ја донел.

Теологијата одоздола започнува со човечка аргументација за да се утврди и испита Божјото постоење и Неговата природа. На човечката перспектива, недостаточна, падната, полна со предрасуди, ѝ се дава предност пред Божественото, светото, совршеното, сезнајното. Теологијата одоздола гарантирано ги води луѓето на погрешен пат, како што правела во минатото, и како што ќе прави во иднина (видете Откровение 14,1-12), кога човечката мудрост, која сака да го замени божественото, ќе се обиде да му наметне лажно богослужение на светот.

`Прочитајте Јован 15,1-11. Која е тајната на духовниот раст и здравје?`

Тајната е да во одржувањето врска со Исуса. Тој е Словото Божјо, Лебот на животот, Светлината на светот, Врата на овците, добриот Пастир, Воскресението и Животот, Патот, Вистината и Животот и вистинскиот Чокот.

Личностите на Божеството и нивното Слово се како магнети. Ако не им се спротивставиме, тие ќе нè привлечат кон нив. „Божјиот глас ни говори преку Неговата реч, но има многу гласови што ќе ги слушнеме. А Христос рекол дека треба да се чуваме од оние кои ќе говорат: Христос е овде или Христос е онде. Според тоа, како ќе знаеме дека тие ја немаат вистината, освен ако сите работи не ги споредуваме со Светото писмо?“ (Ellen G. White, The Advent Review and Sabbath Herald, April 3, 1888). А потоа мора да ги подредиме нашите сфаќања на оние кои се изложени во Божјата реч.

---

#### Додаток: Утрински стих

**Црвен раб:** Откровение 2,11.