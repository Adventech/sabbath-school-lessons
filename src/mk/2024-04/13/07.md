---
title: За натамошно проучување
date: 27/12/2024
---

Божјиот агол на посматрање во голема мера се разликува од човечкиот. Бог го споделува тој свој агол на посматрање со нас преку неговата Реч, Библијата, под силата на Светиот Дух. Наш избор е дали сакаме да одиме во темнина или да ја прифатиме светлината што доаѓа од Исуса Христа, а која е откриена во Неговата Реч.

Тој избор подразбира наша лична преданост на Исуса Христа, Синот Божји и Искупителот на човештвото. Преку силата на Светиот Дух, Бог Отецот ни ја открил – преку Исусовиот живот, смрт и воскресение – длабочината на неговата љубов. А за Исуса знаеме затоа што извештаите за Неговиот живот, смрт и воскресение се запишани во Божјата реч.

„Божјите ангели постојано се во движење меѓу Земјата и небото и небото и Земјата. Христовите чуда за ујадените и измачените биле сторени со Божја сила преку службата на ангелите. Секој благослов од Бога ни доаѓа преку Христа со службата на неговите небесни весници. Земајќи на себе човечка природа, нашиот Спасител своите интереси ги соединил со интересите на паднатите Адамови синови и ќерки, додека со својата божествена природа се држел за Божјиот престол. На тој начин Христос е посредник во врската на луѓето со Бога и на Бога со луѓето“ (Елена Г. Вајт, *Копнежот на вековите*, стр. 143 оригинал).

**Прашања за разговор**

`1. Од сите стории во Евангелието според Јован, која ви зборува најгласно вам лично за Божјата љубов и Неговиот карактер? Споделете со членовите на вашата класа зошто ја сметате таа сторија толку убедлива.`

`2. Како, во практична смисла, би требало да се трага по вистината?`

`3. Зошто е толку тешко да се тргне на страна сопственото „јас“ како најмеродавно нешто за сфаќање на вистината? Можеме ли некогаш целосно да го направиме тоа, или нашата човечка природа, до одредена мера, сепак ќе влијае на тоа како гледаме на Светото писмо? Зошто мораме да го признаеме овој факт, и како понизноста ни помага нашите предрасуди да ги потчиниме на Божјата реч?`

`4. Историјата на западното христијанство е полна со ужасни примери за тоа што се случува кога Божјата реч е подредена на политиката и на човечките предрасуди. Кои се некои од тие примери и кои поуки можеме да извлечеме од нив денес, кога станува збор за тоа колку е опасно човечкиот агол на гледање да стане доминантен филтер за „толкување“ на Библијата?`

`5. Сумирајте ја со свои зборови пошироката слика што ни ја дава Евангелието според Јован. Која е неговата централна порака за нас денес?`

---

#### Додаток: Утрински стих

**Учесници во Исусовата слава:** Јован 17,24.
