---
title:  Искуство
date:   27/12/2024
---

#### Клучот од едно село на Алјаска

_од Ендру Мек Чесни_

На мисионскиот пилотот Џим Кинкејд му било тешко да лета од едно зафрлено село до друго зафрлено село во американската држава Алјаска. Сепак полетувањето и слетувањето бил полесниот дел. Наоѓањето на домородни срца во Алјаска кои биле приемчиви за евангелската порака бил поголем предизвик.

Изгледало како да западнале во неволја кога Џим го приземјил својот мал авион во населба на околу 150 милји северно од Фербенкс. Тој пренесувал колпортери од село до село за да продаваат Библии и останата христијанска литература. Како што тој паркирал, теренски возила го обиколиле авионот. Локалните жители изгледале како тие да не се добредојдени.

"Кои сте вие?", рекол некој.

„Што правите овде?“, рекол друг.

Во тој момент, Џим се сетил на едно име. Еден човек од селото присуствувал на една или две евангелизации што ги имал водено Џим во Фербенкс. Џим се свртел кон селските чувари.

„Дали е Роберт Френк е во градот?“, прашал тој.

Веднаш се сменил изразот на нивните лица. Гневните погледи отстапиле место на љубопитноста, а потоа и на гостопримството.

„Ох, го познавате Роберт Френк?“, рекол некој.

„Ќе ве однесеме да го видите!“, рекол друг.

Тогаш Џим бил одведен да го посети Роберт. Како да го имал клучот од селото.

Роберт јадел кога пристигнал Џим и за жал не го препознал веднаш пилотот. Џим морал да го потсети како и зошто се познаваат. Но, тогаш Роберт се сетил и бил многу срдечен. Тој му понудил на Џим парче свежо месо од мечка.

Така, Џим и колпортерите влегле во ново село кое инаку би било недостапно. Сè што било потребно било да се знае нечие име.

Исус ги знае и имињата на луѓето. Исус рекол дека Тој, Добриот Пастир, „ги вика своите овци по име и ги изведува“ (Јован 10,3).

Ако Исус знае имиња, дали би било добро и за Неговите следбеници да го следат Неговиот пример?

„Познавањето на некого во селото, дури и само да се знае името на една личност во селото, може да ви даде врска со целото село“, вели Џим. „Тоа е како и во секоја култура. Ако се сеќавате на нечие име, тоа може ви отвори многу патишта“.
