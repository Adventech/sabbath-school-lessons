---
title: Епилог - Да се познава Исус и Неговото Слово
date: 21/12/2024
---

### Прочитајте ги библиските текстови:
Јован 21; Јован 11,9.10; Јован 8,42-44; Јован 4,46-54; 2. Тимотеј 3,16; Јован 15,1-11.

> <p>Запомнете го стихот:</p>
> „Вие ги проучувате Писмата, зашто мислите дека имате вечен живот во нив; и тие сведочат за Мене“ (Јован 5,39).

Евангелието според Јован, како и Марковото, завршува со средба во Галилеја. Оваа последна лекција од Евангелието според Јован се занимава со таа средба, но ја поврзува со темата за тоа како го запознаваме Исуса и Божјото Слово – концепт што се провлекува низ целото четврто Евангелие.

Иако поминале повеќе од три години со Него, учениците сè уште биле во голема мера неподготвени за распнувањето и воскресението, и покрај тоа што Исус постојано им кажувал дека тоа ќе се случи.

За жал, тие не се држеле за Неговиот збор.

И ние денес сме во опасност да го направиме истото – да го слушаме, па дури и да го читаме Божјото Слово, но навистина да не го слушаме, да не живееме во него и да не го послушаме. Односно, да не го прифаќаме како светлина што треба да ги насочува нашите мисли и постапки. За жал, ова е положба во која, можеби и несвесно, се наоѓаат премногу христијани.

Во оваа последна седмица во која заедно се занимаваме со Евангелието според Јован, ќе разгледаме некои од клучните мисли на оваа книга, кои ќе ни помогнат да го надминеме само интелектуалното знаење за Исуса и, наместо тоа, подобро да Го запознаеме Него, да престојуваме во Него и во Неговата Реч.

---

#### Додаток: Утрински стих

**Станови за откупените:** Јован 14,2.