---
title: Старозаветните пророштва за Исус - 2 дел
date: 20/11/2024
---

Исус им рекол на верските водачи: „Вие ги проучувате Писмата, зашто мислите дека имате вечен живот во нив; и тие сведочат за Мене“ (Јован 5,39). Какво неверојатно тврдење за самиот себе!

Проценките се разликуваат, но некои научници сметаат дека Исус од Назарет исполнил стотици старозаветни пророштва. Колкав и да е нивниот број, веројатноста еден човек да исполни макар и некои, а камоли сите, е неверојатно мала. Одвреме-навреме некој ја употребува  следнава слика: замислете површина со големина на Тексас да ја покриете со слој од метални монети дебел половина метар, обојувајќи една  од нив во розова боја и сите да ги измешате. Тогаш дајте му на лице со  врзани очи една и единствена шанса да ја најде таа розова паричка. Какви се шансите тоа лице да ја одбере токму таа паричка при првиот обид?

Несомнено – Христовото раѓање, живот и смрт биле претскажани во Стариот завет, што е восхитувачки доказза Неговиот идентитет како очекуван Месија. Јован секогаш одново укажува на тие старозаветни текстови за да ја нагласи таа вистина – кој е Исус и зошто треба да веруваме во Него и да го прифатиме спасението што Тој го нуди.

**Што ни открива секој од следните текстови од Евангелието според Јован за Исуса како исполнување на месијанските пророштва?**

`Јован 12,13; Псалми 118,26`

`Јован 12,14.15; Захарија 9,9`

`Јован 13,18; Псалми 41,9`

`Јован 19,37; Захарија 12,10; Захарија 13,6`

`Колку сте цврсто утврдени во она што го верувате? Ако некој ве праша зошто верувате во Исуса како Месија, каков одговор би можеле да дадете, кои текстови би ги побарале и зошто, за да ја одбраните својата вера?`

---

#### Додаток: Утрински стих

**Излезете од Вавилон:** Откровение 18,4.
