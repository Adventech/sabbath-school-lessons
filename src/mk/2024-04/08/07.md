---
title: За натамошно проучување
date: 22/11/2024
---

Во книгата *Копнежот на вековите* од Елена Г. Вајт, прочитајте го поглавјето „Да не се плаши срцето ваше“, стр. 662-680 оригинал.

„Како златна ризница, вистината му била доверена на еврејскиот народ. Еврејскиот верски систем го воспоставил лично Христос. Со слики  и симболи биле претставени големите вистини на откупувањето. А сепак, кога Христос дошол, Евреите не го препознале Оној на кого упатувале сите симболи. Имале Божја реч во свои раце, но традициите, пренесувани од поколение на поколение, и човечките толкувања на Писмото, ја скриле од нивните очи изворната вистина, вистината онаква каква што потекнува  од Исуса. Духовното значење на светите списи било заборавено. Ризницата на севкупното знаење лежела отворена пред нив, а тие тоа не го виделе.

Бог не ја крие својата вистина од луѓето. Со своето однесување тие сами ја кријат од себе. Христос на еврејскиот народ му дал изобилство докази дека е Месија, но неговото учење барало решителна промена во  нивниот живот. Виделе дека, ако го прифатат Христа, ќе мора да ги отфрлат сите свои омилени правила и традиции, своите себични, безбожни  обичаи. Од нив се барала жртва за да можат да ја прифатат непроменливата, вечна вистина. Токму затоа не сакале да ги прифатат дури ни најцврстите докази што им ги давало Небото за да ја утврди нивната вера во  Христа. Тврделе дека веруваат во старозаветните списи, но одбивале да го прифатат сведочењето на тие списи за Христовиот живот и карактер. Се плашеле дека ќе бидат осведочени, дека ќе мораат да се преобратат и ќе бидат присилени да ги отфрлат своите однапред создадени мислења, што било незамисливо за нив. Ризницата на вистината, Патот, Вистината и Животот, била меѓу нив, но тие го отфрлиле најголемиот дар што можело да им го понуди Небото“ (Е.Вајт, *Христовите параболи*, стр. 105 ориг.).

**Прашања за разговор**

`1. На кој начин пророштвата што се исполниле во Исусовиот живот ја изградуваат верата?`

`2. Кои три или четири главни пречки им стоеле на патот на верските  водачи и ги спречиле да поверуваат во Исуса? Како овие исти принципи се манифестираат и денес?`

`3. Направете личен попис за тоа на што се заснова вашата доверба  денес. Кои чекори би можеле да ги преземете за да ја зајакнете својата вера?`

`4. Што би требало да ви каже вашиот одговор на прашањето поставено при крајот на проучувањето од понеделникот за авторитетот на  Светото писмо и зошто мораме да отфрлиме сè што го доведува во прашање неговиот конечен и врвен авторитет?`

---

#### Додаток: Утрински стих

**Откриени гревовите на Вавилон:** Еремија 51,47.
