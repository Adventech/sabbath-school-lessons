---
title: Старозаветните пророштва за Исус - 1 дел
date: 19/11/2024
---

Во расправата со верските водачи за својот идентитет, Исус го потврдил авторитетот на Светото писмо. На прв поглед, тоа не било неопходно, бидејќи верските водачи верувале во Библијата. Сепак, дури и пред нив, Исус го нагласувал авторитетот на Светото писмо, а го правел тоа за да им се открие себеси – колку и да биле тврди нивните срца, и колку и да се обидувале да се спротивстават на сведочењето.

Во меѓувреме, Јован бележи многу директни цитати и алузии на  Стариот завет, кои укажуваат на Исуса како исполнување на старозаветните ветувања за Месија.

**Во која смисла се поврзани следните новозаветни и старозаветни стихови? Односно, како тие текстови се користат во Новиот завет како сведоштво за Исуса?**

`Јован 1,23; Исаија 40,3`

`Јован 2,16.17; Псалми 69,9`

`Јован 7,38; Еремија 2,13`

`Јован 19,36; 4. Мојсеева 9,12`

Не само Јован, туку и Петар, Павле, Матеј, Марко, Лука и сите новозаветни писатели, под влијание на Светиот Дух, постојано нагласуваат дека животот, смртта и воскресението на Исуса од Назарет, како и  Неговото вознесение на Божјиот престол, претставуваат исполнување на старозаветните пророштва.

И иако Исус постојано ги упатувал своите ученици на Светото писмо, кое ја најавувало Неговата служба – кога конечно учениците сфатиле дека Светото писмо зборува за Него? Дури откако тој умрел и воскреснал и се појавил пред нив, тие конечно го разбрале тоа. „Кога воскресна, пак, од мртвите, Неговите ученици се сетија дека го рече тоа; па им поверуваа на Писмото и на зборот, што Исус им го рече“ (Јован 2,22; видете и: Јован 20,9).

---

#### Додаток: Утрински стих

**Силата на позниот дожд:** Осија 6,3.
