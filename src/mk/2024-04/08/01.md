---
title: Исполнување на старозаветните пророштва
date: 16/11/2024
---

### Прочитајте ги библиските текстови:
1. Царевите 18,17.Јован 5,17.20.36-40.46.47; Јован 13,18; Јован 17,12; Еремија 2,13; Захарија 9,9; Јован 8,12-30.

> <p>Запомнете го стихот:</p>
> „Јас пак имам сведоштво поголемо од Јовановото: делата што Таткото Ми ги даде да ги завршам, токму тие дела, што ги правам, сведочат за Мене – дека Таткото Ме пратил“ (Јован 5,36).

Во Евангелието според Јован секогаш одново гледаме сè што Исус зборувал и направил, а откривало дека Месија (hammashiach), Христос, дошол во Израел. А Тој всушност дошол како еден од нив, како Евреин роден во Витлеем, токму како што предвидело Светото писмо.

А сепак, како што пишува Јован: „Беше во светот, и светот стана преку Него, но светот не Го позна“ (Јован 1,10).

Тој бил на светот, светот настанал преку Него, а сепак светот не Го препознал? Тоа е неверојатна изјава. И, како што можеме да видиме во Евангелието според Јован и другите евангелија, многумина не го препознале Исуса, а требало да го препознаат, особено поради сè што рекол и правел. Особено што и старозаветните списи упатувале на Него.

Оваа седмица ќе согледаме повеќе начини на кои Јован го откривал  Исуса како Месија, а ќе разгледаме и зошто некои луѓе сепак продолжиле да Го отфрлаат – и покрај сите силни причини што зборувале во  прилог на тоа дека Тој е Христос.

Што можеме да научиме од нивните грешки?

---

#### Додаток: Утрински стих

**Евангелскиот налог:** Матеј 28,19.
