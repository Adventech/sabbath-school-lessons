---
title:  Искуство
date:   06/12/2024
---

#### Подарок за убаво облечената жена

_од Ендру Мек Чесни_

Убаво облечена жена пристигнала со својот автомобил во паркинг гаражата на конференцијата Горна Магдалена на адвентистичката црква на седмиот ден во Богота, Колумбија. „Дали сте христијани?“, го прашала човекот што работел на паркингот.

„Да“, одговорил 52-годишниот Рубен Кампос.

„Која религија сте вие?“, прашала таа.

„Ние сме адвентисти на седмиот ден“, рекол тој. „Можеме ли да ви помогнеме?“

„Некој ми кажа дека адвентистите не сакаат да им помагаат на другите“, рекла таа.

Рубен бил изненаден. „Дозволете ни да ви помогнеме“, рекол тој. „Подготвени сме да служиме“.

Жената прашала дали може да го паркира својот автомобил во паркинг гаражата на црквата. Нејзиниот стан бил во близина, но немало паркинг а не се чувствувала безбедно да го остави автомобилот на улица навечер.

„Да, можете да паркирате овде“, рекол Рубен.

„Колку би чинело?“, прашала таа.

„Нема да ве чини ништо“, рекол Рубен. „Тоа ќе биде наш подарок за вас“.

„Ви благодарам!“ - извикала жената. „Може ли да ве прегрнам?“

Таа вечер жената го оставила својот автомобил во паркингот на црквата. Таа се вратила следната ноќ. Третата вечер, таа побарала Библија од Рубен.

Потоа двајцата почнале да ја проучуваат Библијата. Рубен ѝ донел стол, а тој седнал на неговото столче додека учеле. По еден месец, жената кажала дека сака да го запознае Рубен со нејзиниот сопруг. Таа се јавила од нејзиниот мобилен телефон. „Токму со него ја проучувам Библијата и сакам да се крстам“, рекла таа.

Сопругот на жената бил Колумбиски сениор воен офицер и моментално бил на привремена задача во странство. Му рекол на Рубен дека и тој исто така сака и библиски проучувања. „Можеме да започнеме кога ќе се вратам во Колумбија“, рекол тој.

Рубен можеби бил најсреќниот човек што работи на паркинг во Колумбија кога жената била крстена во адвентистичка црква на седмиот ден во Богота. Сега го чека нејзиниот сопруг да се врати во земјата за библиски проучувања.

Исус се вклучил во мисионство служејќи им на другите. Тој рекол: „како што Човечкиот Син не дојде да Му служат, туку да служи и да ја даде Својата душа за откуп на мнозина.“ (Матеј 20,28).

Рубен се обидува да го следи Неговиот пример.

„Можеме да влијаеме на многу животи само ако служиме“, вели Рубен, кој веќе осум години работи на паркингот. „Некој може да дојде кај вас наскоро. Мора да бидете подготвени да служите без разлика кој и од каде е таа личност“.
