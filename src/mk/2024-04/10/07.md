---
title: За натамошно проучување
date: 06/12/2024
---

Во книгата *Копнежот на вековите* од Елена Г. Вајт, прочитајте го поглавјето со наслов „Светлина на животот“, стр. 463-475 оригинал. Ако сте во можност, прочитајте и: E. Edward Zinke, „The Authority of the Bible and the Certainty of the Second Coming“, The Certainty of the Second Coming, pp. 23-36.

Кога Исус рекол: „Јас сум Светлината на светот“, Тој „во предворјето на Храмот бил посебно поврзан со службите за празникот Сеница. Во средината на ова предворје се издигнувале два високи столба со големи стативи за светилки. По вечерната жртва се палеле сите светилки што ја ширеле својата светлина над Ерусалим. Овој обред бил спомнување на столбот од оган што го водел Израел низ пустината, а покрај тоа се  сметало дека укажувал и на доаѓањето на Месија. Навечер, кога светилките се запалувале, предворјето било сцена на голема радост...

Со расветлувањето на Ерусалим народот ја изразувал својата надеж дека доаѓањето на Месија ќе го осветли Израел. Меѓутоа,за Исуса оваа сцена имала пошироко значење. Како сјајните светилки во Храмот што осветлувале сѐ околу себе, така и Христос, изворот на духовната светлина, ја расветлува темнината на светот. Сепак, овој симбол бил несовршен. Големото видело што го поставил Тој со своја рака на небото било повистинита претстава за славата на неговата мисија.

Било утро; Сонцето се раѓало над Маслинската гора и неговите зраци со заслепувачки сјај се разлевале по мермерните палати, осветлувајќи го златото на ѕидовите на Храмот, па Исус, покажувајќи кон него, рекол: ‘Јас сум светлина на светот’“ (Елена Г. Вајт, *Копнежот на вековите*, стр. 463, 464 оригинал).

**Прашања за разговор**

`1. Разговарајте за класата за својот одговор на последното прашање од проучувањето за вторник. Кои клучни вистини ги учи Библијата, а кои никогаш, дури ни во принцип, не би можеле да ги дознаеме по научен пат? На пример, крстот? Или воскресението? Или Второто  доаѓање? Кои други важни библиски вистини мора да ни бидат откриени, бидејќи во спротивно никогаш не би ги спознале?`

`2. Размислете за падот на Луцифер, совршено битие со толку многу фактичко знаење за Бога и за тоа каков е Бог. А сепак, и покрај сето тоа, тој се побунил против Него. Што ни кажува ова за реалноста на  слободната волја, истата слободна волја што ја имаме и ние – и зошто мораме од миг во миг одново да донесуваме одлука да му ја  предадеме таа волја на Бога?`

---

#### Додаток: Утрински стих

**Божјата благодат е доволна:** Јаков 4,6.
