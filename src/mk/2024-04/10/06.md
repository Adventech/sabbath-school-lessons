---
title: Светото Писмо и Вистината
date: 05/12/2024
---

Во целото ова Евангелие Светото писмо игра важна улога, која се огледува во тоа што ни го открива Оној кој е патот, вистината и животот. Во Евангелијата, во целата Библија, во Стариот и во Новиот завет, на Светото писмо му се припишува клучна улога во откривањето на вистината. Тоа особено се однесува на учењето за тоа кој е Исус и што дошол да направи.

`Прочитајте го текстот Јован 5,38-40. Што кажува овде Исус за Светото писмо?`

Исус и Неговите ученици постојано укажувале на Светото писмо за да потврдат дека Тој е Месија. Христос рекол: „Зашто, ако му верувавте на Мојсеја, ќе Ми верувавте и Мене; зашто тој пишуваше за Мене. Но ако не им верувате на неговите Писма, како ќе им верувате на Моите зборови?” (Јован 5,46.47).

`Прочитајте го текстот Лука 24,27. Зошто е важно тоа што Исус тука најпрво упатувал на Светото писмо за да го открие значењето на неговата служба?`

На друго место, цитирајќи го текстот од 2. Мојсеева, Христос рекол: „Не сте ли читале што ви рекол Бог...?“ (Матеј 22,31). Захарија се осврнал на Божјите ветувања дека „говореше одамна преку устата на Своите свети пророци“ (Лука 1,70). Во својата проповед на денот Педесетница, Петар рекол: „Требаше да се исполни Писмото, што Светиот Дух го прорече преку Давидовата уста“ (Дела 1,16).

Библијата не е учебник по природни науки. Таа не објаснува како да се подели атомот или да се изврши операција на мозокот. Но таа прави нешто многу позначајно. Таа го обезбедува контекстот во кој  нашата вселена има смисла. Таа е клучот што ја отвора вратата, светлина што овозможува да гледаме. Без неа, би биле во темнина во поглед  на Божјото постоење, Неговата улога во вселената, нашето потекло, смислата на животот и иднината.

`Кои се некои од вистините што ги учи Библијата за кои науката, дури ни теоретски, не може да ни даде никакво сознание?`

---

#### Додаток: Утрински стих

**Конечно сигурни:** Откровение 11,18.
