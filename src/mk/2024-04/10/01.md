---
title: Патот, Вистината и Животот
date: 30/11/2024
---

### Прочитајте ги библиските текстови:
Јован 13,1-20; Јован 14,1-3; Даниел 7,27; Јован 14,5-11; Јован 1,14; Колосјани 1,16.17; Јован 5,38-40.

> <p>Запомнете го стихот:</p>
> „Бога никој никогаш не Го видел; Единородниот Син, Кој е во крилото на Отецот – Тој Го објави“ (Јован 1,18).

Евангелието според Јован е поделено на четири главни дела: Пролог (Јован 1,1-18), Книга на знаците (Јован 1,19-12,50), Книга на славата  (Јован 13,1-20,31), и Епилог (Јован 21,1-25). Во досегашното проучување главно се сосредоточивме на Прологот и Книгата на знаците, објавувајќи кој е Исус преку Неговите чуда (знаци), дијалози и учења. Во  лекциите што следат, се осврнуваме посебно на третиот дел од Евангелието според Јован, на Книгата на славата.

Интересно е што познатите седум изјави „ЈАС СУМ“ го формираат мостот меѓу Книгата на знаците и Книгата на славата. А тие ги опфаќаат следните изрази: „Лебот на животот“ (Јован 6,35.41.48.51), „Светлината  на светот“ (Јован 8,12;Јован 9,5), „Вратата“ (Јован 10,7.9), „Добриот пастир“ (Јован 10,11.14), „Воскресението и Животот“ (Јован 11,25), „Патот  и Вистината и животот“ (Јован 14,6) и „Вистинската лоза“ (Јован 15,1.5).

Лекцијата за оваа седмица ќе ја започнеме со разгледување на целта на прошталниот Исусов говор, кој претставува и вовед во значајната епизода од Неговото миење нозе на учениците. А потоа ќе продолжиме до изјавата „ЈАС СУМ“ од 14. глава („Јас сум Патот и Вистината и Животот“).

---

#### Додаток: Утрински стих

**Победа во големата борба:** Откровение 22,4.