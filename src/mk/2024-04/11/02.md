---
title: Небесниот Отец
date: 08/12/2024
---

Евангелието според Јован е напишано од гледна точка на целокупниот библиски наратив, почнувајќи од создавањето. „Во почетокот Бог ги создаде небото и земјата“ (1. Мојсеева 1,1). Или: Во почетокот Отецот, Синот и Светиот Дух ги создадоа небото и земјата. Тие се Изворот на сè што постои. Тие ја создале вселената, вклучувајќи ги и суштествата што ја населуваат. На нашата планета дошло до посебно создавање на животот, а најпосебно од сите создадени суштества е човекот. Целта со која Бог ги создал луѓето била да живеат во љубов и хармонија со Него и едни со други.

За жал, Луцифер донел грев на овој свет. А гревот, меѓу другото, создал раздор во нашиот однос со Бога. Тој погрешно го претставува Бог. Затоа Исус зел на себе човечка природа, за да го обнови знаењето за Бога и да им донесе спасение на луѓето.

Додека бил на овој свет, Исус му го потчинил Својот живот на Отецот, живеејќи во согласност со Неговото водство. Тој рекол: „Јас и Отецот сме едно“ (Јован 10,30). „Отецот е во Мене и Јас сум во Него“ (Јован 10,38). „Ако не ги вршам делата на Мојот Отец, не верувајте Ми“ (Јован 10,37).

**Врз основа на она што е опишано во следните стихови, кои улоги ги има Отецот?**

`Јован 3,16.17; Јован 6,57`

`Јован 5,22.30`

`Јован 6,32; Јован 14,10.24`

`Јован 6,45`

`Јован 15,16; Јован 16,23`

`Овие стихови го прикажуваат Отецот во блиска заедница со Исуса Христа, Неговиот Син. Отецот е во близок допир со нашиот свет и вложил сѐ за нашето спасение. Што нè учи оваа вистина за Божјата љубов кон нас?`

---

#### Додаток: Утрински стих

**Судбината на лажните пастири:** Еремија 25,34.
