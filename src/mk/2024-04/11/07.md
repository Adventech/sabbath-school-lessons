---
title: За натамошно проучување
date: 13/12/2024
---

Во книгата *Копнежот на вековите* од Елена Г. Вајт прочитајте го поглавјето со наслов „Да не се плаши срцето ваше“ стр. 662-680 оригинал. Ако сте во можност, ве молиме прочитајте го и следново: „Additional Note on [John] Chapter 1“, *The SDA Bible Commentary*, vol. 5, pp. 911-919.

Во настојувањето да проценат кој е Исус, Неговите противници суделе според човечките мерила, „по телото“ (Јован 8,15). Ова е веројатно и уште полошо отколку да се суди врз основа на „надворешниот изглед“ (Јован 7,24). Тие прибегнале кон критериумите на телото, на паднатото човештво во паднатиот свет, без просветлувачкиот надзор на Духот (видете Јован 3,3-7). Тие го виделе, така да се каже, Неговото „тело“, но не размислувале за можноста Тој да биде Словото кое станало тело (Јован 1,14). Да се проценува Христос врз основа на таков ограничен збир од критериуми, би значело да се одмерува од световна гледна точка (2. Коринтјани 5,16).

„Утешителот е наречен ‘Дух на вистината’. Негова задача е да ја дефинира и да ја одржи вистината. Тој прво се настанува во срцето како Дух на вистината и така станува Утешител. Утеха и мир се наоѓаат во вистината, зашто вистинскиот мир и утеха не можат да се најдат во заблудата. Сатаната го заробува умот со лажни теории и преданија. Насочувајќи ги луѓето кон лажни мерила, тој го расипува карактерот. Светиот Дух му зборува на умот преку Светото писмо и ја врежува вистината во срцето. Така Тој ја открива заблудата и ја истерува од душата. Со Духот на вистината кој делува преку Божјата реч, Христос го задобива својот избран народ“ (Елена Г. Вајт, *Копнежот на вековите*, стр. 671 оригинал).

**Прашања за разговор**

`1. Вечниот живот е познавање на Бога (Јован 17,3). Што значи да се познава Бог, наместо да се има само знаење за одредени факти во врска со Него, односно дека Тој е моќен, полн со љубов и Бог на правдата? Ако некој ве праша: „Дали го познавате Бога – што би му одговориле? Како Исус се вклопува во вашиот одговор?`

`2. Во практичниот секојдневен говор, што се подразбира под Исусовите зборови: „Твоето Слово е вистината“ (Јован 17,17).`

`3. Исус се молел: „Не се молам да ги земеш од светот, туку да ги запазиш од злото“ (Јован 17,15). Како вашите лични одлуки влијаат на тоа во колкава мера ќе биде позитивно одговорено на таа молитва во вашиот живот?`

---

#### Додаток: Утрински стих

**Радоста на Божјите наследници:** Откровение 15,3.
