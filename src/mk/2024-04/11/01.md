---
title: Отецот, Синот и Духот
date: 07/12/2024
---

### Прочитајте ги библиските текстови:
Јован 14,10.24; 1. Мојсеева 3,7-9; Јован 16,27.28; Јован 16,7-11; Јован 17,1-26.

> <p>Запомнете го стихот:</p>
> „А Утешителот, Светиот Дух, Кого Татко Ми ќе Го испрати во Мое име, ќе ве научи сè и ќе ве потсети на сè што ви реков“ (Јован 14,26).

Евангелието според Јован е мозаик од различни теми. Јован се повикува на знаците (чудата) за да покаже дека Исус е Месија, ветен од пророците. Тој користи цела низа сведоци за да го прогласи Исуса за Христос – Спасител. Освен тоа, Тој ги користи „ЈАС СУМ“ изјавите за да укаже на Неговото божество.

Во првата глава се спомнуваат сите три лица на Божеството (Јован 1,1-4.14.18.32-34). Со векови луѓето се обидувале целосно да ја разберат природата на Божеството, но бидејќи не успеале, многумина ја отфрлиле самата таа идеја. И повторно, толку е неразумно да отфрлиме нешто само затоа што не го разбираме или затоа што не се вклопува во тесните граници на човечкото размислување.

Јован вели дека ако сакаме да го разбереме Бога, мора да гледаме постојано во Исуса и она што е откриено во Словото. Овој пристап нè прави отворени за цел еден сосема нов свет на заемни односи – меѓу трите лица на Божеството, меѓу лицата на Божеството и луѓето, и меѓу самите луѓе. Во лекцијата за оваа седмица, ќе разгледаме како Евангелието според Јован ги прикажува Отецот, Синот и Светиот Дух, но сега во контекст на Исусовиот проштален говор (Јован 13-17).

---

#### Додаток: Утрински стих

**Воскресение на изгубените:** Матеј 26,64.
