---
title: Блажени се оние кои веруваат
date: 09/11/2024
---

### Прочитајте ги библиските текстови:
Јован 8,54-58; 1.Мојсеева 12,3; Римјаните 4,1-5; Јован 12,1-8, Јован 19,4-22, Јован 20,19-31; Даниел 2; Даниел 7.

> <p>Запомнете го стихот:</p>
> „Исус му рече: ‘Тома, ти поверува затоа што Ме виде; блажени се оние кои не виделе, а поверувале’“ (Јован 20,29).

Во своето Евангелие, Јован споменува различни луѓе – луѓе со различно потекло, верувања и искуства – и сите тие сведочат за тоа кој е Исус.

„Еве го Јагнето Божјо!“ (Јован 1,36). „Го најдовме Месија“ (Јован 1,41). „Го најдовме Онојза Кого пишува Мојсеј во Законот и Пророците“ (Јован 1,45). „Рави!... Ти си Божји Син! Ти си Израелев Цар!“ (Јован 1,49). „Да не е Тој Христос?“ (Јован 4,29). „Самите чувме и знаеме дека Тој е навистина Христос, Спасителот на светот“ (Јован 4,42). „Господи, при кого да отидеме? Ти имаш зборови на вечен живот“ (Јован 6,68). „Верувам дека Ти си Христос, Божјиот Син, Кој треба да дојде во светов“ (Јован 11,27). „Бев слеп, а сега гледам“ (Јован 9,25). „Еве го вашиот Цар“ (Јован 19,14). „Не наоѓам вина во него“ (Јован 19,6). „Господ мој и Бог мој!“ (Јован 20,28).

`Кои биле овие луѓе и зошто сведочеле како што сведочеле за Исусовиот идентитет?`

---

#### Додаток: Утрински стих

**Постојана заштита:** Наум 1,9.
