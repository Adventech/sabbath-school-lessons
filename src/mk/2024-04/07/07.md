---
title: За натамошно проучување
date: 15/11/2024
---

Во книгите на Елена Г. Вајт прочитајте ги следните поглавја: „Проверка на верата“, *Патријарси и пророци*, стр. 145-155 оригинал; „Во судницата на Пилата“, *Копнежот на вековите*, стр. 723-740 оригинал.

Тома „се фрлил пред Исусовите нозе со извикот: ‘Господ мој и Бог мој!’

Исус го прифатил неговото признавање, но нежно го укорил неговото неверување: ‘Веруваш затоа што ме виде. Блазе на оние што не  виделе – а веруваат.’ Верата на Тома на Христа би му била многу помила кога тој би бил готов да поверува во сведоштвото на своите браќа. Кога светот сега би го следел примерот на Тома, никој не би верувал во спасението, зашто сите што ќе го примат Христа мора да го сторат тоа врз основа на сведоштвата на други.

Мнозина што се сомневаат се правдаат тврдејќи дека би верувале кога би имале таков доказ каков што имал Тома од своите другари. Тие не сфаќаат дека имаат многу повеќе од еден таков доказ. Мнозина кои како Тома чекаат да се отстранат сите причини за сомневањето, нема никогаш да ја остварат својата желба. Постепено се зацврстуваат во неверувањето. Оние што се воспитуваат да ја посматраат мрачната страна, да мрморат и да се жалат, не знаат што прават. Тие сеат семе на сомневање и ќе мораат да ја жнеат жетвата на сомневањето. Во времето кога верата и довербата се најнеопходни, мнозина ќе се најдат немоќни да се надеваат и да веруваат“ (Вајт, *Копнежот на вековите*, стр. 807, 808 оригинал).

**Прашања за разговор**

`1. Која е клучната разлика во исповедањето на верата меѓу Аврама и Тома? Што можеме да научиме од нивните стории?`

`2. Некој, кој е расположен во вашата класа, нека го сподели своето  сведоштво за Исуса, како што видовме дека се правело во Евангелието според Јован. Иако извештаите се различни, што велат луѓето и како сите тие сведочат за истиот Господ?`

`3. Пилат поставил многу филозофско прашање: „Што е вистина?“ Изнесете го вашиот одговор на ова прашање во светлината на сето она што го проучувавме во Евангелието според Јован.`

`4. Размислете за пророштвата од 2. и 7. глава од Книгата на пророк  Даниел (Даниел 2 и Даниел 7). Иако на луѓето од времето на Исус исто така им биле познати тие две глави, која голема предност ја имаме ние денес во однос  на нив, во смисла на тоа дека гледаме како се исполниле тие пророштва, па имаме уште повеќе причини за да веруваме?`

---

#### Додаток: Утрински стих

**Тие што му носат несреќа на народот:** 1. Царевите 18,17.
