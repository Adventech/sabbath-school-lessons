---
title: За натамошно проучување
date: 18/10/2024
---

Во книгата *Копнежот на вековите* од Елена Г. Вајт прочитајте го поглавјето „Бог со нас“, стр. 19-26 оригинал. 

„Господ Исус Христос, возвишениот Син Божји, постоел од вечноста, како посебна личност, но сепак едно со Отецот. Тој бил славата на небото која надминува сѐ. Тој бил заповедник на небесните битија и го примал обожавањето на ангелите како свое право. Немало никакво несогласување со Бога околу тоа. (Цитиран текст: Пословици 8,22-27). 

Има светлина и слава во вистината дека Христос бил едно со Отецот уште пред да се постават темелите на овој свет. Тоа е светлината што свети на темно место, осветлувајќи го со божествената, изворна слава. Таа вистина, бескрајно таинствена сама по себе, која објаснува други таинствени и инаку необјасниви вистини, е скриена во светлина што не може да се досегне ниту да ѝ се пристапи“ (Ellen G. White Comments, *The Seventh-day Adventist Bible Commentary*, vol. 5, p. 1126). 

„Исус рекол: ‘А јас, кога ќе бидам подигнат од земјата, сите луѓе ќе ги привлечам кон себе“ (Јован 12,32). Христос мора да му се открие на грешникот како Спасител кој умира за гревовите на светот; и додека го гледаме Божјето Јагне на крстот на Голгота, на нашиот ум почнува да му се открива тајната на откупувањето и Божјата доброта почнува да нѐ води на покајание. Умирајќи за грешниците, Христос покажал несфатлива љубов; и додека грешникот ја посматра таа љубов, истата го омекнува неговото срце, влијае врз умот и душата ја прави понизна... Но секогаш кога луѓето се обидуваат да се поправат, со искрена желба да прават добро, на тоа ги поттикнува Христовата сила. Врз душата дејствува влијание за кое не се ни свесни, совеста се буди и во животот настанува видлива промена. И кога Христос ќе ги привлече да го гледаат неговиот крст, да го посматраат Оној кого го приковале нивните гревови, тогаш заповедите се врежуваат во нивната совест (Елена Г. Вајт, *Патот кон Христа*, стр. 26, 27 оригинал).

**Прашања за разговор**

`1. Зошто Јован го започнува своето Евангелие зборувајќи за Исуса во улога на Творец? Што открива ова за важноста на Создавањето за целокупната теологија? Тогаш, зошто е важно да имаме правилно разбирање за Создавањето, во согласност со она што е откриено во Светото Писмо?`

`2. Задржете се повеќе на прашањето поставено во отсекот за недела. Што би се случило со крстот кога, наместо вечниот Бог, на него би умрело некое создадено суштество? Што би изгубиле кога Исус би бил кој било друг освен вечниот Бог?`

---

#### Додаток: Утрински стих

**Книгите на небесните извештаи:** Даниел 7,10.
