---
title: Сторијата во заднина - пролог
date: 12/10/2024
---

### Прочитајте ги библиските текстови:
Јован 1,1-5; 1. Мојсеева 1,1; Јован 1,9-13; Јован 3,16-21; Јован 9,35-41; Матеј 7,21-23; Јован 17,1-5.

> <p>Запомнете го стихот:</p>
> „Во почеток беше Словото, и Словото беше во Бога, и Словото беше Бог“ (Јован 1,1).

Во првата лекција се занимававме со завршетокот на книгата, каде Јован објаснува зошто го напишал своето Евангелие. Во лекцијата за оваа седмица се враќаме на почеток, каде што Јован го одредува правецот во кој, вдахновен од Светиот Дух, има намера да го поведе читателот. Во првите зборови и пасуси од своите списи, новозаветните писатели често ги изнесуваат темите со кои имаат намера да се занимаваат. Тоа го прави и Јован, чии теми се претставени како дел од еден голем космички тек, кој ги прикажува најважните вистини за Исуса Христа – вистини кои се навраќаат дури и до времето што му претходи на Создавањето. 

На читателот, кој веќе знае дека Исус е Месија, тоа излагање на почетокот на книгата му дава предност каква што ја немале личностите во самата книга. Читателот може јасно да ги согледа големите теми на кои се навраќа евангелистот додека ја раскажува сторијата за Исуса. Тие големи теми се сместени во историскиот период од Исусовиот земен живот. 

Лекцијата за оваа седмица започнува со Пролог (Јован 1,1-18) и ги сумира големите теми со кои се занимава. Овие големи теми подоцна ќе бидат разгледани и на други места во Евангелието според Јован.

---

#### Додаток: Утрински стих

**Делото во второто одделение:** Евреите 9,7.
