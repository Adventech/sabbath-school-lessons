---
title: За натамошно проучување
date: 20/12/2024
---

Во книгата *Копнежот на вековите* од Елена Г. Вајт, прочитајте ги поглавјата со наслов: „Се сврши“, стр. 758-764 оригинал; „Господ воскресна“, стр. 779-787 оригинал и „Зошто плачеш?“, стр. 788-794 оригинал. Ако сте во можност, видете и Clifford Goldstein, *Risen: Finding Hope in the Empty Tomb* (Nampa, ID: Pacific Press, 2020).

„Пилат копнеел да го ослободи Исуса. Меѓутоа, увидел дека тоа не може да го стори и да ја сочува својата положба и чест. Побргу избрал да жртвува еден невин живот отколку да ја загуби својата световна моќ. Колку многу има такви кои, за да ја избегнат штетата или страдањата, на сличен начин го жртвуваат начелото. Совеста и должноста укажуваат на еден пат, а личната корист на друг. Струјата силно се движи во погрешен правец, и оној што склучува спогодби со злото, бидува однесен во густата темнина на кривицата“ (Елена Г. Вајт, *Копнежот на вековите*, стр. 738 оригинал).

„Христос не го предал својот живот додека не го завршил делото што дошол да го изврши и додека со здивот што го напуштал не извикнал: ‘Се сврши’ (Јован 19,30). Битката е извојувана. Неговата десница и света рака му донела победа. Како победник, Тој го поставил своето знаме на вечните висини. Зар меѓу ангелите немало радост? Цело небо ја прославувало победата на Спасителот. Сатаната бил победен и знаел дека неговото царство пропаднало.

За ангелите и за безгрешните светови извикот ‘Се сврши’ имал длабоко значење. И за нив и за нас е извршено тоа големо дело на откупување. Тие со нас ги делат плодовите на Христовата победа“ (Елена Г. Вајт, *Копнежот на вековите*, стр. 758 оригинал).

**Прашања за разговор**

`1. Кој процес на донесување одлуки може да ви помогне да избегнете да ја направите грешката што ја направил Пилат?`

`2. Зошто Исус морал да умре наместо нас? Зошто Тој морал да биде наша замена? Зошто Неговата смрт била неопходна за ние да бидеме спасени? Кои библиски стихови го поткрепуваат вашиот одговор?`

`3. Каков однос постои меѓу библиските и историските докази во прилог на верувањето во Исусовото воскресение? Односно, кои историски докази силно го потврдуваат Исусовото воскресение?`

`4. Размислувајте за текстот 1. Коринтјани 15,12-20. Каква смисла би имала изјавата дека, без Христовото воскресение, „оние, кои умреле во Христа, загинале“ (1. Коринтјани 15,18), ако оние што „умреле во Христа“ веднаш отишле на небото? Како зборовите на Павле ја потврдуваат вистината дека мртвите спијат сè до воскресението при Христовото враќање?`

---

#### Додаток: Утрински стих

**Обновениот Едем:** Откровение 21,1.
