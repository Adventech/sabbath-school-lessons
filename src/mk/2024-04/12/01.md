---
title: Часот на славата - крстот и воскресението
date: 14/12/2024
---

### Прочитајте ги библиските текстови:
Јован 18,33-19,5; Јован 19,17-22; Јован 19,25-27; Лука 2,34.35; Јован 20,1-18; 1. Коринтјани 15,12-20.

> <p>Запомнете го стихот</p>
> „А Пилат Му рече: ‘Ти, пак, Цар ли си?’ Исус одговори: ‘Ти велиш дека сум Цар. Јас за тоа се родив и за тоа дојдов на светот, за да сведочам за вистината; секој, кој е од вистината, го слуша гласот Мој’“ (Јован 18,37).

Исусовото распнување и воскресение претставуваат кулминација на Евангелието според Јован. Првите десет глави опфаќаат приближно  три и пол години, додека 11-20 глава, наспроти тоа, опфаќаат приближно една или две седмици.

Четирите Евангелија ја прикажуваат Исусовата смрт на различни начини. Иако нивните извештаи се усогласени, секој автор нагласува некои клучни моменти кои посебно резонираат со темите на неговото Евангелие. Матеј го нагласува исполнувањето на Светото писмо, Марко ја истакнува паралелата меѓу Исусовото крштевање и крстот, а Лука се  сосредоточува на крстот како место на исцелување и спасение (сторијата за разбојникот на крстот).

Но,Јован го прикажува крстот како Исусово устоличување, особено поврзано со идејата за часот, која се спомнува повеќе пати во книгата (Јован 7,30; Јован 8,20; Јован 12,27). Идејата за устоличување создава иронична слика, имајќи предвид дека распнувањето било најсрамниот облик на погубување што Римјаните го спроведувале. Овој контраст укажува на длабоката иронија на сцената што ни ја предочува Јован:  Исус умира во срам, но во исто време тоа е и Негово славно устоличување како Спасител.

---

#### Додаток: Утрински стих

**Проучувањето ќе трае цела вечност:** Јован 17,3.
