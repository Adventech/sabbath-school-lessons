---
title: Што е Вистина?
date: 15/12/2024
---

Во текстот Јован 18,28-32, судењето на Исуса не е детално опишано. Фокусот е на Исуса кој е изведен пред Понтиј Пилат.

`Прочитајте Јован 18,33-38. Што разговарале Пилат и Исус?`

Управителот го прашува Исуса дали е Тој цар на Евреите (Јован  18,33). Тоа е првото спомнување на таа титула, но нема да биде и последно. Исус го прашува Пилат дали самиот тој мисли така или другите му  го кажале тоа. Неговото прашање го врти сечилото кон управителот, со намера да провери дали е свесен кому му се обраќа. Читателот веќе знае дека Исус е Цар. Дали и управителот ќе го спознае тоа?

Пилат возвраќа со сопственото прашање: „Пилат одговори: ‘Јудеец ли сум јас? Твојот народ и првосвештениците Те предадоа на мене. Што  си сторил?’“ (Јован 18,35) Тоа било избегнување на одговорот, вкоренето во иритацијата поради она на што директно укажувало Исусовото  прашање. Тоа било и првото оддалечување на управителот од вистината, бидејќи дозволил предрасудите да го блокираат неговото сфаќање.

Исус одговара дека Неговото царство не е од овој свет (Јован 18,36). Тогаш Пилат остро заклучува дека Исус навистина тврди дека е цар (Јован 18,37). Ова води до важното Исусово објаснување дека Тој е роден за да сведочи за вистината и дека секој што е „од вистината“ го слуша Неговиот глас (Јован 18,37).

Потоа Пилат го поставува прашањето: „Што е вистина“ (Јован 18,38). Но тој не го чека одговорот, туку излегува надвор да се обиде да го спаси Исуса од толпата.

Вистината е една од темите во Евангелието според Јован. Како вечно Слово (логос, Јован 1,1-5), Исус е Светлината и Вистината, што е спротивно на темнината и заблудата. Тој е полн со благодат и вистина (Јован 1,14). Благодатта и вистината доаѓаат преку Него (Јован 1,17). И Јован Крстител сведочел за вистината (Јован 5,33). Исус потврдил  дека Неговиот Татко е „Вистинитот“ (Јован 7,28). Исус лично ја слушнал вистината од својот Отец (Јован 8,40). Исус е „Патот и Вистината  и Животот“ (Јован 14,6). Божјата реч е „вистина“ (Јован 17,17). И покрај прашањата што ги поставил, Пилат ја пропуштил својата прилика да ја дознае вистината поради неговите предрасуди, одлуките од минатото и притисокот што бил вршен врз него.

`Како ја разбирате оваа идеја за Исуса како Вистина?`

---

#### Додаток: Утрински стих

**Дејствувањето на ангелите откриено:** Евреите 1,14.
