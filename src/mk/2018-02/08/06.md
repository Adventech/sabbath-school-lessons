---
title:  Да се поклониме на Оној Кој ги создал небото и земјата
date:   24/05/2018
---

`Прочитајте го повторно текстот во Откровение 14,6.7. Кои елементи ги наоѓаме во првата ангелска вест и каква е нивната меѓусебна поврзаност?`

Заедно со Евангелието, повикот да му сведочиме на светот, да се боиме од Бога и да Му оддадеме слава, доаѓа и повикот да му се поклониме на Бога како на Создател. Тоа не треба да нѐ чуди. Овие други видови на „сегашната вистина“ – вечното Евангелие, повикот да сведочиме, судот – што значат тие одвоено од Бога како наш Создател? Овие вистини и сите други се издигнуваат од основната вистина дека Господ создал сѐ. Поклонувајќи му се на Господа како на Создател, се враќаме на суштината. Се враќаме на основата што значи да се биде човек, што значи да се биде жив и поинаков во однос на другите земни созданија, да се биде создаден според Божјиот лик. Славејќи го Господа како Создател, ја признаваме својата зависност од Него кога е во прашање нашиот живот и идната надеж. Затоа празнувањето на саботата е толку важно. Тоа е посебно признание дека само Бог е нашиот Создател и дека само Нему му служиме. Односно, покрај Евангелието, покрај судот, овде посебно се нагласува повикот да му служиме на Господа како на Создател.

`Прочитајте го текстот во Откровение 14,8-11. Како овие стихови можат да ни помогнат да ја сфатиме важноста да го прославуваме Господа како Создател?`

Додека се одвиваат последните настани, низ светот ќе се шири притисокот да му се поклониме на ѕверот и на неговиот лик наместо на Создателот. Ако го разгледаме сериозното предупредување во врска со судбината на оние кои го обожаваат ѕверот и неговиот лик, можеме подобро да сфатиме зошто се нагласува славењето на Бога како Создател, како единствен кој е достоен за човечка пофалба. Во време на последната криза, оваа вистина ќе стане важна како никогаш досега.

`Посветете време на размислување за неверојатните чуда на создадениот свет. Што можеме да научиме од нив за Оној кој сето тоа го создал и зошто единствено Тој е достоен да му упатуваме похвала?`
