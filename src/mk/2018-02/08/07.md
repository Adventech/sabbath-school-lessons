---
title:  За натамошно проучување
date:   25/05/2018
---

Проучувачите на Библијата долго време ја барале врската меѓу пови­кот од Откровение 14,7 да му се поклониме „на Оној, кој го создал небо­то и земјата, морето и водните извори“, и четвртата заповед од 2. Мој­сеева 20,11, во која саботата упатува на фактот дека за „шест денови Господ ги направи небото и земјата, морето и сѐ што е во нив“. Иако изрази­те се слични, постои една разлика, бидејќи текстот во Откровението ука­жува на Господа како Оној кој ги создал „водните извори“.

Писателот Џон Болдвин заклучува: „Претпоставувајќи дека зад изра­зот ’водните извори’ се крие одредена божествена намера, зошто Исус влијае на гласникот да го прекине напоредното набројување на споме­натите подробности во стихот во 2. Мојсеева 20,11? Зошто ангелот ги споменува ’водните извори’, а не некое друго дело на создавањето, како што се дрвјата, птиците, рибите или планините?

Можеби со укажувањето на ’водните извори’ во рамките на божественото објавување дека се приближува единственото време на божествениот суд, се настојува да се насочи вниманието на читателот од претходниот период на божествениот суд... Можеби Бог има намера, преку можното навестување на потопот со зборовите ’водните извори’, да ја нагласи вистината дека Тој навистина е Бог на судот, како и Бог на веч­ната верност и добрина (двете прикажани во извештајот за потопот). Ако е така, личните и духовните импликации на значењето на потопот, на кого укажува изразот ’водните извори’, можеби треба да го охрабрат читателот сериозно да го сфати приближувањето на новиот процес на поединечен божествен суд на последното време објавен од страна на првиот гласник во 14 глава на книгата Откровение“ (*Creation, Catastrophe, and Calvary: Why a Global Flood Is Vital to the Doctrine of Atonement* [Hagerstown, Md.: Review and Herald Publishing Association, 2000], стр. 27).

**Прашања за разговор**

`1. Во Книгата на пророкот Исаија 53,6 стои запишано:  „Сите скитавме како овци“. Еврејскиот збор за „сите“ е** *cullanu.* Во истиот стих Исаија вели дека Господ ги положил на Исуса „беззаконијата на сите нас“. Зборот преведен „сите нас“ исто така е** *cullanu.* На кој начин ова покажува дека колку и да е голем проблемот на гревот, понуденото решение е и повеќе од доволно за да го реши?`

`2. Кои други поуки можеме да ги извлечеме од извештајот за разбојникот на крстот? Да претпоставиме дека разбојникот е помилуван, дека е симнат од крстот и оти преживеал. Дали сега неговиот начин на живот би бил поинаков? Што ни кажува одговорот за Христовата сила да го промени нашиот живот?`