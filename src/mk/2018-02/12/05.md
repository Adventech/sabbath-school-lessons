---
title:  'Аремагедон и гората Кармил: прв дел'
date:   20/06/2018
---

Што претставува оваа голема битка Армагедон? Како прво, името значи „гората Мегидо“. Меѓутоа, во областа позната како Мегидо нема планини, но гората Кармил се наоѓа во близина, така што преовладува мислењето дека изразот гората Мегидо се однесува на гората Кармил.

Да бидеме уште поодредени, проучувачите на Библијата, извештајот за Илија и лажните пророци на Вал на гората Кармил гледаат како на симбол, на пример, за она што ќе се случи во Откровение 13 глава. Како што видовме во отсекот од вторникот, текстот од Откровение 16,13, со своето лажно упатување на змевот, ѕверот и лажниот пророк, нѐ враќа на настаните во Откровение 13 глава, на лажното тројство за кое проучувавме во деветтата лекција.

Текстот од Откровение 13 глава својот врв го достигнува во 13. и 14. стихот, кога вториот ѕвер врши натприродни дела што дури и „оган симнуваше од небото на земјата пред луѓето“ (Откровение 13,13). Овие настани потоа водат до непосредниот судир меѓу Бога и сатаната, меѓу оние кои му се поклонуваат на вистинскиот Бог и оние кои се поклонуваат на „иконата на ѕверот“ (Откровение 13,14).

`Прочитајте го текстот во 1. Царевите 18,1-18. Кои работи од овој извештај ги одразуваат поединечните настани кои ќе се одиграат во последното време, како што е прикажано во Откровението?`

Она што овде го забележуваме на многу начини претставува комплетна слика на големата борба. Илија јасно го изнесува спорното прашање во 18. стих: *народот ги оставил Божјите заповеди и следи и им се поклонува на лажни богови*. Ова отсекогаш било проблем, без оглед на бројните обележја и начини на кои злото се манифестирало во текот на историјата? Ние или се поклонуваме на „Оној, кој го создал небото и земјата, морето и водните извори“ (Откровение 14,7), или се поклонуваме на некој или на нешто друго. Кога станува збор за настаните кои се споменуваат во Откровение 13. глава, наместо да му се поклонуваат на Господа, луѓето му се поклонуваат на ѕверот и на неговата икона. Не постои неутрален терен. Или сме на Божја страна или на сатанска. Ова прашање е важно во таа мера што сега, а особено во армагедонската битка, во која, како што ќе видеме во извештајот од гората Кармил, таа разлика ќе стане многу поочигледна.
