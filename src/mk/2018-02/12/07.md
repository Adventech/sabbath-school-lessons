---
title:  За натамошно проучување
date:   22/06/2018
---

На неколку места во извештајот за армагедонската битка, гнасните суштества и страшните настани за момент го заземаат местото зад сцената и стекнуваме увид во вистината која во голема мера е лична. Како што видовме, една од нив е забележана во Откровение 16,15: ’И ете, идам како крадец; блажен е оној, кој бдее и ги пази своите облеки, за да не оди гол и да не се гледа неговиот срам!‘

Овој текст, кој се наоѓа меѓу двата стиха кои всушност го споменуваат Армагедон, претставува одек на многу новозаветни стихови за личната подготовка за Исусовото доаѓање и последните настани.

Уште еден таков се наоѓа во Откровение 17,14: ’Тие ќе војуваат против Јагнето, и Јагнето ќе ги победи, зашто Тој е Господар над господарите и Цар над царевите, и оние, што ќе се со Него, се повикани и избрани и верни.‘ Овде се споменува дека во големата војна на крајот на времето учествува војска чија главна цел не е да ги уништи другите со оружје, туку да биде верна на божествениот позив и избор. Ова е многу поинаква борба од оние во кои народите и денес се борат. Како што неколку пати повторив, армагедонската битка е борба за ум. Но, тоа е и борба за срцето – повик на искрена верност на Јагнето кое е убиено (Откровение 5,9.10.12; 13,8)“ (Џон Полин, *Armageddon at the Door [Hagerstown*, Md.: Autumn House Publishing, a division of Review and Herald Publishing Association, 2008], стр. 193).

**Прашања за разговор**

`1. Како можете да му помогнете на некој кој верува дека многу настани кои се опишани во Откровението буквално ќе се случат на споменатите места? Какви пристапи би можеле да им помогнат да увидат дека тоа е погрешен начин на толкување на текстовите?`

`2. Како што видовме, влијанието на Вавилон се шири по целиот свет. Кои се некои од учењата за Вавилон, и како можеме да научиме да ги распознаваме и како да ги избегнеме?`

`3. Во отсекот од понеделник, во цитатот од книгата на Елена Вајт, е забележано следното: „Дури кога ќе настапи ваква состојба и кога во целото христијанство ќе се постигне обединување на црквата со светот, тогаш падот на Вавилон ќе биде целосен“. Размислете за изразот „обединување на црквата со светот. Која силна опомена ја забележуваме овде?`