---
title:  "„Виното на неговиот јаростен гнев“"
date:   17/06/2018
---

`Прочитајте ги следните текстови: Откровение 14,8; Откровение 16,19; Откровение 17,5; Откровение 18,2.10.21, шест стихови во книгата Откровение каде што се спомнува Вавилон. Имајќи го на ум извештајот за Вавилон од Стариот завет, што учиме од овие текстови за Вавилон во рамките на настаните на последните денови?`

Кажано е дека Библијата е извештај за два града, Ерусалим и Вавилон. Додека Ерусалим во целата Библија го претставува Божјиот град и градот на Неговиот заветен народ (Псалми 102,21; Исаија 52,9; 65,19: Откровение 3,12), Вавилон е олицетворение на угнетување, насилство, лажна религија и отворен бунт против Бога.

Во своето прво послание (1. Петрово 5,13) Петар испраќа поздрави од црквата во „Вавилон“, што според општото сфаќање не значи од урна­тините на старото царство во денешен Ирак, туку од самиот Рим, кој нас­коро ќе стане утнетувач на Црквата. Ова е интересна употреба на ова име во светлината на Откровението и улогата на Рим која тука е прет­ставена.

`Прочитајте Откровение 14,8 и Откровение 18,3. Што ни откриваат овие текстови за погубното влијание на Вавилон врз светиот и Божји народ?`

Нема сомнение дека силата што Вавилон ја претставува, како што е опишано во Откровението, во голема мера врши штетно влијание насекаде во светот. Изразот „жестокото вино на своето блудство“ (Открове­ние 14,8) јасно укажува на лажната доктрина, на лажното учење, расипаноста и конечниот исход што од тоа ќе произлезе. Вавилон е сила на злото која се раширила меѓу сите народи (Откровение 18,3). Според тоа, сите мораат да внимаваат да не бидат заведени.

`Погледнете како изгледа светот денес: расипаност, збрка, угнетување. Што можеме да научиме од оваа состојба за потребата цврсто да се држиме за Исуса и за Неговата реч?`