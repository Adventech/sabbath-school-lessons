---
title:  За натамошно проучување
date:   13/04/2018
---

„Додека се приближуваме кон крајот на историјата на овој свет, мораме да посветиме посебно внимание на пророштвата што ги запишал Даниел бидејќи тие се однесуваат токму на времето во коешто живееме. Со нив треба да се поврзат и зборовите од последната книга на Новиот завет. Сатаната успеал мнозина да наведе да веруваат дека пророчките делови од книгите на Даниел и Јован не можат да се разберат. Меѓутоа, имаме јасно ветување дека проучувањето на овие пророштва ќе го следат посебни благослови. ‚Разумните ќе разберат‘ (Даниел 12,10), кажано е за Даниеловите виденија, кои треба да бидат отпечатени во последното време. А за откровението, кое Христос му го дал на својот слуга Јован да служи како патоказ на Божјиот народ низ сите векови, врзано е ветувањето: ‚Блажен е оној кој чита и оние кои ги слушаат зборовите на ова пророштво и пазат на напишаното во него; зашто времето е блиску‘ (Откровение 1,3)“ (Елена Вајт, Пророци и цареви, стр. 547.548., оригинал).

Иако сме склони да ја посматраме Книгата на пророк Даниел во рамки­те на подемот и падовите на народите, судот (Даниел 7,22.26; 8,14) и конечното ослободување на Божјиот народ во времето на неволјите (Даниел 12,1), оваа седмица видовме дека Книгата на пророк Даниел може да ни биде и пример за тоа како секој од нас лично да биде подготвен за иску­ше­нијата и прогонствата, кога ќе наидат во нашиот живот. Во оваа смисла, овие извештаи претставуваат извонредно важни пораки за нас во последните денови. Но, колку и да е корисно да знаеме сѐ за „жигот (белегот) на ѕверот“, за „времето на неволји“ и за идните прогонства, ако не сме го стек­на­ле потребното искуство со Бога, сево ова знаење може само да нѐ осу­ди. Но најмногу од сѐ, нам ни е потребно искуството на ново раѓање што го стек­нале Даниел и останатите, вклучувајќи го тука и царот Навуходоносор.

**Прашања за разговор**

1. Прочитајте ја молитвата на Даниел (Даниел 9,3-19). Како оваа молитва ни покажува дека Даниел сфатил што е благодатта и дека Бог нѐ сака и нѐ откупува бидејќи е добар, а не поради нашите заслуги или нашата добрина? Зошто е важно оваа вистина не само да ја сфатиме, туку и да ја доживееме?

2. Разговарајте во својата класа за предизвиците со кои се соочиле тројцата Евреи (Даниел 3 и Даниел 6) поради ставот што го зазеле кога нивната верска пракса била загрозена од страна на политичката власт. Какви сличности наоѓате во овие два извештаи? По што се разликуваат тие? Што можеме да научиме за тоа дека, доколку сме верни, можеме да бидеме моќни Божји сведоци?

3. Што значи да се биде повторно роден? Зошто Исус рекол дека мораме повторно да се родиме? (Јован 3,7)
