---
title:  Даниел и последното време
date:   07/04/2018
---

### Прочитајте ги библиските текстови
Лука 16,10; Даниел 1,2; 3,1-6; Откровение 13,11-15; Даниел 3,13-18; Јован 3,7; Даниел 4,6.

> <p>Запомнете го стихот</p>
>  „И царот му рече на Даниела: ’Навистина вашиот Бог е Бог над боговите и Господар над царевите, Откривател на тајните, кога можеше да ја откриеше оваа тајна’“ (Даниел 2,47).

Господ имал големи планови за стариот Израел. „И вие ќе Ми бидете царство на свештеници и свет народ“ (2. Мојсеева 19,6).

Овој свет народ, ова царство на свештеници требало да му посведочи на светот дека Јахве е единствениот Бог (види: Исаија 43,10.12). За жал, народот не живеел во согласност со светиот повик што Бог му го упатил. На крајот, отишол во ропство во Вавилон.

Интересно е што Бог, и покрај несреќното ропство, можел да употреби некои од Јудејците како Негови сведоци. Со други зборови, Бог до извесна мера преку Даниел и неговите тројца пријатели, исто така робови, го постигнал она што не го постигнал преку Израел и Јуда. Во одредена смисла, овие луѓе биле пример каква улога имал Израел како народ и што требал да прави.

Да, нивните животни приказни се одвиваат во момент кој временски е многу оддалечен од последните денови. Меѓутоа, во овие луѓе сепак можеме да пронајдеме карактерни црти и особини на кои можеме да се угледаме ние, кои не живееме само во последно време, туку сме повикани да бидеме Божји сведоци на светот кој, како и незнабошците на вавилонскиот двор, не го познава Бога. Што можеме да научиме од извештаите за нивниот живот?