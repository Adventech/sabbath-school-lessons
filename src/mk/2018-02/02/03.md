---
title:  Даниелoвата посебност
date:   09/04/2018
---

Втората глава од Книгата на пророкот Даниел помага неброено мноштво луѓе во светот да верува во библискиот Бог. Тоа дава силен и разумен доказ не само за Божјето постоење, туку и за Неговото предзнаење. Навистина, откровението што го дава оваа глава за Божјето предзнаење, претставува доказ за Божјето постоење.

`Прочитајте: Даниел 2,1-49. Кој убедлив доказ за Божјето постоење го наоѓаме во оваа глава? Обрнете внимание, исто така, како е опишана денешна Европа во ова книга (Даниел 2,40-43). Како би можел еден човек, кој живеел пред околу 2600 години, толку точно да ги опише приликите освен преку божественото откровение?`

Даниел отворено и без притеснување му оддал признание на Бога за она што му било откриено. Лесно можел да се фали дека неговата веќе признаена мудрост и разбирање е извор на неговата способност не само дека знае што сонувал царот, туку и дека тој сон ќе го протолкува. Меѓутоа, Даниел постапил поинаку. Молитвите што ги упатил самиот тој, но и другите (Даниел 2,17-23), ја покажале нивната потполна зависност од Бога; во спротивно, би умреле со останатите мудреци.

Даниел подоцна го потсетил царот дека неговите мудреци, гледачи или магови не се покажале способни да протолкуваат што сонувал. Спротивно на тоа, небесниот Бог може да ги открие тајните бидејќи Тој е единствен вистински Бог.

Според тоа, во својата понизност и на своето потпирање на Бога, Даниел бил моќен Божји сведок. Ако Даниел тогаш покажал понизност, колку повеќе ние денес треба да ја покажуваме? Всушност, нам ни е откриен планот на спасението, но Даниел го немал; а ако нешто треба да нѐ направи понизни, тоа треба да биде сознанието за она што Исус го направил на крстот.

`Каква поука крстот ни дава за понизноста? Што ни кажува, не само за нашата грешност, туку и за потполната зависност од Бога, кога е во прашање спасението? Размислете каде би биле без крстот. Со што тогаш треба да се фалите, освен со крстот? Види: Галатите 6,14.`
