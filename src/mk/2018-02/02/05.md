---
title:  Обратувањето на незнабошците
date:   11/04/2018
---

Третата глава од Книгата на пророк Даниел се завршува со признанието на Навуходоносор за вистинскиот Бог и за Неговата сила. Меѓутоа, да се познава Бог и Неговата сила, не е исто како и да се стекне иску­ството на ново раѓање, кое, според Исусовите зборови, е клучно за спасението (види: Јован 3,7). Навистина, човекот опишан во Книгата на пророк Даниел 4,30 бил сё, само обратена душа не.

`Прочитајте го текстот во Книгата на пророк Даниел 4,30. Со каков проблем се соочил овој човек? Види: Јован 15,5; Дела апостолски 17,28; Даниел 5,23.`

Меѓутоа, до моментот кога главата се завршила, Навуходоносор научил, иако на потежок начин, дека целокупната вистинска сила почива во Бога, и дека без Бога, тој не е ништо.

„Некогашниот лoш владетел станал понизно Божјо дете; од тиранин и диктатор станал мудар и сочувствителен цар. Тој, кој некогаш го отфрлал и му пркосел на небесниот Бог, сега ја признал власта на Севишниот и сесрдно се трудел во срцата на своите поданици да поттикне богобојазливост и да ја унапреди нивната благосостојба. По укорот на Оној кој е Цар над царевите и Господар над господарите, Навуходоносор најпосле ја разбрал поуката која секој владетел мора да ја научи – дека вистинската големина се огледува во вистинската добрина. Тој признал дека Господ е жив Бог, велејќи: ’Сега јас, Навуходоносор, го фалам и го возвишувам и го славам небесниот Цар, чии сите дела се вистина и чии патишта се праведни и сите патиша правда, и Кој може да ги понижи оние кои одат во гордост’“ (Елена Вајт, Пророци и цареви, стр 521 ориг.).

`Какви вистини за Бога изговорил Навуходоносор? Даниел 4,35`

Четвртата глава од Книгата на пророк Даниел се завршува така што еден незнабожец ги признава авторитетот, власта и силата на „еврејскиот“ Бог. Во одредена смисла, оваа слика е преттеча на она што се случило во раната црква, кога, благодарение на сведочењето на Евреите и Божјата сила, незнабошците ја дознале вистината за Господа и почнале да ја објавуваат таа вистина по светот.

`Прочитајте Јован 3,7. Иако настаните на последните денови ги врзуваме за смртна казна, служба и прогонство, што кажува Исус во овој стих што, пред и над сѐ, ги подготвува луѓето за крајот на времето?`
