---
title:  Космичка борба
date:   31/03/2018
---

### Прочитајте ги библиските текстови
Езекиел 28,1.2.11-17; 1. Мојсеева 3,1-7; Откровение 12,1-17; Римјаните 8,31-39; Откровение 14,12.

> <p>Запомнете го стихот</p>
> „И змевот се разгневи на жената и отиде да војува против другите од нејзиното семе, против оние, кои ги пазат Божјите заповеди и го имаат Исусовото сведоштво“ (Откровение 12,17).

Космичката борба, која понекогаш ја нарекуваме и „големата борба“, претставува библиски поглед на светот. Таа е заднината во која се одвива драмата на овој свет, дури и на целиот универзум. Гревот, страдањето, смртта, подемот и падот на народите, ширењето на Евангелието, настаните на последното време – сите овие теми се јавуваат во рамките на оваа космичка борба.
Оваа седмица ќе обрнеме внимание на неколку важни места на кои се одвивала борбата – почнувајќи некако таинствено, во срцето на со­вр­ше­ното суштество, Луцифер, кој донел бунт на Земјата по падот на другите совршени суштества, Адам и Ева. По овие два клучни настани, падот на Луцифер и падот на нашите прародители, големата борба зела замав и оттогаш трае со несмален интензитет. Секој од нас е дел од оваа космичка драма.

Радосната вест е дека еден ден таа не само што ќе заврши, туку и ќе заврши со целосна победа на Христос над сатаната. Уште подобра вест е дека, благодарение на она што Исус го остварил на крстот, сите можеме да имаме учество во таа победа. Додека го чекаме она што ни е ветено во Исуса, чие доаѓање е сигурно, Бог, како дел од таа победа, нѐ повикува сега да покажеме вера и послушност.
