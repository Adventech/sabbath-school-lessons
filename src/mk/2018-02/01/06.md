---
title:  Законот И Евангелието
date:   05/04/2018
---

Како христијани адвентисти (адвентисти на седмиот ден), името што го носиме содржи многу од она во што веруваме. Дел од името седмиот ден го претставува седмиот ден, саботата, што укажува на нашето верување не само во таа една заповед, туку во сите десет. Дел од името *адвентисти* укажува на нашето верување во Второто Христово доаѓање, вистина која постои само благодарение на она што Христос го направил со својата смрт на помирување, за време на првото доаѓање. Оттука и нашето име, адвентисти на седмиот ден, укажува на двата важни и неразделни елементи на сегашната вистина: Законот и Евангелието.

**Како следните текстови покажуваат колку блиска поврзаност постои меѓу Законот и Евангелието?**

`Еремија 44,23`

`Римјаните 3,20-26.`

`Римјаните 7,7.`

Евангелието е радосна вест, радосна вест дека, иако сме згрешиле и сме го прекршиле Божјиот закон, со вера во она што Христос го направил за нас на крстот, можат да ни бидат простени гревовите поради престапот на Неговиот закон. Исто така, дадена ни е сила да бидеме послушни на Законот во потполност.

Не треба да нѐ чуди што во рамките на последните денови, додека големата борба беснее со посебна жестокост, Божјиот народ е опишан на посебен начин.

`Прочитајте го текстот во Откровение 14,12. Како овој текст ја открива поврзаноста меѓу Законот и Евангелието?`

`Како христијани адвентисти, народ кој верува во послушноста на Божјиот закон, како можеме на другите да им покажеме дека послушноста на Законот не е легализам, туку дело на Бога, кој е полн со љубов, и на фактот дека Тој нѐ спасил? На кој начин текстовите од 5. Мојсеева 11,1, и 1. Јованово 5,3 ја поткрепуваат оваа мисла?`
