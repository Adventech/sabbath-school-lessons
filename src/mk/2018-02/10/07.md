---
title:  За натамошно проучување
date:   08/06/2018
---

Нападот на сатаната врз Божјиот закон е напад лично на Бога, Неговиот авторитет и власт. Во последните денови, во завршните настани на конечната криза, сатаната ќе ги нападне оние „кои ги пазат Божјите заповеди“ (Откровение 12,17; Откровение 14,12), бидејќи само тие ќе одбијат да му укажат почит преку неговите застапници овде на Земјата. Битката која одамна ја повел против Бога на Небото, ќе продолжи и овде на Земјата, и како што бил поразен на небото, ќе биде поразен и на Земјата. „Уште од почеток на големата борба на небото постојана намера на сатаната била да го урне Божјиот закон. За да го постигне тоа, се побунил против Творецот и, иако бил исфрлен од небото, истата борба ја продолжил на земјата. Луѓето да ги измами и со тоа да ги наведе на престап на Божјиот закон, е цел кон која постојано се стремел. Било ова да го постигне со отфрлање на целиот Закон или со отстранување на одделни негови прописи, последиците на крај ќе бидат исти. Оној што ’ќе згреши во едно’, покажува презир кон целиот Закон; со своето влијание и пример тој е на страна на престапот, и затоа ’е виновен за сѐ’ (Јаков 2,10)“ (Елена Вајт, Големата борба, стр. 582 оригинал).

**Прашања за разговор**

`1. Разговарајте во саботношколската класа за светските настани и за тоа на кои начини тие укажуваат на она за кое веруваме дека треба да се случи во последните денови. Кои настани сѐ уште треба да се случат? Како можеме будно да ги следиме знаците на времето, а притоа да го избегнеме фанатизмот, одредувањето на датумот и смелото предвидување на подробностите за кои Библијата и списите на Елена Вајт не зборуваат?`

`2. Размислете повеќе за прашањето на богослужбата. Што значи да се служи на некој или на нешто? Како се однесуваме ние кон тоа кому и на што му служиме?`

`3. Размислувајте повеќе за идејата дека Бог и понатаму има свој народ во Вавилон. Што сфаќаме под изразот „Вавилон“ (кој очигледно е симбол, и нема буквално значење). На што нѐ учи обврската да продолжиме да им ја проповедаме веста на другите, без оглед на нивната политичка определеност или верски ставови?`