---
title:  "„Излезете од неа, народе мој“"
date:   07/06/2018
---

Со години, проучувачите на библиските пророштва со голем интерес ги следеле настаните во светот, посебно кога се чинело дека се поврза­ни со последното време. На пример, размислете за улогата на Соединетите Американски Држави. Некои христијани адвентисти уште во 1851. година ја препознале Америка како вториот ѕвер (Откровение 13,11-15), што било неверојатно, со оглед на тогашната положба на Соединетите Американски Држави. Во средината на 19 век големите сили и понатаму биле сили на Стариот свет: Прусија, Франција, Австро-Унгарија и Англија. Во тоа време, во периодот на мирот, Америка имала војска од околу дваесет илјади луѓе, а тоа е само една десетина од вкупниот број борци кои учествувале во битката кај Ватерло (1815). Во 1814 година Британија го нападнала и запалила Вашингтон. Индијанските војници на Бикот кој седи во 1867 година го збришале Седмиот американски коњички полк на генералот Кастер. Според тоа, кога некои коментатори ги препознале Соединетите Американски Држави како сила која еден ден ќе го наметне „жигот на ѕверот“ во светот, американскиот народ и понатаму се борел со американските домородци иако не победувал секогаш.

Несомнено е дека светските настани се одвиваа токму онака како што веруваме дека ќе се одвиваат. Меѓутоа, сѐ уште мора да се случат одредени подробности пред да дојде крајот. Затоа, на пример, кога зборуваме за „жигот на ѕверот“, важно е да нагласиме дека во моментов никој го нема, без оглед дали ја држат четвртата заповед или не.

Всушност, некои настани допрва треба да се одиграат.

`Прочитајте Откровение 18,1-4. Што се случува овде и зошто е важно тоа да го запомниме? Што нѐ учат овие стихови за нашата мисија во светот?`

Овие стихови ја прикажуваат мрачната слика на светот во политичка, морална и духовна смисла. Го покажуваат штетно влијание на лажно­то верско учење во светот. Во исто време, тие нудат и возвишена надеж, затоа што друг ангел од небото го осветлува светот со својата слава. Потоа, Божјиот верен народ, кој сё уште не ја спознал вистината која треба да ја знае, е повикан да излезе од Вавилон. Тоа значи дека до самиот крај, Божјиот народ кој веќе излегол од Вавилон треба да работи за оние кои сѐ уште не се.

`Што значи за нас фактот дека Господ, оние кои сѐ уште се наоѓаат во Вавилон, ги нарекува „народе Мој“? Зошто е важно тоа да го запомниме во нашето однесување кон другите луѓе?`