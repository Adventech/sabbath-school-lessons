---
title:  Америка и Вавилон
date:   02/06/2018
---

### Прочитајте ги библиските текстови
Откровение 13,1-12; 14,9-11; 16,2; 19,20; 20,4; Еремија 51,6.7.53.57; Откровение 18,1-4.

> <p>Запомнете го стихот</p>
> „Во она време ќе стане Михаел, големиот кнез кој ги штити синовите на твојот народ. Тоа ќе биде време на страдање какво немаше откако се луѓето, па до тоа време. Во тоа време ќе се спаси твојот народ - сите кои ќе се најдат запишани во Книгата“ (Даниел 12,1).

Минатата седмица проучувавме за „лажното тројство“, сатаната (змевот) и двете земни сили кои заедно ќе го прогонуваат Божјиот народ.

Една од тие сили, ѕверот од морето (Откровение 13,1-10) е опишана ка­ко склоп од рис, мечка и лав (Откровение 13,2) – слика преземена непосредно од Книгата на пророкот Даниел 7,4-6. Во 6-тата лекција видов­ме дека во 7. глава од Книгата на пророкот Даниел – по подемот на Вавилон (лав), Медо – Персија (мечка) и Грчко-македонското царство (рис) се појавила последната земна сила, Рим. Паганскиот Рим, каков што бил во почетокот, подоцна се претворил во папски Рим, силата на малиот рог од Книгата на пророкот Даниел 7,7.8; 19-21; 23-25; кој непосредно се издигнал од четвртиот ѕвер. Исто така, видовме дека многу особини од папскиот Рим, кои се опишани во овие стихови во 7. глава од Книгата на пророкот Даниел, ги поседува ѕверот од морето од Откровение 13, 1-10. Значи, проучувачите на Библијата го гледаат Рим како клучен не­пријател во настаните на последното време во 13. глава од Откровение.

Меѓутоа, овде не се спомнува само Рим. Опишана е уште една сила. Оваа седмица ќе се сосредоточиме главно на 13. глава од Откровението и на настаните и силата кои се прикажани тука. Како и секогаш, ќе го поставиме прашањето: Што значат овие настани и како можеме да се подготвиме за нив?
