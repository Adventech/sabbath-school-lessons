---
title:  Смртната рана е исцелена
date:   03/06/2018
---

`Прочитајте го текстот во Откровение 13,1-10 и потсетете се зошто овој текст се однесува на папството, на двете негови улоги, во минатото и во иднината. Посебно забележете како му е дадена истакната улога. Што значи тоа во поглед на настаните на последните денови?`

Иако Бог има верен народ во сите цркви, Писмото укажува на посебната улога која ја имала оваа установа во историјата и која ќе ја има во настаните на последните денови.

`Прочитајте го текстот во Откровение 13,3. Кој настан се споменува и каква поука ни дава тој за истакнатата улога на Рим?`

Римската црква со векови била центар на религијата и, на многу начини, политички центар на Западниот свет. Пример за нејзината сила можеме да видиме во извештајот за Хенрик IV, царот на Светото римско царство, кој, разлутувајќи го папата Гргур VII, дошол во посета на папата со желба да склопи мир. Римскиот цар морал да чека три дена пред дворот на студенилото, пред папата да му одобри да влезе. Гргур VII, одушевен од победата, се фалел дека негова должност била да ја собори гордоста на царевите.

Сепак, под влијание на реформацијата, просветителството и Француската револуција, римската политичка и верска превласт била разнишана кон крајот на 18 век. Еден од папите, Пие VI, всушност бил заробен од стана на француската војска во 1798 година. Умрел во прогонство во 1799 година.

Тринаесеттата глава на книгата Откровение, меѓутоа, зборува за враќањето, за зацелување на „смртната рана“ на Рим. Иако Рим денес нема политичка моќ каква што имал во времето на Гргур VII, сепак благодарение на тоа што последните неколку папи биле општоприфатени, неговото влијание јакне, и во верска и во политичка смисла (на пример, говорот на папата Фрањо во двата дома на Американскиот конгрес во 2015 година претставува историски настан). Според пророштвото, неговото влијание само уште повеќе ќе расте.

`Како можеме да бидеме верни на веста која сме повикани да ја проповедаме, но на начин кој нема да биде навредлив за другите? Зошто, сепак, не смееме да се покоруваме на „политичката коректност“ додека ја објавуваме сегашната вистина?`