---
title:  Спасението и последното време
date:   21/04/2018
---

### Прочитајте ги библиските текстови
Јован 14,9; Софонија 3,17; Јован 1,1-3; Римјаните 8,38.39; Псалми 91,15.16; Откровение 14,6.7; Ефесјаните 1,4.5.

> <p>Запомнете го стихот</p>
> „Во тоа ни се откри Божјата љубов, кон нас, што Бог Го испрати во светот Својот Единороден Син за да живееме преку Него“ (1. Јованово 4,10).

Меѓу христијанските и нехристијанските религии постои интересна и важна разлика според која овие другите го нагласуваат она на што ги учеле нивните основачи, но не и што направиле за нив. И затоа, што и да направиле нивните водачи за нив, тоа не може да им донесе спасение. Сё што можат да прават овие водачи е да ги учат луѓето како да се „спасат“ самите себе.

Спротивно на ова, христијаните не го нагласуваат само учењето на Исус, туку и она што го направил, бидејќи тоа што Христос го направил претставува единствен начин на спасение. Христовото отелотворување (Римјаните 8,3), Неговата смрт на крстот (Римјаните 5,8), Неговото воскресение (1. Петрово 1,3) и Неговата служба на Небото (Евреите 7,25) – се единствени дела кои нѐ спасуваат. Нашите тоа сигурно не можат да го направат. „Ако се обедини сѐ што е добро, свето, благородно и убаво во човекот, а потоа тоа да им го претставиме на Божјите ангели како можност за учество во спасението на човечките души или дејствување во нивна полза, предлогот би бил одбиен како предавнички чин“ (Елен Вајт, *Faith and Works*, стр. 24). 

Оваа возвишена вистина е особено важна за нас, кои сме опкружени со опасностите и измамите на последните денови.
