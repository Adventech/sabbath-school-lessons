---
title:  Љубовта на Светиот Дух
date:   24/04/2018
---

Светиот Дух е погрешно сфатен, речиси во иста мера како и Отецот. Некои теолози сметаат дека Духот е љубовта меѓу Таткото и Синот. Со други зборови, сметаат дека Духот е приврзаноста меѓу Таткото и Синот. Тоа значи дека Тој е сведен на односот меѓу двете лица на Божеството и дека не е личност.

Меѓутоа, според Светото писмо, Светиот Дух е личност. Христијаните се крштаваат во Негово име, исто како и во името на Отецот и во името на Синот (Матеј 28,19). Духот го прославува Христа (Јован 16,14). Духот ги осведочува луѓето (Јован 16,8). Може да се ожалости (Ефесјаните 4,30). Тој е Утешител (Јован 14,16), Помошник, Советник. Тој поучува (Лука 12,12), посредува (Римјаните 8,26) и посветува (1. Петрово 1,2). Христос рекол дека Духот ги упатува луѓето на вистината (Јован 16,13).

Накратко речено, Светиот Дух е Бог, како што се и Отецот и Синот. Заедно, тие се еден Бог.

`Во сѐ што прави Духот, ја открива божествената љубов. Што прави Тој? Лука 12,12; Јован 16,8-13; Дела 13,2.`

Најголем доказ дека Светиот Дух е Бог е Христовото отелотворување. Исус бил роден од Светиот Дух (Матеј 1,20). Само Бог можел „да создава“ на тој начин.

Светиот Дух изнел две спротивни чуда за Христа. Прво, Тој направил сеприсутниот Христос да се најде во утробата на Марија. Христос се вознел телесно на Небото во човечко тело, ограничен во рамките на тоа тело. Второ, Духот направил уште едно необјасниво чудо, Христос, кој е ограничен со својата човечка природа, да биде присутен меѓу христијаните насекаде во светот.

Според тоа, Светиот Дух, заедно со Отецот и Синот, работи во наша полза. „Божеството било поттикнато од сомилост кон човечкиот род, а Отецот, Синот и Светиот Дух се предале себеси за извршување на планот на спасението“ (Елена Вајт, *Counsels on Health*, стр. 22).

Отецот, Синот и Светиот Дух нѐ сакаат сите нас подеднакво и дејствуваат за да нѐ спасат и да нѐ воведат во Божјото вечно царство. Како тогаш можеме да го занемариме таквото возвишено спасение?

`Во колкава мера можеме да примиме утеха од фактот дека Отецот, Синот и Светиот Дух работат за нашето вечно добро?`