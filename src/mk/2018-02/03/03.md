---
title:  Слики на Исус
date:   16/04/2018
---

**Прочитајте ги следните текстови во кои се споменуваат различните Ису­сови имиња. Во некои од примерите е објаснето и што правел Исус, што прави и што ќе направи. Што можеме да научиме за Исуса од овие текстови?**

`Откровение 1,5.`

`Откровение 1,18.`

`Откровение 5,8.`

`Откровение 19,11-15.`

`Откровение 21,6.`

Ова се само неколку од многуте текстови во Откровението кои го опишуваат Исуса во различни улоги и служби. Тој е Јагнето. Тоа укажува на Неговото прво доаѓање, кога Себеси се принел како жртва за нашите гревови. „Очистете се од стариот квас, за да бидете ново тесто, како што сте бесквасни. Зашто и Христос, нашето пасхално јагне, беше жртвувано за нас“ (1. Коринќаните 5,7). Тој е исто така Оној кој вели „умрев, и ете, Жив Сум во сите векови“ (Откровение 1,18), што јасно укажува на Неговата смрт и воскресение. „Така е напишано дека Христос треба да пострада и да воскресне од мртвите во третиот ден“ (Лука 24,46). Во Откровение 19,11-15 опишана е Неговата улога за време на Второто доаѓање, кога ќе се врати на Земјата во сила и слава, носејќи суд. „Зашто Синот Човечки ќе дојде во славата на Својот Татко, со Своите ангели, и тогаш ќе му даде награда на секого според неговите дела“ (Матеј 16,27).

`Како од ден на ден можеме да научиме Исусовиот живот, смрт, воскресение и враќање, да биде центар на нашето постоење и темел на моралните одлуки што ги донесуваме?`