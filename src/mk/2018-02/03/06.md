---
title:  'Христос во Откровението: втор дел'
date:   19/04/2018
---

`Прочитајте го текстот во Откровение 1,10-18. Што вели Исус за себе во овие стихови?`

Исус во овие стихови е прикажан како стои во првото одделение на небесното Светилиште. Неговата улога овде била толку силно откриена што Јован со страв паднал пред Неговите нозе. Исус, кој секогаш дава утеха, му вели да не се плаши и укажува на Себе како на Алфа и Омега, Прв и Последен – што се однесува на Неговото вечно постоење како Бог. Подоцна зборува за својата смрт, за воскресението и надежта која Неговото воскресение ја носи. Исус има клучеви од „пеколот и од смртта“. Со други зборови, Исус овде му го кажува на Јован истото она што ѝ го рекол на Марта во врска со смртта на нејзиниот брат. Тие зборови Јован исто така ги забележал: „Јас Сум Воскресението и Животот; кој верува во Мене - и да умре - ќе живее. И секој, кој живее и верува во Мене, нема да умре довека. Веруваш ли во ова?“ (Јован 11,25.26)

Најпрво во разговорот со Марта, а потоа и со Јован, Исус укажува на надежта во воскресението, која претставува врв на христијанската вера. Без оваа надеж, каква надеж би имале?

`Прочитајте го текстот во Откровение 22,7.12.13. Што ни откриваат овие стихови за Исуса?`

„Исус Христос е Алфа и Омега, Постанок на Стариот завет и Откровение на Новиот. И двата се среќаваат во Христа. Адам и Бог се помирени преку послушноста на вториот Адам, кој остварил победа над искушенијата на сатаната и ја откупил Адамовата срамна грешка и пад“ (Елена Вајт, *The SDA Bible Commentary*, 6. книга, стр. 1092.1093). Да, Исус е почеток и крај. Тој нѐ создал во почетокот, и повторно ќе нё создаде на крајот.

Од почеток до крај, Откровението кое не учи само за историјата, туку и за настаните на последните денови, и понатаму е *Apocalypsis Iesou Christou*, Откровение на Исуса Христа. И уште еднаш да повториме, што и да проучуваме за последните настани, Исус Христос мора да биде во нивниот центар.

`На кои начини секој ден можеме да го задржиме Исуса во центарот на нашиот живот?`