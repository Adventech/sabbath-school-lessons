---
title:  Исус и книгата Откровение
date:   14/04/2018
---

### Прочитајте ги библиските текстови
1. Коринќаните 10,1-11; Откровение 12,1-17; 19,11-15; Ефесјаните 1,20; Откровение 11,19; 1,10-18.

> <p>Запомнете го стихот</p>
> „На оној, кој победува, ќе му дадам да седне со Мене на Мојот престол, како што и Јас победив и седнав со Мојот Татко на Неговиот престол“ (Откровение 3,21).

Дури и површното читање на Новиот завет ни ја открива важната вистина: Новиот завет е непосредно поврзан со Стариот. Евангелието и посланијата одново и одново ни укажуваат на настаните од Стариот завет или директно или индиректно наведуваат старозаветни текстови. Кога Исус зборува за себе и за својата служба, често го споменува како „Писмото“ кое треба да се „исполни“ (види: Матеј 26,54.56; Марко 14,49; Јован 13,18; 17,12)?

Истото можеме да го кажеме и за Откровението. Невозможно е да го разбереме Откровението одделно од Стариот завет, особено Книгата на пророк Даниел. Тоа е причината што двете книги често заедно ги проучуваме.

Упатувањето на старозаветните текстови во Откровението е значајно затоа што, заедно со остатокот од книгата, го откриваат Исуса. Целото Откровение зборува за Исуса, за тоа кој е Тој, што направил за својот народ и што ќе направи за нас на крајот од времето. Неопходно е Исус секогаш да биде во центарот на нашите размислувања за настаните на последните денови, исто како што е и во Откровението.

Затоа во поуката за оваа седмица ќе проучуваме за Исуса во рамките на книгата Откровение.
