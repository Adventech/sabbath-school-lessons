---
title:  За натамошно проучување
date:   15/06/2018
---

„Штом Божјиот народ ќе биде запечатен на своите чела – тоа не е никаков видлив печат или знак, туку цврсто интелектуално и духовно согласување со вистината дека ништо нема да може да ги одврати – веднаш штом Божјиот народ ќе биде запечатен и подготвен за решетање, тоа ќе дојде. И навистина, тоа веќе почнало; Божјите судови се излеваат на Земјата... и нѐ опоменуваат на она што доаѓа“ (Елена Вајт, *The Faith I Live By*, стр. 285)

„Празнувањето на седмичниот ден за одмор ќе послужи ка­ко голема проверка на верноста, зашто таа вистина посебно е изложена на напади. Кога луѓето ќе бидат ставени пред таа ко­не­ч­на проверка, тогаш ќе биде повлечена линија на разделба меѓу оние што му служат на Бога и оние што не му служат. Додека пра­знувањето на неделата, во согласност со земните закони, но на­спроти четвртата Божја заповед, ќе биде заклетва на верност кон онаа сила што му се противи на Бога, празнувањето на библискиот ден за одмор, во согласност со Божјиот закон, ќе биде доказ за вер­носта кон Творецот. Така, една група луѓе, прифаќајќи го зна­кот на покорност кон земните власти, ќе прими жиг на ѕверот, дру­га група, избирајќи го знакот на верноста кон божес­твениот авторитет, ќе прими Божји печат“ (Елена Вајт, *Големата борба*, стр. 605 оригинал).

**Прашања за разговор**

`1. На кои сѐ начини можеме на другите им ја откриеме вистината за жигот на ѕверот и Божјиот печат, а да не предизвикаме непотребни судири? На пример, зошто мораме да го нагласиме фактот дека сега никој нема жиг на ѕверот?`

`2. Како се поврзани саботата и запечатувањето со Светиот Дух?`

`3. Размислувајте за претходната идеја дека печатот претставува интелектуално и духовно согласување со вистината“. Што значи тоа?`

`4. Разговарајте за одликите на духовниот Вавилон, неговите вредности и методите. Како се разликуваат од вредностите на Божјето царство? Како некои сфаќања на Вавилон дури и сега можат да се вовлечат во нашата Црква? Како можеме да ги препознаеме и да се соочиме со нив, но на христијански начин, одразувајќи ја вредноста на Божјето царство?`
