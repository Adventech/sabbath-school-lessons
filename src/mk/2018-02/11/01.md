---
title:  Божји печат или жиг на ѕверот
date:   09/06/2018
---

### Прочитајте ги библиските текстови
1. Мојсеева 17,9-11; 2. Мојсеева 31,13.17; Откровение 13,17; Ефешаните 1,13.14; Евреите 4,9.10.

> <p>Запомнете го стихот</p>
> „Големи се и прекрасни Твоите дела Господи Боже, Сѐдржителу! Праведни и вистински се Твоите патишта - Цару на народите“ (Откровение 15,3).

Песната за Мојсеј и за Јагнето почнува со зборовите на стихот што треба да се запомни за оваа седмица. Ја пеат оние „кои го победија Ѕверот и неговиот лик и бројот на неговото име“, додека стојат на стакленото море на Небото (Откровение 15,2). Како ние можеме да се најдеме меѓу нив?

Еден од највпечатливите знаци на Божјиот вистински народ на последното време е нивното објавување на третата ангелска вест, која предупредува за примањето на жигот (белегот) на ѕверот. И покрај тоа што во целата Библија не постои сериозно предупредување, со години се изнесуваат многу збунувачки идеи во врска со тоа што претставува овој жиг: код на челото, број на кредитна картичка или некој вид биометриска идентификација.

Не треба да бидеме изненадени со мноштвото збунувачки идеи во Вавилон. Всушност, неговото име значи „збрка“. Меѓутоа, Божјиот народ на остатокот треба јасно да ја разбере оваа тема за да може со сила да ја објави третата ангелска вест. Оваа седмица ќе се обидеме подобро да сфатиме што е жигот на ѕверот и како да го избегнеме - со примањето на Божјиот печат.
