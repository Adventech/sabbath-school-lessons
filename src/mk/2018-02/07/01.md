---
title:  "Евангелието според Матеј, 24. и 25. глава"
date:   12/05/2018
---

### Прочитајте ги библиските текстови
Матеј 24,1-25; Откровение 13,11-17; Матеј 7,24-27; Лука 21,20; Матеј 25,1-30.

> <p>Запомнете го стихот</p>
>  „Зашто ќе се појават лажни христоси и лажни пророци, па ќе прават големи знаци и чуда, за да ги заблудат, ако е можно, и избраните“ (Матеј 24,24).

Исус во 24. и 25. глава од Евангелието според Матеј ни открива важни вистини за крајот на времето и за тоа како да се биде подготвен. Во одредена смисла, овие глави го претставуваат Христовото учење за настаните на последното време. Истовремено, гледајќи во блиска иднина, Тој го гледа претстоечкото уништување на Ерусалим, трагедија со страшни размери, која ќе го погоди Неговиот народ.

Меѓутоа, обраќајќи им се на своите ученици, Исус, им се обраќа и на своите следбеници од идните поколенија, вклучувајќи го посебно последното поколение, чиишто припадници ќе бидат живи кога Тој ќе се врати. Исус не прикажува убава слика. Војни, вести за војни, болести, лажни христоси и прогонства – тоа ќе биде судбината на светот и судбината на Неговата црква. Кога ќе погледнеме наназад, восхитува фактот колку Неговите пророштва биле точни. Затоа можеме да Му веруваме во врска со пророштвата кои сё уште не се исполниле.

Меѓутоа, Исус не предупредувал само за она што ќе се случи. Во 25. глава од Евангелието според Матеј раскажал параболи кои, доколку обратиме внимание на нив, Тој ќе го подготви својот народ за враќањето на „Синот Човечки“. Да, ќе настапат тешки времиња, но Тој ќе го подготви народот за средбата со Него при повторното доаѓање.
