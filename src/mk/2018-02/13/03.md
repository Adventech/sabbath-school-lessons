---
title:  Даниел и Второто Христово Доаѓање
date:   25/06/2018
---

Иако многу од Евреите во Исусово време очекувале дека Месија ќе ја отфрли римската власт и ќе го утврди Израел како најмоќен народ, тоа не е причина за Исусовото доаѓање, ни првото ни второто. Наместо тоа, Бог подготвил нешто многу повозвишено за својот верен народ од самото преуредување на грешниот и паднат свет.

Можеби, ниту еден друг текст во Стариот завет не ја открива толку јасно вистината дека новиот свет не изникнал од стариот, туку дека претставува и сосема поинакво дело на создавање, како што го прави 2. глава од Книгата на пророкот Даниел.

Ова глава го прикажува подемот и падот на четирите големи царства – Вавилонското, Медо-Персија, царството на Александар Македонски и најпосле Римското царство, кое потоа се дели на народите на совреме­на Европа. Меѓутоа, кипот што го видел Навуходонор во сонот (симболот на смената на овие четири главни светски царства) го доживува сво­јот крај на необичен начин, што укажува на големиот јаз меѓу овој свет и оној што ќе дојде откако ќе се врати нашиот Господ Исус Христос.

`Прочитајте Даниел 2,34.35.44.45. Што кажуваат овие стихови за судбината на овој свет и за природата на новиот? `

Овие стихови оставаат малку нејаснотии за тоа што ќе се случи кога Исус повторно ќе дојде. Во Евангелието според Лука (Лука 20,17.18) Исус себеси се поистоветува со овој камен кој ќе сотре сѐ што останало на овој свет. Во Книгата на пророк Даниел 2,35 читаме дека, откако биле уништени златото, среброто, земјата, железото и бронзата, „сѐ стана како плева на гумно лете, и ветерот го однесе сето без трага.“ Односно, по Исусовото доаѓање ништо нема да остане од овој стар свет.

Во меѓувреме, каменот кој ја уништил секоја трага на овој стар свет „стана голема гора та ја наполни сета земја“. А ова царство, кое настанало како резултат на Второто доаѓање, е она „кое никогаш нема да пропадне“ и кои „ќе стои довека“ (Даниел 2,44).

Само еден крај, од овие два можни краја, го чека секое човечко суштество што некогаш живеело на оваа планета. Или ќе бидеме со Исуса низ сета вечност, или ќе исчезнеме со плевелот на овој свет. На овој или на оној начин, сите нѐ чека вечноста.
