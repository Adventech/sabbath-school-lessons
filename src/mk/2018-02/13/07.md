---
title:  За натамошно проучување
date:   29/06/2018
---

Второто Христово доаѓање не е епилог, додаток или поговор на тажниот извештај за човечкиот грев и страдања во овој паднат свет. Второто доаѓање е величествен врв, голема надеж на христијанската вера. Што би било без него? Извештајот за човечкиот род постојано се продолжува, еден тажен настан по друг, една трагедија по друга, сѐ додека не заврши со смрт. Одвоен од надежта што ни ја нуди повторното Христово доаѓање, како што напишал Вилијам Шекспир, животот е: „Бајка за која идиотот раскажува, полна со врева и гнев, а не значи ништо“. Па сепак, имаме надеж затоа што Божјата реч тоа постојано го потврдува.

Имаме надеж бидејќи Исус го дал својот живот во откуп за нас (Марко 10,45), и Исус навистина се враќа да го земе она за што платил. Ѕвездите на небото не ни говорат за Второто доаѓање. Птиците кои црцорат на дрвјата не го објавуваат. Тие сами по себе можат да укажат на нешто добро, нешто исполнето со надеж, на самата стварност. Но, тие не нѐ учат дека еден ден, кога Исус повторно ќе дојде, „трубата ќе затруби и мртвите ќе воскреснат нераспадливи, а ние ќе се измениме“ (1. Коринќаните 15,52). Не учат дека еден ден ќе го подигнеме погледот и ќе го здогледаме „Човечкиот Син, како седи оддесно на Силата и како иде со небесните облаци“ (Марко 14,62). Не, ние знаеме за сето тоа затоа што тоа ни е кажано во Божјата реч, и веруваме во ветувањето што таа Реч ни го дава.

**Прашања за разговор**

`1. Размислете за тоа што би било кога второто Христово доаѓање не би било ништо повеќе од она што поединци веруваат дека е: потполн израз на христијанските начела во животот на Христовите следбеници. Колку и да е тоа прекрасно, зошто на крајот би нё оставило без никаква надеж?`

`2. Зошто денес е општоприфатена идејата дека универзумот настанал од нешто бесмислено? Зошто луѓето го шират таквото гледиште и зошто веруваат во тоа? Зошто верувањето во вечниот Бог, кој создал сѐ, е многу пологично и поразумно објаснување?`

`3. Споделете ги со класата подробностите од листата за кои сметате дека се толку важни во овој живот што поради нив би ја жртвувале надежта во вечноста, само за истите да ги задржите сега. Што можете да научите едни од други во врска со тоа што е забележано на листите? Ако верниците не навеле ништо, како можеме да бидеме сигурни дека ништо во животот не нё одвојува од спасението, како што ќе биде случај со многу луѓе?**`
