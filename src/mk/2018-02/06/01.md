---
title:  "„Промена“ на законот"
date:   05/05/2018
---

### Прочитајте ги библиските текстови
Римјаните 8,1; 7,15-25; Римјаните 7,1-14; Јован 20,19-23; Дела апостолски 20,6.7; Даниел 7,23-25; Откровение 13,1-17.

> <p>Запомнете го стихот</p>
>  „Тој ќе хули на Сёвишниот, ќе ги сотрува Светите на Сёвишниот; ќе помислува да ги измени времињата и Законот, и Светите ќе бидат предадени во негови раце за едно време и за две времиња и за половина време“ (Даниел 7,25).

Во центарот на нашето разбирање на настаните во последните денови е прашањето за Божјиот закон. Да бидеме поодредени, тоа е прашањето за четвртата заповед, празнувањето на седмиот ден, саботата. Иако знаеме дека спасението се стекнува само со вера и дека држењето на Законот, вклучувајќи го и празнувањето на саботата, никогаш не може да донесе спасение, исто така знаеме дека во последните денови послушноста кон Божјиот закон, вклучувајќи ја и заповеда за седмиот ден, саботата, ќе биде надворешен знак, обележје за тоа кому сме му верни.

Оваа разлика ќе дојде до посебен израз среде пресудните настани на последните денови опишани во Откровението, во 13. и 14. глава, кога моќниот спој на верски и политички сили ќе се обедини за им наметне на жителите на овој свет лажен облик на служба на Бога. Ова е спротивно на текстот во кој Божјиот народ е повикан да му се поклони „на Оној, кој го создал небото и земјата, морето и водните извори“ (Откровение 14,7); односно да се поклонат единствено на Создателот и на никој друг.

Оваа седмица ќе се осврнеме на Божјиот закон, посебно на саботата, и ќе се занимаваме со прашањето за промена на Законот и што значи тоа за нас, кои очекуваме крајот да настапи скоро.
