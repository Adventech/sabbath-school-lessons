---
title:	За натамошно проучување
date:   11/05/2018
---

Истиот змев, сатаната, кој војувал против Бога на небото (Открове­ние 12,7) војува и против Божјиот народ на Земјата, со оние „кои ги пазат Божјите заповеди“ (Откровение 12,17; види: 13,2.4). Всушност, сатаната лично станал предмет на обожавање (Откровение 13,4). Така, борбата против Бога, која започнала на Небото, сатаната настојува да ја продолжи на Земјата. Суштината на неговиот напад на Бога е неговиот напад на Божјиот закон.

„Во четвртата заповед Бог се открива како Творец на небото и земјата, со што се разликува од сите лажни богови. Како спомен на создавањето, седмиот ден е посветен како ден за одмор на целото човештво. Бил одреден постојано да ги потсетува луѓето на Бога како извор на животот, на кого единствено сме должни да му се молиме и да го обожаваме. Сатаната се бори луѓето да ги стори неверни кон Бога и непослушни кон неговиот закон; затоа своите напори ги насочил особено против онаа заповед која го истакнува Бога како Творец“ (Елена Вајт, *Големата борба*, стр. 53.54 оригинал).

Ние го славиме Бога бидејќи Тој е Создател на „небото и на Земјата“, а седмиот ден, саботата, е основен знак на Неговото творење, знак кој допира до самата седмица на создавањето (види: 1. Мојсеева 2,1-3). Не нѐ чуди што во својот напад на Божјиот авторитет, сатаната се насочил на главниот основен знак на тој авторитет: седмиот ден, саботата.

Во последните денови Бог ќе има на земјата луѓе кои ќе останат цврсти и постојани во својата верност кон Него, верност која ќе ја покажат преку послушноста кон Неговите заповеди – сите заповеди, вклучувајќи ја и онаа која посебно укажува на Господа како Творец, кој е единствениот достоен за наша пофалба.

**Прашања за разговор**

`1. Каков проблем се јавува кога оние кои зборуваат за реалноста на гревот тврдат дека Божјиот закон е укинат? Каква недоследност увидувате во таквиот начин на размислување?`

`2. Какво е вашето искуство со оние кои го изнесувале тврдењето во полза на неделата наместо на саботата? Какви факти сте користеле, и колку сте биле успешни во тоа? Како излегувате на крај со вообичаеното тврдење дека празнувањето на саботата е обид на спасение со дела?`

`3. Додека на другите им зборуваме за саботата и додека се подготву­ва­ме за настаните на последното време, зошто е важно да сфатиме дека предизвиците кои се поврзани со „жигот на ѕверот“ сё уште не се случиле?`
