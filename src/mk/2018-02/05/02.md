---
title:  Најголемата жртва
date:   29/04/2018
---

Проучувањето за најголемата Христова жртва им помага на верниците да се подготват за последното време. Често луѓето гледаат на целта пред себе и тоа има смисла. Меѓутоа, исто така, добро е да сфатат дека целта се наоѓа и зад нив. Станува збор за Голгота. Целта, која Исус ја остварил за нас, е непроменлива, конечна и дава сигурност на целта која е пред нас.

`Прочитајте ги следните текстови: Римјаните 8,3; 1. Тимотеј 1,17;6,16; 1. Коринќаните 15,53. Зошто Бог го испратил својот Син на овој свет?`

Бог го испратил Христа да стане жртва за гревот, да го осуди гревот во телото. Што значи тоа? Како бесмртно битие, Христос не можел да умре. Затоа Господ станал човек, земајќи ја на Себе нашата смртна природа за да може да умре како наша замена.

ако бил божествено битие, иако имал божествена природа, Исус зел лик на „човек“ и се понизил и станал „послушен до смрт, дури и до смрт на крст“ (Филипјаните 2,6-8). Христовата божествена природа, само Бог знае како, не умрела кога Исус умрел на крстот. На начин кој ја надминува човечката моќ на сфаќање, Исусовата божествена природа мирувала девет месеци во утробата и неколку дена во гробницата, и Исус никогаш не ја употребил за да ѝ помогне на својата човечка природа во текот на овоземниот живот и служба.

`Прочитајте го текстот во Евангелието според Лука 9,22. Што кажува овој стих за извесноста на Христовата смрт?`

Христос се родил за да умре. Можеме да претпоставиме дека не постоел ниту еден момент во вечноста кога не размислувал за потсмевањето, камшикувањето, мачењето и болното распетие со кое ќе соочи. Ова е пример на неспоредлива љубов, никогаш порано видена и никогаш во потполност сфатена.

`Што можеме ние луѓето да направиме пред ваквата љубов, освен да паднеме на своите колена и на Бога да му служиме со вера и послушност? Што ни кажува крстот за безвредноста на човечките заслуги?`
