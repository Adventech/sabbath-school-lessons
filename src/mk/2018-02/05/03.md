---
title:  Божјо јагне
date:   30/04/2018
---

`Прочитајте ги текстовите во Евангелието според Јован 1,29 и Откровение 5,12; 13,8. Која слика е заедничка во овие текстови и зошто таа е важна за сфаќањето на планот на спасение?`

Кога Јован Крстител го нарекол Исуса „Божјо јагне“, тој непогрешливо укажал на Светилиштето. Уште понепосредно укажал на Христовата смрт за гревот како единствено исполнување на сите некогаш убиени јагниња (и други жртвени животни принесени во еврејското Светилиште) како жртви за грев. Четирите Евангелија, покрај останатото што го учат, на крајот опишуваат што правел Исус како Божјо јагне кое ги презело гревовите на светот.

Меѓутоа, извештајот за Исус и за Неговите дела околу нашето спасение не се завршува со Евангелието, дури ни со Неговата смрт и воскресение.

Посланието до Евреите уште од самиот почеток се занимава со темата за Христос како Поглавар свештенички во небесното Светилиште по Неговата улога на жртвено Јагне. Откако за прв пат е споменат во оваа улога по крстот (Евреите 1,3), наредните глави во Книгата укажуваат на Исуса како Првосвештеник. Неговиот пад во небесното Светилиште детално е опишан во Посланието до Евреите 7,1-28.

`Прочитајте го текстот во Посланието до Евреите 7,1-28. Што кажува писателот за Исус овде?`

Иако значењето на овие стихови е длабоко и богато, во суштина, зборуваат дека Исус Христос има подобро свештенство од свештенството од Ароновиот ред кое служело во овоземното Светилиште. Меѓутоа, сега, наместо свештеник во овоземното Светилиште, имаме небесен Првосвештеник кој служи во наша полза во Светилиштето на Небото. Затоа, кога го насочуваме сега својот поглед на Исуса, го насочуваме кон Него како наш свештенички Поглавар во небесното Светилиште.
