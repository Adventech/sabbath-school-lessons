---
title:  За натамошно проучување
date:   04/05/2018
---

Посланието до Евреите нё упатува на земното Светилиште како на модел, тип, на она што Христос ќе го направи за нас и на Земјата, како жртва принесена за нас, и на Небото, како наш свештенички Поглавар. Израелското Светилиште отсекогаш требало да биде очигледна поука на Евангелието. Требало да ги научи Евреите за планот на спасението, кој ги опфаќал жртвата, посредувањето, судот и конечниот крај на гревот. Книгата на пророкот Даниел им помага на читателите да ја сфатат апокалиптичката (последното време) страна на Христовото конечно дело во небесното Светилиште. „Со нагласување на чистењето, судот и казната, апокалиптичните видувања на Даниел ја пренесуваат сликата на Денот на помирувањето на самиот крај од земната историја. Чистењето е непосредно поврзано со небесното Светилиште и работата на Месија како цар и свештеник. Виденијата го воведуваат елементот на времето, овозможувајќи му на читателот да ги препознае оние посебни мигови од историјата на спасението кога Месија ќе го започне делото на конечно чистење, суд и казна во Божјото небесно престојувалиште“. (*Handbook of Seventh-day Adventist Theology* [Hagerstown, Md.: Review and Herald Publishing Association, 2000], стр. 394).

**Прашања за разговор**

`1. Прочитајте го следниот цитат на Елена Вајт: „Во старо време гревовите на народот со вера биле прене­сувани прво врз жртвата за грев, а потоа со нејзината крв, симболички, во земното Светилиште; така и во новиот завет гревовите на оние што се каат, со вера се пренесени врз Христа и со него, вистински, во небесното Светилиште. Во земното Светилиште е извршено отстранување на гревовите што го сквернавеле него; сега на ист начин мора да биде извр­шено и вистинско чистење на небесното Светилиште, да се отстранат или да се избришат гревовите што се запи­шани таму. Но, пред да може да се изврши тоа, мора да се испитаат книгите за да се утврди кој стекнал право со покаја­ние и со вера во Христа да биде учесник во милоста на чисте­њето“ (*Големата борба,* стр. 421.422 оригинал). Според нејзините зборови, кои две подробности ги откриваат оние кои стекнале право да бидат учесници „во милоста на чисте­њето“? Зошто е важно Божјиот народ да сфати кои се тие две подробности, посебно во искушенијата на последните денови?`

`2. Прочитајте го текстот во 3. Мојсеева 16,15.16. Какво значење има крвта? Што претставува крвта? Зошто крвта имала клучна улога во Денот на очистувањето и што значи тоа за нас денес?`