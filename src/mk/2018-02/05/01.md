---
title:	Поверениците по Едемската Градина
date:   28/04/2018
---

### Прочитајте ги библиските текстови
Римјаните 8,3; Јован 1,29; Откровение 5,12; Евреите 7,1-28; 9,11-15; 3. Мојсеева 16,13; Евреите 9,20-23.

> <p>Запомнете го стихот</p>
> „Па затоа и Бог го превозвиши и му даде име што е над секое име, та во името на Исус да се поклони секое колено на сё што е небесно, земно и подземно“ (Филипјаните 2,9.10).

Во Посланието до Евреите забележано е следното во врска со Исуса во небесното Светилиште: „Каде што Исус за нас влезе најнапред, откако стана вечен Првосвештеник по чинот Мелхиседеков“ (Евреите 6,20).

Светото писмо, посебно Новиот завет, многу јасно ни зборува за Христовата улога како Поглавар свештенички во небесното Светилиште – улога која ја презел откако ја завршил задачата на Земјата принесувајќи се Себеси како жртва (види: Евреите 10,12).

Оваа седмица ќе проучуваме за Христовата служба во небесното Светилиште. Неговата посредничка улога е важна за подготовката на Неговиот народ за последното време. Дадена ни е следната клучна опомена: „Предметот на Светилиштето и на истражниот суд Божјиот народ треба да го разбере јас­но и правилно. Сите би требало да стекнат лично позна­вање за положбата и за делото на нашиот голем Поглавар свештени­чки; инаку ќе им биде неможно во ова време да имаат вистин­ска вера или да заземаат положба што Бог сака да ја имаат“ (Елена Вајт, *Големата борба*, стр. 488 оригинал).

Што прави Христос за нас во небесното Светилиште, и зошто е толку важно тоа да го сфатиме, особено во овие последни денови?
