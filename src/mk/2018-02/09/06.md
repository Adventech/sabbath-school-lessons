---
title:  Лажно тројство
date:   31/05/2018
---

Поимот за триедна Божја природа ја среќаваме во целата Библија. Меѓутоа, во рамките на измамите и прогонствата на последното време, во 13. глава од Откровение прикажано е „лажно тројство“, кое го сочинуваат змевот, ѕверот од морето и ѕверот од земјата.

`Прочитајте го текстот во Откровение 12,17; 13,1.2. Што е опишано во овие стихови?`

Змевот овде претставува лажен отец бидејќи тој во потполност управува со сѐ. Тој, исто така му дава сила, власт и престолот на ѕверот од морето, лажниот Христос. Зошто другата сила се смета за лажен Христос?

`Какви особини поседува ѕверот од морето? Откровение 13,2-5.`

Покрај тоа што власта ја прима од змевот, а тоа нѐ потсетува на она што Исус го рекол за примањето на власта од Отецот (Матеј 28,18), ѕверот од морето, како и Исус, доживеал смрт а потоа и воскреснение (Откровение 13,3). Исто така, за овој ѕвер е кажано дека му е дадена власт во временски период од „четириесет и два месеци“ или три и пол години, пророчка злоупотреба на Христовата трииполгодишна служба врз осова на принципот ден за година.

`Како е опишан ѕверот од земјата? Откровение 13,11-17`

Ѕверот од земјата се залага за интересите на ѕверот од морето, онака како што Светиот Дух не се прославува себеси, туку Исуса (Јован 16,13. 14). Исто така, како што Светиот Дух извршил силно дело кога се спуш­тил „оган“ од небото (Дела апостолски 2,3), ѕверот од земјата прави нешто слично (види: Откровение 13,13).

„На крајот, ѕверот од земјата ќе го фалсификува Денот педесетница! Зошто? За да му докаже на светот дека е фалсификувано тројството на вистинскиот Бог“ (Џон Полин, *What the Bible Says About the End-Time* [Hagerstown, Md.: Review and Herald Publishing Association, 1998], стр. 111).

`За кои други измами на последното време треба да бидеме свесни, и како можеме да им помогнеме на другите да ги препознаат овие измами?`