---
title:  Две големи грешки
date:   28/05/2018
---

**Прочитајте ги следните стихови. Што ни зборуваат тие за силата на сатаната да мами?**

`2. Коринќаните 11,13-15`

`2. Солуњаните 2,9.10`

`Откровение 12,9`

`Откровение 20,10`

Како што забележавме во претходната лекција, Исус ги предупредил своите следбеници за измамите на последното време. Посебно предупредил во врска со појавата на лажни христоси и лажни пророци кои „ќе заблудат мнозина“ (Матеј 24,5).

Меѓутоа, лажните христоси и лажните пророци не се единствената измама на последното време за кои треба да бидеме свесни. Нашиот непријател во големата борба осмислил бројни заблуди за да ги измами сите кои може. Како христијани треба да бидеме свесни за овие лукавства, а тоа можеме да го направиме само со познавањето на Библијата и со послушноста кон нејзините учења.

Елена Вајт објаснува кои се тие две големи измами: „Со две големи заблуди, со заблудата за бесмртност на душата и со заблудата за празнување на неделата, сатаната ќе успее да ги прелаже луѓето. Додека првата заблуда поставува темели за спиритизмот, втората создава врска на пријателство со Рим. Протестантите во Соединетите Држави први ќе подадат рака преку понорот за да ја прифатат раката на спиритизмот; тие ќе го премостат и амбисот за да се ракуваат со римската сила и под влијание на овој трикратен сојуз, оваа земја ќе појде по стапките на Рим и ќе ги погази правата на совеста“ (*Големата борба*, стр 588 оригинал).

Неверојатно е што, по толку многу години откако овие зборови биле забележани, увидуваме колку се распространети овие „две големи заблуди“ во христијанскиот свет.

`Зошто познавањето на библиските вистини и подготвеноста да се држиме до овие вистини како најмоќно оружје против измамите на сатаната, особено во последните денови?`
