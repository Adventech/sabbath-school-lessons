---
title:  Измамите на последното време
date:   26/05/2018
---

### Прочитајте ги библиските текстови
Откровение 2,13.24; 2. Коринќаните 11,13-15; Псалми 146,4; 1. Мојсеева 1 - 2,3; Откровение 13,1-17.

> <p>Запомнете го стихот</p>
> „И беше исфрлен големиот змев, старата змија, наречена ѓавол и сатана, која го заведува целиот свет; беше исфрлен на земјата, и неговите ангели беа исфрлени со него“ (Откровение 12,9).

Сатаната, дури и на Небото, пред да биде исфрлен, настојувал да ги излаже ангелите. „Напуштајќи го своето место во непосредна Божја близина, Луцифер отишол меѓу ангелите да сее дух на незадоволство. Вршејќи ја својата работа потајно и криејќи ги своите вистински намери под плашт на стравопочит кон Бога, се трудел да предизвика незадоволство кон законите според кои се управуваат сите небесни суштества. Тврдел дека тие се непотребно ограничување“ (Елена Вајт, Големата борба, стр. 495 оригинал).

Тој во Едемската градина се престорил како змија и се послужил со измами против Ева. Во обид да ги оствари своите цели, тој во текот на целата историја, сѐ до денес, се служел со измами, а ќе се служи и по периодот од илјада години (Откровение 20,8).

За жал, тој е многу помудар, помоќен и повешт од нас. Тоа е причината зошто треба да се држиме за Исуса и за Неговите зборови за да се заштитиме од неговите измами. „А сите вие кои се држите цврсто за Господа, живи сте и денес“ (5. Мојсеева 4,4). Начелото изнесено во овој стих и денес е вистинито.

Оваа седмица ќе проучуваме за некои од сатанските најсилни измами и за тоа како можеме да се заштитиме од нив.
