---
title:  Саботата и теоријата на еволуцијата
date:   30/05/2018
---

Колку сатаната е успешен во залажувањето на светот кога станува збор за бесмртноста на душата, исто толку е успешен, ако не и во поголема мера, во настојувањето библиската сабота да ја замени со недела (потсетете се на 6. и 8. лекција). Така постапувал во најголем дел од христијанската историја. Во последниве години сатаната посебно дејствува преку уште една измама која го намалува значењето на седмиот ден, саботата: теори­јата на еволуцијата.

`Прочитајте го текстот во 1. Мојсеева 1-2,3. Што учиме од овој текст за тоа како Господ го создал нашиот свет и колку време Му требало за да го направи тоа?`

Дури и површното читање на овие стихови открива две подробности за библискиот извештај за создавањето. Прво, сё било испланирано и одре­дено; ништо не било направено необмислено, произволно или случај­но. Писмото не остава простор за случајност во процесот на создавањето.

Второ, текстот јасно открива дека секое суштество било создадено според својот вид; односно секое е создадено посебно и поинакво од останатите. Библијата не учи ништо за заедничкото природно потекло (како што е првобитната едноставна клетка) на животот на Земјата.

Дури и ако овој текст од 1. Мојсеева не го толкуваме буквално, овие две точки се очевидни: ништо не било случајно во чинот на создавање, и не постоел заеднички природен предок на сите видови.

Меѓутоа, напоредно се јавува и Дарвиновата еволуција, која во своите различни облици укажува на две подробности: случајноста и заедничкото природно потекло на сите видови.

Зошто тогаш голем број луѓе 1. Мојсеева ја толкуваат преку очилата на теоријата која, во својата основа, се спротивставува на создавањето? Навистина, не само што заблудата на еволуцијата зафатила милиони световни луѓе, туку многу таканаречени христијани веруваат дека можат да ја усогласат со својата христијанска вера, наспроти споменатите упадливи спротивности.

`Меѓутоа, присутноста на теоријата на еволуцијата во рамките на последните настани ја прави опасноста од измамата уште поочигледна. Зошто сериозно да се сфати еден ден, седмиот ден, сабота, како знак на сеќавање – не шестдневно создавање, туку создавање кое траело околу 3 милијарди години (последниот податок кога животот наводно за прв пат настанал на Земјата)? Еволуцијата му ја одзема вистинската важност на седмиот ден бидејќи шестдневното создавање се претвора во мит сличен на оној според кој Ромул и Рем ги доела волчица. Исто така, кој од оние што веруваат дека за создавањето биле потребни милијарди години наместо само шест буквални денови, впрочем би се изложил на прогонство или смрт, држејќи се до саботата наспроти неделата?`
