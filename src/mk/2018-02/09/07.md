---
title:  За натамошно проучување
date:   01/06/2018
---

Ајде да размислуваме за последиците на теоријата на еволуцијата во рамките на последните денови, особено во врска со улогата на саботата. Една од причините зошто Чарлс Дарвин, зачетникот на оваа теорија, ја ширел идејата за еволуцијата била таа што, не сфаќајќи ја големата борба, имал потешкотии да ги помири злото и страдањето со добриот Создател полн со љубов. Поради оваа заблуда, одговори побарал во друга насока.

Исто така, не било случајно што во втората половина на деветнаесеттиот век, кога Дарвин ја ревидирал и ја преработувал својата теорија на еволуцијата, Бог подигнал едно движење, Христијанската адвентистичка црква, која се спротивставувала на сѐ она што го застапувала Дарвиновата теорија. Интересно е што Христијанската адвентистичка црква (Црквата на адвентистите на седмиот ден), чии основи на креационизмот биле откриени во самото име, почнала да расте и да се шири приближно во исто време кога и Дарвиновата теорија.

Кој знаел, ако Дарвин прочитал и поверувал во овие неколку кратки редови на Елена Вајт, светот можеби би бил поштеден од една од најголемите заблуди на човечката мисла уште од геоцентризмот и спонтаната генерација (хипотеза според која жив организам може да настане од нежива материја): „Иако Земјата сега станала расипана од проклетството, природата и понатаму би требала да биде учебник за човекот. Таа сега не можела да го претставува само доброто, бидејќи злото било присутно насекаде, расипувајќи ги земјата, морето и воздухот со својот нечист допир. Таму каде што некогаш бил напишан само Божјиот карактер – познавањето на доброто, сега е напишан и карактерот на сатаната – познавањето на злото. Природата која сега го откривала познавањето на доброто и злото, требала постојано да го предупредува човекот на последиците од гревот“ (Елена Вајт, *Воспитување*, стр. 26 оригинал).

Своите претпоставки за еволуцијата Дарвин ги развил поради погрешното разбирање на природата и Божјиот карактер и на паднатиот свет во кој живееме. За жал, неговата теорија ќе ги направи луѓето плен на измамите на сатаната, а посебно во конечната криза.

**Прашања за разговор**

`1. Зошто толку многу христијани ја отфрлуваат идејата дека сатаната постои? Што можеме да научиме од ова гледиште за тоа колку е опасно да ги отфрлиме јасните библиски учења?`

`2. Што можете да кажете за личноста која, откако доживеала искуство на блиска смрт, тврди дека тоа искуство и покажува дека човекот продолжува да живее дури и откако ќе умре?`

`3. На која друга причина можете да се сетите зошто оние кои веруваат во еволуцијата ќе бидат многу поподложни на измамите во последните денови?`
