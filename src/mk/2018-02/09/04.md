---
title:  Бесмртност на душата
date:   29/05/2018
---

`Што можеме да научиме од следните текстови за „состојбата на мртвите“? Како тие можат да нѐ заштитат од „двете големи заблуди“? Пропо­вед­ник 9,5.6.10; Псалми 115,17; 146,4; 1. Коринќаните 15,16-18; Даниел 12,2.`

Во последните децении многу внимание се посветува на извештаите за луѓето кои „умреле“ – нивното срце престанало да чука, престанале да дишат – но оживеале, и свеста им се вратила. Во бројни случи многу од овие луѓе раскажале неверојатни искуства за свесното постоење откако, наводно, „умреле“. Некои лебделе во воздухот и одозгора го виделе своето тело. Други известиле дека излегле од своето тело и сретнале прекрасни суштества исполнети со светлина и топлина, кои ја изнесувале вистината за љубезноста и љубовта. Други зборувале дека се сретнале и разговарале со мртвите роднини.

Оваа појава станала толку вообичаена што дури и добила дури и научно име, искуство на блиска смрт. Иако овие искуства се спорни, многу христијани ги користат како доказ за бесмртност на душата и идејата дека душата за време на смртта заминува во друга област на свесно постоење.

Искуствата на блиска смрт, секако, сѐ уште еден вид на „двете големи заблуди“. Сё додека личноста верува оти при смртта душата продолжува да живее во еден или во друг облик, таа во голема мера е подложна на повеќе окултни и спиритистички измами, кои лесно, на посреден или на непосреден начин, ја шират идејата дека вам не ви е потре­бен Исус. Всушност, повеќето луѓе кои доживеале искуство на блиска смрт, објасниле дека духовните суштества со кои се сретнале, па дури и нивни мртви роднини, им упатиле утешни зборови на љубов, мир и добрина, но ништо не им кажале за спасението во Христа, за гревот, за судот кој наближува– за најосновните библиски гледишта. Би помислиле дека би требало, додека наводно го доживуваат претвкусот на христијанскиот живот по смртта, да ги искусат најосновните христијански учења. Сепак, најчесто, она за што зборуваат повеќе личи на учењата на движењето Њу ејџ, а тоа објаснува зошто многу од овие луѓе стануваат помалку наклонети кон христијанството отколку што биле пред „смртта“.

`Зошто, како христијани, мораме да се држиме за Божјата реч, дури и тогаш кога нашите сетила ни зборуваат поинаку?`