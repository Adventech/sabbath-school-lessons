---
title: Благородниот Кнез на мирот
date: 23/01/2021
---

### Прочитајте ги библиските текстови:
Исаија 9,1-5; Исаија 9,6.7; Исаија 9,8-10.34; Исаија 11; Исаија 12,1-6.

> <p>Запомнете го стихот</p>
> „Зашто, ни се роди Дете, Син ни се даде, власта му е на рамото. Името ќе Му биде: Чудесен Советник, Силен Бог, Вечен Татко, Кнез на Мирот“ (Исаија 9,6).

Д-р Роберт Опенхајмер, кој го надгледувал создавањето на првата атомска бомба, се појавил пред американскиот Конгрес. Тие го прашале дали постои заштита против тоа оружје. ’Секако‘ одговорил големиот физичар. ’А, тоа е...?‘ Д-р Опенхајмер погледнал кон публиката, која немо го очекувала одговорот, и тивко рекол: ’Мир‘ (Compiled by Paul Lee Tan, Еncyclopedia оf 7,700 Illustrations: Signs of the Times; Rockville, Мd.: Аssurance Publishers, 1979; p. 989).

Мирот е недостижен сон на човештвото. Се проценува дека од почетокот на пишаната историја овој свет поминал само околу 8 проценти од своето време во мир. За време на тие години, биле прекршени најмалку осум илјади договори (Paul Lee Tan, p. 987, адаптирано).

Во 1895 година, Алфред Нобел, пронаоѓачот на динамит, предвидел фонд за доделување награди на поединци кои дале значаен придонес за мирот (Paul Lee Tan, p. 988, адаптирано). Меѓутоа, во последниве години, дури и некои добитници на Нобеловата награда за мир биле вмешани во насилни судири.

Оваа седмица ќе читаме за Единствениот што може да донесе вистински и вечен мир.