---
title: Дете за нас 
date: 25/01/2021
---

Еве го и третото посебно раѓање во Книгата на пророк Исаија, по споменатото раѓање на Емануел и Махер-Шалал-Хаш-Баз.

`Што е посебно во врска со Детето што го наоѓаме во овие стихови? Исаија 9,6.7.`

Забележете дека овој Откупител има неколку имиња/епитети што го опишуваат на различни начини. На древниот Блиски Исток, царевите и божествата имале повеќе имиња кои укажувале на нивната величина. Тој е „Прекрасен“ е збор со ист еврејски корен како и зборот „чудно“, што го употребил божествениот Ангел Господов за да му го опише своето име на таткото на Самсон (Судии 13,18), пред да се издигне кон небото во пламен од жртвениот олтар на Маное (Судии 13,20), со што го претскажал своето принесување на жртва кое ќе се одигра повеќе од илјада години подоцна. За него се зборува како за божествено битие („Бог силен“) и вечен Творец („Отец Вечен“; види Лука 3,38: „син... Адамов, Божји“). Тој е цар од Давидовата династија, а Неговото царство на мирот ќе биде вечно.

`Со оглед на тие атрибути, единствено кој би можел да биде тоа Дете? Видете Лука 2,8-14.`

Некои се обиделе да го поистоветат со царот Езекија, но тој опис во голема мера го надминува секое обично човечко суштество. Само една личност се вклопува: Исус Христос, божествениот Син Господов и Создател (Јован 1,1-34; Колосјани 1,15-17; Колосјани 2,9; Евреите 1,2), кој се родил за да нè спаси и да ни даде ни мир. Тој ја примил сета власт на небото и на земјата и секогаш е со нас (Матеј 28,18-20). Иако ја задржал својата божественост, Тој станал човек и ќе остане така засекогаш, во секој момент способен да сочувствува со нашите слабости (Евреите 4,15). „Зашто ни се роди Дете“... за сите времиња!

„Кога Христос дошол на нашиот свет, сатаната веќе бил на терен и ја попречувал секоја педа од Неговиот напредок на патот од јаслите до Голгота. Сатаната го обвинувал Бога дека бара самооткажување од ангелите, додека тој самиот не знаел што значи тоа и не прави никаква лична жртва за другите. Тоа било обвинение изнесено од сатаната против Бога на небото. И откако бил протеран од небото, злобниот продолжил да го обвинува Господа дека бара тешка служба што тој самиот не бил подготвен да ја извршува. Христос дошол на овој свет да се соочи со овие лажни обвинувања, и да го открие Отецот“ – (Еllen G. Whitе, Selected Меssаgеs, bk. 1, pp. 406, 407).

`Што ни кажува овој цитат за Божјиот карактер?`