---
title: Кога твојот свет се распаѓа
date: 09/01/2021
---

### Прочитајте ги библиските текстови:
Исаија 7,1-9; Исаија 7,10-13; Исаија 7,14.

> <p>Запомнете го стихот</p>
> „Ако не верувате, нема да се одржите“ (Исаија 7,9).

Една сабота, кога Кони и Рој возеа дома по богослужението, мала украсна „бантам“ кокошка избезумено истрча во дворот пред нив. Нешто не беше во ред. Кокошките требаше да бидат безбедни во нивниот кокошарник, но од некоја причина излегоа надвор. Брзиот преглед на ситуацијата откри трагедија која беше во тек. Бетовен, малото куче на соседот, избегало од неговиот двор и застанало малку подолу, покрај езерцето, со Дејзи во вилиците. Дејзи беше прекрасна кокошка несилка со големи бели пердуви на опашката. Кони успеа да ја истргне Дејзи, но веќе беше доцна. Нејзиното милениче, сега со повреден врат, наскоро ѝ почина во рацете. Кони седеше во дворот и липаше држејќи ја мртвата птица.
<br>
И друго милениче беше длабоко вознемирено од настанот. Големата бела патка по име Водлсворт, гледајќи ја Кони како ја држи Дејзи, се чинеше дека помислила оти таа ја убила. Така, следните неколку седмици, веднаш штом ќе ја видеше Кони, патката започнуваше жестоко да ја напаѓа, боцкајќи ја со силниот клун. Понекогаш е навистина тешко да се каже кои ви се пријатели и кои непријатели.

Оваа седмица ќе размислуваме за еден од јудејските цареви, кој исто така го имал овој проблем, и ќе се потрудиме да разбереме зошто ги донел погрешните одлуки што ги донел.