---
title: »Со нас е Бог!« (Исаија 7,14)
date: 14/01/2021
---

Како имињата на децата на Исаија (Шеар-Јашув, „остатокот ќе се преобрати“ и Махер-Шалал-Хаш-Баз, што значи „брзо пљачка, брзо граба“), и името Емануел има свое значење. Буквално значи „Со нас е Бог“. Меѓутоа, во тој општоприфатен превод недостасува нешто важно. Како и во случајот со другите еврејски имиња од тој тип, на кои им недостасуваат глаголи, мора да се додаде глаголот „да се биде“, бидејќи тој во еврејскиот јазик не се изговара. Затоа, Емануел треба да се преведе како „со нас е Бог“ (споредете ги истите зборови во Исаија 8,10), исто како што и името „Исус“ (на грчки, скратено од еврејски Јошуа или Јехошуа)значи „Господ е спасение“, повторно со додаден глагол (спореди со името Исаија, чие значење е „Спасение Господово“).
<br>
Впрочем, името „Емануел“ не е само некој апстрактен опис. Тоа претставува ветување што сега се исполнува: „Со нас е Бог!“

`Кое е значењето на тоа ветување дека Бог е со нас?`

Нема посилно охрабрување и утеха. Бог не ветува дека Неговиот народ нема да трпи тешкотии и болка, но ветува дека ќе биде со нив. Псалмистот вели: „Кога би тргнал и по долината на смртната сенка, нема да се исплашам од злото, зашто Ти си со мене; Твојот жезол и Твојата палка ме успокојуваат“ (Псалми 23,4).
<br>
Бог вели: „Преку води ли ќе минуваш – Јас сум со тебе; преку реки ли – тие нема да те потопат; ако тргнеш преку оган, нема да се изгориш, и пламенот нема да те обгори“ (Исаија 43,2).

Каде бил Господ кога Вавилонците ги фрлиле тројцата другари на Даниел во печката? Со нив (Даниел 3,23-25). Каде бил Господ во времето на Јакововите маки, додека се борел со некого до зори? Во Јакововите раце, најблизу што можел да биде (1. Мојсеева 32,24-30).

Дури и кога не се појавува на земјата во физички облик, Господ минува низ искуствата на својот народ заедно со него. Каде бил Господ кога толпата го осудила Стефан? Тој стоел „од десната страна на Бога“ (Дела 7,55). Меѓутоа, кога се вознел на небото, Исус „седна од десната страна на престолот на Севишниот во висините“ (Евреите 1,3). Тогаш, зошто Исус стоел кога Стефан бил во неволја, пред да биде каменуван до смрт? Како што забележал Морис Венден, „Исус не сакал да го посматра тоа седејќи!“ (Rоy Gane, God’s Faulty Heroes; Hagerstown, Мd.: Review аnd Herald Pub. Аssn., 1996; p. 66).

`Иако имаме ветување дека „со нас е Бог“, што вреди ако и понатаму се соочуваме со страшни искушенија и страдања? Од каква полза тогаш ни е сознанието за Неговата присутност? Објаснете го својот одговор.`