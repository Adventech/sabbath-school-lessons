---
title: Преземање на Божјата улога
date: 30/01/2021
---

### Прочитајте ги библиските текстови:
Исаија 13; Исаија 14; Исаија 24-27.

> <p>Запомнете го стихот</p>
> „Еве, Тој е нашиот Бог! На Него се надевавме, и Тој нè спаси! Тој е Господ; Него Го чекавме; да се радуваме и веселиме за спасението од Него!“ (Исаија 25,9).

„По доста остра проповед што ја одржал на темата гордост, на проповедникот му пристапила една жена што го слушала. Таа рекла дека е многу вознемирена и дека би сакала да го признае својот голем грев. Проповедникот прашал за каков грев станува збор. „Гревот на гордоста“, одговорила таа. „Имено, пред неколку дена седев пред огледалото цел еден час и се восхитував на мојата убавина“. „О“, возвратил проповедникот, „тоа не е гревот гордост – тоа бил гревот вообразеност!“ (C. Е. МаCаrtney, compiled by Paul Lee Tan, p. 1100, Encyclopedia of 7700 Illustrations: *Signs of the Times*, p. 1100).

Уште од времето кога гревот за прв пат бил зачнат во срцето на еден моќен ангел, гордоста не ги почитува границите на реалноста (ниту кај ангелите, ниту кај луѓето). Никаде овој проблем не изгледа толку лошо како кај оние што негуваат духовна гордост, многу тажна црта на суштества кои се толку расипани што можат да се спасат само врз основа на дела што некој друг ги направи за нив.

Оваа седмица, меѓу другото, ќе го разгледаме и потеклото на гордоста и самовозвишувањето.