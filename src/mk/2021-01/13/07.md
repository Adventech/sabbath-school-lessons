---
title: За натамошно проучување
date: 26/03/2021
---

Во врска со конечното чистење на планетата Земја од гревот, прочитајте ја главата „Големата борба е завршена“ во книгата *Големата борба* од Елена Вајт, стр. 662-678, оригинал.

„Како годините на вечноста поминуваат, ќе донесуваат сè побогати и почудесни откровенија на Бога и Христа. Со зголемувањето на знаењето ќе расте и нивната љубов, нивната страхопочит и среќа. Колку повеќе луѓето ќе знаат за Бога, сè поголемо ќе биде нивното восхитување за неговиот карактер. А кога Исус ќе го открива пред нив богатството на откупувањето и вчудовидувачките резултати од големата борба со сатаната, срцата на откупените ќе пламтат со сè поголема љубов. Со восхитена радост ќе ги земаат своите златни харфи и десет илјади по десет илјади и илјада илјади гласови ќе се слеат во силен хор на фалбоспев. ’Секое создание, и на небото, и на земјата, и под земјата, и во морето – сè што е на нив и во нив, зборува: На Оној што седи на престолот и на Јагнето благослов и чест, слава и власт во век векови‘ (Откровение 5,13). Големата борба е завршена. Грев и грешници нема повеќе. Целата вселена е чиста. Во целата неизмерна вселена владеат потполна хармонија и радост. Од Оној кој создал сè тече живот, светлина и радост низ сите светови во бесконечното пространство. Од најмалечкиот атом до најголемиот свет, сè што е создадено, и живата и неживата природа, во својата непоматена убавина и совршена радост зборуваат дека Бог е љубов“ (Елен Г. Вајт, *Големата борба*, стр. 678 оригинал).

**Прашања за разговор**

`1. Зошто ветувањето за вечен живот на новото небо и новата земја е толку суштински важно за нашата христијанска вера? Од каква полза би била нашата вера без тоа ветување?`

`2. Прочитајте го текстот 2. Петрово 3,10-14. На кој начин овие стихови ја одразуваат истата мисла дадена во Исаија 66?`

**Заклучок**

Исаија изнесува визија со восхитувачки размери. Не само што Бог ќе ја очисти и обнови својата заедница во верата, туку и ќе ги прошири нејзините граници за да ги опфати сите народи. На крајот, новото создавање на Неговата заедница ќе води до ново создавање на планетата Земја, на која Неговото присуство ќе биде конечна утеха на Неговиот народ.