---
title: Новото раѓање на планетата земја
date: 20/03/2021
---

### Прочитајте ги библиските текстови:
Исаија 65,17-25; Исаија 66,1-19; Исаија 66,19-21; Исаија 66,21; Исаија 66,22-24.

> <p>Запомнете го стихот</p>
> „Зашто, ете, Јас создавам ново небо и нова земја, а поранешните нема повеќе да се спомнуваат, ниту на ум ќе доаѓаат“ (Исаија 65,17).

Еден ден дванаесетгодишно момче, кое штотуку прочитало некоја книга за астрономијата, одбило да оди на училиште. Мајката го однела детето кај матичниот лекар, кој го прашал: „Били, што е проблемот? Зошто повеќе не сакаш да учиш и да одиш на училиште?“ „Затоа што, докторе“, одговорило момчето, „во оваа книга за астрономијата прочитав дека сонцето еден ден ќе изгори и дека целиот живот ќе исчезне од земјата. Не гледам причина да правам нешто ако сè на крајот ќе изумре.“ Мајката хистерично извикала: „Тоа не е твоја работа! Тоа не е твоја работа!“ Докторот се насмевнал и рекол: „Били, не мора да се грижиш, бидејќи до моментот кога тоа ќе се случи, и онака сите ќе бидеме одамна мртви“.

Се разбира, тоа е дел од проблемот – на крајот, сите ќе бидеме мртви во секој случај.

За среќа, нашето постоење не мора да заврши со смрт. Напротив, нам
ни е понуден живот, вечен живот, во еден обновен свет.