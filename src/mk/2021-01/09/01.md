---
title: Да служи и да спаси
date: 20/02/2021
---

### Прочитајте ги библиските текстови:
Исаија 41; Исаија 42,1-7; Исаија 44,26-45,6; Исаија 49,1-12.

> <p>Запомнете го стихот</p>
> „Еве го Мојот Слуга, Кого Го поддржувам, Мојот Избраник, љубимецот на душата Моја. Ќе Го положам Духот Свој врз Него, и Тој ќе им донесе правда на народите“ (Исаија 42,1).

„Мнозина го сметаат за големо предимство да ги посетат местата на Христовиот живот на земјата да одат по патеките по кои поминал Тој, да го набљудуваат езерото крај кое сакал да поучува, како и планините и долините на кои често почивал неговиот поглед. Но ние не мораме да појдеме во Назарет, во Капернаум или во Витанија за да одиме по Исусовите стапки. Неговите стапки ќе ги најдеме крај постелата на болните, во бедните колиби, на преполните улици на големиот град и на секое место на кое се наоѓаат човечки срца гладни за утеха. Ќе одиме по неговите стапки ако го правиме она што го правел Тој додека бил на земјата“ (Елена Вајт, *Копнежот на вековите*, стр. 640 оригинал).

Исаија зборува за Господовиот слуга, кој има слична мисија на милоста: „Скршената трска нема да ја здроби, и чадливата ламба нема да ја угасне; ќе суди според вистината;... за да им ги отвориш очите на слепите, да ги изведеш врзаните од затвор и оние што седат во темнина – од темнината“ (Исаија 42,3.7). Ајде да го погледнеме тој Слуга. Кој е Тој и што Тој постигнува?