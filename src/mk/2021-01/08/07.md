---
title: За натамошно проучување
date: 19/02/2021
---

Во книгата „*Пророци и цареви*“ од Елена Вајт прочитајте ја главата под наслов „Еве го твојот Бог!“, стр. 311-321 оригинал).

„Во времето на Исаија, духовните сфаќања на луѓето биле помрачени поради погрешната претстава за Бога. Сатаната долго време настојувал да ги наведе луѓето да мислат дека Бог е зачетник на гревот, неволјите и смртта. Оние што на ваков начин биле измамени, го замислувале Бога како строг и самоволен. Тие сметале дека Тој само чека прилика да ги повика луѓето на одговорност и да ги осуди, дека со незадоволство го прима грешникот сè додека постои некое законско оправдување за да не му помогне. Големиот измамник лажно им го претставил законот на љубовта што владее со небото, им говорел дека тој закон ја ограничува човечката среќа и дека претставува мачен товар кој треба да се отфрли. Тој говорел дека луѓето не треба да се покоруваат на Неговите прописи и дека казните за престапот се доделуваат произволно и самоволно“ (Елена Г. Вајт, *Пророци и цареви*, стр. 311 (оригинал).

**Прашања за разговор**

`1. Накратко и со свои зборови прераскажете ја пораката на текстот Исаија 40,12-31. Запишете ја користејќи современи илустрации, како што се научни откритија што уште поживо ја илустрираат неверојатната моќ на нашиот Бог. Споделете го вашиот заклучок со својата класа.`

`2. Како описот на Исаија за трајноста на Божјото Слово, наспроти кревката минливост на човечкиот живот (Исаија 40,6-8), му се обраќа на вашиот страв од смртта? На кој начин тоа е поврзано со вашата надеж во воскресението (Јов 19,25-27; Даниел 12,2; 1. Коринтјани 15,51-57; 1 Солунјани 4,13-18)?`

`3. Како учењето на текстот Исаија 40,12-31 напамет може да го излечи човекот од горделивоста и ароганцијата?`

**Заклучок**

Бог, преку Исаија, им донел утеха на болните. Нивното време на неволји завршило и Бог им се враќал. Наместо да бидат обесхрабрени и збунети, тие можеле да веруваат дека својата создателска сила Бог ќе ја употреби во нивна полза.
