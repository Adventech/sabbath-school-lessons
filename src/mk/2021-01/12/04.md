---
title: Сеопшт повик (Исаија 60,1.2)
date: 16/03/2021
---

`За што станува збор во текстот Исаија 60,1.2? Кој принцип го гледаме тука на дело, а може да се види и во целата Библија? Каква надеж ни нуди?`

Во Исаија 60,1.2 се прикажува Божјото ослободување на Неговиот народ по прогонството, доловено со сликата за Бога кој создава светлина од темнина и однапред укажува на конечното спасение преку Христа.

`Според текстот Исаија 60,3, кон чија светлина ќе дојдат народите и царевите?`

На еврејски јазик, зборот што ја означува таа личност е во еднина и во женски род (видете исто така Исаија 60,1.2). Тоа сигурно е гората „Сион“, прикажана како жена и спомената пред крајот на претходната глава (Исаија 59,20). Според тоа, народите на земјата, што ги покрива темнина, ќе дојдат кон гората Сион. Тие ќе бидат привлечени од светлината на Божјата слава што се покажува над неа (Исаија 60,2). „Гората Сион е повикана да влезе во светлината што ѝ припаѓа, а потоа да ги набљудува и израдува народите што се собираат околу таа светлина“ (Ј. Аlec Моtyеr, Тhе Prophecy оf Isaiаh: Аn Introduction аnd Commentary, p. 494). Забележете дека нагласокот, и покрај фактот дека Сион всушност го претставува Ерусалим, повеќе е на луѓето отколку на физичката положба на градот.

Во остатокот од таа главa, темата претставена во текстот Исаија 60,1-3 е дополнително развиена: Народите на светот се привлечени кон Ерусалим, кој е благословен поради славното присуство на Бога во него.

`Како може ова пророштво да се спореди со Божјиот завет што му бил даден на Аврам? (1. Мојсеева 12,2.3). Зар тие не го кажуваат истото?`

Бог имал една сеопшта цел кога ги избрал Аврам и неговите потомци – преку него да бидат благословени сите семејства на земјата (1. Мојсеева 12,3; 1. Мојсеева 18,18; 1. Мојсеева 22,18). Божјиот завет со Аврам требало да биде завет со целото човештво преку Аврам. Тој и неговите потомци требале да бидат каналот преку кој Бог ги испраќа своите откровенија на светот.

Исаија настојувал да го врати својот народ на неговата некогашна цел за општото добро. Како претставници на вистинскиот Бог, тие биле одговорни не само за себе, туку и за целиот свет. Требало да ги примаат странците кои го барале Бога (видете и Исаија 56,3-8), зашто Неговиот дом ќе се нарече „дом на молитва на сите народи“ (Исаија 56,7).

`Гледано во овој контекст, како ја разбирате улогата на Адвентистичката црква или поточно, вашата лична улога во таа црква?`
