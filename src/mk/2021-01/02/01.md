---
title: Криза на водството
date: 02/01/2021
---

### Прочитајте ги библиските текстови:
Исаија 6,1-4; Исаија 6,5-7; Исаија 6,8; Исаија 6,9-13.

> <p>Запомнете го стихот</p>
> „Во годината кога умре цар Озија, јас Го видов Господа, седнат на престолот висок и издигнат, а полите на облеката Негова го исполнија целиот храм“ (Исаија 6,1).

Кога Конфучиј прашал еден од неговите ученици кои се факторите на доброто владетелство, тој одговорил: „Доволно храна, доволно оружје и доверба на обичниот народ“. „Но“, прашал ученикот понатаму, „замислете дека сте принудени да изоставите едно од овие три работи. Од што би се откажале?“ „Од оружјето“, рекол Конфучиј. „Но, замислете дека сте принудени да изоставите дури и едно од двете работи што останаа“, упорно продолжил студентот. „Од што би се откажале?“ На ова Конфучиј одговорил: „Од храната. Бидејќи гладот од дамнешни времиња влијае на сите луѓе, но народот кој повеќе не им верува на своите владетели е навистина изгубен“ (Мichael P. Green, 1500 Illustrations for Biblical Preaching; Grand Rapids, Мich.: Baker Bооks, 1989, p. 215).

На луѓето навистина им треба силно, сигурно водство. Кога еден војник се пријавил на должност по втор пат, го прашале зошто го прави тоа. „Го пробав граѓанскиот живот“, одговорил тој, „но таму надвор никој не е надлежен“.

Оваа седмица, ќе ја разгледаме кризата на водството во Јуда и нејзините тажни последици.