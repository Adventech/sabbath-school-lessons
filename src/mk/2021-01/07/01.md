---
title: Поразот на асирците
date: 06/02/2021
---

### Прочитајте ги библиските текстови:
Исаија 36,1; Исаија 36,2-20; Исаија 36,21-37,20; Исаија 37,21-38; Исаија 38; 39.

> <p>Запомнете го стихот</p>
> „Господи Саваоте, Боже Израелов, Кој седиш на херувими! Ти единствен си Бог на сите земни царства: Ти си ги создал небото и земјата“ (Исаија 37,16).

„Еден слаб човек оди бос со своите двајца синови. Друго семејство ги натоварило сите свои работи на запрежна кола влечена од исцрпени волови. Еден маж ги води воловите додека две жени седат на колата. Посиромашните луѓе немаат кола, па го носат својот товар на раменици. Војници има насекаде. Голем борбен овен ја крши градската порта. Стрелците на врвот на овенот пукаат во бранителите на ѕидовите. Бесниот масакр е на својот врв. Брзо одиме напред. Царот седи помпезно на престолот и ги прима пленот и заробениците. Некои затвореници му приоѓаат со кренати раце, молат за милост. Другите клекнуваат или лазат. Описите на овие сцени започнуваат со следниве зборови: ̓Сенахирим, владетел на светот, цар на Асирија҅ и продолжува со изрази како што се: ҆...Седеше на својот престол, додека пленот од градот Лахиш го носеа пред него, изложен на неговиот поглед‘“ (Јоhn Маlcolm Russell, *Тhe Writing on the Wаll*; Winona Lake, Indiana: Еisenbrauns, 1999, pp. 137, 138).

Таа низа од слики што некогаш ги краселе ѕидовите на Сенахиримовата „палата на која ѝ нема рамна“, сега се наоѓа во Британскиот музеј, а што сè има само да раскажува за неволјите на избраниот Божји народ!