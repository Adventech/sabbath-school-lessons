---
title: На потешкиот начин
date: 16/01/2021
---

### Прочитајте ги библиските текстови:
Исаија 7,14-16; Исаија 7,17-25; Исаија 8,1-10; Исаија 8,11-15; Исаија 8,16-22.

> <p>Запомнете го стихот</p>
> „И така, јас се надевам на Господ, кој го сокрил лицето свое од домот Јаковов, на Него се надевам“ (Исаија 8,17).

„Во зграда што горела во населбата Харлем во Њујорк, едно слепо девојче седело покрај прозорецот на четвртиот кат. Пожарникарите биле очајни. Тие не успеале да го запрат камионот со скалата помеѓу зградите, ниту да го убедат да скокне во заштитната мрежа што, се разбира, тоа не можелo да ја види. Конечно, таткото на девојчето пристигнал и повикал преку разглас дека е поставена заштитна мрежа и дека треба да скокне на негова заповед. Девојчето скокнало и било толку опуштено што не скршило ниту една коска, дури и не истегнало ниту еден мускул за време на тој скок од четвртиот кат. Бидејќи целосно му верувало на својот татко, кога го слушналo неговиот глас, тoa го направилo она што тој ѝ кажал дека е најдобро“ (Мichael P. Green, 1500 Illustrations for Biblical Preaching, p. 135).

На ист начин, Бог дал силен доказ дека на своите деца им го посакува најдоброто, но тие го одбиле полесниот начин на кој тој првично им покажал. Затоа, морал да им проговори преку грмотевици и поплави.

Кои поуки денеска можеме да ги извлечеме од нивните грешки?