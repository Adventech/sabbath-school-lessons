---
title:  ЗА НАТАМОШНО ПРОУЧУВАЊЕ
date:   16/11/2018
---

Во книгата на Елена Вајт Делата на апостолите прочитајте ги следните глави: „Човекот кој ја барал вистината“, стр. 131-142 оригинал: „Евреин и незнабожец“, стр. 188-200 оригинал.

„Советот што донел одлука за тоа прашање бил составен од апостолите и од учителите кои се истакнале при основањето на христијански цркви и меѓу Евреите и меѓу незнабошците, и од избрани делегати од разни места. На советувањето присуствувале старешините од Ерусалим и пратеници од Антиохија, а биле застапени највлијателните цркви. Советот постапил сообразно со она што го кажува просветениот ум и со достоинството на црквата основана по Божја волја. Како резултат на своето советување и просудување, тие виделе дека лично Бог одговорил на прашањето за кое расправале, излевајќи сила - Свети Дух - и врз незнабошците и сфатиле дека им е должност да го прифатат водството на Духот.

Не била повикана целата христијанска црква со гласање да се изјасни за тоа прашање. ‘Апостолите и старешините’, влијателните, совесните луѓе, донеле и објавиле одлука која потоа без одлагање ја усвоиле сите христијански цркви. Сепак, не биле сите задоволни со оваа одлука; постоела група на славољубиви и самоуверени браќа кои не се согласиле со тоа. Тие луѓе на сопствена одговорност речиси ў се наметнале на црквата. Во голема мера биле наклонети кон мрморење, кон изнаоѓање на грешки, секогаш предлагале нови планови и настојувале да го заслабуваат и да го уриваат делото на луѓето што ги одредил Бог да го проповедаат евангелието. Црквата уште од почеток наидувала на вакви препирки и ќе наидува сё до крај“ (Делата на апостолите, стр. 196.197. oриг.).

**Прашања за разговор**

`1. Кои чекори преземени при решавањето на судирите, кои ги наоѓаме во извештаите од оваа седмица, можат да се применат во вашата црковна заедница доколку дојде до одредени несогласувања? Иако едно од прашањата со кои овде Црквата се занимавала било теолошко, што можеме да научиме од овие извештаи кога културолошките, политичките или националните прашања се закануваат да го загрозат единството на Црквата? Кои важни начела можеме да ги извлечеме од овие настани?`

`2. Прочитајте го уште еднаш претходниот цитат на Елена Вајт. И покрај позитивниот резултат, одредени верници и понатаму не биле задоволни. Какви поуки можеме да извлечеме од тие тажни околности?`

На Првата црква ў се заканувале внатрешни судири околу бројни прашања, кои можеле да имаат разорно влијание. Видовме дека Црквата, под водство на Светиот Дух и покорување на Божјата реч, била во состојба да ги реши овие конфликти и да избегне раскол.