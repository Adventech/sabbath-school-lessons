---
title:  КОГА ЌЕ ДОЈДЕ ДО СУДИР
date:   10/11/2018
---

### Прочитајте ги библиските текстови:
Дела 6,1-6; Дела 10,1-23; Матеј 5,17-20; Дела 11,3-24; Дела 15,1-22; Амос 9,11.12.

> <p>Запомнете го стихот</p>
> „Зашто сите, кои се крстивте во Христа, се облековте со Христа. Нема веќе ни Јудеец ни Грк, нема веќе ни роб ни слободен, нема веќе ни машко ни женско, зашто вие сите сте едно во Христа Исуса“ (Галатјаните 3,27.28).

Една од најтешките задачи на секоја христијанска заедница е да го одржи единството кога ќе се појават разлики во мислењата по прашањата кои се однесуваат на идентитетот и мисијата на Црквата. Овие разлики можат да доведат до разорни последици.

Денешните христијански заедници по ништо не се разликуваат од новозаветните. Луѓето се луѓе, и различни мислења, дури и за најважните прашања, неминовно ќе се појават. Раните христијани се соочиле со одредени несогласувања кои потекнале од меѓусебните предрасуди и сериозни разлики во толкувањето на старозаветните извештаи и обичаи. Овие конфликти можеле да ја уништат Црквата во зачеток ако немале претпазливи апостоли и водачи кои при решавањето на овие напнатости го барале водството на Светиот Дух и го истражувале Писмото.

Пред неколку седмици проучувавме како Првата црква го доживеала единството. Оваа седмица ќе видиме како Првата црква ги решила внатрешните судири кои го поткопувале нејзиното единство и се заканувале на нејзиниот опстанок. Кои конфликти биле во прашање, како биле решени и што денес можеме да научиме од тие искуства?