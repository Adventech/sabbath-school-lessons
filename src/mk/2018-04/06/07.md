---
title:  ЗА НАТАМОШНО ПРОУЧУВАЊЕ
date:   09/11/2018
---

Прочитајте ја главата „Божествениот пастир“ во книгата на Елена Вајт Копнежот на вековите.

„Во контекст на Храмот во Ерусалим, како и многубројните грчко-римски градби, писателите од Новиот завет го користат споредувањето со храмот за да им овозможат на верниците да создадат слика за светоста на Црквата, за Божјата улога во основањето на црквата и нејзиниот раст, за природата на Христовата работа и дејствувањето на Светиот Дух, за солидарноста на верниците во Црквата. Се чини дека полето на архитектурата навестува статична слика. Меѓутоа, оваа споредба е поврзана со жива слика, при што често се нагласува процесот на изградба. Наместо пред нас да се најде само статична слика, ние сме поттикнати да создадеме слика за процесот на изградба, а не за завршена градба. На црквата ў е дадена чудесно предимство во својот живот и искуство понизно да ја прифати црквата на живиот Бог (2. Кор. 6,16)“ (Џон Маквеј, „Biblical Metaphors for the Church: Building Blocks for Ecclesiology“, Message, Mission, and Unity of the Church [Hagerstown, Md.: Review and Herald, 2013], стр. 52).

**Прашања за разговор**

`1. Размислувајте за библиските слики на Црквата. Која најмногу ви се допаѓа? Зошто токму таа најмногу ве привлекла? Во следните текстови: 1. Тимотеј 3,15; 2. Тимотеј 2,3-5; 1. Петрово 2,9 можеме да пронајдеме уште некои споредби поврзани за Црквата. Кои други поуки можеме да ги извлечеме од овие метафори за Црквата?`

`2. „Бог сака Неговиот народ меѓусебно да се поврзе со најтесните врски на христијанското заедништво; меѓусебната доверба на членовите е многу важна за напредок на црквата; посебно е значајно заедничкото дејствување во тешките кризи. Еден невнимателен чекор, една непромислена постапка може да ја втурне црквата во тешкотии и искушени­ја од кои со години нема да може да се ослободи“ (Eлена Вајт, Testimonies for the Church, 3. книга, стр. 446). Што треба да научиме од ова предупредување за тоа колку внимателно мора да настојуваме да го зачуваме единството во Црквата? Каква улога секој од нас има во таа света одговорност?`

`3. Во отсекот за недела нагласено е дека дури и како „Божји народ“ мораме да се потпираме само на Божјата благодат кога е во прашање спасението, а никогаш на сопствените заслуги. Всушност, зар не можеме да тврдиме дека и самото наше потпирање на Божјите заслуги е тоа што нё прави „Божји народ“? Зошто ова тврдење е точно а зошто не?`

Во Новиот завет се користат различни споредби за да се опише природата и мисијата на Црквата. Што е уште поважно, овие метафори нё учат дека Бог внимателно се грижи за својот народ и го штити. Од овие слики учиме дека Божјиот народ е тесно меѓусебно поврзан и дека сме си потребни едни на други за да го завршиме делото на кое сме повикани.