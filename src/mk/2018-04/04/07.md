---
title:  ЗА НАТАМОШНО ПРОУЧУВАЊЕ
date:   26/10/2018
---

„Христос не признавал никакви разлики во поглед на националната, класната и верската припадност. Книжевниците и фарисеите сакале само тие и нивниот народ да ги користат небесните дарови, а тоа да им го скусат на останатите членови на Божјето семејство во светот. Меѓутоа, Христос дошол да го урне секој ѕид на поделба. Тој дошол да покаже дека дарот на Неговата милост и љубов е исто така неограничен како и воздухот, светлината или поројниот дожд кој ја натопува земјата.

Христовиот живот основал вера во која нема привилегирана група, вера која и Евреите и незнабошците, и слободните и робовите ги поврзува во братство на еднакви луѓе пред Бога. Тој не се осврнувал на никакви политички прашања. Не правел разлика меѓу соседот и странецот, меѓу пријателот и непријателот. На Неговото срце му била драга секоја душа која копнеела за водата на животот“ (Eлена Вајт, Testimonies for the Church, 9. книга, стр. 190.191).

**Прашања за разговор**

`1. Размислувајте за оваа изјава: „Божијот план е толку јасно и едноставно откриен во 4. глава во посланието до Ефешаните, што сите Негови деца можат цврсто да се држат за вистината. Тука се јасно објавени средствата коишто Тој ги одредил да го одржат единството во црквата, за да можат верниците на светот да му откријат здраво верско искуство“ (Коментари на Елена Вајт, The SDA Bible Commentary, 6. книга, стр. 1117). Што укажува на единството на Црквата во четвртата глава од Посланието до Ефешаните? Што можеме да направиме за да го зацврстиме тоа единство?`

`2. Потребата за понизност и меѓусебно слушање е суштинска кога станува збор за прашањето на единството. Како може без овие особини да постои каков било облик на единство во Црквата? Ако сме горделиви, сигурни во своите гледишта и ставови, и неподготвени да ги сослушаме другите, не можеме да оствариме единство. Како можеме да научиме да бидеме понизни и да се слушаме едни со други?`

`3. Како можеме да имаме единство дури и тогаш кога не се согласуваме околу сё?`

Павле во Посланието до Ефешаните дава многу совети во врска со тоа што за христијаните значи да се биде „во Христа“. Спасението во Исус го преобразува нашиот живот на практични начини. Сите наши меѓучовечки односи, вклучувајќи ги и односите меѓу браќата и сестрите во Црквата, се преобразуваат со Христова сила во нашиот живот. Оваa преобразба е клучна за да оствариме единство.