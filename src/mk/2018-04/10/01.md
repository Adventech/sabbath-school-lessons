---
title:  ЕДИНСТВОТО И НАРУШЕНИТЕ ОДНОСИ
date:   01/12/2018
---

### Прочитајте ги библиските текстови:
2. Тимотеј 4,11; Филимон 1,1-24; 2. Коринќаните 10,12-15; Римјаните 5,8-11; Ефешаните 4,26; Матеј 18,15-17.

> <p>Запомнете го стихот</p>
> „Зашто, ако се помиривме со Бога преку смртта на Неговиот Син, уште додека бевме непријатели, тогаш уште повеќе ќе се спасиме преку Неговиот живот, откако сме се помириле“ (Римјаните 5,10).

Односот меѓу верниците, како што видовме, понекогаш бил напнат, дури и по денот Педесетница. Во извештаите од Новиот завет се повторуваат примери како црковните водачи и некои верници се соочувале со ваквите предизвици. Овие начела се од голема важност за нашата црква. Тие откриваат какви позитивни резултати се остваруваат кога ги користиме библиските начела во настојувањето да се избориме со судирите и да го сочуваме единството во Христа.

Во поуката за оваа седмица, ќе се сосредоточиме на обновувањето на односите и на тоа како меѓучовечките односи влијаат на нашето единство во Христа. Службата на Светиот Дух опфаќа доведување на луѓето поблизу до Бога и едни до други. Тоа вклучува рушење на пречките во нашите односи. Накратко речено, најголемиот показател на силата на Евангелието не е нужно она што Црквата го вели, туку како живее.

„По тоа ќе ве познаат сите дека сте Мои ученици, ако имате љубов меѓу себе“ (Јован 13,35). Без оваа љубов, сите наши разговори за црковното единство ќе бидат залудни.