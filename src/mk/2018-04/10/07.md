---
title:  ЗА НАТАМОШНО ПРОУЧУВАЊЕ
date:   07/12/2018
---

„Кога Христос престојува во срцата на евангелските работници, кога ќе исчезне секоја себичност, секое соперништво и стремеж за владеење, кога ќе воспостават единство, кога ќе бидат толку посветени што нивната меѓусебна љубов ќе се види и почувствува, дури тогаш над нив ќе се излее поројна сила на Светиот Дух подеднакво сигурно како што секое Божје ветување ќе се исполни до последната точка и запирка” (Елена Вајт, Selected Messages, 1. книга, стр. 175).

„Ако сакаме во големиот Господов ден да стоиме со Христа како свое засолниште, своја висока кула, мора да ја отфрлиме секоја завист, секој стремеж за владеење. Мора потполно да ги искорениме тие несвети особини, за да не се вратат повторно во нашиот живот. Мора да застанеме целосно на Божја страна” (Елена Вајт, Настани на последното време, стр. 190. оригинал).

**Прашања за разговор**

`1. Прочитајте го текстот во Колошаните 3,12-17. Разговарајте за хри­стијанските особини какви што според зборовите на апостол Павле Колошаните треба да ги бараат. Зошто овие особини се основа за решавање на секој конфликт. Како тие ни помагаат во извршувањето на начелата кои Исус ни ги дава во Матеј 18,15-18?`

`2. Прочитајте го текстот во Колошаните 3,12-17 и повторно навратете се на учењата што ги пронаоѓаме во тие стихови. Зошто се тие учења толку важни за единството на Црквата?`
`
`3. Ако ја погледнеме нашата црква, односно Христијанската адвентистичка црква во целина, што во најголема мера нё спречува да го оствариме единството кое е потребно за да го досегнеме светот? Дали тоа се нашите учења и доктрини? Секако дека не. Тие се токму она што Бог ни го дал да му го објавуваме на светот. Можеби проблемот постои само во нас, во нашите меѓучовечки односи, во ситната љубомора, кавгите, себичноста, желбата да бидеме надмоќни и многу други работи. Зошто мораме да ја бараме силата на Светиот Дух да внесе промени во нашиот живот пред да го забележиме единството во целата Црква?`

Евангелието на Исуса Христа зборува за исцелување и промена. Кога тоа ќе се оствари, ќе биде извршено влијание на нашиот однос со другите. Библијата ни дава цврсти начела и примери како можеме да имаме добри и блиски односи со другите, дури и во светот на гревот.