---
title:  ЗА НАТАМОШНО ПРОУЧУВАЊЕ
date:   02/11/2018
---

Прочитајте ја главата „Педесетница“ во книгата на Елена Вајт, Делата на апостолите, стр. 35-46 оригинал.

„Таа великодушна дарежливост на верниците била последица на излевањето на Светиот Дух. Оние што го прифатиле евангелието биле “едно срце и една душа”. Нив ги раководела една заедничка желба - успехот на мисијата што им била доверена, и алчноста немала место во нивниот живот. Големата љубов кон браќата и кон делото што го прифатиле била многу поголема од љубовта кон парите и имотот. Со своите дела тие сведочеле дека вредноста на човечката душа ја ценат повеќе од секое земно богатство.

Така е секогаш кога Божјиот Дух владее со човечкото срце и живот. Оние, чиишто срца ги исполнува Христовата љубов, ќе го следат примерот на Оној кој осиромашил за ние да се збогатиме со неговото сиромаштво. Парите, времето, угледот и влијанието - сите дарови што ги примиле од Божјите раце - тие ќе ги ценат само како средство за напредок на неговото дело. Така било во првата црква. А кога во црквата на нашите денови ќе се покаже дека верниците, благодарение на силата на Духот, се одвратиле од земните работи и дека се подготвени да поднесат жртва за нивните ближни да можат да го слушнат евангелието, тогаш објавувањето на вистината ќе има силно влијание врз слушателите“ (Делата на апостолите, стр. 70.71. oриг.).

**Прашања за разговор**

`1. Потсетете се на факторите што се споменуваат во поуката за оваа седмица кои помогнале да се создаде единството кое владеело во Првата црква. Како Црква која опстојува во денешно време, како можеме да постапуваме слично? Односно, што можеби ни недостасува во споредба со она што се случувало меѓу верниците во тоа време?`

`2. Како примерот на овие рани новозаветни цркви, кои давале великодушни дарови за да им помогнат на сиромашните во Ерусалим, покажува што треба ние денес да правиме? Што е со другите општествени прашања? Како месните цркви можат да се вклучат во животот на својата заедница за да ја ублажат сиромаштијата и да ги обезбедат другите основни потреби?`

`3. Кои поуки можеме да ги извлечеме од тажниот извештај за Ананија и Сафира? Зошто изразот „голем страв“ кој влегол во Црквата, а го пронаоѓаме во текстовите од Дела 5,5 и Дела 5,11, е важен во врска со овие два вида на смрт?`

Првата црква доживеала брз раст затоа што Исусовите ученици се подготвувале за излевање на ветената сила на Светиот Дух. Нивното заедништво и заедничката вера биле средства кои Светиот Дух ги употребил за да ги подготви нивните срца за денот Педесетница. По Педесетница, Светиот Дух продолжил да ја преобразува оваа нова заедница, што се покажало во нивната великодушност и брзиот раст на Црквата.