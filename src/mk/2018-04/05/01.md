---
title:  ИСКУСТВОТО НА ЕДИНСТВО ВО ПРВАТА ЦРКВА
date:   27/10/2018
---

### Прочитајте ги библиските текстови:
Дела 1,12-14; 2,5-13; Откровение 14,12; Дела 2,42-47; 4,32-37; 5,1-11; 2. Коринќаните 9,8-15.

> <p>Запомнете го стихот</p>
> „И беа истрајни во учењето на апостолите, во заедничкиот живот, во прекршувањето на лебот и во молитвите“ (Дела 2,42).

Црковното единство е резултат на заедничкото духовно искуство стекнато со Исуса, кој самиот е Вистина. „Јас сум Патот, Вистината и Животот; никој не доаѓа кај Отецот, освен преку Мене“ (Јован 14,6). Цврстите врски на заедништво се создаваат на заедничко духовно патување и додека се стекнува на заедничко духовно искуство. Првите христијани адвентисти го стекнале во време на Милеритското движење. Нивното заедничко искуство од 1844 г. ги поврзало нивните срца додека настојувале да пронајдат објаснување за своето разочарување. Ова искуство довело до основање на Христијанската адвентистичка црква и откривање на вистината за преадвентниот суд и на сё што таа опфаќа. Искуството на Исусовите ученици по Неговото вознесение на Небото сведочи за силата на Божјата реч, молитвата и заедништвото во создавањето на единството и слогата меѓу верниците од различни средини. Такво искуство може да се оствари и денес.

 „Тврдам дека заедништвото е посебно важен елемент во заедничкото богослужение... За христијаните нема ништо поважно од остварувањето на духовна врска која го обединува со другите верници и со Господа Исуса Христа... Исус Христос прво ја доведува душата кај Себе, но потоа таа душа секогаш ја соединува со другите верници во Неговото тело, Црквата“ (Robert G. Rejburn, O Come, Let Us Worship [Grand Rapids: Baker Book House, 1980], стр. 91).