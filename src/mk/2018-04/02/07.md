---
title:  ЗА НАТАМОШНО ПРОУЧУВАЊЕ
date:   12/10/2018
---

Прочитајте ги следните текстови: Елена Вајт, Пророци и цареви, „Поделба на царството “, стр. 87 – 98 оригинал; Делата на апостолите, „Порака проникната со опомена и со сесрдна молба “, стр. 298 – 308 оригинал.

„Господ сака неговите избрани слуги да научат како да се обединат во сложни напори. Некому може да му се чини дека разликата меѓу неговиот дар и даровите на неговите соработници е толку голема што не им дозволува да се обединат во усогласен напор; меѓутоа, кога ќе се сетат дека постојат различни умови на кои треба да им се приближиме и дека некои ќе ја отфрлат вистината што ќе им ја објави еден работник, само за да го отворат своето срце за Божјата вистина кога друг работник ќе ја претстави на поинаков начин, сепак со надеж ќе се обидат да работат заеднички и меѓусебно да се усогласат. Нивните таланти, колку и да се различни, можат да бидат под водство на еден ист Дух. Во секој збор и во секое дело треба да се покажува љубезност и љубов; и кога секој работник верно ќе го заземе своето место што му е одредено, Христовата молитва за единство на Неговите следбеници ќе биде услишена и светот ќе дознае дека тие се Негови ученици“ (E. Вајт, Евангелски работници, стр. 483. oриг.).

**Прашања за разговор**

`1. Не е ништо ново поединци да го прават она што е правилно во нивните очи. Постмодернизмот, кој ја доведува во прашање идејата за главен или сеопфатен интелектуален или морален авторитет, може да го поплочи патот кон морално безвластие на кое Библијата нё предупредува. Како ние, како христијани и како Црква во целина, се спротивставуваме на ваквиот предизвик?`

`2. Размислувајте за извештајот за царот Ровоам и за разединетоста на Израел (1. Царевите 12). Какви поуки за нас денес пронаоѓаме тука?`

`3. Што можат да направат црковните водачи и верниците за да ги спречат конфликтите и групирањата во месната црква? Колку е важно да се сопрат таквите движења пред проблемот да порасне и да се прошири? Како членови на Црквата, на што треба да внимаваме за да не паднеме во стапица како верниците во Коринт?`

`4. Проучете ја рамката на текстот кој зборува за раздорот: Мудри изреки 6,16-19. Што можеме да научиме од ова за да го спречиме раздорот во својата месна црква?`

Во Библијата се соочуваме со околности во кои владее неединство. Кога Божјиот народ живее верно и послушно, опасностите од неединството во голема мера се намалени. Лошите одлуки од времето на судиите и владеењето на царот Ровоам ја отвориле вратата за поделби. Дури и во новозаветно време постоела можност за појава на неединство. Правилното сфаќање на Божјата реч и посветените напори да ја твориме, претставуваат најдобра заштита од неединство и раскол меѓу нас.