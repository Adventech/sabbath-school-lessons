---
title:  ПРИЧИНИ ЗА НЕЕДИНСТВО
date:   06/10/2018
---

### Прочитајте ги библиските текстови:
5 Мојсеева 28,1-14; Еремија 3,14-18; Судии 17,6; 1. Царевите 12,1-16; 1. Коринќаните 1,10-17; Дела 20,25-31.

> <p>Запомнете го стихот</p>
> „Стравот од Господа е почеток на мудроста и познавањето на Светиот е разум“ (Мудри изреки 9,10).

Старозаветните пророци повеќе пати го повикувале израелскиот народ да биде послушен на Божјите налози. Непослушноста и немарноста доведувале до отпадништво и неединство. Послушноста кон Божјите закони требало да го сочува народот од природните последици на гревот и да ги посвети среде бројните туѓи народи. Извршувањето на Божјата волја создавало хармонија меѓу народот и ја јакнело решителноста на заедницата да се спротивстави на навалата од незнабожечките и зли богослужбени обичаи, кои ги опкружувале речиси од сите страни. Божја желба била Неговиот народ да биде свет и да им сведочи на околните народи.

По ослободувањето од Египет, Мојсеј им рекол: „Ете, Јас ве поучив за законите и уредбите, како што Господ, мојот Бог, ми нареди да ги вршите во земјата во која одите, за да ја наследите. Пазете ги и вршете ги: тоа ќе биде, во очите на народите, ваша мудрост и ваша разумност. Кога тие ќе чујат за сите овие закони, ќе речат: ‘Само еден народ е мудар и умен, а тоа е овој голем народ’“ (5. Мојсеева 4,5.6).

Нема сомнение, кога би останал верен, Божјиот народ би примал обилни благослови и би служел на благослов на другите. Од друга страна, неверноста предизвикува многу проблеми, а неединството е само еден од нив.