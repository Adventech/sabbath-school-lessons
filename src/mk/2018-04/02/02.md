---
title:  „ВРАТЕТЕ СЕ, СИНОВИ ОДМЕТНИЦИ“
date:   07/10/2018
---

Историјата на израелскиот народ изобилува со извештаи за непослушност и беззаконие, потоа враќање кај Бога и послушност, а потоа повторно за уште поголема непослушност и судири. Овој образец одново и одново се повторува. Секој пат која Божјиот народ совесно ја следел Неговата волја, биле благословени со мирен живот. Секој пат кога биле непослушни и оделе по свој пат, нивните животи биле исполнети со страдање, војни и судири. Дури и пред да влезе Израел во ветената земја, Бог го предвидел овој образец и понудил решение за да ги избегнат таквите тешки последици во својот живот.

`Какви благослови би се излеале над Израел доколку биле послушни на Божјата волја? 5. Мојсеева 28,1-14.`

`Што учиме од Божјиот повик упатен на Израел да се покае и да му се врати Нему? Што е тоа што ни зборува за Божјата љубов и трпение кон својот народ? Еремија 3,14-18.`

Во Книгата на пророкот Еремија се восхитуваме на тоа што Бог е грижлив, милостив и великодушен кон својот народ и покрај нивниот бунт, поделба и идопоклонство. Бог непрестајно го повикува својот народ да Му се врати и да се покае поради своите самоволни постапки. Бог постојано одново ветувал идно обновување и надеж.

„‘Врати се, одметничке, Израелу,’ говори Господ. ’Не се гневи веќе Моето лице на вас, зашто Сум милостив’ - говори Господ, ’не ќе се гневам довека. Само признај ја својата кривица дека се одметна од Господа, твојот Бог, и дека заскита кон туѓинците, под секое зелено дрво, и не го слушаше Мојот глас’ - говори Господ“ (Еремија 3,12.13).

Зборовите на Еремија биле изговорени во време на општо занемарување на Божјата Реч. Иако одредени реформи биле започнати уште во времето на царот Јосиј, голем дел од народот не чувствувал духовна желба и понатаму да му бидат верни и послушни на Бога. Нивните гревови, идопоклонството и себичниот живот предизвикале духовна и политичка пропаст. Колку повеќе се оддалечувале од извршувањето на Божјата волја, толку повеќе нивните изгледи за иднината биле пострашни. Сепак, Бог преку Еремија им упатувал молба. Планирал подобра иднина за нив, и копнеел да ги врати кон напредокот, единството и здравјето. Но, тоа можело да се случи само ако живеат со вера и во согласност со сё она што го опфаќа искрената вера.

`Што значи разликата меѓу послушноста и непослушноста во вашиот живот?`