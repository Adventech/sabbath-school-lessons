---
title:  ПОДЕЛБАТА НА ЕВРЕЈСКИОТ НАРОД
date:   09/10/2018
---

Отпадништвото и неговите тешки последици не се случиле преку ноќ. Погрешните избори и одлуките кои се зголемиле во текот на долгите векови конечно довеле до погубни последици за Божјиот народ.

`Прочитајте го извештајот за царот Ровоам од 1. Царевите 12,1-6. Што ја предизвикало оваа страшна поделба меѓу Божјиот народ?`

„Кога Ровоам и неговите неискусни советници би ја сфатиле божествената волја за Израел, тие ќе ги послушале барањата на народот за решителни реформи во начинот на владеењето. Меѓутоа, тие ја пропуштиле можноста што им се нудела на состанокот во Сихем при донесу­вањето на одлуката, без да размислат за причините и последиците, па така засекогаш го ослабнале своето влијание над поголемиот дел од народот. Нивната решеност да го продолжат, та дури и да го зголемат угнетувањето кое започнало од Соломоновото владеење, била во спротивност со Божјиот план за Израел и им дала повод на луѓето да се сомневаат во искреноста на нивните побуди. Во овој неразумен и бездушен обид да ја покажат својата сила, царот и неговите избрани советници само разоткриле колку се возгордеале поради положбата и власта“ (Пророци и цареви, стр.  90. ориг.).

**Што ни кажуваат следните стихови за потребата за мудрост во донесу­вањето на правилни одлуки? Каде е изворот на вистинската мудрост?**

`Мудри изреки 4,1-9`

`Мудри изреки 9,10`

`Јаков 1,5`

Извештајот за Ровоам и неговата нагла и безумна одлука на својот народ да му наметне дополнителна и присилна работа претставува тажен настан во животот на израелскиот цар. Царот барал совет од две групи советници, но неговата конечна одлука да го послуша советот на неискусните младичи, негови врсници, довела до потешкотии во цар­ството кое неговиот татко Соломон и неговиот дедо Давид го граделе во изминатите 80 години. Неразумен бил советот дека царот треба да го заплаши мноштвото објавувајќи дека е дури и поостар од својот татко. Младите советници сметале дека царот не треба да усвои начин на управување кој ќе вклучува сочувствителност кон барањата на народот во врска со помалку напорна работа. Му рекле дека треба да се претстави како немилосрден и суров. На крајот, се покажало како безумен и недостоен за верноста и преданоста на народот. Затоа се јавиле поделби меѓу Божјиот народ до кои никогаш и не требало да дојде, што никогаш и не бил Божји план за Неговиот народ.