---
title:  НАТАМОШНО НЕЕДИНСТВО И РАЗДВОЈУВАЊЕ
date:   02/10/2018
---

`Прочитајте 1. Мојсеева 11,1-9. Според овој текст, што е тоа што придонело да се зголеми проблемот на раздвојување и неединство? `

Библијата ги бележи настаните кои следеле по потопот - изградба на Вавилонската кула, бркотија на јазиците и расејување на луѓето кои дотогаш зборувале само на еден јазик. Можеби привлечени од убавината на земјата која се простирала меѓу реките Тигар и Еуфрат, и нејзината плодност, некои од Ноевите потомци одлучиле да изградат град и висока кула во земјата Сенар, денешен јужен Ирак (1. Мојсеева 11,2).

Со археолошките истражувања утврдено е дека Месопотамија уште од најраните историски времиња била густо населена област. Меѓу тамошните жители имало Сумерци кои се сметаат за зачетници на пишувањето на глинени плочи. Граделе добро конструирани куќи и биле мајстори во производството на накит, алат и садови за домаќинство. Исто така, ископувањата откриле и многу храмови во облик на кули посветени на обожавањето на различни божества.

Потомците на Ное, кои се населиле во земјата Сенар, наскоро го заборавиле Ноевиот Бог и ветувањето дека светот никогаш повеќе нема да биде уништен со потоп. Изградбата на Вавилонската кула претставувала споменик на нивната истакната мудрост и вештини. Нивната желба за слава и углед, „да се здобиеме со име“ (1. Мојсеева 11,4), била една од причините на овој градителски потфат.

„Луѓето според божествената намера можеле да го сочуваат единството благодарение на поврзаноста со вистинската религија. Кога идопоклон­ството и политеизмот ја раскинале оваа внатрешна духовна врска, не само што го изгубиле единството на религијата, туку и духот на братската заедница. Планот, како што е изградбата на кулата, не можел да успее, бидејќи за да се одржи нешто однадвор било потребно внатрешно единство, кое се изгубило“ (The SDA Bible Commentary, 5. книга, стр. 284.285).

Падот на Адам и Ева го уништило единството на човечкиот род и Божјиот првобитен план. Тоа довело до збрка во врска со богослужението; ширење на зло и неморал насекаде Земјата; и на крај до поделба на човечкиот род на многу различни култури, јазици и раси, кои од тогаш често се во меѓусебен судир.

`Кои практични чекори можеме да ги преземеме за да помогнеме да се ублажат поделбите на раси, култури и јазици, кои нё повредуваат дури и во црквата?`