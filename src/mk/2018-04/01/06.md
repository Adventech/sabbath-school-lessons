---
title:  БОЖЈИОТ ИЗБРАН НАРОД
date:   04/10/2018
---

Повикувајќи го Аврама да му биде слуга, Бог го избрал народот кој ќе го претставува во светот. Овој повик и избор бил чин на Божјата љубов и благодат. Божјиот позив упатен на Израел бил важен дел од Неговиот план за обновување на целото човештво по разорните последици и неединството предизвикани со падот во грев. Светата историја се занимава со Божјето дејствување во правец на тоа обновување, а главниот извршител на тој план бил заветниот израелски народ.

`Зошто Бог го нарекол Израел свој народ: 5. Мојсеева 7,6-11. Зошто потомците на Аврам ги одбрал за свој народ?`

Божјата љубов кон човечкиот род се наоѓа во центарот на извештајот за бирањето на Израел како Божји народ. Бог склопил завет со Аврам и со неговите потомци за да може преку својот народ да го сочува знаењето за Себе и да постигне откупување на човечкиот род (Псалм 67,2). Возвишениот чин на љубов го поттикнал Бога да го избере Израел, така што потомците на Аврам немале со што да се пофалат за да ја побараат Божјата незаслужена љубов. „Господ не ве одбра и не ве прифати дека сте побројни од сите народи - поправо вие сте најмалубројни“ (5. Мојсеева 7,7).

Бог при избирањето на својот народ користи обратен систем на вредности. Додека луѓето ги бираат водачите врз основа на моќ, мудрост, и самодоверба, Бог не ги бира силните и моќните да Му служат, туку оние кои чувствуваат или ја признаваат својата слабост, грешки и ништожност, за никој да не се фали пред Него (1. Коринќаните 1,26-31).

Сепак, погледнете ги нивните предности: „Бог сакал да се слави со својот народ Израел. Затоа му ги дал сите духовни предимства. Не го лишил од ништо што би можело поволно да влијае врз изградувањето на карактерот со кој ќе го претстави Него пред светот.

Послушноста кон Божјиот закон на Израелците би им обезбедила благосостојба на која би ў се восхитувале сите народи на светот. Истиот Оној, кој можел да им даде мудрост и вештина во секоја работа, и понатаму би останал нивни учител и преку послушноста на неговиот закон би ги облагородувал и издигнувал. Под услов да бидат послушни, би биле сочувани од болестите што ги мачеле другите народи и надарени со посебна умна способност. Божјата слава, неговото величество и моќ би се покажувале преку нивната благосостојба. Тие требало да бидат царство на свештеници и кнезови. Бог им ги подарил сите средства за да станат најзначаен народ на земјата“  (Христовите параболи, стр. 288. ориг.).

`Какви сличности можеме да пронајдеме меѓу она што Бог го направил за стариот Израел и повикот што им го упатил, и она што го прави за нас и повикот кој ни го упатува нам како христијани адвентисти?`