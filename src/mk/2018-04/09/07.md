---
title:  ЗА НАТАМОШНО ПРОУЧУВАЊЕ
date:   30/11/2018
---

Во Книгата на Елена Вајт Евангелизам прочитајте ја главата „Единство во различноста“ стр. 98-103 оригинал.

Следниот цитат ќе ни помогне да откриеме како Првата црква, обединета во Христа, можела да го одржи единството и покрај разликите меѓу верниците, и така да стане силен сведок во светот. „Писмото објаснува како Светиот Дух дејствувал внатре во Црквата и како ја водел Првата црква при донесувањето одлуки на најмалку три тесно поврзани начини: 1) откровение (на пример, Духот им кажал на одредени луѓе што да прават; не Корнилиј, на Ананиј и на Филип; и со фрлање коцка), 2) Писмото (Црквата ги носела заклучоците врз основа на Писмото), и 3) согласност (Духот дејствувал во заедница, речиси незабележително, поттикнувајќи согласност преку дијалог и проучување. Црквата на крај сфаќа дека Духот дејствувал внатре во неа). Се чини дека, соочен со културолошки, доктринарни и теолошки  борби меѓу верниците, Светиот Дух дејствувал на процесот на донесување на одлуките поттикнувајќи согласност. Во овој процес гледаме активна улога на заедницата на верници, а не само на нејзините водачи, и важноста на молитвата за промислено расудување. Водството на Светиот Дух го препознаваме и во сфаќањето на Божјата реч од страна на заедницата, нејзиното искуство и потреби, и искуството на нејзините водачи во службата. Различните црковни одлуки се донесени во рамките на процесот воден од Светиот Дух во кој Писмото, молитвата и искуството биле елементи на теолошкото размислување“ (Денис Фортин, “The Holy Spirit and the Church“ вo Message, Mission, and Unity of the Church A. M. Rodrigez, стр. 321.322).

**Прашања за разговор**

`1. Во класата одговорете на прашањето од отсекот за среда во врска со тоа како одлучуваме, кои учења и обичаи се важни за нас како христи­јани адвентисти, а кои не се.`

`2. Како треба да се однесуваме кон христијаните од другите верски заедници кои, како и ние, веруваат во Исусовата смрт и воскресение?`

Најуверливиот доказ за единството е браќата и сестрите да покажуваат меѓусебна љубов како што правел Исус. Проштавањето на гревовите и спасението кое го делиме како адвентисти се најцврстите врски на нашето заедништво. Според тоа, во Христа можеме на светот да му го покажеме нашето единство и сведоштво за нашата заедничка вера. Повикани сме да не правиме ништо помалку од ова.