---
title:  НАЈУВЕРЛИВ ДОКАЗ
date:   24/11/2018
---

### Прочитајте ги библиските текстови:
Јован  11,51.52; Ефешаните 2,13-16; 2. Коринќаните 5,17-21; Ефешаните 4,25-5,2; Римјаните14,1-6; Дела 1,14.

> <p>Запомнете го стихот</p>
> „А ова не го рече тој сам од себе, туку, бидејќи беше првосвештеник таа година, прорече дека Исус ќе умре за народот; и не само за народот, туку и за да ги собере заедно растурените Божји чеда“ (Јован 11,51.52).

Минатата седмица проучувавме за тоа како единството се пројавува преку заедничката порака, сосредоточена на Исуса како Спасител и на вистините од Писмото кои треба да се нагласат на крајот од времето. Ние сме тоа што сме благодарение на пораката што ни ја дал Бог и на повикот истата да ја шириме во светот.

Оваа седмица ќе посветиме внимание на видливото единство на Црквата изразено во секојдневниот живот на христијаните и во црковната мисија. Според Исусовите зборови, задача на Црквата не е само да ја објавува Божјата порака за спасението и помирувањето. Основниот израз на тоа помирување се гледа, исто така и во самото единство на Црквата. Во светот во кој владее грев и бунт, Црквата стои како видлив сведок на спасоносната Христова работа и сила. Без единство и слога на Црквата во заедничкото сведочење, спасоносната сила на крстот едвај ќе биде препознатлива во овој свет. „Единството со Христа создава врска на единство едни со други. Тоа единство е најуверливиот доказ што му се дава на светот за Христовото величие и благородност како и за Неговата сила да го отстрани гревот“  (Eлена Вајт, The SDA Bible Commen­tary, 5. книга, стр. 1148).