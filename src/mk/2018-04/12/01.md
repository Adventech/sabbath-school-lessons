---
title:  ЦРКОВНАТА ОРГАНИЗАЦИЈА И ЕДИНСТВОТО
date:   15/12/2018
---

### Прочитајте ги библиските текстови:
Ефешаните 5,23-27; Матеј 20,25-28; Тит 1,9; Матеј 16,19; Галатјаните 6,1.2; Матеј 28,18-20.

> <p>Запомнете го стихот</p>
> „Нека не биде така меѓу вас! Туку, кој сака да биде голем меѓу вас, нека ви биде слуга! И кој сака да биде прв меѓу вас, нека ви биде слуга“ (Матеј 20,26.27).

Како христијани адвентисти, ние сме протестанти кои веруваат дека спасението се добива само со вера во она што Исус Христос го остварил за човештвото. Не ни е потребна црква или црковна хиерархија за да ги примиме благословите на Христовото дело кое е направено за нас. Она што го примаме од Христа, го примаме непосредно од Него, како наша Замена на крстот и наш Првосвештеник кој посредува за нас во небеското Светилиште. Црквата е Божје дело. Бог ни ја дал Црквата не како средство за спасение, туку да ни помогне да го изразиме и да го покажеме на светот. Исус ја основал Црквата како организација со цел да го шири Евангелието. Организацијата е важна затоа што ја утврдува и овозможува мисијата на црквата. Без црковната организација, Исусовата спасоносна порака не би можела толку успешно да им се објави на другите. Црковните водачи исто така се важни бидејќи го негуваат единството и со својот пример укажуваат на Христа.

Оваа седмица ќе проучуваме зошто црковната организација е важна за мисијата и како таа го поттикнува црковното единство.