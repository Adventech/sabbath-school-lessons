---
title:  ЗА НАТАМОШНО ПРОУЧУВАЊЕ
date:   21/12/2018
---

Прочитајте ги следните глави во книгата на Елена Вајт, Евангелски работници: „Единство во разновидноста“, стр. 483-485 оригинал; „Црковна дисциплина“ стр. 498-503 оригинал.

„Начелата на доброто водство се применуваат во сите облици на општеството, вклучувајќи ја и Црквата. Но, водачот на Црквата мора да биде повеќе од водач. Тој мора да биде и слуга.

Постои очевидна противречност меѓу улогата водач и слуга. Како некој може да биде и водач и да служи во исто време? Зар водачот не зазема почесна положба? Зар тој не заповеда и не очекува другите да го слушаат? Како тогаш зазема ниска положба на слуга, како прима и исполнува наредби?

За да ја решиме оваа противречност, мораме да се свртиме кон Исус. Тој во потполност го претставил начелото на водач кој служи. Целокупниот негов живот бил посветен на службата. А едновремено бил и најголем водач кого светот некогаш го запознал“. (G. Artur Keoug, Our Church Today: What It Is and Can Be [Washington, D. C., and Nashville: Review and Herald, 1980], стр. 106).

**Прашања за разговор**

`1. Размислувајте за идејата водач – слуга. Какви примери можеме да пронајдеме во секуларниот свет?`

`2. Прочитајте повторно: Maтеj 20,25-28. Што ни кажува  овој текст за тоа како Бог го сфаќа значењето на зборот „поголем“ (Матеј 20,26) во споредба со она како светот го сфаќа овој збор?`

`3. Ако една од задачите на црковните водачи е да го сочуваат единството, што треба да правиме кога црковните водачи се сопнуваат, кога нивната човечка природа ги спречува да бидат совршен пример?`

`4. Зошто е важно да спроведуваме црковна дисциплина со дух на благост и љубов кон оние кои грешат? Зошто стихот Матеј 7,12 секогаш треба да биде на прво место во нашиот ум во текот на тој процес?`

Добрата црковна организација е неопходна за мисионската работа на Црквата и единството на верниците. Христос е Глава на Црквата, а црковните водачи треба да го следат Неговиот пример додека го водат Божјиот народ. Единството се чува со верно поучување на Божјата реч и верниот живот во согласност со таа Реч.