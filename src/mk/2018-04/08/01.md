---
title:  ЕДИНСТВО ВО ВЕРАТА
date:   17/11/2018
---

### Прочитајте ги библиските текстови:
Дела 4,8-12; 1,11; Матеј 25,1-13; Евреите 9,11.12; 2. Мојсеева 20,8-11; 1. Коринќаните 15,51-54.

> <p>Запомнете го стихот</p>
> „Тој е каменот што вие, ѕидарите, го отфрливте, а кој стана глава на аголот. Нема спасение ниту во еден друг, ниту има друго име под небото, дадено на луѓето, преку кое мора да се спасиме“ (Дела 4.11.12).

Во 1888 година верниците на христијанската адвентистичка црква влегле во период на жестоки расправи поради толкување на одредени клучни библиски текстови. Додека пасторите и црковните водачи расправале за тоа кого го претставуваат десетте рогови од пророштвото од 7. глава од Книгата на пророкот Даниел и за законот од Галатјаните 3,24, малкумина од нив увиделе оти непријателските ставови на едните и другите го уништиле заедништвото и пријателството, и на тој начин го осуетиле единството и мисијата на Црквата.

Елена Вајт силно ги осудила ваквите прилики и сите учесници ги охрабрила во овие разговори внимателно да размислат за својот однос со Христа и за тоа како љубовта кон Христа треба да се покаже во однесувањето, особено кога не се согласуваме околу нешто. Исто така, рекла дека не треба да очекуваме сите во Црквата да се согласуваат околу секоја точка на толкување на библиските текстови.

Меѓутоа, го нагласила и тоа дека треба да тежнееме кон единство во разбирањето на основните адвентистички верувања (види: Елена Вајт, Counsels to Writers and Editors, стр. 28-32). Оваа седмица ќе се осврнеме на некои основни библиски учења кои нё прават христијани адвентисти и кои го обликуваат нашето единство во верата.