---
title:  ЗА НАТАМОШНО ПРОУЧУВАЊЕ
date:   23/11/2018
---

Како христијани адвентисти делиме заеднички верувања со другите христијански заедници. Секако, централно е спасението само со вера преку помирувачката и заменска Исусова смрт. Заедно со другите хри­стијани веруваме дека нашата праведност не се темели на нашите дела, туку на Христовата праведност, која ни се припишува преку верата и претставува незаслужен дар на благодатта. Или, како што гласи познати­от цитат на Елена Вајт: „Со Христа се постапувало онака како што заслужуваме ние, за со нас да се постапува онака како што заслужува Тој. Тој бил осуден поради нашите гревови во кои немал удел, за ние да можеме да бидеме оправдани со неговата правда во која немаме удел. Претрпел смрт што била наша, за ние да можеме да примиме живот што бил негов“ (Копнежот на вековите, стр. 25. oригинал). Во исто време, земени како целина, нашите основни верувања, и обичаите и начинот на живот кој произлегува од тие верувања, нё прават единствени во христијанскиот свет. Така и би требало да биде; ако не е така, зошто и би постоеле како христијани адвентисти? Љубовта кон Исуса и кон учењата кои ги објавуваме, треба да бидат најсилниот обединувачки фактор.

**Прашања за разговор**

`1. Елена Вајт, во книгата Faith and Works на стр. 103 оригинал, го изедначува оправдувањето со проштавањето на гревот. На кој начин сфа­ќа­њето за проштавањето  и оправдувањето во Христа се основа за заедништво и заедница со браќата и сестрите?`

`2. Размислувајте за тоа колку се важни нашите учења во поглед на единството на Црквата. Односно, што ги обединило милиони луѓе од различно етничко, верско, политичко и културолошко потекло ако тоа не се заедничките доктринални уверувања? Што ни кажува тоа за важноста на учењата, не само во рамките на мисијата и пораката, туку и за црковното единство?`

`3. Нашето име „адвентисти на седмиот ден“ укажува на две важни уче­ња, за седмиот ден, саботата, и второто  Христово доаѓање. Едниот дел од нашето име упатува на создавањето, а другиот на откупувањето. Како се поврзани овие две учења и на кои начини срочено ни ја прикажуваат суштината кои сме ние како народ?`

Христијаните адвентисти ги шират основните вистини. Некои ги шират заедно со останатите христијани; некои не. Овие учења, земени како целина, го обликуваат нашиот идентитет како посебна Црква и претставуваат темел на нашето единство во Исуса.