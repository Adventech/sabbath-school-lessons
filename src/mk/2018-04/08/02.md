---
title:  СПАСЕНИЕ ВО ХРИСТА
date:   18/11/2018
---

Иако како христијани адвентисти имаме многу заеднички точки со останатите христијански заедници, нашите верувања сочинуваат единствен систем на библиски вистини, кои никој друг не ги проповеда во христијанскиот свет. Овие вистини нё одредуваат како Божјим остаток на последното време.

`Прочитајте: Дела 4,8-12; 10,43. Какво значење Петар му дава на местото кое Исус Христос го зазема во неговото сфаќање на планот за спасение?`

Апостол Павле им ја објавил на Коринќаните радосната вест дека „Бог го измири светот со Себе преку Христос“ (2. Коринќаните 5,19). Христовата смрт го овозможила нашето помирување со Таткото, премостувајќи ја бездната која ја создале гревот и смртта. Христијаните со векови размислуваат за значењето на Христовата смрт, за воскресението и помирувањето кое дошол да го оствари. Помирувањето означува хармонија во односот, така што, ако дојде до отуѓување, оваа хармонија е резултат на помирувањето. Според тоа, црковното единство е дар на ова помирување.

**Што учат следните текстови за Исусовата смрт и Неговото воскресение?**

`Римјаните 3,24.25`

`1. Јованово 2,2`

`1. Јованово 4,9.10`

`1. Петрово 2,21-24`

Иако верувањето во Христовата смрт и Неговото воскресение го делиме со другите христијански заедници, ние го објавуваме во рамките на „вечното Евангелие“ (Откровение 14,6), дело на Тројната ангелска вест од Откровение 14,6-12. Како христијани адвентисти ние посебно ги нагласуваме овие пораки, додека другите христијани не го прават тоа.

`Како пред себе секогаш можете да ја чувате вистината за Христовата смрт и Неговото воскресение, и надежта која Тој ја нуди?`