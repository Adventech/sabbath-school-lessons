---
title:  ЗА НАТАМОШНО ПРОУЧУВАЊЕ
date:   14/12/2018
---

„’Саботата како спомен на создавањето е важна затоа што постојано нё потсетува на вистинската причина да го обожаваме Бога’ зашто Тој е наш Творец, а ние негови созданија. ’Саботата, според тоа, е вградена во самиот темел на богослужението, бидејќи на највлијателен начин ја издигнува таа голема вистина, а тоа не го прави ниту една друга институција. Вистинскиот темел на богослужение, не само во текот на седмиот ден, туку на секое богослужение, се наоѓа во разликата меѓу Творецот и неговите созданија. Тој голем факт никогаш не смее да застари ниту да се зборави“ (J. N. Eндрус, History of the Sabbath, 27 глава).

„Бог ја воспоставил саботата во Едем за секогаш да нё потсетува на таа голема вистина. Сё додека фактот оти Тој е наш Творец постои како причина да го славиме, и саботата ќе биде негов знак и спомен. Кога сите луѓе би ја празнувале саботата, нивните мисли и чувства би биле насочени кон Творецот како објект на стравопочит и обожавање и никогаш не би постоел ниту еден идолопоклоник, атеист или неверник. Држењето на саботата е знак на верност кон вистинскиот Бог кој ’ги создаде небото, земјата, морето и водните извори’. Значи, гледаме дека веста што им заповеда на луѓето да го слават Бога и да ги држат неговите заповеди, посебно ги повикува да ја држат четвртата заповед“ (Eлена Вајт, Големата борба, стр. 437.438. оригинал).

**Прашања за разговор**

`1. Бидејќи библиските поими - богослужението, создавањето и спасението - се тесно поврзани меѓу себе, што мислите како славењето на саботата може да биде Божји лек за лажното богослужение? Каква улога има саботата во пророштвото за последното време од текстот во Откровение 14,6.7? Зошто саботата се спомнува во Првата ангелска порака?`

`2. Често разговараме за содржината на богослужението – што би требало да правиме во текот на богослужението а што не. Дали тоа е доволно? Што всушност претставува богослужението? Како вашата месна црква одржува осмислени богослужби?`

`3. Во некои општества, христијанските заеднички богослуженија полека се забораваат или се напуштаат, па дури и меѓу адвентистичките заедници. Што може да направи вашата месна црква за да му се спротивстави на ваквото движење.`

Богослужението е начин на кој христијанскиот верник може да ја изрази својата благодарност на Бога за дарот на спасението. Тоа исто така е основен елемент на искуството на единството и заедништвото на христијанската заедница. Без молитва и проучување на Библијата со желба да ја дознаеме Божјата вистина, нашата заедница нема да успее да го доживее единството во Христа.