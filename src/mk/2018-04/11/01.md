---
title:  ЕДИНСТВО ВО СЛУЖБАТА ЗА БОГА
date:   08/12/2018
---

### Прочитајте ги библиските текстови:
Откровение: 4,8.11; Матеј 4,8.9; Данило 3,8-18; Откровение 14,9; 14,6.7; Дела 4,23-31.

> <p>Запомнете го стихот</p>
> „И видов друг ангел како лета посреде небото, имајќи вечно Евангелие, за да им го проповеда на жителите на земјата: и на секоја народност и на секое племе и јазик и народ, и зборуваше со силен глас: ’Бојте се од Бога и подајте Му слава, зашто дојде часот на Неговиот суд, и поклонете Му се на Оној, Кој го создал небото и земјата, морето и водните извори’“ (Откровение 14,6.7).

Набргу по денот Педесетница раните христијани многу време посветувале на богослужението. „И беа истрајни во учењето на апостолите, во заедничкиот живот, во прекршувањето на лебот и во молитвите“ (Дела 2,42). Радоста произлегла од сознанието дека Исус е Месија, а исполнувањето на старозаветните пророштва ги исполнило нивните срца со благодарност кон Бога. Каква предност била да се познава таа возви­шена вистина. Овие рани христијани чувствувале потреба да поми­нуваат време заедно во дружење, проучување и молитва за да му се заблагодарат на Бога што се открил во Исусовиот живот, смрт и воскресение, како и за сё што направил за нив.

Црквата на Исус Христос по дефиниција е заедница која одржува заеднички богослужби, создадена да ѕида во „духовен дом, свето свештенство, за да принесувате духовни жртви, кои Му се пријатни на Бога, преку Исуса Христа“ (1. Петрово 2,5). Благодарноста кон Бога изразена преку заедничкото богослужение ги преобразува срцата и умот на луѓето според ликот на Божјиот карактер и ги подготвува за служба.

Поуката за оваа седмица за занимава со значењето на богослужението и прашањето како тоа го чува единството меѓу оние кои веруваат во Исуса.