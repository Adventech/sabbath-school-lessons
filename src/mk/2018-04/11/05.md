---
title:  ПРОУЧУВАЊЕ НА БИБЛИЈАТА И ЗАЕДНИШТВОТО
date:   12/12/2018
---

`Прочитајте го текстот во Дела 2,42. Кои биле конкретните елементи на богослужението на раните христијани?`

„И беа постојани во апостолското учење и општувањето; и во раскршувањето на лебот и во молитвите“ (Дела 2,42). Oд најраните моменти на постоење на Црквата, богослужението се одликувало со проучување на Божјата реч. Првите христијани биле ревносни во проу­чувањето за тоа што кажува Писмото за Исус како Месија. Биле во постојана заедница. Меѓусебно ги делеле благословите со коишто Бог ги дарувал и се храбреле едни со други во духовното чекорење со Бога. Во Божјата реч ги пронашле светите вистини кои станале темел на нивната порака што му ја упатувале на светот.

**Што ни кажуваат следните стихови за важноста на проучувањето на Божјата реч и заедништвото со останатите верници?**

`Царевите 22,8-13`

`Дела 17,10.11`

`2. Тимотеј 3,14-17`

„Секаде каде што се проповедаат вистините на евангелието, сите кои искрено сакаат да го следат вистинскиот пат, трудољубиво и внимателно ги проучуваат светите списи. Кога во завршниот период од историјата на оваа земја луѓето на кои им се проповедаат тие вистини би го следеле примерот на Верејците, проучувајќи ги секој ден светите списи и споредувајќи ја Божјата реч со пораката што им се изнесува, денеска би постоел голем број луѓе предани на прописите на Божјиот закон таму каде што сега сразмерно се малку“  (Eлена Вајт, Делата на апостолите, стр. 232. оригинал).

Ние како народ сме обединети благодарение на вистините кои ги објавуваме, вистините кои ги пронаоѓаме во Божјата реч. Така било и во Божјата црква во раните денови, така е и денес. Проучувањето на Божјата реч ја претставува сржта и на нашата служба на Бога и на нашето единство како народ кој е повикан на светот да му ја објавува Тројната ангелска вест. Кога на богослужбата ќе се собереме како семејство да го негуваме заедништвото и да го обожаваме Бога, Писмото ни ја упатува Божјата реч, го води нашиот живот и нё подготвува за мисијата и за Исусовото второ доаѓање.

`Колку цврсто сте втемелени во она во што верувате врз основа на Библи­јата? Односно, дали сте доволно втемелени за да бидете соочени со смртта како трите еврејски момчиња и да можете да останете постојани?`