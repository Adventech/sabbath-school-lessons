---
title:  ВЕТУВАЊЕ ВО ОБНОВУВАЊЕТО
date:   24/12/2018
---

`Прочитајте Исаија 11,1-10. Какво ветување му е дадено на Израел и што ни кажува тоа за вечното престојувалиште на откупените?`

Библијата почнува со извештајот за создавањето на Земјата (1. Мојсеева 1. и 2. глава). Тоа претставува опис на убав и хармоничен свет кој им бил доверен на нашите прародители Адам и Ева. Бог создал совршен свет и дом за човечкиот род. Последните две глави во Библијата исто така зборуваат за Божјeто создавање на еден совршен и хармоничен свет за откупеното човештво (Откровение 21 и 22 глава), но овој пат би било поточно да се каже за повторно создавање, обновување на Земјата уништена од гревот.

Во Библијата на многу места се кажува дека овој вечен дом на откупените ќе биде реално место, а не плод на фантазија или сон. Откупените ќе можат да го видат, да го слушнат, помирисаат, допрат и почувствуваат ново искуство, нов живот. Пророштвото од 11. глава од Кни­гата на пророк Исаија е прекрасен текст кој го предвидува доаѓањето на Месија, кој ќе создаде нова ера. Тој ќе го прекине секое насилство и ќе внесе вечен мир. Божјето владеење на оваа нова Земја ќе воспостави сеоп­шта хармонија.

`Што ќе исчезне засекогаш како резултат на оваа нова хармонија? Откровение 21,1-5.`

Елена Вајт забележала што ги чека откупените: „„Како годините на вечноста поминуваат, ќе донесуваат сё побогати и почудесни откритија за Бога и Христа. Со зголемувањето на знаењето ќе расте и нивната љубов, нивната стравопочит и среќа. Колку повеќе луѓето ќе знаат за Бога, сё посилно ќе му се восхитуваат на неговиот карактер. А кога Исус ќе го открива пред нив богатството на откупувањето и вчудовидувачките резултати од големата борба со сатаната, срцата на откупените ќе пламтат со сё посилна љубов. Со восхит и радост ќе ги земаат своите златни харфи и десет илјади по десет илјади и илјада илјади гласови ќе се слеат во силен хор на славопој“ (The Story of Redemption, стр. 432.433. oриг.).

``Како дури и сега можеме да го сфатиме Божјиот карактер? Како животот во хармонија и единство со другите открива дел од Божјиот карактер и природа?`