---
title:  КОНЕЧНО ОБНОВУВАЊЕ НА ЕДИНСТВОТО
date:   22/12/2018
---

### Прочитајте ги библиските текстови:
Јован 14,1-3; Исаија 11,1-10; Откровение 21,1-5; 1. Солуњаните 4,13-18; Откровение 22,1-5; Исаија 35,4-10.

> <p>Запомнете го стихот</p>
> „А ние, според Неговото ветување, очекуваме нови небеса и нова земја, во кои пребива правдата“ (2. Петрово 3,13).

Едно од најголемите ветувања во Библијата е Исусовото ветување дека повторно ќе дојде. Сета наша надеж почива на тоа ветување и на она што тоа значи за нас. Кога Христос ќе се врати на небесните облаци, сё што е земно, сё што човекот создал, и што е, според тоа, минливо и во некој момент безначајно, ќе биде уништено. По илјадагодишнината на Небото, Земјата, на која владеат војни, глад, болести и несреќи, ќе биде обновена и ќе стане место на кое е живеат откупените, конечно соединети со Господa и едни со други.

Надежта во Второто Христово доаѓање е главна тема на Новиот завет и во векови христијаните копнеат исполнувањето на ова ветување. Ние, како христијани адвентисти, исто така, копнееме за Неговото враќање. И навистина, самото наше име ја објавува таа надеж.

Во оваа последна лекција, ќе се осврнеме на тоа ветување и што тоа значи за христијанското единство. Нашето единство во Христос често се наоѓа пред предизвиците поради нашата ограниченоСт и слабост. Но, повеќе нема да има потреба да бараме решенија за меѓусебните поделби, бидејќи повеќе нема да ги има. При Второто Христово доаѓање ќе станеме едно во Господа, конечно како обединето и обновено семејство.