---
title:  ЗА НАТАМОШНО ПРОУЧУВАЊЕ
date:   28/12/2018
---

„Воскресението и вознесението на нашиот Господ е непобитен доказ дека светите Божји ќе ја победат смртта и гробот, тоа е гаранција дека Небото е отворено за сите оние кои ќе ја исчистат облеката на својот карактар и ќе ја избелат во крвата на Јагнето. Исус се вознел кај Отецот како Претставник на човечкиот род и Бог, оние кај кои ќе се огледува Неговиот лик, исто така ќе ги доведе таму да ја гледаат Неговата слава и да учествуваат во Неа.

Постојат домови за оние кои на Земјата биле само патници и придојдени. Бела облека со круни на славата и победоносни палми ги очекуваат пра­ведните. Во идниот свет конечно ќе ни биде јасно сё она што нё збунувало во Божјето провидение. Тогаш ќе бидат објаснети појавите коишто денеска тешко можат да се сфатат. Пред нас ќе се открие тајната на милоста. Таму каде што нашиот ограничен ум гледал само збрка и неисполне­ти ветувања, ќе забележи најсовршена и најпрекрасна хармонија. Ќе увидиме дека бескрајната љубов одредила да го преживееме она што ни изгледало потешко од сё. Кога ќе ја сфатиме нежната грижа на Оној кој прави сё што ќе нё снајде да биде за наше добро, тогаш ќе почувствуваме неискажлива радост и благодарност“ (E. Вајт, Counsels for the Church, стр. 358).

**Прашања за разговор**

`1. Иако другите христијани (но, не сите) веруваат во второто Христово доаѓање како буквален настан, што е тоа што адвентистичката надеж во второто Христово доаѓање ја прави единствена?`

`2. Додека пливале, една риба ў се обратила на друга: „Каква е водата“? Другата риба одговорила: „А што е тоа вода?“. Суштината е што можеме толку многу да се навикнеме на одредени работи што дури и не сфаќаме колку преовладуваат. На пример, како можеме ние, како суштества родени во грев, окупирани со грев и кои живеат во грешен свет, навистина да сфатиме колку убав живот ќе имаме на новото небо и на новата Земја? Зошто тогаш, без оглед на ограничувањата, и понатаму треба да се трудиме да замислуваме како сето тоа ќе изгледа?`

`3. Несомнено е дека, како и да изгледа животот на новата Земја, ќе живееме во единство со сите. Што можеме да направиме токму сега за да се подготвиме за тие моменти?`

Библијата уверливо зборува за времето кога нашата Земја повторно ќе биде создадена и кога гревот заедно со своите разорни последици засекогаш ќе биде уништен. Човечкиот род конечно ќе биде обновен во согласност со првобитната намера, и сите луѓе ќе живеат сложно. Нашето моментално духовно единство во Христа, иако сега не е во потполност остварено, тогаш ќе биде жива и вечна реалност.