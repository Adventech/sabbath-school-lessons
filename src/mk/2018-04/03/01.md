---
title:  "„ДА БИДАТ СИТЕ ЕДНО“"
date:   13/10/2018
---

### Прочитајте ги библиските текстови:
Јован 17,1-26; 1. Јованово 5,19; Јован 13,18-30; Јован 5,20-23; Марко 9,38-41; Откровение 18,4; 1. Јованово 2,3-6.

> <p>Запомнете го стихот</p>
> „Но не се молам само за нив, туку и за оние, кои преку нивните зборови - ќе веруваат во Мене, за да бидат сите едно; како што си Ти, Татко, во Мене, и Јас во Тебе, така и тие да бидат едно во Нас, за да верува светот дека Ти Ме испрати“ (Јован 17,20.21).

Евангелието според Јован ни дава увид во Исусовите грижи во време кога над Него се надвиле предавство и смрт. Во петте клучни глави (Јован 13-17) ги примаме Исусовите последни поуки, кои се завршиле со т.н „првосвештеничка молитва“ (Joван 17).

„Тоа е соодветен назив, бидејќи нашиот Господ во оваа молитва се посветува себеси за принесување жртва во која едновремено е и свеш­теник и жртва. Во исто време, тоа е молитва на посветување во полза на оние за кои жртвата се принесува – учениците кои биле во Горната соба и оние кои подоцна ќе поверуваат благодарение на нивното сведоштво“ (F. F. Brus, The Gospel of John [Grand Rapids: Eerdmans, 1983], стр. 328).

Во центарот на оваа молитва е Исусовата загриженост за единството меѓу учениците и оние кои подоцна ќе поверуваат во Него. Тоа била клучна тема во Неговата молитва: „Јас се молам за нив; не се молам за светот, туку за оние, кои Ми ги даде, зашто се Твои, и сё Мое - е Твое, и Твоето - Мое; и се прославив во нив“ (Јован 17,9.10).

Ниту еден значаен разговор за единството на Црквата, за нашето единство во Христа, не може да биде потполн додека не посветиме доволно внимание на оваа молитва. За што се молел Исус, за кого се молел и што значи оваа молитва за нас денес?