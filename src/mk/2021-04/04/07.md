---
title: За натамошно проучување
date: 22/10/2021
---

„Христовиот крст ќе биде главен предмет на проучување и песна на откупените низ сета вечност. Во прославениот Христос го гледаат распнатиот Христос. Никогаш нема да заборават дека Оној, чијашто моќ ги создала и ги одржува безбројните светови во вселената, Божјиот мил Син, небесното Величество, Оној пред кого се клањале херувимите и светите серафими – се понизил себеси за да го подигне паднатиот човек; дека ја зел на себе кривицата и срамот на гревот и доживеал лицето на Отецот да се скрие од него и болката за еден загубен свет да го скрши неговото срце на крстот на Голгота. Сознанието дека Оној што ги создал сите светови и кој е Судија на сите луѓе, ја напуштил својата слава и се понизил од љубов кон човекот, секогаш ќе буди чудење и восхит во вселената. Кога спасените ќе го видат својот Избавител и кога ќе ја забележат на неговото лице вечната слава на Отецот; кога ќе го видат неговиот престол што е поставен од вечноста и кога ќе помислат дека неговото царство нема крај, одушевено ќе ја запеат песната: “Достојно, достојно е Јагнето што е заклано и нѐ помири со Бога со својата драгоцена крв!“ (Елена Вајт, Големата борба, стр. 651, 652; оригинал).

**Прашања за разговор**

`1. Прочитајте ја погоренаведената изјава на Елена Вајт. Дали реченото би можело да ни помогне да сфатиме зошто љубовта кон Бога треба да биде нашата најголема љубов? Размислете што значи тоа што е Бог, „чијашто моќ ги создала и ги одржува безбројните светови во вселената“, токму Оној кој заради нас отишол на крстот. Зошто таа вистина треба да биде темел на нашата заедница со Бога?`

`2. Задржете се повеќе на идејата дека треба истовремено и да го љубиме Бога и да се боиме од Него. Како можеме да чувствуваме и едно и друго, и зошто треба да чувствуваме и едно и друго?`

`3. Лесно е да се љуби Бог кога сè ни врви добро во животот. Но што кога не е сè толку добро, кога ќе ни се случи некаква трагедија? Зошто во таквите мигови е уште поважна љубовта спрема Бога отколку кога работите ни се одвиваат добро?`

`4. Вратете се на последното прашање од проучувањето предвидено за четврток. Кои различни пристапи можете да ги употребите за да објасните некому кој не е верник што значи да се љуби Бог? Како ние луѓето можеме да љубиме некого кого никогаш не сме го виделе физички? Впрочем, зошто не е важно тоа што никогаш не сме Го виделе, или барем не лично?`