---
title:  Искуство
date:   22/10/2021
---

#### Моќта на една книга

_од Казухиро Хирага_ 

Деветгодишната Саки сакала да чита на јапонскиот остров Окинава. Особено сакала да чита книги продадени на нејзиното семејство од странец кој тропнал на нивната врата. Повторно и повторно, таа го читала сетот од пет книги, Приказни за спиење на чичко Артур. Нејзината омилена приказна била за едно момче по име Вилфорд и неговата компанија за пакети за изненадување. Вилфорд сакаше да ги изненадува луѓе со подароци. Саки се чувствува среќна замислувајќи ја радоста на луѓето што ги добиваа подароците.

Книгите исто така ја запознаа Саки со Исус. Нејзиното семејство не било Христијанско. Нејзините родители, како и многу луѓе во Јапонија, не го обожаваа Исуса. Во книгите, таа прочитала дека Исус ги сака децата и сака да ги направи среќни.

Саки пораснала и се преселила во Токио, главниот град на Јапонија. Се омажила и станала мајка на две мали момчиња. Некаде по пат ги загубила книгите со нејзините омилени приказни за спиење.

Кога нејзиниот најстар син бил доволно возрасен, таа почнала да бара училиште за него. Во близина на нивниот дом, таа забележала приватно училиште наречено основно училиште „Токио Санику“. Интересно, таа го нашла училиштето на Интернет. Била изненадена кога дознала дека тоа е Адвентистичко училиште на Седмиот ден. Никогаш не слушнала за Адвентисти, па бараше повеќе информации на интернет. На нејзино изненадување, таа прочитала дека Адвентистите не само што имаат многу училишта, туку објавуваат и многу книги за деца, вклучувајќи ги и нејзините сакани приказни за спиење. Знаела дека сака нејзиниот син да учи во Адвентистичкото училиште.

Но, прво сакала да знае повеќе за Адвентистичката црква. Адвентистичка црква се наоѓала на имотот на Адвентистичката школа и таа почнала да присуствува на нејзините богослужби во Сабота. Чувствувала голем мир додека пеела химни и слушала проповеди.

Саки пронашла нов сет приказни за пред спиење и почнала да им ги чита на своите синови. Момчињата ги сакале приказните. Додека Саки им читала на своите момчиња, таа самата почнала да чита друга книга - Светото писмо. Само што нејзиниот син започнал со прво одделение, таа се приклучила на група за проучување на Библијата во училиштето. Неколку месеци подоцна, таа го предала своето срце на Исус и се крстила.

Денес, Саки Такахаги (35) сè уште им чита приказни пред спиење на своите мали синови.

Таа, исто така, ја споделува Библијата со нив. Таа ја сака Библијата и го сака Исус.