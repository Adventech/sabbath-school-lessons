---
title: За натамошно проучување
date: 29/10/2021
---

Тешко е да се замисли дека дури и во најдобрите времиња, како што било времето на Давид и Соломон, израелскиот народ можел да биде толку благословен од Бога, а сепак да ги угнетува сиромашните, беспомошните и изопштените луѓе во својата средина.

„Затоа, бидејќи го угнетувате сиромашниот, истргнувајќи од него данок во жита, во куќите што ги создадовте од делкан камен никогаш не ќе живеете; од пријатните лозја што ги посадивте никогаш не ќе пиете вино. Зашто знам многу ваши злостори, и вашите преголеми гревови. Го угнетувате праведникот и примавте поткуп, одбивајќи го сиромашниот при градската врата“ (Амос 5,11.12).

„Господ доаѓа на суд со старешините и главатарите на Својот народ: „Го опустивте Моето лозје, во вашите куќи е што му одзедовте на сиромавиот“ (Исаија 3,14).

**Прашања за разговор**

`1. Израел требало да се сеќава дека во Египет биле „придојденци“, што била една од причините поради кои требало да се однесуваат спрема дојденците и запоставените во својата земја онака како што би сакале да се однесуваат спрема нив тогаш кога и самите биле изопштени. Како таа вистина е поврзана со евангелието, со идејата дека со крвта Исусова сме ослободени од робувањето на гревот? Зошто, и на кои паралелни начини, она што Исус го сторил за нас би требало да влијае на тоа како ние се однесуваме спрема другите, особено спрема беспомошните меѓу нас?`

`2. Размислете за следново. Можеме да имаме богослужба во вистински ден, да ја разбереме вистината за смртта, пеколот, жигот на ѕверот и така натаму. И тоа е во ред. Но каква е смислата на сето тоа ако лошо се однесуваме спрема другите, злоставувајќи ги слабите околу себе, или ако чесно не ја спроведуваме правдата тогаш кога треба да решиме некоја ситуација? Зошто ние, особено поради вистината што ја поседуваме, мора посебно да водиме сметка да не помислиме дека, во некоја рака, познавањето на таа вистина само по себе е сè што Бог бара од нас? Зошто тоа би можело да претставува опасна стапица за нас?`

`3. Каква улога би требало да одигра нашата вера за да ни помогне да го сфатиме она што главно се подразбира под „човекови права“?`