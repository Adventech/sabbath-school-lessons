---
title: Придојденик на твоите врати
date: 23/10/2021
---

### Прочитајте ги библиските текстови:
Марко 12,29-31; 5. Мојсеева 10,1-19; Псалми 146,5-10; Матеј 7,12; 5. Мојсеева 27,19; Јаков 1,27-2,11.

> <p>Запомнете го стихот</p>
> „Љубете го и вие придојденикот, зашто и самите бевте придојденци во Египетската Земја“ (5. Мојсеева 10,19).

Како што читавме минатата седмица, кога книжникот Го прашал која е „првата од сите заповеди“ (Марко 12,28), Исус одговорил потврдувајќи дека Бог е Еден, а потоа рекол: „И затоа возљуби Го Господа, твојот Бог, со сето свое срце и со сета своја душа, и со сиот свој разум, и со сета своја сила!‘ Ова е најважната заповед“ (Марко 12,30).

Меѓутоа, Исус продолжил, велејќи дека постои и друга заповед која е „слична на неа“ (Марко 12,31), нешто за што не Го прашал книжникот. Сепак, Исус, знаејќи колку е тоа важно, рекол: „А втората е слична на неа: ,Возљуби го својот ближен како себеси!‘ Друга заповед, поголема од овие, нема“ (Марко 12,31).

Нема поголема заповед од оваа? Исус ги поврзал љубовта кон Бога и љубовта кон нашите ближни, а таа заповед е прогласена за најголема од сите.

И повторно, Исус не изнесува ништо ново, ништо што Евреите не го слушнале и порано. Повикот да Го љубиме Него над сè и идејата за љубовта спрема нашите ближни, љубовта кон другите луѓе како начин да се изрази љубовта кон Бога е – да, навистина – преземена од 5. книга Мојсеева.

