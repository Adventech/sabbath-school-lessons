---
title: Чиста религија пред Бога
date: 28/10/2021
---

`Прочитајте го текстот 5. Мојсеева 24,10-15. Кои важни принципи се изнесени тука кога станува збор за тоа како треба да се однесуваме спрема оние кои се наоѓаат под наша контрола?`

Повторно ја гледаме Господовата грижа за зачувување на основното човечко достоинство. Да, некој нешто ви должи и време е да ви врати – но покажете малку почит спрема човекот, дозволете му да зачува малку од своето достоинство – сакате ли? Не упаѓајте на неговиот посед и не барајте го грубо тоа што ви припаѓа. Наместо тоа, почекајте надвор и дозволете му тој сам да дојде и да ви го предаде. Текстот на 5. Мојсеева 24,12.13 изгледа вели дека доколку некоја сирота душа ви ја даде својата облека како „залог“, треба да ѝ дозволите барем да спие во неа во текот на ноќта. Други текстови говорат за тоа како треба да се однесувате спрема сиромашните кои работат за вас, а кои толку лесно се угнетуваат. Немојте да ги понижувате, зашто тоа е грев во Божјите очи, и тоа голем. И повторно, за да биде сведок Израел – свет народ кој оди во вистината сред светот паднат во заблуда, идолопоклонство, грев и зло, тој, неспорно, би морал да се однесува љубезно и внимателно кон најслабите и најзагрозените во својата средина. Во спротивно, нивното сведоштво ништо не би вредело.

`Прочитајте го текстот Јаков 1,27-2,11. Што кажува Јаков тука а претставува одраз на Господовите зборови упатени до Неговиот народ во 5. Мојсеева? Какво значење има фактот што Јаков во тие стихови угнетувањето на сиромашните го поврзува со Десетте заповеди?`

Иако ништо во Десетте заповеди не се однесува директно на покажување пристрасност кон богатите во однос на сиромашните, сепак строгото држење на словото на законот, додека истовремено се злоставуваат сиромашните и загрозени луѓе, станува за подбив нечие исповедање на верата и секое тврдење за почитување на заповедите. Да се љуби својот ближен како себеси е најголемиот израз на Божјиот закон – и тоа е денешната вистина денес, колку и во времето на апостолот Јаков, и како во времето кога Мојсеј им се обраќал на Израел на границите на Светата Земја.

`Зошто ние, како адвентисти на седмиот ден, кои сериозно го сфаќаме законот, мораме да се потрудиме сериозно да ги сфатиме и зборовите на апостол Јаков и 5. Мојсеева? Земајќи го предвид она што го читаме во Јакововото послание, зошто верата во почитувањето на законот може само да ја засили нашата решеност да им помагаме на сиромашните и на сите други во нашата средина кои имаат потреба од помош?`