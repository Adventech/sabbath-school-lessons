---
title: Законот на небото
date: 07/11/2021
---

Бог е Бог на љубовта, а љубовта е сеопфатно начело на Неговиот карактер и темел на Неговото владеење. А бидејќи сакал да Му ја возвратиме љубовта, Бог нè создал како морални суштества со слобода на совеста, со слобода својствена на љубовта.

А она што е најважно за идејата на моралната слобода е моралниот закон. Субатомските честички, океанските бранови, кенгурите, иако во извесна смисла го следат природниот закон, не го следат, ниту им е потребен моралниот закон. Тој им е потребен само на моралните суштества, поради што Бог дури и на небото го вовел моралниот закон за ангелите.

`Прочитајте го текстот Езекиел 28,15.16, кој говори за падот на Луцифер на небото. На него се нашло „беззаконие“, а исто така се вели и дека „грешел“. Што ни открива употребата на тие зборови овде, во контекст на небото, за постоење на моралниот закон на небото?`

И „беззаконие“ и „грев“ се зборови што се користат меѓу нас луѓето.  Но Писмото ги користи истите изрази за она што се случило на небото, во сосем друг дел на создадениот свет. Тоа би требало да ни каже нешто за она што постои на небото, како и на земјата.

`„Што да речеме пак? Зар Законот е грев? Никако! Но јас го разбрав гревот преку Законот, зашто и похотата не би ја познал, ако Законот не велеше: ’Не биди похотлив!‘“ (Римјаните 7,7). Како таа иста идеја, макар во начело, можела да постои и на небото, каде исто така постојат морални суштества – ангелите?`

Како што објаснува Елена Г. Вајт: „Божјата волја е изразена во прописите на Неговиот свет закон, а начелата на овој Закон се небесните начела. Небесните ангели не постигнуваат никакво повисозвишено знаење од познавањето за Божјата волја, а исполнувањето на Неговата волја е највозвишената служба на која можат да ги посветат своите способности“ (*Мисли од Гората на блаженствата*, стр. 109 оригинал).

Небо или земја – не е ни важно – ако постојат морални суштества, постои и морален закон кој управува со нив, а кршењето на законот, на небото или на земјата, е грев.

`Зошто идејата за моралниот закон е неодвоива од идејата за моралните битија? Да го нема тој закона, како би одредиле што е морално, а што не е?`