---
title: „Летов лак“ - За да ти биде добро
date: 09/11/2021
---

Скептиците, оние кои бараат причини за отфрлување на Библијата, често укажуваат на некои силни Божји зборови што се појавуваат во Стариот завет. Идејата е дека Бог во Стариот завет бил остар, одмаздољубив и со подомолен дух, особено во споредба со Исуса. Тоа не е некое ново тврдење, но и сега е исто толку погрешна како и пред многу векови, кога за првпат е проширена.

Стариот завет секогаш одново Го претставува Господа како Оној кој го сака својот народ – древниот Израел – и го сака само она што е најдобро за нив. Таа љубов е силно отсликана и во 5. книга Мојсеева.

`Прочитајте 5. Мојсеева 10,1-15. Кој е непосредниот контекст на овие стихови и што ни говорат за Божјите чувства спрема Неговиот народ, дури и по нивниот грев? На што нè учи тоа, всушност, за благодатта?`

Тие текстови се преполни со Божјата милост и љубов кон Израел.  Обрнете посебно внимание на 12. и 13. стих. Тие всушност се една долга реченица, едно прашање, а тоа прашање е едноставно: „И така, Израеле, што бара Господ, твојот Бог, од тебе? Само тоа да се боиш од Господа, својот Бог, да одиш по сите Негови патишта; да Го љубиш и да Му служиш на Господа, својот Бог, со сето свое срце и со сета своја душа; да ги пазиш Господовите заповеди и Неговите закони што ти ги давам денес за твое добро?“

Сите заменки во еврејскиот текст во 12. и 13. стих (како и во македонскиот превод) се наоѓаат во еднина. Иако Бог несомнено му се обраќа на народот во целина, каква полза од Неговите зборови би имале ако луѓето, секој од нив одделно, не би послушале? Целината е добра само онолку колку и збирот на нејзините делови. Господ, всушност, му се обраќа на секој поединец, еден на еден, додека му зборувал на Израел како народ.

Не можеме а да не го споменеме и крајот на 13. стих: Да ги пазиш Господовите заповеди и Неговите закони *letov lak*, што значи „за да ти биде добро“. Со други зборови, Бог им заповеда на припадниците на својот народ да бидат послушни зашто тоа е во нивен најдобар интерес.  Бог ги создал, Бог ги одржува, Бог знае што е најдобро за нив и им го посакува она што најдобро за нив. Почитувањето на Неговиот закон, Неговите Десет заповеди може да им биде само од полза.

Законот често се споредува со жива ограда, со заштитен ѕид, а со останувањето внатре во тој ѕид, Неговите следбеници се заштитени од навлегувањето на злото кое, во спротивно, би ги преплавило и би ги уништило. Накусо, Бог го дал законот од љубов спрема својот народ, а послушноста спрема Неговиот закон е „за ваше добро“.

`На кои сè начини можеме сами себеси да се увериме дека послушноста спрема Божјиот закон е навистина за „наше добро“?`