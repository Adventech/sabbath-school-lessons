---
title: За натамошно проучување
date: 12/11/2021
---

„Христовиот непријател, кој се побунил против Божјиот закон на небото, како вешт, обучен војсководец, работел со сета своја сила, смислувајќи планови еден по друг, полн со измама, за да го направи неделотворен Божјиот закон – единствениот вистински детектор на гревот, мерило на праведноста“ (Еllen G. White, *Review and Herald*, 18 ноември 1890).

Две милијарди галаксии блескотат во вселената. Сто милијарди ѕвезди образуваат една галаксија – број кој изгледа вака: 100.000.000.000. Две милијарди галаксии, од која секоја има 100 милијарди ѕвезди – тоа е вкупно 200.000.000.000.000.000.000.000 ѕвезди.

А принципот на егзистенција гласи: Кој-годе нешто замислил и создал, мора да биде поголемо и да го надминува тоа што го замислил и создал. На пример, Пикасо е поголем од Пикасовото уметничко дела и го надминува. Бог кој ја осмислил и создал нашата вселена исто така мора да биде поголем од вселената и да ја надминува.

Имајќи го тоа на ум, размислете за следниов текст: „Во почетокот беше Словото, и Словото беше во Бога и Словото беше Бог. Тоа во почетокот беше во Бога. Сè стана преку Него и без Него ништо не стана, од она што постана“ (Јован 1,1-3). Односно, Бог кој создал сè што е создадено, 200.000.000.000.000.000.000.000 ѕвезди и сè друго – што направил Тој всушност? „Се понижил“, станал човечко бебе, живеел безгрешен живот, а потоа умрел на крстот, носејќи ја во себе казната за нашите гревови и зло, за да можеме ние да го примиме ветувањето за вечниот живот.

Пред нас е таа голема вистина – благодатта која ни е дарувана во Исуса Христа на крстот. А што бара Бог од нас за возврат? „А суштината на сè е: бој се од Бога и пази ги неговите заповеди, зашто сето тоа е за човекот“ (Проповедник 12,13).

**Прашања за разговор**

`1. Одговорете на прашањето што е поставено на крајот од проучувањето предвидено за понеделник, за тоа како луѓето кои веруваат во држењето на Божјиот закон, Десетте заповеди (вклучувајќи ја и четвртата), можат да ги избегнат суптилните замки на легализмот. Во што послушноста, дури и кога е строга и непоколеблива, се разликува од легализмот, и како можеме да ја воочиме разликата меѓу тие две работи?`

`2. Какви приказни сте чуле (или сте дознале од прва рака) за страшните последици што ги трпат оние кои ги прекршиле Десетте заповеди? На што нè учи тоа за законот? Како законот ја одразува стварноста на Божјата љубов спрема нас?`

`3. Зошто крстот би требало да ни укаже на бескорисноста на обидите да го заработиме својот пат до небото?`