---
title:  Искуство
date:   12/11/2021
---

#### Ангели го штитеа моето момче

_од Џоел Акики Барканиан_ 

4 Август, 2020 година, беше ден како ниту еден друг во Бејрут, Либан.

Штотуку завршив со чистење на нашиот дом во подготовка за пречек на пријателите што не ги имавме видено некое време поради пандемијата COVID-19.

Мојот најстар син, седумгодишниот Џејмс, беше толку возбуден што подготви слика за добредојде и ја закачи на влезната врата за прием на гостите во кампусот на Адвентистичката црква на седмиот ден во Блискоисточниот универзитет, каде што работам како наставник по бизнис. „Добредојдовте“, гласеше сликата, на која имаше три рачно нацртани лица и три срца.

Видов дека треба да се собере ѓубрето и поминав низ собите. Кога стигнав до влезната врата за да ја исфрлам вреќата за ѓубре, куќата одеднаш се затресе. Ги свртев очите кон прозорецот за да видам што се случува и го видов Џејмс како гледа во лизгачката стаклена врата кон балконот, исто така прашувајќи се што се случува. „Оддалечи се од стаклото!“, викнав.

Сеуште не завршив со извикот кога втората експлозија предизвика да се скрши вратата со двојно стакло и да се сруши врз Џејмс. Моите други две деца, четиригодишниот Петар и двегодишната Кателин, почнаа да врескаат. Достигнувајќи под скршеното стакло, мојот сопруг го крена Џејмс на рамо и истрча со него надвор од куќата. Од она што го видов во тој момент, знаев дека не е можно Џејмс да преживее. Отрчав надвор и цврсто го држев Џејмс во моите раце, претпоставував дека почина. Бев во шок, плачев и не слушав ништо друго освен звук на висок тон што ми одѕвонуваше во ушите. Потоа се проби гласот на мојот сопруг. „Џејмс е добро“, повторуваше тој постојано.

На 4 август во 18:08 часот, Бог испрати ангели да го заштитат мојот син од стаклото. Џејмс беше бос и носеше шорцеви и маица, но сепак не претрпе ниту една гребнатина. Ангелите го заштитија. „Зашто им заповеда на Своите ангели, да те чуваат на сите твои патишта.“ (Псалми 91:11).

Таа ноќ, пред спиење, Џејмс се молеше: „Драг Исусе, те молам благослови го овој ден и секој ден. И те молам, не дозволувај ова што се случи со стаклото да се повтори никогаш повеќе. И помогни ни да бидеме безбедни. Остани со нас. Амин“.

Молитвата на мојот син направи моето срце да копнее за скорешното враќање на Исус.

Следниот ден, ја отстранив сликата за добредојде од вратата. Јас секогаш ќе ја ценам. Понекогаш, се фокусираме на големите работи и забораваме како нашите планови може да се сменат за неколку секунди, нашите соништа може да се распаднат, а нашите најблиски може да се загубат. Ние секогаш треба да бидеме подготвени за Исусовото враќање.