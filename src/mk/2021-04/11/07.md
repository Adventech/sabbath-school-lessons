---
title: За натамошно проучување
date: 10/12/2021
---

„Овој текст (Михеј 6,1-8) е еден од прочуените извадоци од Стариот завет. Слично на стиховите Амос 5,24 и Осија 6,6, тој ја пренесува пораката на пророкот од осмиот век. Извадокот започнува со еден прекрасен пример на заветна парница, во која пророкот ги повикува луѓето да го слушнат обвинението што го има Јахве против нив. Горите и ридовите ја претставуваат поротата, зашто се доволно долго присутни на тоа место и се сведоци на Божјото постапување спрема Израел. Но, наместо директно да го обвини Израел за кршењето на заветот, Бог го прашува народот дали има какво било обвинение против Него. ’Народе Мој, што ти направив и со што ти дотегнав?‘ Соочени со неправдата, на некои од сиромашните луѓе од народот можеби им досадило ’добро да чинат‘. Во светлината на можноста брзо да се збогатат, некои од сопствениците на земјата изгледа се умориле од пазењето на заветните закони“ (Ralph L. Smith, Wоrd Biblical Commentary, Micah-Malachi; Grand Rapids, МI: Wоrd Books, 1984, vol. 32, p. 50).

„Во реформата што следела, своето внимание царот го посветил на уривање на секој преостанат знак на идолопоклонство. Жителите на земјата толку долго ги следеле обичаите на околните народи поклонувајќи се на дрвени и камени идоли, што секој напор да се отстранат трагите од ова зло изгледало како да ја надминува човечката моќ. Меѓутоа, Јосија истрајал во своите напори да ја очисти земјата“ (Е. Г. Вајт, Пророци и цареви, стр. 401 ориг.).

**Прашања за разговор**

`1. Се разбира, како адвентисти на седмиот ден, запознаени со пораката за ова време, ние себеси се гледаме (и тоа со право) во истата положба во која се наоѓал древен Израел – тие поседувале вистини кои морал да ги чуе светот околу нив. За нас тоа е голема привилегија. Меѓутоа, колку добро, според вашето мислење, ние ги исполнуваме должностите кои ја следат таквата привилегија?`

`2. Замислете дека сте Даниел, дека сте виделе како е нападнат и поразен вашиот народ, и дека знаете како храмот, средиштето на вашиот целокупен религиски живот, го уништиле пагани кои се клањаат на идоли. На кој начин познавањето на 5. книга Мојсеева во тој момент пружало силна поддршка на Даниеловата вера (или на верата на кој било друг Евреин)? Односно, како таа книга му помогнала да разбере што сè се случува и зошто дошло до тоа? Како што и нам, на сличен начин, разбирањето на Светото писмо како целина ни помага да се носиме со искушенијата и случувањата кои инаку, кога не би го познавале Писмото, би можеле да ни влијаат многу обесхрабрувачки. Врз основа на својот одговор, што би требало да заклучиме за тоа колку Библијата е навистина важна за нашата вера?`

`3. Потсетете се на пророштвото за 70. седмици од текстот Даниел 9,24-27. Каква е улогата на заветот во врска со тоа пророштво, и зошто идејата за заветот е толку важна за пророштвото, но и за нас?`