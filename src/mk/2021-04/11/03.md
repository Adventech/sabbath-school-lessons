---
title: Небото над небесата 
date: 06/12/2021
---

Петтата книга Мојсеева многу јасно покажува дека законот и заветот биле од пресудно значење не само кога станува збор во однос на Израел спрема Бога, туку и за целта што ја имале како „избран“ народ (5. Мојсеева 7,6; 5. Мојсеева 14,2; 5. Мојсеева 18,5).

`Прочитајте го текстот 5. Мојсеева 10,12-15, во кој во голем дел е нагласена идејата за законот и статусот на Израел како избран народ. Меѓутоа, што се подразбира во Библијата во изразот „небото над небесата“? Што сака Мојсеј да нагласи со тој израз?`

Значењето на изразот „небото над небесата“ не сосем јасно, барем не во овој непосреден контекст, но Мојсеј несомнено сака да укаже на Божјата слава, моќта и величеството. Односно, тој сака да каже дека Нему не Му припаѓа само небото, туку и „небото над небесата“, што е најверојатно идиоматски израз кој укажува на целосната Божја сувереност над целиот создаден свет.

**Прочитајте ги следниве стихови, од кои сите се засноваат на изразот кој најнапред се појавува во 5. книга Мојсеева. Каков заклучок е изведен во секој од тие случаи, и како во тоа го гледаме влијанието на 5. книга Мојсеева?**

`1. Цареви 8,27`

`Неемија 9,6`

`Псалми 148,4`

Во 9. глава од Книгата на Неемија (Неемија 9) особено јасно е изложена темата за Господ како Создател, кого единствено треба да го обожаваме. Тој создал сè, дури и „небото, небесата на небесата и сета нивна војска, земјата и сè што е по неа, морињата и сè што е во нив“ (Неемија 9,6). Всушност, во текстот Неемија 9,3 гледаме дека пред народот „читаа од книгата на законот Господов“, што е најверојатно, како и во времето на царот Јосиј, била 5. книга Мојсеева. Тоа објаснува зошто, неколку стихови подоцна, Левитите во своите пофалби кон Бога го користеле изразот „небото над небесата“, кој потекнува директно од 5-та Мојсеева.

`Бог е Создател не само на земјата туку и на „небото над небесата“. А потоа, помислете само дека тој ист Бог отишол на крстот! Зошто обожавањето е единствен соодветен одговор на она што Бог го сторил за нас?`