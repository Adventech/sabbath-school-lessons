---
title: Петтата книга Мојсеева во подоцнежните списи
date: 04/12/2021
---

### Прочитајте ги библиските текстови:
2. Цареви 22; Неемија 9,6; Еремија 7,1-7; Псалми 148,4; Еремија 29,13; Михеј 6,1-8; Даниел 9,1-19.

> <p>Запомнете го стихот</p>
>  „Таму ќе Го бараш Господа, својот Бог. И ќе Го најдеш ако го бараш со сето свое срце и со сета своја душа“ (5. Мојсеева 4,29).

Една од фасцинантните работи во врска со Библијата, особено со Стариот завет, е тоа што многу често се повикува со самата себе или алудира на самата себе. Односно, подоцнежните пишувачи во Стариот завет се повикуваат на претходниците, користејќи ги нив и нивните списи за да ги изнесат своите ставови.

На пример, 81. псалм (Псалми 81) се враќа на 2. книга Мојсеева и речиси буквално ја цитира преамбулата на законот, Десетте заповеди, кога псалмистот пишува: „Јас Сум Господ, твој Бог, Кој те изведе од Египетската Земја“ (Псалми 81,10).

Низ сиот Стар завет се наведува 1. книга Мојсеева, а особено извештајот за Создавањето, како, на пример, во текстот: „Ја гледам земјата: пуста е, еве, и празна, небесата: светлината им исчезна“ (Еремија 4,23; видете 1. Мојсеева 1,2).

Навистина, многупати подоцнежните пишувачи на Стариот завет, како пророците, се повикувале на 5. книга Мојсеева, која имала толку решавачка улога во заветниот живот на раниот Израел. Оваа седмица ќе обрнеме особено внимание на тоа како ја користеле таа книга подоцнежните пишувачи. Кои делови од 5. книга Мојсеева ги користеле и какви заклучоци изведувале, а тие се релевантни и за нас денес?