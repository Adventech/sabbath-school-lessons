---
title: За натамошно проучување
date: 17/12/2021
---

Како што Стариот завет самиот себеси се цитира (то ест, некои од пророците цитирале или се повикувале, на пример, на текстовите од петте Мојсееви книги), така и Новиот завет е полн со директни цитати, референци и алузии на Стариот. Псалмите, Книгата на пророкот Исаија и 5. книга Мојсеева се меѓу оние кои најмногу се цитираат. Писателите на Новиот завет често го цитирале и преводот познат како Септуагинта (LXX), или „грчкиот Стар завет“, што бил најраниот познат грчки превод на еврејската Библија. Првите пет книги на Библијата, познати како Тора или Петокнижје, се преведени во третиот век од н.е., а остатокот на Стариот завет околу вториот век од н.е.

Врз основа на тоа како вдахновените пишувачи на Новиот завет го користеле Стариот завет, може многу да се научи и за тоа како треба да се толкува Библијата. Една од првите лекции што можеме да ја научиме е што, за разлика на голем дел од денешната библиска наука, пишувачите на Новиот завет никогаш не ги доведувале во прашање автентичноста и авторитетот на старозаветните книги. Во нивните списи ништо не упатувало, на пример, на сомнеж во историчноста на старозаветните извештаи, од буквалното постоење на Адам и Ева, Падот во грев, Потопот, до повикувањето на Аврам, и така натаму. „Науката“ која сето тоа го доведува во прашање е обичниот човечки скептицизам за кој не би требало да има место во срцата и умот на адвентистите на седмиот ден.

**Прашања за разговор**

`1. Ако ја земеме предвид сета светлина која сме ја добиле како адвентисти на седмиот ден, што ни говори тоа за големата одговорност да бидеме верни на вистините кои сме ги примиле?`

`2. Повторно прочитајте го текстот 5. Мојсеева 18,9-14. Кои модерни видови на тие „гнасотии пред Господа“ постојат денес, и како можеме да се потрудиме да ги избегнеме?`

`3. Зошто, од сите луѓе, токму христијаните, кои ја разбираат универзалната примена на Христовата смрт на крстот, никогаш не би требало да „издигнуваат лица“ (видете го проучувањето предвидено за понеделник)? Како можеме сами во себе да ја препознаеме склоноста тоа да го правиме (и да не се лажеме себеси ако негираме дека во нас постои барем извесна склоност за тоа?). Како крстот и постојаното потсетување на него можат да нè излечат од тој погрешен став?`