---
title:  Искуство
date:   08/10/2021
---

#### Наследството на мајка ми

_од Парк Јеон-сук_ 

Мајка ми се сврте кон мене додека умираше од рак на жолчното ќесе.

„Мора да одиш во црква“, ми рече таа.

Мајка ме носеше во црква секоја Сабота уште како младо девојче, но престанав да присуствувам кога се зафатив со мојата продавница во Ханам, предградие на главниот град на Јужна Кореја, Сеул. Зборовите на мајка ми ме вознемируваа додека се борев да работам и да ги воспитам синот, ќерката и тројцата внуци. Сфатив дека не можам да успеам самостојно и се вратив кај Исус.

Како што растеше мојата љубов кон Исус, Тој ми даде срце да се грижам за сиромашните соседи.

Еден роднина ме запозна со Хонг Сун-ми. Една година откако се запознавме, на сопругот на Сун-ми му беше дијагностициран рак на коскената срцевина. Кога дознав дека не може да си дозволи операција, поставив кутија за донации на улица пред мојата продавница. Многу луѓе ме исмејуваа, велејќи: „Зошто собираш пари за некој што не е роднина?“ Но, ја чував кутијата за донации на место.

На роденденот на Сун-ми, и подарив вреќа со ориз од 20 килограми. „Земи го овој подарок од мојата продавница“, реков. Подоцна ми рече дека целото нејзино семејство плачело кога го виделе подарокот.

Сун-ми не дојде веднаш во црква. Но, таа ги читаше Адвентистичките списанија што и ги дадов и дозна дека Адвентистите од Седмиот ден го сакаат Исус и луѓето. Ја поставив Сун-ми задолжена за мојата продавница и и обезбедив плата и дневни потреби, како овошје и ориз, за околу две години. После тоа, ја направив менаџерка на мал ресторан што јас го водев. Една година откако започна да управува со ресторанот, таа праша: „Зошто не ме покануваш во црква?“

„Зошто?“, реков. „Знаеш дека си добредојдена“.

„Тогаш, ќе одам“, рече таа.

По шест години пријателство, Сун-ми за првпат ја посети Адвентистичката црква на Седмиот ден во Западен Ханам. Три години подоцна, таа стана ѓаконка, а подоцна се крстија нејзиниот сопруг и синот.

Кога првпат ја отворив продавницата, бев единствениот Адвентист во соседството. Сега седум трговци се Адвентисти. Црквата има добра репутација во областа. И благодарам на мајка ми што ми даде наследство на верата, и му ја давам целата слава на Бог што ги користеше Адвентистичките трговци како мене за добро.