---
title: Мојсеевиот час по историја
date: 02/10/2021
---

### Прочитајте ги библиските текстови:
5. Мојсеева 1-3; 2. Мојсеева 32,29-32; 4. Мојсеева 14; Ефесјаните 3,10; 1. Мојсеева 15,1-16; Јован 14,9.

> <p>Запомнете го стихот</p>
> „И сите јадеа иста духовна храна; и сите пиеја исто духовно пиење; зашто пиеја од духовната карпа, што ги придружуваше; а таа карпа беше Христос“ (1. Коринтјани 10,3.4).

„Ова се зборовите што Мојсеј му ги упати на сиот Израел...“ (5. Мојсеева 1,1). Така почнува 5. Книга Мојсеева. Иако, навистина, Мојсеј и неговата присутност доминираат во книгата, од тие воведни зборови па сè до неговата смрт во земјата Моав (5. Мојсеева 34,5), 5. Мојсеева (како и целата Библија) всушност говори за Господа Исуса. Зашто, Тој е Оној кој нè создал (1. Мојсеева 1,2; Јован 1,1-3), кој нè одржува (Колосјани 1,15-17; Евреите 1,3) и избавува (Исаија 41,14; Тит 2,14). А во поширока смисла на зборот, 5. Книга Мојсеева открива како Господ продолжува да го создава, одржува и избавува својот народ во овие пресудни мигови од историјата на спасението.

Во основа, непосредно пред децата Израелови конечно да влезат во Ханан, Мојсеј им одржал час по историја, а тоа е мотив кој се повторува низ целата Библија – сеќавајте се што правел Господ за вас во минатото.

Тоа би требало да биде значајна опомена и за нас кои се наоѓаме на границите на една подобра Ветена земја: „Кога ќе се осврнам на нашето минато, минувајќи со мислите низ секој чекор од нашиот напредок, до местото на коешто се наоѓаме денеска... јас сум полна со восхит и со доверба во Христа како водач. Немаме од што да се плашиме во иднина, освен ако не заборавиме како Господ нѐ водел и учел во минатото“(Еllен G. White, Life Sketches, p. 196).