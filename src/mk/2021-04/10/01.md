---
title: Спомни си и не заборавај
date: 27/11/2021
---

### Прочитајте ги библиските текстови:
1. Мојсеева 9,8-17; 5. Мојсеева 4,32-39; Откровение 14,12; 5. Мојсеева 4,9.23; 5. Мојсеева 6,7; 5. Мојсеева 8,7-18; Ефесјаните 2,8-13.

> <p>Запомнете го стихот</p>
> „Спомни си и не заборавај како Го лутеше Господа, својот Бог, во пустината. Од денот кога излеговте од Египетската Земја па до доаѓањето на ова место, Му бевте непокорни на Господа“ (5. Мојсеева 9,7).

Во целата Библија се појавуваат тие два збора: памтење и заборавање. И двата збора се однесуваат на нешто човечко, нешто што се случува во нашиот ум. Тоа се глаголи и имаат спротивно значење: да се памти значи да не се заборави, а да се заборави значи да не се памти.

Бог често бара од својот народ да се сеќава на сето она што го сторил за нив – да се сеќаваат на Неговата благодат и добрината спрема нив. Голем дел од Стариот завет се состои од пророчките предупредувања дадени на народот, на еврејскиот народ, да не заборават што сè сторил Господ за нив. Исто така, и што е најважно, не смееле да заборават која е нивната должност во Него и каков вид луѓе требало да бидат во одговорот на тој повик. „Си спомнувам за Господовите дела, се сеќавам за Твоите древни чудеса“ (Псалми 77,11).

Дали за нас денес е нешто поинаку, како на заеднички така и на личен план? Колку е лесно да се заборави што сторил Бог за нас.

Оваа седмица ќе се осврнеме на тоа важно начело, онака како што е изразено во 5. Мојсеева – на пoмнењето и заборавањето на Божјите дела во нашиот живот.