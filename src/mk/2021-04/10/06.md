---
title: Спомни си дека беше роб
date: 02/12/2021
---

`Прочитајте ги следниве библиски текстови: 5. Мојсеева 5,15; 5. Мојсеева 6,12; 5. Мојсеева 15,15; 5. Мојсеева 16,3.12 и 24,18.22. Што конкретно Господ сакал тие никогаш да не го заборават и зошто?`

Како што гледаме, низ целиот Стар завет, Господ постојано ги враќал нивните мисли на Излегувањето, на нивното чудесно избавување, со Божја сила, од Египет. И до ден-денес, илјадници години подоцна, Евреите го слават празникот Пасха,во спомен на она што Господ го сторил за нив. „И кога ќе дојдете во земјата, што Господ ќе ви ја даде како што вети, вршете ја оваа служба. Кога вашите деца ќе ве прашаат: ’Што ви значи таа служба?‘одговорете им: ’Ова е пасхална жртва во чест на Господа, Кој поминуваше покрај куќите на Израелците, кога ги усмртуваше Египетците, а ги поштедуваше нашите куќи‘“ (2. Мојсеева 12,25-27).

За денешната црква Пасха е симбол за избавувањето кое ни е понудено во Христа: „Зашто Христос, Пасхата наша, беше жртвувана за нас“ (1. Коринтјани 5,7).

`Прочитајте го текстот Ефесјаните 2,8-13. Што им е речено на тие преобратеници од незнабоштвото дека треба да запомнат? Каква паралела постои во тоа со она што им е речено на Евреите дека треба да го памтат во 5. книга Мојсеева?`

Павле сакал тие луѓе да се сетат што направил Бог за нив во Христа, од што ги спасил и што поседуваат моментално благодарение на Божјата благодат спрема нив. Како и во случајот на децата Израелови, ништо во нив самите, ниту од нив самите не ги препорачало на Бога. Само Божјата благодат, која им е дадена, иако биле „без дела во заветните ветувања“, ги правела она што биле во Исуса Христа.

Било да станува збор за Евреите во пустината, било за христијаните во Ефес, било да станува збор за адвентистите на седмиот дена каде било во светот, отсекогаш од пресудна важност било да си споменуваме и да не забораваме што сторил Бог во Христа за нас. Затоа не е ни чудно што ни се упатени следниве зборови: „За нас би било добро секој ден да поминеме еден час во размислување за Христовиот живот. Треба да го проучуваме во секоја подробност, дозволувајќи ѝ на нашата мечта да ги опфати сите сцени, особено оние што се поврзани со крајот на неговиот живот. Ако така се занимаваме со неговата голема жртва за нас, нашата доверба во него ќе стане многу посигурна, нашата љубов ќе оживее и подлабоко ќе нѐ проникнува неговиот Дух“ (Елена Вајт, *Копнежот на вековите*, стр. 83, ориг.).