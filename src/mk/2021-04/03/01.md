---
title: Вечниот завет
date: 09/10/2021
---

### Прочитајте ги библиските текстови:
1. Мојсеева 12,1-3; Римјаните 4,1-5; 2. Мојсеева 2,24; 5. Мојсеева 5,1-21; 5. Мојсеева 26,16-19; 5. Мојсеева 8,5; Матеј 28,10.

> <p>Запомнете го стихот</p>
> „Го склучив Својот Завет меѓу Мене и тебе и твоето потомство, после тебе – Свој вечен Завет за векови: Јас ќе ви бидам Бог тебе и на твоето потомство, после тебе“ (1. Мојсеева 17,7).

„И видов друг ангел како лета посреде небото, имајќи вечно Евангелие, за да им го проповеда на жителите на земјата: и на секоја народност и на секое племе и јазик и народ“ (Откровение 14,6). Воочете, тоа е „вечно евангелие“ – вечно во смисла секогаш постојно, во смисла дека отсекогаш било тука, во смисла дека ни е ветено во Исуса Христа „пред вечни времиња“ (Тит 1,2).

Оттаму, не чуди што Библијата на други места зборува за „вечниот завет“ (1. Мојсеева 17,7; Исаија 24,5; Езекиел 16,60; Евреите 13,20), зашто суштината на евангелието е заветот, а суштината на заветот е евангелието – Бог во својата спасоносна благодат и љубов ви го нуди она што не го заслужувате и што никако не можете да го заработите, а вие одговарате така што Му возвраќате со љубов „со сето свое срце и со сета своја душа, и со сиот свој разум, и со сета своја сила“ (Марко 12,30) – љубов која се изразува преку послушност спрема Неговиот закон: „Бидејќи љубовта кон Бога се состои во ова: да ги пазиме заповедите Негови, а Неговите заповеди не се тешки“ (1. Јованово 5,3).

Оваа седмица ќе ја разгледуваме идејата за заветот, како е изразена во 5. книга Мојсеева, во која заветот и сето она што го подразбира заветот јасно се покажува.