---
title: За натамошно проучување
date: 15/10/2021
---

„Духот на ропството се појавува кога се стремиме да живееме во согласност со законската религија, обидувајќи се да ги задоволиме барањата на законот со сопствена сила. Меѓутоа, постои надеж за нас само ако се потчиниме на аврамскиот завет, кој е завет на благодатта, базирана на верата во Христа Исуса. Евангелието што му било проповедано на Аврам и му давало надеж, било истото што ни се проповеда и нам денес, преку кое и ние имаме надеж. Аврам гледал на Исуса, кој исто така е Основач и Довршител на нашата вера“ (Еllen G. White Comments, *The SDA Bible Commentary*, vol. 6, p. 1077).

„Пред да бидат поставени темелите на Земјата, Отецот и Синот се соединиле во завет да го откупат човекот ако сатаната го победи. Ги стегнале рацете и си дале свечен завет дека Христос ќе стане гаранција за човечкиот род. Христос го исполнил ова свечено ветување. Кога на крстот извикнал: ’Се сврши’, му се обратил на Отецот. Спогодбата во целост е исполнета. Сега изјавил: Оче, свршено е. Ја исполнив твојата волја, Боже мој. Го извршив делото на откупувањето. Ако е твојата правда задоволена, ’сакам оние што ми ги даде да бидат со мене каде што сум јас’ (Јован 19,30; 17,24)“ (Елена Вајт, *Копнежот на вековите*, стр.329 оригинал).

**Прашања за разговор**

`1. Задржете се на мислата дека Отецот и Синот, уште пред создавањето на светот, „се соединиле во заветот“ да нè искупат ако падне човечкиот род. Зошто тоа би требало да нè охрабри? На што би можело да нè научи кога станува збор за тоа колку Бог навистина сака да бидеме спасени за Неговото царство?`

`2. На кој начин ние, како Црква на адвентистите на седмиот ден, би можеле да ја одиграме улогата која требало да ја одигра древниот Израел во свое време? Како можеме да ги избегнеме грешките што ги правеле тие?`

`3. Зошто евангелието и евангелските ветувања се толку важни за севкупната идеја на Новиот завет? Кои текстови можете да ги пронајдете во Новиот завет кои покажуваат дека законот и послушноста кон законот не се укинати под Новиот завет, како што често учат други христијани? Што мислите, зошто толку многу христијани тврдат дека евангелието ја укинува потребата да се држат Десетте заповеди?`