---
title:  Искуство
date:   15/10/2021
---

#### Добро после експлозија во Бејрут?

_од Кети Лихтенволтер_ 

Едвај го забележав првиот татнеж и тресок.

Цело попладне имавме ветер што ни ја затреперуваше влезната врата. Но, вториот, непознат тресок и тресење беше непогрешлив. Во политички нестабилен свет, добро ми се познати сите можности: Огномет? Митралез? Автомобил бомба? Борбен авион кој прелетува над нас? Иако лично никогаш ништо не ми се случило, јас имав научено дека секој звук има значење, понекогаш трагично.

Не мислев на ништо друго освен да излезам на предниот трем за да видам што се случи. Од мојот ридски бастион над кампусот на Адвентистичката црква на седмиот ден на Блиско источниоит универзитет, погледнав низ распространетиот град Бејрут надолу, поминав со поглед кон пристаништето, и кон Средоземното Море. Забележав облаци-печурка, се чинеше-како се распрснува со голема брзина низ небото над главата. Ове не е нормално. Воопшто не е добро.

Излегов подалеку на тремот во исто време кога ме зафати голема експлозија. Ѕид од ветер со прашина и остатоци ме крена силно и ме фрли назад во куќата. Ја зграпчив вратата, но не можев да земам зафат за да ја затворам. Се чинеше дека силата дува директно низ sидовите. Завесите на прозорецот се извртија лудо околу мене. Едвај издржав.

Сакав да погледнам низ прозорецот, но не знаев дали ќе се повтори истото. Јас сакав да бидам безбедна, но каде беше безбедноста? Така чекорев по ходникот, рацете ми се тресеа. Почнав повторно да дишам. Се беше морничаво тивко. Нормално.

Неколку минути подоцна, се јави Осман. Му давав часови за виолина преку Интернет токму пред експлозијата. Сега повторно се јавуваше, со подивени очи, со испотено лице, држејќи го треперливо неговиот телефон ми покажуваше колку е уништен нивниот мал семеен стан. „Сето ова е скршено“, рече тој. „Се е скршено, госпоѓице“.

Тоа не беше ново за него. Неговото семејство преживеало бомбардирање во Сирија пред шест години. За него, оваа експлозија во складиште во Август 2020 година, во која загинаа најмалку 200 лица не беше само уништување на неговиот скромен стан. Тоа беше познат повторлив циклус на загуба.

Тоа е циклус што не можам да го прекинам. Не можам да ја ублажам болката, да ги вратам загубите, да ја обновам државата. Никој не може. Но, ние не сме беспомошни; ние не сме жртви. Стоиме во присуство на Бога, кој посредува за се она што е надвор од нашата моќ за промена, наше е да му дозволиме да му пркоси на злото кое е флексибилно и гадно. Од ова може да произлезе добро. Нека се почитува и слави Божјето име во мојот живот, во нашата средина на Кампусот на Блиско источниоит универзитет, во Либан и се до крајните делови од нашиот возбудлив свет.