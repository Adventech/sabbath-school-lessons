---
title: Преамбула на повторениот закон
date: 25/09/2021
---

### Прочитајте ги библиските текстови:
Исаија 14,12-14; Езекиел 28,12-17; 1. Мојсеева 3,1-7; 1. Мојсеева 12,1-3; Дела 7,20-36; 2. Мојсеева 19,4-8.

> <p>Запомнете го стихот</p>
> „Кој не љуби, тој не Го познал Бога, зашто Бог е љубов“ (1. Јованово 4,8).

Петтата книга Мојсеева, се разбира, не настанала во вакуум. Како и сè друго во животот, таа има свој контекст, и баш како и кога станува збор за сè друго во животот, тој контекст има важна улога во разбирањето на значењето и целта на оваа книга.

Ѝ претходи долга историја – историја која ги објаснува околностите, не само на книгата, туку и на светот и на средината што го обликувале нејзиниот контекст. Како што целта и функцијата на бришачите на ветробранското стакло би било тешко да се разберат надвор од контекстот на автомобилот, исто така тешко би било да се разбере 5. книга Мојсеева, особено во светлината на нашата тема (5. Мојсеева и сегашната вистина), надвор од контекстот во кој настанала.

Некој успеал романот „Војна и мир“ од рускиот писател Лав Толстој – околу 1.500 страници – да ги прочита само за три дена. На прашањето за што се зборува во книгата, читателот одговорил: „Станува збор за Русија“.

Да се опфатат во поуката за една седмица неколку илјади години историја пред да дојдеме до 5. книга Мојсеева, тоа би значело да се направи нешто слично. Но, ако се фокусираме на најважните подробности, можеме да го согледаме неопходниот контекст за да можеме книгата, толку богата „со сегашната вистина“, да ја разбереме на најдобар начин.