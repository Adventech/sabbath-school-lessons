---
title: За натамошно проучување
date: 01/10/2021
---

За подлабоко и добро осмислено проучавање на темата за Големата борба, засновано на идејата за Бога кој е љубов, а напишано од страна на еден адвентист на седмиот ден, обрнете внимание на делото на Џон Пекам „Теодицеја на љубовта: Космичкиот судир и проблемот на злото“. Фактот дека тоа дело го објавила една неадвентистичка издавачка куќа покажува како добрата библиска наука може да ја открие стварноста на Големата борба каква што е прикажана во Светото писмо.

„Накратко, тврдам дека Божјата љубов (сфатена правилно) се наоѓа во средиштето на космичкиот спор и дека Божјата посветеност на љубовта пружа морално доволна причина за тоа што Тој допушта зло, со значајни последици за разбирањето на божествената промисла која дејствува во рамките на она што јас го нарекувам заветни правила на обврзаноста“ (Јоhn C. Peckham, Theodicy of Love: Cosmic Conflict and the Problem of Evil; Grand Rapids, MI: Baker Academic, 2018, p. 4).

„Одлуката Израелците четириесет години да не влезат во Ханан претставувала горко разочарување и за Мојсеја и Арона, за Халева и Исуса Навина; сепак, тие Божјата одлука ја примиле без мрморење. Но оние што се жалеле против Божјето постапување со нив и кои велеле дека ќе се вратат во Египет, многу плачеле и се јадосувале кога им биле скусени благословите што до тогаш ги презирале. Порано се жалеле за безначајни работи, а сега Бог им дал причина за плачење. Да плачеле заради својот грев кој верно им бил предочен, не би била изречена ваква осуда. Меѓутоа, тие плачеле само поради казната. Нивната болка не одразувала каење, па и не можела да ја избегне пресудата“ (Елена Г.Вајт, Патријарси и пророци, стр. 392, оригинал).

**Прашања за разговор**

`1. Разговарајте за прашањето за слободната волја и љубовта. Зошто љубовта, за да биде љубов, мора слободно да се дава? Земајќи ги предвид толкубројните патила на овој свет, некои би рекле дека љубовта не е вредна за сето тоа. Како вие би одговориле на таа дилема?`

`2. Бидејќи послушноста зазема толку значајно место во целата Библија, што би бил тогаш легализмот? Што е тоа што трудот да се биде верен на Бога и на Неговата реч може да се претвори во стапица на легализмот?`

`3. Разговарајте за прашањето што е поставено пред крајот на проучувањето предвидено за вторник, во врска со паралелите меѓу древниот Израел и Адвентистичката црква на седмиот ден. Кои се тие паралели и зошто треба да бидеме загрижени поради нив?`