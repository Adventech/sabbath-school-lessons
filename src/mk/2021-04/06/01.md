---
title: Кој друг народ е толку голем?
date: 30/10/2021
---

### Прочитајте ги библиските текстови:
5. Мојсеева 4,1-9; Матеј 15,1-9; 4. Мојсеева 25,1-15; 1. Коринтјани 10,13; 5. Мојсеева 4,32-35; Матеј 5,13-16.

> <p>Запомнете го стихот</p>
> „Кој е тој народ толку голем да би имал закони и уредби праведни како што е сиот овој Закон што јас ви го изнесувам денес?“ (5. Мојсеева 4,8).

Првите три глави на 5. Мојсеева (5. Мојсеева 1-3) во основа биле лекции од историјата, која требало да го потсети народот низ што сè поминале дотогаш.  Во моментот кога доаѓаме до 4. главa (5. Мојсеева 4), историската лекција сè повеќе добива тон на проповед. Тоа прераскажување на настаните не било наменето само за љубителите на историјата, туку послужило и за повисока цел, покажувајќи им ги силата и благодатта Божја што делуваат меѓу луѓето, и Неговата намера, дека, и покрај тоа што погрешиле, Тој и понатаму го почитува својот завет со нив.

Четвртото поглавје започнува со хебрејскиот збор (сврзник и прилог), vе’аttаh, кој може да се преведе со изразот „а сега“ или „така сега“.  Токму кога се осврнале на својата понова историја, потсетувајќи се на тоа што направил Бог доведувајќи ги до таа точка – така што тие „сега“, или „така сега“, како одговор на тоа, би требало да го прават она што Бог им го заповеда (исто така, да се види 5. Мојсеева 10,12).

Поради тоа првиот глагол што се појавува по „А сада“ – shama ', е истиот глагол (и во ист облик) кој се користи на почетокот на молитвата shema, а значи „чуе“ , „слуша“ или „послуша“ – глагол кој се повторува низ целата 5. книга Мојсеева.

Така, оваа глава практично почнува со зборовите: А сега, Израеле, поради она што го направив за тебе, мора да се придржуваш кон следново...