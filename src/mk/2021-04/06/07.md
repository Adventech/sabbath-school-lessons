---
title: За натамошно проучување
date: 05/11/2021
---

„Уште од самиот почеток на големата борба на небото, постојана намера на сатаната била да го урне Божјиот закон. За да го постигне тоа, се побунил против Творецот и, иако бил исфрлен од небото, истата борба ја продолжил на земјата. Луѓето да ги измами и со тоа да ги наведе на престап на Божјиот закон, е цел кон која постојано се стремел.  Било ова да го постигне со отфрлање на целиот Закон или со отстранување на одделни негови прописи, последиците на крај ќе бидат исти.  Оној што “ќе згреши во едно”, покажува презир кон целиот Закон; неговото влијание и пример се на страна на престапот; тој ’е виновен за сѐ’ (Јаков 2,10)“ (Елена Г. Вајт, *Големата борба*, стр. 582, оригинал).

Што се однесува на Ваал-Фегор, Елена Вајт напишала: „Се осмелиле да стапат на забранета почва и се сплеткале во мрежите на сатаната.  Восхитени од музиката и играта и намамени од убавината на незнабожечките калуѓерки, ја запоставиле својата верност кон Бога. Се придружиле кон веселбата и славјето, виното им го поматило разумот и ги урнало сите огради на самосовладувањето. Сетилноста потполно загосподарила и бидејќи својата совест ја извалкале со разврат, дозволиле да бидат наговорени да се поклонат пред идолите. Принесувале жртви на незнабожечките олтари и учествувале во понижувачките обреди“ – Елена Г. Вајт, *Создавање, патријарси и пророци*, стр. 454, оригинал).

**Прашања за разговор**

`1. Размислете за тоа во која смисла ние, адвентистите на седмиот ден, се наоѓаме на местото на древниот Израел. Сетете се на сè што ни е дадено, а што светот околу нас, па дури ни другите цркви го немаат. Прашањето за нас е следно: Како одговараме на она што сме го добиле? Колку добро ги проектираме „мудроста и разумот“ пред светот?`

`2. „А сите вие кои се држите цврсто за Господа, живи сте и денес“ (5. Мојсеева 4,4). И повторно, објект на глаголот „држите“ е народот. Господ нема да се приврзе за нас, во смисла дека нема да нè присили да бидеме покрај Него. Наместо тоа, користејќи го светиот дар на слободна волја, ние мора да избереме да се држиме за Него. А кога ќе го направиме тој избор, како да Го следиме до крајот и да се приклониме кон Него?`

`3. Задржете се на прашањето на крајот на проучувањето што е предвидено за недела. Што значи да се додава или да се одзема нешто од Божјите заповеди? Освен она очигледното, како што е обидот за замена на саботата, на кој начин може да се случи нешто толку суптилно што воопшто да не сфатиме што се случува?`