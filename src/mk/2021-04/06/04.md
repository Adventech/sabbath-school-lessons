---
title: Држете се цврсто за Господа
date: 02/11/2021
---

Илјадници луѓе загинале поради тој грев со Ваал-Фегор. Сите мажи „кои се држеле за Ваал-Фегор“ биле убиени. Сепак, многумина не паднале во таквото отпадништво.

Кои биле тие?

`„А сите вие кои се држите цврсто за Господа, живи сте и денес“ (5.  Мојсеева 4,4). На кој начин тој текст ја објаснува разликата меѓу оние кои паднале во грев и оние кои не паднале? Која важна порака се наоѓа тука за нас, во врска со гревот, искушенијата и Божјата сила во нашиот живот?`

Воочете ја спротивноста на зборот „сите“ во овој стих и во претходниот. „Сите“ кои го следеле Велфегор биле уништени, додека „сите“ кои се држеле до Господа останале живи. Немало среден пат ни тогаш, а го нема ни денес. Ние сме или за Исуса или против Него (Матеј 12,30).

Еврејскиот збор за „се држевте“, dbk, често укажува на верно приврзување кон нешто што е надвор од себе. Збор со ист корен на еврејски се користи во текстот 1. Мојсеева 2,24, каде се вели дека маж ќе го напушти семејството и ќе се „прилепи“ за својата жена (исто така, видете Рут 1,14). Истиот збор, во тој контекст, се јавува уште четирипати во 5. Мојсеева (5. Мојсеева 10,20; 11,22; 13,4; 30,20), и во секој од тие случаи основната мисла била иста: тие, луѓето, требало да се врзат за својот Бог. Односно, требало да Му се предадат и да црпат сила и снага од Него.

Она што е важно да се запамети е дека самиот народ е објект на тој глагол – тие мораат да го спроведат тоа „држење“. Мораат да одлучат да се „прилепат“ за Бога, па, во Неговата сила и снага, да го избегнат паѓањето во грев.

`Прочитајте Јуда 1,24 и 1. Коринтјани 10,13. Што е речено тука, во Новиот завет, што се наоѓа и во текстот на 5. Мојсеева 13,4?`

Бог е верен. Бог е во состојба да нè сочува да не паднеме. Но ние мора свесно да одлучиме, како што сториле верните во Велфегор, дека ќе се држиме до Бога. Во тој случај, можеме да бидеме сигурни дека, без оглед на искушението, ќе успееме да останеме верни.

`На кои начини активностите како што се молитвата, проучавањето на Библијата, богослужбите и заедништвата ни помагаат да се приврземе за Господа?`

