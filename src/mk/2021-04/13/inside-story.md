---
title:  Искуство
date:   24/12/2021
---

#### Тинејџер кој прави Божиќна музика

_од Ендру Мек Чесни_ 

Секоја година, црквата во која што оди Михару Шимизу организира специјална божиќна програма во Токио, Јапонија. Секоја година, Михару посакувала да може да учествува и некако да ја сподели нејзината радост за Христовото раѓање. Една есен, за време на нејзината прва година на универзитет, еден професор ја замолил да напише стихови за мјузикл.

Мјузиклот всушност бил завршен испит за сите 30 студенти од нејзината класа. Михару требало да го напише сценариото и текстот, додека наставникот ја компонирал музиката. Така целиот клас би бил поделен на четири групи, и секоја група би го учела и пеела мјузиклот.

После неколку упатени молитви, Михару составила кратка приказна за Божиќно пеење. Песните биле исполнети со фалби за Исус. Таа не била сигурна што ќе речат или помислат професорот или соучениците. Ниту еден од нив не бил христијанин. Кога Михару го предала осумминутниот мјузикл, професорот не променил ниту еден збор. „Текстовите се многу благородни“, рекол тој.

Додека соучениците од класот го учеле и вежбале мјузиклот, Михару се сетила на Божиќната програма во црква. Можеби нејзиниот мјузикл може да биде нејзиниот придонес за Божиќната програма.

Тој Божиќ, таа свирел пијано додека седуммина соученици го изведувале мјузиклот во адвентистичката црква Сетагаја, црква за млади луѓе во Токио. Младите адвентисти помогнале во продукцијата зад сцената.

Многу луѓе дошле да го гледаат мјузиклот, повеќе отколку што очекувала Михару. Околу 75 луѓе се собрале во малата црковна зграда, каде што обично само 25 членови на црквата се среќавале во сабота.

Михару била воодушевена. Таа почувствувала поврзаност со публиката. Видела дека таа и тие споделуваат ист дух - радост што Исус ги сака луѓето толку многу што дошол на земјата како бебе. Михару била особено среќна што еден од нејзините соученици бил во публиката. Потоа, тој ист соученик побарал и библиски часови.

Михару одлучила да состави уште еден мјузикл за следниот Божиќ. Таа напишала мјузикл за тоа како нејзиниот дедо станал адвентист на седмиот ден. Наоѓањето соученици за учество во новиот мјузикл било мошне лесно. Им се допаднал претходниот божиќен мјузикл и биле желни повторно да пеат. Еден од новите учесници бил и соученикот кој почнал да зема Библиски часови. Михару (19 години) се моли на Исус да го искористи нејзиниот музички талент за да ги привлече соучениците кон Исуса.