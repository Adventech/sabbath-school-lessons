---
title: Воскреснувањето на Мојсеј
date: 18/12/2021
---

### Прочитајте ги библиските текстови:
4. Мојсеева 20,1-13; 5. Мојсеева 31,2; 5. Мојсеева 34,4; 5. Мојсеева 34,1-12; Јуда 1,9; 1. Коринтјани 15,13-22.

> <p>Запомнете го стихот</p>
> „А Архангелот Михаил, кога се расправаше и препираше со ѓаволот за Мојсеевото тело, не се осмели да изрече хулна пресуда, туку рече: 'Господ да те искара!'“ (Јуда 1,9).

Како што видовме во текот на цело ова тримесечје, Мојсеј е главниот човечки, смртен лик во 5-та книга Мојсеева. Неговиот живот, неговиот карактер, неговите пораки ја проникнуваат целата книга. Иако 5-та Мојсеева всушност говори за Бога и за Неговата љубов спрема ’am yisrа’еl, „израелскиот народ“, Бог често го користел Мојсеј за да ја открие таа љубов и разговарал со својот народ, со Израел.

Сега, кога доаѓаме до крајот на тримесечјето, и до крајот на нашето проучување на 5-та книга Мојсеева, доаѓаме и до крајот на Мојсеевиот живот, барем на овој свет.

Како што тоа го изразила Елена Вајт: „Мојсеј знаел дека ќе умре сам и дека на ниеден земен пријател нема да му биде дозволено да му се најде при рака во неговите последни мигови. Настанот што претстоел бил обвиен со таинственост и го исполнувал со страв, така што срцето му се стегало. Најтешко искушение било да се одвои од народот за кој се грижел и кој толку многу го сакал – од народот со кој неговиот живот и неговите интереси толку долго биле поврзани. Но тој навикнал да има доверба во Бога и со непоколеблива вера ѝ се препорачал и себеси и својот народ на неговата милост и љубов“ (*Патријарси и пророци*, стр. 470, 471 ориг.).

Како што Мојсеевиот живот и неговата служба откриле многу за Божјиот карактер, така тоа го откриле и неговата смрт и воскресение.