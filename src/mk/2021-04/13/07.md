---
title: За натамошно проучување
date: 24/12/2021
---

„Извикнувајќи во гнев: ’Можеме ли од оваа карпа да ви извадиме вода?’, се ставиле на местото на Бога, како тие сами да располагале со таа сила, иако имале свои слабости и страсти како и другите луѓе. Уморен од постојаното негодување и буни на народот, Мојсеј го загубил од вид својот семожен Помошник; лишен од божествената сила, ја извалкал историјата на својот живот покажувајќи човечка слабост. Човекот кој до крај на својот живот можел да остане чист, силен и несебичен, најпосле подлегнал. Бог бил обесчестен пред собирот на синовите Израелови, а требало да биде прославен и возвишен“ (Елена Г. Вајт, *Патријарси и пророци*, стр. 418 оригинал).

„На Гората на преобразувањето Мојсеј се појавил заедно со Илија кој бил вознесен без да вкуси смрт. Ги пратил Отецот на неговиот Син да му однесат светлина и слава. Така најпосле била примена молитвата на Мојсеја што ја упатил пред многу векови. Стапнал со своја нога на ’прекрасната гора’ (5. Мојсеева 3,25) која станала составен дел на наследството на неговиот народ и разговарал со Оној кон кого се сосредоточени сите ветувања дадени на Израел. Тоа била последна сцена откриена на човечкото око, односно на историјата на овој човек кого небото високо го ценело“ (Исто, стр. 479 оригинал).

**Прашања за разговор**

`1. Да, во извесна смисла, Мојсеј воскреснал и е земен на небото набрзо по смртта. Но во исто време, кутриот Мојсеј (претпоставуваме) станува сведок на страшно безредие кое се одвива овде долу. Каква среќа е тоа што повеќето од нас ќе воскреснат дури откако ќе заврши целата борба на земјата, во најмала рака пред Второто доаѓање. Во која смисла тоа е сепак поголем благослов од она што го искусил Мојсеј?`

`2. На кој начин извештајот за Мојсеевата смрт и подоцна со воскресението ни покажува дека Новиот завет, иако во многу нешто заснован на Стариот, сепак нè води понатаму од Стариот завет и навистина фрла многу нова светлина на него?`

`3. Во која смисла извештајот за Мојсеевиот живот, вклучувајќи го и неговото удирање на карпата во настап на гнев, претставува пример за живеење со вера и спасение со вера, независно од делата на законот?`

`4. Разговарајте за ветеното воскресение на крајот на времето. Зошто тоа е од толку пресудна важност за сите наши надежи? Исто така, ако можеме да Му веруваме на Бога во врска со тоа – дека ќе нè подигне од мртвите, зар не би можеле да Му веруваме и во однос на сè друго? На крајот на краиштата, ако Тој е во состојба тоа да го стори за нас, тогаш што е тоа што Тој не би можел да го стори?`