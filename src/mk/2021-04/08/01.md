---
title: Избери го животот
date: 13/11/2021
---

### Прочитајте ги библиските текстови:
1. Мојсеева 2,8.9; Римјаните 6,23; 1. Јованово 5,12; 5. Мојсеева 30,1-20; Римјаните 10,6-10; 5. Мојсеева 4,19; Откровение 14,6-12.

> <p>Запомнете го стихот</p>
> „Ги земам денес за сведоци против вас небото и земјата дека пред вас ставам: живот и смрт, благослов и проклетство. И така, избери го животот “ (5. Мојсеева 30,19).

Тоа секогаш е тажна приказна. Во овој случај станува збор за млада личност, дваесет и двегодишна жена со дијагноза на смртоносна болест. Тумор на мозокот. И покрај сите чуда на современата медицина, не можело ништо да се стори, освен да ѝ се продолжи агонијата до неизбежното. Но оваа млада жена, „Сенди“, не сакала да умре.

Затоа сковала план. По смртта, главата требало да ѝ биде замрзната во сад со течен азот, во надеж дека така ќе ѝ се зачуваат мозочните клетки. И тука ќе чекаат педесет години, сто години, илјада години, додека некогаш во иднината, кога технологијата ќе биде доволно напредна, нејзиниот мозок, составен од невронски врски, ќе може да се вчита во компјутер. И така – Сенди би можела да „живее“ и натаму, можеби дури и засекогаш.

Оваа седмица, продолжувајќи со проучувањето на 5. книга Мојсеева, ќе се осврнеме на животните избори и на можноста која ни се пружа да го избереме животот, но под услови кои Бог, Дародавецот и Одржувачот на животот, милостиво ни ги понудил.

