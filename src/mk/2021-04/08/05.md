---
title: Не е претешко за вас
date: 17/11/2021
---

Во воведот на 30. глава од 5. книга Мојсеева, Господ говори што ќе биде ако народот се покае и одврати од своите зли патишта. Какви прекрасни ветувања тука се понудени!

`Прочитајте го библискиот текст 5. Мојсеева 30,1-10. Кои ветувања им ги дава Бог, и покрај фактот дека тука се говори за последиците кои би ги имале поради нивната непослушност? Што ни говори тоа за Божјата благодат?`

Сигурно тоа би било утешително да се чуе. Меѓутоа, поентата не била во тоа дека е неважно дали ќе се одвратат од она што Бог им го заповедал или не. Господ никому не му нуди евтина милост. Ако тоа воопшто требало нешто да им покаже, тогаш тоа е Божјата љубов, па за возврат и тие Него да Го засакаат, покажувајќи ја љубовта така што ќе бидат послушни на она што им го рекол.

`Прочитајте 5. Мојсеева 30,11-14. Шта им кажува тука Господ? Кое е основното ветување во тие стихови и на кои текстови од Новиот завет можете да се сетите кои упатуваат на тоа исто ветување?`

Погледнете каков повик им е упатен тука, на преубав јазик и со непобитна логика. Господ не бара од нив ништо што би било премногу тешко да се стори. Божјата заповед не е премногу „тешка“ и „загатлива“ за да ја разберат. Ниту е надвор од нивниот домет. Тоа не е пат кон небото, толку далечен за да мора некој друг да им го обезбеди, ниту е нешто преку морето, па некој друг да мора да им го донесе. Напротив, Господ вели: „Зашто, заповедта е сосем близу до тебе, во твојата уста и во твоето срце, за да ја извршуваш“ (5. Мојсеева 30,14). Односно, доволно ви е позната за да можете да ја говорите, и ви се наоѓа во срцето така што сте свесни дека морате да ја извршувате. Значи, нема оправдувања за непослушноста. „Сите негови заповеди едновремено и оспособуваат заповедта да се изврши“ (*Христовите параболи*, стр. 333 ориг.).

Апостол Павле всушност цитира некои од тие стихови во контекст на спасението во Христа. Односно, Павле упатува на нив како пример за oправдување со вера. (Видете Римјаните 10,6-10.)

А тогаш, по зборовите во 5. Мојсеева, на децата Израелови им се вели – безусловно – да изберат живот или смрт, благослов или проклетство. И ако, со благодатта и верата, го изберат животот – навистина ќе го имаат.

`Ни денес не е ништо поинаку, зар не?`