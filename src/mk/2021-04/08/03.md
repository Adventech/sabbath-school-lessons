---
title: Нема средина
date: 15/11/2021
---

Значи, низ целата Библија ни се нуди една од двете можности кои ни се изложени.

**Прочитајте ги следните библиски текстови. Кои две опции, кои два избора во следните текстови или отворено наведуваат или се подразбираат, и како тие опции ни се претставени?**

`Јован 3,16`

`1. Мојсеева 7,22.23`

`Римјаните 6,23`

`Римјаните 8,6`

`1. Јованово 5,12`

`Матеј 7,24-27`

Во крајна линија, за нас луѓето нема средина. Пред целосно да заврши големата борба, ќе се искоренат гревот, сатаната, злото, непослушноста и бунтот. Откако сето тоа ќе се случи, секој од нас, поединечно, ќе има или живот, вечен живот, кој Бог првобитно, пред создавањето на светот, планирал сите да го имаме, или ќе се соочи со вечна смрт, односно „со вечна погибел ќе бидат казнети далеку од лицето на Господ и од славата на Неговата“ (2. Солунјани 1,9). Се чини дека Библијата не ни нуди никакви други можности.

Каква ќе биде нашата судбина? Тој одговор, на крајот на краиштата, зависи само од нас. Пред нас е изборот – живот или смрт.

`Во контекст на вечниот живот или вечната смрт, зошто е толку утешителна библиската вистина дека сепак луѓето во пеколот не се мачат и не горат засекогаш? Што би зборувало тоа за Божјиот карактер кога вечните маки, во свесна состојба, навистина би биле судбината на изгубените?`