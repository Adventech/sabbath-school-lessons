---
title: За натамошно проучување
date: 26/11/2021
---

„При секој нов чекор во нашето христијанско искуство, нашето покајание ќе се продлабува. Токму на оние на кои им простил, на оние што ги признал како свој народ, Господ им кажува: ’И тогаш ќе си спомнете за своите лоши патишта и неправди, и сами ќе се замразите себеси заради своите беззаконија и гадости’ (Езекиел 36,31). И повторно нагласува: ’Ќе склучам со тебе свој сојуз и ќе знаеш дека јас сум Господ, за да си спомнеш и за да се засрамиш и од срам веќе да не ја отвориш устата кога ќе ти простам сѐ што си направила’ (Езекиел 16,62.63). Тогаш нашите усни нема веќе да се отвораат за да се издигнуваме себеси. Ќе знаеме дека нашиот успех единствено зависи од нашата заедница со Христа. Признавањето на апостол Павле ќе биде и наше признавање: ’Знам дека никакво добро не живее во мене, односно во моето тело’ (Римјаните 7,18). ’Никако да не се фалам со нешто друго, освен со крстот на нашиот Господ Исус Христос, преку кого светот е распнат за мене и јас за светот’ (Галатјани 6,14)“ (Елена Вајт, *Христовите параболи*, стр. 160, 161, ориг.).

„’Не знаеш ли дека Божјата добрина те води кон покајание?’ (Римјаните 2,4). Секоја загрозена душа е опкружена со златен синџир на Божјата милост и љубов која сожалува. Господ изјавува: ’Те љубам со вечна љубов, затоа постојано ти укажувам милост’ (Еремија 31,3)“ (Елена Вајт, *Христовите параболи*, стр. 202, оригинал).

**Прашања за разговор**

`1. Иако мораме да се покаеме, како можеме да ја избегнеме стапицата покајанието да го сметаме за своја заслуга, како самиот чин на покајание да е она што нè прави исправни пред Бога? Единствено на кој начин можеме да бидеме прави пред Бога?`

`2. „Тогаш Јуда, што Го предаде, кога виде дека е Тој осуден, се покаја и им ги врати триесетте сребреници на првосвештениците и старешините, велејќи им: ’Згрешив, зашто предадов невина крв!‘ А тие му одговорија: ’Што ни е грижа нам за тоа? Мисли му ти!‘ Тој ги фрли сребрениците во храмот, излезе и отиде, та се обеси“ (Матеј 27,3-5). Нема сомнеж дека Јуда зажалил за она што му го направил на Исус (впрочем, се убил поради тоа). Меѓутоа, зошто неговите постапки не се сметаат за вистинско покајание?`

`3. Како реалноста за грешноста на човековата природа, а особено нашата сопствена грешност, би можела да нè направи понизни пред другите (така што нема да ги осудуваме) и пред Бога? Како фактот дека за нашето спасение бил неопходен крстот, односно смртта на Божјиот Син, ни покажува колку гревот е навистина лош?`

