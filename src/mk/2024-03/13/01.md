---
title: Воскреснатиот Господ
date: 21/09/2024
---

### Прочитајте ги библиските текстови:
Марко 15,42-47; Марко 16; Колосјани 2,10-12; 1 Коринтјани 15,1-8; Даниел 9,24-27; Јован 20,11-18.

> <p>Запомнете го стихот</p>
> „Но тој им рече: ‘Не бојте се! Вие Го барате распнатиот Исус Назареецот. Воскресна! Не е тука! Еве го местото, каде што Го положија’“ (Марко 16,6).

Исусовото распнување им нанело смртен удар на надежите и верата на Неговите ученици. Тоа бил мрачен викенд за нив, кога не само што се соочиле со смртта на својот Господар туку се плашеле и за сопствениот живот (Јован 20,19).

Во текстот Марко 16, последната глава од ова Евангелие, ќе разгледаме што следело по Исусовата смрт.

Прво, ќе го разгледаме времето на Исусовото воскресение и причината зошто жените дошле на гробот во недела наутро. Адвентистите понекогаш го одбегнуваат наративот за утрото на воскресението поради начинот на кој тој бил злоупотребен за да се поддржи светоста на неделата. Ќе видиме дека, всушност, можеме да се радуваме на таа недела на воскресението, и покрај лажната теологија која, за жал, произлегла од неа.

Второ, во оваа лекција ќе ги објасниме првите стихови од Марко 16 глава, поврзувајќи ги тие зборови со темата што се провлекува низ целото ова Евангелие. Во нашето проучување во понеделник и вторник, ќе ги разгледаме тие концепти.

Трето, на крајот на седмицата, во среда и во четврток, ќе го проучуваме остатокот од Марко 16 и ќе се запознаеме со мисијата што тоа ја поставува пред нас. Проучувањето ќе го завршиме со повик до читателот на Евангелието според Марко да го шири тоа евангелие по целиот свет.

---

#### Додаток: Утрински стих

**Почит кон родителите:** 2. Мојсеева 20,12.