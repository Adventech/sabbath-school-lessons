---
title: Евангелие според Исус
date: 04/07/2024
---

`Прочитајте го текстот Марко 1,14.15. Кои се трите дела на евангелската порака што ја објавувал Исус?`

Марко овде ја сумира едноставната и директна порака на Исус. Нејзините три дела се илустрирани во следната табела:

![Table](https://sabbath-school-resources-assets.adventech.io/mk/ss/2024-03/01/lesson1-table1.png)

Временското пророштво, на кое се повикува Исус, е пророштвото за 70 седмици од текстот Даниел 9,24-27. Тоа пророштво го наоѓа своето исполнување во Исусовото крштавање, кога бил помазан со Светиот Дух и кога ја започнал својата служба (Дела 10,38). Тоа неверојатно пророштво за 70 седмици е прикажано на следнава табела:

![Chart](https://sabbath-school-resources-assets.adventech.io/mk/ss/2024-03/01/lesson1-chart1.png)

Во ова пророштво еден ден означува една година (4. Мојсеева 14,34; Езекиел 4,6). Пророштвото започнало во 457 пред н. е. со декрет издаден од страна на Артаксеркс, царот на Персија, со што било довршено делото на обнова на Ерусалим (видете Езра 7). 

Шеесет и деветте пророчки седмици се протегаат до 27 од н. е., односно до времето кога Исус бил крстен и помазан со Светиот Дух на почетокот на неговата служба. 

Неговото распнување се случило три и пол години подоцна. 

Конечно, седумдесетте седмици завршиле во 34. год. од н. е., кога Стефан бил каменуван и евангелието почнало да им се проповеда на незнабошците, како и на Евреите. 

`Кога последен пат сте го проучувале пророштвото за 70 седмици? Како може знаењето за тоа пророштво да придонесе за зајакнување на вашата вера, не само во Исуса туку и во веродостојноста на пророчката Реч?`

---

#### Додаток: Утрински стих

**Избегнувајте да се задолжувате:** Римјаните 13,8.
