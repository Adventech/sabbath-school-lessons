---
title: Гласник
date: 02/07/2024
---

`Прочитајте го текстот Марко 1,1-8. Кои се личностите споменати во овие стихови, и што кажуваат тие и што прават?` 

Во тие стихови имаме три главни личности: Исус Христос, кој се спомнува во стихот Марко 1,1, Бог Отецот (чие присуство се подразбира во стихот Марко 1,2) и Јован Крстител, гласникот и проповедник, кој станува главната тема на последниот дел од овој пасус. 

Текстот Марко 1,2.3 содржи цитат од Стариот завет кој евангелистот го изнесува за да опише што ќе се случи во сторијата. Она што Марко го наведува тука, претставува спој на изрази од три стиха: 2. Мојсеева 23,20; Исаија 40,3 и Малахија 3,1. 

`Прочитајте ги текстовите 2. Мојсеева 23,20; Исаија 40,3 и Малахија 3,1. Што е заедничко за овие текстови?` 

Стихот 2. Мојсеева 23,20 се однесува на Божјиот ангел кого Бог го испраќа пред Израел да ги однесе во Ханан. Текстот Исаија 40,3 зборува за тоа дека Бог се појавува во пустината, каде што е подготвен патот пред Него. Текстот Малахија 3,1 зборува за гласник кој оди пред Господа за да го подготви патот за Него. Сите три стиха зборуваат за патување. 

Текстот од книгата на пророкот Исаија на многу начини е поврзан со службата на Јован Крстителот, а исто така се сосредоточува и на Патот Господов. Во Евангелието според Марко, Господ Исус е на патување. Наративот, кој брзо се одвива, ја нагласува идејата за тоа патување – патување што ќе Го одведе до крстот и Неговата смрт како жртва за нас. 

Но мора да се случат уште многу работи пред да стигне до крстот. Патувањето допрва започнува, а Марко ќе ни каже сѐ за тоа. 

Во согласност со цитатот од Стариот завет во стиховите Марко 1,2.3, Јован Крстител повикува на покајание, одвраќање од гревот и враќање кај Бога (Марко 1,4). Облечен како древниот пророк Илија (споредете со стихот 2. Царевите 1,8), тој во текстот Марко 1,7.8 зборува за Оној што ќе дојде по него и кој е поголем од него. Неговата изјава дека не е достоен да му ги одврзе врвките од сандалите на Оној што доаѓа, открива колку е возвишен Исус во очите на Јован.

---

#### Додаток: Утрински стих

**Како парите влијаат на вас?** Дела 5,1.
