---
title: За натамошно проучување
date: 05/07/2024
---

Прочитајте го поглавјето „Глас во пустината“ од книгата *Копнежот на вековите*, стр. 97-108 ориг., и поглавјето „Весници на Евангелието“ од книгата *Делата на апостолите*, стр. 166-176 ориг. од Елена Г. Вајт. 

Колку восхитува фактот што текстот Откровение 14,6.7, веста на првиот ангел, е паралелна со Исусовата евангелска порака од текстот на Марко 1,15. 

Првиот ангел во последните денови му ја носи пораката на вечното евангелие на овој свет за да се подготови за Второто доаѓање. Исто како и Исусова порака, евангелието на ангелот за последното време ги има истите три елементи, како што е илустрирано на табелата подолу:

![Table](https://sabbath-school-resources-assets.adventech.io/mk/ss/2024-03/01/lesson1-table2.png)

Пораката на првиот ангел го најавува почетокот на предадвентниот суд, предвиден во пророштвото за 2300 дена од текстот Даниел 8,14, а кое започнало во 1844 година. Тој суд го носи Божјето царство на Неговиот прогонет народ (Даниел 7,22). Повикот на првиот ангел да се боиме од Бога, да го славиме и да го обожаваме претставува повик на учеништво, упатен до овој свет во последните денови, кога ѕверовите од Откровение 13 ќе претстават еден лажен бог како оној од кого треба да се плашиме и кого треба да го славиме и обожаваме. 

Како што Исусовата порака во текстот Марко 1 глава е тесно поврзана со пророштвата на Даниел и со почетокот на објавувањето на евангелието, така и пораката на првиот ангел е поврзана со книгата на пророкот Даниел на крајот од историјата на Земјата.

**Прашања за разговор**

`1. Споредете ги и забележете ги сличностите и разликите меѓу Јован Крстителот и Исуса во текстот Марко 1,1-13. Кои посебни поуки ги извлекувате од начинот на кој тие се претставени?` 

`2 Размислете за значењето на крштевањето. Прочитајте ги текстовите Римјаните 6,1-4 и Јован 3,1-8 и споредете ги со Исусовото крштaвање во текстот Марко 1,9-13. Кoи паралели и спротивности ги забележувате? Како тоа ви помага појасно да го разберете значењето на смислата на крштевањето?` 

`3. Споредете го Исусовото евангелие во текстот Марко 1,14.15 и пораката на првиот ангел од текстот Откровение 14,6.7. Како разбирањето на тие пораки ви помага подобро да ја согледате вашата мисија за денешно време?`

---

#### Додаток: Утрински стих

**Не заборавајте на сиромашните:** Матеј 19,21.