---
title:  Искуство
date:   05/07/2024
---

#### Збунетиот Шаман, Дел 1

_од Ендру Мек Чесни_

Шаманот бил најистакната личност во неговиот мал град во Непал. Сите ја барале неговата помош. Жителите на градот верувале дека неговите жртвувања на животни може да излечат каква било болест. Шаманот потекнувал од долга низа шамани, и тој станал шаман по смртта на неговиот татко, кој исто така бил шаман.

Шаманот верувал дека неговите ритуали поседуваат голема моќ во духовниот свет, па тој бил збунет кога не можел да и помогне на личноста која најмногу ја сакал - неговата сопруга. Тој не можел да ја излечи, ниту да ја дијагностицира нејзината болест. Тој жртвувал пилешко, но нејзината болка останала. Дал пари на друг шаман, но таа слабеела. Ја однел на лекар, но таа станувала се понемоќна.

Збунетоста на шаманот се зголемила кога се вратила неговата возрасна ќерка Дивија дома да и помогне на мајка си. Еден ден тој се вратил дома и не ги нашол Дивија и мајка и. Пребарувајќи ја куќата, конечно ги видел клекнати на подот во една од собите на горниот кат како разговараат со некој кој не можел да го види.

Таткото шаман бил зачуден. Тој се сомневал дека нешто не е во ред. Но тивко излегол од собата за да не ги вознемири. Тој се запрашал дали неговата ќерка потајно станала шаман како него.

Кога подоцна ја видел Дивија, ја прашал што правела таа со мајка и.

„Се молевме на мојот Бог да ја исцели мајка ми“, одговорила Дивија.

„Кој Бог? - прашал таткото, бидејќи тој обожавал многу богови.

„Се молевме на мојот Бог, Исус“, рекла таа. „Ја напуштив нашата семејна религија, најдов нов Бог - Исус“. Таа објаснила дека нејзиниот Бог ги создал небото и земјата. „Ако се молам, Тој ќе ја чуе и ќе ја исцели мајка ми“, рекла таа.

Таткото не верувал. Тој не гледал како може овој нов Бог да е помоќен од кој било бог од неговите семејните богови.

Кога Дивија требало да се врати во својот дом, во друг град, таа побарала да ја земе мајка си со неа. „Таа е болна, а ти немаш време да се грижиш за неа затоа што работиш“, му рекла таа на татко и. „Ќе ја земам со мене“.

Таткото, кој работел и како шаман и како градежен работник, се согласил. Тој не можел да и помогне на жена му и се сомневал дека таа ќе издржи долго.

„Таа е твојата мајка“, рекол тој. „Ако умре, извести ми“.

Поминале шест месеци пред шаманот повторно да ја види својата жена. Тој отпатувал во куќата на Дивија и се изненадил кога ја видел мајката здрава. Тој бил полн со прашања.

„Како и се подобри здравјето на мајка ти? - прашал тој. „Каков лек и даде?

Дивија одговорила дека само му се молела на Бога. „Господ го слушна моето барање“, рекла таа. „Сега мајка ми е добра и среќна и оди во црква со мене“.

Таткото не верувал. Тој само се насмеал. Никогаш не слушнал за таков Бог кој исцелува без животинска жртва или некој друг ритуал.
