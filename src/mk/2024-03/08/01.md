---
title: Поучување на учениците - втор дел
date: 17/08/2024
---

### Прочитајте ги библиските текстови:
Марко 10; 1. Мојсеева 1,27; 1. Мојсеева 2,24; Галатјани 4,1.2; Римјаните 6,1-11; Исаија 11,1-16.

> <p>Запомнете го стихот</p>
> „Зашто и Човечкиот Син не дојде да Му служат, туку да служи и да ја даде Својата душа за откуп на мнозина!“ (Марко 10,45).

Оваа седмица ќе се занимаваме со 10. глава од Евангелието според Марко, со што ќе го заокружиме овој посебен дел во кој Исус ги поучува своите ученици при подготовката за крстот. Околу половина од таа глава се занимава со самите ученици, а останатото со прашања важни за учеништвото, но гледано низ објективите на другите кои доаѓаат во допир со Исуса. Доаѓаат фарисеите и се расправаат со Него околу темата за развод. Родителите ги носат своите деца за Исус да ги благослови. Еден богат човек се распрашува за вечниот живот, а еден слеп бара да прогледа.

Оваа глава содржи важни учења за тоа што значи да се следи Исус, особено кога станува збор за животот овде и сега: за бракот, за децата, за односот спрема богатството,за наградата и цената на следбеништвото. Круна на сето ова е исцелувањето на вториот слеп човек (Марко 10,46-52; споредете со: Марко 8,22-26), кое го претставува последниот граничник на овој пасус од книгата (Марко 8,22-10,52) и преубава илустрација за тоа колкава е цената на следењето на Исус и кон што нè води тоа.

Сите овие поуки,земени заедно, ги подготвуваат Исусовите следбеници — без разлика дали станува збор за оние од пред 2000 години или овие од дваесет и првиот век — за предизвиците што го следат учеништвото.

---

#### Додаток: Утрински стих

**Справување со престапникот:** Еремија 31,34.
