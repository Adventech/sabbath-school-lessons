---
title: За натамошно проучување
date: 23/08/2024
---

Во книгата *Копнежот на вековите* од Елен Г. Вајт, прочитајте ги поглавјата со наслов „Благословување на децата“ и „Уште нешто ти недостига“, стр. 511-523 оригинал.

„Исус секогаш ги сакал децата. Ја прифаќал нивната наклоност и нивната искрена, неусилена и ненаметлива љубов. Благодарното величaње од нивните чисти усни било музика за неговите уши и освежување за неговиот дух кога бил измачен од допирот со лукавите и лицемерни луѓе. Каде и да одел Спасителот, добродушноста на неговото лице и неговото нежно, љубезно однесување ја задобивале љубовта и довербата на децата“ (Елена Г. Вајт, *Копнежот на вековите*, стр. 511 оригинал).

„На оние што се наоѓаат, како и младиот поглавар, на високи, доверливи положби и имаат голем имот, може да им изгледа премногу голема жртвата на откажување од сѐ за да го следат Христа. Но тоа е правило што важи за сите кои сакаат да станат негови ученици. Послушност мора да се покаже во сѐ што се прифаќа. Самооткажувањето е срцевина на Христовата наука. Често се изнесува и се поучува со јазик што изгледа мошне заповеднички затоа што не постои друг начин за човековото спасение освен решително да се отфрли сѐ она што, ако се негува, ќе го скрши целото суштество“ (*Копнежот на вековите* стр. 523 ориг.).

**Прашања за разговор**

`1. На кои сè начини можеме да им помогнеме на децата и младите да останат поврзани со Христа и со црковната заедница? Зошто е важно да го правиме ова?`

`2. Понекогаш слушаме како луѓето велат дека не им е грижа за парите. Ова не е вистина. Сите се грижат за парите и нема ништо лошо во тоа. Затоа, во што може да биде проблемот со парите, и зошто верните христијани, без разлика дали се богати или сиромашни, мора да водат сметка како се однесуваат спрема нив?`

`3. Ако Исус ве праша: „Што сакаш да сторам за тебе?“, што би одговорилe?`

`4. Повнимателно размислете за Исусовите зборови запишани во текстот Марко 10,43-45. Што значи да се живее на таков начин? Како учиме да служиме наместо нам да ни служат? Што значи тоа, кога станува збор за начинот на кој живееме и комуницираме со другите?`

---

#### Додаток: Утрински стих

**Божјиот Дух и единството на Црквата:** Дела 2,44.
