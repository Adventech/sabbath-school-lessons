---
title:  Искуство
date:   23/08/2024
---

#### Домот претворен во црква

_од Ендру Мек Чесни_

Таткото го одржал зборот за организирање на саботни богослуженија во неговиот дом во Ерменија. Бидејќи им забранил на мајката и на нивната ќерка Ануш да одат во адвентистичката црква на седмиот ден, тој ги повикал во дневната соба утрото во сабота. За време на саботната библиска школа тие ја проучувале библиската поука за возрасни и се молеле заедно. Потоа Ануш проповедала кратка проповед. 

Овие домашни богослуженија продолжиле во наредните месеци. Таткото, кој никогаш не посетил адвентистичка црква, бил мошне сериозен во врска со овие богослуженија, што ако биле посетени од гости во сабота, тој ги канел во дневната соба, ја отворал својата Библија и велел: „Добредојдовте на нашето богослужение. Денес е сабота, а вие може да ни се придружите“. Овој однос не е баш по ерменски начин. Во Ерменија, домаќините оставаат се зад себе за да ги забавуваат гостите. Во ваквите прилики, кога ќе се појавеле гости за време на саботно богослужение, гостите биле шокирани и се прашувале што се случува. 

Додека семејството имало богослужение заедно, таткото сфатил дека тој не ја знае Библијата. Во Матеј 4, семејството прочитало како Исус се соочувал со секое искушение на Сатаната со зборовите: „Напишано е“. Таткото бил импресиониран. Тој разбрал дека тој не би знаел дали сатаната го искушува ако не ја знае Библијата. Од тој ден, тој започнал да ја чита Библијата секој ден. Додека читал, тој барал и одговори на прашањето: зошто тој и неговото семејство имаат богослужение токму во седмиот ден, саботата, додека многу христијани во Ерменија имаат богослужение во првиот ден, неделата. 

Таткото се заколнал дека Ануш и мајка и никогаш нема да се вратат во адвентистичката црква, и тој сакал да си го одржи зборот. На Ануш многу и недостигале црковните служби, но ги криела чувствата бидејќи таа ја разбирала својата должност да го сака својот татко и да чека Бог да го доведе до покајание. 

Но, кога дознала дека адвентистичката куќна црква во нивниот град се подготвувала за причест (света вечера) наредната сабота, таа го замолила татко и за дозвола да оди. Ерменија е главно патријархално општество каде што многу татковци се носители на сите одлуки во домаќинството. „Дали би ни дозволил да учествуваме во светата вечера оваа сабота во црква?“ прашала таа. 

„Причестување?" - прашал таткото. „Знаете што, јас можам да ја водам и таа церемонија“. 

И така, никој од нив не отишол на причест (света вечера) таа сабота. 

Потоа таткото и мајката станале баба и дедо. Ануш имала постара сестра која се омажила, заминала од дома и родила бебе. Мајката дознала дека верниците во црквата се молеле за бебето и за сите други во семејството. „Тие се молат за нас во црквата, и јас сакам да земам нешто благо за нив како подарок“, му рекла таа на таткото. 

Срцето на таткото било допрено од љубезноста на членовите на црквата и тој им дозволил на Ануш и мајка и да се вратат во црква.
