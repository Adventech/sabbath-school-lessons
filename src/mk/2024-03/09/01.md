---
title: Судири во Ерусалим
date: 24/08/2024
---

### Прочитајте ги библиските текстови:
Марко 11; 1. Царевите 1,32-48; Захарија 9,9.10; Исаија 56,7; Еремија 7,11; Марко 12,1-34.

> <p>Запомнете го стихот</p>
> „И кога стоите на молитва, проштавајте ако имате нешто против некого, за да ви ги прости и вашиот Татко, Кој е на небесата, вашите гревови“ (Марко 11,25).

Серијата од пет полемики меѓу Исуса и верските водачи е забележана во 2. и 3. глава од Евангелието според Марко (видете ја 3. лекција). Во лекцијата за оваа седмица ќе видиме дека Исус, по неговото пристигнување во Ерусалим, води серија од шест полемики со верските водачи. Тие две низи расправи се како меѓници на почетокот и на крајот од Неговата земна служба. Секоја од нив се занимава со прашања важни за христијанскиот живот. Исусовите упатства, дури и во тие полемички ситуации, им даваат насоки на верниците кога се во прашање основните прашања за верата, но и за практичните прашања од секојдневното искуство.

Верските поглавари доаѓале да му се спротивставуваат на Исуса, да го збунат и победат, но никогаш не успевале во тоа. Дел од лекцијата за оваа седмица опфаќа анализа на она што ги тера луѓето да му се спротивстават на Бога и разгледување на она што христијаните можат да go направат за да ги разбијат предрасудите и да им проговорат на срцата на оние кои се спротивставуваат на повиците на Духот.

Во текстот Марко 11 се опишува Исусовата служба во Ерусалим за време на Пасха (март - април). Делот од Евангелието според Марко, од 11. до 16. глава опфаќа период од нешто повеќе од една седмица, што значи дека темпото на наративот станува значително побавно. Од друга страна, првите 10 глави покрива период од приближно три и пол години. Таквата бавност укажува на важноста на тие завршни сцени.

---

#### Додаток: Утрински стих

**Единството создава сила:** Псалми 133,1.
