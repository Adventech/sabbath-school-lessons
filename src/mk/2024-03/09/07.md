---
title: За натамошно проучување
date: 30/08/2024
---

Во книгата *Копнежот на вековите* од Еленa Г. Вајт, прочитајте ги главите со наслов „Осуден народ“, „Повторно чистење на храмот“ и „Судир“ стр. 580-609 (оригинал).

„Оваа опомена е за сите времиња. Христовиот чин на проколнување на дрвото што го сторил со своја сила стои како опомена за сите цркви и за сите христијани. Никој не може да живее според Божјиот закон ако не им служи на другите. Меѓутоа, има многу такви кои не живеат со милосрден, несебичен Христов живот. Некои што себеси се сметаат за одлични христијани не сфаќаат во што се состои службата на Бога. Тие размислуваат и проучуваат како да си угодат себеси. Времето има вредност за нив само ако можат да собираат за себе. Во сите животни настани ова е нивна цел. Тие не им служат на другите, туку само себеси. Бог ги создал да живеат во свет во кој мора да се покаже несебична служба. Тој одредил на секој можен начин да им помагаат на своите ближни. Меѓутоа, нивното ’јас‘ е толку големо, што не можат да видат ништо друго. Не се во врска со човештвото. Тие, кои живеат така само за себе, се слични на смоквата што имала убав надворешен изглед, но била без род. Тие се придржуваат кон формата на побожноста, но без покајание или вера. Божјиот закон го почитуваат со зборови, но им недостига послушност. Зборуваат, но не прават. Во проклетството изречено над смоквеното дрво, Христос покажал колку е одвратно во неговите очи ова напразно претворање. Тој изјавува дека оној што греши јавно е помалку виновен од оној што му служи на Бога по име, а не раѓа никаков род на негова слава“ (Елена Г. Вајт, *Копнежот на вековите*, стр. 584 оригинал).

**Прашања за разговор**

`1. Размислете за смислата на Христовото чистење на храмот. Како би можел тој принцип да се примени на нашата црква денес? Како може да се изврши такво чистење?`

`2. Низ сите евангелија, секогаш одново, Исус се повикува на Светото писмо и тврди дека тоа мора да се исполни. Што ни кажува ова за нивната пресудна важност за животот со вера? Зошто мораме решително да го отфрлиме секој обид да се омаловажи авторитетот на Светото писмо, особено тврдењето дека тоа претставува само човечки идеи за Бога, за тоа кој е Тој и како Тој дејствува?`

`3. Каде е вистинската линија на разграничување меѓу црквата и државата? Како Исусовото учење од текстот Марко 12,13-17 ја насочува таа дискусија?`

`4. Побарајте текстови кои зборуваат за воскресението. Зошто ова учење е толку суштинско за нашата вера, особено во врска со состојбата на мртвите?`

---

#### Додаток: Утрински стих

**Облека дарувана на остатокот:** Откровение 7,13.
