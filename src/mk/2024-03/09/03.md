---
title: Проколнатото дрво и очистениот храм
date: 26/08/2024
---

`Прочитајте го текстот Марко 11,12-26. Кое е значењето на настаните што се опишани тука?`

Утрото, кога тргнал од Витанија, оддалечена едвај повеќе од три километри одалечена од Ерусалим, Исус бил гладен. Здогледал во далечината една разлистена смоква и ѝ се приближил за да најде некој ран плод на неа. Ова не би се сметало за кражба бидејќи, според старозаветниот закон, можело да се јаде од што ќе се затекне во туѓа нива или овоштарник за да се задоволи гладот (3. Мојсеева 19,9; 3. Мојсеева 23,22; 5. Мојсеева 23,25). Но не нашол никаков плод, и му рекол на дрвото: „Отсега никој довека да не јаде плод од тебе!“ (Марко 11,14). Тоа била многу чудна и невообичаена постапка за Исуса, но она што следело веднаш потоа, било уште пошокантно.

А следно што се случило, веројатно се одиграло во надворешниот двор на храмот, каде што се продавале жртвени животни (обичај што Кајафа го вовел не толку долго пред тоа). Исус ги растерал продавачите од дворот,за да може да се врати мирот на богослужението. Оваа Негова постапка е директен напад врз оние кои се одговорни за системот на службите во храмот.

Исус поврзува два старозаветни стихови како остар прекор за таа несвета трговија. Тој инсистира на тоа дека храмот е дом на молитва за сите народи (Исаија 56,7), кој недвосмислено ги вклучува и незнабошците. Потоа вели дека водачите од него направиле разбојничка пештера (Еремија 7,11). На крајот од тој неверојатен ден, Исус го напушта градот со своите ученици (Марко 11,19).

A кога се вратиле во градот следното утро (видете Марко 11,20-26), учениците се зачудиле кога ја здогледале смоквата која се исушила од корен. Во своето објаснување за тоа што се случило, Исус изнесува поука за молитвата и простувањето. Што значи сето тоа?

Овие два настана ја претставуваат четвртата сендвич-сторија во Евангелието според Марко (видете ја 3. лекција). Во ваквите приказни се јавува драматизирана иронија, која се огледува во тоа што паралелните карактери вршат спротивни дејства, или спротивните карактери вршат паралелни дејства. Во оваа сторија, смоквата и храмот стојат паралелно. Исус го проколнува дрвото но го чисти храмот, што претставуваат спротивни дејства. Иронијата е во тоа што верските водачи сега подготвуваат заговор да го убијат Исуса, и тоа нивно проклетство ќе го укине значењето на храмските служби, кои се исполниле во Исуса.

`Што е тоа во вашиот живот што Исус треба да го очисти? Како се случува тоа?`

---

#### Додаток: Утрински стих

**Опомени упатени до Црквата:** 2. Тимотеј 3,1.
