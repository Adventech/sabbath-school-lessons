---
title: Со каква власт го правиш тоа?
date: 27/08/2024
---

`Прочитајте Марко 11,27-33. Со кое прашање се соочуваат верските водачи со Исуса и како Тој им одговара?`

Следниот ден откако Исус ќе го очисти храмот, верските водачи се соочуваат со Него во дворот на храмот и го прашуваат со чие овластување го направил тоа. Тие не ја бараат вистината, туку настојуваат да Го фатат во стапица. Кога би рекол дека неговата власт е од Бога, тие би негирале дека еден обичен дрводелец би можел да има таква власт. Кога би признал дека неговата власт е од луѓето, тие би го прогласиле за некаков луд човек.

Но Исус ја проѕрел нивната стапица и затоа вели дека ќе им одговори ако тие прво одговорат на Неговото прашање. А она што Тој ги прашува е дали Јован овластување да крштава добил од Бога или од луѓето. Во истиот момент водачите сфаќаат дека, всушност, самите се нашле во стапица. Ако кажат дека е од Бога, Исус ќе праша: „Зошто тогаш не му поверувавте?“ А не смееле ни да кажат дека е од луѓе, бидејќи се плашеле од народот. Затоа излажале велејќи дека не знаат. Ова му дало можност на Исуса да одбие да одговори на нивното прашање.

`Прочитајте Марко 12,1-12. Што рекол Исус веднаш откако одбил да одговори на прашањето на фарисејот, и каков учинок имало тоа?`

Исус ја изнесува параболата за лозјето, за неговиот сопственик и за лозарите на кои им ја изнајмил нивата. Оваа Исусова парабола има големи сличности со параболата за лозјето што ја наоѓаме во текстот Исаија 5 глава, каде што Бог упатува обвинувања против неверниот Израел. Секој би ја забележал паралелата, особено верските водачи.

Параболата се одвива на најнеобичен начин, бидејќи лозарите одбиваат да му предадат дел од плодовите на лозјето на сопственикот. Наместо тоа, тие ги малтретираат и ги убиваат неговите слуги. На крајот, лозарот го испраќа својот сакан син, очекувајќи дека барем него ќе го почитуваат. Но тоа не се случува. Чудно е што тие мислат дека, ако го убијат синот на сопственикот, лозјето ќе им припадне ним. Вџашува нелогичноста на нивното резонирање, и пресудата што ќе им биде изречена е сосема оправдана.

`Со таа приказна Исус, всушност, им упатил на верските водачи најсериозно предупредување за тоа каде водат нивните чекори. Согледана во оваа светлина, Неговата парабола е предупредување изговорено со љубов. Сè уште не е предоцна тие да се променат и да избегнат сигурен суд. И некои навистина ќе се покаат, ќе се променат и ќе го прифатат Исуса, но други нема да го сторат тоа.`

---

#### Додаток: Утрински стих

**Изграден на гора:** Матеј 5,14.
