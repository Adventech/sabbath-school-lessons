---
title:  Искуство
date:   30/08/2024
---

#### Сон го менува животот на таткото

_од Ендру Мек Чесни_

Ануш со години се молела нејзиниот таткото да дојде кај Бога. Откако таткото ѝ им дозволил на неа и на мајка ѝ да одат во црква во сабота, таа почнала уште поусрдно да се моли, молејќи го Бога да му се открие на таткото ѝ.

„Не сакам да бидам центарот на оваа приказна. Игнорирај ме“, се молела таа. „Зборувај му на татко ми преку соништа, визии или пријатели. Јас само го сакам неговото спасение“.

Таа му ја предала оваа работата на Бога. „Се работи за тебе и за него“, рекла таа.

Тогаш татко ѝ сонил сон. Во него, тој видел како врне оган врз град кој се наоѓа во близина на нивниот град во Ерменија. Видел некои луѓе како трчаат и врескаат, а други биле мирни и пеат. Таткото бил зачуден. Тој им кажал на Ануш и на мајка ѝ за сонот.

Отприлика во тоа време, Ануш гледала интернет проповед за Светиот Дух и му кажала на нејзиниот татко за неа. „Проповедникот рече дека огнот на Светиот Дух нè штити од огнот на пеколот“, рекла таа. „Кога ќе го добиете огнот на Светиот Дух, нема да се плашите од огнот на крајот на светот“.

Нешто кликнало во неговата глава. Татко ѝ разбрал дека исплашените луѓе во неговиот сон го немаат Светиот Дух и се плашат од пеколниот оган, додека мирољубивите луѓе не се плашеа затоа што го имаа примено огнот на Светиот Дух. Тој се сетил дека имал прочитано дека Светиот Дух, во облик на гулаб, слегол на Исус при Неговото крштевање (Матеј 3,16).

„Морам да се крстам“, рекол таткото.

Но, зборовите му звучеле чудно дури и кога излегле од неговата уста. Ерменија се гордее како првата земја што го прифатила христијанството, во 301 г. н.е., и многу Ерменци сметаат дека е нивна должност да бидат христијани. Тие биле крстени како бебиња, а не како возрасни. Сега, таткото не бил сигурен што да прави.

„Имаш Библија“, рекла Ануш. „Читај ја. Нека Библијата одговори на твоите прашања. Нека Библијата те доведе до вистинската црква“.

Татко ѝ ја читал Библијата уште поусрдно. Еден ден, еден пријател го прашал зошто толку внимателно ја чита Библијата. „Дали е тоа нешто за фалење? - прашал пријателот. „Ако Исус дојде утре, дали ќе кажеш: ‚Ја прочитав Библијата?‘ Дали тоа би било доволно?““

Овие прашања го шокирале татко ѝ. Целото тело му треперело. Кратко потоа, кога ја напуштил куќата на пријателот и бил сам во својот автомобил, му го излеал срцето на Бога. „Ако Исус дојде утре, што би Му рекол?“ тој се молел. „Ако Исус навистина дојде, што би му рекол?“

Тој отишол дома и ѝ рекол на мајка ѝ на Ануш: „Ќе одам во црква со вас следната сабота“. Но, татко ѝ не сакал да оди во градската куќна црква, која се состоела од седум жени. „Ајде да одиме во црквата во соседниот град“, рекол тој. Од таа сабота, татко ѝ на Ануш почнал да оди на богослужба во црква секоја седмица.
