---
title: Полемики
date: 13/07/2024
---

### Прочитајте ги библиските текстови:
Марко 2,1-3,6; Михеј 6,6-8; 1. Самуил 21,1-6; Марко 3,20-35; Лука 12,53; Лука 14,26.

> <p>Запомнете го стихот</p>
> „И им рече: ’Саботата е воспоставена заради човекот, а не човекот заради саботата. Така, Човечкиот Син е Господар и на саботата‘“ (Марко 2,27.28).

Текстот Марко 2,1-3,6 содржи пет стории кои ja илустрираат спротивноста меѓу Исусовото учење и учењата на верските водачи. Тие стории се претставени според посебен образец, каде што секоја наредна парабола, базирана на тематски паралели, се надоврзува на претходната. И тогаш последната сторија прави круг и се надоврзува на првата. 

Секоја од тие стории прикажува одредени аспекти на Исусовиот идентитет, што е илустрирано со изјавите во стиховите Марко 2,10.17.20.28. Во проучувањата предвидени за недела, понеделник и вторник, ќе навлеземе подлабоко во значењето на тие извештаи и на Христовите изјави во нив. 

Текстот Марко 3,20-35 ќе биде предмет на нашето проучување во среда и четврток. 

Она што исто така ќе го видиме е пример на техниката на писателот на ова евангелие, наречена „сендвич-стории“. Овој наративен образец се појавува најмалку шест пати во Евангелието според Марко. Во секој од овие случаи во фокусот се наоѓа некој важен аспект од Исусовата природа, Неговата улога како Месија или природата на учеништвото. 

Оваа седмица ќе прочитаме некои извештаи за Исуса и ќе разгледаме што можеме да научиме од нив.

---

#### Додаток: Утрински стих

**Божјиот идеал:** Римјаните 8,14.
