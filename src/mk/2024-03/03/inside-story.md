---
title:  Искуство
date:   19/07/2024
---

#### "Освен преку молитва и постење"

_од Ендру Мек Чесни_

Четиринаесетгодишната Пајел се променила откако нејзината другарка врсничка се самоубила. Некогаш многу дружељубивата Пајел, сега тивко седела во ќошот. Потоа почнала да вика, да трепери и да се треси без очигледна причина. Ужасната, таа признала дека ја посетила некоја што изгледала исто како нејзината мртва другарка. 

"Дојди со мене", ѝ рекло привидението. "Сакам да те земам со себе." 

Двапати Пајел се обидела да скокне од балконот, но родителите ја спречиле. 

Во очај, родителите го повикале Рустам за помош. Рустам е пионер на Глобалната мисија кој има подигнато црква во претходно недостапна област близу нивниот град во Азија. Никој во семејството на Пајел не бил христијанин, освен една тетка, која им кажала на родителите за Рустам. Рустам им објаснил дека Пајел не ја гледа својата мртва другарка, туку зол дух. 

"Треба да се молиме на Исус", рекол тој. 

Рустам довел четири членови на црквата во домот на Пајел за да се помолат. Но Пајел не седела мирно. Врескала, мафтала со рацете горе-долу и ги газела нејзините стапала. Посетителите пееле химни, но секој пат кога ќе го споменеле името на Исус, таа викала: "Стоп! Не можам да дишам! Некој ме задушува!" 

Рустам разбрал дека Пајел е опседната. Ја отворил Библијата и почнал да чита за Исус како Тој изгонувал демони. Се помолил. Тогаш Пајел се смирила. Седнала, зборувала и пиела вода. Рустам се надевал дека духот се отстранил. 

Но подоцна таа вечер, тетката го повикала од дома. "Пајел повторно почна да вика и кажува дека пак ја гледа другарката", рекла таа. 

Рустам бил збунет. Што можело да оди погрешно? Тогаш се сетил на Библиската сторија каде Исусовите ученици не можеле да изгонат еден зол дух. Кога го прашале зошто, Исус одговорил: "А овој род не излегува освен преку молитва и постење." (Матеј 17,21). Рустам повикал неколку пионери од Глобалната мисија и заедно постеле и се молеле два дена. Потоа се вратил во домот на Пајел со група која вклучувала и адвентистички пастор. 

Кога Пајел ги видела посетителите, се обидела да побегне. Требало четири луѓе да ја држат. Но не можеле да ја задржат да не вреска. Врескала додека посетителите пееле химни триесет минути. Потоа паднала во безсознание додека пасторот проповедал за силата на Исус од Библијата. Рустам прскал со вода по нејзиното лице додека не се разбудила. Некој ѝ подал вода да пие. 

По онаа посета, Рустам доаѓал за богослужение и молитва во домот на Пајел и нејзиното семејство секоја втора недела. Пајел не го видела привидението повеќе. Таа се повратила на себеси. 

"Првиот пат не бевме подготвени кога ја посетивме", вели Рустам. "Само вториот пат бевме подготвени, бидејќи Исус учи, 'А овој род не излегува освен преку молитва и постење'."
