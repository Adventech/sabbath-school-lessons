---
title: За натамошно проучување
date: 19/07/2024
---

Во книгата *Копнежот на вековите* од Елена Г. Вајт прочитајте ги поглавјата со наслов „Левит-Матеј“, стр. 272-280 (оригинал) и „Сабота“, стр. 281-289. 

„Кога го прашале: ‘Дозволено ли е во сабота да се лекува?’ Исус одговорил: ’Има ли некој меѓу вас кој не би ја прифатил и не би ја извадил својата единствена овца кога таа би паднала во јама во сабота? А колку повеќе вреди човекот од овцата? Значи, во сабота е дозволено да се прави добро‘ (Матеј 12,10-12). 

Шпионите не се осмелувале да му одговорат на Христа во присуство на мноштвото од страв да не упаднат во тешкотии. Знаеле дека Тој ја зборува вистината. Побргу би дозволиле човек да страда отколку да ги кршат своите преданија, додека животното би го ослободиле поради штетата што би ја претрпел сопственикот ако би било занемарено. На тој начин за немото животно покажувале повеќе грижа отколку за човекот кој е создаден според Божјиот лик. Ова го прикажува дејствувањето на сите лажни религии. Тие потекнуваат од човечкиот копнеж тој да се издигне над Бога, но конечниот резултат е спуштање на човекот под животното. Секоја религија што се бори против Божјето владеење го лишува човекот од славата што ја имал при создавањето и која во Христа повторно ќе му се врати. Секоја лажна религија своите следбеници ги учи немарно да се однесуваат кон човечките потреби, страдања и права. Евангелието му дава голема вредност на човечкиот род откупен со Христовата крв и ги учи на нежно уважување на човековите желби и страдања. Господ кажува: ‘Ќе сторам човекот да вреди повеќе од суво злато, повеќе од злато офирско’ (Исаија 13,12)“ (Еленa Г. Вајт, *Копнежот на вековите*, стр. 286, 287 оригинал).

**Прашања за разговор**

`1. Кои стратегии или обичаи ви помагаат вам и на вашата локална црква да останете осетливи спрема луѓето кои страдаат во тишина, како фатениот човек во текстот Марко 2 глава?`

`2. Размислете колку заслепени од омразата, традицијата, догмите и од религијата воопшто, станале верските водачи во нивното отфрлање на Исуса, кога дури ни Неговите чуда, кои требало да им ги отворат очите, не успеале да го сторат тоа. Како ние, како народ, треба да се грижиме и нам да не ни се случи нешто слично?`

`3. Како би можела вашата локална црква да стане „семејство“ за оние кои се отфрлени од нивните крвни роднини поради нивната вера?`

`4. Размислете уште малку за „непростливиот грев“. Разговарајте во класата што значи тоа и како можеме да бидеме сигурни дека не сме го направиле.`

---

#### Додаток: Утрински стих

**Нашето влијание е важно:** 1. Солунјани 5,15.
