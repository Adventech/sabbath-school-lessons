---
title:  Искуство
date:   06/09/2024
---

#### "Адвентистите се добри луѓе"

_од Ендру Мек Чесни_

Ануш работела како проект-менаџер за Адвентистичката агенција за развој и помош (АДРА) пред татко ѝ да им забрани на неа и на мајка ѝ да одат на богослужение во адвентистичката црква на седмиот ден во нивниот град во Ерменија. Откако ја укинал забраната, Ануш продолжила да работи во АДРА.

Преку нејзината работа, татко и се сретнал со голем број адвентистички лидери додека биле во посета, вклучувајќи го и директорот на АДРА за Евроазискиот оддел, кој надгледува голем дел од поранешниот Советски Сојуз, вклучително и Ерменија.

Кога Ануш ги донела гостите дома, татко ѝ бил импресиониран кога видел дека тие се искрени и добро образовани.

„Адвентистите се добри луѓе“, ѝ рекол тој на Ануш.

Кога ги запознал седумте жени кои оделе во адвентистичката куќна црква во неговиот град, заклучил дека и тие биле добри луѓе.

Тогаш, Ануш била примена на магистерска програма на Универзитетот Ендрјус во Соединетите Американски Држави, а Евроазиската дивизија и АДРА се согласиле да ги покријат нејзините трошоци. Тоа исто така го импресионирало таткото на Ануш. Тој го сакал само најдоброто за неа.

Кога Ануш дипломирала, таа била назначена за директор на АДРА за Ерменија. Таткото гледал додека таа надгледувала голем број проекти, а неговата почит растела и кон адвентистичката црква и кон адвентистичкиот начин на живот. Тој престанал да пуши, а потоа и престанал да пие алкохол од малата продавничка што ја поседувал.

Потоа се крстил и се приклучил на адвентистичката црква. Поминале 21 година откако мајка и на Ануш се крстила и девет години откако Ануш почнала да се моли татко ѝ да го најде својот пат до Бога.

По неговото крштевање, татко ѝ го сретнал пријателот чиешто прашање за читањето на Библијата го шокирало и го поттикнало да почне да оди во црква.

„Дали знаеше дека твоите зборови го променија мојот живот?“, прашал тој. „Престанав да бидам пасивен читател на Библијата и се крстив“.

„За што зборуваш?“ - прашал пријателот.

„Вие прашавте: „Ако Исус дојде утре, дали ќе речете: „Ја прочитав Библијата?“ Дали тоа би било доволно?““, рекол таткото.

Пријателот негирал дека овој разговор некогаш се случил.

„Никогаш не сум го кажал тоа“, рекол тој. „Никогаш не би ве осудил така. Сигурно сте направиле грешка“.

Во тој момент, таткото на Ануш сфатил дека Бог му зборувал преку својот пријател, кој не ни сфатил што му рекол.
