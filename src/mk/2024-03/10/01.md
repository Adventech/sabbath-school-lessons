---
title: Последни денови
date: 31/08/2024
---

### Прочитајте ги библиските текстови:
Марко 12,41-44; Марко 13,1-32; Даниел 9,24-27; Даниел 7,25; 1. Солунјани 4,13-18.

> <p>Запомнете го стихот</p>
> „И тогаш ќе Го видат Човечкиот Син како доаѓа на облаците, со голема сила и слава. И тогаш, Тој ќе ги испрати Своите ангели и ќе ги собере своите избрани од четирите ветра, од крајот на земјата до крајот на небото.“ (Марко 13,26.27).

Лекцијата за оваа седмица започнува со многу краток наратив од крајот на 12. глава од Евангелието според Марко, каде што Исус дава длабока изјава за малиот чин на една вдовица. Меѓутоа, главниот дел од оваа лекција се занимава со текстот Марко 13, впечатливо пророштво за судбината на ерусалимскиот храм и пошироко. Оваа глава, како и паралелните глави, Матеј 24 и Лука 21, зборува за падот на Ерусалим и пошироко, сè до крајот на светот.

Она што текстот Марко 13 целосно го разјаснува е фактот дека тоа пророштво се протега од времето на пророците, Исуса, до времето на крајот, односно до Неговото второ доаѓање. Тој образец го следи она што е познато како „историцистичко толкување на пророштвата за времето на крајот“, наспроти обидите овие пророштва да се сместат во минатото или во далечна иднина.

Како што е случајот со многу Исусови учења во Евангелието според Марко, Господовите поуки биле дадени како одговор на некое прашање или некое погрешно сфаќање од страна на Неговите ученици. Тие прашања или погрешни сфаќања му даваат на Исуса можност да поучува за вистините кои се од клучно значење за христијанскиот живот и искуство. Исус не само што ја претскажува иднината, туку и ги упатува своите ученици, тогаш и сега, како да се подготват за претстојните искушенија.

---

#### Додаток: Утрински стих

**Напредокот на обединетата Црква:** 2. Петрово 3,14.