---
title: За натамошно проучување
date: 06/09/2024
---

Во книгата *Копнежот на вековите* од Еленa Г. Вајт, прочитајте го поглавјето со наслов „На Маслинската гора“, стр. 627-636 (оригинал).

Во светот се случуваат многу работи кои се мошне вознемирувачки. Луѓето се навистина исплашени поради сѐ што се случува. Како ние, како адвентисти на седмиот ден, кои имаме еден вид „внатрешен увид“ во овие настани, да го употребиме сето тоа за да им укажеме на луѓето на надежта што ја имаме во Исуса и на ветувањето за Неговото доаѓање?

„Затоа што не го знаеме точното време на неговото доаѓање, сме добиле налог да стражариме. ’Блазе на оние слуги кои, кога ќе дојде господарот, ќе ги најде како бдеат‘ (Лука 12,37). Оние што внимаваат на Господовото доаѓање не чекаат напразно. Очекувањето на Христовото доаѓање треба да ги поттикне луѓето да се бојат од Господа и од неговата осуда на престапот. Тоа треба да ги разбуди да знаат колку е голем гревот да се отфрли неговата понуда на милоста. Оние што го очекуваат Господа ги чистат своите души со послушност на вистината. Тие будното стражарење го соединуваа со сериозна работа. Затоа што знаат дека Господ е пред врата, нивната ревност станува делотворна во соработка со божествените сили во настојувањето да се спасат душите. Тоа се верни и мудри слуги кои на Господовиот дом му даваат ’храна на време‘ (Лука 12,42). Тие ја објавуваат вистината што посебно може да се примени на сегашното време. Како Енох, Ное, Аврам и Мојсеј што ја објавувале вистината за своето време, така сега Христовите слуги ќе му упатат посебна опомена на своето поколение“ (Елена Г. Вајт, *Копнежот на вековите*, стр. 634 оригинал).

**Прашања за разговор**

`1. Едно е да се дава прилог за Божјото дело, а сосема друго е да се дава пожртвувано. Во што е разликата и зошто оваа разлика е толку важна?`

`2. Зошто Бог не го спречил прогонството на својот народ низ вековите, како ни во денешниот свет? Како мотивот на големата борба ни помага да сфатиме, донекаде, зошто доаѓа до прогонство?`

`3. Според вас, кои знаци на Христовото доаѓање се издвојуваат во сегашниот свет?`

`4. Размислете за состојбата на мртвите и за фактот дека мртвите спијат додека Христос не се врати. Луѓето ги затвораат очите во моментот на смртта, и што е првото нешто за што потоа стануваат свесни? Како оваа идеја ни помага да разбереме во која смисла, за секоја личност поединечно, Христовото второ доаѓање е секогаш мошне близу?`

---

#### Додаток: Утрински стих

**Светлина во соседството:** Матеј 5,16.
