---
title:  Искуство
date:   09/08/2024
---

#### Молитва за спасение на таткото

_од Ендру Мек Чесни_

Како студент на универзитет, Ануш гледала мексикански филм за мало момче кое што се молело за преобратување на својот татко. Во филмот, момчето рекло: „Верувам дека ако се молам за татко ми секој ден, тој по секој начин ќе дојде кај Бога“. Момчето се молело секој ден, и на крајот татко му го предал своето срце на Бога. 

Инспирирана од оваа приказна, Ануш решила секој ден да се моли нејзиниот татко да се крсти. Почнала да се моли за тоа четири години пред сопственото крштевање. Две години по нејзиното крштевање, таа сè уште се молела за него. Била сигурна дека тој ќе дојде кај Бога. Но, кога тензиите почнале да се случуваат по дома, таа почнала да се запрашува уште колку ќе треба да чека. 

По нејзиното крштевање, Ануш станала многу активна во Адвентистичката црква. Таа доброволно се пријавувала на црковните иницијативи, понекогаш добивала мала надохнада за тоа, а понекогаш и ништо. 

Татко и не се жалел затоа што и дал дозвола на Ануш да оди во црква и да се крсти. Ерменија е главно патријархално општество каде многу татковци се оние кои одлучуваат во домаќинството. 

Но, таткото го сакал најдоброто за својата ќерка и не можел да разбере зошто толку малку работи. 

„Црквата те користи“, и рекол тој. „Ти си талентирана, а тие те користат без да ти го дадат тоа што го заслужуваш“. 

Ануш почнала да чувствува тензија секогаш кога била дома, и тоа е и се допаѓало. Секогаш кога била поканета да учествува во некоја црковна програма, таа барала дозвола од татко и. Татко и и дозволувал да оди, но секогаш со негодување и мрморење. 

Ануш решила да разговара со Бога во срцето. 

„Боже, знам дека татко ми ќе дојде кај тебе, но јас сум многу уморна“, рекла таа. "Јас ти давам две опции: или ќе дојде кај тебе или ќе дојде кај тебе“. 

Потоа, таа и рекла на мајка и: „Денес искрено му се помолив на Бога. Придружи ми се и ти. Не сакаме оваа ситуација да продолжи. Сакаме тато да оди во црква со нас“. 

Во Ерменија, многу мајки и деца одат во црква без своите сопрузи и татковци. Многу семејства се задоволни со оваа ситуација се додека мажите дозволуваат мајките и децата да одат без прогон. Но, Ануш повеќе не била задоволна од таквата состојба. Таа сакала татко и да оди во црква со нив. 

Мајка и се согласила да се моли. Надежите на Ануш пораснале. Таа била сигурна дека Бог ќе го промени срцето на татко и. Таа била уверена дека тоа може да се случи во секое време.
