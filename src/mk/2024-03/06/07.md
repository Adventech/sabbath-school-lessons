---
title: За натамошно проучување
date: 09/08/2024
---

Во книгата *Копнежот на вековите* од Елен Г. Вајт, прочитајте ги поглавјата со наслов „Обичаи“, „Разрушени огради“ и „Вистинскиот знак“, стр. 395-409 оригинал.

„Во колкава мера меѓу Христовите следбеници денеска, како и во старо време, е раширен овој подмолен, измамлив грев! Колку често нашата служба на Христа и нашата заедница еден со друг е нарушена со тајната желба за издигнување на своето јас! Колку бргу се јавува мисла сами себеси да си честитаме и желба за човечко одобрување! Самољубието, желбата за полесен пат од оној што го одредил Бог, води кон замена на божествените правила со човечки теории и преданија. Зборовите на Христовата опомена изговорени им се на неговите ученици: ’Пазете се од квасецот фарисејски‘.

Христовата вера е чиста искреност. Ревноста за Божјата слава е побуда всадена со Светиот Дух и само успешното дејствување на Духот може да ја всади неа.Само Божјата силаможе да ги отстрани саможивоста и лицемерството. Оваа промена е знак на неговото дејствување. Кога верата што ја прифаќаме ќе ја уништи себичноста и претворливоста, кога нѐ води да ја бараме Божјата слава а не нашата, можеме да бидеме сигурни дека тоа е вистинскиот пат. ’Оче, прослави го своето име’ (Јован 12,28), било основно правило на Христовиот живот и, ако го следиме, тоа ќе биде основно правило на нашиот живот. Исус ни заповеда да живееме ’како што живеел Тој‘ и ’по тоа знаеме дека го познаваме, ако ги држиме неговите заповеди‘ (1.Јованово 2,6.3)“ (Елена Г. Вајт, *Копнежот на вековите*, стр. 409 оригинал).

**Прашања за разговор**

`1. Кои христијански обичаи сте ги откриле, а ви помагаат да го сочувате срцето чисто?`

`2. Кои се „нечистите“ луѓе во вашата заедница? Што можете да направите за да ги привлечете кон евангелието?`

`3. Размислете како класа за тоа што можете да направите за да го поттикнете ширењето на евангелието во вашето соседство на едноставни начини.`

`4. Прочитајте го текстот Марко 8,1-10 за тоа како биле нахранети 4.000 луѓе. Што се менува во толкувањето на тој текст поради фактот што таа толпа веројатно била составена од незнабошци? Зошто не би требало да има никаква разлика?`

`5. Како можеме успешно да се заштитиме од длабоко вкоренетата желба што ја имаме сите ние, како паднати суштества, а тоа е да се величаме самите себеси?`

---

#### Додаток: Утрински стих

**Сила во Црквата:** Дела 1,8.
