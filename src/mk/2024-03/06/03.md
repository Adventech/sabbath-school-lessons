---
title: Чисти раце или чисто срце
date: 05/08/2024
---

`Прочитајте го текстот Марко 7,14-19. Што сакал да каже Исус со загатката што ја задал во Марко 7,15?`

Исусовите зборови во тие стихови претставуваат загатка за многумина, особено кога го разгледуваат нивниот однос спрема учењето од текстот 3. Мојсеева 11 глава во врска со чистата и нечистата храна. Дали Исус сега ги укинува тие разлики? Дали адвентистичката црква греши кога учи дека нејзините членови кои јадат месо треба да ги користат само оние од списокот на чисти животни?

Прво, би било чудно ако во текстот Марко 7,14-19 Исус одеднаш ги отфрли упатствата на Мојсеј, веднаш откако го поддржал Мојсеја во однос на традицијата во текстот Марко 7,6-13. Второ, самиот обичај што фарисеите го застапувале тука, не е заснован на старозаветните учења, но,за разлика од него,законите во врска со храната се засновани. И трето, она што се мисли во стихот Марко 7,19, кога се вели дека Исус ја чисти секоја храна, не е дека законите во врска со храната се укинати, туку дека обичајот кој се однесува на сквернавeњето на храната со допир, а кој фарисеите го воспоставиле, всушност е неважечки. Тоа е, на пример, лажното тврдење дека ако може некој да се стане нечист со доаѓање во допир со незнабошците, тогаш исто така може да стане нечист и со допирање на храната што тие ја допреле.

`Прочитајте го текстот Марко 7,20-23. Според Исусовите зборови, што го прави човекот нечист?`

Во стихот Марко 7,19 Исус споменува дека храната не оди во срцето, туку во стомакот, од каде што поминува во дигестивниот тракт. Од друга страна, во текстот Марко 7,21-23, Тој забележува дека злото потекнува од срцето, од центарот на личноста на човекот. Во таа пригода, Исус наведува низа пороци кои започнуваат со лоши мисли, а завршуваат со лоши дела.

Кога на таа листа со пороци ќе го додадеме кршењето на петтата заповед, која се споменува во Марко 7,10, гледаме дека секоја заповед од втората плоча на Декалогот е тука. Освен тоа, во текстот Марко 7,7, Исус зборува за напразното богослужение, за кршењето на она што се наоѓа во самата суштина на првите четири заповеди од Декалогот. Значи, во тој пасус, гледан како целина, Исус стои како бранител на Божјиот закон.

`Можеби вашата теологија е исправна, но кој го поседува вашето срце - во целост и без остаток?`

---

#### Додаток: Утрински стих

**Заедничка работа:** 1. Солунјани 2,12.
