---
title: Однадвор и однатре
date: 03/08/2024
---

### Прочитајте ги библиските текстови:
Марко 7; Исаија 29,13; 2. Мојсеева 20,12; Марко 8,11-21.

> <p>Запомнете го стихот</p>
> „Нема ништо, вон човекот, што би можело да го направи нечист кога ќе влезе во него; туку она што излегува од човекот, тоа го прави нечист“ (Марко 7,15).

Лекцијата за оваа седмица се занимава со седмата и првата половина од осмата глава од Евангелието според Марко. На почетокот на 7. глава, Исус ја разгорува расправата со своето отфрлање на верските обичаи. Меѓутоа, Тој го прави тоа на начин кој во голема мера поддржува нешто што е длабоко значајно за христијанскиот живот денес.

Исус потоа поставува загатка што ја отвора вратата за вистинско разбирање на прашањето што е, всушност, вера.

Потоа Тој оди во Тир и Сидон и тука се сретнува со извесна жена, која ќе се покаже дека е единствената личност во евангелијата што од разговорот со Исуса излегла како победник. Неговата средба со неа е крајно необична. Под главниот тек на самиот наратив постојат неколку навестувања што жената ги проникнала, а Исус, поради нејзината вера, го исполнил нејзиното барање.

Седмата глава од евангелието според Марко, по уште едно исцелување, ја открива важната вистина дека чудата, колку и да се впечатливи, сами по себе не се секогаш доволни за срцата да се отворат за вистината. На крајот на краиштата, од каква полза биле чудата за верските водачи, решени да го отфрлат Исуса?

Во 8. глава ќе ја разгледаме важноста на лебот како симбол на учење и традиција. Овие наративи содржат важни поуки за значењето и практичните аспекти на верскиот живот.

---

#### Додаток: Утрински стих

**Единство на верата:** Откровение 14,12.
