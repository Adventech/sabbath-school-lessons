---
title: За натамошно проучување
date: 12/07/2024
---

Во книгата *Копнежот на вековите* од Елена Г. Вајт, прочитајте ги поглавјата со наслов „Во Капернаум“ и „Ако сакаш, можеш да ме очистиш“, стр. 252-266 оригинал. 

Каква слика на Исус ни прикажува 1. глава од Евангелието според Марко (Марко 1)? Исус има овластување да ги повика учениците и тие да одговорат. Тој е свет, наспроти нечистите духови под власта на сатаната. Голема битка се одвива меѓу доброто и злото, при што Исус покажува дека има поголема моќ од демоните. Исус има сочувство кон болните и им помага, допирајќи ги дури и оние што веројатно никој друг не би го сторил тоа. 

„Во синагогата Исус зборувал за царството што дошол да го основа и за својата задача да ги ослободи робовите на сатаната. Бил прекинат со крик на ужас. Еден умоболен истрчал меѓу луѓето извикнувајќи: 'Што имаме ние со тебе, Исусе Назареќанецу? Дојде ли да нѐ погубиш? Знам кој си ти, Божји светец' (Марко 1,24). 

Настанал општ метеж и забуна. Народот го одвратил вниманието од Христа и од неговите зборови. Тоа била целта на сатаната заради која ја довел својата жртва во синагогата. Меѓутоа, Исус го укорил демонот, велејќи: 'Молкни и излези од него. И нечистиот дух го стресе, извика со силен глас и излезе од него'... Оној што го победил сатаната во пустината на искушението, повторно се нашол лице в лице со својот непријател. Лошиот дух ја покажал сета сила за да ја задржи власта над својата жртва. Да се загуби почвата значело да му се препушти победата на Исуса. Се чинело дека измачуваниот човек ќе мора да го загуби животот во борбата со непријателот кој го уништил неговиот мажевен период. Меѓутоа, Спасителот проговорил со авторитет и го ослободил заробеникот“ (Елена Г. Вајт, *Копнежот на вековите*, стр. 255, 256 оригинал). 

Во меѓувреме, нашиот Господ ревносно ја извршувал својата служба, патувајќи од место до место, речиси непрестајно во контакт со многу луѓе. Како Тој успевал да одржи смирен и стабилен пристап кон службата и луѓето? Несомнено, тој можел благодарение на своето секојдневно искуство на молитва. 

Размислете за тоа што би функционирало најдобро за вас кога станува збор за времето за молитва и проучување на Светото писмо. Најдете го она што ви одговара и одвојте го тоа време за да развиете смирен дух, воден од Божјиот Дух и Неговата Реч.

**Прашања за разговор**

`1. Разговарајте во класата за прашањето на молитвата и за тоа зошто таа е толку важна во христијанскиот живот. Какви сомнежи имаат луѓето за смислата и ефективноста на молитвата?`

`2. Разговарајте во класата кога би било најдобро да не зборуваме премногу за нашата вера. Кога е разумно да постапиме така, и како, во тој случај, да не го компромитираме нашето сведочење?`

`3. Кои се „лепрозните“ во вашата култура денес? Како може вашата црква да досегне до овие поединци и да ги „допре“ за да им го пренесе евангелието?`

---

#### Додаток: Утрински стих

**Покажете ја својата верност:** 2. Тимотеј 4,2.