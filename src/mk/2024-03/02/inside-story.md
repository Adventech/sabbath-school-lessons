---
title:  Искуство
date:   12/07/2024
---

#### Збунетиот Шаман, Дел 2

_од Ендру Мек Чесни_

Таткото шаман се одморал неколку дена во куќата на неговата ќерка Дивија, во Непал. Тој бил исцрпен од своите работни ангажмани како градежен работник, а истовремено и шаман во неговиот град.

Таткото шаман со интерес гледал кога адвентистичкиот пастор од црквата на Дивија дошол да ги посети и донел неколку членови на црквата со себе. Тој слушал додека тие пееле неколку песни славејќи го новиот Бог на неговата ќерка, Исус.

Тогаш свештеникот ја отворил Библијата и ја прочитал Исусовата покана: „Дојдете при Мене сите, кои се трудите и сте обременети, и Јас ќе ви дадам одмор.“ (Матеј 11,28). Таткото почувствувал копнеж во своето срце да го запознае овој Бог. Сакал одмор. Потоа пасторот го прочитал стихот во Јован 3,16: „Зашто Бог толку го возљуби светот, што Го даде Својот Единороден Син, та секој, кој верува во Него, да не загине, туку да има вечен живот.“. Срцето на таткото било допрено. Никогаш не слушнал за некој Бог кој го дал Својот Единороден Син да го спаси човештвото. Тој сфатил дека нема потреба од жртви на животни, затоа што Бог го испратил Својот Син како врвна жртва за сите времиња.

Откако пасторот си заминал, таткото шаман побарал Библија од Дивија. Посакал да ги прочита уште еднаш тие два стиха за себе. Но не можел да ги најде. Дивија исто така не можела да ги најде, па го повикала свештеникот на телефон. Тој и кажал како да ги најде стиховите. Таткото бил воодушевен и почнал секојдневно да ја чита Библијата. Во сабота, тој отишол во црква со Дивија и неговата сопруга, која била излечена од нејзината мистериозна болест откако Дивија се молела. Таткото не разбрал ништо во црква или од Библијата. Но, тој ја зел Библијата кога се вратил дома во соседниот град, оставајќи ги Дивија и мајка и за кратко време.

Дома, тој продолжил да си работи како шаман и градежен работник во текот на денот. Ноќе ја читал Библијата. Како што поминувале месеците, неговата желба да се поклонува на духовите исчезнала. Решил да го напушти шаманството.

„Мојот живот е поинаков сега“, им рекол тој на жителите на градот. „Не сакам да ги правам повеќе овие ритуали“.

Граѓаните му се налутиле кога дознле дека шаманот им станал христијанин. Го обвиниле дека ги предал своите предци. Но, овие коментари не го засегале таткото. Бил сигурен дека го нашол единствениот Бог.

Денес, и таткото и мајката на Дивија се активни адвентисти на седмиот ден. Таткото, чие име е Кришна Лама, има 66 години и е ѓакон.

„Порано мислев дека мојот дом е таму каде што ми живееле предците“, вели тој. „Но, сега чувствувам дека црквата е мојот дом. Со Исус, мојата иднина е светла“.
