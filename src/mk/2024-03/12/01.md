---
title: Осуден и распнат
date: 14/09/2024
---

### Прочитајте ги библиските текстови:
Марко 15; Лука 13,1; Псалми 22,18; Јован 20,24-29, Јован 1,1-3; Даниел 9,24-27.

> <p>Запомнете го стихот</p>
> „А во деветтиот час Исус извика со силен глас: ʻИли! Или! Лама Савахтани!- што значи: Боже Мој, Боже Мој, зошто Ме остави?ʼ“ (Марко 15,34).

Петнаесеттата глава од Евангелието според Марко го претставува самиот центар на Наративот за страдањето. Тука е опишано судењето на Исус, Неговата осуда, исмејувањето на војниците, Исусовото распнување, смрт и погреб. Настаните во оваа глава се изложени со јасни, прецизни детали, веројатно затоа што авторот дозволил фактите да зборуваат сами за себе.

Во целата ова глава иронијата игра важна улога. Затоа е корисно да се има јасна дефиниција за иронијата.

Иронијата често содржи три компоненти: (1) има две нивоа на значење (2); тие две нивоа се во судири или спротивставени едни со други (3); некој не ја гледа иронијата, не забележува што се случува и не е свесен дека самиот тој ќе ги сноси последиците.

Оваа седмица, рагледувајќи го сето она што се случувало – од прашањето на Пилат: „Ти ли си Јудејскиот Цар?“, до војниците кои се потсмеваат, а потоа и знакот над крстот и исмејувачките коментари на верските водачи: „Другите ги спаси, а Себе не може да се спаси!“, до неочекуваното појавување на Јосиф од Ариматеја – ќе видиме дека таа глава е полна со болни иронии, кои сепак откриваат моќни вистини за Исусовата смрт и нејзиното значење.

---

#### Додаток: Утрински стих

**Семејството и решавачките битки:** Даниел 1,8.