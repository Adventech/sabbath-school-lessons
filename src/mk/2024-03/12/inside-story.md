---
title:  Искуство
date:   20/09/2024
---

#### Доведување на Ерменија кај Христа

_од Ендру Мек Чесни_

Додека Ануш се молела за својот татко, таа се молела и за останатите 4.000 жители на нејзиниот град во Ерменија. Тогаш Бог почнал да ги допира нивните срцата.

По нејзиното крштевање, Ануш редовно се состанувала со уште две млади жени за да се молат за градот. Потоа организирале семинари кои привлекле неколку десетици млади луѓе. Потоа, со помош на Евроазиската дивизија, изнајмиле автобуси и однеле неколку групи од 50 млади луѓе на разгледување низ Ерменија. Членовите на црквата на секоја станица ги поздравувале и се спријателувале со младите. Ануш видела дека младите стануваат поискрени и поотворени со нивните прашања за Бога кога се на местата далеку од дома.

Како што растел интересот за адвентистичката порака, еден пастор започнал да го посетува градот секоја втора недела за да одржува состаноци каде што разговарале за меѓусебните односи, финансиите и за другите практични теми. Многу луѓе присуствувале на овие состаноци во текот на две години.

Таткото на Ануш бил влијателен и почитуван, па кога станал адвентист од седмиот ден, целиот град забележал. Луѓето почнале да зборуваат за верата и за неговата одлука да оди во црква што не била национална црква. Неговото крштевање го скршило мразот. Адвентистичката црква во градот, која некогаш се состоела од седум верни жени кои се состанувале во приватен дом, сега се преселил во изнајмена сала каде што секоја сабота се собираат десетици луѓе. Членовите на црквата и останати луѓе, исто така, се среќаваат преку интернет за да се молат секојдневно. Во тек се планови за купување на црковна зграда.

Денес, таткото, чие име е Армен Сафарјан, работи заедно со неговата сопруга Гајане Бадалијан и ќерката Ануш Сафарјан за да направат три вида тофу во нивната компанија. Како единствена компанија за тофу во Ерменија, таа била прикажана и на националната телевизија, каде таткото имал можност да ја сподели својата вера кога го прашале зошто прави тофу.

Таткото на Ануш е црковен старешина и водач на одделот за семејни служби, а тој и нејзината мајка, која го води одделот за црковно министерство за здравство, се многу барани во другите цркви. Таткото се смета за пример во земја каде што многу мајки и деца сè уште одат во црква без своите сопрузи и татковци. Таткото, мајката и Ануш сакаат да го променат тоа.

„Видете, овој нормален Ерменец е адвентист“, велат црковните водачи при претставувањето на таткото на Ануш на говорните ангажмани. „Мажи, вие не сте сами. Овој човек оди во црква во сабота“.

Ануш ја споделува својата приказна во црквите и младинските кампови, велејќи: „Немојте да се задоволувате со тоа што вашите сопрузи и татковци само ви дозволуваат да одите во црква. Молете се на Бога да дојдат и тие со вас“.
