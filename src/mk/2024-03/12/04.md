---
title: Распнувањето
date: 17/09/2024
---

`Прочитајте го текстот Марко 15,21-38. Каква страшна и болна иронија се случува во тие стихови?`

На ова место во Наративот за страдањето, Исус е тивка жртва, под контрола од луѓе решени да Го убијат. Низ целото Евангелие, сѐ до неговото апсење, тој управувал со настаните. Сега бил препуштен на милост и немилост на другите. И иако бил моќен патувачки проповедник, тепањето што ги претрпел и недостатокот на храна и сон толку Го исцрпиле. што било неопходно некој непознат да го понесе Неговиот крст.

На крстот, облеката Му била соблечена и станала сопственост на војниците кои фрлале коцка за да видат кому што ќе припадне (споредете со текстот Псалми 22,18). Распнувањето било начин на погубување без многу крв. Клиновите што се користеле за лицето да се прикова на крстот (споредете Јован 20,24-29) веројатно го пробивале зглобот веднаш под дланката, каде што не минуваат главните крвни садови. (И на еврејски и на грчки зборот „рака“ може да се однесува и на дланката и на подлактицата.) Самите дланки не поседуваат скелетна структура неопходна за носење на тежината на телото при распнување. Средниот нерв минува низ средината на подлактицата и тој би бил пресечен од клиновите, што предизвикувало ужасна болка долж целата рака. Дишењето било отежнато. За да земат здив, жртвите што биле распнувани морале да се поткренат со прободоени стапала и да ги напнат рацете, што повторно предизвикувало страшна болка. Задушувањето поради исцрпеност била една од причините што воделе до смрт.

За време на неговото распнување Исус претрпел страшно потсмевање и огромно понижување. Во Евангелието според Марко се појавува мотивот на „криење и откривање“, според кој Исус главно повикува на молчење за тоа кој е Тој. Следствено на ова, месијанските титули како „Господ“, „Син Божји“ и „Христос“ не се појавуваат често во овој наратив.

Меѓутоа, тоа целосно се менува под крстот. Исус веќе не може да се скрие. И иронично е што токму верските водачи, исмевајќи го Исуса, ги користат тие титули за Него. Колку страшно тие луѓе се осудиле самите себе!

Посебно се истакнува една од нивните исмејувачки изјави. Таа се наоѓа во стихот Марко 15,31, каде што велат: „Другите ги спаси, а Себе не може да се спаси!“ За да го свртат вниманието на Неговата беспомошност на крстот, тие истакнуваат дека Тој навистина им помагал на другите (грчкиот глагол употребен овде може да значи и „спаси“, „исцели“, „избави“). Со ова, иронично, тие признале дека Тој е Спасител. Но, иронијата не завршува тука, бидејќи причината зошто Исус не можел или не сакал да се спаси себеси, е токму во тоа затоа што Тој на крстот ги спасувал другите.

`Прочитајте го текстот Јован 1,1-3, а потоа размислете што ни кажува тој исечок за Исусa, за истиот Исус чие распнување е опишано овде во Евангелието според Марко. Како во вистинска смисла да сфатиме што значи Христовата смрт за нас?`

---

#### Додаток: Утрински стих

**Домот, основа за идните мисионери:** 2. Тимотеј 1,5.