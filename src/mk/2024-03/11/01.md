---
title: Фатен и изведен пред суд
date: 07/09/2024
---

### Прочитајте ги библиските текстови:
Марко 14; Јован 12,4-6; Римјаните 8,28; 2. Мојсеева 24,8; Еремија 31,31-34; Захарија 13,7.

> <p>Запомнете го стихот</p>
> „И велеше: ‘Ава, Татко! Сè е можно за Тебе. Отстрани ја од Мене оваа чаша! Но не како Јас што сакам, туку како Ти!’“ (Марко 14,36).

Текстот од 14. до 16. глава од Евангелието според Марко е познат како „Наратив за Христовите страдања“ бидејќи ги опишува Исусовите страдања, Неговата смрт и воскресение. Како што забележавме во 9. лекција, последните шест глави од Евангелието според Марко опфаќаат временски период од околу една седмица. Повеќето од настаните опишани во текстот Марко 14-16 се случиле во четврток и петок од таа Страдална седмица. Исусовата смрт настапила во петок, а Неговото воскресение се случило во недела.

Лекцијата за оваа седмица се сосредоточува на 14. глава од Евангелието според Марко, кое започнува со петтата сендвич-сторија, во која се испреплетуваат две спротивни постапки спрема Исуса. По ова настапува Последната Тајната вечера, а потоа Неговата душевна борба во Гетсиманија. Таму бил уапсен и изведен пред водачите за да му биде судено. Сцената на судењето е поврзана со Петровото откажување од Исуса, што е шеста и последна сендвич-сторија во Евангелието според Марко. И повторно се случуваат две спротивни дејства, но во ироничен пресврт, и двете ја потврдуваат истата вистина.

Низ целиот наратив двата спротивни заплети се одвиваат паралелно. Во својот брз стил, Марко ги изнесува овие спротивставени заплети пред читателот, откривајќи го Исусовиот триумф.

---

#### Додаток: Утрински стих

**Членови на царското семејство:** Ефесјаните 3,14-15.