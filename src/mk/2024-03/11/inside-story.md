---
title:  Искуство
date:   13/09/2024
---

#### Исполнување на сон за тофу

_од Ендру Мек Чесни_

Бидејќи таткото на Ануш имал стомачни проблеми, таа и нејзината мајка решиле многу да внимаваат на неговата исхрана. Ануш била вегетаријанка, а мајка и, која била биолог, знаела која храна е здрава. Но, тие не се обиделе да ја стават најздравата храна на семејната трпеза. Ануш и нејзината мајка почнале да го хранат таткото претежно со оброци од растително потекло, а со тоа стомачните проблеми исчезнале.

Тогаш таткото на Ануш сонувал уште еден сон. Видел силна светлина во гаражата. Била толку силна што не можел да гледа во неа. „Не плаши се“, рекол некој глас од светлината. „Дојди. Земи ја оваа кофа со семиња и засади ги на оваа маса“.

Таткото на Ануш видел кофа со семки покрај маса од нерѓосувачки челик. Но, оваа наредба немала смисла. Како студент, тој бил обучен да стане земјоделски научник, па знаел како треба со растенијата. Но, дури и без тоа знаење, тој знаел дека семето не може да никне на челик. „Семињата треба да се засадат во земја“, рекол тој протестирајќи на наредбата. Гласот не се поколебал. „Прави како што ти кажувам“, велел тој.

Сè уште во сонот, поминал еден ден, а таткото видел здрави фиданки од седум и пол сантиметри како растат од масата. Тој бил шокиран. "Што се случува?" прашал тој. „Како може семето да расте за една ноќ и тоа на оваа маса од нерѓосувачки челик?".

„Треба да ги собереш зелените фиданки и да ги продадеш“, рекол гласот.

Таткото на Ануш му го раскажа сонот на своето семејство. Додека Ануш слушала, таа се прашувала дали Бог му кажува на татко и да произведува тофу. Немало компанија која произведува тофу во Ерменија. Татко и бил сопственик на бизнис и обучен за земјоделие, и Ануш била сигурна дека тој може да го направи тоа. Но, таа не сакала да се обиде да го протолкува неговиот сон. Таа се молела Таткото директно да го слушне Божјиот повик.

Потоа, Ануш учествувала на медицинска мисионерска конференција во Украина. 300-те учесници се возбудиле кога слушнале за сонот на нејзиниот татко. Била 2019 година, а адвентистите имале просперитетни капацитети за производство на тофу и продавници за здрава храна во земјата. Кога организаторот на конференцијата прашале кој би бил подготвен да го научи татко и да произведува тофу, сите се пријавиле.

Два месеци подоцна, таткото на Ануш купил авионски билети за Украина. Како Авраам и Сара, тој и мајка и си заминале од дома без да знаат точно каде одат. Бог организирал сè. На аеродромот ги пречекале медицинските мисионери од конференцијата. Таткото и мајката на Ануш останале со нив додека ги посетувале адвентистичките продавници за здрава храна и објектите за тофу 12 дена. Таткото видел дека христијаните можат да работат не само за пари, туку и за Божја слава. Бил импресиониран. Тој се вратил дома и ја отворил првата компанија за тофу во Ерменија.

Ануш била пресреќна. Таа била воодушевена кога се сетила дека татко и некогаш го користел нејзиниот вегетаријански начин на живот како причина да и забрани да оди во црква, а сега продавал тофу и промовирал вегетаријански начин на живот.
