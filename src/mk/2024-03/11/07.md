---
title: За натамошно проучување
date: 13/09/2024
---

Во книгата *Копнежот на вековите* од Елена Г. Вајт прочитајте ги главите со наслов „Пред Ана и Кајафа“ и „Јуда“, стр. 698-722 оригинал.

„Додека понижувачките заклетви уште биле на усните на Петар и кукуригањето на петелот сѐ уште одекнувало во неговите уши, Спасителот се свртил од намрштените судии и погледнал директно во својот беден ученик. Истовремено Петар го насочил погледот кон својот Учител. На тоа благо лице читал длабоко сожалување и болка, но на него немало никаква лутина.

Изгледот на тоа бледо, измачено лице, на тие треперливи усни, тој поглед, полн со сожалување и проштавање, го проболе неговото срце како стрела. Совеста се разбудила. Памтењето заживеало. Петар се сетил како само пред неколку часа ветил дека со својот Господ ќе појде во затвор и во смрт. Се сетил за својата жалост кога во Горната соба Спасителот му рекол дека истата таа ноќ ќе се откаже трипати. Петар штотуку изјавувал дека не го познава Исуса, но сега, длабоко ожалостен, сфатил колку неговиот Господ добро го познавал и колку правилно го читал неговото срце, чијашто измамност и самиот не ја познавал.“ Елена Г. Вајт, *Копнежот на вековите* , стр. 712, 713 (оригинал).

**Прашања за разговор**

`1. Во која смисла, и само со читање на она што Исус го предвидел во текстот Марко 14,9, гледаме како всушност се исполнува уште едно од Неговите предвидувања – неверојатно предвидување, со оглед на околностите во кои било изговорено?`

`2. Споредете ги Јуда и Петар. Во што се слични, а во што се разликуваат кога станува збор за нивното однесување за време на Страдалната седмица?`

`3. Разговарајте за значењето на Господовата вечера. Како можеме да ѝ дадеме поголемо значење во нашата црква и да вклучиме повеќе членови во нејзиното одбележување?`

`4. Разговарајте за фактот дека Бог рекол „не“ на Исусовата молитва во Гетсиманија. Што значи ова за ситуациите кога Бог ни вели „не“?`

`5. Иако Петар многу го изневерил Исуса со неговото откажување, Тој не го отфрлил. Каква надеж можеме да црпиме од тој факт?`

---

#### Додаток: Утрински стих

**Таткото:** Ефесјаните 6,4.