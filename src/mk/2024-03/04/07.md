---
title: За натамошно проучување
date: 26/07/2024
---

Во книгата *Христовите параболи* од Елена Г. Вајт прочитајте ја главата со наслов „Илезе сејач да сее“, стр. 33-61 оригинал. 

„Вистинската светост подразбира целосна преданост во службата на Бога. Тоа е услов за вистинско христијанско живеење. Христос бара неограничено посветување, лична служба. Тој го бара срцето, умот, душата, силата. Не смее да се негува себичност. Оној што живее за себе, не е христијанин. 

Љубовта мора да биде начело на нашето дејствување. Таа е темелно начело на Божјето владеење на небото и на земјата, а мора да стане темел и на христијанскиот карактер. Само љубовта може христијанинот да го одржи непоколеблив. Единствено таа може да го оспособи да им се противстави на неволјите и искушенијата. 

Љубовта се покажува низ жртва. Планот за откуп бил заснован на жртва - на жртва толку широка, длабока и висока, немерлива. Христос дал сѐ за нас и сите што го прифаќаат него ќе бидат подготвени да жртвуваат сѐ за својот Откупител. Неговата слава и чест тие ќе ја стават на прво место“ (Е. Г. Вајт, *Христовите параболи*, стр. 48, 49 оригинал).

**Прашања за разговор**

`1. „Љубовта мора да биде принцип на дејствување“. Љубовта е основниот принцип на Божјото владеење на небото и на Земјата.“ Како крстот ни ја открива оваа неверојатна вистина? Како можеме да покажеме таква љубов во нашиот живот? Зошто мора да ја покажуваме?`

`2. Како би одговориле на некој што инсистира на тоа Исус да зборува во параболи за да ги задржи во темнина сите оние кои не биле дел од Неговиот најтесен круг? Зошто Исус, кој умрел за секое човечко суштество (видете 1. Јованово 2,2), намерно би ги држел луѓето во темнина за чие спасение умрел на крстот?`

`3. Свеќата треба да стои на свеќникот, а не под садот (Марко 4,21). Применете го тој принцип на дејствување на вашата црква во локалната заедница. Како можете да ја подигнете светилката уште повисоко?`

`4. Размислете за параболата за растењето на семето (Марко 4,26-29). Каква улога имаат луѓето во помагањето на семето на евангелието да порасне, и каква улога игра Бог во тоа? Иако и ние очигледно имаме одредена улога во сето ова, како сепак можеме да бидеме свесни дека сме целосно зависни од Бога? Дали овој став на целосна зависност од Бога е дел од она што ние треба да го преземеме за да растеме?`

---

#### Додаток: Утрински стих

**Не допирајте, не вкусувајте:** Пословици 3,7.8.
