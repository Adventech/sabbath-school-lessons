---
title:  Искуство
date:   26/07/2024
---

#### Искри околу саботата

_од Ендру Мек Чесни_

Таткото не бил загрижен кога мајката се крстила после нејзиното присуство на адвентистички состаноци во нивната градска школа во Ерменија. 

Таткото не бил загрижен ниту кога неговата ќерка Ануш и нејзината сестра почнале да одат на летни кампови организирани од адвентистите. Дури тој самиот ги возел до камповите. 

Таткото, исто така, не бил загрижен кога Ануш, како 17-годишна студентка на универзитет, решила да се крсти и да се приклучи на адвентистичката црква. 

Но, тој бил бесен кога му се јавиле од универзитетот за да се пожалат дека Ануш прескокнува часови во сабота. Студентите пропуштаат настава од различни причини, а на универзитетот не им пречело што Ануш сакала да ја празнува саботата. Проблемот бил што другите студенти кои пропуштале часови не ги кажувале своите причини јавно, но Ануш нескромно го најавувала своето отсуство како прашање на верска слобода. 

„Ако не сака да оди на час, тогаш не мора да оди на час“, универзитетскиот администратор му рекол на таткото. „Но, зошто таа мора да прави голема работа од тоа? Таа го повредува угледот на универзитетот“. 

Таткото бил згрозен. Чувствувал како верата на неговата ќерка да се одразува лошо врз нивното семејство. Ја прекорил кога таа дошла дома. 

„Зошто мораш да го објавуваш тоа на универзитетот? прашал тој. „Ако ова е како ќе се одвиваат работите понатаму, ти забранувам да одиш во црква“. 

Тој забранил и да се крсти. 

„Јас сум одговорен да те заштитам“, рекол тој. „Кога ќе пораснеш, тогаш ќе можеш сама да донесуваш одлуки. Но, сега за сега, јас сум твојот старател“. 

Ануш не се расправала. Ерменија е главно патријархално општество каде што зборот на таткото е закон. Но, таа се прашувала каде е линијата помеѓу четвртата и петтата заповед. Дали би можела да оди во црква и да му оддаде почит на својот татко во исто време? Таа решила пред Бога да се крсти, но се загрижила дека татко и може да и забрани на мајка и да оди во црква ако таа инсистира на тоа. Мајка и и предложила на Ануш да почека. Таа пронашла поддршка за ова чекање во Броеви 30,3-5, каде се вели дека ако ќерката даде завет додека живее во куќата на нејзиниот татко, и нејзиниот татко одобрува, тогаш Бог го прифаќа тоа. Но, ако ќерката направи завет, а таткото го отфрли, тогаш Бог ја ослободува ќерката од заветот. 

„Мислам дека Бог ја поддржува одлуката да почекаме со крштевањето“, рекла мајка и. 

Ануш чекала. Тоа биле тешки четири години на универзитетот. Таа верувала дека татко и е добар човек кој го сака само најдоброто за неа. Но истовремено таа копнеела да оди во црква и да се крсти. Таа се утешила во крштевањето на една нејзина соученичка, девојка која дознала за саботата кога Ануш јавно одбивала да оди на часови во тој ден. Оваа соученичка станала првата душа на Ануш за Христа.
