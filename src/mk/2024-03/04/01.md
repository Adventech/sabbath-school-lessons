---
title: Параболите
date: 20/07/2024
---

### Прочитајте ги библиските текстови:
Марко 4,1-34; Јаков 1,21; Исаија 6,1-13; Псалми 104,12; Даниел 4,10-12.

> <p>Запомнете го стихот</p>
> „И им рече: ’Внимавајте што слушате! Со каква мера мерите, со таква ќе ви се мери, и ќе ви се придаде вам, кои слушате. Зашто кој има, ќе му се даде; а кој нема, ќе му се одземе и она што го има‘“ (Марко 4,24.25).

Во лекцијата за оваа седмица ќе се занимаваме со параболите од 4. глава од Евангелието според Марко (Марко 4). Од сите синоптички евангелија (Матеј, Марко и Лука), Марковото содржи најмалку параболи. 

Научниците повеќе години се расправаат за смислата и толкувањето на Исусовите параболи – како тие треба да се толкуваат, кое е нивното значење, зошто Исус ги користел, каква поука требало да пренесат и колку буквално треба да ги сфатиме, односно дали се чисто алегориски итн. 

Јасно е дека во оваа лекција нема да ги решиме сите тие сомнежи, но ќе ги разгледаме и, со Божја милост, ќе дојдеме до разбирање за пораката што Исус сакал да ни ја упати преку нив. 

Четвртата глава од Марковото евангелие содржи само пет параболи – за сејачот, за светилникот, за мерата според која мериме, за растењето на семето и за синаповото зрно. Поголемиот дел од оваа глава се занимава со параболата за сејачот. Таа е раскажана прва, а потоа се наведува причината за кажувањето во параболи, а потоа се дава и нејзиното толкување. Тој образец од три чекори ќе биде во фокусот на нашето проучување во недела, понеделник и вторник. Останатите параболи ќе ги проучуваме во среда и четврток.

---

#### Додаток: Утрински стих

**Способност за размислување и дејствување:** Јов 28,18.
