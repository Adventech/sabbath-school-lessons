---
title: За натамошно проучување
date: 16/08/2024
---

Во книгата *Копнежот на вековите* од Елена Г. Вајт, прочитајте ги поглавјата со наслов „Служба“ и „Кој е најголем?“, стр. 426-446 ориг.

„На честа ѝ претходи понизност. За да го потполни високото место пред луѓето, Небото бира работник кој, како Јован Крстителот, пред Бога зазема ниско место. Ученикот што најмногу наликува на дете е најуспешен во работата за Бога. Небесните суштества можат да соработуваат со оној што не сака да се издигне себеси туку да ги спасува душите“ (Елена Г. Вајт, *Копнежот на вековите*, стр. 436 оригинал).

„Со сето она што сме го добиле како предимство над другите - било тоа да е образованието или елегантноста, благородниот карактер, христијанското воспитување, верското искуство – должни сме им на оние што имаат помалку можности и – колку што стои до нас – треба да им служиме. Ако сме јаки, мораме да ги потпреме рацете на послабите. Славните ангели, кои постојано го гледаат лицето на небесниот Отец, се радуваат кога им служат на најмалечките. Тие особено се грижат за душите што се уплашени, што имаат многу непријатни црти во карактерот. Ангелите секогаш се присутни таму каде што се најпотребни, крај оние што имаат најжестока борба со себе и чиишто прилики се мошне обесхрабрувачки. Во оваа служба ќе соработуваат вистинските Христови следбеници“ (*Копнежот на вековите*, стр. 440 оригинал).

**Прашања за разговор**

`1. Прочитајте го повторно текстот Марко 8,27-29. Колку често пред другите признавате дека верувате во Исуса како Христос (Месија, Избавител)?`

`2. Која е вистинската рамнотежа помеѓу искуството на заедништво со Христа на врвот на гората и искуството на служење на потребите на другите во нејзиното подножје?`

`3. Разговарајте во класата за вашите одговори на прашањето за големината, поставено на крајот од проучувањето за среда. Што заклучивте за разликата меѓу тоа како светот гледа на величината a како Бог гледа на неа? Кои поединци овој свет ги смета за големи, а Бог можеби не ги смета за такви? Спротивно на тоа, кого Бог го смета за голем, а овој свет го игнорира или можеби дури и го презира? Што ни кажува таа разлика за тоа колку навистина се извртени и искривени идеалите на овој свет?`

`4. Како можеме да научиме да го сфаќаме гревот толку сериозно што, како што вели Исус, повеќе би сакале да бидеме осакатени отколку да грешиме?`

---

#### Додаток: Утрински стих

**Справување со недоразбирањето:** 1. Коринтјани 6,1.
