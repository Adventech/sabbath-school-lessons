---
title: Поучување на учениците - прв дел
date: 10/08/2024
---

### Прочитајте ги библиските текстови:
Марко 8,22-38; Матеј 20,29-34; Јован 12,25; Марко 9,1-50; Малахија 4,5.6; Лука 9,30.31.

> <p>Запомнете го стихот</p>
> „И го повика народот, заедно со Своите ученици и им рече: ‘Кој сака да дојде по Мене, нека се одрече од себеси и нека го подигне својот крст и нека оди по Мене’“ (Марко 8,34).

Првата половина од евангелието според Марко го сосредоточува вниманието на тоа кој е Исус. Неговите моќни учења и чуда упатуваат кон истата насока – Тој е Месија. Во овој клучен пресврт во нарацијата, Исус ќе ги праша своите ученици што мислат за тоа кој е Тој.

Петар ќе даде јасен одговор на тоа прашање, а Исус веднаш ќе почне да објаснува каде го води Неговиот пат како Месија, а ние знаеме дека тоа е крстот.

Од последниот дел од 8. глава до крајот на 10. глава од Евангелието според Марко, Исус се сосредоточува на тоа своите ученици да ги поучи за своето патување. Во овие глави Тој ќе изнесе пророштва за крстот. Ова ќе биде придружено со конкретни упатства за учеништвото. Тие моќни поуки остануваат релевантни и денес.

Овој исечок од второто по ред Евангелие обележан е со стории за исцелување на двајца различни слепи луѓе. Едната се наоѓа на половина пат од осмата, а другата на крајот од 10-тата глава. Тие чудесни „меѓници“ на драматичен начин го илустрираат фактот дека учеништвото подразбира духовен увид во тоа кој е Исус и каде оди. И Неговите учења, како и во случајот со дванаесеттемина ученици пред 2000 години, и денес ги соочуваат учениците со високата цена, но и со огромното предимство да го следат Исуса.

---

#### Додаток: Утрински стих

**Биди во Христа:** Јован 15,10.
