---
title: За натамошно проучување
date: 02/08/2024
---

Во книгата *Копнежот на вековите* од Елена Г. Вајт, прочитајте ги поглавјата со наслов „Молчи, престани“ и „Допир со вера“, стр. 333-348 оригинал.

„Само оние што ги воспитува Бог мора да откријат живот што не е во сообразност со светот, со неговите обичаи и постапки; и секој треба да има лично искуство во стекнувањето на знаење за Божјата волја. Ние мораме лично да го чуеме како му зборува на срцето. Кога ќе стивне секој друг глас и кога во мир чекаме пред него, тишината на душата Божјиот глас го прави поразбирлив. Тој ни заповеда: ’Престанете и познајте дека јас сум Бог‘ (Псалми 46,10). Само тука може да се најде вистински спокој. Тоа е најуспешна подготовка за сите оние што работат за Бога. Среде раздвиженото мноштво и напорот на силното животно дејствување, душата што се освежила на овој начин ќе биде опкружена со атмосфера на светлина и мир. Животот ќе дише со мирис и ќе ја открива божествената сила што ќе допре до човечките срца“ (Елена Г. Вајт, *Копнежот на вековите*, стр. 363 оригинал).

„Нивните незадоволни срца се прашувале зар Исус не е во состојба, ако веќе може да стори толку чудесни дела што ги гледале со свои очи, да му даде здравје, сила и богатство на целокупниот свој народ, да го ослободи од неговите угнетувачи и да го издигне со моќ и чест? Фактот што Тој тврдел оти е испратен од Бога, а сепак одбивал да биде Израелов цар, била тајна што не можеле да ја доловат. Неговото одбивање погрешно е протолкувано. Мнозина заклучиле дека Тој не се осмелувал да го бара своето право затоа што и самиот се сомневал во божествената природа на својата мисија. На тој начин своите срца му ги отвориле на неверството и семето што го посеал сатаната донело своевиден род ̵  погрешно сфаќање и отпад“ (*Копнежот на вековите*, стр. 385 оригинал).

**Прашања за разговор**

`1. Ако некој ве праша: Од што ве ослободил Исус? – што би му одговориле?`

`2. Разговарајте за тоа зошто Бог понекогаш дозволува добар човек, како Јован Крстителот, да биде фрлен во затвор и погубен. Каква утеха и надеж можеме да најдеме, и покрај сите тешки работи што се случуваат?`

`3. Кои поуки во извештајот за хранењето на 5.000 луѓе се наоѓаат за црковната заедница која располага со малку ресурси?`

`4. Споредете ги сфаќањата за Исус кои се популарни денес со сликата за Него што ја наоѓаме во 5 и 6 глава од Евангелието според Марко (Марко 5 и 6). Односно, што е со оние кои го користат Исусa за да стекнат политичка моќ и да владеат над другите?`

---

#### Додаток: Утрински стих

**Божја тврдина:** 1. Тимотеј 3,15.
