---
title: Отфрлање и примање
date: 31/07/2024
---

`Прочитајте го текстот Марко 6,1-6. Зошто луѓето од Неговиот роден град го отфрлиле Исуса?`

Обично, кога некој од мало место станува популарен, луѓето од нивниот роден крај уживаат во тоа ново внимание што е свртено кон нив. Но не и луѓето од Назарет. Тие биле изненадени и навредени од успехот на Исус како учител и исцелител. Изгледа дека им било тешко да го прифатат неговото преминување од градежен работник во учител. Можеби се појавило и извесно непријателство затоа што Тој ги извршил повеќето од Неговите чуда во Капернаум (видете Лука 4,23). А тој веќе имал несогласувања и со своето семејство (Марко 3,31-35).

`Прочитајте Марко 6,7-30. Во која смисла мисијата на дванаесеттемина апостоли е во целосна спротивност во однос на погубувањето на Јован Крстителот?`

Тоа е третата сендвич-сторија во Евангелието според Марко (видете ја лекцијата бр. 3). Мисијата на дванаесетте апостоли, која се состоела во ширење на пораката за Исус на сите страни, е во остра спротивност со затворањето и замолчувањето на Крстителот. На учениците им било кажано да тргнат на пат без торби и да се потпрат на другите за поддршка. Таа стратегија, всушност, ги прави мисионерите зависни од луѓето на кои им служат, што им помага да се поврзат со оние на кои им е потребна нивната порака.

Меѓутоа, Крстителот немал таков однос со Ирода и неговото семејство. Смртта на Јован е опишана до неверојатни детали за тоа како сплеткарката Иродијада ја искористила неодлучноста и страста на Ирод. Ќерката на Иродијада се надоврзала на тој скандалозен план со гротескно барање главата на Јован Крстител да ѝ се донесе на чинија.

Замолчувањето на продорниот глас на Крстителот се случи во исто време кога дванаесетте апостоли го објавувале повикот на покајание, токму како што и Јован го правел тоа. Од друга страна, смртта на Јован ја навестувала Исусовата смрт. Јован бил погубен, погребан и за него се зборувало дека воскреснал од мртвите (Марко 6,14-16.29), исто како што се случило и со Исуса (Марко 15 и 16). Овие паралелни приказни укажуваат на кризата што ги очекувала Исуса и Неговите следбеници.

`Дали некогаш сте биле отфрлени како што бил Исус, или сте минале низ некоја тешко разбирлива криза? Што сте научиле од тоа искуство, а можело да ви помогне следниот пат кога ќе ви се случи нешто слично?`

---

#### Додаток: Утрински стих

**Опасноста на самодовербата:** 2. Коринтјани 1,9.
