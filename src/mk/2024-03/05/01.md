---
title: Чудата околу езерото
date: 27/07/2024
---

### Прочитајте ги библиските текстови:
Марко 4,35-41; Псалми 104,1-9; Марко 5,1-43; 4. Мојсеева 27,7.

> <p>Запомнете го стихот:</p>
> „Но не му одобри, туку му рече: ʼОди дома при своите, и раскажи им што ти направи Господ и како ти се смилува!ʻ“ (Марко 5,19).

Исусовата служба во голема мера била сосредоточена на Галилеја, особено на областа околу Галилејското Море, езеро долго околу 21 километар и широко 13 километри. Тоа е најголемиот воден слив во областа и претставувал средиште на животот за луѓето што живееле во негова близина.

Четвртата глава од Евангелието според Марко завршува со патувањето на Исус и Неговите ученици преку Галилејското Море. Се појавува бура која Исус ја смирува на тој начин што ќе им проговори на ветрот и брановите. Шестата глава завршува со слична сцена, но овој пат Исус оди по водата кон своите ученици кои се во чамецот. Помеѓу тие две сцени на водата, опишани се бројни чуда што Исус ги направил на копно, како и првите мисионски активности на Неговите ученици. Тие наративи се предмет на нашето проучување за оваа седмица.

Сеопфатно обележје на овие драматични извештаи е тоа што му овозможуваат на читателот да види кој е Исус. Тоа е Оној што може да ја смири бурата, да го исцели човекот опседнат од демони, да ја излечи жената што само ја допрела Неговата облека, да воскресне мртво девојче, да проповеда во својот роден град, да ги испрати Своите ученици во мисија, да нахрани 5.000 луѓе само со неколку лебови и риби и да оди по вода – сето тоа се неверојатни прикази на сила, кои постепено ги водат учениците до спознанието дека Тој е Божјиот Син.

---

#### Додаток: Утрински стих

**Патот кон пијанството:** Мудри изреки 23,31.32.
