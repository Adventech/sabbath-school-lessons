---
title:  Искуство
date:   02/08/2024
---

#### Неочекувана промена на срцето

_од Ендру Мек Чесни_

Како универзитетски студент, Ануш многупати го слушала следното: „Кога ќе дипломирате, полесно ќе најдете работа“. Но, кога дипломирала, немала никаква прилика за вработување. 

Татко и бил длабоко загрижен. Во Ерменија татковците често им помагаат на своите деца да најдат работа. Некои татковци дури подмитуваат компании за да ги вработат нивните деца. Но Таткото не дал поткуп и Ануш била без работа во нејзиниот град во Ерменија. 

Потоа таа дознала за меѓуденоминационалната мисионерска организација од САД која барала преведувач од Ерменија. Работата нудела мала плата, но требало и привремено да се пресели во соседниот град, Ванадзор. Таа побарала дозвола од татко и за да работи како преведувач. Ерменија е главно патријархално општество каде се консултираат татковците за многу одлуки. Татко и помислил дека работата со Американци ќе биде добра можност за Ануш. „Да, може да одиш“, рекол тој. 

Ануш ја добила работата. Таа била среќна. Пред четири години, татко и и забранил таа да оди во црква и да се крсти. Сега таа ја читала Библијата слободно, го споделувала Исус со другите - и за сето тоа добивала плата! Како што работела, се јавила желба во нејзиното срце да стане мисионерка. Кога завршила работата, таа се вратила дома, прашувајќи се како може да го исполни својот сон. По тродневна молитва и пост таа прочитала во Излез дека Бог му рекол на Мојсеј кај запалената грмушка да го замоли фараонот да го пушти својот народ да оди да Му служи. Таа се чувствувала како Бог да и вели: „Оди побарај го татко ти да дозволи да ми служиш“. Таа отишла кај татко и. „Би ми дозволил да учам за да станам мисионерка во друга земја?“ прашала таа. 

„Не“, рекол тој. 

Следното утро, Ануш во Излез прочитала дека фараонот ја отфрлил Мојсеевата молба, но Бог го вратил Мојсеј назад кај фараонот, велејќи: „Оди, разговарај со фараонот“. 

Таа повторно отишла кај татко и. „Дали би ми дозволил да учам мисионерска програма за да му служам на Бог? прашала таа. 

„Не“, рекол тој. 

Таа продолжила да чита Излез. Повторно и повторно, Бог го испраќал Мојсеј да разговара со фараонот. Секогаш кога Мојсеј разговарал со фараонот, и Ануш зборувала со татко и. Таткото се вознемирил. Еден ден, тој експлодирал. „Може ли само да одиш во локалната црква, да се крстиш и да заборавиш да станеш мисионер во друга земја?“ - извикал тој. 

Ануш била збунета. Таа не очекувала таков одговор. Таа одлучила да оди во црква. Таа отишла во блискиот град каде што имало евангелизација во адвентистичката црква. Кога проповедникот прашал кој сака да се крсти, таа станала. "Дали си сигурна?" – прашал проповедникот. „Што е со татко ти? 

Сите ја знаеле нејзината приказна. „Татко ми е добро со мојата одлука“, рекла Ануш. Таткото не го запрел крштевањето. Со радост Ануш се крстила.
