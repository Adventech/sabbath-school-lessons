---
title: На ролеркостер* со Исуса
date: 30/07/2024
---

`Прочитајте Марко 5,21-24. Што особено паѓа в очи во врска со Јаир?`

Верските водачи како Јаир главно не биле во пријателски односи со Исуса (видете Марко 1,22; Марко 3,2.6; Лука 13,14). Според тоа, во овој момент тој најверојатно е очаен. Неговиот очај може да се види и по тоа што паѓа на колена пред Исуса. И неговото преколнување е разбирливо за секој родител – неговата ќерка е на умирање. Но, тој верува дека Исус може да ѝ помогне. И, без збор, Исус заминува со овој татко во неговиот дом.

`Прочитајте го текстот Марко 5,25-34. Што го прекинува тоа патување до Јаировата куќа?`

Сторијата одеднаш се префрла на друга сцена, која исто така предизвикува сожалување – на жена која боледува веќе дванаесет тажни години. Таа сторија за Јаир и за оваа жена е втората сендвич-сторија во Евангелието според Марко (видете Марко 3,20-35, за која зборувавме во 3-та лекција). Во оваа сторија, два сосема спротивни ликови, Јаир и жената, му се обраќаат на Исуса за помош.

Жената му пристапува на Исуса одзади и ја допира Неговата облека. И во истиот миг ќе оздрави. А Исус застанува и прашува: „Кој се допре до Мојата облека?“

Во тој момент жената, која била толку болна, одеднаш се почувствувала добро. Но сега се плашела дека Исус се налутил поради тоа што се случило. Нејзините чувства брзо се менувале, како во некое диво возење. Но Исус сакал да го излечи не само нејзиното тело туку и душата.

А потоа се вратил кај Јаир (видете Марко 5,35-43). Чувствата на старешината на синагогата исто така се менувале со дива брзина. Исус никому не му дозволил да оди со Него и со родителите на девојчето, освен на Петар, Јаков и Јован. Тој изјавил дека таа не е умрена, туку дека спие. Ги истерал сите што плачеле и пиштеле и влегол во собата во која лежело мртвото девојче. Земајќи го за рака, тој рекол: „Талита кум“, што Марко го преведува како: „Девојче, јас ти велам, стани.“ Всушност,зборот „талита“ значи „јагне“, а тоа било израз што го користеле жителите со кој ги повикувале своите деца нагалено. Заповедта тоа да се чува во тајност е дел од мотивот на криење и откривање, кој се провлекува низ евангелието според Марко, укажувајќи на тоа кој е Исус и на фактот дека Тој, на крајот на краиштата, не може да остане скриен.

**Ролеркостер е вид на уред што наликува на воз кој со голема брзина се движи по шини, со нагли скокови, падови и вртења.*

---

#### Додаток: Утрински стих

**Влијанието на благодарноста и пофалбите:** Мудри изреки 14,27.
