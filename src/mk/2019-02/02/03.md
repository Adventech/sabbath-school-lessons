---
title: 'Добри Избори'
date: 08/04/2019
---

Сите ние многу добро знаеме колку се важни изборите што ги правиме. И сите знаеме, исто така, како погрешните избори можат негативно да влијаат на нашиот живот и на животот на другите. Се поставува прашањето: Како да знаеме да направиме добри избори?

`Следните стихови нё упатуваат на некои општи чекори, кои можат да ни помогнат во стремежот да правиме добри избори?`

`1. 1. Солуњаните 5,17; Јаков 1,5.`

`2. Исаија 1,19; Матеј 7,24.25.`

`3. Псалм 119,105; 2. Тимотеј 3,16.`

`4. Мудри изреки 3,5.6; Исаија 58,11.`

`5. Мудри изреки 15,22; Мудри изреки 24,6.`

Колку е важно при донесувањето на секоја важна одлука да му пристапиме на Господа во молитва, да бидеме сигурни дека нашиот избор нема да нё наведе на кој било начин да го прекршиме Божјиот закон или начелата на Неговата реч. Колку е важно да се потпреме на Бога, да го препуштиме својот избор Нему; односно, мораме да се молиме изборите што ги правиме да го прослават Бога и да бидеме подготвени да ги предадеме сите свои желби доколку се спротивстават на Неговиот план за нашиот живот. Често пати мудрите советници можат да бидат од голема помош во моментите кога правиме одредени избори. На крајот на краиштата, можеме да имаме голема сигурност знаејќи дека Бог нё сака и ни го посакува најдоброто, и дека можеме да одиме напред со вера, кога станува збор за изборите што ги правиме, доколку со вера и понизност му го предадеме својот живот Нему.

`Како ги донесувате големите одлуки во својот живот? Кои духовни чекори ги преземате во настојувањето да ги донесете тие одлуки?`