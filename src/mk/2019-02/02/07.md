---
title: 'За Натамошно Проучување'
date: 12/04/2019
---

Во целото Свето Писмо се соочуваме со стварноста на човековата слободна волја. Дури и Адам и Ева пред падот (1. Мојсеева 3) имале слободна волја, но за жал направиле погрешен избор. Ако безгрешните суштества, во совршенство, можеле да ја злоупотребат слободната волја, колку повеќе суштествата, како нас, тонат во гревот?

Треба да запомниме дека слободната волја е токму тоа, *слободна*, што значи, дека без оглед на притисокот што го чувствуваме и однадвор и однатре, не мораме да го избереме она што е погрешно. Со Божјата сила во нас, можеме да донесеме правилни одлуки со слободната волја што Бог ни ја дал. Според тоа, многу е важно внимателно да ги разгледаме своите одлуки, размислувајќи посебно како тие одлуки можат да влијаат на нашиот семеен живот. Слободниот избор на Каин да го убие братот, сигурно го уништило неговото семејство. Одлуката на Јосифовите браќа, донесена по слободна волја, да го продадат во ропство, го уништила животот на нивниот татко. „Тој ја препозна и рече: ’Облеката е на мојот син! Див ѕвер го растрга! Јосиф е растрган на делови!’ И Јаков ја скина својата облека, стави покорничко вреќиште околу половина, и долго време го оплакуваше својот син. Сите негови синови и сите негови ќерки настојуваа да го утешат, но тој не можеше да се утеши. Велеше: ’Со тага ќе слезам при својот син во подземјето. Така го оплакуваше неговиот татко’“ (1. Мојсеева 37,33-35).

Во целата Библија, како и во животот, можеме да пронајдеме примери како слободниот избор на членовите на семејството, на добро или на лошо, влијаел на другите, како што е изборот на Кореј, Датан и Авирон (4. Мојсеева 16,1-32; види: Даниел 6,23.24; 1. Мојсеева 18,19).

**Прашања за разговор**

`1. Какви слободни избори направивте денес? Што ви кажуваат тие за вас и за вашата заедница со Бога и со другите? Од одлуките што ги донесовте, кои би сакале да ги донесевте поинаку?`

`2. Кои библиски личности направиле погрешен избор и што можеме да научиме од нивните грешки? Како нивните погрешни избори негативно влијале на нивното семејство?`

`3. Сите несомнено жалиме поради одредени погрешни одлуки што сме ги донеле. Зошто во таквите моменти Евангелието е Радосна вест? На какви ветувања од Библијата сте се повикувале во моментите на тага и вина поради погрешни избори?`

`4. Кога некој ќе ви пријде да разговара со вас за бракот, каков совет вие би му дале и зошто? На какви начела од Божјата реч можете да му укажете, а кои би им помогнале да ја донесат оваа важна одлука?`