---
title: 'Изборите Што Ги Правиме'
date: 06/04/2019
---

### Прочитајте ги библиските текстови:
Ефешаните 1,1-4; Матеј 22,35-37; Матеј 7,24.25; Мудри изреки 18,24; 1. Коринќаните 15,33; Проповедник 2,1-11.

> <p>Запомнете го стихот</p>
> „Ако вам не ви е угодно да Му служите на Господа, тогаш денес изберете кому ќе му служите: можеби на боговите на кои им служеа вашите татковци од онаа страна на Реката, или на боговите на Аморејците во чија земја сега престојувате. Јас и мојот дом ќе Му служиме на Господа“ (Исус Навин 24,15).

Сте забележале ли дека животот е полн со избори? Всушност, би можеле да кажеме дека на многу начини она што го правиме во текот на целиот ден, од моментот кога ќе станеме, па сё додека навечер не легнеме, е правење на избор. Правиме толку многу избори што често и не размислуваме за нив. Едноставно ги правиме.

Некои избори се едноставни и стануваат вообичаени, додека други го менуваат животот и имаат вечни последици, не само за нас, туку и за нашето семејство.

Според тоа, многу е важно добро да размислиме за своите избори, особено големите, оние кои можат да влијаат на нас и на нашето семејство до крајот не само на нашиот живот, туку и на животот на членовите на нашето семејство.

Колку многу меѓу нас до овој момент жалат поради изборот што го направиле. Колку многу луѓе, до денес живеат во урнатини поради погрешните избори што одамна ги направиле? За среќа, постои проштавање. Постои откупување и исцелување, дури и кога се во прашање најлошите одлуки.

Оваа седмица поопширно ќе се занимаваме со прашањето околу изборите што ги правиме, како би требало да ги правиме и какво влијание можат да вршат на нас и на нашето семејство.