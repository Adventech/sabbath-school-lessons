---
title: 'Принципи За Бракот'
date: 03/06/2019
---

Бракот, како и саботата се Божји дар на човештвото кое потекнува од Едемската градина. Како христијани адвентисти, знаеме што ў направил непријателот на душата, и што уште прави, и на саботата и на бракот. Дури и најуспешните бракови, понекогаш страдаат поради конфликти.

Следат неколку принципи кои можат да им помогнат на сопружниците да ги решат проблемите.

`Прочитајте: Ефешаните 1,7. Кој клучен принцип го наоѓаме во овој текст, а кој мора да биде дел од секој брак?`

Морате да научите да проштавате, особено кога вашиот брачен другар тоа не го заслужува. Секој може да му прости на оној што тоа го заслужува: всушност, тоа едвај може и да се нарече проштавање. Вистинско проштавање е кога им простуваме на оние кои не го оправдуваат, на начин на кој Господ ни проштава нам преку Христа. И ние мораме така да постапуваме. Во спротивно, нашиот брак, доколку опстане (што е малку веројатно) ќе личи на пекол.

`Кое важно начело го наоѓаме и во Римјаните 3,23?`

Морате да го прифатите фактот дека сте во брак со погрешна личност, личност која во извесна мера е емоционално, физички и духовно оштетена. Навикнете се на тоа. Прифатете ги недостатоците на својот брачен другар. Молете му се на Бога да заземете правилен став. Можеби знаете да живеете со тие недостатоци, но не морате да бидете окупирани од нив. Окупираноста со нив може да ве разјаде. Светиот и совршен Бог, преку Христа, нё прифаќа такви какви што сме: вие, кои не сте свети ни совршени, морате да постапувате исто со брачниот другар.

`Прочитајте: Филипјаните 2,4-8. Кој важен принцип од овој текст, исто така може да ни помогне, не само во бракот, туку и во сите можни проблематични односи?`