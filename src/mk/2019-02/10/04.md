---
title: 'Улогата На Гневот Во Конфликтот'
date: 04/06/2019
---

Кој во одреден момент не доживеал гнев? Уште потешко е кога гневот е насочен кон некој член на семејството. Кога одбиваме да простиме, гневот може да се претвори во отров кој ќе нанесе голема болка и страдање во домот, семејството и во односите воопшто.

`Прочитајте ги следните текстови: Ефешаните 4,26.27; Проповедник 7,9. Како можеме да воспоставиме рамнотежа меѓу разбирањето на гневот како чувство и гневот како грев? Во што е разликата?`

`Што ни кажува Јаков во стиховите Јаков во 1,19.20 дека во секој можен момент треба да примениме, посебно во меѓусебниот однос со членовите на семејството чиишто постапки, ставови и зборови предизвикуваат во нас гнев?`

Ако, од некоја причина сте гневни, наместо да дозволите гневот да лебди над вашиот живот како темен облак, претворете ја во нешто позитивно. Молете се за оние кои ве повредуваат и навредуваат, простете им и бидете им на благослов. Ова веројатно во почетокот нема да биде лесно, но кога цврсто ќе ја донесете таа одлука, држете се до неа, а Бог ќе се погрижи за останатото.

Понекогаш, коренот на гневот потекнува од домот во кој сме пораснале. Гневливите луѓе често доаѓаат од семејства во кои гневот бил присутен, бидејќи учат од примерот што го имале и продолжуваат да го негуваат со истиот начин на однесување во својот живот, и на крај го пренесуваат и на своите деца. Гневот понекогаш може да биде последица на неисполнети потреби или љубомора, како во случајот со Каин, што довело до убиство на неговиот брат. Можеби имате оправдана причина да бидете гневни, но немојте да го користите како изговор да останете во таквата состојба. Немојте да го негирате гневот или да се обидувате да го оправдувате. Наместо тоа, замолете го Бога да ви помогне на позитивен начин да се изборите со тоа. Апостол Павле упатува добар совет: „Не дозволувајте злото да ве надвладее, туку вие надвладувајте го злото со добро“ (Римјаните 12,21).

`Сё нешто нас нё лути, дури и до таа точка да почувствуваме болка: а во одредени случаи оправдано се лутиме. Прашањето е како ние со Божја сила можеме да не дозволиме тој гнев, и нас и другите околу нас, да нё направи очајни?`