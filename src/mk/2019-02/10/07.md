---
title: 'За Натамошно Проучување'
date: 07/06/2019
---

„Често родителите не се согласуваат околу водењето на своето семејство. Таткото, кој е многу малку со своите деца и ништо не знае за нивните склоности и за нивниот темперамент, е груб и строг. Тој не управува со својата природа, туку ги казнува во лутина. Детето го знае тоа и наместо да се покори, казната го исполнува со гнев. Мајката пропушта да го казни детето за прекршокот, а подоцна за истиот прекршок строго го казнува. Децата никогаш не знаат што ги чека и доаѓаат во искушение да дознаат до каде можат да одат во своите постапки а да не бидат казнети. Така е посеано семето на злото кое расте и донесува свој род“ (Елена Вајт, *Темели на среќниот дом*, стр. 314.315. oриг.).

„Домот треба да биде центар на најчисти и највозвишени чувства. Мирот, согласувањето, љубовта и среќата треба секој ден истрајно да се негуваат, додека овие вредности не ги освојат срцата на членовите на семејството. Билката на љубовта треба грижливо да се негува, инаку ќе овене. Ако сакаме да живее во нашето срце, секое добро начело треба да се негува. Она што сатаната го сади во срцето, мора да се искорне: завист, љубомора, сомнеж, клеветење, нетрпеливост, предрасуди, себичност, алчност и разгаленост. Ако дозволиме ова зло да остане во душата, тоа ќе донесе род којшто ќе расипе мнозина. Колкумина се оние кои ги негуваат овие отровни билки, кои ги уништуваат скапоцените плодови на љубовта и ја валкаат душата!“ (Елена Вајт, *Темели на среќниот дом*, стр. 195.196. oриг.).

**Прашања за разговор**

`1. Прочитајте го библискиот стих и мислата која следи за бракот. „Нашиот Првосвештеник не е некој што не може да сочувствува со нашите слабости; напротив, имаме Првосвештеник кој беше искушуван во сё, како и ние, но Тој не згреши“ (Евреите 4,15). Како што Христос се ставил во наша положба, за на најдобар начин да воспостави врска со нас, така треба и ние да постапуваме во меѓусебниот однос со својот брачен другар. Обидете се да ја согледате секоја ситуација или криза не само од свој агол, туку и од аголот на својот брачен другар. Размислете како тој или таа ги согледува тие прилики, како тие влијаат на неа или на него и зошто тој или таа се чувствува така како што се чувствува. Ова начело може да се примени во олеснувањето на тешките ситуации. На кои начини можеме да го примениме ова начело во сите облици на можните конфликти со другите.`

`2. Во класата одговорете на следното прашање: „Дали гневот секогаш е грев“? Образложете го својот одговор.`