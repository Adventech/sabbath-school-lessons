---
title: 'Во Моменти На Неволја'
date: 01/06/2019
---

### Прочитајте ги библиските текстови:
Матеј 7,5; Ефешаните 1,7; Филипјаните 2,4-8; Ефешаните 4,26.27; Јаков 1,19.20; Колошаните 3,19; Матеј 7,12.

> <p>Запомнете го стихот</p>
> „Ако сте гневни, не грешете! Сонцето да не зајде во вашиот гнев“ (Ефешаните 4,26).

Дури и домовите во кои владеат најдобри односи ќе се соочат со моменти на борба и судири. Тоа е една од реалностите на животот во овој паднат свет. Едноставните прашања, како што се чиј ред е да се фрли ѓубрето, или дали вашата ќерка тинејџерка ја напишала домашната задача, или дали вашиот син ги завршил должностите во домот, се исцрпувачки, но доста занемарливи и обично можат да се решат со најмалку потешкотии. Но, одредени потешкотии можат да го загрозат и да го нарушат семејниот живот: свекрва, чии навреди и манипулирање се закануваат да го уништат бракот на жената и нејзиното здравје; татко со ментална болест, кој ги малтретира своите деца; син, кој го напушта верското воспитување и се оддава на несреден живот; или ќерка која користи психоактивни супстанци.

Во Новиот завет повеќе пати ни е кажано да се сакаме едни со други (Јован 13,34; Римјаните 12,10), да живееме во мир и хармонија едни со други (Римјаните 15,5; Евреите 12,14), да бидеме трпеливи, љубезни и благи едни кон други (1. Коринќаните 13,4), другите да ги правиме поголеми од себе (Филипјаните 2,3) и да ги носиме товарите на другите (Ефешаните 4,2). Секако, ова е многу полесно да се каже отколку да се направи, дури и кога се во прашање членовите на нашето семејство. Во оваа лекција, ќе се осврнеме на тоа како можеме да ги ублажиме моментите на неволја, посебно во семејството.