---
title: 'Проштавање И Мир'
date: 06/06/2019
---

„Постапувајте со луѓето онака како што сакате тие да постапуваат со вас - тоа е суштината на Мојсеевиот Закон и на она што го проповедаа пророците“ (Матеј 7,12). Размислете на кои сё начини во своето искуство, во семејството и надвор од него, треба да го примените ова начело; на линиите запишете кои се тие прилики и одредете, со вера, како токму тоа можете да го направите.

Писателот на посланието до Евреите упатил совет: „Трудете се да живеете во мир со секого и да живеете свет живот, зашто без светост никој не ќе може да Го види Господа!“ (Евреите 12,14). Дури и кога ќе ги преземеме сите неопходни чекори, одредени луѓе кои нё повредиле и понатаму нема да слушаат, ниту пак да се менуваат. Можеби поединци ќе се извинат, други нема. Како и да било, за наше добро е, особено кога е во прашање член на семејството, да појдеме по патот на проштавањето за кое претходно зборувавме.

Всушност, проштавањето е основен фактор за решавање на конфликтите, посебно во семејството. Кога некој ќе згреши кон нас, Божјиот непријател настојува да подигне ѕид меѓу нас и таа личност, пречка која нё спречува да ја сакаме таа личност како што Исус нё сакал нас. Проштавањето е избор за да ја oдминеме надминеме таа пречка.

„Нам не ни е простено затоа што проштаваме, туку додека проштаваме. Темелот на сето проштавање се наоѓа во незаслужената Божја љубов, а ние со нашето однесување кон другите покажуваме дали таа љубов станала и наша. Затоа Христос и кажува: ’Зашто со каков суд судите, со таков ќе ви се суди; и со каква мера мерите, со таква ќе ви се мери’ (Maтej 7,2)“ (Елена Вајт, *Христовите параболи*, стр. 251, oриг.).

Исто така, кога ние ќе погрешиме, треба да се обидеме да го обновиме тој нарушен однос со другата личност, а тоа може да подразбира да ў пријдеме на таа личност, и да ў кажеме дека ни е жал за тоа што сме го направиле и да бараме да ни прости. Тоа е токму она што Исус го рекол: „Така, кога ќе носиш жртвен прилог на Божјиот олтар, ако се сетиш дека твојот ближен ти е лут за нешто, остави го твојот прилог таму пред олтарот и појди прво помири се со својот ближен, а потоа врати се и принеси го својот жртвен прилог“ (Матеј 5,23.24). Добро е кога некој од нас, кој навредил некого, ќе се извини и ќе побара да му биде простено. Исто така, добро е кога и ние кон другите ќе покажеме иста таква грижа.

`Како мислата за тоа што сё треба да ви биде простено, ви помага да научите да им проштавате на другите?`