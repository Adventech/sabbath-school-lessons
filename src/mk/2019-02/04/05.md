---
title: 'Смрт И Осаменост'
date: 24/04/2019
---

Некој во една прилика го поставил прашањето: Каква е разликата меѓу луѓето и пилињата, кога станува збор за смртта. Одговорот е дека, за разлика од пилињата кои умираат, ние луѓето, кои исто така умираме, знаеме дека ќе умреме. Пилињата не знаат. И токму тоа знаење за својата претстојна смрт во голема мера влијае на тоа како сега живееме.

Како што знаеме, сите односи, вклучувајќи го и бракот, порано или подоцна завршува со нашиот најголем непријател: смртта. Без оглед на тоа колку заедницата била блиска, без оглед на големата љубов, длабокото заедништво, времето поминато заедно, ние како човечки суштества (за разлика од пилињата) знаеме дека порано или подоцна ќе настапи смртта (освен ако Исус не се врати пред тоа) и дека нашиот однос, кога сето тоа ќе се случи, ќе престане. Таква е нашата судбина од првиот сторен грев и така ќе биде до Исусовото доаѓање.

Библијата не кажува кој прв умрел, Адам или Ева, но мора да било посебно болно за другиот, особено затоа што смртта, како прво, никогаш не требало да биде дел од животот. Како што видовме во претходната лекција, ако умирањето на еден лист кај нив предизвикало жалост, кој може да замисли како ја доживеале смртта на сопружникот?

Проблемот е во тоа што ние толку многу сме се навикнале на смртта и што ја земаме здраво за готово. Но, смртта никогаш не требало да биде дел од човечкото искуство. Оттука, па дури до денешен ден, се бориме за да пронајдеме смислата во сето тоа, но многу често едноставно не можеме.

`Што можеме да научиме од следните текстови за смртта и за тоа како луѓето се борат со неа? Исаија 57,1; Откровение 21,4; 1. Солуњаните 4,16-18; Матеј 5,4; 2. Самоилова 18,33; 1. Мојсеева 37,34.`

Без сомнение: не само што сите се соочуваме со стварноста за сопствената смрт туку се соочуваме и со стварноста за смртта на другите, саканите, можеби и најблиските. Затоа, порано или подоцна многумина од нас, поради нечија смрт, ќе се соочат со одредено време на осаменост. Тоа е многу тешко и болно, и во тие моменти можеме, а често и мораме, да се повикуваме на Божјите ветувања. Всушност, во овој свет на грев, страдања и смрт, што друго можеме?

`Како вашата црква може да им помогне на оние кои се осамени по смртта на саканата личност?`