---
title: 'Кога Бракот Ќе Заврши'
date: 23/04/2019
---

Од сите начини на кои гревот го разорил човештвото, со исклучок на физичкото страдање и смртта, што се соочило со поразорни последици на гревот од семејството? Изразот „дисфукционално семејство“ е речиси непотребен. Кое семејство не е, до извесна мера, дисфункционално?

Покрај смртта, една од најтешките работи со кои семејството може да се соочи е разводот. Луѓето коишто поминуваат низ ова страшно искуство покажуваат цела низа од чувства. Прво и најчесто е тагата, која во зависност од личноста, може со различна јачина да трае од неколку месеци до неколку години. Некои можат да доживеат страв: страв од непознатото, вознемиреност поради финансиски причини и страв дека нема да можат да се изборат со новонастанатата ситуација. Поединци минуваат низ период на депресија, гнев и, секако, осаменост.

`Кои општи начела во врска со разводот можеме да пронајдеме во наредните стихови? Малахија 2,16; Матеј 5,31.32; 19,8; 1. Коринќ. 7,11-13.`

„Црквата, како Христово спасоносно орудие, треба да им служи на своите членови во сите нивни потреби и да ги негува за да можат да пораснат и да стекнат зрело христијанско искуство. Тоа е посебно важно кога верниците се соочуваат со одлуки кои влијаат на целокупниот живот, како што е бракот, или болните искуства, како што е разводот. Кога нечиј брак е во опасност да се оконча, треба да се вложат сите сили од страна на брачните другари, верниците на црквата или семејството кое им дава поддршка своето помирување да го усогласат со божествените начела поврзани со обновување на нарушените односи (Осија 3,1-3; 1. Коринќ. 7,10.11; 13,4-7; Галатјаните 6,1).

Материјалите, кои можат на верниците да им помогнат во развивањето силен христијански дом, достапни се за црквата или други црковни организации. Овие материјали опфаќаат: 1) програми за давање насоки на свршените брачни двојки, 2) програми со упатства за венчаните брачни двојки и нивното семејство и 3) програми за поддршка на семејствата во кои владеат нарушени односи и поединците кои се развеле“ (The Seventh-day Adventist Church Manual, 19. издание [Nampa, Idaho: Pacific Press Publishing Association, 2016], стр. 161).

`На кои практични начини, без зборови на осуда, можете да помогнете некому кој минува низ развод?`