---
title: 'Обратувања На Срцата Во Последното Време'
date: 22/06/2019
---

### Прочитајте ги библиските текстови:
Малахија 4,5.6; Матеј 11,14.15; 17,10; 1. Царевите 16,29-17,24; 18,20-45; Матеј 3,2.

> <p>Запомнете го стихот</p>
> „Ете, Јас ќе го пратам кај вас пророкот Илија, пред да настапи денот Господов - голем и страшен. И тој ќе ги обрати срцата на татковците кон децата нивни, и срцата на децата кон татковците нивни, за да не дојдам и ја удрам земјата со проклетство!“ (Малахија 4,5.6)

Нашиот живот се состои од одредени периоди. Понекогаш сё е во најдобар ред, понекогаш не. Понекогаш, односите во семејството се ненарушени и силни, понекогаш се кревки, дури и несредени. Во каква фаза од животот, во каков период или каква било состојба да се наоѓаме ние или нашето семејство во овој момент, можеме и мораме да живееме во светлината на Божјите ветувања, држејќи ги со цело срце, душа и сила, бидејќи тие се нашата единствена надеж. Наша голема надеж. Божјата реч дава ветувања, ветувања кои – во кој било стадиум и да се наоѓа нашиот живот или семејство – можеме да ги бараме за себе, за своите сакани, за семејството и црквата.

Во оваа последна седмица од ова тримесечје, ќе разгледаме некои библиски извештаи, ветувања и искуства во различни рамки. Ќе настојуваме да извлечеме поуки за нас денес, без оглед на нашите околности: зашто, кои и да сте, каде и да сте, во каков период од животот и да се наоѓате, имате борби, стравови и грижи. Среќни сме што му служиме на таков Бог, кој не само што знае со што се соочуваме туку Тој е пред сето тоа; во ова можеме да бидеме сосема сигурни!