---
title: 'Себичноста Го Уништува Семејството'
date: 14/05/2019
---

`„Поголемиот дел од тешкотиите за пет минути би биле отстранети кога не би биле горделивоста и себичноста“ (Eлена Вајт, Рани списи, стр. 119. oригинал).`

Нашата природа, како човечки суштества, е расипана со гревот. Можеби најголем пример на таа расипаност е проклетството на себичноста. Ми се чини дека се раѓаме себични; овој факт го забележуваме кај малите деца, чија основна особина е да сакаат сё за себе. „Јас, јас, јас,...“ До времето кога ќе дојдеме до возрасна доба, оваа особина може да се пројави на многу страшни начини, посебно во домот.

Секако, Исус дошол да го промени тоа (Ефешаните 4,24). Неговата реч ни ветува дека преку Него, во нас не мора да владее оваа разорна карактерна особина. Сиот Негов живот е совршен пример за тоа што значи да се живее без себичност; во мерата во која го имитираме Неговиот живот (1.Јованово 2,6), ќе ја победиме склоноста да живееме само за себе.

`Прочитајте ги следните текстови. Што кажуваат за животот полн со себичност?`

`Филипјаните 2,3-5`

`1. Јованово 3,16-18`

Како што забележала Елена Вајт, кога не би биле горделивоста и себичноста, многу потешкотии би биле решени многу брзо, многу пред да се зголемат, да станат уште посложени и на крај да преминат во нешто многу незгодно. Сите членови на семејството, посебно родителите, мораат да бидат исчистени (Мудри изреки 16,6) од овој грев во подножјето на крстот (највозвишениот пример на несебичност во целиот универзум), дури и ако тоа значи постојано да се враќаме кај крстот и да клечиме во молитва, вера, солзи и покорување.

`Колку време минувате крај крстот борејќи се против секоја себичност што ќе се појави во вашиот живот? Како текстот во Матеј 7,16 покажува дали на тоа место поминувате доволно време?`