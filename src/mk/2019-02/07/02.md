---
title: 'Христос Е Центарот'
date: 12/05/2019
---

`Каква слика Павле користи за да го опише новото единство меѓу народот во Христа? Како Христос од „двата“ направил „едно“? Ефешаните 2,11-22; види: Галатјаните 3,28.`

Христовиот крст ги отстранува пречките што ги раздвојуваат луѓето. Ѕидовите ги раздвојувале верниците во еврејскиот Храм, мажите од жените, Евреите од незнабошците. Опишувајќи го единството на Евреите и незнабошците во Христа, Павле употребил јазик кој подеднакво се применува и на останатите поделби меѓу народи, групи на луѓе, општествени слоеви и полови. „И создавајќи мир, од двата да создаде во Себе еден нов човек“ (Ефешаните 2,15) е Радосна вест, која им помага на сопружниците во бракот навистина да го доживеат единството на „едно тело“. Исто така, со вера во Христа, семејствата кои веќе долго се поделени можат да доживеат помирување.

Едно е да се наведуваат библиски текстови за единството во Христа, а друго е тоа навистина да се доживее. Кои практични промени Христос ги внесува во нашиот живот, а ни овозможуваат да го доживееме единството какво што ни е ветено? Види: Римјаните 6,4-7; 2. Коринќаните 5,17, Ефешаните 4,24-32.

„Замислете еден голем круг, од чии рабови одат прави кон средината. Колку тие прави се приближуваат до центарот, толку повеќе се доближуваат и една до друга... Колку повеќе се приближуваме до Христа, толку ќе бидеме поблиски и еден до друг“ (Eлена Вајт, *Teмели на среќниот дом*, стр. 179. oригинал).

„Меѓу таткото и синот, мажот и жената... стои Христос Посредникот, било да можат да Го препознаат или не. Ние не можеме да воспоставиме непосреден контакт надвор од нас, освен преку Него, преку Неговата реч и со тоа што ќе Го следиме“ (Ditrih Bonhofer, The Cost of Discipleship [New York: The MacMillan Publishing Co., 1979], стр. 108).

`Колку вашето семејство или црковно семејство е близу до центарот на тој круг? Што уште мора да се приближи кон центарот за односите да бидат какви што би требало да бидат?`