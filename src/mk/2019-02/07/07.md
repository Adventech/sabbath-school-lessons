---
title: 'За Натамошно Проучување'
date: 17/05/2019
---

Прочитајте ја главата „Свет круг“, стр. 177-180, во книгата на Елена Вајт *Темели на среќниот дом*.

**Единството – најважна задача.** „Најважна задача на христијаните е да остварат единство во домот... Колку поцврсто се поврзани членовите на семејството во својата работа и во својот дом, толку повозвишено и покорисно ќе биде и влијанието на таткото и мајката, и синовите и ќерките што ќе го вршат на ближните околу себе“ (Eлена Вајт, *Teмели на среќниот дом*, стр. 37. oригинал).

**Тајната на семејното единство.** „Одвојувањето од Христа е причина за поделби и раздор во семејството и црквата. Колку се поблизу до Христа, толку поблизу ќе бидат и еден до друг. Тајната на вистинското единство во црквата и во семејството не се постигнува ниту со дипломатија, ниту со господарење, ниту со вложување на натчовечки напори за отстранување на тешкотиите – иако треба и тоа често да се прави – туку во заедница со Христа“ (Eлена Вајт, *Teмели на среќниот дом*, стр. 179. oригинал).

**Прашања за разговор**

`1. Разговарајте за влијанијата во општеството кои го нарушуваат семејното единство. Кои практични решенија можете да му ги понудите на семејството кое се бори против овие влијанија?`

`2. Дали токму сега, во вашата црква постои семејство кое доживеало распад? Ако постои, што можете да направите, како класа, за да му помогнете на секој член во овие моменти на криза?`

`3. Разговарајте за прашањето околу покорувањето. Како треба да се сфати во христијански рамки? На кои начини ова начело се злоупотребува?`

`4. Какви начела во врска со единството на семејството можат да се применат во мислата за единството на Црквата?`