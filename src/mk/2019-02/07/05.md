---
title: 'Да Се Слушаме Меѓусебно'
date: 15/05/2019
---

`Каков совет Павле дава во врска со понизноста и служењето во односите? Ефешаните 5,21. Како ваквиот став придонесува за единство во Црквата? Зошто е толку важно тоа во домот? Ефешаните 5,22-6,9.`

Зборот „слуша“ или „се покорува“ (Ефешаните 5,21) значи понизно да се поставиме пред друга личност на доброволна основа. Ова единствено начело започнало со Христа (Maтej 20,26-28; Јован 13,4.5; Филипјаните 2,5-8) и ги обележува сите оние кои се исполнети со Неговиот Дух (Ефешаните 5,18). „Почитувањето на Христа“ е она што ги поттикнува луѓето да му се покорат на овој начин (Ефешаните 5,21). Покажувањето на несебичност во заемните односи било, и сё уште е, клучно христијанско учење за општествените односи. Тоа ја оживува духовната стварност дека сите се едно во Христа, без исклучок.

**Начело во домот.** Домот е место на кое се докажува христијанската покорност. Ако ова начело се применува во домот, тоа ќе донесе големи промени во Црквата. Веднаш по претставувањето на начелото на покорност, Павле преминува на разговор за тоа како може да се примени во семејството.

Три видови на односи се споменуваат во Ефешаните 5,22-69 – три најчести, а сепак во најголема мера нееднакви односи во општеството. Намерата не е да се зајакне постоечкиот општествен поредок, туку да се покаже како верата во Христа дејствува кога постои сосема поинакво меѓусебно доброволно покорување на верниците.

`Што мислите, зошто Павле постојано прво им се обраќа на послабите во општеството и културата – сопругите, децата и робовите? Забележете што се бара со повикот секој од нив да послуша некого.`

`Ефешаните 5,22.`

`Ефешаните 6,1.`

`Ефешаните 6,5.`

На оние кои имаат поголема општествена моќ – мажите, родителите, господарите – секогаш им се обраќа втори по ред. Секој прима упатство доста невообичаено за тогашната култура. Овие упатства сигурно ги запрепастиле верниците од првиот век. Тие ја израмниле почвата околу крстот и овозможиле во односите да се оствари вистинско единство.