---
title: 'Да Ја Покажуваме Љубовта Што Ја Ветуваме'
date: 16/05/2019
---

Конечно, семејната поврзаност и единство почива на посветеноста на членовите на семејството, почнувајќи од посветеноста на брачните другари да се грижат едни за други. Тажно е тоа што библискиот извештај е полн со примери за неисполнети ветувања, изневерена доверба и недостаток на посветеност. Во Писмото има и возбудливи примери за обични луѓе кои, со Божја помош, се посветиле себеси на пријателите и семејството и ги одржале своите ветувања.

`Прочитајте ги следните извештаи за семејствата и за нивното ниво на посветеност. Како посветеноста во некои семејства би можела да се зајакне? Што ја поттикнало посветеноста која ја забележуваме кај другите?`

`Посветеност во односите меѓу родителите и детето (1. Мојсеева 33,12-14; 2. Мојсеева 2,1-10)`

`Посветеност меѓу браќата и сестрите (1. Мојсеева 37,17-28)`

`Посветеност на членовите на семејствата (Рута 1,16-18; 2,11.12.20;3,9-13; 4,10.13)`

`Посветеност на сопружниците (Осија 1,2.3.6.8; 3,1-3)`

Кога ќе се посветиме на друга личност, на пример, во бракот, или кога ќе одлучиме да добиеме или да посвоиме дете, мораме подготвено да се предадеме себеси за да донесуваме поинакви одлуки во иднина, да го предадеме управувањето над важните области во животот. Законите можат да го ограничат негативното однесување, но за да напредуваат бракот и семејните односи, потребно е во нив да владее љубов.

`Што за вас лично значи Исусовото ветување за посветеноста (Евреите 13,5)? Какво влијание Неговата посветеност треба да има на вашата посветеност на Него, вашиот брачен другар, децата или другите верници?`