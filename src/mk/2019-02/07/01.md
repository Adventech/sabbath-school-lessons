---
title: 'Решенија За Семејното Единство'
date: 11/05/2019
---

### Прочитајте ги библиските текстови:
1. Мојсеева 33,12-14; Рута 1,16-18; Јован 17,21-26; Галатјаните 3,28; Ефешаните 2,11-22; Ефешаните 5,21-6,9.

> <p>Запомнете го стихот</p>
> „За да бидат сите едно; како што си Ти, Татко, во Мене, и Јас во Тебе, така и тие да бидат едно во Нас, за да верува светот дека Ти Ме испрати“ (Јован 17,21).

Семејниот живот опфаќа разнообразни животни периоди за различни луѓе. За таткото и мајката, доаѓањето на дете во нивниот живот претставува голема промена, таква која ќе трае во текот на целиот живот. За младото поколение, секако, голема е промената да се премине од непостоење во постоење. Потоа, децата минуваат низ различни фази на животни периоди, додека не го напуштат домот и не добијат свои деца.

Сепак, без оглед на тоа дали сме родители или деца во семејството, сите се бориме со ист проблем – со својата грешна падната природа, која, во најмала рака, единството во семејниот живот може да го направи голем предизвик.

Да, во телото на Исуса Христа на крстот целото човештво се помирило со Бога и меѓусебно (Ефешаните 2,13-16; Колошаните 1,21-23), но на секојдневно практично ниво ние мораме да ја присвоиме Христовата благодат, која единствено може да го направи семејното единство живо искуство на сите кои го бараат со вера. Ова мора да биде секојдневно искуство во нашиот живот. Среќни сме што тоа може да се оствари со Христовата благодат.