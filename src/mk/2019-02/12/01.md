---
title: 'Што Видоа Тие Во Твојот Дом'
date: 15/06/2019
---

### Прочитајте ги библиските текстови:
Исаија 38; 39; 1. Коринќаните 7,12-16; 1. Петрово 3,1.2; Евреите 6,12; 13,7; 3. Јованово 1,11; Исаија 58,6.7.10.12.

> <p>Запомнете го стихот</p>
> „Но вие сте избран род, царско свештенство, свет народ, луѓе придобиени за да ги возвестите совршенствата на Оној кој ве повикал од темнина во Својата чудесна светлина“ (1. Петрово 2,9).

Можеби сме ја достигнале точката кога во нашиот живот (барем за сега), благодарение на Господа, е сё добро: семејството е одлично, работата е во ред, здравјето и финансиските прилики, исто така. Или можеби не се? Можеби вашиот дом сега доживува болка и немир? Во секој случај, кога некој ќе дојде во посета на вашиот дом, како пратениците од Вавилон што го посетиле царот Езекија, каков одговор би можеле да му дадете на прашањето кое пророкот Исаија подоцна му го поставил на царот: „И праша Исаија: ’Што видоа тие во твојот дом?’ Езекија одговори: ’Видоа сё што има во мојот дом; ништо не остана во мојата ризница, што не им покажав“ (Исаија 39,4).

Што виделе луѓето во вашиот дом? Што виделе небесните ангели? Каков дух се шири во него? Може ли некој да го „почувствува“ мирисот на молитвата? Дали може да се забележи љубезност, великодушност и љубов или напнатост, гнев, омраза, горчина и несогласување? Дали некој, кој бил во вашиот дом, ќе помисли дека Исус е во него?

Ова се важни прашања кои секој од нас треба да си ги постави во врска со тоа каков дом сме создале. Оваа седмица ќе се занимаваме со прашања кои можат да придонесат за убав живот во домот, и покрај неизбежните напнатости и борбите со кои домовите денеска се соочуваат.