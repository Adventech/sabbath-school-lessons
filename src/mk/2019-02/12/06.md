---
title: 'Центар На Влијателното Пријателство'
date: 20/06/2019
---

`Споредете ги библиските напомени за гостопримливоста со вистинските настани во домовите на неколку библиски семејства. Исаија 58,6.7. 10-12; Римјаните 12,13; 1. Петрово 4,9. Забележете кои одлики на гостољубивост се прикажани.`

`Аврам и Сара (1. Мојсеева 18,1-18)`

`Ревека и нејзиното семејство (1. Мојсеева 24,15-20.31-33)`

`Захеј (Лука 19,1-9)`

Гостољубивоста ги исполнува основните потреби на друга личност за одмор, храна и заедништво. Тоа е опиплив израз на несебична љубов. Исус го припишал теолошкото значење на гостољубивост кога поучувал дека давањето храна на гладниот и поењето на жедниот претставуваа чин на служба Нему (Матеј 25,34-40). Користењето на домот за служба може да се движи од едноставно повикување на соседот на оброк до радикална гостољубивост од отстапување соба на жртва на насилство. Може да вклучува едноставно пријателство, прилика некому да му понудите да се молите за него или да одржувате библиски лекции. Вистинската гостољубивост извира од срцата на оние кои се допрени од Божјата љубов и сакаат да ја изразат својата љубов со зборови и дела.

Семејствата понекогаш се жалат дека им недостигаат соодветни способности, време и/или енергија за да понудат гостопримство. Некои семејства се чувствуваат непријатно, невешто и несигурно во врска со тоа да ја поминат границата на познатото за да се поврзат со неверните. Некои сакаат да ги избегнат сложените односи во својот живот, кои можат да се појават во допирот со другите. Многу современи семејства ги мешаат поимите *гостољубивост* и *забавување* на некого.

`На кој начин вашиот живот во домот ја одразува вашата духовна состојба?`