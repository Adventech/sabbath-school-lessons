---
title: 'Учење Од Грешката На Царот'
date: 16/06/2019
---

`Прочитајте го извештајот за исцелувањето на Езекија и посетата на вавилонските пратеници. 2. Дневникот 32,25.31; Исаија 38.39.`

Писмото истакнува дека гласниците биле заинтересирани за чудесното оздравување на царот Езекија. Но, се чини дека Езекија молчи за своето искуство на исцелување. Тој не ги нагласил подробностите, кои би ги отвориле срцата на овие љубопитни пратеници за запознавањето на вистинскиот Бог. Впечатлива е спротивноста меѓу неговата благодарност поради исцелувањето во 38 глава и неговото молчење за тоа во 39 глава.

„Бог го остави, за да го испита.“ Оваа државна посета била најзначајниот настан; сепак, не е забележано дека Езекија не барал посебно водство во врска со тоа во молитва, од пророците или од свештениците. Ниту, пак, Бог се вмешал. Сам, надвор од очите на јавноста, без советувањето со духовните советници, Езекија очигледно дозволил Божјето дело во неговиот живот и животот на народот да исчезне од неговите мисли. Намерата на историчарите во 2. Дневникот 32,31 можеби била да покаже како Божјиот благослов лесно може да биде земен здраво за готово и како оние кои ја примаат Неговата милост се склони да станат самодоволни.

`Во продолжение дадени се одредени поуки за верноста во домот, кои можат да се извлечат од искуството на Езекија. На кои други поуки можете да се сетите?`

Секоја посета на еден христијански дом е прилика луѓето да се сретнат со Христовите следбеници.

Неколку посетители веројатно ќе почнат разговор за духовни теми. Христијаните мора да изнајдат начини, соодветни на приликите, за да ја шират Радосната вест.

Христијаните не се повикани да се фалат со својот материјален напредок и достигнувања, иако тоа можат да го препознаат како Божји благослов. Повикани се да ги објават „славните дела на Оној, кој ве повика од темнина во Својата чудесна светлина“ (1. Петрово 2,9); или, да го употребиме искуството на Езекија како симбол, да објават дека им се ближела смртта, но Христос ги исцелувал; дека се мртви од гревовите, но дека Христос ги воскреснал и ги посадил во небесата (Ефешаните 2,4-6).

`На кои начини можете да го употребите домот во сведочењето на другите? Како поотворено би можеле да ја споделувате својата вера во Христа со оние кои ќе го посетат вашиот дом?`