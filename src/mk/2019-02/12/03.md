---
title: 'Прво Семејството'
date: 17/06/2019
---

Природно е членовите на семејствата први да се сретнат со нашето настојување да го објавиме Евангелието. Не постои поважно мисионско поле од ова.

`Какви заклучоци можеме да изведеме од стиховите во Јован 1,40-42, во врска со ширењето на верата во домот? Види: 5. Мојс. 6,6.7; Рута 1,14-18.`

**Одушевено известување.** Андреј отишол еден чекор понатаму во однос на обичното известување; тој средил неговиот брат Симон да се сретне со Исуса. Одушевеното известување и претставување на Исуса како Личност е едноставен образец за ширење на Евангелието меѓу роднините во нашиот дом. По запознавањето, Андреј се повлекол. Од тој момент Исус и Петар го изградиле својот однос.

**Помагање на децата во изградба на верата.** Често се занемарува фактот дека децата во домот се вистински приматели на веста на Евангелието. Родителите прават грешка кога претпоставуваат дека децата едноставно ќе ја впијат семејната духовност. Тоа не смее да се земе здраво за готово. Иако децата и младите учат од примерот што го гледаат, исто така точно е и дека на овие млади членови од Господовото семејство им е потребно посебно внимание и прилика лично да се запознаат со Него. Шестата глава од 5. Мојсеева тоа упорно го истакнува: мора да се посвети внимание на најуспешниот вид на верско образование. Во домот треба да се поттикнуваат редовни духовни навики во личното и семејното богослужение. Мора да се вложи време и искрени напори во полза на децата и младината.

`Што можеме да научиме од евангелските напори на Ноемина? Рута 1,8-22.`

Рута ја видела Ноемина во нејзините најлоши моменти: кога се обидела да оттргне својата снаа од себе и кога, лута и огорчена, го критикувала Бога додека се потсетувала на загубата што ја доживеала (Рута 1,15.20.21). Поверно сведоштво од она на Рута не може да биде дадено, за да се покаже дека младите можат да го сретнат совршениот Бог и да Му го посветат својот живот, дури и кога ќе Го запознаат преку несовршен родител.

`Како мислата дека домот е најважното мисионско поле влијае на вашиот став кон личностите со кои живеете. Работете заедно како семејство и подгответе листа на потребните напори коишто вашето семејство може да ги вложи необратените роднини да ги поведе кон Христа.`