---
title: 'За Натамошно Проучување'
date: 10/05/2019
---

„Христовиот благослов е излеан над бракот и тој треба да се смета за света институција. Вистинската религија не е во спротивност со Господовите планови. Бог одредил мажот и жената да се обединат во света заедница - брак, да подигнат семејство кое, овенчано со чест, ќе биде симбол на семејството на небото. На почетокот од својата јавна служба, Христос ја дал својата решителна согласност на институцијата одобрена во Едемската градина. Затоа изјавил дека нема да го скуси неговото присуство на собирите по повод склопување на брак, и дека бракот, кога ќе се склопи во чистота и светост, во вистина и правда, е еден од најголемите благослови што му се дадени на човечкото семејство“ (Eлена Вајт, *Daughters of God*, стр. 180.181).

Како што се кажува во Песна над песните, сексуалната љубов може да биде убава страна на бракот. Меѓутоа, трајниот однос не може да се темели само на надворешната убавина или на физичките уживања. Нашето тело старее и пропаѓа, и никаква диета, физичка активност или пластична операција нема да ни помогне вечно да изгледаме млади. Бракот на Соломон и Суламката е доживотно посветен однос. Три пати потврдуваат дека си припаѓаат еден на друг (Песна над песните 2,16; 6,2; 7,10). Првиот пат во прашање е признавање дека тој е нејзин а таа негова (споредете: Ефешаните 5,21.33). Вториот пат таа го менува редоследот потврдувајќи ја својата покорност (исто: Ефешаните 5,22. 23). Третиот пат е изразена неговата желба кон неа (Ефешаните 5,24-32). Љубов како оваа не може да се потопи (Песна над песните 8,7); таа е како печат кој не може да се скрши (Песна над песните 8,6).

**Прашања за разговор**

`1. Како Соломоновиот опис на својата жена како совршена (Песна над песните 4,1-5; 6,9; 7,1-9) одговара на Адамовиот опис на Ева кога ја здогледал за прв пат? (1. Мојсеева 2,23). Тогаш, како мажите треба да се однесуваат кон своите жени (Ефешаните 5,28.29)?`

`2. Некои луѓе во книгата Песна над песните забележуваат алегорија на односот меѓу Бога и Неговиот народ или меѓу Исуса и Неговата црква. Иако мораме да бидеме внимателни претерано да не се занимаваме со алегорија, кои одлики на односот меѓу овие две личности можат да се споредат со нашиот меѓусебен однос со Бога? Споредете: Исаија 54,4.5; Еремија 3,14; 2. Коринќаните 11,2.`

`3. Прочитајте ги следните текстови: Мудри изреки 31,26; Песна над песните 5,16; Мудри изреки 25,11. Колку се важни нашите зборови во обесхрабрувањето или изградбата на сопружникот и слабеењето или јакнењето на нашиот брак? Употребете ги следните текстови како натамошни примери: Јаков 1,23; 3,5-11.`