---
title: 'Царска Љубовна Песна'
date: 04/05/2019
---

### Прочитајте ги библиските текстови:
Песна над песните; 1. Мојсеева 2,7; 1. Коринќаните 7,3-5; Јован 17,3; 1. Јованово 1,9; Римјаните 1,24-27; Галатјаните 5,24.

> <p>Запомнете го стихот</p>
> „Стави ме како знак на срце, како печат на твојата рака; зашто љубовта е силна како смртта, а љубомората е цврста како гроб. Нејзиниот жар е жар на огнот, нејзините пламења, Господови пламења“ (Песна над песните 8,6).

Меѓу периодите од животот, еден од најважните е бракот. Да повториме уште еднаш, сите не стапуваат во брак, но за оние кои ќе го направат тоа, бракот донесува посебни предизвици и посебни благослови. Меѓу тие благослови, сексуалноста е прекрасен дар. Во вистинско време и на вистинско место, овој дар претставува силен израз на љубовта.

Наспроти општоприфатеното мислење, Библијата не се противи на половите односи. Таа е против злоупотребата на овој посебен дар, кој Создателот им го дарувал на човечките суштества.

Всушност, Песна над песните, е една од најкратките но и најмалку читаните библиски книги, која го опишува односот меѓу младата невеста, Суламка, и нејзиниот сакан за кој се верува дека е царот Соломон, лично. Книгата ги открива тајните на човечката интимност и радоста на брачната љубов. Иако Песна над песните често се смета како алегорија, симбол на односот меѓу Бога и Божјиот народ или Христос и Црквата, таа е песна за љубовта што ја пронаоѓаме во реалниот човечки однос меѓу мажот и жената.

Оваа седмица ќе се осврнеме на бракот прикажан во оваа старозаветна книга.