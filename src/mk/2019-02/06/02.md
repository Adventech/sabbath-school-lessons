---
title: 'Неделив Живот'
date: 05/05/2019
---

`Врз основа на следните текстови, како би го опишале библиското гледиште за човечкото тело? 1. Мојсеева 2,7; Псалм 63,1; 84,2; 1. Коринќаните 6,19.20; 1. Солуњаните 5,23.`

Припадниците на некои религии веруваат во дуализам, гледиште според кое телото претставува пречка за животот на духот. Односно, телото се смета за лошо, додека „духот“ се смета за добар. Но, во Писмото, човечкото тело, вклучувајќи ги и сексуалните карактеристики, е составен дел од целото битие. Животот е и „тело“ и „дух“ (види: 1. Мојсеева 2,7). Псалмистот целосно се предава себеси во служба на Бога (Псалм 63,1; 84,2) Целокупната личност треба да биде посветена, издвоена за света цел којашто Бог ја одредил.

`Позитивното гледиште за човечкото тело, во рамките на сексуалните односи, е прикажано во Песна над песните. Како следните стихови го откриваат овој став? Песна над песните 1,2.13; 2,6; 5,10-16; 7,1-9.`

Во овој свет текст човечкото тело е предмет на одушевување. Физичката страна на брачната љубов не претставуваат срамота. Цела лепеза на чувства е отворено прикажана.

Силните сексуални табуа главно владеат во многу култури. Поради тоа на брачните двојки им е многу тешко на здрав начин да разговараат за интимниот живот. Слично на тоа, децата, честопати се лишени од можноста да учат за сексуалноста во рамките на христијанскиот дом, во кој побожните вредности можат да бидат поврзани со точни упатства. Отвореноста на Библијата по прашањето за сексуалноста го повикува Божјиот народ на поголем степен на комотност во поглед на оваа тема, за да можат кон оваа важна страна на животот да се однесуваат со почитување и достоинственост, во согласност со големиот дар што ни го дал Создателот.

`Како можеме да се заштитиме од културолошките и моралните притисоци кои сексуалноста ја сведуваат на ништо помалку од понижувачки животински страсти или ја претставуваат како нешто срамно, за кое никогаш не смее да се зборува? Како Библијата ни покажува дека овие две гледишта, кои одат во крајност, се погрешни?`