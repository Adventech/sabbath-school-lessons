---
title: 'За Натамошно Проучување'
date: 19/04/2019
---

Ако го прочитаме извештајот за стариот Израел во пустината, ќе забележиме цела низа грешки кои ги правеле соочени со големите промени, дури и покрај восхитувачкото откривање на Божјата љубов и сила. Всушност, пред Израил конечно да влезе во Ветената земја – се соочил со уште една голема промена – Мојсеј му рекол на израелскиот народ: „Видовте со своите очи што направи Господ со Велфегор: зашто Господ, твојот Бог, го откорна од твојата средина секој, кој го следеше Велфегор. А сите вие кои се држите цврсто за Господа, живи сте и денес. Ете, Јас ве поучив за законите и уредбите, како што Господ, мојот Бог, ми нареди да ги вршите во земјата во која одите, за да ја наследите. Пазете ги и вршете ги: тоа ќе биде, во очите на народите, ваша мудрост и ваша разумност. Кога тие ќе чујат за сите овие закони, ќе речат: ‘Само еден народ е мудар и умен, а тоа е овој голем народ.’ Зашто, кој народ е толку голем за да му бидат боговите толку близу како што ни е Господ, нашиот Бог, нам, кога ќе го повикаме? Кој е тој народ толку голем да би имал закони и уредби праведни како што е сиот овој Закон што јас ви го изнесувам денес? Затоа внимавај и чувај се добро да не ги заборавиш делата што ги виде со своите очи; нека не ти исчезнат од срцето ниту во еден ден на твојот живот; спротивно, поучи ги за нив твоите синови и синовите на твоите синови“ (5. Мојсеева 4,3-9). Колку е важно да не заборавиме што направил Господ за нас. Има ли подобар начин тоа да го запаметиме од поучување на другите и оние кои доаѓаат по нас. Исто така, забележете ја централната улога на семејството во сето тоа, во поучувањето на децата за овие вистини. Гревот направен кај Велфегор можел да има разорни последици за семејниот живот. „Развратот бил зло кое на Израел му го донел Божјиот суд. Настојувањето на жените да ги фатат душите во стапица, не изгаснало кај Велфегор“ (Eлена Вајт, *Tемели на среќниот дом*, стр. 326. oригинал).

**Прашања за разговор**

`1. Во класата поразговарајте за некои подготовки што сте ги завршиле соочени со големите периоди во животот, брак, родителство, старост или нешто друго. Како тие промени влијаеле на вашето семејство? Што научивте и како тоа може да им помогне на другите кои се соочуваат со истите промени?`

`2. Размислете за зборовите на Давид упатени на Соломон, повторно во рамките на неговиот грев со Вирсавеја, несреќата која фрлила сенка на остатокот од Давидовото владеење и во голема мера негативно влијаела на неговото семејство. На кој начин, среде тие настани, ја забележуваме Божјата благодат на дело?`