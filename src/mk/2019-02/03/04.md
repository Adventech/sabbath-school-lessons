---
title: 'Подготовка За Улогата Родител'
date: 16/04/2019
---

Ништо не може да го промени толку многу нашиот живот како раѓањето на детето. Ништо во семејството не може и нема да остане исто.

„Стрела во раката на воинот – тоа се синовите на младоста. Блажен е човекот кој со нив ќе ја наполни својата торба, не ќе се засрами, кога ќе разговара со непријателот во вратата“ (Псалм 127,4.5).

Во исто време, децата не доаѓаат со прирачник кој им кажува на родителите што сё треба да прават за да се грижат за нив и како да ги решат проблемите кои можат да настанат. Дури и искусните родители се збунети од постапките, зборовите или ставовите на своите деца.

Како што е важно да се подготват за брак, исто толку е важно и оние кои се надеваат дека ќе станат родители да бидат подготвени за таа исклучителна одговорност.

`Колку единствени и да се следните извештаи за раѓањата, какви принципи можат да извлечат од овие текстови оние кои се подготвуваат да станат родители? 1. Самоилова 1,27; Судии 13,7; Лука 1,6.13-17.39-45.46-55.76-79.`

Колку извонредна одговорност и прилика имале овие родители. Биле родители на пророци и водачи на Израел. Едно од децата станал и претходник на ветениот Месија, а едно бил сам Христос. Сепак, иако нашите деца не се одредени да станат библиски пророци, родителите треба да се подготват за оваа коренита промена во својот живот.

„Уште пред да се роди детето, мора да се почне со подготовка која ќе го оспособи за успешна борба против злото. Ако мајката пред раѓањето на своето дете си угодува себеси, ако е себична, нетрпелива и многу бара, овие особини ќе се покажат и во природата на нејзиното дете. На тој начин многу деца по раѓањето наследиле речиси несовладливи склоности кон злото“ (Eлена Вајт, Teмели на среќниот дом, стр. 256. oригинал).

`Било да се грижиме за децата или имаме одговорност кон други луѓе, што можеме да направиме за да ги исполниме одговорностите на побожен начин?`