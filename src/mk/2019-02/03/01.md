---
title: 'Подготовка За Промена'
date: 13/04/2019
---

### Прочитајте ги библиските текстови:
1. Коринќаните 10,1-13; 1. Мојсеева 2,24; 1. Коринќаните 13,4-8; 1. Самоилова 1,27; Псалм 71; 1. Коринќаните 15,24-26.

> <p>Запомнете го стихот</p>
> „Правдата ќе врви пред Него, и ќе направи пат за Неговите стапки“ (Псалм 85,13).

Животот е полн со промени. Приликите се менуваат цело време. Единствено што не се менува е фактот дека промените се одвиваат постојано. Промената, всушност, е дел од самото наше постоење. Дури и законите на физиката учат дека промената постои во основната структура на стварноста.

Промените често пати доаѓаат неочекувано. Животот тече по одреден тек, и кога одеднаш сё ќе се промени, ние сме потполно неподготвени и затекнати од одредени прилики.

Од друга страна, понекогаш можеме да видиме дека промените се ближат. Добиваме предупредувања, знаци, показатели кои нё известуваат дека приликите ќе се променат. Кога тоа ќе се случи, мудро е да се започне со подготовките, до која мера тоа е можно, за она што гледаме дека се наближува. Многу од тие промени се големи: брак, деца, старост, па дури и смрт.

Исто така, ние не живееме во изолација, тоа значи дека промените во голема мера можат да влијаат и на нашето семејство. Истовремено, промените во семејството можат да влијаат на секој член од нашето семејство.

Оваа седмица ќе се осврнеме на некои промени со кои порано или подоцна, на еден или на друг начин, повеќето од нас ќе се соочат и со тоа како овие промени влијаат на семејниот живот.