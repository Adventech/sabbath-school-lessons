---
title: Неподготвени
date: 14/04/2019
---

Постои една подробност во врска со Божјата реч: не ја прикрива стварноста на човечкот живот. Напротив, таа ја изложува прикажувајќи ја сета нејзина суровост, и понекогаш, крајна болка и очај. Всушност, со исклучок на неколкуте први и последни страници од Библијата, Божјата реч ја прикажува тажната слика на човечкиот род. Павле не претерувал кога забележал: „зашто сите згрешија и им недостасува Божјата слава“ (Римјаните 3,23).

`Прочитајте го стихот во 1. Коринќаните 10,1-3. Кои опомени и ветувања ги наоѓаме во овие стихови?`

Многу наши постапки во животот едноставно се реакција на одредена промена. Ние непрекинато се соочуваме со промени; предизвик за нас, како христијани, е да се избориме со нив со вера, потпирајќи се на Бога и откривајќи ја таа вера на послушност, без оглед на искушението да постапиме поинаку.

„Најголема потреба на светот е потребата од луѓе – луѓе кои не можат ниту да се купат ниту да се продадат, луѓе кои во длабочината на својата душа се праведни и чесни, луѓе кои не се плашат гревот да го наречат со неговото вистинско име, луѓе чија совест е верна на должноста како што магнетната игла му е верна на полот, луѓе кои ќе стојат на страната на праведноста па дури и небото да се урне“ (Eлена Вајт, Воспитување, стр. 57. oригинал). Овие зборови биле исто толку вистинити за стариот Израил колку што биле во времето на Елена Вајт, и колку што се и за нас денес.

`Какви грешки правеле луѓето во следните текстови, соочени со промени, и што можеме да научиме од нивните грешки?`

`Дела 5,1-10.`

`1. Мојсеева 16,1.2.5.6.`

`Матеј 20,20-22.`

Промените често донесуваат искушенија, предизвици, понекогаш дури и страв. Според тоа, многу е важно да го подготвиме духовниот оклоп за да можеме со тоа да се избориме на вистински начин. Да повториме, било промените да се неочекувани или да претставуваат вообичаен тек на животот, треба да се подготвиме за она што доаѓа.