---
title: 'За Натамошно Проучување'
date: 03/05/2019
---

Вашето срце нека се држи за Небото. „Христијаните треба внимателно и грижливо да го чуваат своето срце. Тие треба да негуваат љубов кон размислувањето и да изградуваат дух на побожност. Се чини дека на многумина им е жал за времето поминато во размислување, во проучување на Писмото, во молитва, како тоа време залудно да го потрошиле. Би сакала сите вие да ги согледате тие проблеми во светлината која Бог посакува да ви ја даде, бидејќи тогаш ќе го сметате Божјето Царство како најважно. Ако твоето срце се држи за Небото, тоа ќе им даде животна сила на сите твои доблести и ќе внесе живот во сите твои должности. Дисциплинирањето на умот да се занимава со она што е на Небото, ќе внесе живот и решителност во сите наши потфати... Ние сме џуџиња во духовните достигнувања... (Ефешаните 4,13)“ (Eлена Вајт, *The SDA Bible Commentary*, 3. книга, стр. 1157).

**Прашања за разговор**

`1. Многу христијани сметаат дека групна поддршка може да им биде од помош додека настојуваат „да го сочуваат своето срце“ од искушенијата. На кој начин тоа може да ја засили молитвата, проучувањето на Библијата и потпирањето на Светиот Дух? Зошто во некои случаи е добро да се побара професионална помош доколку некој навистина се бори со искушенијата што ги наведуваат на грев и им се чини дека не можат во тоа да се сопрат?`

`2. Пред класата изложете го својот одговор на последното прашање од среда. Разговарајте за импликациите на вашите различни одговори. Како што е случај и со толку многу прекрасни работи што Бог ни ги дава, како можат смеата и хуморот да се изопачат и да се претворат во нешто многу штетно?`

`3. Спротивно на 31. глава од Мудри изреки Соломонови, која особина на жената, современата култура е склона да ја издигне? Како ние како поединци можеме да се заштитиме да не заземеме таков ист понижувачки став?`

`4. Воопштено говорејќи, кои културолошки ставови за семејниот живот во вашето општество непосредно се спротивставуваат на библиските начела на семејниот живот? Од друга страна, постојат ли некои културолошки ставови кои се поклопуваат со библиските начела? Ако е така, кои се тие и како можат да ги зајакнат нашите семејства?`