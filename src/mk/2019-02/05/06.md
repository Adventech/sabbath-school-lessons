---
title: 'Вистински Богата Жена'
date: 02/05/2019
---

`Мудрите изреки Соломонови завршуваат со зборови на похвала упатени до жена со благороден карактер. Утврдете ги карактеристиките и особините кои се пофалени. Мудри изреки 31,10-31`

Жената опишана во овој текст е посебна, а таква е и поезијата. Секој стих, почнувајќи од Мудри изреки 31,10, започнува со една од 22. букви од еврејскиот алфабет. Од ова оддавање чест на дободетелната жена стекнуваме впечаток дека дури и сиот алфабет на еден народ едвај му дава доволна рамка таа да се пофали на соодветен начин.

Нагласувањето на важноста од стапување во брак со добар сопружник во Мудрите изреки Соломови се одразува во рабинската изрека: „Добродетелната жена е венец на својот маж, а срамотната е како гнилеж во неговите коски“ (Мудри изреки 12,4). Тука, на крајот на Мудрите изреки Соломонови, наведени се повеќе различни вештини, вткаени идеалистички во портретот на една жена: шиење облека, купување на недвижен имот, занимавање со земјоделство, управување со домот и со финансиските средства. Во меѓувреме, таа добро се грижи за своето семејство, кое ја сака и ја фали.

Не треба да се очекува дека овие разновидни таленти ги поседува секоја жена; ниту, пак, се пример според кој мажите треба да ги оценуваат своите жени. Со опишувањето на овие способности и особини, Мудрите изреки Соломонови порачуваат што е најважно и општо најзначајно за жените како и за мажите: одлики на доверливост, сочувство, сигурност, верност, љубезност и трудољубивост. Тајната на таквиот живот, според текстот од Мудри изреки 31,30, е дека таа се „бои од Господа“.

Во текстот од Мудри изреки 31,10 зборот за „добродетелна“ или „со благороден карактер“ означува „сила“, „моќ“ или „богатство“. Преведена е како „богатство“ во стихот во Псалм 62,10 и ги опишува „воините“ на Исус Навин (Исус Навин 1,14). Воз ја фали Рута со зборовите „чесна“ (Рута 3,11). Во Мудрите изреки Соломонови 31,10 писателот си игра со поимот „богатство“. Вистинското богатство лежи во карактерот, чесноста и стравот од Господа. Тоа во голема мера ја надминува вредноста на бисерот.

`Кои храбри и добродетелни жени влијаеле на вашиот живот? Како вие би ја прошириле листата на особини, доблести и способности на карактерот на една побожна жена?`