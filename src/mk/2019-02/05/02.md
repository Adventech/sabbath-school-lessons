---
title: 'Љубов Кон Вистинската Жена'
date: 28/04/2019
---

`Наведете ги проблемите и последиците поврзани со предбрачни сексуални или вонбрачни врски опишани во Мудри изреки 5,3-14.`

Побожната личност ги остава (доколку не е во брак) и ги чува (доколку е во брак) своите најдлабоки чувства и сексуална интимност за во брак. Мажите посебно се споменуваат во Мудрите изреки Соломонови, но истата мисла, која се однесува на жените, е изразена во Песна над песните (споредете: Песна над песните, 4,12-15). За силната привлечност на недозволената љубов мора да се размисли, имајќи ги предвид страшните последици на овој грев. Во необрзувачките сексуални врски недостасува посветеност и, според тоа, во голема мера вистинска блискост. Материјалните средства, физичките и емоционалните сили се расипуваат. Што е најважно, секој мора да даде одговор пред Бога за одлуките што ги донел во животот. Сексуалната интимност, еден од најголемите дарови на човечкиот род, е предност само за оние личности кои се во брак (Maтej 19,5; 1. Kоринќаните 7,3.4; Евреите 13,4). Сликата на обилна вода која напојува во Мудри изреки Соломонови се користи како посебен симбол на уживање и задоволство кои брачната двојка треба да ги оствари во својата заедничка љубов. Оваа слика е споредена со расипување, кое е последица на неверството. Изразот „жената на својата младост“ (Мудри изреки 5,18) укажува дека, и кога брачната двојка ќе остари, нивната приврзаност треба и понатаму да трае. Сопругот и понатаму да се „восхитува“ (Мудри изреки 5,19) на милноста на својата жена.

Сексуалните страсти можат да ги одвлечат поединците, во нивната падната состојба, од Божјата замисла за сексуалноста. Но, Бог, исто така, на човечкиот род му дал да расудува и да избира. Овие искушенија, ако постојано не се потиснуваат, можат да преовладаат. Цврстата посветеност на божествената замисла за сексуалноста во бракот може да го спречи развојот на недозволени сексуални односи. Изборот цел живот да бидеме верни на Божјата замисла за сексуалноста во бракот, не само што е мудар туку донесува изобилни предности.

`Ако познавате некој кој се бори со сексуални искушенија, кои можат да го уништат бракот, каков совет вие би ў дале на таа личност?`