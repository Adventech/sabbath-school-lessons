---
title: 'Повик Упатен До Татковците'
date: 29/04/2019
---

Забележете ги особините на карактерот на татковците прикажани во Мудрите изреки Соломонови, кои можат да остават долгорочни последици врз децата.

`Мудри изреки 13,22; 27,23.24.`

`Мудри изреки 14,26.`

`Мудри изреки 15,1.18; 16,32.`

`Мудри изреки 15,27.`

`Мудри изреки 29,17.`

Карактерот на татковците има непосредно влијание на нивните деца и наследството кое се пренесува на нив. Децата од татковците очекуваат поддршка, посветеност и љубов, водство и пример. Во Соломоновите изреки пофалени се оние татковци, кои доверливо го обезбедуваат семејството и мудро управуваат со семејните средства. Многу патишта на кои „користољубивиот го разурнува својот дом, а кој го мрази поткупот, ќе живее“ (Мудри изреки 15,27); татковците мораат да бидат внимателни на семејството да му дадат предност во однос на работата. Побожните татковци тежнеат да бидат трпеливи и да управуваат со своите чувства. Тие ја почитуваат детската зависност од нив. Тие ги дисциплинираат своите деца, но внимаваат да не го злоупотребат својот авторитет. Што е најважно, посветените татковци сакаат да го следат Бога, со нив да управува Неговата љубов и учењата од Неговата реч, за да можат чекорите на своите деца да ги насочат на вистинскиот пат.

На крај, најважно што таткото може да го направи за своите деца е да ја сака нивната мајка. Неговата верност и непрестана љубов кон неа, или нивниот недостаток, остава впечатливо влијание врз детската благосостојба, дури и кога ќе пораснат.

Во Мудрите изреки Соломонови, верноста кон Бога, посветеноста во бракот и семејството, и чесноста во личниот живот и во животот на заедницата се клучни теми. Успехот во сето тоа зависи од состојбата на срцето. Привлечноста на гревот – без разлика дали се во прашање сексуални односи, мрзливост, богатство или моќ – има многу, но мудриот сопруг и татко се свртува кон Бога за помош, постојано да донесува правилни одлуки.

`На кој начин моралните начела, изразени во оваа лекција, се важни за сите, без оглед на тоа дали некој е татко или не? Како вашите постапки, било да се добри или лоши, влијаат на другите, особено на децата? Во која смисла треба да бидете повнимателни?`