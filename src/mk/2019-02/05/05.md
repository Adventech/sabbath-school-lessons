---
title: 'Дали Е Подобро Да Се Живее Во Аголот Од Кровот'
date: 01/05/2019
---

`На кој начин Соломоновите приказни шират хумор во врска со непријатните навики во семејниот живот? Мудри изреки 21,9.19; 27,15.16. Какво дејство има овој хумор?`

Бројни поговорки зборуваат за начините на кои се однесуваме едни кон други во блиските односи. Тие ја укажуваат суштината на шеговит начин, со духовитост, како оние за нечувствителниот пријател кој „му пее песна на ожалостено срце“ (Мудри изреки 25,20) и на оној кој рано станува и „го поздравува својот пријател гласно“, иако тој уште спие (Изреки 27,14). Сопругите, кои ги читаат овие стихови за жените кои се караат, можеби ќе посакаат да додадат некои „поговорки“ за мажите. Можеби остро ќе одговори дека таквите изреки само го продлабочуваат проблемот кој е споменат во овие поговорки бидејќи им се упатени само на жените, додека мажите, кои делат одговорност за атмосферата во домот, подеднакво се склони кон такво одвратно однесување. (Замислете како изгледало да се живее во домот на Ананија и Сафира).

**Веселото срце е одличен лек.** Негувањето на смислата за хумор во семејниот живот е добра навика. Хуморот ја подмачкува машинеријата на животот, помагајќи да се намалат стресовите и напнатоста. „Веселото срце е одличен лек, а невеселиот дух ги суши коските“ (Мудри изреки 17,22). Во мудрите Соломонови изреки се користи овој лек, кој ни дозволува да се насмееме на некои облици на однесување, кои ни пречат и ни досадуваат. Можеби, кога ќе се насмееме (или сме вознемирени ако шегата е упатена на наша сметка), ние сме во подобра положба да разговараме за навиките или однесувањата кои нё лутат и нё вознемируваат. Од друга страна, хуморот не треба да се користи за да се намали важноста на прашањата кои бараат сериозно внимание, ниту, пак, со помош на него да се избегнуваат.

Ниска температура може да биде знак за хронична инфекција. Кавгите, приговарањето и жалењето можат да укажат дека кај еден или повеќе членови на семејството се крие потисната лутина, можеби поврзана со потешкотии во блискоста или комуникацијата во односот. Оној кој се жали се обидува да се изедначи со забележителната моќ, контрола и неподготвеноста на другата личност да разговара. Доколку инфекцијата се отстрани, симптомите ќе исчезнат. Членовите во семејствата, наместо да избегнуваат одреден проблем или едни со други, треба да ја градат својата љубов кон Господа и својата меѓусебна поврзаност за да можат преку разговор за своите потреби и чувства, да дојдат до суштината на својата лутина и да ги отстранат пречките.

`Зошто смеењето е толку важно во домот? Како може да се користи на добро или како може да се изопачи и да се користи за лошо? Изнесете го својот одговор во саботношколската класа.`