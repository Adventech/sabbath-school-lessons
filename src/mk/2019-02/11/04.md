---
title: 'Поддршка На Семејството Во Мигови На Промени'
date: 11/06/2019
---

Промената е неизбежна и вознемирувачка појава во семејствата, без оглед на тоа во која култура живееме. Одредени промени се поврзани и со предвидливите животни циклуси. Промените често знаат да бидат и непредвидливи, како што се смрт, несреќа, војна, болест, селидба, неуспех во работата. Многу семејства се соочуваат со економски и општествени промени во својата заедница и земјата. Други промени непосредно се поврзани со културата.

`Подолу се наведени одредени примери на големи, па дури и трауматски промени со кои луѓето се соочиле. Користејќи ја својата фантазија, ставете се себеси на нивното место. Како овие промени влијаеле на нивниот семеен живот? Кои методи би ви помогнале да се изборите со нив? На кои начини можеби би можеле поинаку да реагирате?`

`Аврам, Сара и Лот (1. Мојсеева 12,1-5)`

`Адаса (Естира 2,7-9)`

`Даниел, Ананија, Мисаил и Азарија (Даниел 1)`

Промените донесуваат искуство на загуба и вознемиреност поради несигурноста во врска со блиската иднина. Во зависност од способноста семејството да се прилагоди на промените, овие искуства можат да се насочат кон нови нивоа на раст и според тоа да го ценат она што е духовно, или според напнатоста и немирот. Сатаната ги користи нарушувањата кои ги донесуваат промените, надевајќи се дека ќе постигне сомневање и недоверба во Бога. Ветувањата на Божјата реч, помошта на семејството и пријателите, сигурноста дека нивниот живот е во Божји раце, им помогнало на многу херои и хероини на верата успешно да се изборат со значајните животни пресврти.

**Ако познавате некој (или цело семејство), кое се соочува со трауматска промена, на практичен начин направете нешто што ќе му пружи помош и охрабрување.**