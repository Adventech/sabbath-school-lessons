---
title: 'Влијанието На Културата Врз Семејството'
date: 10/06/2019
---

**„Затоа што го избрав за да им заповеда на синовите свои, и на домот свој по себе, да одат по патот Господов и да извршуваат правда и суд, и Господ ќе го исполни она, што му го вети на Авраам“ (1. Мојсеева 18,19).**

Иако разновидни, семејствата се основни клетки на општеството; според тоа, многу изразити културолошки одлики на различни општества се непосредно поврзани со семејството. На пример, во една древна култура се сметало за одговорност синот да ги изеде мртвите тела на своите родители; во друга, човек кој сакал да побара невеста, на нејзниот татко морал да му донесе мираз во вид на намалени глави на припадниците на противничкото племе. Дури и во денешно време, гледиштата за децата, додворувањето, разводот, бракот, родителите, и така натаму, многу се разликуваат. Додека ја шириме веста во овие различни култури, мораме да научиме како да се однесуваме кон нив, за да не ги загрозуваме своите верувања и да не предизвикаме непотребни проблеми. Исто така, кога се работи за домот, во голема мера мораме да бидеме свесни кои културолошки влијанија ги допираат нашите семејства.

`На кои начини во следните примери културата влијае на семејниот живот? Кои начела можеме да ги научиме од овие примери?`

`1. Мојсеева 16,1-3.`

`1. Мојсеева 35,1-4.`

`Ездра 10`

`1. Царевите 11,1.`

Никој од нас не живее во потполна изолација; и ние и нашите семејства сме под влијание на културата во која живееме. Нашата одговорност, како христијани, е во рамките на нашата култура да живееме најдобро што можеме, негувајќи го она што е во согласност со нашата вера, а отфрлувајќи го, колку што е можно, она што се противи на неа.

`Кои работи во вашата култура се од полза за семејниот живот и во согласност со Библијата? Кои не се во согласност? Како на најдобар начин можете да ја прилагодите верата во својата култура без да ги загрозите основните вистини?`