---
title: 'За Натамошно Проучување'
date: 14/06/2019
---

Прочитајте го следното: Елена Вајт, *Пророци и цареви*, „На Вавилонскиот двор“, 479-490. оригинал; *Eвангелски работници*, „Зборови на предупредување“, стр. 324.329. oригинал; „Бог не гледа кој е кој“, стр. 330.331. oригинал; *Патот кон Христа*, „Радосни во Господа“, стр. 115-126, oригинал.

**Бог не гледа кој е кој.** „Христовата религија го издигнува оној кој има повозвишено ниво на размислување и дејствување, а во исто време сиот човечки род го претставува како предмет на Божјата љубов, кој е откупен со жртвата на Неговиот Син. Крај Исусовите нозе, и богатите и сиромашните, и учените и неуките можат да се сретнат без да размислуваат за поделби или за световни почести. Сите земни разлики се заборавени додека гледаме на Оној кој е избоден поради нашите гревови. Самооткажувањето, понижувањето, бескрајното сочувство на Оној кој е високо воздигнат на Небото ја посрамотува човечката гордост, самодовербата и општествените поделби. Непорочната, непобедлива религија ги покажува своите небесни принципи обединувајќи ги сите оние кои се посветени на вистината. Сите тие се сретнуваат како души откупени со крвта, на ист начин зависни од Оној што ги искупил за Бога“ (Елена Вајт, *Eвангелски работници*, стр. 330. oригинал).

**Прашања за разговор**

`1. Во класата разговарајте за одговорите на прашањата од отсекот за недела.`

`2. Кои начела можеме да ги најдеме во претходниот цитат на Елена Вајт кои, доколку се применат, ќе го променат вашиот семеен живот?`

`3. Колку е добра вашата црква во негувањето на младите поколенија верници? Што можете вие, како класа, да направите за да ў помогнете на црквата во оваа важна задача?`

`4. Со какви предизвици се соочуваме во настојувањето да им ја пренесеме верата на следните поколенија.`

`5. На кои начини културата во која живеете влијае добро на вашиот семеен живот, а на кои лошо?`