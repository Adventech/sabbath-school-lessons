---
title: 'Според Верата На Првите Генерации'
date: 12/06/2019
---

`Каква криза на верата настанала во Израел кога Исус Навин и неговото поколение умреле? Судии 2,7-13.`

Истражувањата за тоа како вредностите и верувањата во организациите како што се црквите се пренесуваат на подоцнежните поколенија, покажуваат дека основачите имаат многу високо ниво на посветеност на верувањата. Тие први за залагале за нив. По едно или две поколенија, многумина ги губат од вид начелата кои се кријат зад вредностите. Тие можат да останат дел од организацијата, но повеќе од навика. Во подоцнежните генерации постојат можности овие навики да се претворат во обичаи. Жарот на основачите повеќе не постои.

`Се вели дека Бог нема внучиња, туку само деца. Што мислите, што значи тоа? Види: Јован 1,12.13; 3,7; 1. Јованово 5,1.`

Вообичаениот пристап на пренесување на вредностите во многубројните генерации на христијанството бил постарите едноставно да им кажат на помладите во што веруваат. Меѓутоа, сознанието во што веруваат родителите или во што Црквата верува, не е лична вера. Да се биде христијанин, тоа подразбира повеќе од припаѓање на организација која има своја историја и догма. Вистинската вера не е нешто што генетски се пренесува, не е нешто што природно се предава од едно поколение на друго. Секој лично треба да го запознае Христа. Родителите можат многу да направат. Црквата како целина, а особено родителите, треба да направат сё што можат за да создадат опкружување во кое младите ќе посакаат да го направат тој вистински избор, но крајот, секое поколение се спасува или е изгубено за Евангелието, така што се спасува или е изгубена една по една личност.

`Џои, откажувајќи се од атеизмот, како возрасна личност, по силното искуство на обратување, се придружил на Христијанската адвентистичка црква. Се оженил со адвентистка и добил деца, кои секако биле воспитувани во верата. Еден ден, размислувајќи за духовната состојба на своите деца, рекол: „Да можат само моите деца да го стекнат искуството кое јас го стекнав“. Што би му кажале?`