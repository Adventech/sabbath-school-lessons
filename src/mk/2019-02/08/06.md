---
title: 'Борба За Својот Изгубен Син'
date: 23/05/2019
---

`Прочитајте: Мудри изреки 22,6. Како го сфаќате овој текст? Дали претставува гаранција, ветување или можност?`

Понекогаш како родител правите сё што треба – посветувате време да ги поучувате своите деца за правилните вредности, живеете во согласност со познавањето на Бога, ги запишувате во добри училишта, редовно одите во црква, вклучени сте во мисионска работа заедно со нив – а тие на крајот ја напуштаат верата во која сте ги одгледале. Болката која тогаш ја чувствувате е огромна, и ниту за момент не престанувате да се грижите за нивното спасение. Причината не е нужно родителска грешка. Децата одговараат за себе и, конечно, тие се одговорни пред Бога за своите постапки.

Некои луѓе следните зборови „нема да отстапат од него ниту кога ќе остарат“, ги сфаќаат како ветување, гаранција дека резултатот на соодветното воспитување на децата секогаш ќе биде нивно спасение. Меѓутоа, во Мудрите изреки Соломонови често ни се дадени начела, а не секогаш безусловни ветувања. Она што можеме да го усвоиме од овој текст е сигурноста дека поуките научени во детството ќе траат цел живот. Секое дете стапува во доба кога или го прифаќа наследството на своите родители како свое или го отфрлува. Оние родители, кои на своите деца внимателно им пружиле побожно воспитување, можат да бидат сигурни дека тоа е она на што ги учеле своите деца дека секогаш ќе бидат покрај нив и дека, ако некогаш нивните деца си заминат, семето што го посеале во нивното срце постојано ќе ги повикува да се вратат во својот дом. Да се биде добар родител е наш избор; какви ќе бидат децата на крај, тоа е нивни избор.

Што треба родителот да направи доколку неговото дете тргне попогрешен пат? Насочете го своето дете кон Бога во искрена молитва. Ако некој ја разбира вашата болка, тогаш тоа е Бог, чиишто деца, милијарди од нив, му свртеле грб Нему, на совршениот родител. Можете да ги поддржете своите изгубени деца со љубов, молитва и подготвеност да стоите зад нив додека се борат со Бога.

Не срамете се да побарате поддршка и молитва, не обвинувајте се себеси, и немојте поради сосредоточеноста кон загубеното дете да заборавите на остатокот од семејството. Одгледувањето на изгубеното дете може да го подели семејството. Затоа со својот сопружник изградете обединет став и поставете му јасни граници на своето дете. Не заборавајте дека Бог го сака вашето дете повеќе од вас, надевајте се во светла иднина, прифатете дека вашето дете е Божје дело во изградба.

`Природно е во таквите прилики да се обвинуваме себеси; но, дури и ако сте погрешиле, зошто е подобро да се сосредоточите на иднината и на Божјите ветувања? Види: Филипјаните 3,13.14.`