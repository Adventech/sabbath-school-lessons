---
title: 'За Натамошно Проучување'
date: 24/05/2019
---

„Најдете време да разговарате и да се молите со своите малечки. Не дозволувајте ништо да го прекине тоа време на заедница со Бога и со вашите деца. На своите посетители можете да им кажете: „Бог ми доверил да извршам посебна задача и немам време за празни разговори.“ Треба да знаете дека за овој живот и за вечноста ви е доверена задача. Децата се вашата прва должност“ (Елена Вајт, *Темели на среќниот дом*, стр. 266.267. oригинал).

„Родители, првите лекции за дисциплината децата треба да ги примат додека се уште во лулката. Треба да ги научите да ја потчинат својата волја на вашата. Ова може да се оствари само ако се покажете праведни и цврсти. Родителите треба да бидат господари над себеси, а со нежност но и со цврстина, треба да ја свиваат волјата на децата додека детето не се навикне да се потчинува на нивните желби. Родителите не започнуваат да ги воспитуваат своите деца во вистинско време. Тие не ги зауздуваат своите деца при првите изливи на самоволие. Децата растат тврдоглави, и таа нивна тврдоглавост се зголемува со текот на годините“ (Елена Вајт, *Testimonies for the Church*, 1. книга, стр. 218. oригинал).

**Прашања за разговор**

`1. Што значи да се биде Божје „дете“? Како треба да ја сфатиме таа слика и каква утеха можеме да извлечеме од неа?`

`2. Еден татко, по раѓањето на своите деца, го рекол следното: „Научив две големи теолошки вистини во првите неколку години по раѓањето на моите деца. Прва е вистината за слободната волја, а втората стварност е грешната човечка природа“. Како малите деца можеле да го научат на овие вистини?`

`3. Кога е соодветно време да ја обликуваме детската волја? Како треба тоа да се направи? Како можеме да ја обликуваме волјата на своите деца според Божјиот план, кога ни самите во потполност не сме се покориле на Неговата волја?`

`4. Размислувајте повеќе за прашањето на самохраните родители. На кои практични начини вашата црква, како целина, може да им помогне на самохраните родители и децата кои сами ги одгледуваат?`

`5. Како можеме да ги охрабриме родителите чии деца застраниле од верата?`