---
title: 'Одгледувањето На Децата Како Создавање Ученици'
date: 22/05/2019
---

`Прочитајте ги следните текстови: 1. Мојсеева 18,18.19; 1. Самоилова 3,10-14. Споредете ги овие двајца татковци. Какви биле резултатите од нивниот начин на одгледување на децата.`

Родителите имаат одговорност своите деца да ги направат ученици, за да можат лично да станат Исусови следбеници. Некои родители сметаат дека децата треба да се поучуваат и да се исправаат со примена на физичко казнување и колку повеќе – тоа подобро (Мудри изреки 22,15; 23,13; 29,15). Текстовите, како што се овие, се злоупотребувани, децата се малтретирани и присилувани на потполна покорност, но честопати токму таквото постапување поттикнувало бунт против родителите и Бога.

Библијата ги учи родителите со децата љубезно да управуваат (Ефешаните 6,4, Колошаните 3,21) и да ги поучуваат во правда (Псалм 78,5; Мудри изреки 22,6, Исаија 38,19; Јоил 1,3). Како родители треба да ги обезбедиме своите деца (2. Коринќаните 12,14) и да им оставиме добар пример на кој можат да се угледаат (1. Мојсеева 18,19; 2. Мојсеева 13,8; Тит 2,2). Кажано ни е добро да го водиме своето домаќинство (1. Тимотеј 3,4.5.12) и да ги дисциплинираме своите деца (Мудри изреки 29,15.17), одразувајќи ја едновремено Божјата љубов (Исаија 66,13; Псалм 103,13; Лука 11,11).

За жал, во Библијата откриваме извештаи за родители кои не постапувале добро. Исак и Ревека имале свои миленици меѓу синовите, Исак и Јаков (1. Мојсеева 25,28), а подоцна Јаков го покажал истиот однос кон Јосифа (1. Мојсеева 37,3). Самоил, кој бил одгледан од Илија, се испоставило дека и самиот станал татко во чие родителство забележуваме недостатоци (1. Самоилова 8,1-6). Царот Давид, кој извршил прељуба и нарачал убиство, ги поучувал своите деца, кои го следеле неговиот пример. Царот Манасија ги жртвувал своите деца на злите духови (2. Царевите 21,1-9), како и царот Ахаз (2. Царевите 16,2-4).

Меѓутоа, во Писмото, исто така пронаоѓаме одредени примери на добро воспитување на децата. Мардохеј бил прекрасен татко на Хадаса, царицата Естира, која ја посвоил (Естира 2,7), а Јов редовно се молел за своите деца (За Јов 1,4.5). Во сите овие примери, добри и лоши, можеме да забележиме поуки за родителството.

`Што можеме да научиме од примерите за одгледување на децата кои ги пронаоѓаме во Библијата? На кои начини можеме да користиме некои од овие начела во односот со оние кои не се наши деца?`