---
title: 'Радоста И Одговорноста На Родителството'
date: 21/05/2019
---

`Прочитајте го следниот текст: Псалм 127. Која е основната порака на овој краток псалм. Какви важни начела треба да усвоиме од него за себе и за својот начин на живот?`

Кога ќе посакате да го подготвите вашето омилено јадење, користите одреден рецепт. Ако ги додадете сите потребни состојки и ги следите сите чекори, главно го добивате саканиот резултат. Но, родителството не е ништо слично на готвењето. Ниту едно дете не е исто со друго дете, па дури и ако постапувате онака како што сте постапувале со другите деца, тоа може да стане поинакво. Тоа може да зависи од неговиот пол, редоследот на раѓање, нивниот карактер и многу други причини. Според Божјиот план, родителите треба да ги водат и да ги поучуваат своите деца да го сакаат Бога и да Му бидат послушни (5. Мојсеева 6,4-9; Псалм 78,5-7). Упатството што Бог им го упатил на родителите гласи: „Упатувај го детето по неговиот пат“ (Мудри изреки 22,6), а не да лебдат над нив за да бидат сигурни дека никогаш нема да донесат погрешна одлука.

Иако сакаме да ги видиме своите деца како од милни, беспомошни, мали луѓе стануваат независни, успешни возрасни луѓе, нашата крајна одговорност е да им помогнеме да го запознаат Исусa Христa, да Го сакаат и да Му служат. Као родители можеме да го следиме планот за духовен развој на нашите деца прикажан во 6. глава од 5. Мојсеева. Постојат четири важни предуслови: да признаеме дека „Господ е наш Бог, Господ е Еден“ (5. Мојсеева 6,4), да го сакаме со целото свое срце (5. Мојсеева 6,5), да ја држиме Неговата реч (5. Мојсеева 6,6) и да им го пренесеме на своите деца она што го знаеме за Него (5. Мојс. 6,20-23).

Во понатамошниот текст во 6. глава од 5. Мојсеева дадени се уште две важни начела. Прво, начелото „поучување преку разговор“ (5. Мојсеева 6,7), напомнувањето се однесува на формалното образование, додека разговорот се однесува на неформалните поуки. Во двата случаи, пренесувањето на библиската вистина се одигрува во рамките на односот меѓу родителите и детето. Формалните моменти на поучување можат да се остварат за време на семејното богослужение, додека заедно ја проучуваме Божјата реч. Неформалното поучување се јавува спонтано во околностите на секојдневниот живот и има уште поголема важност. Секојдневните настани можат да станат успешни средства за објавување на библиската вистина (1. Мојсеева 18,19). Второто начело гласи „врзи-напиши“ (5. Мојсеева 6,8.9). Духовната вистина може да биде вткаена во делата („рака“) и ставовите „(глава“), но исто така мора да биде впишана во нашиот приватен („довратник“) и јавен („врата“) живот. Мора да тече од нашето срце во нашиот дом и од нашиот дом во светот.