---
title: 'Периодот На Родителство'
date: 18/05/2019
---

### Прочитајте ги библиските текстови:
1. Мојсеева 18,11; Еремија 31,25; Матеј 11,28; Псалм 127; Мудри изреки 22,6; 1. Самоилова 3,10-14; Филипјаните 3,13.14.

> <p>Запомнете го стихот</p>
> „Еве, синовите се дар од Господа, Негова награда е: плодот на утробата“ (Псалм 127,3).

Раѓањето е толку вообичаена природна појава што често не цениме во потполност какво чудо тоа претставува. Замислите како се чувствувала Ева додека го држела Каина во својата прегратка, додека доживувала промени во своето тело во текот на деветте месеци и силната болка при донесувањето на детето на свет, а потоа го гледала тоа мало дете, толку слично на нив, а сепак толку беспомошно.

Какво ли искуство доживеала Сара кога во своите деведесетти години, во поодминати години за раѓање, го здогледала лицето на својот син, Исак; сигурно се смешкала секој пат кога го изговарала неговото име. Откако, по кој знае колку време се молела да добие син, Ана го држела Самоила в прегратка велејќи: „Молев за ова дете, и Господ ја послуша мојата молитва, со која го просев“ (1. Самоилова 1,27). Замислете ја зачуденоста во срцето на Марија, сё уште млада жена, додека го милува својот син, Божјиот Син, со восхитеност и страв.

Меѓутоа, го немаат сите тоа предимство и одговорност што ги носи родителството. Оваа седмица ќе посветиме време за истражување на периодот на родителството со сите негови предизвици, стравови, задоволства и радости.