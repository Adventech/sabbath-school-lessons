---
title: 'За Натамошно Проучување'
date: 31/05/2019
---

Многумина страдале поради своите зависности. Станувајќи робови на своите желби, изгубиле пари, работното место, здравјето и слободата. Меѓутоа, Исус дошол да нё ослободи од нашите гревови и зависности и „така, ако Синот ве ослободи, навистина ќе бидете слободни“ (Јован 8,36). Исус, исто така, ветил дека секогаш ќе биде со нас (Матеј 28,20; Исаија 43,2); оваа војна не мораме да ја водиме сами. Всушност, не смееме да заборавиме дека битката е Господова (1. Самоилова 17,47), и дека Тој ветува победа (1. Петрово 1,3-9). Денеска можете да тргнете по патот на кој ќе извојувате победа над секоја зависност и ќе ја примите слободата кон која тежнеете и која Бог сака да ја имате. Тоа не значи дека нема да се борите и дека понекогаш нема да доживеете неуспех. Но, радосна е веста дека, додека не се откажете од Господа, ни Тој нема да се откаже од вас. И уште нешто, нема ништо погрешно во барањето стручна помош. Како што Господ може да го употреби здравствениот стручњак за да ви помогне да се изборите со здравствените проблеми, така може да го употреби и стручниот советник да ви помогне во борбата со зависноста.

„Кога сме окружени со потешкотиите и неволји, треба да прибегнеме кај Бога и со целосна доверба да очекуваме помош од Оној кој е моќен да нё спаси и силен да нё избави. Мора да го бараме Божјиот благослов ако сакаме да го добиеме. Молитвата е должност и потреба; но дали ја занемаруваме пофалбата? Зар не треба почесто да му упатуваме благодарност на Дародевецот за сите благослови? Треба да ја негуваме благодарноста. Честопати треба да размислуваме и да се потсетуваме на Божјата милост, да го возвишуваме и прославуваме Неговото свето име, дури и тогаш кога доживуваме тага и неволја“ (Елена Вајт, *Selected Messages*, 2. книга, стр. 268).

**Прашања за разговор**

`1. Каква улога има проштавањето при губењето на довербата и исцелувањето на нарушените односи? Maтej 6,12-15; 18,21.22. Љубовта „не се однесува непристојно, не го бара своето, не се раздразнува. Не држи сметка за зло“ (1. Коринќаните 13,5).`

`2. Каква е предноста да размислуваме за Божјата милост и да се сеќаваме на неа кога ќе доживееме тага и страдање?`

`3. На кои практични начини вашето црковно семејство, како целина, може да им помогне на оние кои се борат со некој вид на загуба?`