---
title: 'Губење На Довербата'
date: 27/05/2019
---

Сите ние сме грешни, недоследни луѓе кои во одреден момент ќе се покажат како непостојани во однос на оние кои имале доверба во нас. Сите некогаш сме се нашле во прилика некој друг да ја издаде нашата доверба? Колку тешко и да е губењето на довербата, секогаш е многу потешко кога ние ќе изневериме некој од членовите на нашето семејство или, пак, кога некој од членовите на семејството ќе нё изневери нас.

Понекогаш ни се чини дека е многу полесно да се избегне загубата и да си заминеме кога сметаме дека не е вредно да се обнови одреден однос. Секако, тоа не толку лесно кога е во прашање член на семејството, како што е брачниот другар. Би можеле да кажеме дека една од целите на бракот е да нё поучи како повторно да ја изградиме изневерената доверба.

`Кога во некој однос е загрозена довербата, како можат и довербата и односот да се поправат и да се спасат? 1. Петрово 5,6.7; 1. Јованово 4,18; Јаков 5,16; Матеј 6,14.15.`

Обновувањето на нарушената доверба е исто како патување; морате да одите чекор по чекор. Патувањето почнува со искрено признавање на болката и со откривање на вистината, без разлика на тоа каква вина е во прашање и кој е виновникот.

Кога причина за раскинувањето е прељуба, исцелувањето започнува тогаш кога прељубникот ќе признае што сторил. Како дел од процесот на исцелување, признавањето мора да биде проследено со целосна искреност на оној што извршил прељуба. Ништо не смее да остане скриено, бидејќи, во спротивно, кога и тоа ќе се открие (а ќе се открие), обновената доверба ќе биде уништена. Кога по втор пат ќе се изневери довербата, станува уште потешко односите да се залечат во однос на првиот пат.

Обновувањето на довербата бара време и трпение. Колку е престапот посериозен, толку повеќе време ќе биде потребно за односите да се поправат. Прифатете го фактот дека понекогаш ќе изгледа како да се поместувате два чекори напред а три чекори назад. Еден ден ќе ви изгледа дека постои надеж за иднината, а веќе следниот ќе посакате да побегнете што подалеку од сё. Но, многумина успеале повторно да ги изградат своите нарушени односи и да развијат подлабок, поблизок, исполнувачки и среќен однос во бракот.

`Кои начела за исцелување на бракот можат да се употребат во случај кога довербата е изневерена на друг начин. Исто така, во кои прилики, и покрај проштавањето, нема повеќе доверба, ниту треба да ја има?`