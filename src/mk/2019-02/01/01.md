---
title: 'Ритми На Животот'
date: 30/03/2019
---

### Прочитајте ги библиските текстови:
1. Мојсеева 1; 1. Мојсеева 8,22; Псалм 90,10; За Јов 1,13-19; Дела 9,1-22; Филипјаните 1,6; Римјаните 8,1.

> <p>Запомнете го стихот</p>
> „Сё има свое доба, и секоја работа под небото свое време“ (Проповедник 3,1).

Едни од најубавите библиски стихови потекнале од царот Соломон: „Сё има свое доба, и секоја работа под небото свое време. Време за раѓање и време за умирање; време за садење и време за корнење на посаденото. Време за убивање и време за лечење; време за разурнување и време за градење. Време за плачење и време за смеење; Време за тажење
и време за играње. Време за фрлање камења и време за собирање на камења; време за прегрнување и време кога се остава прегрнувањето. Време за барање и време за губење; време за пазење и време за отфрлање. Време за кинење и време за шиење; време за молчење и време за зборување. Време за љубење и време за мразење; време за војна и време за мир“ (Проповедник 3,1-8).

Овие зборови во голема мера се однесуваат на човековото постоење – различни периоди и ритми на животот. Да, нашиот живот минува низ етапи, низ промени, и тоа се случува од моментот на нашето раѓање. Понекогаш промените се добри, понекогаш не; некогаш можеме да управуваме со нив; понекогаш не. Оваа седмица ќе се осврнеме на периодите и ритмите на нашиот живот, посебно на тоа како влијаат на нас и на нашето семејство.