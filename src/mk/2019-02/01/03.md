---
title: 'Ритми На Животот Животни Периоди'
date: 01/04/2019
---

Научниците зборуваат за таканаречените дневни ритми, за идејата дека постојат биолошки ритми (понекогаш се нарекуваат „телесен часовник“), кои ги регулираат функциите во нашето тело. Со други зборови, одреден степен на точност и ред постои дури и во нашето тело. Според тоа, ритмите во извесна мера постојат насекаде околу нас, па дури и во нас.

`Кои предвидливи животни периоди се спомнуваат во следните библиски стихови, и каква е нивната непосредна поврзаност со семејниот живот?`

`Проповедник 3,2.`

`1. Мојсеева 21,8; Судии 13,24.`

`Псалм 71,5; Мудри изреки 5,18.`

`1. Мојсеева 15,15; Судии 8,32.`

`Псалм 90,10.`

Помеѓу почетокот и крајот на животот, раѓањето и смртта, сите минуваме низ различни периоди, поинакви за секој поединец. Некои деца не живеат долго по раѓањето; други ќе пораснат во возрасни луѓе, кои ќе доживеат и длабока старост. Децата растат и се развиваат со сопствена брзина. Некои проодуваат и почнуваат да зборуваат побрзо од останатите деца. Некои одат на училиште и растат како стручњаци во одредени области, додека други своето време го посветуваат на други облици на работа. Некои имаат семејство, додека други никогаш нема да стапат во брак и да имаат деца.

Милијарди луѓе живеат на Земјата, и иако имаме многу заеднички нешта (види: Дела 17,26), секој од нас е поединец за себе, па според тоа, разликите ќе постојат во животот на секој од нас. Во одредена смисла, овие разлики се важни, бидејќи прават да бидеме единствени, што значи дека секој од нас има нешто што другите го немаат. Накратко речено, разликите ни овозможуваат да служиме на благослов на другите. На пример, и младите и старите можат да имаат полза од она што секој од нив го нуди: „Убавината на младите е нивната сила, а седата коса е украс на старците“ (Мудри изреки 20,29). Во кој период и да сме, без оглед на меѓусебните разлики, сите имаме нешто да понудиме, не само на Господа, туку и едни на други.

`Какви и да се вашите моментални животни прилики, што можете да сторите за да станете благослов на другите? Зошто не направите свесен напор да бидете тој благослов, посебно за некој во вашето семејство?`
