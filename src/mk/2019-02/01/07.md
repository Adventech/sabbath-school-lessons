---
title: 'За Натамошно Проучување'
date: 05/04/2019
---

Замислете ги промените кои се случиле во животот на Христовите ученици откако поминале извесно време со Него. Тие главно биле необразовани, едноставни луѓе, навикнати на учењата и обичаите на еврејската вера, но сега галилејскиот Учител ставил предизвик пред нив. Доживеале љубомора (Матеј 20,20-24) и конфликт (Јован 3,25); им се чинело дека им недостасува вера (Марко 9,28.29), дури и го напуштиле (Матеј 26,56) и го издале Исуса (Матеј, 69-74). Во исто време, духовно растеле, така што луѓето препознале дека Петар бил со Исуса (Матеј 26,73), а дури и членовите на Синедрионот се восхитувале кога сфатиле дека Петар и Јован, иако „некнижевни и прости“, „ги препознаа дека беа со Исуса“ (Дела 4,13).

Исто така, размислувајте за неверојатното и позитивно влијание кое можеме да го вршиме во своето семејство доколку живееме на таков начин што останатите членови на семејството ќе знаат дека „сме биле со Исуса“ кога не гледаат.

Што ни кажуваат следните зборови на Елена Вајт за влијанието во домот? „Домот може да биде место на кое можат да се слушнат радосни зборови и да се творат дела на љубов, каде учтивоста и љубовта се постојани гости“ (Елена Вајт, *Темели на среќниот дом*, стр. 18 оригинал).

**Прашања за разговор**

`1. Прочитајте: Проповедник 3,1-8. За што зборуваат овие стихови, и како тој принцип можете да го примените во својот живот и во личното искуство?`

`2. Разговарајте во класата за некои доживеани искуства кои го менуваат животот, и дискутирајте за поуките што сте ги научиле и, ако е можно, за поуките кои требало да ги научите, но не сте ги научиле. Кои поуки ги научивте, а до тогаш не сте ги знаеле? Исто така, разговарајте за тоа како овие искуства, кои го менуваат животот, влијаеле на вашето семејство. Исто така, какви поуки сте научиле во тие прилики?`

`3. Што би било поинакво во вашиот живот денес, ако не го познававте Христа? Што би требало тоа да ви каже за Христовата сила која нё менува?`