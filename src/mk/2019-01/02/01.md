---
title: 'Меѓу Светилниците'
date: 05/01/2019
---

### Прочитајте ги библиските текстови:
Откровение 1,9-18; Дела 7,54-60; Матеј 12,8; 2. Мојсеева 20,11; Даниел 10,5.6; Откровение 1,20; Откровение 2,1-7.

> <p>Запомнете го стихот</p>
> „Кој има уво, нека чуе, што им говори Духот на црквите“ (Откровение 2,7).

Псалмот 73 ја опишува збунетоста на псалмистот додека ја посматра надменоста и гордоста на безбожните луѓе кои живеат во изобилство и комфор наспроти оние кои страдат. Оваа неправда во голема мера го мачела псалмистот (Псалм 73,2-16) кој, во сета своја збунетост, отишол во Светилиштето (Псалми 73, 16.17). Таму, во Божје присуство, му било дадено подлабоко разбирање на ова прашање.

Неколку векови подоцна, остарениот апостол се нашол во заточеништво на карпест остров поради ова свое верно сведоштво. Во неволјата во која се нашол, ја примил веста дека црквите за кои се грижел минуваат низ потешкотии. Во тој пресуден момент го примил видението за воскреснатиот Христос во небесното Светилиште. Овде, како и во случајот со псалмистот, Господ му открил на Јована некои тајни на животот и борбите што истиот ги носи. Сликата на светилиштето му дала сигурност во Христовото присуство и Неговата грижа – сигурност која требало да им ја пренесе на овие цркви и на идните поколенија христијани во сите векови до крајот на историјата на овој свет.

Покрај претставувањето на Христовата служба во небесното Светилиште, оваа седмица ќе обрнеме внимание на првата од седумте посебни пораки упатени до Неговите цркви, испратени во седум цркви во Азија, но кои имаат значење и за нас денес. Следната седмица ќе ги проучуваме Неговите пораки упатени до преостанатите цркви.
