---
title: 'За Натамошно Проучување'
date: 11/01/2019
---

Прочитајте ја главата „Патмос“, стр. 568 – 577 оригинал во книгата на Елена Вајт *Делата на апостолите*.

„Прогонството на Јован станало средство на благодатта. Патмос бил осветлен со славата на воскреснатиот Спасител. Јован го видел Христа во човечка лика, со трагите од шајките на неговите раце и нозе, кои секогаш ќе ја претставуваат неговата слава. Сега му било дозволено повторно да го здогледа својот воскреснат и жив Господ, овенчан со толкава слава колку што може едно човечко битие да посматра.

Христовото појавување пред Јован треба на сите, и верници и неверници, да им биде доказ дека го имаме воскреснатиот Христос. Toа треба на Црквата да ў влее животодавна сила. Понекогаш Божјиот народ го окружуваат темни облаци. Се чини дека прогонството и угнетувањето ќе го уништи. Меѓутоа, во таквите мигови се примаат најголеми поуки. Христос често влегува во зандани и им се открива на своите избрани. Тој е со нив на кладата што гори. Како што ѕвездите сјаат посилно во најтемна ноќ, така и најболскотните зраци на Божјата слава се откриваат во најгуста темнина. Колку е небото помрачно, толку појасни и повпечатливи се зраците на Сонцето на Правдата, воскреснатиот Спасител“ (Eлена Вајт, *The Youth’s Instructor*, 5. aприл 1900).

**Прашања за разговор**

`1. Јован со читателите го дели она што го видел и слушнал на Патмос. Што гледате и слушате додека читате Откровение 1,12-20? Кои утешни зборови можете да ги извлечете од она што овде е откриено?`

`2. Првиот ангел во стиховите во Откровение 14,7 ги повикува жителите на Земјата на крајот од времето да му се поклонат на „Оној, кој го создал небото и земјата, морето и водните извори“. Овие зборови се земени од текстот во 2. Мојсеева 20,11. Што ни кажува пораката на првиот ангел, според она што е откриено во Откровението, за значењето на саботата на крајот од времето?`

`3. Многу христијани се соочуваат со необична иронија. Колку подолго се во Црквата, нивната вера полесно бледнее, па дури и умира, иако треба да биде спротивното. Всушност, колку подолго чекориме со Исуса, треба повеќе да научиме за Него и за Неговата љубов кон нас. Како тогаш можеме не само да го одржиме жарот на верата, туку и да направиме да гори сё посилно, како што и би требало?`
