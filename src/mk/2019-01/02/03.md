---
title: 'Во Денот Господов'
date: 07/01/2019
---

`Прочитајте ги следните текстови: Откровение 1,10; 2.Мојсеева 31,13; Матеј 12,8. Според овие текстови, кој ден во Библијата е јасно одреден како Господов? Колку значаен за Јован морал да биде овој ден среде сите тие тешкотии?`

„На протераниот апостол славата Господова му се открила во саботен ден. Јован и на Патмос ја празнувал саботата како свет ден исто онака како и додека го проповедал евангелието по градовите и населбите на Јудеја. Тој сакал и на него да се однесуваат оние скапоцени ветувања дадени во врска со тој ден“ (Елена Вајт, *Делата на апостолите*, стр. 581. oригинал).

Текстот Откровение 1,10 јасно укажува дека апостол Јован го примил видението во сабота, седмиот ден. Иако гледал кон идните настани, дури до второто Христово доаѓање (споредете: Откровение 1,7), кој се нарекува „Господов ден (Исаија 13,6–13; 2. Петрово 3,10), Јован зборувал за времето кога лично имал видение на овие идни настани, а тоа се случило во сабота, во „Господовиот ден“.

Нема сомнение дека среде страдањата, оваа сабота, обележана со видението, станала претвкус на живот без страдања, кој и тој и верните од сите векови ќе го доживеат по Второто доаѓање. И навистина, во еврејската мисла, саботата се смета за обрзец на *olam haba* – „светот кој ќе дојде“.

„Саботата што Бог ја воспоставил во едемската градина, била... драгоцена за Јован на пустиот остров...

Каква ли само сабота била таа за осамениот изгнаник, секогаш драгоцена во Исусовите очи, но сега издигната како никогаш досега! Никогаш не научил толку многу за Исуса. Никогаш не чул толку возвишена вистина“ (Eлена Вајт, *The SDA Bible Commentary*, 7. книга, стр. 955).

`Споредете ги двете верзии на четвртата заповед на Декалогот во следните текстови: 2. Мојсеева 20,11; 5. Мојсеева 5,15. Овие текстови укажуваат на седмиот ден, саботата, како спомен и на создавањето и на спасението, потсетувајќи нё дека Бог нё создал и нё откупил. На кои сё начини можеме секоја сабота да се потсетуваме дека Бог е и наш Создател и наш Откупител? Размислете и за ова: Што би било ако Тој е само наш Создател, но не и Откупител?`
