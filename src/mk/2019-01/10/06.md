---
title: 'Третата Ангелска Вест'
date: 07/03/2019
---

`Како текстот Откровение 14,12 го опишува Божјиот верен народ?`

Спротивно на судбината на Божјиот верен народ, Откровение 14,9.10 предупредува на судбината на оние кои се соочуваат со Божјиот гнев. Излевањето на Божјиот гнев во Стариот завет симболички се опишува како пиење чаша вино (Еремија 25,15.16). Строгоста на судот над оние што му се поклонуваат на ѕверот е изразена како пиење вино на Божјиот гнев кое е „непомешано“ (Откровение 14,10) наточено во чаша. Луѓето во старо време често го разблажувале виното со вода за да го ублажат неговото опивно дејство. Непомешаното, неразблаженото вино претставува излевање на Божјот гнев во својата полна сила и без милост.

`Прочитајте: Откровение 14,10.11; Откровение 20,10-15. Како текстовите Исаија 34,8-10 и Јуда 1,7 ја појаснуваат изјавата: „И димот од нивното измачување ќе се издига во вечни векови“?`

Изјавата за мачењето со оган и сулфур се однесува на потполно уништување. Огнот и сулфурот се симболи на судот (1.Мојсeева 19,24; Исаија 34,8-10). Чадот на уништувањето кој се издигнува е позната библиска слика. Исаија прорекувал за идното уништување на Едом со оган и сулфур: тој ќе стане разгорена смола: „нема да гасне ни дење, ни ноќе; и димот нејзин вечно ќе излегува, од род во род ќе остане запустена; никогаш нема да мине никој по неа“ (Исаија 34,10). Јуда ја опишал судбината на Содом и Гомора како поднесување на осудата со „вечен оган“ (Јуда 1,7). Овие текстови не зборуваат за непрекинат оган, бидејќи ниту еден од овие градови денеска не гори. Последиците се вечни, не самиот оган; „Вечниот оган“ во Откровение се однесува на уништувањето; огнот ќе трае доволно долго за разорувањето да биде потполно, за да не остане ништо повеќе да гори.

`Иако можеме да бидеме благодарни за големата вистина дека пеколниот оган не ги мачи изгубените низ сета вечност, сепак, казната е доволно страшна. Што ни кажува тоа за светата задача што ни е дадена да ги предупредиме другите за она што наближува?`
