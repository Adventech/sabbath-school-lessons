---
title: 'Првата Ангелска Вест Втор Дел'
date: 05/03/2019
---

Според Откровението, главни прашања во последната криза од овоземната историја ќе бидат богослужението и послушноста кон Бога, која се открива преку држењето на Неговите заповеди (Откровение 14,12). Луѓето од овој свет ќе се поделат во две групи: оние кои се бојат од Бога и Му служат, и оние кои се бојат од ѕверот и му се поклонуваат.

`Разгледајте ги првите четири заповеди од Декалогот (2. Мојсeева 20,2-11). Потоа прочитајте ја 13. глава од Откровението. Како барањето на ѕверот да му се поклонуваат (Откровение 13,7.8), подигањето на иконата на ѕверот за да ў се поклонат (Откровение 13,14.15), хулата на Бога и Неговото име (Откровение 13,5.6) и примањето на жигот на ѕверот (Откровение 13.16.17) укажуваат на нападот на сатаната на првите четири заповеди на Декалогот во последната криза?`

Централниот поим на првите четири заповеди од Декалогот е богослужението (поклонувањето). Откровението укажува дека овие заповеди ќе станат мерило за верноста на Бога во последната криза. Конечниот конфликт меѓу Христа и сатаната јасно ќе се однесува на богослужението и првите четири заповеди.

Клучното прашање во конечната криза се нагласува во втората опомена од првата ангелска вест. Повикот да му се поклониме на „Оној, Кој го создал небото и земјата, морето и водните извори!“ (Откровение 14,7) е речиси истиот цитат од четвртата заповед од Декалогот (2. Мојсeева 20,11). Овој факт покажува дека повикот да му се поклониме на Бог Создателот е повик да се празнува саботата.

Одморот и богослужението во сабота, седмиот ден, е посебен знак на нашата заедница со Бога (2. Мојсeева 31,13; Езекиел 20,12). Според тоа, првата ангелска вест претставува повик да му се поклониме на Создателот.

„Додека празнувањето на неделата, во согласност со земните закони, но наспроти четвртата Божја заповед, ќе биде знак на верноста кон онаа сила што му се противи на Бога, празнувањето на вистинската сабота, во согласност со Божјиот закон, ќе биде доказ за верноста кон Творецот. Додека една група луѓе, примајќи го знакот на покорност кон земните власти, ќе прими жиг на ѕверот, друга, избирајќи го знакот на верноста кон божествениот авторитет, ќе прими Божји печат“ (Eлена Вајт, *Големата борба*, стр. 605. oригинал).

`Како е поврзано нашето гледиште за создавањето и спасението? Зошто е важно да се одмораме во сабота, како што Бог тоа го направил?`
