---
title: 'Божјето Вечно Евангелие'
date: 02/03/2019
---

### Прочитајте ги библиските текстови:
Откровение 14,6-12; Матеј 24,14; Проповедник 12,13.14; 2. Мојсeева 20,2-11; Исаија 21,9; Исаија 34,8-10.

> <p>Запомнете го стихот</p>
> „Тука е трпението на светите, кои ги пазат Божјите заповеди и верата во Исуса“ (Откровение 14,12).

Откровението покажува дека измамата на сатаната во последното време ќе биде толку успешна што светот ќе избере да се поклонува на ѕверот и да го прими неговиот жиг. Сепак, според Откровение 14,1-5 Бог ќе има свој Остаток, оние кои цврсто ќе стојат со Него кога поголемиот дел од светот нема да сака.

Луѓето на крајот ќе мораат да одлучат – не дали да служат или не (сите секогаш некому му служат) – туку кому да му служат. Оние што ќе му се поклонуваат на ѕверот, ќе примат жиг на својата десна рака или на челото, што симболички ја претставува нивната одлука да му служат на овој отпаднат систем со своите дела и/или со умот.

Светот едновремено ќе биде сведок за големо објавување на Евангелието, какво што немало од денот Педесетница. Пред да се излеат Божјите судови над побунетиот човечки род, Бог ќе ги испрати своите пораки на опомена на „секоја народност и на секое племе и јазик и народ“ (Откровение 14,6). Бог не сака никој да загине, туку сите да бидат спасени, а тоа е причината зошто Христос умрел за целото човештво. Прашањето е кој ќе го прифати тој дар, а кој не.
