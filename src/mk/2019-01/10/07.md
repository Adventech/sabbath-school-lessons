---
title: 'За Натамошно Проучување'
date: 08/03/2019
---

Во книгата на Елена Вајт *Големата борба* прочитајте ја последната глава – „Последната опомена“, стр. 603 – 612 оригинал. Откровението покажува дека на крајот од времето на Божјиот народ му е даден налог да му го објавува на светот Евангелието за последното време. Работата пред нас изгледа застрашувачка, речиси невозможна. Меѓутоа, имаме ветување дека на располагање ни стои Божјата сила.

„Големото дело на евангелието нема да се заврши со помалечка манифестација на Божјата сила од онаа што го придружувала неговиот почеток... Веста ќе се шири не толку со докажување колку со длабоко осведочување на Божјиот Дух. Доказите се изнесени. Семето е посеано и сега ќе никне и ќе донесе плод“ (Eлена Вајт, *Големата борба*, стр. 611.612. oригинал).

Крајот на објавувањето на Божјата последна вест ќе доведе до голема поделба на луѓето во светот во две групи: оние кои го сакаат Бога и кои Му се послушни и оние кои го следат и слушаат ѕверот. Оваа поделба е прикажана во вид на две жетви; собирање на пченицата во житници (Откровение 14,14-16) и ставање на грозјето во каца (Откровение 14,17-20). Оваа конечна поделба е тема на Откровение 17. и 18. глава.


**Прашања за разговор**

`1. Размислете за следната мисла: кој друг освен христијаните адвентисти ја проповеда Тројната ангелска вест? Што би требало да ни каже овој факт за тоа колку нашата работа е важна и колку сериозно мораме да ја сфатиме?`

`2. Што мислите, зошто судот е непопуларен поим меѓу христијаните? Каква важност има поимот предадвентен суд за денешните христијани? Како би можеле да им помогнете на верниците подобро да го сфатат вистинското значење за предадвентниот суд?`
