---
title: 'Втората Ангелска Вест'
date: 06/03/2019
---

Втората ангелска вест го објавува падот, или отпадништвото, на Вавилон и го прикажува како лажен верски систем. Во Откровение 17,5 „За Вавилон се кажува дека е ’мајка на блудниците’. За нејзини ќерки мораме да ги сметаме оние цркви што ја прифаќаат нејзината наука и нејзините преданија и го следат нејзиниот пример, зашто ја жртвуваат вистината и Божјата наклоност за да стапат во незаконита врска со светот“ (*Големата борба*, стр. 382.383. oриг.).

`Прочитајте ги следните текстови: Откровение 14,8; 18,2; Исаија 21,9. Двојното повторување на зборот „падна“ укажува на растечкото отпадништво на Вавилон и ја означува сигурноста на неговиот потполн морален распад. Зошто Вавилон е опишан на таков начин, како веќе да паднал, кога неговиот пад исто така е опишан како иден настан?`

Вавилон на последното време од Откровението е сојуз на лажни верски системи кои го опфаќаат римокатолицизмот и отпаднатиот протестантизам. Тие ќе се стават во служба на сатаната против Божјиот народ (види: Откровение 13,11-18; 16,13; 17,5). Овој отпаднат верски сојуз ќе ја пројави својата горделивост на древниот Вавилон издигнувајќи се себеси над Бога и тежнеејќи да го заземе Неговото место во овој свет. Веста на вториот ангел го предупредува Божјиот народ дека овој расипан систем сё повеќе ќе се оддалечува од вистината зашто ќе ја одбие светлината на адвентната порака. Дури кога во „Дури кога ќе настапи ваква состојба и кога во целото христијанство ќе се постигне обединување на црквата со светот, тогаш падот на Вавилон ќе биде целосен“ (*Големата борба*, стр. 390. oриг.).

`Прочитајте повторно Откровение 14,8; 17,2; 18,3. Што прави Вавилон за народот да го пие виното на неговиот блуд? Што претставува ова вино?`

Во Откровение 17 глава Вавилон на последното време е прикажан како блудница која прави луѓето на Земјата со неа да го пијат виното на нејзиното блудство (види: Откровение 17,2).

Виното на Вавилон се однесува на лажните учења и лажното Евангелие што го нуди овој отпаднат верски систем. Денес, додека многу протестантски цркви, како исполнување на библиското пророштво, брзо ги бришат разликите што некогаш ги раздвојувале од Римокатоличката црква и отстапуваат од библиските вистини, под расипаното влијание на вавилонското вино меѓу оние кои изјавуваат дека се Христово тело: кон теистичката еволуција, на која разбирливо се спротивставува упатувањето на создавањето во Првата ангелска вест; кон теолошките традиции кои го заменуваат принципот *sola Scriptura*; кон изменетата етика која ги напушта библиските дефиниции на полот, бракот, итн. Опиените луѓе не можат јасно да размислуваат. Бидејќи луѓето стануваат духовно замаени од вавилонското вино, Вавилон ќе ги заведе да му се поклонуваат на ѕверот од морето и да го примат жигот на ѕверот, знакот на неговата власт спроведена од страна на ѕверот сличен на јагне.
