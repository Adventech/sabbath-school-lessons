---
title: 'Делата На Ѕверот Од Морето'
date: 25/02/2019
---

Во Откровение 13,5 стои наведено колку точно ќе трае тоа прогонство, како што спомнавме во одделот од неделата. Четириесет и два месеца, во текот на кои ѕверот ќе дејствува, е истиот временски период како 1260 денови/години на прогонство на жената/Црква од Откровение 12,6.14. (Еден пророчкиот ден претставува една година / 4. Мојсеева 14,34; Езекиел 4,6 / види: отсекот за вторник во 7 лекција). 538. година го обележува почетокот на овој пророчки период, кога Римската црква, со папата на чело, се спротивставила на црковно-државната сила која владеела со Западниот свет во текот на Средниот век. Настаните во Француската револуција му нанеле смртна рана на ѕверот во 1798 година, доведувајќи ја на тој начин црковната угнетувача власт и државната религија кон привремен крај.

`Споредете Откровение 13,5-8 со текстовите Даниел 7,24.25 и 2. Солуњаните 2,2-12. На кој начин дејствувањето на ѕверот од морето ги одразува описите на малиот рог и човекот на беззаконието?`

За делата на ѕверот од морето во текот на пророчките 1260 денови/години се зборува како за хулење. Хулата во Новиот завет може да означи нечиј стремеж да се изедначи со Бога (Јован 10,33; Матеј 26,63-65) и да ја присвои Неговата власт (Марко 2,7). Хулата на ѕверот од морето е насочена „да хули против Бога, да го похули Неговото име, и Неговиот Шатор, и оние, кои живеат во небото“ (Откровение 13,6). Местото на кое Бог престојува е Светилиштето на Небото, во кое Христос служи во полза на нашето спасение. Ѕверот од морето ја негира Христовата посредничка работа обидувајќи се да го замени со свештенство кое тврди дека дава спасение и проштавање на гревовите. Присвојувањето на оваа власт, која му припаѓа само на Бога, е суштина на хулата.

Тринаесеттата глава од Откровението укажува на времето на најголем отпад во христијанството, кога римскиот католицизам со папата на чело ја присвоил Божјата положба и Неговите исклучителни права. Оние кои одбиле да му се покорат на Рим, доживеале прогонство и смрт. Иако денес таквите изјави се сметаат за груби, па дури и фанатични, сегашноста не може да го избрише минатото, колку и да го посакуваат тоа некои поединци.

`Како можеме да останеме верни на пророштвото за црковната историја, а сепак во исто време да бидеме љубезни и внимателни кога овие вистини им ги изнесуваме на другите?`
