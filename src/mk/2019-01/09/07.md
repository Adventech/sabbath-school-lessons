---
title: 'За Натамошно Проучување'
date: 01/03/2019
---

Според Откровениетo, саботата ќе биде знак на послушност на крајот од историјата. Но, не смееме да заборавиме дека доколку некој ја празнува неделата сега, тоа не значи дека го има жигот на ѕверот. Држењето на неделата ќе стане „жиг на ѕверот“ само кога луѓето, и покрај измамите кои тука се кријат и јасното разбирање на прашањето во врска со изборот на денот за богослужение, ќе донесат одлука за или против Бог. Но, тоа време допрва треба да дојде.

„Уште никој не го примил жигот на ѕверот. Времето на проверка уште не настапило. Во секоја црква има искрени христијани, вклучително и Римокатоличката. Никој нема да биде осуден додека не ја прими светлината и не ги увиди обврските на четвртата заповед. Но кога ќе излезе наредба која ќе го наметне лажниот ден за одмор и кога гласниот вик на Третиот ангел ќе ги предупреди луѓето да не му се поклонат на ѕверот и на неговата икона, тогаш ќе биде подвлечена јасна линија меѓу вистината и лагата. Тогаш, оние што ќе останат во престап ќе го примат жигот на ѕверот“ (Eлена Вајт, *Eвангелизам*, стр. 234.235. oригинал).

Да запомниме дека празнувањето на неделата денес не прави некој да биде изгубен како што ни празнувањето на саботата не нё спасува. Но, наближува времето кога „жигот на ѕверот“ ќе стане главно прашање и кога бирањето на денот за богослужение ќе стане испит на верноста кон Бога. Откровението го повикува Божјиот народ да ја земе Библијата и сесрдно, со истражувачки дух да ја проучува пророчката реч и да ги вложи сите свои сили со Евангелието да допре до оние кои денес сё уште не го познаваат Христа.

**Прашања за разговор**

`1. Додека ги гледате прилозите денес во светот, какви движења забележувате во сферата на религијата и политиките што водат кон исполнување на пророштвата од Откровение 13 глава?`

`2. Додека го чекаме крајот, каков став треба да имаме кон христијаните од другите верски заедници? Размислете за следниот совет: „Нашите проповедници треба да се потрудат да дојдат во допир со проповедниците на другите верски заедници. Молете се за овие луѓе, за кои Христос посредува и молете се заедно со нив.. Тие имаат свечена одговорност. Како Христови гласници, треба да покажуваме длабоко и искрено интересирање за овие пастири на стадото“ (Elen Vajt, Testimonies for the Church, 6. книга, стр. 78).`

`3. Како да го избегнеме нехристијанскиот дух и пројавувањето супериорен став кон христијаните од другите верски заедници? Како треба да покажеме почит кон нив и нивната вера без да ги загрозиме нашите верувања? `
