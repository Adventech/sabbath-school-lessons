---
title: 'Последната Голема Измама На Сатаната'
date: 13/03/2019
---

Од Откровение 16,12 дознаваме дека целта на сушењето на Еуфрат е да се подготви патот на „царевите од исток“. Во Стариот завет, „царевите од исток“ биле Кир и неговата војска кои дошле од север, а потоа му пристапиле на Вавилон од исток (Исаија 41,25). Нивното освојување на Вавилон овозможило враќање на Божјиот народ во нивната родна земја (Исаија 44,27.28). На ист начин, симболичкото сушење на Еуфрат го подготвува патот за доаѓањето на царевите од исток за да му пружат спасение на Божјиот народ во последното време.

Царевите од исток во Откровение 16,12 се Христос и неговата војска од небесни ангели. За време на Неговото второ доаѓање, Исус ќе се појави со своите ангелски чети, „облечени во бел, чист лен“ (Oткровение 19,14), облеката на безгрешните ангели (Откровение 15,6). Во придружба на небесната војска, Христос, според Откровение 17,14 ќе ги победи сатанските сили кои го угнетуваат Неговиот народ (споредете: Матеј 24,30.31). Последниот судир против Божјиот народ пред второто Христово доаѓање е познат како Армагедонска битка.

`Прочитајте: Откровение 16,13.14. Каква е улогата на трите нечисти духа во подготовката за Армагедонската битка? На кој начин тие ја претставуваат имитацијата на сатаната за Тројната ангелска вест од 14. глава од Откровение (види: 1. Тимотеј 4,1).`

Во последните настани, кои водат до крајот на проверката, секое човечко суштество ќе одлучи на чија страна ќе застане во Армагедонската битка. Како вовед во оваа духовна борба, Јован гледа три демонски духови како жаби. Во последниот обид на сатаната да ја изврши измамата вклучени се демонски, лажни духови.

Ламјата (паганизмот и спиритизмот), ѕверот од морето (римокатолицизмот) и лажниот пророк (отпаднатиот протестантизам) се обединуваат под управата на сатаната (види: Откровение 13,11.12). Сатаната го оспособува ѕверот сличен на јагне да прави чудесни знаци (види: Откровение 13,13-17), кои опфаќаат спиритистички дела. Овие знаци се дел од лажниот план на сатаната во последното време да го увери светот да го следи него, а не вистинскиот Бог.

Заслепени од својата одмазда кон Богa и Неговата вистина, водачите на овој свет подготвенo ги прифаќаат невистините на сатаната, кои се обвиени во пријатна верска форма (2. Солуњаните 2,9-12). Конечно, ќе се обединат во последната битка која ќе доведе до крај на овој свет.
