---
title: 'Седумте Последни Зла'
date: 09/03/2019
---

### Прочитајте ги библиските текстови:
Откровение 15,1; 7,1-3; 14,9.10; 16,1-12; 17,1; Даниел 5; Откровение 16,16; 2. Солуњаните 2,9-12.

> <p>Запомнете го стихот</p>
> „Кој нема да се уплаши од Тебе, Господи, и не ќе го прослави Твоето име? Зашто само Ти си свет; сите народи ќе дојдат и ќе се поклонат пред Тебе, зашто се покажаа Твоите праведни судови!“ (Откровение 15,4)

Откровение 11,18 накратко ни ги изложува настаните на Земјата пред конечната Армагедонска битка: „И народите се разгневија, и дојде Твојот гнев и времето да им се суди на мртвите, и да им се даде награда на Твоите слуги, на пророците и на светите и на оние, кои се бојат од Твоето име, мали и големи, и да ги уништиш оние, кои ја расипуваа земјата.“ Ваквите околности на Земјата одговараат на Исусовиот опис на последните денови (Лука 21,25) , проследени со Божјиот гнев, кој го претставува Неговиот суд над непокајаните во вид на седум последни зла (Откровение 15,1)

Петнаесеттата глава од Откровението започнува со сликата за седумте ангели кои носат седум чаши исполнети со овој божествен гнев. Но, пред излевањето на гневот, добиваме делумен увид во иднината на Божјиот верен народ (Откровение 14,1-4). Прикажани се како „оние кои го победија Ѕверот и неговиот лик и бројот на неговото име“ (Откровение 15,2), додека стојат на нешто што лични на стаклено море и ја пеат песната на Мојсеј и Јагнето. Сите овие сцени потсетуваат на Евреите кои стојат на брегот на Црвеното море и ја слават Божјата победа над Египќаните (2. Мојсеева 15).

Овие победоносни свети се истите оние на кои се посочува како на 144.000 во Откровение 14,1-5. Бидејќи одбиле да го примат жигот на ѕверот, тие се заштитени од седумте последни зла. За време на Второто доаѓање, нивните смртни тела се претвораат и се облекуваат во бесмртност (1. Коринќаните 14.51-54) и тие им се придружуваат на воскреснатите свети кога Исус ќе дојде во сила и слава (1. Солуњаните 4,17).
