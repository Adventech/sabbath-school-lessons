---
title: 'Пресушувањето На Реката Еуфрат'
date: 12/03/2019
---

`Прочитајте ги следните текстови: Откровение 16,12; Откровение 17,1; Откровение 15. Што претставува симболот на реката Еуфрат? Што значи сушењето на Еуфрат во рамките на седумте последни зла?`

Еуфрат во Стариот завет бил клучна потпора на израелските непријатели, Асирија и Вавилон. Реката течела низ Вавилон и била важна за градот бидејќи ги хранела посевите и ги снабдувала жителите со вода. Вавилон не би опстанал без Еуфрат.

Откровение 17,1 го опишува Вавилон на последното време како седи на многу води и со тоа можеби укажува на Еуфрат (види: Еремија 51,13). Откровение 17,15 објаснува дека водите на кои лежи Вавилон на последното време ги претставуваат луѓето што го поддржуваат – светските граѓански, световни и политички сили кои се кријат зад системот. Меѓутоа, овие сили на крајот ќе ја скусат својата поддршка.

Сцената на шестото зло го одразува освојувањето на древниот Вавилон од страна на персискиот цар Кир (види: Даниел 5). Според зборовите на античкиот историчар Херодот, во ноќта кога царот Валтазар и неговите поданици присуствувале на гозбата, Персијците го промениле текот на Еуфрат и влегле во Вавилон по речното корито и така ненадејно го освоиле градот. 

Силболичкото пресушување на Еуфрат во текстот од Откровение 16,12 доведува до пропаста на Вавилон во последното време. Бидејќи Еуфрат во Откровение ги претставува светските, граѓанските, секуларните и политичките сили кои му пружаат поддршка на Вавилон, пресушувањето на Еуфрат симболички претставува повлекување на нивната поддршка и нивниот подоцнежен напад на Вавилон, предизвикувајќи го на тој начин неговиот пад.

Додека луѓето на овој свет сведочат за големите промени во природата (види: Откровение 16,3-9), се вртат кон Вавилон барајќи заштита. Но, кога петтото зло го погодува седиштето на вавилонските власти (Откровение 16,10.11), увидуваат дека е залудно на тоа место да бараат помош. Сметајќи дека се излажани, тие се вртат против Вавилон предизвикуваќи го неговиот пад (види: Откровение 17,16). Сепак, како што видовме, нивните срца остануваат тврди кон Бога и Неговиот народ. Како такви, стануваат плодно тло за последната измама со која сатаната ќе го наведе светот да се обедини против Божјиот народ во намерата да го отстрани од лицето на земјата.

`На кои начини сте увиделе колку е опасно својата доверба да ја положите на луѓето и на човечките институции?`
