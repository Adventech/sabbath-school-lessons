---
title: 'Отворање На Петтиот Печат'
date: 30/01/2019
---

`Прочитајте: Откровение 6,9.10. Што се случува во овие стихови?`

Зборот *душа* во Библијата означува целокупна личност (1. Мојсеева 2,7). Смртта на Божјиот верен и прогонуван народ овде е прикажана во вид на жртвена крв излеана во подножјето на жртвениот олтар во земното Светилиште (2 Мојсеева 29,12; 3 Мојсеева 4,7). Божјиот народ доживеал неправда и смрт поради својата верност на Евангелието. Тој пека кон Бога, молејќи го да дојде и да го одмазди. Овие текстови се однесуваат на неправдите направени овде на Земјата; тие не зборуваат ништо за состојбата на мртвите. Всушност, ми се чини дека овие луѓе не уживаат во блаженството на небото.

`Прочитајте: Откровение 6,11; 5. Мојсеева 32,43; Псалм 79,10. Како одговорило Небото на молитвите на Божјиот маченички народ?`

Убиените свети примиле бела облека, а тоа е Христовата праведност, која им овозможува да бидат оправдани – Негов дар за оние што ја прифаќаат Неговата благодат (Откровение 3,5; 19,8). Потоа, кажано им е дека ќе мора да отпочинат додека нивните браќа, кои ќе минат низ слично искуство, не го исполнат одредениот број. Важно е да се забележи дека во грчкиот текст Откровение 6,11, го нема зборот број. Откровението не зборува за бројот на светите маченици кој треба да го достигнат пред Христовото враќање, туку за совршенството на нивниот карактер. Божјиот народ станува совршен благодарение на облеката на Христовата праведност, а не на личните заслуги (Откровение 7,9.10). Светите маченици нема да бидат воскреснати сё до Христовото второ доаѓање и почетокот на илјада години (Откровение 20,4).

Сцената од петтиот печат историски се применува на периодот пред и по Реформацијата, кога милиони биле убиени поради својата верност (Матеј 24,21). Исто така, тоа потсетува на искуството на Божјиот напатен народ низ историјата, од времето на Авел (1. Мојсеева 4,10), па сё до времето кога Бог конечно ќе ја „одмазди крвата на своите слуги“ (Откровение 19,2).

`„Уште колку, Господе“? – гласело пекањето на Божјиот напатен народ низ историјата. Кој во својот живот не се соочил со недостаток на правда? Каква утеха пронаоѓате во сцената на петтиот печат, знаејќи дека еден ден правдата навистина ќе биде исполнета?`
