---
title: 'За Натамошно Проучување'
date: 01/02/2019
---

Видението за отворањето на седумте печати симболички укажува на Божјата грижа за својот народ на Земјата и нивното поучување. Како што истакнал Кенет А. Стренд:

„Писмото нё уверува дека Бог секогаш се грижи за својот народ: дека во самата историја секогаш е присутен за да ги поддржи и дека во големиот есхатолошки крај ќе им даде потполно оправдување и незамислива великодушна награда – вечен живот. Книгата Откровение се занимава со истата оваа тема и на прекрасен начин ја проширува, па според тоа, ова во никој случај не претставува некоја необична апокалипса која не е во согласност со библиските текстови; Откровението ја пренесува самата суштина и срцевина на библиската порака. Навистина, како што Откровението силно истакнува, „Живиот“ – Оној што ги победил смртта и гробот (Откровение 1,18) – никогаш нема да ги заборави своите верни следбеници; па дури и да доживеат маченичка смрт, тие се победници (Откровение 12,11)“ (Kenet A. Strend, „The Seven Heads: Do They Represent Roman Emperors?“, Symposium on Revelation – Book 2, Daniel and Revelation Committee Series (Silver Spring, Md.: Biblical Research Institute, 1992), 7. книга, стр. 206).

**Прашања за разговор**

`1. Кои драгоцени поуки ги научивте од сцените за отворањето на седумте печати? Како овие сцени ви покажуваат дека Бог, колку и да се приликите на Земјата лоши, и понатаму е врховен владетел, и дека на крајот ќе се исполнат сите ветувања што ги имаме во Христа?`

`2. Размислете за следната изјава: „Црквата е Божје орудие за спасување на луѓето. Таа е организирана да служи и нејзина задача е да му го објавува евангелието на светот“ (Елена Вајт, Делата на апостолите, стр. 9. oригинал). Размислете за својата месна црква. Како може да биде поверна и да допре до луѓето со евангелската порака?`

`3. Изнесете го во класата својот одговор на последното прашање од отсекот за четврток. Кој може да го поднесе денот на Неговото доаѓање? Разговарајте за своите одговори околу тоа како треба да живееме денес за да се подготвиме за денот на Неговото доаѓање.`
