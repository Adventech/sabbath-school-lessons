---
title: 'Седумте Печати'
date: 26/01/2019
---

### Прочитајте ги библиските текстови:
Откровение 6,1-14; 3. Мојсеева 26,21-26; Езекиел 4,16; 5. Мојсеева 32,43; 2. Солуњаните 1,7-10.

> <p>Запомнете го стихот</p>
> „Достоен си да го земеш книжниот свиток и да ги отвориш неговите печати, зашто беше заклан и зашто со Својата крв ги откупи за Бога од секое племе и јазик и народ и народност, и ги направи на нашиот Бог цареви и свештеници, и ќе царуваат на земјата“ (Откровение 5,9.10).

Во Откровение 6. глава продолжува глетката од 4. и 5. глава, во кои Исус е прикажан како Оној кој е достоен да ја отвори запечатената книга бидејќи со својот победоносен живот и смрт го вратил она што било изгубено преку Адамa. Тој сега, по отвoрањето на печатот на книгата, е подготвен да го продолжи планот на спасението до неговото конечно исполнување.

Педесетница го обележила почетокот на ширењето на Евангелието, со кое Христос го шири своето Царство. Според тоа, кршењето на печатот се однесува на проповедањето на Евангелието и на последиците од неговото отфрлање. Отвoрањето на седмиот и последниот печат нё доведува до крајот на историјата на овој свет. Откровение 3,21 го појаснува значењето на седумте печати: „На оној, кој победува, ќе му дадам да седне со Мене на Мојот престол, како што и Јас победив и седнав со Мојот Татко на Неговиот престол.“ Четвртата и петтата глава зборуваат за Христовата победа и за Неговото вознесение, а последниот стих од 7. глава ги опишува победниците пред Христовиот престол. Според тоа, во 6. глава се зборува за Божјиот народ кој настојува да победи за да може да го дели Исусовиот престол.
