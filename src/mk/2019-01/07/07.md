---
title: 'За Натамошно Проучување'
date: 15/02/2019
---

Седмата труба (Откровение 11,15-18) го означува крајот на овоземната историја. Дошло време Бог да ја открие својата сила и власт. Оваа бунтовничка планета, која илјадници години била под власта на сатаната, се враќа под Божјата управа и владеење. По смртта на крстот и по своето вознесение на Небото, Христос е прогласен за законски владетел на Земјата (Откровение 12,10.11). Сатаната продолжува да пустоши сё што може, знаејќи дека има малку време (Откровение 12,12). Седмата труба објавува дека непријателските сили се победени и дека овој свет конечно е под Христовото праведно владеење.

Седмата труба во кратки црти ја изнесува содржината на остатокот од книгата: *1) Народите (незнабошците) се разгневија:* Oткровение 12-14 го опишува сатаната кој е исполнет со гнев (Откровение 12,17), кој со своите двајца сојузници – ѕверот од морето и ѕверот од земјата – ги подготвува народите на светот за борба против Божјиот народ. *2) дојде Твојот гнев:* Бог одговара на лутината на народот со седумте последни зла, на кои се упатува како на Божји гнев (види: Откровение 15,1). *3) Времето да им се суди на мртвите:* е опишано во текстот во Откровение 20,11-15. *4) да им се даде награда на Твоите слуги:* прикажано е во Откровение 21 и 22 глава. *5) и да ги уништиш оние, кои ја расипуваа земјата:* Откровение 19,2 тврди дека на Вавилон на последното време му се суди бидејќи ја уништил Земјата. Уништувањето на сатаната, неговите војски и двајцата сојузници е последниот чин на драмата на големата борба (Откровение 19,11-20,15).

**Прашања за разговор**

`1. Понекогаш проповедањето на Евангелието може да биде горчливо искуство (Откровение 10,10); нашите зборови се отфрлени, исмеани, а и ние лично можеме да бидеме отфрлени или исмеани. Понекогаш проповедањето предизвикува и противење. На кои библиски личности можете да се сетите, кои се соочиле со такви искушенија и што можеме да научиме од нивното искуство?`

`2. Размислувајте за следната изјава: „Постојано одново примам опомени во врска со одредување на датуми. На Божјиот народ повеќе никогаш нема да му биде дадена порака која се темели на време. Не е наше да го знаеме точното време на излевање на Светиот Дух или на Христовото доаѓање“ (Elen Vajt, Selected Messages, 1. книга, стр. 188) Какви проблеми забележувате во врска со исцртувањето на премногу детални пророчки табели за последните настани по 1844? Како можеме да се заштитиме од стапиците што тие ги носат?`
