---
title: 'Да Се Биде Чесен Пред Бога'
date: 09/02/2019
---

### Прочитајте ги библиските текстови:
Oткровение 8,1-13; 4. Мојсеева 10,8-10; Езекиел 10,2; Откровение 10,1-11; Даниел 12,6.7; Откровение 11,1-13; 3. Мојсеева 16.

> <p>Запомнете го стихот</p>
> „Туку во деновите на гласот на седмиот ангел, кога ќе затруби, ќе се исполни Божјата тајна, како што им проповедаше на своите слуги - пророците!“ (Oткровение 10,7).

Во сцената на петтиот печат видовме дека плачот на Божјиот поробен народ го одразува плачот на верниците од сите векови. Овие верни се прикажани како души под олтарот, кои копнеат по Бога за правда и одмазда, зборувајќи: „До кога, свет и вистински Господару?“ (Oткровение 6,10) Гласот од Небото им зборува да чекаат, бидејќи се ближи денот кога Бог ќе им суди на оние што му направиле лошо. Текстот Откровение 6,15-17 го прикажува Исуса како се враќа на Земјата и донесува суд за оние што им правеле лошо на Неговите верни следбеници.

Сцената со петтиот печат претставува искуство на Божјиот напатен народ низ историјата, од времето на Авела до моментот кога Бог конечно ќе изрече суд и ќе ја „одмазди крвта на Своите следбеници“ (Откровение 19,2). Божјиот народ што страда, мора да остане цврст и да верува дека Бог ќе ги слушне молитвите на својот народ. Видението за седумте труби покажува дека низ историјата Бог веќе дејствувал во полза на својот поробен народ и им судел на оние што му нанеле зло. Целта на седумте труби е да се увери Божјиот народ дека Небото не е рамнодушно кон нивното страдање.
