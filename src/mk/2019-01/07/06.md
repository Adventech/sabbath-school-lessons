---
title: 'Двајца Сведоци'
date: 14/02/2019
---

`Прочитајте: Откровение 11, 3-6. На кои начини двајцата сведоци ги прикажуваат Зоровавела и Исуса во нивната царска и свештеничка улога? Види: Захарија 4,2.3.11-14.`

Поимот двајца сведоци потекнува од еврејскиот правен систем, кој бара присуство на најмалку двајца сведоци за да се потврди вистината (Јован 8,17). Двајцата сведоци ја претставуваат Библијата – Стариот и Новиот завет. Тие не можат да се разделат. Божјиот народ е повикан да му ја објавува целата библиска порака на светот – „волјата Божја“ (Дела 20,27).

Сведоците се прикажани како пророкуваат во кострет во текот на пророчкиот период од 1260 денови/години (538-1798). Кострет е таговна облека (1. Мојсеева 37,34); упатува на тешкото време кога библиските вистини биле скриени и потиснати од човечките обичаи.

`Со свои зборови опишете што се им случило на двајцата сведоци на крајот од пророчките 1260 денови/години? Откровение 11,7-13.`

Ѕверот што ги убива двајцата сведоци излегува од самото живеалиште на сатаната. Ова убивање на сведоците, во историска смисла, се однесува на нападот на атеизмот на Библијата и укинувањето на религијата, што е поврзано со настаните од Француската револуција. Антирелигискиот систем воспоставен во Франција поседувал морална деградација на Содом, атеистичката горделивост на Египет и бунтовничкиот дух на Ерусалим. Тоа што му се случило на Исус во Ерусалим, сега ў се случува на Библијата поради овој антирелигиски систем.

Воскресението на сведоците укажува на големото разбудено интересирање за Библијата по Француската револуција, што довело до појавување на Второто адвентно движење и обновување на библиската вистина, основање на Библиски друштва и ширење на Библијата во целиот свет.

Токму пред крајот, светот ќе биде сведок на конечното сеопшто објавување на Библијата (Откровение 18,1-4). Оваа последна порака ќе предизвика спротивставување зајакнато од демонските сили, кои ќе прават чуда со намера да го измамат светот и да ги вовлечат оние што му се поклонуваат на ѕверот во конечната битка против Божјите верни сведоци (види: Откровение 16,13-16; 14,12).
