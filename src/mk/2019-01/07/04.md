---
title: 'Ангелот Со Отворената Книга'
date: 12/02/2019
---

Шестата труба нё носи во времето на крајот. Што треба да направи Божјиот народ во тоа време? Пред да се огласи седмата труба, вметнат е еден дел, кој ја објаснува задачата и искуството на Божјиот народ на крајот од времето.

`Прочитајте: Откровение 10,1-4. Што се случува во овој стих?`

„Моќниот ангел што му ги давал упатствата на Јован не бил никој друг туку Исус Христос“ (Elen Vajt, *The SDA Bible Commmentary*, 7. книга, стр. 971). Тој ги поставува своите стапала на морето и земјата, што го означува Неговото сеопфатно владеење и дека тоа што ќе го објави има значење за целиот свет. Тој зборува громогласно, како лав кога рика. Рикот на лавот симболички го претставува Божјиот глас (види: Осија 11,10; Откровение 5,5).

На Јован не му е дозволено да забележи што рекле громовите. Постојат подробности поврзани со иднината, која Бог не ни ја открил преку Јована.

`Прочитајте Откровение 10,5-7. Споредете го овој текст со стиховите од Даниел 12,6.7. Кои зборови им се заеднички?`

Кога ангелот изговара „дека не ќе има веќе време“ (Откр. 10,6), грчкиот збор *chronos* посочува дека тој мисли на временски период. Ова нё упатува на текстот во Даниел 12,6.7 во кој ангелот изјавува дека прогонството на светите ќе трае едно време, две времиња и половина време, или 1260 години (538 – 1798), кога Црквата била прогонета од страна на папството (споредете: Даниел 7,25). Бидејќи пророчки „ден“ во Книгата на пророкот Даниел и Откровението симболички претставува една година (4. Мојсеева 14,34; Езекиел 4,6), 360 „дена“ изнесуваат 360 години, а три и пол времиња (или „години“) изнесува 1260 „денови“ или години. Некое време по овој пророчки период, ќе настапи крајот.

Изјавата дека време повеќе нема да има, се однесува на временските пророштва од Книгата на пророк Даниел, посебно на 2300 пророчки денови во Даниел 8,14 (457 г. пр.н.е – 1884). По ова време нема да има пророчки периоди. Елена Вајт вели: „Ова време, кое ангелот го објавува со свечена заклетва, е... пророчко време, кое треба да му претходи на доаѓањето на нашиот Господ. Тоа значи дека луѓето нема да ја забележат другата порака со јасни временски одредници. По ова време, меѓу 1842 и 1844 година, веќе нема да постои јасно зацртано пророчко време. Најдолгото пресметување допира до есента 1844“ (*The SDA Bible Commentary*, 7. книга, стр. 971).

`Што ни кажува оваа изјава на Елена Вајт за тоа зошто мораме да го избегнуваме секое идно одредување на датумот?`
