---
title: 'Божјиот Народ Е Запечатен'
date: 02/02/2019
---

### Прочитајте ги библиските текстови:
Откровение 7; 2. Петрова 3,9-14; 5. Мојсеева 8,11-17; Откровение 14,4.5.12; Откровение 17,5; Римјаните 3,19-23.

> <p>Запомнете го стихот</p>
> „Тоа се оние, кои доаѓаат од голема неволја, кои ги испраа облеките свои и ги избелија во крвта на Јагнето“ (Откровение 7,14).

Пораката што ја објавува отворањето на седумте печати е дека секоја личност, која тврди дека верува во Христа, се соочува со благослови поради својата верност или со клетви поради својата неверност. Првите четири печати ги опишуваат Божјите дисциплински мерки со кои настојува да го разбуди својот народ од духовното мртвило и да ги направи победници. Сепак, Божјиот народ доживува неправда и угнетување во светот кој е непријателски расположен кон Евангелието. При отворањето на шестиот печат, Бог е подготвен да се соочи со оние што го повредиле Неговиот народ.

Седмата глава е вметната меѓу шестиот и седмиот печат. Шестиот печат нё доведува во Второто Христово доаѓање. Кога злите ќе се соочат со судот, седмата глава во Откровението одговара на нивното прашање за тоа кој ќе опстане во денот на Христовото доаѓање: оние кои се запечатени, 144.000.

Нивните други одлики се наведени во Откровение 14,1-5. Меѓу шестата и седмата труба исто така постои вметнат дел (Откровение 10,1–11,14). Овој дел, кој започнува со Второто големо будење и раѓање на Адвентното движење, се поклопува со истиот временски период од уводната сцена на 7. глава и се сосредоточува на искуството и задачата на Божјиот народ на последното време.
