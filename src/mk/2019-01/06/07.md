---
title: 'За Натамошно Проучување'
date: 08/02/2019
---

Идентитетот на 144 000 е прашање за кое жестоко се расправа. Она што се чини очигледно во Откровението е дека 144 000 е последното поколение на Божјиот народ во завршните денови од овоземната историја. Знаеме дека ќе поминат низ времето на неволји, дека ќе бидат заштитени од седумте последни зла (види: Псалм 91,7-16; Откровение 7,15-17) и дека нивната верност ќе биде ставена на проверка како ниту на едно поколение во минатото.

Не ни е откриено кој точно ќе биде во таа група. Нивниот идентитет е една од тајните кои Бог ги задржал за Себе (5. Мојсеева 29,29). Само иднината ќе ни открие кој ќе биде дел од таа група спасени свети. Во врска со оваа тајна, дадена ни е и опомената:

„Христос вели дека во Црквата ќе има такви кои ќе изнесуваат приказни и претпоставки, иако Бог ни дал возвишени вистини кои го воздигнуваат и облагородуваат и кои секогаш треба да ги чуваме во ризниците на нашиот ум. Кога луѓето ќе усвојат различни теории, кога се љубопитни да дознаат нешто што не е неопходно да го знаат, Бог нема да ги води. Не е негов план народот да изнесува нешто што мора да го претпоставува, што не е кажано во Речта. Не е негова волја да влегуваат во судири околу прашања кои нема духовно да им помогнат, како, на пример: Кој спаѓа во овие 144 000? Оние што Бог ќе ги избере, за кратко време тоа несомнено ќе го дознаат (Elen Vajt, *Selected Messages*, 1. книга, стр. 174).

**Прашања за разговор**

`1. Размислете за следниот совет: „Со сите сили што Бог ни ги дал треба да се трудиме да бидеме меѓу 144 000 (Elen Vajt, The SDA Bible Commentary, 7. книга, стр. 970). Како можете да ги примените овие зборови во практичниот живот? Како тоа настојување влијае на вашите секојдневни одлуки?`

`2. Важно обележје на 144 000 свети на последното време е пеењето нова песна. Тоа е песна која никој друг не може да ја пее освен оние 144 000, бидејќи тоа е песна на искуство – какво ниту една група луѓе во историјата не го доживеала (Откровение 14,3.4; 15,2.3). Кога размислувате за својот живот, како вашето сегашно духовно чекорење ја одразува песната на новото искуство со Бога? Или вашиот живот ги одразува старите искуства на Божјето дејствување во вашиот живот, без сегашна посветеност? Какви промени можете да направите токму сега за повторно да му го посветите својот живот Нему?`

`3. Каква е разликата меѓу знаењето за Христа и вистинското познавање на Христос? Ако некој ве запраша: „Каков е Христос“?, што би му одговориле и зошто? `
