---
title: 'Оние Кои Одат По Јагнето'
date: 06/02/2019
---

`Прочитајте: Откровение 14,1-5. Кои се трите главни особини на светите 144 000? Каква поврзаност постои меѓу овие карактеристики и описот на светите од последното време во Откровение 14,12?`

Текстот Откровение 14,4.5 претставува опис на 144.000 кои му припаѓаат на Божјиот народ на последното време, кои „кои ги пазат Божјите заповеди и верата во Исуса“ (Oткровение 14,12). Иако ја доживеале полнотата на сатанскиот гнев во последната криза, останале цврсти благодарение на блиската заедница со Исуса.

`Во светлината на Откровение 17,5, во која смисла 144 000 не се опоганиле со жени? Како чистотата на нивниот карактер е поврзана со фактот дека се откупени од земјата како „првенци на Бога“ (Откровение 14,4)?`

Неморалноста е симбол за неверноста кон Бога. Откровение 17,5 зборува за блудницата на последното време, Вавилон и нејзините ќерки, со кои сите луѓе на овој свет ќе прават блуд (види: Откровение 18,3). Но, 144 000 ќе му останат верни на Христа и ќе се спротивстават на паганскиот однос со Вавилон и отпаднатите цркви. Според тоа, 144 000 „одат по Јагнето, каде и да оди“ (Откровение 14,4).

Групата од 144 000 и понатаму се опишува како онаа која е „откупена меѓу луѓето“ како „првенци на Бога и на Јагнето“ (Откровение 14,4). Во стариот Израел, првина биле најдобрите плодови на жетвата што му се принесувале на Бога (4. Мојсеева 18,12). Зборот „првина“ може да се однесува на спасениот народ, како таков кој се разликува од луѓето во светот (Јаков 1,18), но во Откровение јасно се кажува дека 144 000 се посебна група, бидејќи ќе бидат земени за да не вкусат смрт (1. Коринќаните 15,50-52). Според тоа, тие се првина на една поголема жетва – на спасените низ сите векови (види: Откровение 14,14-16).

`На кои начини можеме, дури и несвесно, да дојдеме во опасност да правиме духовна блуд? Зошто се залажуваме себеси ако сметаме дека не сме во таква опасност?`
