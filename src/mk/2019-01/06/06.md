---
title: 'Спасение Во Нашиот Бог И Јагнето'
date: 07/02/2019
---

`Прочитајте ги следните текстови: Откровение 14,5; 2. Петрово 3,14; Јуда 24,25. Откровението го опишува Божјиот народ на последното време како народ „без мана“. Како може да се постигне таквата состојба?`

Последната карактеристика на 144 000 е дека „лага не се најде во нивната уста; тие се непорочни“ пред престолот Божји (Откровение 14,5). Додека луѓето на овој свет бираат да веруваат во лагите на сатаната, Божјиот народ на последното време ќе ја прими љубовта на вистината за да се спаси (2. Солуњаните 2,10.11).

Изразот „без мана“ (на грчки *amōmos*, „непорочен“) се однесува на верноста на 144 000 во Христа. Во Библијата, Божјиот народ се нарекува свет (3. Мојсеева 19,2; 1. Петрово 2,9). Аврам (1. Мојсеева 17,1) и Јов (За Јов 1,1) биле чесни и праведни. Христијаните се повикани да бидат свети и без мана пред Бога (Ефесјаните 5,27; Филипјаните 2,15).

`Прочитајте: Римјаните 3,19-23. Зошто мораме оваа важна вистина секогаш да ја имаме на ум?`

Во завршните денови од историјата на овој свет, 144 000 ќе го одразуваат Христовиот карактер. Нивното спасение ќе го одрази она што Христос го направил за нив, а не нивната светост или дела (види: Ефесјаните 2,8-10). Тие ја испрале својата облека и избелиле во крвта на Јагнето (Откровение 7,14), и како такви, најдени се „чисти и прави“ пред Бога (2. Петрово 3,14)

„Треба да бидеме облагородени, очистени од секаква световност, додека не почнеме да го одразуваме ликот на својот Спасител и не станеме ’учесници во божествената природа’...

Кога животната борба ќе заврши, кога оружјето ќе се положи пред Исусовите нозе, кога Божјите свети ќе бидат прославени, само тогаш ќе можеме со сигурност да тврдиме дека сме спасени и без грев“ (Elen Vajt, *Selected Messages*, 3. книга, стр. 355).

`Како можеме да живееме посветен живот, активно подготвувајќи се за вечноста, а сепак да не паднеме во стапицата на перфекционизмот и фанатичната светост?`
