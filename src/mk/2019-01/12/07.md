---
title: 'За Натамошно Проучување'
date: 22/03/2019
---

Пред пропаста на Вавилон, глас од небото го повикува Божјиот народ кој сё уште се наоѓа во Вавилон: „Излезете од неа, народе Мој“ (Откровение 18,4). Има многу такви што му се поклонуваат на Бога, а сё уште се во Вавилон од различни причини. Бог ја користи својата Црква на последното време за да ги повика овие луѓе да излезат од тој отпаднат верски систем и да не учествуваат во неговите гревови. Тие мора да излезат од него за да ја избегнат неговата судбина. Бог не сака никој да загине (2. Петрово 3,9). Откровение 19,1-10 покажува дека многу богобојазливи души во Вавилон ќе одговорат на тој повик. Размислете, тогаш, за огромната одговорност која почива на нас како Божја црква на остатокот. Што би требало ова да ни каже за потребата Божјата вистина да живее во нашето срце и Светиот Дух да се излее во нашиот живот?

**Прашања за разговор**

`1. Текстот Откровение 18,4 покажува дека во Вавилон има многу богобојазливи луѓе, кои Бог ги нарекува „Мој народ“. Размислете за следната изјава: „Таа вест мора да се објави; но, иако таа мора да се објави, ние мораме да се чуваме да не ги напаѓаме, да не ги навредуваме или осудуваме оние што ја немаат светлината што ние ја имаме. Да не се оддалечуваме од нашиот пат за грубо да ги напаѓаме католиците. Меѓу католиците има многу такви кои се мошне совесни христијани, кои чекорат според светлината што ги осветлува и Бог ќе работи за нив. Тие што имале големи предимства и пропуштиле да ги искористат своите физички, интелектуални и морални сили... се наоѓаат во поголема опасност и под поголема осуда пред Бога од оние што се во заблуда во поглед на одредени точки на вистината, но се трудат да живеат за доброто на другите. Не ги осудувајте другите и не ги критикувајте“ (E. Вајт, Eвангелизам, стр. 575. oриг.). Што ни кажува оваа мисла за тоа како да се однесуваме кон другите?`

`2. Во Откровение 17 глава е прикажана блудница како седи на црвен ѕвер. Додека жената во 12. глава симболички ја прикажува Божјата верна црква, таа од 17. глава се однесува на отпаднатата црква која ги одвраќа луѓето од Бога. Според ваше мислење, какви сличности и разлики постојат меѓу нив? Што е уште поважно, што можеме да научиме од оваа споредба?`

`3. Текстот за оваа седмица ја прикажува крајно тажната состојба на верскиот и политичкиот свет во текот на последните настани пред Христовото победоносно враќање. Што ни кажува тоа, зошто е толку важно токму сега да останеме верни, искрени и чисти кон пораката што Бог ни ја дал? Прочитајте го текстот во Откровение 16,15, каде што е упатен повик на верност среде сеопштиот отпад. Како сега можеме да го примениме ова предупредување на самите нас?`
