---
title: 'Судот Над Вавилон'
date: 16/03/2019
---

### Прочитајте ги библиските текстови:
Откровение 17; Еремија 51,13; 2. Мојсеева 28,36-38; Откровение 13,1-8; 13,18; 16,2-12

> <p>Запомнете го стихот</p>
> „И чув друг глас од небото да вели: ’Излезете од неа, народе Мој, за да не бидете соучесници во нејзините гревови и да не ги примите нејзините зла; зашто нејзините гревови стигнаа до небото и Бог си спомна за нејзините неправди’“ (Откровение 18,4.5).

Шестото зло предизвикува симболичко пресушување на Еуфрат, кога разочараните луѓе на овој свет ќе престанат да му даваат општа поддршка на Вавилон во последното време. Како што видовме во лекцијата од минатата седмица, на падот на неговата сила ќе му претходи раширено дејствување на демоните кои ќе го извртат Божјето дело (Откровение 16,13.14). Демонската активност е успешна во обединувањето на злите во подготовката за Армагедонската битка против Божјиот верен остаток.

На почетокот од конечната битка се јавува силен земјотрес, како дел од седмото зло. Земјотресот го уништува единството на Вавилон и го дели на три дела (Откровение 16,18.19). Вавилон на последното време е претставен како град, означувајќи краткорочен сојуз на политичките и верските сили на светот кои ќе му се спротивстават на Божјиот народ. Ова единство ќе биде уништено, предизвикувајќи пропаст на Вавилон на последното време. 

Мораме да имаме на ум дека текстот Откровение 16,19 само го објавува политичкиот крах на Вавилон од последното време. Седумнаесеттата и осумнаесеттата глава ни зборуваат како овој крах всушност ќе се случи. Пред описот на пропаста на Вавилон и причината за неговиот пад (Откровение 17,12–18,24), во седумнаесеттата глава во Откровението е прикажан овој отпаднат верски систем на последното време, овој пат во ликот на блудница што јава на црвен ѕвер и која заедно со своите ќерки го наведува народот против Бога (Откровение 17,1-11).
