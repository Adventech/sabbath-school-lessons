---
title: 'Насловот На Книгата'
date: 30/12/2018
---

`Прочитајте Откровение 1,1.2. Какво е значењето на целосниот наслов на книгата? Што дознаваме, врз основа на насловот, за кого впрочем оваа книга ни зборува?`

Во текстот Откровение 1,1 се наведува името на книгата „Откровение на Исуса Христа“. Зборот *откровение* потекнува од грчкиот збор *apokalupsis* (апокалипса) и значи „откривање“, „разоткривање“. Апокалипса е откривање на Исуса Христа; таа потекнува *од* Исуса и зборува *за* Него. Иако доаѓа од Бога преку Исуса Христа (види: Откровение 22,16), книгата сведочи дека Исус, исто така, е во центарот на нејзината содржина. Апокалипса е Исусовото самооткривање на својот народ и израз на Неговата грижа кон нив.

Исус е централна личност во Откровението. Книгата започнува со извештај за Него (Откровение 1,5-8) и завршува со извештај за Него (Откровение 22,12-16) „Нека зборува Даниел, нека зборува Откровението и нека кажат што е вистина. Но, кој било предмет да го изнесувате, воздигнете го Христа, центарот на секоја надеж, кој е ’ корен и род Давидов; сјајната ѕвезда Деница’“ (Elen Vajt, *Testimonies to Ministers ans Gospel Workers*, стр. 118)

Исто така, Исус на Апокалипсата е Исус од четирите Евангелија. Откровението го продолжува описот за Исус и Неговото дело на спасение во полза на својот народ, како што е првично прикажан Евангелијата. Откровението се сосредоточува на различните аспекти на Неговиот живот и служба. Во основа, тоа почнува таму каде што завршува Евангелието – со Исусовото воскресение и вознесение на Небото.

Заедно со посланието до Евреите, Откровението ја нагласува Исусовата небесна служба. Покажува дека Исус, по вознесението, бил воведен во својата царска и свештеничка служба во небесното Светилиште. Без Откровението (или Посланието до Евреите) нашето знаење за Христовата првосвештеничка служба на Небото во полза на својот народ би било ограничено. Покрај Посланието до Евреите, Откровението ни овозможува единствено согледување на службата на Исуса Христа во наша корист.

`Прочитајте: Јован, 14,1-3. На кои сё начини јасното ветување дадено во овој текст ни помага подобро да сфатиме што всушност Исус токму сега прави за нас на Небото? Каква надеж можеме да извлечеме од ова прекрасно ветување?`
