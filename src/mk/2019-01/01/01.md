---
title: 'Eвангелие Од Патмос'
date: 29/12/2018
---

### Прочитајте ги библиските текстови:
Откровение 1,1-8; Јован 14,1-3; 5. Мојсеева 29,29; Јован 14,29; Римјаните 1,7; Филипјаните 3,20; Даниел 7,13.14.

> <p>Запомнете го стихот</p>
> „Блажен е кој чита и блажени се кои ги слушаат зборовите на пророштвото и го пазат напишаното во него, зашто времето е близу“ (Откровение 1,3)

Пророштвата од Откровението се објавени во видението на апостол Јован пред повеќе од 19 векови за време на неговото прогонство на малиот карпест остров Патмос во Егејското море. Во текстот Откровение 1,3 изречен е благослов над оние кои ја читаат оваа книга, ги слушаат и ги држат нејзините учења (споредете Лука 6,47.48). Овој стих се однесува на верниците кои се собрале во црквата за да ги слушаат пораките. Но, тие се благословени, не само затоа што ги читаат или слушаат зборовите од оваа книга, туку и затоа што ги извршуваат (види: Откровение 22,7).

Пророштвата од Откровение се израз на Божјата грижа за Неговиот народ. Тие укажуваат на тоа колку е краток и кревок овој живот, на спасението во Исуса и повикот упатен до нас да го шириме Евангелието.

Библиските пророштва се како светилка што свети на темно место (2. Петрово 1,19). Тие имаат за цел да ни дадат насоки за нашиот сегашен живот и надеж за иднината. Ваквото пророчко водство ќе ни биде потребно до Христовото доаѓање и воспоставување на Божјето вечно царство.
