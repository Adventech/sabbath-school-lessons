---
title: 'За Натамошно Проучување'
date: 04/01/2019
---

„Ова откровение е дадено да послужи како патоказ и потпора за црквата за сето време на христијанската ера... Откровението означува нешто што е откриено. Господ му ги открил на својот слуга тајните што се содржат во таа книга и Тој сака тие да му бидат достапни за проучување на секого кој има желба за тоа. Нејзините вистини се наменети за оние што живеат во последните денови од земната историја, исто како и за оние што живееле во деновите на Јована. Некои од настаните опишани во тоа пророштво му припаѓаат на минатото, некои се одигруваат сега, а некои ни го предочуваат крајот на големата борба меѓу силата на темнината и небесниот Кнез, додека некои го опишуваат триумфот и радоста на откупените на обновената земја.

Никој, затоа што не е во состојба да го објасни значењето и смислата на секој симбол даден во Откровението, нека не мисли дека поради тоа не е ниту потребно ниту корисно да ја истражува таа книга и да ги запознава вистините што се наоѓаат во неа. Оној, кој на Јована му ги открил овие тајни, и на трудољубивиот истражувач ќе му даде во извесна мера да ги доживее тие небесни нешта. Луѓето, чиешто срце е отворено да ја примат вистината, ќе бидат во состојба да ги сфатат нејзините учења и тие ќе го добијат благословот ветен на оние “кои ја слушаат речта на пророштвото и држат што е напишано во него” (Eлена Вајт, *Делата на апостолите*, стр. 583-585. oригинал).

**Прашања за разговор**

`1. Ако Откровението е откривање на Исуса Христа, зошто зборот апокалипса денес има негативно значење? Што ни кажува тоа за општоприфатеното сфаќање за Откровението меѓу христијаните? Зошто стравот често е поврзан со пророштвата од Откровението?`

`2. Сетете се на некои неисполнети предвидувања на луѓето во последните дваесет години во врска со настаните од последните денови и Второто Исусово доаѓање. Без оглед на мотивите на оние што ги изнесувале (што секако не можеме да ги знаеме), кои се негативните последици од овие неисполнети предвидувања? Како сево ова прави да се чувствуваат оние што верувале во тие предвидувања? Како влијае на тоа како гледаат на христијаните оние кои ги следат овие неисполнети предвидувања? Како народ кој верува во пророштвото и кој настаните на последните денови ги смета како патокази, како правиме вистинска рамнотежа во тоа како го сфаќаме пророштвото и како другите ги поучуваме на тоа?`
