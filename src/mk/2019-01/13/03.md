---
title: 'Крајот На Армагедон'
date: 25/03/2019
---

`Прочитајте Откровение 19,11-16. Како се вика јавачот на белиот коњ, и што значи остриот меч кој излегува од Неговата уста? Што ни кажува за тоа како на крајот да бидеме на победничката страна?`

Овде забележуваме опис на Христовото второ доаѓање, исполнување на ветувањата за кои копнеат верниците од сите векови. Како и Исус, и Неговиот народ својата вера ја темели на Божјата реч. Текстот од Откровение 19, 11-16 претставува врв на Исусовите многубројни победи: Исус го поразил сатаната на небото; го поразил сатаната во пустината; го поразил на крстот; и ќе го порази кога ќе се врати.

„Набргу на исток се појавува малечок црн облак, со големина на половина човечка дланка. Тоа е облак што го опкружува Спасителот и кој оддалеку изгледа како да е обвиен во мрак. Божјиот народ знае дека тоа е знакот на Синот човечки. Во свечена тишина тие без здив гледаат во него како се приближува кон земјата и станува сё појасен и поубав, прераснувајќи во голем бел облак, чијашто основа личи на оган кој уништува, а над него се надвива заветното виножито. Исус оди напред како силен победник. Тој сега не доаѓа како човек на болката, да ја испие горчливата чаша на срамот и маките, туку како победник на небото и земјата, да им суди на живите и мртвите. ’Тој се вика Верен и Вистинит; Тој суди и војува праведно.’ А него го придружуваа небесни војски на бели коњи’ (Откровение 19,11.14). Со химни на небесни мелодии светите ангели, огромно и безбројно мноштво, го придружуваат на неговиот пат. Небесниот свод изгледа како да е преполн со суштества што блескотат, ’десет илјади по десет илјади, и илјада илјади’. Ниту едно човечко перо не може да ја опише оваа глетка; ниту еден ум на смртен човек не е способен да ја сфати неговата слава“ (Eлена Вајт, *Големата борба*, стр. 640-641. oригинал).

Павле во 2. Солуњаните 1,8-10 пружа уште еден приказ на конечната Христова победа при Второто доаѓање, кога сите световни и верски сили, кои се здружиле против Него, се уништени а Неговиот народ – ослободен за сета вечност.

`Во Откровение 12 глава се опишуваат две вечери, едната во 9. стих, и втората во 17. и 18. На едната вечера се служите со храната, а на другата сте изедени. Тешко е да се замисли посилниот контраст меѓу она што се доведува во прашање во големата борба за секое човечко суштество. Каква поука ни дава оваа слика за тоа колку колку сериозно треба да ја сфатиме својата вера и мисија на која нё повикува нашата вера?`
