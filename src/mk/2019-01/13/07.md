---
title: 'За Натамошно Проучување'
date: 29/03/2019
---

Прочитајте ги следните поглавја од книгите на Елена Вајт: „Без свадбена облека“, *Христовите параболи*, стр. 307-319 оригинал; „Големата борба е завршена“, *Големата борба*, стр. 662-678 оригинал. Книгата Откровение завршува со истото она што го претставува и на почетокот: со второто Христово доаѓање во сила и слава и воспоставување на Божјето вечно царство. Христовото враќање, кога конечно ќе се сретне со својата невеста, претставува кулминација на книгата.

Но, писателот на книгата не сака овие настани да ги стави во нереална рамка. Првиот факт е дека Исус доаѓа. Вториот факт е дека ние сё уште го чекаме Неговото враќање. Додека чекаме, мораме јасно да ги разбереме пораките на Откровението, а тоа разбирање можеме да го стекнеме само со постојано читање на книгата, додека не дојде крајот на сё. Пораките од книгата Откровение постојано нё потсетуваат да не гледаме на работите од овој свет додека чекаме, туку својот поглед да го насочуваме кон Небото и кон Него, кој е наша единствена Надеж. Христос од Откровението е одговор за сите човечки надежи и копнежи среде нејаснотиите и несигурностите во животот. Тој ја држи иднината на овој свет и нашата иднина во свои раце.

Книгата, исто така, нё потсетува дека пред да дојде крајот на доверената задача на целиот свет му ја објавуваме веста за Неговото скоро доаѓање. Додека чекаме на Неговото враќање, не треба да бидеме пасивни туку активни. И Духот и невестата повикуваат: „Дојди!“ (Откровение 22,17). Мора да се придружиме на тој повик. Тоа е Радосната вест, и како таква мора да им се објави на луѓето од овој свет.

**Прашања за разговор**

`1. Размислувајте за милениумот и за судот над умрените неправедни, кој ќе се одржи по илјада години. Спасените во периодот од илјада години ќе можат да добијат одговори на своите прашања. Дури тогаш Бог ќе ја одреди конечната казна за изгубените. Што ни открива оваа вистина за Бога?`

`2. Во Откровение 1,3 дадено ни е ветување за благословите на оние кои ги слушаат, читаат, извршуваат и ги држат зборовите на пророштвата на Откровението. Сега, кога го завршуваме проучувањето на оваа книга, што откривте – што треба да послушате и да држите?`
