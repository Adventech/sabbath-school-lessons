---
title: 'Свадбената Вечера На Јагнето'
date: 24/03/2019
---

`Прочитајте ги следните текстови: Откровение 19, 6-9; Јован 14,1-3. На кој соодветен начин свадбената вечера ја прикажува долгоочекуваната заедница меѓу Христа и Неговиот народ?`

Христос пред две илјади години го напуштил својот небесен дом за да ги повика своите следбеници на свадбената гозба (Матеј 22), која ќе се одржи по Неговата свадба со невестата. „Свадбата го претставува Христовото преземање на неговото царство. Светиот град, новиот Ерусалим... е наречен ’невеста, жена на Јагнето’... Според Откровението, Божјите деца ќе бидат гости на вечерата на свадбата на Јагнето (Откровение 19,9). Ако се *гости*, тие не можат истовремено да бидат претставени и како *невеста*.

Во споредбата во Матеј 22. глава е спомената истата слика на свадба и јасно е прикажано дека истражниот суд ќе се одржи пред свадбата. Пред свадбата доаѓа царот да ги види гостите, да види али се сите облечени во свадбено руво, во чиста облека, во чист карактер и дали ги испраа своите облеки и ги избелија во крвта на Јагнето“ (Матеј 22,11; Откровение 7,14; Eлена Вајт, *Големата борба*, стр. 426-428. oригинал).

По плаќањето на миразот со својот живот, на Голгота, Младоженецот се вратил во домот на својот Татко да „подготви место“ за својот народ, за гостите на свадбата (види: Јован 14,2.3). Тие остануваат на Земјата подготвувајќи се за Неговото враќање. На крајот од историјата на светот, Тој ќе се врати и ќе ги доведе во Татковиот дом.

Во текстот Откровение 19,8 се наведува дека Христот ў дал чисто и бело платно (во други преводи свила; заб. прев.) на невестата. Ова покажува дека свадбените гости што ќе влезат во градот не бараат никакви заслуги за своите дела. Според тоа, „светло и чисто ленено платно“ ја претставува „праведните дела на светите“ кои произлегле како резултат на нивната заедница со Христа, кој живее во нив. Според тоа, оваа облека симболички ја претставува Неговата праведност и тоа дека Неговиот народ „ги пазат Божјите заповеди и верата во Исуса“ (Откр. 14,12). Додека бил на Земјата, Исус во параболата за свадбата раскажал дека еден од гостите сакал да носи своја облека наместо свадбената облека што ја нудел царот, и затоа бил оддалечен од свадбата (Матеј 22,1-14).

Текстот Откровение 3,18 покажува дека облеката на Христовата праведност, верата и маста за очи на Светиот Дух се најголемата потреба на Божјиот народ кој живее во времето на крајот. Исусовата понуда на Лаодикејците да ги „купат“ од Него овие дарови, укажува дека Тој бара нешто за возврат за она што Тој ним им го нуди. Ние се откажуваме од самодоволноста и довербата во себе во замена за живот на верност и послушност кон Христа, како и за довербата во Него како наша единствена надеж за спасение.

`Ние не се спасуваме со своите дела, но „праведните дела“ што ги правиме одредуваат каков живот да живееме?`
