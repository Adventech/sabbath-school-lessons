---
title: 'Ете Сè Ново Создавам'
date: 23/03/2019
---

### Прочитајте ги библиските текстови:
Откровение 19,6-9; Јован 14,1-3; Откровение 19,11-16; Откровение 20,1-3; Еремија 4,23-26; Откровение 20,4-15; Откровение 21,2-8.

> <p>Запомнете го стихот</p>
> „И Оној, Кој седи на престолот рече: ’Ете, правам сё ново.’ Уште рече: ’Напиши, зашто овие зборови се верни и вистинити!’“ (Откровение 21,5).

Уништувањето на Вавилон од последното време не е добра вест за оние што соработувале со овој отпаднат верски систем. Но, за Божјиот народ тоа е добра вест (Откровение 19,1-7). Вавилон бил одговорен за наведувањето на световните политички сили да го прогонува и мачи (Откровение 18,24). Уништувањето на овој голем непријател значи ослободување и спасение за Божјиот верен народ.

Со уништувањето на Вавилон, молитвата на Божјиот народ, во сцената со петтиот печат, конечно е услишена. Нивното пекање: „До кога, Господару?“ (Oткровение 6,10) претставува лелек на Божјиот угнетуван и напатен народ уште од времето на Авел, па сё до моментот кога Бог конечно ќе ги одмазди (Псалм 79,5; Авакум 1,2; Даниел 12,6.7). Книгата Откровение го уверува Божјиот народ дека на злото, угнетувањето и страдањето ќе му дојде крајот.

Сега е време Христос да ги воведе во своето вечно царство. Преостанатите глави од Откровението го опишуваат не само уништувањето на Вавилон од последното време, туку и уништувањето на сатаната и сето зло. Исто така, стекнуваме увид и во воспоставувањето на Божјето вечно царство.
