---
title: 'За Натамошно Проучување'
date: 22/02/2019
---
Во книгата на Елена Вајт Големата борба прочитајте ја главата „Стапиците на сатаната“, стр. 518-530 оригинал. Целта на 12. глава од Откровението првенствено треба да ни каже дека на Божјиот народ настаните од последните денови се дел од големата борба меѓу Христа и сатаната и неговите демонски сили. Книгата го предупредува Божјиот народ со што сега се соочува и со кого треба да се соочи на многу посериозен начин во иднина – со искусен и разгневен непријател. Павле нё предупредува на дејствувањето на сатаната во последното време „со сета своја сила ќе покаже лажни чудотворни знаци. Со своите зли дела ќе успее да ги измами оние што одат по патот кој води во пропаст, зашто одбија да ја засакаат вистината и така да се спасат“ (2. Сол. 2,9.10).

Откровението нё поттикнува сериозно да ја сфатиме иднината и своето потпирање на Бога да го направиме наша најголема вредност. Од друга страна, Откровение нё уверува дека сатаната, иако силен и искусен непријател, не е доволно силен да го победи Христа (види: Откровение 12,8). Божјиот народ може да пронајде надеж само во Оној кој во минатото победоносно го поразил сатаната и неговите демонски сили. Тој ветил дека ќе биде со своите верни следбеници „во сите дни до свршетокот на светот“ (Матеј 28,20).    

**Прашања за разговор**

`1. Како христијани адвентисти сметаме дека ги исполнуваме сите особини на остатокот од последното време. Какво предимство! Исто така, каква одговорност! (Види: Лука 12,48). Но, зошто мораме да бидеме внимателни да не помислиме дека оваа улога може да ни гарантира лично спасение?`

`2. „Премногу зборуваме за силата на сатаната. Вистина е дека сатаната е моќно битие, но му благодарам на Бога што имаме силен Спасител, кој го исфрлил злобниот од Небото. Ние разговараме за нашиот непријател, се молиме во врска со тоа, и тој станува сё поголем во нашата мечта. Зошто да не зборуваме за Христа? Зошто да не размислуваме за Неговата сила и љубов? Сатаната се радува кога ја увеличуваме неговата сила. Држете се за Исуса, размислувајте за Него и гледајќи во Него ќе се менувате според Неговиот лик“ (Elen Vajt, Advent Review and Sabbath Herald, 19. март 1889). На кои начини христијаните ја увеличуваат силата на сатаната? Од друга страна, какви опасности се кријат во негирањето не само на силата на сатаната, туку и на неговото постоење?`
