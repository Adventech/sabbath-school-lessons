---
title: 'Сaтaната Поразен Непријател'
date: 16/02/2019
---

### Прочитајте ги библиските текстови:
Откровение 12; 1. Мојсeева 3,15; Исаија 14,12-15; Даниел 7,23-25; 2. Солуњаните 2,8-12; Откровение 13,13.14; Откровение 19,20.

> <p>Запомнете го стихот</p>
> „И тие го победија заради крвта на Јагнето и заради словото на своето сведоштво, и не го засакаа својот живот, дури и до смртта“ (Откровение 12,11).

Текстот во Откровение од 12 до 14 глава нё подготвува за делот од книгата кој зборува за последното време. Додека првиот дел од Откровението ја опишува духовната борба на Црквата во непријателскиот свет во христијанската ера, вториот дел се сосредоточува на настаните кои водат до Второто Христово доаѓање и Божјето царство.

Целта на 12 глава е да се прикаже големата слика која се крие зад конечната криза на светската историја. Ни го покажува развојот на големата борба меѓу Христа и сатаната низ историјата.

Во книгата Откровение сатаната е заколнат непријател на Бога и на Неговиот народ. Неговото постоење е вистинско и тој стои зад сето зло и бунт во универзумот. Тој знае дека неговата последната прилика е да постигне успех во борбата против Бога пред Второто доаѓање за да победи во Армагедонската битка. Според тоа, тој сите свои сили ги вложува во подготовката за тој настан.

Целта на 12 глава е да го увери Божјиот народ дека сатаната нема да успее. Исто така, тоа претставува опомена дека сатаната е решителен во намерата да поведе војна против Божјата Црква на остатокот на последното време и дека единствена надеж и сила за победа можат да најдат во Христа.
