---
title: 'Сатаната Е Фрлен На Земјата'
date: 18/02/2019
---

`Прочитајте го текстот во Откровение 12,7-9 во кој се зборува за војната на Небото. Каква била природата на таа војна која се завршила со протерување на сатаната од Небото?`

Сатаната бил исфрлен од Небото на почетокот од големата борба, кога се побунил против Божјето владеење. Сакал да го приграби небесниот престол за себе и да се изедначи со „Севишниот“ (Исаија 14,12-15). Отворено се побунил против Бога, но бил поразен и протеран на Земјата. Меѓутоа, откако ги излажал Адама и Ева, сатаната ја презел Адамовата власт над овој свет (Лука 4,6). Како самопрогласен владетел на овој свет (Јован 12,31), тој барал право да присуствува на небесниот совет како претставник на Земјата (За Јов 1,6-12). Но, од поразот на крстот, движењето на сатаната и неговите паднати ангели е ограничено на Земјата како зандана, додека не ја примат својата казна (2. Петрово 2,4; Јуда 1,6).

Исус со својата смрт го откупил она што било изгубено, а вистинскиот карактер на сатаната е откриен пред универзумот. „Сатаната увидел дека неговата лага е разобличена. Пред безгрешните ангели и пред вселената е откриено неговото владеење. Се открил себеси како убиец. Пролевајќи ја крвта на Божјиот Син, загубил секаква наклоност кај небесните суштества. Од сега неговото дејствување е ограничено” (*Копнежот на вековите*, стр. 761. oригинал). Пред сета вселена владеењето над Земјата било префрлено од сатаната на Исуса, кој бил прогласен за законски владетел над Земјата (Ефесјаните 1,20-22; Филипјаните 2,9-11).

Исус овој настан го прорекол со следните зборови: „Сега е судот на овој свет. Сега кнезот на светов ќе биде исфрлен надвор“ (Јован 12,31).

Со оваа пресуда над сатаната, „дојде спасението и Царството на нашиот Бог и власта на Неговиот Помазаник“ (Откровение12,10). Сатаната сё уште има ограничена сила да го повредува Божјиот народ на Земјата, но сфаќа дека „му преостанува уште само малку време!“ (Откровение 12,12). Меѓутоа, иако неговото време е навистина „кратко“, тој прави сё што може за да предизвика болка, страдање и пропаст овде на Земјата.

`Каква поука ни дава текстот во Откровение 12,11 за тоа како да се одбраниме од ѓаволот? (Види: Ефесјаните 6,10-18).`
