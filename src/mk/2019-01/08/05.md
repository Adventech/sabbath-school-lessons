---
title: 'Војна Против Остатокот'
date: 20/02/2019
---

`Прочитајте: Откровение 12,17. Против кого сатаната на крајот од времето стапува во војна?`

Зборот остаток ги опишува оние што му остануваат верни на Бога додека повеќето заминуваат во отпад (1. Царевите 19,18; Откровение 2,24). Голем број луѓе во светот на крајот од времето ќе застанат на страна на сатаната, но една група што Бог ја подигнал по 1798 година ќе му остане верни на Христа, и покрај големиот гнев на сатаната.

`Кои две особини на остатокот се забележани во Откровение 12,17? Како некој може да биде сигурен дека припаѓа на Божјиот остаток на последното време?`

Остатокот на последното време ги држи Божјите заповеди. Тринаесеттaтa главa од Откровение покажува дека првата плоча од Декалогот ќе биде во центарот на конфликтите од последното време. Клучниот елемент на првите четири заповеди е поклонувањето. Главното прашање во конечната криза е на кого треба да му се поклонуваме. Додека луѓето во светот ќе изберат да се поклонуваат на иконата на ѕверот, остатокот ќе му се поклонува на Бог Создателот (Откровение 14,7). Четвртата заповед, за саботата, јасно укажува на Бога како на наш Создател, што е една од причините зошто саботата ќе одигра пресудна улога во конечната криза на крајот од времето.

Исто така, друго обележје на остатокот од последното време е дека „го имаат сведоштвото Исусово“, што според текстот Откровение 19,10 е „духот на пророштвото“. Споредувањето на овој стих со текстот Откровение 22,9 гледаме дека Јовановите „браќа“, кои го имаат сведоштвото Исусово, се пророци. Според тоа, „сведоштвото Исусово“ се однесува на Исуса, кој сведочи за вистината преку своите пророци, како што тоа го правел преку Јован (Откровение 1,2). Откровение покажува дека Божјиот народ на крајот од времето ќе го има „духот на пророштвото“ во својата средина, за да ги води низ тешките времиња, бидејќи сатаната ќе ги вложи сите свои сили за да ги излаже и да ги уништи. Нам, како христијани адвентисти, тој дар ни е даден како пророчки увид во службата и списите на Елена Вајт.

`Кој е еден од најневеројатните увиди дадени преку „духот на пророштвото“? Какви обврски ни носи наметнува тој дар, и како поединци и како Црква?`
