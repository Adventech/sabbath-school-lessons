---
title: 'Војна На Земјата'
date: 19/02/2019
---

`Прочитајте: Откровение 12,13.14. Откако е исфрлен од Небото, сатаната го продолжува својот напад на Црквата во текот на пророчките 1260 денови/години. Како Бог бил вклучен во животот на Црквата во тој период?`

„Протерувањето на сатаната како клеветник на своите браќа на Небото, било извршено благодарение на возвишеното Христово дело – со предавање на сопствениот живот. Наспроти постојаното непријателство на сатаната, планот на откупување е остварен... Сатаната, знаејќи дека царството што го приграбил на крајот ќе му биде одземено, одлучил да не штеди средства во својата намера да уништи што повеќе битија што Бог ги создал според својот лик. Тој го мрази човекот бидејќи Христос кон него покажал милост и љубов која проштава. Затоа тој сега се приготвува да ја изведе секоја можна измама само човекот да биде изгубен; тој продолжил да дејствува со уште поголема енергија поради својата безнадежна состојба“ (Eлена Вајт, *The Spirit of Prophecy*, 3. кн., стр. 194.195).

Сатаната, несомнено, го продолжува своето дејствување на Земјата излевајќи ја својата лутина врз предметот на големата Христова љубов на Земјата – Црквата. Меѓутоа, Црквата ужива божествена заштита во осамените пусти места на Земјата во текот на пророчкиот период од 1260 денови/години.

Времето на прогонство од страна на сатаната се споменува два пати во 12 глава во Откровението, кога се зборува за 1260 денови/години (Откровение 12,6) и „време, две времиња и половина време“ (Откровение 12,14). Двата временски периоди се однесуваат на траењето на прогонството од страна на малиот рог, споменат во Даниел 7,23-25. Во Библијата, пророчките денови симболизираат години. Времето во историјата кој одговора на овој пророчки период е периодот помеѓу 538 и 1798 година, кога Римокатоличката црква, како црковно-државна сила, владеела со Западниот свет до 1798 година, кога Наполеоновиот генерал Бертје, иако привремено, ја сопрел римската угнетувачка сила.

За време овој долг период на прогонство, ламјата од својата уста испушта вода како река за да ја уништи жената. Водите ги претставуваат луѓето и народите (Откровение 17,15). Рим ги испраќа војските и народите против Божјот верен народ во текот на тој период. Пред крајот на овој пророчки период, пријателската земја ги голта водите и ја спасува жената, пружајќи ў сигурна заштита. Оваа слика укажува на засолништето кое Америка го пружила со својата верска слобода (Откровение 12,16).

`Размислете само колку траело прогонството: 1260 години. Што ни кажува овој факт за тоа колку сме ограничени во разбирањето зошто за нешто, како што е Христовото враќање, треба толку многу време, барем од наша гледна точка?`
