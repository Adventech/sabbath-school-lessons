---
title: 'Стратегијата На Сатаната На Крајот Од Времето'
date: 21/02/2019
---

Откровение 12,17 означува промена во стратегијата на сатаната, додека се обидува да ги придобие луѓето на овој свет и да ги измами Христовите верни следбеници. Во текот на целокупната христијанска историја тој се спротивставува на Божјото дело на спасение, првенствено со помош на компромисите внатре во црквата и преку присила и прогонствто надвор од неа. Историјата покажува дека оваа стратегија, иако успешна многу векови, се спротивставиле Реформацијата и постепеното повторно откривање на библиските вистини од страна на Божјиот народ. Но, бидејќи сатаната сфаќа дека времето истекува, тој ги засилува своите напори и „тргна во војна против“ Божјиот остаток на последното време (Откр. 12,17). Неговите напади врз остатокот ќе опфатат голема измама. Ѓаволските духови ќе прават чуда и ќе вршат спиритистички дела (Откр. 16,14). Оваа промена во стратегијата на сатаната одговара на преминот од сосредоточеност на историјата кон сосредоточеност на последното време (Матеј 24,24).

Значајно е да се забележи дека зборот *мами* (или во некои преводи лаже, заведува, заблудува; заб. прев.) често се јавува во текстот Откровение 12. - 20. глава кога се опишувадејствувањето на сатаната на крајот од времето. Описот на активностите на сатаната на крајот од времето почнува (Откровение 12,9) и завршува (Откровение 20,7-10) со зборот *мами*.

`Прочитајте 2. Солуњаните 2,8-12; Откровение 13,13.14; Откровение 19,20. Каква е природата на измамата на сатаната на крајот од времето?`

Текстот во Откровение од 12 до 20 глава го прикажува сатаната кој настојува да ги придобие светските сојузници. Тој користи верско-политичка сила, како и политички сили, за да ја изврши својата работа: паганскиот Рим е претставен со змев (Откровение 12,4.5); потоа сила, симболички претставена како ѕвер од морето (Откровение 12,6.15; Откровение 13,1-8); и конечно, сила со која симболички е претставен ѕверот од земјата (Откровение 13,11). Во остатокот од книгата, членовите на овој троен сатански сојуз – паганизам/спиритизам – змевот; Римокатоличката црква – ѕверот од морето; и отпаднатиот протестантизам – ѕверот сличен на јагне или ѕверот од земјата – се обединети неразделно во спротивставувањето на Божјето дејствување во светот. Тие со здружени сили настојуваат да ги излажат луѓето, за да ги одвратат од Бога и да ги доведат на страната на сатаната во битката „во оној голем ден на Бог Седржителот“ (Откр. 16,13.14). Овие лажни системи ќе бидат уништени за време на Второто доаѓање (Откровение 9,20), додека змевот, ѓаволот кој дејствува преку овие земни сили (Откр. 12,9), ќе бидат уништени на крајот од илјада години (Откр. 20,10). Откровението покажува дека измамата на последното време ќе биде толку голема што повеќето луѓе ќе го изберат патот на уништувањето (Матеј 7,13).

`Два пати во Откровението се упатува повик за мудрост и духовна проникливост да се воочи измамничкиот карактер на активностите на сатаната на крајот од времето и да може да им се одолее (Откровение 13,18; Откровение 17,9). За каква мудрост овде станува збор? Како според текстот во Јаков 1,5 можеме да ја стекнеме таа мудрост?`
