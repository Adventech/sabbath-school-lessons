---
title: 'За Натамошно Проучување'
date: 25/01/2019
---

Во Книгата на Елена Вајт, *Копнежот на вековите* прочитајте ја главата „Kај Mојот Отец и кај вашиот Oтец“, стр. 829-835. oриг.; во книгата *Делата на апостолите* прочитајте ја главата „Дарот на Светиот Дух“, стр. 47-56. oриг.

Пораката во 4. и 5. глава од Откровението е особено важна за Божјиот народ кој живее на крајот од историјата на Земјата. Излевањето на Светиот Дух на денот Педесетница го обележило почетокот на проповедањето на Евангелието на целиот свет; централата порака се однесувала на Христа, кој бил возвишен како Свештеник и Цар од десната страна на Отецот. Оваа вистина за Исуса била срцевина на верувањето на раните христијани (Евреите 8,1) и аголен камен на нивното проповедање (Дела 2,32.33; Дела 5,30.31). Исто така, тоа било и нивна мотивација и извор на вера и храброст кога се соочиле со прогонства и тешки животни околности (Дела 7,55.56; Римјаните 8,34). Како резултат на нивната работа, многу луѓе одговориле на нивното проповедање. Оттогаш Божјето царство продолжува да се пројавува преку службата на Светиот Дух.

Никогаш не смееме да заборавиме дека само Радосната вест за спасението во Христа може да допре и да го преобрази Човечкото срце и да го поттикне народот да одговори на повикот на вечното Евангелие да се бои од Бога, да Му оддаде слава и да Му се поклони (Откровение 14,7). Наша единствена надеж е Спасителот, кој е наш Свештеник и Цар во небесното Светилиште. Тој е со својот народ и секогаш ќе биде – до самиот крај (Матеј 28,10). Тој ја држи иднината во свои раце.

Да не заборавиме дека целосен успех во проповедањето на конечната порака до изгубениот и напатен човечки род ќе биде остварен само ја имаме на ум суштината на Евангелието. Ништо друго што проповедаме не е важно како крстот и она што тој нё учи за Бога.

**Прашања за разговор**

`1. Еден ден ќе бидеме на Небото и ќе го славиме и обожаваме Господа за Неговите добрини и сила, а особено за Неговата благодат. На кои начини уште сега можеме тоа да го правиме и да се подготвуваме за времето кога ќе се раздени големиот ден? Односно, како сега можеме да го славиме Бога сo благодарно срце за сё што сторил за нас и за сё што ќе стори?`

`2. Прочитајте ги следните текстови: Откровение 4,11; 5,9. Во какви улоги во овие текстови ги гледаме Отецот и Синот и зошто и двете улоги се важни не само за планот на спасение, туку и заради прашањата зошто Бог е достоен да му упатуваме похвала? На кои начини саботата, и поуките што таа ни ги дава, е израз на овие возвишени вистини за Бога?`
