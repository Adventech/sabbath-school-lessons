---
title: 'Во Небесната Престолна Сала'
date: 20/01/2019
---

Во текстот Откровение 4,1 Исус го повикува Јован да се качи на небото за да го види панорамскиот преглед на историјата од неговото време до Христовото враќање.

`Следните текстови ја опишуваат салата каде што е небесниот престол: Откровение 4,1-8; Езекиел 1,26-28; Откр. 5,11-14. Што ни кажуваат овие стихови за величественоста на небесната престолна сала?`

Апостолот низ отворена врата го гледал небесниот храм и Божјиот престол. Престолот симболички го претставува Божјето владеење, управување и власт над делата на создавање, додека виножитото околу престолот го означува Божјето верно исполнување на ветувањата (1. Мојсеева 9,13-16; Исаија 54, 9.10). Но, сатаната, Божјиот непријател, кој ја презел власта на земјата, ја негира божествената власт. Централното прашање во големата борба меѓу Бога и сатаната се однесува на тоа кој има право да владее. Целта на небесниот совет, што Јован го видел околу престолот во небесната сала, била да го потврди Божјето законско владеење над универзумот (Откровение 4,1-8; Откровение 5,11-14).

`Прочитајте ги следните текстови: Откровение 4,8-11; 5,9-14. Што можете да научите од овие текстови за искреното славење на Бога? Зошто Господ Бог е достоен да биде обожаван во 4. глава, а Јагнето во 5. глава?`

Во 4. глава се дава општ опис на престолната сала во небесниот храм и богослужението коешто таму се одвива. Додека во 4. глава се прославува Божјата создателска сила, во 5. се слави откупувањето, кое го овозможило закланото Јагне. Овие две глави покажуваат дека, кога искрено го обожаваме Бога, при тоа се потсетуваме и го славиме Божјето моќно дело на создавање и откупување. Бог, кој го создал светот за шест дена, ја имал таа способност да го врати светот во првобитната состојба и да го претвори во вечен дом за својот народ, што и ветил дека ќе го направи.

`Размислувајте за ова што нё учи Евангелието: Оној, кој нё Создал не само нас и нашиот свет, туку и целата вселена, исто така е и „Јагнето заклано“ (Откровение 5,12) заради нас. Каква восхитувачка надеж му пружа ова учење на светот полн со болка и страдање?`
