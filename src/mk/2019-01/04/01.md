---
title: 'Достојно Е Јагнето'
date: 19/01/2019
---

### Прочитајте ги библиските текстови:
Откровение 4; Езекиел 1,5-14; Откровение 5, Ефесјаните 1,20-23; Евреите 10,12; Дела 2,32-36.

> <p>Запомнете го стихот</p>
> „Не плачи, ете, победи Лавот од Јудиното племе, Давидовиот корен, па може да го отвори свитокот и да ги одврзе неговите седум печати“ (Откровение 5,5).

Минатата седмица проучувавме за Христовите пораки упатени до Неговиот народ на Земјата. Сега Јовановото видение се поместува од Земјата на Небото и се сосредоточува на тоа „што има да се случи после ова“ (Откровение 4,1) – на иднината.

Видението од 4. и 5. глава прикажува што се случува во салата каде што е небесниот престол. Глетката од тие поглавја симболички го прикажува Божјето управување со историјата и планот за спасение. Но, пред да биде откриена иднината, покажана ни е централната улога на Христовата првосвештеничка служба на Небото, како и Неговата врховна власт, кога се во прашање земните прашања и откупувањето на човечкиот род. На тој начин, 4. и 5. глава прикажуваат како Небото гледа на идните настани забележани во остатокот од книгата.

Исто така, можеме да забележиме дека пораките упатени до црквата биле напишани со јасен јазик, и дека од овде книгата во голема мера го користи симболичкиот јазик, кој не е лесно секогаш да се протолкува. Овој јазик е земен од историјата на Божјиот народ, како што е забележано во Стариот завет. Правилното толкување на Откровението бара соодветно разбирање на неговиот симболички јазик во светлината на Стариот завет.  
