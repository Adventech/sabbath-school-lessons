---
title: 'Запечатена Книга'
date: 22/01/2019
---

`Прочитајте Откровение 5,1-4. Во светлината на текстот во Исаија 26,11.12, што претставува запечатената книга и зошто Јован плачел?`

Грчкиот текст упатува дека книгата се наоѓала на престолот во десницата на Отецот. Се чекало на Оној кој е достоен да ја земе и „да ги скрши нејзните печати“ (Откровение 5,2).

Според зборовите на Елена Вајт, запечатената книга ја содржи „историјата на Божјето провидение, пророчката историја на народите и Црквата. Таа ги содржи божествените изјави, Неговиот авторитет, Неговите заповеди, Неговите закони, целокупниот симболички план на Вечниот и историјата на сите владетелски сили меѓу народите. Во симболички јазик во таа книга се прикажува влијанието на секој народ, јазик и племе од почетокот на земјината историја до нејзиниот завршеток“ (Elen Vajt, *Manuscript Releases*, 9. книга, стр. 7).

Накратко речено, запечатената книга ги содржи Божјите тајни во врска со Неговите планови да го реши проблемот со гревот и да ги спаси паднатите човечки суштества. Таа тајна ќе биде целосно сфатена за време на второто Христово доаѓање (Откровение 10,7).

`Прочитајте Откровение 5,5-7. Зошто во целиот универзум само Христос е достоен да ја земе запечатената книга и да ја отпечати?`

Кризата во престолната сала е поврзана со бунтот на сатаната. Оваа планета, иако Бог ја создал, таа е под власта на узурпаторот, сатаната. Плачот на Јован ги изразува солзите на Божјиот народ, од времето на Адам, за спасение од ропството на гревот. Запечатената книга го опфаќа Божјиот план за решавање на проблемот со гревот. Нема сомнение дека Бог со својата неограничена сила лично можел да го оствари тој план. Но, откупувањето на паднатиот човечки род барал нешто посебно, а тоа бил Исус, кој „победил“ и така станал достоен да ја отвори книгата, да ја преземе власта над Земјата и да стане наш Посредник во небесното Светилиште.

`Како да научиме да го задржиме Исуса на првото место во своето христијанско искуство?`
