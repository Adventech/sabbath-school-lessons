---
title: 'Христовите Пораки До Смирна И Пергам'
date: 13/01/2019
---

Смирна бил убав и богат град, но и место во кое обожaвањето на царот било задолжително. Aко некој одбие да се покори на оваа наредба, можел да ја изгуби положбата, да биде прогонет, да дури и да се соочи со смрт.

`Прочитајте: Откровение 2,8-11. Како начинот на кој Исус се претставува Себеси на оваа црква е поврзан со приликите што владееле во неа? За какви прилики станува збор? Каква опомена Исус упатува за она што наближувало?`

Пораката упатена до црквата во Смирна, во пророчка смисла, се применува на Црквата во постапостолскиот период, кога христијаните биле сурово гонети од страна на Римското царство. „Десетте дена“ спомнати во текстот Откровение 2,10 укажуваат на десетте години на Диоклецијановото прогонство, кое траело од 303 до 313 година, кога Константин Велики го издал Миланскиот едикт, со кој на христијаните им овозможил верска слобода.

Пергам бил центар на различни незнабожечки култови, вклучувајќи го и култот на Асклепиј, грчки бог на лекарството, кого го нарекувале „Спасител“ и го претставувале во облик на змија. Луѓе од сите краишта поради лекување доаѓале во храмот кој бил посветен на овој бог. Пергам имал водечка улога во ширењето на култот и обожавањето на царот, кое, како и во Смирна, било задолжително. Тоа воопшто не нё зачудува зашто текстот вели дека христијаните од Пергам живеат во град „каде е престолот на сатаната“.

`Прочитајте: Откровение 2,12-15. Како Исус се претставува себеси на оваа црква. Како Тој ја проценил нивната духовна состојба?`

Христијаните во Пергам се соочиле со искушенија и надвор и внатре во црквата. Додека повеќето од нив останувале верни, таканаречените „Николинци“ се залагале за компромис со паганизмот за да го избегнат прогонството. Слично како Валам, кој отпаднал и го навел Израел да згреши против Бога на патот кон ветената земја (4. Мојсеева 31,16), сметале дека е полесно, дури и покорисно, да направат отстапки кога е во прашање верата. Иако на Ерусалимскиот собор било забрането „жртвуваното на идолите“ и „блудство“ (Дела 15,29), науката на Валам ги учела верниците да ја отфрлат оваа одлука. Единственото решение кое Исус можел да го понуди на Пергам гласело: „Покај се“ (Откровение 2,16).

Црквата во Пергам е пророчка слика на Црквата од околу 313 до 538 година. Иако некои од верниците во Црквата останале верни, духовниот пад и отпад брзо се ширеле.

`Што значи не откажувај се од „Мојата вера (Откровение 2,13; види: Откровение 14,12). Како одбивањето да се откажеме од верата ни помага да се спротивставиме на отстапките и да останеме „верни до смрт“ (Oткровение 2,10)?`
