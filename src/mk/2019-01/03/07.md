---
title: 'За Натамошно Проучување'
date: 18/01/2019
---

Прочитајте ја главата „Откровение“, стр. 578 – 592 оригинал, во книгата на Елена Вајт *Делата на апостолите*.

Седумте пораки упатени на црквите го прикажуваат духовниот пад што се случил во тие седум цркви. Црквата во Ефес и понатаму била верна, иако ја изгубила својата прва љубов. Црквите во Смирна и Филаделфија главно биле верни. Пергам и Тијатира правеле отстапки сё додека повеќето во потполност не отстапиле од чистата апостолска вера. Црквата во Сард се наоѓала во многу тешка состојба. Повеќето во оваа црква не живееле во согласност со Евангелието, додека Филаделфија претставувала неколкумина верни. Состојбата на Лаодикејската црква била таква што ништо добро не можело да се каже за неа.

Во заклучокот на секоја порака, Исус им дава ветување на оние што ќе го прифатат Неговиот совет. Можеме да забележиме дека, заедно со очигледниот духовен пад во црквите, владее пропорционален раст на дадените ветувања. Ефес, на кој Исус му ја упатува првата порака, прима само едно ветување. Како секоја црква оди по надолен пат во духовна смисла, така секоја прима поголеми ветувања од претходната. Конечно, црквата во Лаодикеја, иако прима само едно ветување, го прима најголемото: дека ќе го дели престолот со Исуса (Откровение 3,21).

**Прашања за разговор**

`1. Како овој раст во бројот на ветувања, заедно со духовниот пад во црквите, ја одразува изјавата дека кога се умножува гревот благодатта уште повеќе изобилува (Римјаните 5,20)? Размислете за тоа во светлината на следниот цитат: „Kолку и да изгледа ослабена и полна со недостатоци, Христос на Црквата ў посветува најголемо внимание. Тој постојано и будно стражари над неа и ја зајакнува со својот Свет Дух“ (Eлена Вајт, Selected Messages, 2. книга, стр. 396).`

`2. Христијаните често велат дека е тешко да се биде христијанин во индустријализираните, трговски и метрополитски градови, во напредните градови во Азија имало христијани кои останале верни на Евангелието и непоколебливи во својата верност кон Бога и среде притисоците што ги вршело над нив незнабожечкото опкружување. Што можеме да научиме од овие факти? Размислете за тие христијани од Азија во светлината на Исусовата молитва во Јован 17,15-19. Како идејата да бидеме во светот но не и од светот, се применува на христијаните денес, посебно на оние кои живеат во големите градови?`

`3. Како можеме ние, како христијани адвентисти, подобро да ги послушаме зборовите кои ни се упатени во пораката до Лаодикејците?`
