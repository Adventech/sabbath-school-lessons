---
title: 'Христовата Порака До Филаделфија'
date: 16/01/2019
---

Шестата црква на која Исус ў се обратил била црквата во Филаделфија („братска љубов“). Градот бил сместен на царскиот трговски пат и служел како премин, како „отворена врата“ до огромната плодна висорамнина. Ископувањата покажуваат дека бил центар кој луѓето го посетувале поради здравје и лечење. Погодуван од чести земјотреси, жителите на градот се преселиле во селската област и живееле во скромни колиби.

`Прочитајте: Откровение 3,7-9. Како начинот на кој Исус се претставува Себеси е поврзан со приликите во црквата? Што ни кажува Исусовата изјава „ти имаш мала сила“ Откров. 3,8) за состојбата во црквата?`

Пораката упатена на оваа црква, во пророчка смисла, се однесува на големото будење на протестантизмот во време на Првото и Второто будење кое се случило во Велика Британија и Америка од 1740 до 1844 година. Со оглед на светлината што ја примиле, Божјиот народ навистина се трудел овој пат да ја одржи „Мојата реч“ (Откровение 3,8). Сё поголем акцент се става на послушноста на Божјите заповеди и чистиот живот. „Отворената врата“ е очигледно патот до небесното Светилиште, зашто исто така се споменува и „храмот на Мојот Бог“ (Откровение 3,12; споредете: Откровение 4,1.2). Една отворена и една затворена врата укажуваат на промената што ќе се случи во Христовата првосвештеничка служба во 1844 година.

`Прочитајте: Откровение 3,10-13. Какви показатели се дадени дека времето е кратко и дека Исусовото доаѓање се ближи? Што значи Божјето име напишано на Неговиот народ (2. Тимотеј 2,19)? Ако името го претставува карактерот на личноста, што ни кажува текстот во 2. Мојсеева 34,6 за оние кои го носат Божјето име?`

Во црквата се случиле големи будења од двете страни на Атлантикот. Во годините што претходеле на 1844 година, пораката за Христовото скоро враќање се објавува во многу делови на светот. Ветувањето дека Божјето име ќе биде испишано на оние што ќе победат, укажува дека Божјиот карактер ќе се одразува кај Неговиот народ. Подеднакво важна како и пораката дека Исус наскоро доаѓа, е пораката во која Христос им дава ветување дека ќе го подготви својот народ за тој голем настан на тој начин што ќе им ги прости гревовите и ќе го запише својот Закон во нивното срце (види: Филипјаните 1,6; Евреите 10,16.17).

`Што ви значи надежта во Христовото скоро доаѓање? Како Христовото ветување дека ќе го заврши делото што го почнал ви влева сигурност?`
