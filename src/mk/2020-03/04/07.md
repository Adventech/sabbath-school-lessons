---
title:  ЗА НАТАМОШНО ПРОУЧУВАЊЕ
date:   24/07/2020
---

Во книгата *Патот на Христа* од Елена Вајт прочитајте ја главата под наслов „Предимство да се молиме“, стр. 93-104 оригинал. Ако сте во можност прочитајте го и следното: Теstimonies for the Church, vol. 7, „Wоrk for Church Members“, pp. 19-24 („Работа за членовите на црквата“, Сведоштва за црквата, книга 7, стр. 19-24 оригинал).

Кога се молиме за другите, Бог нашата верност и потпирањето на неговата сила ја наградува со тоа ги ангажира сите ресурси на небото за да го преобрази животот на луѓето. Кога нашите молитви ќе се издигнат до Неговиот престол, ангелските суштества, на Негова заповед, веднаш стапуваат во акција. „Ангелите кои служат, чекаат околу престолот за веднаш да ја следат заповедта на Исуса Христа да одговорат на секоја молитва упатена со ревносна, жива вера“ (Еllen G. White, Selected Messages, book 2, p. 377). Имаме сигурно уверување дека ниедна молитва не е изгубена, ниедна не е заборавена од Бога. Тие се „складиште“ на небото, за да бидат услишени во време и на место за кое Тој смета дека е најдобро. „Молитвата упатена со вера никогаш не е изгубена. Сепак, тврдењето дека на неа секогаш и во секоја подробност ќе биде одговорено онака како што очекуваме, е обична дрскост“ (Еllen G. White, *Теstimonies for the Church*, vol. 1, p. 231). Какво охрабрување ни дава тоа што се молиме за своите сопружници, за своите синови и ќерки, роднини, пријатели и колеги кои не го познаваат Христа. Ниедна искрена молитва никогаш не е изгубена. Можеби нема секогаш да видиме непосредни одговори во животот на оние за кои се молиме, но Бог дејствува на нивното срце на начин кој ќе го разбереме дури во вечноста.

**Прашања за разговор**

`1. Прочитајте ги следниве текстови: Филипјаните 1,19; Колошаните 4,2.3 и 2. Солуњаните 3,1.2. Какво охрабрување доживеал Павле благодарение на молитвите на Филипјаните? Од која причина барал од Колошаните и Солуњаните да се молат за него? Каква поврзаност постои меѓу тие посреднички молитви и придобивањето на душите?`

`2. Размислувајте за реалноста на големата борба и за тоа дека таа претставува голем наратив што постои во задината на светот во кој живееме. Како сознанието за таа борба ви помага да ја увидите важноста на молитвата? Да, Исус ја добил војната, и ние знаеме дека Неговата страна на крајот ќе победи. Но, зошто е толку важно во меѓувреме да се молиме и да вложуваме сесрдни напори за да му останеме верни Нему и да работиме на спасението на другите?`

`3. Кои пречки постојат за поуспешно посредување во молитвата? Каков изговор користите (ако тоа го правите) за да избегнете повеќе да се молите за оние на кои тоа им е потребно?`