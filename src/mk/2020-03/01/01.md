---
title:  ЗОШТО ДА СВЕДОЧИМЕ?
date:   27/06/2020
---

### Прочитајте ги библиските текстови
Јаков 5,19.20; Лука 15,6; Софонија 3,17; Јован 7,37.38; 1. Тимотеј 2,3.4; 2. Коринќаните 5,14.15.

> <p>Запомнете го стихот</p>
> „Ова е добро и угодно пред Бога, нашиот Спасител, кој сака сите луѓе да се спасат и да дојдат до познавање на вистината“ (1. Тимотеј 2,3.4).

Бог длабоко копнее сите луѓе, на секое место, да одговарат на Неговата љубов, да ја прифатат Неговата благодат и да бидат спасени за Неговото царство. Нема нешто што Тој би го сакал повеќе од нашето спасение. Неговата љубов е безгранична. Неговата милост е неизмерна. Неговото сочувство е бескрајно. Неговото проштавање е неисцрпно. Неговата сила е бесконечна за разлика од паганските богови кои барале да им се принесуваат жртви, нашиот Бог сам принесол врвна жртва. Колку и да сакаме да бидеме спасени, Бог уште повеќе сака да нѐ спаси. „Ова е добро и угодно пред Бога, нашиот Спасител, кој сака сите луѓе да се спасат и да дојдат до познавање на вистината“ (1. Тимотеј 2,3.4). Неговото срце копнее за вашето и моето спасение.

Сведочењето во потполност се однесува на Исуса. Тоа се сведува на приказната за тоа што сторил Тој за да нѐ спаси, како го променил нашиот живот, колку величествена вистина се Неговите зборови кои ни зборуваат кој е Тој и ни ја откриваат убавината на Неговиот карактер. Значи – зошто да сведочиме? Затоа што, еднаш кога ќе сфатиме кој е Тој, кога ќе ја доживееме убавината на Неговата благодат и силата на Неговата љубов, ние не можеме да молчиме. И повторно – зошто да сведочиме? Затоа што, соработувајќи со Него, влегуваме во неговата радост, додека гледаме како Тој ги откупува луѓето со својата благодат и ги преобразува со Неговата љубов.