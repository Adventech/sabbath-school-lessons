---
title:  ЗА НАТАМОШНО ПРОУЧУВАЊЕ
date:   25/09/2020
---

„Оние кои вршат духовен надзор над црквата треба да изнајдат средства и начини на секој верник да му се овозможи на некој начин да учествува во Божјето дело. Тоа многу често било занемарувамно во минатото. Не биле јасно изложени, ниту спроведувани во дело плановите врз основа на кои талентите на сите верници би биле употребени во активна служба. Малкумина сфаќаат колку е изгубено поради тоа.

Водечките луѓе во Божјето дело мораат, како мудри војсководачи, да прават планови за напредување долж целата борбена линија. Тие во своето планирање треба да обратат посебно внимание на работата која можат да извршат обичните членови за своите соседи и пријатели. Божјето дело на оваа земја не може да биде довршено сѐ додека мажите и жените – членовите на нашата црква – не се впрегнат да работат и не се придружат на напорите на проповедниците и службениците во црквата.

Спасувањето на грешниците бара сериозни напори, лични залагања на секој поединец. Ние мора да им го однесеме на луѓето зборот на животот, а не да чекаме тие да ни пристапат. О, кога би можела да пронајдам такви зборови кои би ги разбудиле мажите и жените и би ги поттикнале на сесрдна работа. Ни преостанува уште само малку време. Се наоѓаме на самата граница на вечниот свет. Не смееме да губиме време. Секој момент е како злато вреден и премногу скапоцен за да го употребуваме за да си угодуваме себеси. Кој сесрдно ќе го бара Бога и од Него ќе црпи сила и милост и кој ќе стане Негов верен работник во мисионското поле?

Во секоја црква има дарови кои со правилна употреба можат да се развијат така што можат да бидат од голема помош за делото. За изградување на нашите цркви е потребно ревносно залагање на мудри работници кои ќе ги воочат и развијат ’талентите‘ во црквата – ‘таленти’ кои можат да се усовршат за служба на Учителот“ (Еllеn G. Whitе, *Теstimonies for the Church*, vol. 9, pp. 116, 117).

**Прашања за разговор**

`1. Која е главната порака на Еленa Вајт во наведениот текст? Какво влијание би можела да има таа на вашето лично сведочење и на службата на вашата црква?`

`2. На кој начин секогаш се покажува вистинската љубов? Кои се тие лажни облици на љубов, кои имаат многу заедничко со вистинската љубов?`

`3. Разговарајте во класата за жртвите кои луѓето ги претрпеле за Господa, вклучувајќи ја и загубата на животот. Што можете да научите врз основа на тие стории?`

`4. Сетете се на својот одговор на прашањето поставено при крајот на поуката за недела, за тоа што би жртвувале вие за Христа. Што всушност сте жртвувале вие? Зошто сте го направиле тоа? Дали вредело? Како некому, кој не е христијанин, би му објасниле што сте направиле и зошто сте го направиле тоа?`