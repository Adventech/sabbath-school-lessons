---
title:  ЗА НАТАМОШНО ПРОУЧУВАЊЕ
date:   07/08/2020
---

Во книгата *Христовите параболи* од Елена Вајт, прочитајте ја главата со наслов „Таланти“, стр. 325-326 оригинал.

Правилното разбирање на библиското учење за духовните дарови донесува единство во црквата. Спознанието дека секој од нас е вреден и потребен член на Христовото тело е мисла која обединува. Секој член на црквата е неопходен за остварување на Христовата мисија. Секој член е надарен за служба.

„На сите им е дадена работа што треба да ја извршат за Господарот. На секој Негов слуга му се доверени посебни дарови или таланти. ‘и на едниот му даде пет таланти, на другиот два, на третиот еден, секому според способноста негова.’ На секој слуга му е доверено нешто за што е одговорен, а разновидноста на даровите е сразмерна со нашите различни способности. Кога ги делел своите дарови, Бог не бил пристрасен. Тој ги поделил талантите во согласност со покажаните способности на своите слуги и очекува соодветна добивка“ (Еllеn G. Whitе, *Testimonies for the Church*, vol. 2, p. 282).

Исто така имајте на ум дека даровите на Духот се дадени да служат на слава на Бога а не вам. Бог ги дал за да го прослави своето име и да го унапреди своето дело.

**Прашања за разговор**

`1. Занимавајте се повеќе со мислата дека секој од нас примил дарови од Бога. Кои практични последици би ги имало тоа во вашата локална црква? До какви промени би можела да доведе таа мисла во поглед на вклученоста на секој верник во службата?`

`2. Разговарајте со членовите во својата класа за тоа како можат даровите што ги добива некој верник да служат на благослов за вас. Раскажете во вашата класа како вие сте ги откриле своите духовни дарови. Што мислите кои се вашите дарови и како ги користите за да послужите на благослов на другите?`

`3. Оваа поука го истакнала фактот дека нашите дарови се умножуваат кога ги користиме. Обрнете внимание на сопствениот живот. Можете ли да се сетите на некои дарови што Бог ви ги дал, а кои сте ги зголемиле додека сте ги користеле на слава на Неговото име? Во исто време, поставете си го повторно себеси прашањето што веќе го наведовме на крајот од проучувањето за четврток – колку сте верни во располагањето со она што Бог ви го дал?`