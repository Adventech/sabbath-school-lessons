---
title:  ОТКРИВАЊЕ НА ВАШИТЕ ДАРОВИ
date:   05/08/2020
---

`Споредете 1. Коринќаните 1,4-9 со 2. Коринќаните 1,20-22. Што ни кажуваат тие текстови за Божјите ветувања, а посебно за духовните дарови пред второто Христово доаѓање?`

Бог ветува дека Неговата црква ќе ги пројавува сите дарови на Светиот Дух непосредно пред Господовото доаѓање. А Неговите ветувања се сигурни. Тој на секој од нас му дал залог на Светиот Дух во срцето да нѐ води кон разбирање на даровите што сме ги примиле. Бог е Тој кој ни дава дарови и Тој е оној кој, преку Светиот Дух, ни ги открива.

`Прочитајте ги стиховите Лука 11,13; Јаков 1,5 и Матеј 7,7. Што не повикува Бог да правиме ако сакаме да ги откриеме своите дарови кои ни ги дал на секој од нас?`

Ние ги примаме даровите на Духот кога ќе му се посветиме на Бога и кога бараме од Него да ни открие кои дарови ни ги дал. Кога нашето срце ќе се испразни од величењето на себеси и наш приоритет ќе стане да му служиме на Исуса, неговиот Дух ќе ни ги открие духовните дарови коишто Тој ги има за нас. „Светиот Дух се излеал откако учениците со вера и молитва целосно се сообразиле со неговото дејствување. И тогаш на Христовите следбеници им биле доверени небесните благослови. Даровите веќе ни се обезбедени во Исуса Христа, но дали навистина ќе ги добиеме, зависи од тоа дали ќе го примиме Божјиот Дух“ (Елена Вајт, *Христовите параболи*, стр. 327 оригинал).

Духовните дарови (види 1. Коринќаните 12,4-6) се способности што ни ги дава Бог за да можеме успешно да Му служиме. Различните служби се пошироки области во чиишто рамки можеме да ги изразиме своите дарови, а одредени активности се посебни настани кои ни овозможуваат да ги употребиме своите дарови. Духовните дарови не доаѓаат потполно развиени. Кога Светиот Дух ќе ви открие некоја област на служба, молете се Тој да ве води кон посебни евангелски активности во кои можете да го примените својот дар.

`Кои се вашите посебни дарови, и што е уште поважно, како можете да ги подобрите за Господовата служба?`