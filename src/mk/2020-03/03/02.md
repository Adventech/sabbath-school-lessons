---
title:  ВТОР ДОПИР
date:   12/07/2020
---

Има само едно чудо во целата Библија коешто Исус го остварил во две фази. Тоа е исцелувањето на слепиот човек во Витезда. Таа приказна ѝ дава безвременски поуки на денешната христијанска црква. Таа го илустрира Божјиот план секој верник да го употреби за да може да доведе некој друг кај Исуса. Писмото објавува:

„И дојдоа во Витсаида. И Му доведоа еден слеп и Го молеа да го допре“ (Марко 8,22). Овде имаме два клучни збора – „доведоа“ и „молеа“. Слепиот човек не дошол сам. Пријателите ја виделе неговата потреба и го довеле. Тој можеби немал доволно време, но тие го имале. Верувале дека Исус ќе го излечи овој човек од слепилото.

Во Новиот завет се споменуваат приближно 25 различни чуда на исцелувања што Исус ги направил. Во повеќе од половина случаи, некој роднина или пријател довел поединец за Исус да го исцели. Многу луѓе никогаш нема да дојдат кај Исуса доколку не ги доведе некој што има вера. Значи, нашата улога е да станеме „доведувачи“ и луѓето да ги запознаваме со Исуса.

Другиот збор, кој вреди да се разгледа во текстот Марко 8,22, е зборот „молеа“ кој може да значи „да моли, преколнува или поттикнува“. Тој подразбира понежно, пољубезно, пообѕирно обраќање во однос на гласно и бучно барање. Пријателите на овој човек му се обратиле на Исуса љубезно верувајќи дека Тој има и желба и моќ да му помогне. Тој човек можеби не верувал дека Исус може да го исцели, но неговите пријатели верувале. Понекогаш мораме другите да ги доведеме кај Исуса на крилата на сопствената вера.

`Прочитајте Марко 8,22-26. Што мислите, зошто Исус го излечил овој човек во две фази. Кои поуки ги има за нас овој настан, како денешни Исусови сведоци?`

Дали е можно и ние да не ги гледаме луѓето јасно? Дали понекогаш повеќе гледаме како „дрво кое оди“ во вид на нејасни сенки, наместо како кандидатите за Божјото царство? Што мислите, зошто понекогаш не ги гледаме луѓето јасно?

`Освен очигледната поука за тоа како Бог нѐ користи за да допреме до луѓето, што уште можеме да научиме од тoa сторија? Што може да нè научи, на пример, за тоа како и медицината и духовноста можат да имаат подеднакво учество во лечењето и служењето на изгубените?`