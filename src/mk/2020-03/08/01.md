---
title:  ДА СЛУЖИМЕ КАКО ШТО СЛУЖЕЛ ИСУС
date:   15/08/2020
---

### Прочитајте ги библиските текстови
Матеј 5,13.14; Филипјаните 2,15; Марко 12,34; Ефешаните 4,15; Матеј 4,23-25; Матеј 25,31-46.

> <p>Запомнете го стихот</p>
> „А кога ги виде мноштвата, беше поттикнат со сожалување за нив, зашто беа изморени и распрснати како овци, кои немаат пастир“ (Матеј 9,36).

Исус искрено се грижел за луѓето. Повеќе се интересирал за нивните грижи и потреби отколку за своите. Неговиот живот во потполност бил сосредоточен на другите. Неговата служба била служба на љубов и сочувство. Ги задоволувал физичките, умствените и емотивните потреби на луѓето околу себе, и како резултат на тоа, нивното срце се отворало за духовните вистини на кои ги учел. Кога ги лечел лепрозните, им ги отворал очите на слепите и ушите на глувите, ги ослободувал опседнатите од демони, ги хранел гладните и се грижел за оние на кои им била потребна помош, срцата биле допрени а животите променети.

Тоа се случувало затоа што луѓето, кога го виделе Неговата искрена заинтересираност, станувале отворени за духовните вистини што ги изнесувал. „Само Христовата метода ќе донесе вистински успех во нашите напори да им се приближиме на луѓето. Спасителот се мешал со луѓето како Оној кој им го посакува најдоброто. Тој покажувал сочувство кон сите, им служел на нивните потреби и ја стекнувал нивната доверба. И тогаш ги повикувал: ‘Врви по менѐ“ ( Елена Г. Вајт, *Во потрага по подобар живот*, стр. 143). Исус препознал дека на светот му е потребен жив приказ на евангелието подеднакво како и неговото објавување. Живеењето по углед на Христа, посветено на служба на другите, им дава убедливост на нашите зборови и веродостојност на нашето сведочење.