---
title: Псалмите во богослужението на древниот Израел
date: 31/12/2023
---

`Прочитајте ги следните текстови. 1. Летописи 16,7; Неемија 12,8; Псалми 18,1; Псалми 30,1; Псалми 92,1; Псалми 95,2; Псалми 105,2; Колосјани 3,16 и Јаков 5,13. Кои околности довеле до пишување на одредени псалми? Кога Божјиот народ ги користел псалмите?`

Псалмите биле составувани за употреба при личното или заедничкото богослужение. Тие се пееле како химни за време на богослужението во храмот, како што сугерираат музичките напомени во врска со инструментите (Псалми 61,1), мелодијата (Псалми 9,1) и хороводачите (Псалми 8,1).

Насловот на Книгата псалми во еврејската Библија, *tehillim*, „пофалби“, ја одразува нејзината примарна цел, а тоа е да го фали Бога. Насловот на Книгата Псалми на нашиот јазик потекнува од грчкиот збор *psalmoi*, кој се споменува во Септуагинтата, ран превод на еврејската Библија на грчки јазик (од вториот и третиот век пр. н.е.).

Псалмите биле неизоставен дел од израелското богослужение. На пример, тие се користеле за време на посветувањето на храмот, верските празници, процесии и носењето на Ковчегот на заветот во Ерусалим.

„Песните за издигнување“ (Псалми 120-134), исто така познати и како поклонички песни, традиционално се пееле за време на патувањето во Ерусалим на трите главни годишни празници (2. Мојсеева 23,14-17). „Египетскиот халел“ (Псалми 113-118) и „големиот халел“ (Псалми 136) се пееле за време на трите главни годишни празници, како и за време на празникот младини и посветувањето на храмот. Египетскиот халел зазема важно место во пасхалната церемонија. Псалмите 113 и 114 (Псалми 113-114)се пееле на почетокот на пасхалниот оброк, а Псалмите 115-118 (Псалми 115-118) на крајот (Матеј 26,30). „Дневниот халел“ (Псалми 145-150) бил составен дел од секојдневните молитви за време на утринската служба во синагогата.

Псалмите не само што го придружувале богослужението на народот, туку и го поучувале како да го слави Бога во светилиштето. Исус се молел со зборовите од 22. Псалм (Матеј 27,46). Псалмите имале значајно место и во животот на раната црква (Колосјани 3,16; Ефесјани 5,19).

`Ние, се разбира, иако не го славиме Бога во некое земно светилиште како што бил израелскиот храм, како можеме да ги користиме Псалмите во личното богослужение, без разлика дали во приватно или социјално опкружување?`

---

#### Додаток: Утрински стих

**Гарант за човечкиот род:** Римјаните 6,23.
