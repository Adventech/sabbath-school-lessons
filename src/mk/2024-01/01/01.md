---
title: Како да се читаат Псалмите
date: 30/12/2023
---

### Прочитајте ги библиските текстови:
1. Летописи 16,7; Неемија 12,8; Псалми 25,1-5; Псалми 33,1-3; Римјаните 8,26.27; Псалми 82,8; Псалми 121,7.

> <p>Запомнете го стихот</p>
> „И им рече: ‘Тоа се зборовите што ви ги зборував додека уште бев со вас, дека треба да се исполни сè што е напишано за Мене во Мојсеевиот Закон, во Пророците и во Псалмите’. Тогаш им го отвори умот, за да ги разберат Писмата“ (Лука 24,44.45).

Псалмите со векови биле молитвеник и песнарка и за Евреите и за христијаните. Иако тие претежно се состојат од зборовите што псалмистот лично му ги упатувал на Бога, сепак Псалмите не потекнуваат од смртни луѓе, туку од Бога кој ги вдахнувал во нивните размислувања.

Навистина, Господ ги вдахнал да го запишат тоа што го запишале, и тоа е причината зошто нам, како и во целото Свето писмо (2. Петрово 1,21), Бог ни проговара во Псалмите со посредство на своите слуги и својот Дух. Исус, апостолите и писателите на Новиот завет ги цитирале Псалмите и се повикувале на нив како Свето писмо (Марко 12,10; Јован 10,34.35; Јован 13,18). Според тоа, Псалмите се Божја Реч подеднакво сигурно како и Првата книга Мојсеева и Посланието до Римјаните.

Псалмите се напишани во вид на еврејска поезија од страна на различни автори од древниот Израел, така што тие го одразуваат нивниот посебен свет, колку и да се универзални нивните пораки. Прифаќањето на Псалмите како Божја реч и обратување посебно внимание на нивните поетски карактеристики, како и на нивниот историски, теолошки и богослужбен контекст е од суштинско значење за разбирање на нивните пораки, кои уште од пред неколку илјади години досегнуваат до денешното време.

---

#### Додаток: Утрински стих

**Вториот Адам:** 1. Коринтјани 15,47.
