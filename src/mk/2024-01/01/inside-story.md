---
title:  Искуство
date:   05/01/2024
---

#### Пронаоѓање на Исус во Светата книга

_од Ендру Мек Чесни_

Пол колпортирал од еден дом до друг пробувајќи да сретне што повеќе луѓе во еден европски град. Со него секогаш носел Библија и света книга на друга голема светска религија.

Еден ден, затропал на една врата која ја отворил еден човек. Неговиот здив мирисал на чад од цигари.

„Многу би сакал да ви дадам подарок денес“, рекол Пол.

„Каков подарок?“, прашал човекот.

„Ја имам оваа Библија“, рекол Пол.

„Не сакам Библија“, рекол човекот. „Јас припаѓам на друга религија. Ти си христијанин“.

„Во ред, тогаш би сакал да ви ја подарам светата книга на вашата религија“, рекол Пол.

Човекот бил изненаден. Ова било нешто што не го очекувал и навистина го привлекло неговото внимание. „Во ред, прочитајте ми нешто, но само од мојата света книга, не од Библијата“, рекол тој.

Пол ја отворил светата книга и почнал да чита за Исуса. На ова човекот уште повеќе се изненадил.

„Дали е ова истиот Исус како во Библијата? - го запрашал Пол.

Во текот на следните неколку недели, тој проучувал четири лекции за Исус од неговата света книга. Човекот видел дека во книгата не се зборува за распнувањето на Исус, но исто така во книгата се предвидува второто Исусово доаѓање. Тој видел дека и луѓето од неговата религија и христијаните го чекаат Исус да се врати.

Кога Пол стигнал до петтата лекција, веќе не можел да го најде во истиот дом.

После една година , едно саботно утро овој ист човек се појавил во црквата на Пол.

„Сакам да доаѓам во оваа црква“, рекол тој. „Смеам ли?

Сега дошол редот на Пол да се изненади.

„Сакам да го следам Христа“, рекол човекот.

По ова, тој навистина започнал да доаѓа секоја сабота. Она што го поттикнало е тоа што неговата света книга го оставила да се чувствува празен. Неговата света книга не понудила Спасител за неговите гревови. Тој копнеел да биде крстен.

„Исус вели дека телото е храм на Светиот Дух“, рекол Пол. „Дали сакате да се ослободите од цигарите? Тоа е можно само преку Исуса. Тој рекол: „Ако Синот ве ослободи, навистина ќе бидете слободни“ [Јован 8,36]. Сега вие треба да донесете одлука - Исус или цигарите. Но јас ви гарантирам дека можете да ги фрлите вашите цигари уште денес доколку тоа го сакате“.

Човекот изгледал исплашено. „Тоа не е можно!“ - промрморел тивко. Но потоа посегнал во џебот и храбро ја фрлил кутијата со цигари во корпата за отпадоци.

„Исусе, дај ми победа над цигарите“, се молел тој. "Сакам да бидам слободен."

Доцна таа ноќ му се јавил на Пол. „Ова е страшно“, рекол тој. „Се чувствувам ужасно. Нема да можам да живеам без цигари“.

Двајцата мажи заедно се молеле на телефон. Бог ја слушнал нивната молитвата и му дал победа на човекот. Тој не се вратил повеќе на пушењето и е ослободен од зависноста последните четири и пол години. Денес, тој е водач на одделението за мисионство во црквата.

„Тој ги сака луѓето и навистина сака да им помогне да дојдат кај Христа“, изјавил Пол за адвентистичката мисија. Тој со нетрпение чека Исус да се врати.