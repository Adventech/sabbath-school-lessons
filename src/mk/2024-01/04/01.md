---
title: Господ слуша и избавува
date: 20/01/2024
---

### Прочитајте ги библиските текстови:
Псалми 139,1-18; Псалми 121; Псалми 17,8; Матеј 23,37; 1. Коринтјани 10,1-4; Евреите 4,15.16.

> <p>Запомнете го стихот</p>
> „Кога викаат праведните, Господ ги слуша и ги спасува од сите маки нивни“ (Псалми 34,17).

Псалмите секогаш одново ја нагласуваат вистината дека суверениот Господ, кој ја создал и одржува вселената, се открива и како личен Бог, кој иницира и го одржува меѓусебниот однос со својот народ.

Бог е близу до својот народ и своите созданија, како на небото така и на земјата (Псалми 73,23.25). Иако „го поставил Својот престол на небото“ (Псалми 103,19) и „се движи по небото“ (Псалми 68,4), исто така „близу е Господ до сите, кои Го повикуваат, до сите, кои вистински Го призиваат“ (Псалми 145,18). Псалмите недвосмислено ја поддржуваат вистината дека Господ е жив Бог, кој работи во корист на оние што Го повикуваат (Псалми 55,16-22). Псалмите имаат смисла токму затоа што се вдахновени и упатени до живиот Бог, кој ги слуша и ги услишува молитвите.

Секогаш треба да имаме на ум дека вистинскиот одговор на Господовата близина се состои во живот на вера во Него и послушност кон Неговите заповеди. Ништо помалку од таквата вера и послушност нема да биде прифатливо пред Него, како што често се покажувало низ историјата на Израел.

---

#### Додаток: Утрински стих

**Зошто сомнеж?** Матеј 14,31.
