---
title: За натамошно проучување
date: 26/01/2024
---

Прочитајте го поглавјето „Ноќ помината во борба“, на страниците 195-203 (оригинал) во книгата Патријарси и пророци од Елена Г. Вајт. Што можеме да научиме од искуството на Јаков, кога станува збор за силата на истрајната молитва и безрезервната доверба во Бога?

Псалмите ја зајакнуваат нашата вера во Бога, кој е секогаш достапно Прибежиште за оние кои го предаваат својот живот во Неговите моќни раце. „Бог многу ќе стори за сите оние што веруваат во него. Причината што оние кои тврдат дека се негов народ, а имаат толку малку сила, лежи во тоа што тие премногу се потпираат врз сопствената мудрост и не му даваат на Господа можност да ја покаже својата моќ во нивна полза. Тој на своите верни ќе им помогне во секоја неволја ако целосно се потпрат врз Него и ако верно го слушаат“ (Е. Вајт, *Патријарси и пророци*, стр. 493 ориг.).

Меѓутоа, некои Псалми можат да претставуваат сериозен предизвик за нас, особено кога она што го ветуваат не се совпаѓа со нашата моментална ситуација. Во таквите моменти, едноставно треба да научиме да имаме доверба во Божјата добрина, која најмоќно се покажала на крстот.

Исто така, некои псалми понекогаш можат да се злоупотребат за давање лажна надеж. Исусовиот одговор на сатанската погрешна примена на текстот Псалми 91,11-12 покажува дека довербата во Бога не смее да се меша со искушувањето на Бога (Матеј 4,5-7), ниту со дрско барање од Него да направи нешто што е спротивно на Неговата волја.

„Најголеми победи на Христовата црква или на христијанинот одделно, не се оние што се постигнуваат со талентот, со образованието, со богатството или со некакви други предимства или со условите поволни за човекот; тоа се победите што се постигнуваат во разговор на душата со Бога во тајна молитва, кога верата во душевната борба сесрдно се фаќа за раката на семожната Сила“ (Е. Г. Вајт, *Патријарси и пророци*, стр. 203 ориг.).

**Прашања за разговор**

`1. Разговарајте во класата за вашиот одговор на последното прашање од проучувањето за вторник – за довербата во Бога среде неволја и кога работите ќе тргнат наопаку. Како да ги разбереме овие неволји и фактот дека тие можат да ги снајдат луѓето, и покрај сите тие прекрасни ветувања за Божјата заштита за кои читаме во Псалмите? Размислете за следново: зар и самиот псалмист, кој пишувал за тие прекрасни ветувања, не претрпел неволји и не познавал верни луѓе кои исто така ги трпеле?`

`2. Како да развиеме безрезервна доверба во Бога во сите околности (на пример, Псалми 91,14; Псалми 143,8.10; Псалми 145,18-20)? Што може да доведе до тоа да ја изгубиме таа доверба? Зошто е толку важна довербата во Бога во добри времиња од клучна важност за да научиме да му веруваме дури и тогаш кога работите не ни одат добро?`

---

#### Додаток: Утрински стих

**Наука за спасението:** Псалми 68,20.