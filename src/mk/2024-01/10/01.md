---
title: Поуки од минатото
date: 02/03/2024
---

### Прочитајте ги библиските текстови:
Псалми 78; Псалми 105; Галатјани 3,29; Псалми 106; Псалми 80; 4. Мојсеева 6,22-27; Псалми 135.

> <p>Запомнете го стихот</p>
> „Она што чувме и научивме, што ни раскажуваа татковците, не ќе го криеме од нивните деца, ќе го предадеме на идното поколение: Господовата слава и Неговата сила, и чудесните дела што ги направи“ (Псалми 78,3.4).

Во многубројните псалми, пофалната песна поприма облик на нарација за Господовите силни дела на спасение. Овие псалми често се нарекуваат „псалми на историјата на спасението“ или „историски псалми“. Некои од нив му се обраќаат на Божјиот народ, велејќи му да учи од својата историја, особено од своите грешки и од грешките на своите предци. Одредени историски псалми содржат некоја преовладувачка химна, која ги истакнува прекрасните дела што Бог ги направил во минатото во полза на својот народ и која ја зајакнува нивната доверба во Господа, кој е верен и способен да го избави дури и од сегашните неволји. 

Посебната привлечност на историските псалми се огледува во тоа што ни помагаат да го согледаме нашиот живот како дел од историјата на Божјиот народ и да го сметаме тоа минато за свое. Бидејќи, преку Христа сме посвоени во семејството на историскиот Божји народ (Римјаните 8,15; Римјаните 9,24-26; Галатјани 4,6.7), историското наследство на древниот израелски народ навистина претставува извештај и за нашето духовно потекло. Затоа можеме и треба да учиме од нивното минато, кое е и наше. 

Конечната цел е да сфатиме како секоја генерација на Божјиот народ има мала, но значајна улога во величественото остварување на Божјите суверени намери низ историјата во рамките на големата борба.

---

#### Додаток: Утрински стих

**Совршенство:** Матеј 5,48.
