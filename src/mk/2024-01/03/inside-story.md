---
title:  Искуство
date:   19/01/2024
---

#### Се борев и победив

_од Ендру Мек Чесни_

Педро бил шокиран од „топлото добредојде“ што го добил кога се вратил од црковната богослужба во Мозамбик.

„Не се враќај во адвентистичката црква на седмиот ден“, рекла неговата сестра. „Тоа не е добра црква бидејќи има лажни пророци. Ако одиш повторно, нема да може да живееш овде“.

Загрижувачки мисли ја исполниле неговата глава. Семејните проблеми во неговиот роден град, Беира, го принудиле да се пресели 1.140 километри подалеку, во куќата на неговата сестра во главниот град на Мозамбик, Мапуто. Бидејќи бил нов во градот, пропуштил неколку богослужби додека ја барал локацијата на адвентистичката црква. Сега кога конечно ја нашол, и можел да му служи на Бога, враќајки се дома открил дека неговата сестра не сака тој повторно да оди во оваа црква.

Педро се молел и сепак продолжил да ја посетува оваа црква.

Неговата сестра престанала да ја дели својата храна со него. Таа се надевала дека гладот ќе го натера да се предомисли. Но, членовите на црквата се погрижиле Педро да не остане гладен.

Педро му се заблагодарил на Бога за Неговата грижа и продолжил да ја посетува црквата.

Едно саботно утро, додека се подготвувал да замине на служба, неговата сестра му рекла да не се враќа назад.

„Дали сè уште одбиваш да слушаш и инсистираш да одиш во онаа твоја црква? - прашала таа. „Изгледа дека не сакаш повеќе да живееш овде бидејќи не сакаш да се придржуваш до правилата на овој дом“.

Педро бил тажен, но не и обесхрабрен. Тој сфатил дека не бил фатен во конфликт со неговата сестра, туку во духовна борба меѓу Исус и сатаната. Се сетил на зборовите на апостол Павле во Ефесјаните 6:12: „Зашто нашата борба не е против крвта и телото, туку против началствата, против властите, против светските владетели на темнината на овој век: против духовните сили на злото во небесните места.“ (NKJV ).

Кога отишол нареден пат во црква, побарал од проповедникот и членовите на црквата да се молат за него. Истиот ден, штом се вратил дома, тој бил исфрлен.

Но Бог се погрижил Педро да најде нов престој. Еден пријател му дозволил на Педро да остане со него две ноќи. Тогаш еден член на црквата му дал работа на Педро како чувар на неговата куќа во замена за соба и јадење.

Денес, Педро сè уште работи како домашен чувар, слободен да го слави Бог секоја сабота и искрено верува дека Бог работи на срцето и на неговата сестра. Нивното однос е обновен и таа повеќе не инсистира тој да престане да ја посетува адвентистичката црква. Педро се надева дека еден ден неговата сестра ќе ја прифати целата библиска вистина и ќе научи да ги цени инспирираните списи на Елен Вајт.

„Го облеков Божјиот оклоп“, вели тој. „Се борев и победив и ‚сѐ можам преку Христа, Кој ми дава сила‘“ (Филипјаните 4:13).