---
title: Господ царува
date: 13/01/2024
---

### Прочитајте ги библиските текстови:
Псалми 8; Псалми 100; Псалми 97; Псалми 75; Псалми 105,7-10; Галатјани 3,26-29; Псалми 25,10.

> <p>Запомнете го стихот</p>
> „Господ царува, облечен во величество, Господ облечен во сила и опашан: Вселената стои цврсто, нема да се разниша“ (Псалми 93,1).

Псалмите непоколебливо го поддржуваат основното верување во Божјото суверено владеење. Бог создал сè и одржува сè што создал. Тој е суверен Цар над целиот свет и владее според правдата и вистината. Неговите одредби и закони се добри и им носат живот на оние што ги држат. Господ е праведен Судија Кој, со тоа што ги наградува праведните и ги казнува злите, се грижи овој свет да биде добро уреден, но тоа го прави во време што тој го одредува, а не тогаш кога ние тоа го очекуваме.

Божјиот завет со Израел игра посебна улога во обезбедувањето сигурност на овој свет, бидејќи го најавува Господовото спасение. Господ го усвоил Израел како свој скапоцен имот, избирајќи го од сите народи за сопствен народ. Господ е верен на тој завет и продолжува да се грижи за своето стадо и покрај нивната неверност и, понекогаш, отворен бунт.

Господовото суверено владеење, на тој начин, прави овој свет да биде цврсто втемелен и безбеден. Псалмистите сакаат читателот да ја сфати таа темелна вистина. Со таков поглед на светот како светилник, псалмистите се стремат да водат успешен живот и да му служат на Бога со неподелена преданост.

---

#### Додаток: Утрински стих

**Тврдина против искушението:** Псалми 119,9.
