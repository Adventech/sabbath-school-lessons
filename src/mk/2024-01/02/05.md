---
title: Од очај до надеж
date: 10/01/2024
---

Сите ние веројатно сме се соочиле со моменти кога се чинело дека Божјото присуството е многу далеку од нас. Кој понекогаш не помислил: Како можеше да се случи ова?

Псалмистите, луѓе како сите нас, сигурно се соочувале со слични работи. Иако е точно дека понекогаш нашите гревови нè доведуваат до неволја, во други прилики тоа изгледа како голема неправда и ни се чини дека не сме го заслужиле она со што се соочуваме. И повторно, кој не се чувствувал така понекогаш?

`Прочитајте Псалми 13 глава. Кои две преовладувачки расположенија можете да ги препознаете во тој псалм? Што мислите, која одлука довела до толку крупна промена во размислувањето на псалмистот?`

„До кога, Господи, ќе ме забораваш сосем? До кога ќе го криеш Своето лице од мене?“ (Псалми 13,1). И повторно, кој понекогаш не негувал такви мисли, колку и да биле погрешни? (Дали Бог некогаш заборава некого од нас?)

Според тоа, 13. Псалм нè упатува на тоа како да избегнеме една друга вообичаена грешка, а тоа е во молитвата да се сосредоточиме на себеси и на нашите проблеми. Тој псалм може да го преобрази начинот на кој се молиме, затоа што нè наведува повторно да се увериме во веродостојната и непроменлива природа на Божјото однесување кон својот народ.

Вистина е дека овој псалм започнува со оплакување и жалби, но не завршува така. И тоа е клучно. Псалмот нè наведува да донесеме свесна одлука да се потпреме на Божјата откупителна сила (Псалми 13,5),за нашиот страв и вознемиреност (Псалми 13,1-4) постепено да му отстапат место на Божјото спасение и да почнеме да доживуваме промена од тажење до славопојки, од очај до надеж (Псалми 13,5.6).

Меѓутоа, самото повторување на зборовите од псалмите, без задлабочување во нивното значење, нема да доведе до автентична преобразба, што всушност е целта на нивната употреба. Кога се молиме изговарајќи ги псалмите, треба да бараме Светиот Дух да ни овозможи да постапуваме на начинот што самиот псалм го бара. Псалмите се Божја реч со која се менува карактерот и постапките на верниците се менуваат, а не обична информација. Со Божјата благодат, ветувањата од псалмите се остваруваат во животот на верниците. Тоа значи дека дозволуваме Божјата реч да нè обликува според Неговата волја и да нè соедини со Христа, кој совршено ја исполнил Божјата волја и кој, како отелотворен Божји Син, исто така се молел со зборовите на псалмите.

`Како можат искушенијата да ве доближат до Бога? И зошто, ако не внимавате, би можеле да ве оддалечат од Него?`

---

#### Додаток: Утрински стих

**Неспоредлив:** Псалми 119,24.
