---
title: За натамошно проучување
date: 12/01/2024
---

Прочитајте Псалми 42,8 и поглавјето со наслов „Поезија и песна“, стр. 159-168 (оригинал), од книгата *Воспитување* од Елена Вајт. Според овие вдахновени текстови, на кој начин се поврзани молитвата и песната?

Елена Г. Вајт ги опишува Давидовите покајнички псалми (на пример, Псалми 51) како јазик на неговата душа, и молитвите кои ја илустрираат природата на искреното жалење за гревот (видете *Патот кон Христа*, стр. 24, 25, ориг.). Таа ги охрабрува верниците да ги учат напамет текстовите од Псалмите, како начин да ја негуваат свеста за Божјото присуство во нивниот живот и го истакнува Исусовиот обичај да го воздигнува својот глас во псалмите при соочување со искушенија и страв. Исто така, таа забележува: „Колку пати зборовите на некоја света песна ги отпечатиле во душата изворите на покајанието и верата, надежта, љубовта и радоста!... Многу песни, всушност, се молитви“ (*Воспитување*, стр. 162-168 оригинал).

Кога се молиме и пееме псалми, ние ја преземаме на себе упорноста, смелоста, храброста и надежта на псалмистот. Тие нè поттикнуваат да го продолжиме нашето духовно патување и нè тешат дека не сме сами. И други луѓе, како нас, поминале низ некои мрачни времиња, а сепак, според Божјата благодат, излегле како победници. Во исто време, псалмите ни пружаат увид во Христовото сесрдно посредување за нас, бидејќи Тој секогаш живее за да се моли за нас (Евреите 7,25).

Вклучувањето на псалмите во молитвата и богослужението ја прави заедницата на верници свесна за целосниот спектар на човечкото искуство и ги учи како да ги применат различните аспекти од тоа искуство во богослужението. Псалмите се божествено-човечки молитви и песни. Од таа причина, доследното вклучување на псалмите во богослужението ја доведува заедницата на верници во центарот на Божјата волја и моќната исцелителна благодат.

**Прашања за разговор**

`1. Зошто спонтаната, ненасочувана молитва не е единствениот начин да му се молиме на Бога? Како нашиот молитвен живот може да биде збогатен од псалмите, со библиски молитви?`

`2. Како псалмите можат да го збогатат нашето заедничко молитвено искуство? Разговарајте за некои практични начини на кои вашата локална црква може да поттикне употреба на псалмите во своите богослужби.`

`3. Што откриваат псалмите за сложеноста на човековото поклоништво на верата и за силата на Божјата исцелителна благодат?`

---

#### Додаток: Утрински стих

**Смртта на земната природа:** Псалми 119,50.