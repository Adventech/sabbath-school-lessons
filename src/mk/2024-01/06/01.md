---
title: Ќе станам
date: 03/02/2024
---

### Прочитајте ги библиските текстови:
Псалми 18,3-18; Псалми 41,1-3; 5. Мојсеева 15,7-11; Псалми 82; Псалми 96,6-10; Псалми 99,1-4 и Римјаните 8,34.

> <p>Запомнете го стихот</p>
> „Господ говори: ‘Сега ќе станам, заради страдањата на угнетуваните и заради воздишките на бедните; и ќе го поставам во безопасност за која копнее’“ (Псалми 12,5).

Нашата доба не е единственото во кое беснее злото, неправдата и угнетувањето. И псалмистите живееле во такво време. И затоа псалмите се, меѓу другото, и Божји протести против насилството и угнетувањето во светот – во нашиот, како и во светот на псалмистот.

Да, Господ долго трпи и го задржува својот гнев, не сакајќи некој да загине, туку да се покае и да го промени својот пат (2. Петрово 3,9-15). И иако времето што Бог го одредува како право време за Неговата интервенција не секогаш се совпаѓа со очекувањата на луѓето, денот на Божјиот суд неоспорно доаѓа (Псалми 96,13; Псалми 98,9). Ние само треба да веруваме во Него и во Неговите ветувања додека не дојде тој ден.

Само Создателот, чијшто престол е заснован на правдата и вистината (Псалми 89,14; Псалми 97,2), може да обезбеди стабилност и благосостојба во светот со својот суверен суд. Двојниот аспект на божественото судење опфаќа ослободување на угнетените и уништување на злите (Псалми 7,6-17).

Тоа е она што ни е ветено, и тоа е она што всушност навистина ќе се случи еден ден – но во Божјо време, а не во наше, како што нагласува псалмистот.

---

#### Додаток: Утрински стих

**Повозвишени дела:** Јован 14,11.
