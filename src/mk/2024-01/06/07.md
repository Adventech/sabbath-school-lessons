---
title: За натамошно проучување
date: 09/02/2024
---

Во книгата *Мисли од Гората на блаженствата* од Елена Г. Вајт, прочитајте го поглавјето со наслов „Блаженствата“, стр. 6-13.29-35 (ориг.).

Псалмите се протести против човечката рамнодушност кон неправдата. Во нив го гледаме одбивањето да се прифати злото. Тие не се мотивирани од желбата за одмазда, туку од ревноста да се прослави Божјето име. Оттука, соодветно е праведниците да се радуваат кога ќе ја видат Божјата одмазда над злото, бидејќи на тој начин Божјото име и Неговата правда се бранат пред светот (Псалми 58,10.11). Псалмите ги обврзуваат луѓето да го подигнат својот глас против злото и да го бараат доаѓањето на Божјото царство во неговата полнота. Во псалмите ни се дава уверување во божествената утеха и избавување. Затоа што Господ ќе стане!

„’Кога ќе ве срамат и прогонуваат’, кажува Исус, ‘радувајте се и веселете се’. Потоа на своите слушатели им укажал на пророците ‘кои говореле во името Господово’“, како ‘пример на страдања и долготрпението’ (Јаков 5,10). Авел, првиот христијанин меѓу потомците на Адам, умрел како маченик. Енох чекорел со Бога, но светот не можел да го сфати. На Ное му се потсмевале дека е фанатик кој внесува немир меѓу луѓето. ‘А други поднесоа подигрување и камшикување, па дури и окови и затвор’, ‘други, пак, беа мачени и не прифатија да бидат ослободени, за да добијат подобро воскресение’ (Евреите 11,35.36)“ (Елена Г. Вајт, *Мисли од Гората на блаженствата*, стр. 33 оригинал).

**Прашања за разговор**

`1. Бидејќи болната свест за постоењето на злото во светот може да нè наведе да се запрашаме дали Господ навистина царува, како можеме да развиеме непоколеблива вера која ќе биде јака дури и под искушение? Односно, на што мораме да се сосредоточиме за да ја одржиме верата во Божјата љубов, добрина и моќ? Што треба да ни каже крстот за Бога и за неговиот карактер?`

`2. Зошто е важно да не се надеваме на човечките сили (водачи, институции и општествени движења) како извор на врвна мудрост и решенија за неправдата во светот, туку да се потпираме исклучиво на Божјата реч и Неговиот суд?`

`3. Што сè, во практична смисла, е поврзано со вистината дека светилиштето е место на божествениот суд?`

`4. Како да го разбереме остриот јазик на некои од псалмите? На кој начин тој јазик ни помага да се поврземе со човечката страна на оние што ги напишале?`

---

#### Додаток: Утрински стих

**Бог разбира:** Јован 1,16.
