---
title: Господовиот суд и светилиштето
date: 08/02/2024
---

`Прочитајте ги следните текстови: Псалми 96,6-10; Псалми 99,1-4 и Псалми 132,7-9.13-18. Каде се одигрува Божјиот суд и како е поврзано тоа со нас? Како светилиштето ни помага да разбереме на кој начин Бог ќе се пресмета со злото?`

Господовиот суд е тесно поврзан со светилиштето. Токму светилиштето било тоа опкружување во кое се случило пресврт на сфаќањето на псалмистот во врска со проблемот на злото (Псалми 73,17-20). Светилиштето е означено како место на божествениот суд, на што укажува судењето преку Урим (4. Мојсеева 27,21) и судискиот врзградник на првосвештеникот (2. Мојсеева 28,15.28-30). Сообразно на ова, многу псалми го опишуваат Бога како седи на својот престол во светилиштето и се подготвува да му суди на светот за неговите гревови и зла.

Во светилиштето е откриен планот на спасение. Во паганството гревот го сфаќале првенствено како некаква физичка нечистотија, која морала да се отстрани со помош на магични ритуали. Спротивно на тоа, Библијата го прикажува гревот како кршење на Божјиот морален закон. Божјата светост укажува на тоа дека Тој ја сака правдата и вистината. Исто така, и Божјиот народ треба да ја бара правдата и вистината и да го слави Бога во Неговата светост. А за да го направат тоа, тие мора да го држат Божјиот закон, кој е израз на Неговата светост.

Според тоа, светилиштето е место на простување на гревовите и обновување на праведноста, на што укажуваат Божјиот престол на милоста и принесените „жртви на правда“ (5. Мојсеева 33,19; Псалми 4,5).

Сепак, „Бог кој простува“ се одмаздува над лошите дела на непокајаните луѓе (Псалми 99,8). Практичните последици од тоа што светилиштето е место на божествениот суд, се огледуваат во постојаната свесност за Божјата светост и барањата праведниците да живеат во согласност со Божјите заветни барања.

Господовиот суд од Сион резултира со благосостојба на праведниците и пораз на злите (Псалми 132,13-18). Светилиштето поттикнувало радосно исчекување на Господовото доаѓање како Судија, особено за време на Денот на помирувањето. Слично на тоа, и псалмите ја нагласуваат сигурноста на претстојното доаѓање на божествениот Судија (Псалми 96,13; Псалми 98,9), имено, на Исуса Христа во небесното светилиште (Откровение 11,15-19).

`Прочитајте Римјаните 8,34. На кој начин тој стих ни покажува зошто она што Христос го прави во небесното светилиште претставува добра вест за Неговиот народ?`

---

#### Додаток: Утрински стих

**Себичноста не може да ја разбере љубовта:** Исаија 14,13.14.
