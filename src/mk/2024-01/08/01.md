---
title: Мудрост за праведно живеење
date: 17/02/2024
---

### Прочитајте ги библиските текстови:
Псалми 119,1-16; Псалми 90; Јован 3,16; Псалми 95,7-11; Псалми 141; Псалми 128.

> <p>Запомнете го стихот</p>
> „Научи нè така да ги броиме нашите дни, па да се здобиеме со мудро срце“ (Псалми 90,12).

Како што видовме, Божјата благодат обезбедува простување на гревовите и создава ново срце во покајаниот грешник, кој сега живее со вера.

Божјата реч дава и упатства за праведно живеење (Псалми 119,9-16). Држењето на Божјиот закон во никој случај не е легалистичко почитување на правилата, туку живот во тесна врска со Бога, живот полн со благослови (Псалми 119,1.2; Псалми 128).

Меѓутоа, животот на праведните не е без искушенија. Понекогаш праведните може да бидат во искушение поради подмолната природа на гревот (Псалми 141,2-4), а можат дури и да му подлегнат на тоа искушение. Бог дозволува моменти на проба за јасно да се покаже верноста (или неверноста) на Неговите деца. Ако Божјите деца ги слушаат Божјите упатства и опомени, нивната вера се прочистува а нивната доверба во Господа се зајакнува. Мудроста за праведно живеење се стекнува преку динамиката на живеењето со Бога среде искушенијата и предизвиците. Според тоа, молитвата Бог да нè научи да ги броиме нашите денови за да стекнеме мудро срце (Псалми 90,12), ја одразува постојаната посветеност на тоа да чекориме по патот на верноста кон Господа.

---

#### Додаток: Утрински стих

**Добриот Пастир:** Јован 10,11.
