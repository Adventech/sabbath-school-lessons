---
title: За натамошно проучување
date: 23/02/2024
---

Во овие модерни времиња, стекнувањето мудрост изгледа не е толку пожелно како постигнувањето среќа. Луѓето повеќе би сакале да бидат среќни отколку мудри. Меѓутоа, дали воопшто можеме да бидеме вистински среќни и да водиме исполнет живот без божествената мудрост? Псалмите јасно кажуваат дека не можеме. Сепак, добрата вест е дека не сме ни повикани да бираме меѓу мудроста и среќата; затоа што Божјата мудрост носи вистинска среќа.

Еден едноставен пример од еврејскиот јазик може да ја илустрира оваа мисла. На еврејски, зборот „чекор“ во множина *(’ashurei)* звучи многу слично на зборот „среќа“ *(’ashrei)*. Можеби оваа асоцијација може да не биде доловена во нашите преводи, но таа испраќа моќна порака: „чекорите“ што го следат Божјиот пат водат кон „среќен“ живот (Псалми 1,1; Псалми 17,5; Псалми 37,31; Псалми 44,18 Псалми 89,15; Псалми 119,1). Во Библијата, ниту мудроста ниту среќата не се апстрактни поими, туку реално искуство.

Тоа се наоѓа во односот со Бога и се огледува во длабоката почит, славењето, довербата и наоѓањето сила во Бога. Текстот Псалми 25,14 гласи: „Господ е близу до оние, кои се бојат од Него, и ќе им го покаже Својот Завет“.

„Да му заблагодариме на Бога за блескотните сцени што ни ги покажал. Да ги собереме сите благословени докази на неговата љубов за постојано да можеме да го гледаме Божјиот Син како го напушта престолот на својот Отец, облекувајќи ја својата божествена природа со човечка за да може да го избави човекот од силата на сатаната; неговата победа заради нас, која на човекот му го отворила небото и на човечкиот поглед му овозможила да навлезе во просторите во кои живее Божеството и ја открива својата слава; грешниот род издигнат од понорот на пропаста во кој го турнал гревот и повторно доведен во врска со бесконечниот Бог, и откако ја издржал божествената проба со вера во нашиот Откупител, облечен во Христова праведност и издигнат на неговиот престол – тоа се сцени за кои Бог сака да размислуваме!“ (Е. Г. Вајт, *Патот кон Христа*, стр. 118 ориг.).

**Прашања за разговор**

`1. Како Божјата реч може да стане извор на уживање а не само на поука и упатства? На кој начин „јадењето“ на Божјата Реч е поврзано со престојувањето во Исуса Христа, кој е Речта (Јован 1,1; Јован 15,5.7)`

`2. Што се случува кога луѓето свесно и постојано го отфрлаат Божјото учење (Псалми 81; Псалми 95)? Што мислите, зошто се случува ова?`

`3. Зошто патот на злите понекогаш изгледа попожелен од советот на праведните (Псалми 141)? Односно, како да се справиме со фактот дека на безбожните честопати многу добро им оди во животот?`

---

#### Додаток: Утрински стих

**Разбојникот што се покајал:** Лука 23,42.
