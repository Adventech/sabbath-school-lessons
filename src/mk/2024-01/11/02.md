---
title: Еден ден во Твоите дворови е подобар од илјада
date: 10/03/2024
---

`Прочитајте го текстот Псалми 84,1-4. Зошто псалмистот копнее да престојува во светилиштето?`

Псалмистот „гине“ и „копнее“ да го направи светилиштето негово постојано престојувалиште, за да може да биде блиску до Бога засекогаш (Псалми 84,1.2). Божјото живо присуство (Псалми 84,2) го прави светилиштето единствено место. Во светилиштето верниците можат да ја гледаат „Господовата убавина“ (Псалми 27,4; видете и Псалми 63,2) и да се наситат „со благата на Твојот дом“ (Псалми 65,4). Во Псалми 84 најголемата среќа се постигнува во односот со Бога, што се огледува во славењето на Бога (Псалми 84,4), наоѓањето сила во Него (Псалми 84,5) и доверба во Него (Псалми 84,12). Светилиштето е место каде што таквиот однос се негува преку богослужение и заедништво со другите верници. Живото присуство на Бога во светилиштето им дава на верниците увид во Божјото славно царство и предвкус на вечниот живот.

`Прочитајте го текстот Псалми 84,5-12. Кој друг може да биде благословен преку светилиштето?`

Божјите благослови се опишани како да зрачат од светилиштето, и на тој начин допираат најпрво до оние што служат во него (Псалми 84,4), потоа до поклониците кои се на пат кон него (Псалми 84,5-10), и на крајот до сите краишта на земјата. Очекувањето средба со Бога во светилиштето ја зајакнува верата на поклониците (Псалми 84,7). Додека силата на обичниот патник слабее под товарот на заморното патување, силата на поклониците што се движат кон светилиштето се зголемува како што се приближуваат до својата цел. 

Дури и кога физички се оддалечени од светилиштето, Божјите деца продолжуваат да го носат неговиот печат на тој начин што водат примерен живот (Псалми 84,11), со што се одликуваат праведните кои влегуваат во Господовото светилиште (Псалми 15,1.2). Господ е наречен „сонце“, што покажува дека благословите од светилиштето, како и сончевите зраци, се протегаат до сите краеви на земјата (Псалми 84,11). Затоа, оние кои живеат со Бога со вера ја примаат Неговата благодат, без разлика каде се наоѓаат. 

`Прочитајте го стихот Откровение 21,3. Каква надеж ни се открива тука, а која ја гледаме и во земното светилиште? Можеме ли сега воопшто да замислиме како ќе изгледа тоа искуство?`

---

#### Додаток: Утрински стих

**Што може Бог да направи со вас:** Дела 2,47.
