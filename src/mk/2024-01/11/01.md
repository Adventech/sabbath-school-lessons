---
title: Копнеж за Бога на Сион
date: 09/03/2024
---

### Прочитајте ги библиските текстови:
Псалми 84; Откровение 21,3; Псалми 122; Псалми 87; Галатјани 3,28.29; Матеј 28,18-20; Псалми 46; Псалми 125.

> <p>Запомнете го стихот</p>
> „Мојата душа гине и копнее по Господовите дворови. Моето срце и моето тело извикуваат кон живиот Бог“ (Псалми 84,2).

Сионските песни се радосни химни кои ја величаат убавината на Сион и суверенитетот на Господа, кој царува од неговата света гора. Овие псалми често ги фалат заслугите на Господовиот дом изразувајќи љубов кон светилиштето, што може да се најде и во други псалми. Многу од овие псалми биле составени од Кореевите синови, кои од прва рака го доживеале благословот на Господовиот дом како храмски музичари (1. Летописи 6,31-38) и чувари на храмските порти (1. Летописи 9,19). 

Што го прави Сион извор на надеж и радост? Сион го претставува Божјото живо присуство меѓу Неговиот народ. Исто како што израелскиот народ е Божји избран народ (5. Мојсеева 7,6), така и Сион е избраната Божја гора (Псалми 78,68; Псалми 87,2). Бог владее од Сион (Псалми 99,1.2), а го основал и својот храм на Сион (Псалми 87,1). Според тоа, Сион е место на божествените благослови и засолништа. Сион често се споменува паралелно или дури и наизменично со Ерусалим и светилиштето, средиштето на Божјото дело на спасение за древниот свет. 

Благословите на Сион се прелеваат сè до крајот на земјата, бидејќи Господовата личност и Неговата благодат ги надминуваат границите на кое било свето место. Сион е радоста на целата земја (Псалми 48,2), што потврдува дека целата земја му припаѓа на Бога.

---

#### Додаток: Утрински стих

**Самоправедност:** Римјаните 3,10.
