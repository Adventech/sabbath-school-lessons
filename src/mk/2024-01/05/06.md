---
title: За праведниците да не ги подадат рацете кон беззаконието
date: 01/02/2024
---

`Прочитајте ги следните текстови: Псалми 37,1.8; Псалми 49,5-7; Псалми 94,3-7 и Псалми 125,3. Со каква борба се соочува псалмистот?`

Во овие псалми се изразува жалење поради моменталната благосостојба на злите и предизвиците пред коишто овој факт ги става праведните. Злобните не само што напредуваат, туку понекогаш и отворено го презираат Бога и ги угнетуваат другите. Збунува тоа што „жезлото на грешниците“ (Псалми 125,3) доминира со светот, додека „жезолот на правдата“ (Псалми 45,6) се чини како понекогаш да го нема. Зошто тогаш човек не треба да се откаже и да го прифати злото како што прават другите?

`Прочитајте го текстот Псалми 73,1-20.27. Што му помага на псалмистот да ја надмине оваа криза? Каков е крајот на оние кои се надеваат во пропадливите работи? (Видете и 1. Петрово 1,17)`

Сè додека псалмистот во Псалми 73 останувал сосредоточен на моменталното беззаконие во светот, тој не бил во состојба да ја согледа пошироката слика од Божја гледна точка. Напредокот на злото претставувало огромен проблем за неговата вера. Освен тоа, тој бил убеден дека неговиот аргумент за напразноста на верата се заснова на реалноста.

Меѓутоа, Псалми 73 открива дека „сето ова само укажува на неразумноста на оние кои го занемаруваат првиот стих, кој впрочем претставува резиме на целиот Псалм: ‚Колку е добар Бог кон Израел, кон оние што се со чисто срце!’“ (Johannes Bugenhagen, Reformation Commentary on Scripture; Downers Grove, IL: InterVarsity Press, 2018, p. 11).

Псалмистот потоа е воведен во светилиштето, местото на Божјото суверено владеење, и таму се потсетува дека „денес“ е само еден дел од мозаикот и дека треба да размисли за „крајот“, кога злите ќе се соочат со Божјиот суд. Фактот дека псалмистот ја разбрал оваа вистина дури во светилиштето и дека тогаш ја признал својата поранешна неразумност, покажува дека реалноста може да се спознае само преку духовниот увид, а не со човечката логика.

`На кој начин ви пружа утеха ветувањето за Божјиот суд над овој свет, и сето негово зло, иако толку многу зла засега сè уште остануваат неказнети?`

---

#### Додаток: Утрински стих

**Доброволна жртва:** Римјаните 16,25.
