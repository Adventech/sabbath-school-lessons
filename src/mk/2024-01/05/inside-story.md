---
title:  Искуство
date:   02/02/2024
---

#### Откажување од Бога: Дел 1

_од Ендру Мек Чесни_

Петгодишниот Секуле бил исплашен од предупредувањата на неговата бабата за пеколот. „Мора да си добар“, велела бабата. „Ако не си добар, ќе завршиш во пеколот“.

„Како тоа мислиш ќе завршам во пеколот“ прашало момчето.

„Ќе завршиш во вечни пламени ако лажеш или крадеш“, рекла таа. „Ќе ги чувствуваш пламените цела вечност“.

Зборовите на бабата предизвикале голем страв во срцето на младото момче. Тој бил збунет. Од една страна, таа кажала дека Бог е љубов. Од друга, таа кажала дека ако Секуле лаже, ќе заврши во пеколот. Секуле се плашел затоа што понекогаш не можел да не лаже.

Момчето не знаело што да прави. Не можело да им се обрати на родителите. Тие не биле христијани во тогашна комунистичка Црна Гора. Бабата била единствениот христијанин што го познавал во неговото село.

Еден ден, кога никој не гледал, се сокрил зад грмушка и го искарал Бога. „Не знам зошто луѓето велат дека си љубов“, рекол тој. „Ти не си љубов, туку чудовиште. Зошто ме создаде да завршам во пламен? Дали треба да бидам верен и да не лажам и да правам лоши работи? Не можам да верувам во Тебе, и нема да верувам во Тебе. Ти си чудовиште“.

Секуле расчистил со Бога. Имал само 5 години и не се интересирал за Бога.

Девет години подоцна, на 14-годишна возраст, Секуле бил испратен во интернат во средно училиште во Сараево, главниот град на Босна и Херцеговина. Меѓу 700-те момчиња во училиштето, тој бил единствениот од Црна Гора. Чувствувајќи дека се соочува со тешка битка како аутсајдер, тој започнал да се тепа за да го прифатат неговите соученици. Се тепал скоро секој ден. Ако некој му го допрел едното уво - а тие биле искушение да се допрат бидејќи штрчеле како рачки од шолја - тој злобно напаѓал. Една тепачка го оставила со лузна од нож на раката. Секуле исто така бил и насилник. Кога едно помладо момче добило пакет со храна од дома, Секуле го држел за глуждовите додека момчето висело низ прозорецот од студентскиот дом се додека не го предало пакетот.

По три години тепање, кај Секуле се зголемила желбата да ја дознае вистината. Се прашувал дали баба му му ја кажала вистината за Бога. Но, што е вистината? Сараево имало неколку главни религии: ислам, православие, католицизам и јудаизам. Секуле се прашувал, ако Бог е Еден, зошто има толку многу религии? Решил да се запознае со сите религии за да ја открие вистината.

*Секуле Секулиќ е богат претприемач и верен адвентист на седмиот ден во Црна Гора. Прочитајте повеќе за неговата приказна следната седмица.*
