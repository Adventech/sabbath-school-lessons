---
title: За натамошно проучување
date: 01/03/2024
---

Во книгата *Копнежот на вековите* од Елена Г. Вајт, прочитајте го поглавјето со наслов „Бог со нас“, стр. 19-26 (оригинал). 

Имајќи предвид дека тие истовремено се и Христови молитви и молитви за Христа, Псалмите даваат единствено откровение на Христовата личност и откупителската служба што Тој ја врши како Оној кој е „Бог со нас“ (Матеј 1,23). Исус е „Бог со нас“ додека во молитва се бориме со чувството на напуштеност и длабоко страдање. Тој е „Бог со нас“ кога пекаме за правда и избавување. Исус е „Бог со нас“, затоа што не нè препушта на нашата изгубеност и очај, туку ни го покажува патот на победничката вера. Тој станал наш вечен Свештеник и Цар, за да нè спаси од вечнaта пропаст на гревот. Во Христа, совршениот давидовски Цар, сите Божји свечени ветувања за спасение го наоѓаат своето исполнување (2. Коринтјани 1,20). 

Елена Г. Вајт проникливо го опишува Христовото единство со човештвото: „Со својата човечка природа Христос го допрел човештвото; со својата божествена природа бил поврзан со Божјиот престол. Како Син човечки ни дал пример на послушност; како Син Божји ни дава сила да послушаме. Христос бил тој кој од грмушката на планината Хорив му проговорил на Мојсеја зборувајќи: ‘ЈАС СУМ ОНОЈ ШТО Е ... Вака ќе им кажеш на синовите Израелови: ‘ЈАС СУМ ме прати кај вас’ (2. Мојсеева 3,14). Тоа било гаранција за ослободување на Израел. Кога дошол ‘како втор Адам’ (Филипјаните 2,7), Тој се претставил како ЈАС СУМ. Детето од Витлеем, кроткиот и понизен Спасител, е Бог кој се „јави во тело“ (1. Тимотеј 3,16). А нам ни вели: ‘ЈАС СУМ добар пастир’. ‘ЈАС СУМ жив леб.’ ‘ЈАС СУМ пат, вистина и живот.’ ‘Ми се даде секоја власт на небото и на Земјата’ (Јован 10,11; 6,51; 14,6; Матеј 28,18). ЈАС СУМ темел на секое ветување. ЈАС СУМ, не плашете се. ‘Бог со нас’ е гаранција за нашето ослободување од гревот, сигурност на нашата сила да го послушаме небесниот закон“ (*Копнежот на вековите*, стр. 24, 25 ориг.).

**Прашања за разговор**

`1. Како Бог покажал непоколеблива верност на својот завет и покрај неверството на народот? Каква сигурност им обезбедува тоа денес за Божјите деца кои се борат?`

`2. На кој начин Христовото единствено и возвишено свештенство според Мелхиседековиот ред ја зајакнува сигурноста на спасението на Божјиот народ?`

`3. Евангелијата откриваат дека многу месијански ветувања од Псалмите се исполниле во Исуса Христа. Како ова ни ја докажува веродостојноста на Божјата Реч? Зошто мора да се спротивставиме на секој став, мислење и чувство што ја слабее нашата доверба во Божјата Реч?`

`4. Која голема утеха можеме да најдеме во Христовите зборови: „Дадена Ми е сета власт на небото и на земјата“ (Матеј 28,18)? Како да го примениме ова ветување на нашето лично искуство?`

---

#### Додаток: Утрински стих

**Токму такви какви што сме:** Матеј 11,28.
