---
title: Твојата милост е до небесата
date: 10/02/2024
---

### Прочитајте ги библиските текстови:
Псалми 136, Псалми 51, Псалми 130, Псалми 113, Псалми 123.

> <p>Запомнете го стихот</p>
> „Ќе Те фалам Господи, меѓу народите, ќе Ти пеам меѓу племињата. Зашто Твојата милост е до небото, Твојата верност е до облаците“ (Псалми 57,9.10).

Псалмистите увидуваат дека се духовно сиромашни и дека немаат ништо што би му понудиле на Бога. Односно, тие немаат ништо во себе или сами по себе што би ги препорачало пред Божјиот свет престол (Псалми 40,17). Тие сфаќаат дека, како и на сите нас, им е потребна благодатта, Божјата благодат.

Накратко, им треба евангелието.

Псалмите го нагласуваат фактот дека луѓето целосно зависат од Божјата благодат. За среќа, Божјата милост е вечна, што се покажало и за време на Божјото создавање и во текот на историјата на Божјиот народ (Псалми 136). Пред вечниот Бог, човечкиот живот е минлив како трева, но Бог чувствува сомилост кон луѓето, им ја обновува силата (Псалми 103,3.5.15) и во Него им е ветена вечноста.

Божјиот народ наоѓа утеха во фактот дека Господ е верен на својот завет. Апелите на народот, колку и да се понекогаш нестрпливи, честопати се полни со надеж, бидејќи се упатени до нивниот сочувствителен небесен Татко (Псалми 103,13; Псалми 68,5; Псалми 89,26). Новите доживувања на Божјата благодат и љубов ја зајакнуваат нивната решеност да го слават Бога и да му служат само Нему и на никој и на ништо друго.

---

#### Додаток: Утрински стих

**Историја од Витлеем:** Лука 2,11.
