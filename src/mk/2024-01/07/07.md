---
title: За натамошно проучување
date: 16/02/2024
---

Во книгата *Патот кон Христа* од Елена Г. Вајт, прочитајте го поглавјето со наслов „На грешникот му е потребен Христос“, стр. 17-22 ориг.

Во Псалмите гласовите на Божјиот народ се обединуваат во прославување на Божјата вечна љубов преку еден рефрен што постојано се повторува: „Зашто неговата милост е вечна“ (Псалми 106,1; Псалми 107,1; Псалми 118,1-4.29; Псалми 136). „Да не се слави Бог, тоа би значело да се заборави на сите Негови добродетели, да не се ценат Божјите дарови. Само оние што слават, не забораваат. Размислувањето и зборувањето за Бога сè уште не е прославување. Славењето започнува кога некој ќе го признае Божјото величество и Неговите дела, и ќе возврати на нив со обожавање на Неговата добрина, милост и мудрост“ (Hans LaRondelle, *Deliverance in the Psalms*, стр. 178).

Значењето на свеченото признавање на Божјата постојана милост поприма уште подлабоко значење кога ќе се потсетиме дека Божјиот *khesed* — односно Неговата заветна добрина и верност — останува цврст и непроменлив среде човечкиот грев и бунт против Бога.

„Ние сме грешеле против него и не сме заслужни за неговата наклоност, а сепак Тој сам ставил на нашите усни најпрекрасна од сите молитви: ‘Не отфрлај нè заради своето име, не срами го престолот на својата слава, спомни си и не го раскинувај својот завет со нас’ (Еремија 14,21). Кога ќе дојдеме кај него признавајќи ја својата недостојност и грев, Тој се обврзал да ги слушне нашите вопли. Честа на неговиот престол е залог дека ќе го исполни ветувањето што ни го дал“ (*Христовите параболи*, стр. 148 ориг.).

Фактот што искуствено спознал колку Бог бил милостив кон него (Псалми 103,2), го охрабрило псалмистот да каже: „Господ им дава милост и правда на *сите* угнетени“ (Псалми 103,6). Затоа, крајната цел на личното сведоштво на псалмистот и прославувањето на Божјата милост во неговиот живот е да ги увери другите во Божјата добрина, за да можат и тие да го отворат своето срце кон Бога, да ја примат Неговата спасоносна милост и да Го слават (Псалми 9,11.12; Псалми 22,22-27; Псалми 66,16).

**Прашања за разговор**

`1. Какво практичното значење за човековото спасение има фактот дека Божјата милост е вечна? Зошто ова сепак не значи дека човекот може слободно да продолжи да греши затоа што Божјата милост е вечна?`

`2. Како да ја помириме вистината за Божјото проштавање на нашите гревови со идејата за Божјиот суд над гревот?`

`3. Како изјавите за Божјата милост во Новиот завет се согласуваат со оние од Псалмите (Ефесјаните 2,4.5; 1. Тимотеј 1,16; Тит 3,5; Евреите 4,16)?`

---

#### Додаток: Утрински стих

**Љубов посилна од смртта:** Римјаните 5,5.
