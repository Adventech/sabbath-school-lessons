---
title:  Искуство
date:   29/03/2024
---

#### Валденжани во Полска

_од Ендру Мек Чесни_

Ришард Јанковски никако не можел да успее полицијата да го остави на мир. Секој пат кога тој ќе поставел штанд за продажба на Големата борба од Елен Вајт и некои други книги во балтичкиот туристички град во Полска, се појавувала полицијата со барање веднаш го отстрани штандот и книгите.

Тогаш издавачката куќа на Адвентисти на Седмиот ден во Полска издала специјално издание на списанието Знаци на Времето, а црковните водачи испратиле копии до членовите на полската влада. На еден министер од владата толку многу му се допаднала содржината што напишал писмо со барање: градовите низ Полска да ја поддржат дистрибуцијата на ова списание. Ришард го однел писмото и примерокот од списанието кај градоначалникот на туристичкиот град каде што имал проблеми со полицијата. 

Градоначалникот бил импресиониран. Тој го познавал владиниот министер.

„Тој беше мој универзитетски професор“, рекол градоначалникот. „Се разбира, можете слободно да го дистрибуирате ова списание овде“.

„Можам ли да ја добијам и на писмено вашата дозвола? - прашал Ришард.

Градоначалникот напишал писмо и му го дал на Ришард.

Ришард го зел писмото и повторно го поставил својот штанд за книги на улица. На штандот го поставил списанието Знаци на Времето, заедно со Големата борба и некои други книги. Набргу се појавила полицијата.

„Не може да ги продавате вашите книги во нашиот град“, рекол полицаецот.

„Видете, имам писмо од градоначалникот“, рекол Ришард.

Полицајците внимателно го прочитале писмото. Потоа одмавнале.

„Во ред, можеш да останеш“, рекол еден.

Но, тука не е крајот на приказната. Набрзо потоа, една баба подзастанала покрај штандот за книги. Некој ѝ ја дал Големата борба порано, а таа му ја прочитала на својот внук. На внукот многу му се допаднала книгата, особено главата која зборува за младите Валденжани кои тајно го споделувале Божјото Слово со ризик по нивните животи во средниот мрачен век. Бабата му кажала на Ришард дека нејзиниот внук сака да биде како тие Валденжани. Нејзиниот внук сфатил дека треба да биде како нив - верен на Словото Божјо по секоја цена.

„Тој го виде вашиот штанд со книгата Големата борба“, рекла таа. „И ми рече: „Бабо, Валденжаните се во нашиот град“.

Така, бабата го побарала Ришард за да му каже за нејзиниот внук. Таа подоцна и се приклучила на Адвентистичката Црква на Седмиот ден.
