---
title: Божјиот печат и жигот на ѕверот - Дел 2
date: 10/06/2023
---

### Прочитајте ги библиските текстови:
Откровение 12,6.14; Даниел 7,25; 2. Солуњаните 2,3.4; 5. Мојсеева 6,8; 5. Мојсеева 11,18; 2. Мојсеева 20,8–11.

> <p>Запомнете го стихот</p>
> „И видов друг ангел, кој се издигна од исток и кој имаше печат на живиот Бог, па почна да им вика со силен глас на четирите ангела, на кои им беше дадено да им напакостат на земјата и на морето, велејќи: ‘Не пакостете и на земјата, ни на морето, ниту на дрвјата, додека не ги запечатиме челата на слугите на нашиот Бог!’“ (Откровение 7,2.3).

Во 15. век Пиемонтските долини, високо на Алпите во северна Италија, биле дом на Валденжаните, народ што цврсто се држел за своите сфаќања на Библијата. Поради нивната непоколеблива преданост на Христа, тие биле жестоко прогонувани. Во 1488 година Валденжаните од долината Лојз биле брутално убиени од Римската црква поради нивната вера.

Уште еден бран на прогонство настапува во 17. век, кога савојскиот војвода испратил група од 8.000 војници на нивната територија и побарал од локалното население да ги размести своите трупи по своите домови. Народот постапил како што било побарано, но ова само било стратегија да им се овозможи на војниците лесен пристап до нивните жртви. На 24 април 1655 година, во 4 часoт наутро, бил даден знак за почеток на масакрот. Овој пат бројот на загинати изнесувал повеќе од 4.000 души.

Историјата, за жал, често се повторува. Пророштвото за „жигот на ѕверот“ зборува за последната низа безбожни верски прогонства што се протега низ вековите. Како и прогонствата во минатото, ова е осмислено да ги принуди сите да се потчинат на одреден збир верувања и на пропишан систем на богослужение. Меѓутоа, како и секогаш, Бог ќе има народ кој нема да потклекне.

---

#### Додаток: Утрински стих

**Извор на духовна сила:** Псалми 36,8.
