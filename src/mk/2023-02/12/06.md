---
title: Саботата како тест
date: 15/06/2023
---

Сосема е можно дека уште сега се подготвува сцената за ова претстојно прогонство. На 6 јуни 2012 година, пред повеќе од 15.000 луѓе собрани на плоштадот Свети Петар во Рим, папата Бенедикт XVI упати итен апел неделата да стане ден за одмор за сите, за луѓето да можат тоа време слободно да го поминат со своите семејства и со Бога. „Со одбрана на неделата, се брани човековата слобода“. Ова, се разбира, не е исто што и барањето од другите да го празнуваат тој ден наместо библиската сабота, но сепак ни покажува дека идејата за неделата како „ден за одмор“ несомнено претставува реален проблем. Порано или подоцна, законите ќе бидат донесени, а оние кои совесно ја следат Божјата Реч и ја празнуваат вистинската сабота, ќе бидат означени како луѓе кои се спротивставуваат на најдобрите интереси на општеството.

Во тоа време на криза, Божјиот верен народ, со Неговата милост и преку Неговата сила, ќе остане цврст во својата намера да Го следи, и нема да попушти под притисокот.

Наместо жиг на ѕверот, тие ќе го добијат Божјиот печат. Печатите од дамнешни времиња се користеле за да се потврди автентичноста на официјалните документи. Тогаш би очекувале да го најдеме Божјиот печат втиснат во Неговиот закон. Древните печати биле препознатливо обележје на поединецот. Пророкот Исаија вели: „Врзи го свидетелството и запечати го откровението пред своите ученици“ (Исаија 8,16).

`Прочитајте 2. Мојсеева 20,8–11. Кои елементи на библискиот печат ги наоѓате во заповедта за саботата? Во што се разликува заповедта за саботата од сите други заповеди?`

Четвртата заповед ги содржи трите елементи на автентичен печат. Прво, името на оној што го става печатот: „Господ, твојот Бог“ (2. Мојсеева 20,10). Второ, титулата на оној што го става печатот: Господ кој „создаде“ (2. Мојсеева 20,11), односно Творецот. И трето, територијата на оној што го става печатот: „Небото и земјата, морето и сè што е во нив“ (2. Мојсеева 20,11). Според текстот Откровение 7,1.2, Божјиот печат се става само на нашето чело, симбол на нашиот ум. Исус ја почитува нашата слобода на избор. Тој нè повикува да му дозволиме со Неговиот Свети Дух да го обликува нашиот ум, за да не бидеме оттргнати од сидрото на нашата вера, а тоа е Божјата Реч (Ефесјаните 4,30). Според тоа, заклучуваме дека верни се оние кои „ги пазат Божјите заповеди и (ја имаат) верата во Исуса“ (Откровение 14,12), а во тие заповеди спаѓа и четвртата, единствената заповед што ѕверот ја променил.

`Дали забележувате дека во моментов се развиваат одредени услови кои потенцијално би можеле да доведат до ограничување на нашата верска слобода? Кои препреки, исто така, уште сега постојат?`

---

#### Додаток: Утрински стих

**Силен и моќен Избавител:** Псалми 32,7.