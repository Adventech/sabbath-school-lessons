---
title: За натамошно проучување
date: 16/06/2023
---

„Кога протестантизмот ќе ја подаде раката преку бездната за да ја прифати раката на римската сила, кога таа ќе посегне преку амбисот за да ја стегне раката на спиритизмот, кога под влијание на овој троен сојуз нашата земја (Соединетите Држави) ќе го отфрли секој принцип на својот Устав како протестантска и републиканска влада и ќе овозможи ширење на папските лаги и заблуди, тогаш знаеме дека е дојдено времето за сатанското чудесно дејствување и дека крајот е близу“ (Елена Г. Вајт, *Сведоштва за црквата*, кн. 5, стр. 451 оригинал).

„Бевме склони да го занемариме фактот дека неделата претставува ден за богослужение на противничките сили... во заплетот на Книгата Откровение. Неделата е исклучително важен симбол, кој го открива неверојатното лукавство и препреденост на змевот... Оваа... промена на Божјиот закон со еден едноставен чин, ја изразува самата суштина на омразата што ја покажува змевот против Бога во космичкиот судир. Едноставноста на таа постапка е крајно измамничка. Змевот се обидува да ја узурпира Божјата положба во космосот прикажувајќи се себеси како вистински предмет на *обожавање* и тврдејќи дека Божјиот *закон* е неправеден – дека треба да се промени. А змевот ја променил токму таа заповед во Декалогот во која Бог се открива како Творец и Откупител, како единствен кој е достоен да биде обожаван (2. Мојсеева 20,8–11; 5. Мојсеева 5; спореди со Откровение 4,11; 5,9.13.14). Таа промена на законот не само што ја покажува омразата на змевот спрема волјата Господова (законот), туку претставува и негов обид да го узурпира Божјото место на тој начин што самиот ќе стане предмет на обожавање... Сеопштото прифаќање на таа промена во законот ќе му обезбеди победа“ (Ángel Manuel Rodriquez, *„The Closing of the Cosmic Conflict: Role of the Three Angels’ Messages“*, pp. 53, 54).

**Прашања за разговор**

`1. Иако живееме во исчекување, и тоа во исчекување на завршните настани, зошто мораме да водиме сметка да не се впуштаме во фанатизам, одредување датуми или шпекулирање за нешто што не ни е откриено преку Вдахновението? Кои опасности се кријат тука и какви знаат да бидат последиците кога очекуваните настани нема да се одиграат во време и на начин на кој луѓето најавиле дека ќе се случат?`

`2. Иако мораме да ги избегнуваме опасностите опишани во претходното прашање, сепак, како да им одговориме на оние кои тврдат дека нашите предвидувања за жигот на ѕверот и верското прогонство не можат да се случат затоа што едноставно тоа се чини невозможно, со оглед на моменталната состојба во светот? Зошто ваквото резонирање, иако на прв поглед делува логично, всушност воопшто не е логично? (Впрочем, погледнете со колкава брзина може да дојде до големи промени во светот.)`

---

#### Додаток: Утрински стих

**Жртва што умирала:** Откровение 5,12.