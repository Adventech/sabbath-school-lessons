---
title: Смртна рана
date: 11/06/2023
---

Како што веќе утврдивме, ѕверовите од Откровение 13 и Откровение 14 глава на Откровението претставуваат еден глобален светски систем на лажно богослужение. Но, тоа не е сè.

`Прочитајте ги следните текстови: Откровение 13,5; Откровение 12,6.14; и Даниел 7,25. Колку долго оваа сила доминирала на верската сцена во минатите векови?`

Власта на ѕверот траела во текот на одреден временски период во историјата. Во симболичните временски пророштва, еден пророчки ден одговара на една буквална година. Во текстот  4. Мојсеева 14,34 Бог му одредува на својот народ „за секој ден една година“ — применувајќи го библискиот принцип за сметање на деновите како години. И повторно, на друго место Бог вели: „Ти давам по ден за секоја година“ (Езекиел 4,6). Овој принцип повеќе пати се покажал точен во толкувањето на библиските временски пророштва, како што е случај со пророштвата за 70 седмици од текстот Даниел 9,24–27. Множејќи го временскиот период споменат во Откровение 13,5 од 42 месеца со 30 дена колку што има во еден месец, доаѓаме до 1260 пророчки денови или дословни години. Старите календари по правило имале 360 денови во годината.

Во 4. век, римскиот цар Константин го легализирал христијанството низ целото свое царство. Кога во 330 година ја преместил својата прес­толнина во Византија, за да ги обедини источните и западните делови на неговото царство, местото на владетел во Рим останало празно. Тогаш папата ја пополнил таа празнина. Тој станал не само моќен верски водач, туку и моќна политичка фигура на која требало да смета­ ат во Европа. Во 538 година паганскиот римски цар Јустинијан офици­ јално му ја доделил на римскиот бискуп улогата бранител на верата. Сред­новековната црква извршила големо влијание од 538 до 1798 г., а тоа ги вклучувало и страшните прогонства што ги споменавме во вове­ дот на оваа лекција. Тогаш Наполеоновиот генерал Бертие го заробил папата во 1798 година, и со тоа пророштвото целосно се исполнило.

Бертие и неговата војска го уапсиле папата Пие VI и без никакви церемонии го отстраниле од папскиот престол. Тоа бил сериозен удар врз папството, но, според текстот Откровение 13,12, смртната рана ќе биде излечена, а светот уште многу работи ќе чуе од оваа сила – уште многу повеќе.

`Размислете за тоа колку се неверојатни библиските пророштва и како тие ни го откриваат Божјето знаење за идните настани. Што треба да нè поучи овој факт за тоа зошто можеме да се потпреме на Господовите ветувања, дури и на оние чиешто исполнување сè уште не го гледаме?`

---

#### Додаток: Утрински стих

**Големото средиште од кое зрачи сета слава:** Јован 8,12.