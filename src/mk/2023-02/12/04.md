---
title: Завршната стратегија на сатаната
date: 13/06/2023
---

Истражувањата на јавното мислење ширум светот покажуваат длабок недостаток на доверба во владите и во државните институции. Милиони се прашуваат: „Дали постои некој што е морално подобен да го води овој свет? Од друга страна, пророштвата на книгата Откровение укажуваат на извесен „ѕвер“, како сила од која ќе се очекува, под закрила на еден верско-политички сојуз, да ја исполни таа улога.

`Прочитајте Откровение 17,12–14. Како Јован ги опишува овие последни сцени од историјата на земјата? Каков моќен контраст се забележува овде?`

Постојат три значајни подробности што ги истакнува Јован во тој текст. Прво, тие политички сили „имаат една мисла“ и „силата и власта своја“ тие „ќе му ја предадат на ѕверот“. Второ, овој конгломерат од лаги ќе почне да војува против Исуса – Јагнето. Трето, во последната битка на земјата, Христос и Неговите следбеници ќе победат. Значи, не победува ѕверот, туку Исус.

Дали некогаш сте се запрашале каква стратегија ќе употреби ѓаволот за да ги обедини сите народи? Историјата често се повторува. Од распадот на Римското царство можеме да извлечеме некои вредни поуки. Кога упадите на германските племиња од север ја опустошиле западна Европа, римскиот цар Константин се свртел кон верата. Авторитетот на црквата, обединет со моќта на државата, станал токму такво орудие какво што му било потребно на Константина. Постојаното нагласување на светоста на неделата во четвртиот век, претставувало пресметан политички и верски потег за царството да се обедини во тоа време на криза. Константин сакал неговото царство да се обедини, а Римската црква сакала тоа да се „преобрати“. Познатиот историчар Артур Вајгал јасно кажува: „Црквата неделата ја направи свет ден... главно затоа што тоа бил седмичен фестивал на сонцето; бидејќи тоа секако била политика на христијанската црква – да ги преземе омилените пагански празници од народната традиција и да им се додели христијанско значење“ (Arthur Weigall, *The Paganism in Our Christianity; New York: G. P. Putnam’s Sons*, 1928, p. 145).

Во време на голема криза, кога целиот свет ќе биде исплашен, измачен и загрозен, луѓето очајнички ќе копнеат по некој кој би можел да им пружи стабилност и заштита. Така настанувале тираниите во минатото, и нема причина да мислиме дека тоа не би можело да се повтори. А според пророштвата, ќе се појави нешто што ќе доведе до тие завршни настани.

`Иако е тешко да се предвиди како сето тоа ќе се одвива, светот веќе се увери до колку големи промени може да се дојде, и тоа многу брзо. Иако не ги знаеме сите детали за тоа што доаѓа, сепак мора да бидеме подготвени, што и да дојде.`

---

#### Додаток: Утрински стих

**Надежта на Израел:** Јован 3,2.