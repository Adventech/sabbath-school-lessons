---
title: Исус победува, сатаната губи
date: 25/03/2023
---

### Прочитајте ги библиските текстови:
Откровение 12; Ефесјаните 5,25-27.32; Филипјаните 3,9; Даниел 7,25; Исаија 14,12-14; Откровение 13,14-17.

> <p>Запомнете го стихот</p>
> „А змијата се налути на жената и отиде да го убие остатокот од нејзиното потомство, кое ги пази Божјите заповеди и го има сведочењето на Исус Христос“ (Откровение 12,17).

Во својата книга Побројни: Неверојатни приказни за најголемите историски пресврти на бојното поле, Кормак О‘Брајан раскажува приказни за армиите кои, и покрај тоа што бројно биле многу послаби, сепак победиле. Тој овде зборува за војската на Ханибал од 55.000 војници од Картагина, која ја поразила „непобедливата“ римска армија од 80.000 војници. Исто така, тој ја наведува неверојатната сторија за војската на Александар Велики што го победила Персиското царство.

И ние водиме борба за живот и смрт со лукав непријател. Бројно сме помали и соочени со крајно неповолен однос во силите. Силите на злото изгледаат навидум непобедливи. Се чини како ние да се соочуваме со сигурна загуба. Поразот изгледа неизбежен. Победата ја нема на повидок. Од чисто човечка перспектива, се чини дека силите на сатаната ќе нè совладаат.

Но, фала му на Бога, иако бројно сме помалку, иако (човечко кажано) сите изгледи се поставени против нас, иако нападите на сатаната се жестоки – благодарение на Исуса, на крајот ќе победиме. Темата на последната библиска книга, Откровение, се сведува на ова: Исус по­бедува, сатаната губи. Сржта на оваа битка е прикажана во текстот Откровение 12 глава, која е во фокусот на нашата лекција за оваа седмица. Оваа поука ќе ни даде добра подготовка за да ја разбереме 14. глава од Откровението и пораката на тројцата ангели.

---

#### Додаток: Утрински стих

**Постар Брат:** Матеј 11,29.30.