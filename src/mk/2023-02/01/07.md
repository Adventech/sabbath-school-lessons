---
title: За натамошно проучување
date: 31/03/2023
---

Во извесна смисла, би можело да се каже дека Бог немал избор – ако сакал суштества способни да го сакаат Него и другите, Тој морал да ги создаде слободни. Зашто, кога не би биле слободни, тие не би можеле да сакаат, а каков би бил нашиот универзум без љубов? Тој би бил токму онаков како што некои го замислуваат – само бездушна машинерија која функционира според строгите причинско-последични закони, во која не би имале слободна волја ниту слобода на избор, туку би биле обични клопчиња од месо и крв, составени од субатомски честички, кои ги следат само законите на физиката. Тоа не е најпријатна слика и не го одразува на соодветен начин она што, длабоко во самите нас, знаеме дека е вистина. Кој од нас може да помисли, на пример, дека нашата љубов кон родителите, децата и сопружниците не претставува ништо повеќе од специфичен распоред на соодветни атоми?

„Бидејќи законот на љубовта е основа на Божјето владеење, среќата на сите со разум надарени суштества зависи од нивната целосна согласност со неговите големи начела на правдата. Бог сака сите негови созданија да му служат од љубов – нивната служба да произлегува од нивната почит кон неговиот карактер. Нему не му е мила изнудена послушност и затоа на сите им дава слобода и право доброволно да му служат.

Додека сите создадени суштества го признавале сојузот на љубовта, во Божјата вселена владеела совршена хармонија. Небесните војски наоѓале радост во тоа што можеле да ги исполнуваат намерите на својот Творец. Тие биле среќни и восхитени што претставуваат одблесок на неговата слава и што можат да го слават и да го извишуваат него. Љубовта кон Бога за нив била најсвето чувство, меѓусебната љубов природна и несебична. Ништо не ја нарушувало небесната хармонија“ (Елена Вајт, *Патријарси и пророци*, стр. 34, 35 оригинал).

**Прашања за разговор**

`1. Зошто Откровение 12 глава е соодветен вовед во пораките на тројцата ангели, особено кога го земаме предвид претстојниот судир во времето на крајот?`

`2. На кој начин Откровение 12 ве утешува лично вас во тешкотиите и во искушенијата со кои се соочувате секој ден?`

`3. Има некои кои веруваат дека нашите постапки се во голема мера определени од нашето наследство и од околината. Дали се согласувате со тоа или не? Каква улога имаат нашите избори и одлуки во одредувањето на нашето однесување? Разговарајте за односот меѓу нашите одлуки и избори и Божјата сила што дејствува во нашиот живот.`

---

#### Додаток: Утрински стих

**Спасител на светот:** Јован 14,2.