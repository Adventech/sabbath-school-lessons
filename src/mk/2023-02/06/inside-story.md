---
title:  Искуство
date:   05/05/2023
---

#### Украинско чудо

_од Ендру Мек Чесни_

Десетгодишниот Анас се борел на часовите среде постојан порој на малтретирање во јавното училиште во Одеса, Украина. Неговата кожа била потемна од кожата на другите деца, а соучениците го исмејувале. Тој живеел со својата украинска баба откако мајка му, поранешна адвентистка на седмиот ден, го оставила во нејзиниот дом. Неговиот татко не бил христијанин и живеел далеку, во Иран.

На бабата не ѝ се допаднал начинот на кој Анас го третирале на училиште. Вознемирена поради малтретирањето, таа конечно го префрлила момчето во локалното адвентистичко училиште.

На почетокот Анас бил повлечен и малку зборувал. Но, толку многу ги сакал часовите за Библијата што се обидувал да ги запомни зборовите на наставникот шепотејќи ги додека ги слушал во училницата. Како што поминувале деновите и неделите, тој почнал да се отвора и да се шегува. Останатите деца уживале во неговата духовитост, а тој набрзо станал кловн на класот. Тој добил својата сопствена Библија.

Неговата мајка збеснала кога дознала дека Анас посетува адвентистичко училиште и го земала од баба му за да живее со неа. Таа одбила да зборува со баба му и го подучувала Анас дома.

Бабата на Анас се молела Бог да интервенира. Таа се молела секој ден во текот на една година. По некое време, мајката на Анас повторно почнала да зборува со неа. Повторно станале пријателки.

Еден ден, мајката се согласила со предлогот на бабата да се сретне со адвентистички свештеник. Анас го слушал нивниот разговор и на свое изненадување дознал дека тројца негови пријатели од адвентистичкото училиште ќе се крстат. „И јас сакам да се крстам!“ извикал тој.

Мајка му била изненадена. Свештеникот бил изненаден. Му поставиле на Анас неколку прашања. Виделе дека тој сам ја проучувал Библијата во текот на годината кога живеел со мајка му. Повеќе од се сакал да се крсти. Неговата горлива желба да му го даде животот на Исус го допрело срцето на мајката. Таа дала согласност. Две недели подоцна, мајка му и баба му го гледале 11-годишното момче како се крсти со неговите тројца пријатели од адвентистичкото училиште.

Тоа беше чудо овозможено од Бог и адвентистичкото образование, вели Иван Риаполов, образовен директор за Евроазискиот оддел, чија територија ја опфаќа Украина. „Не само што имаше помирување на семејството, туку и со Бога“, вели тој.