---
title: Месија „погубен“
date: 03/05/2023
---

Гаврил, како почеток на ова пророштво за 490 години, го означил настанот кој бил исклучително важен за Даниел и за Евреите — заповедта да се обнови и изгради Ерусалим. Иако биле донесени различни декрети во врска со Ерусалим, во Езра 7 глава откриваме дека декретот донесен во 457 пр. н.е. им дозволил на Евреите не само да се вратат во својата татковина, туку и повторно да ги воспостават своите верски обичаи (видете Езра 7,13.27).

Значајно е да се забележи дека декретот на Артаксеркс бил издаден есента 457 пр. н.е. Од издавањето на овој декрет, во 457 пр. н.е., до Месија, според Даниел, требало да поминат 69 седмици, односно 483 години. Ако почнеме во 457 пр. н.е. и се движиме напред според историскиот временски синџир, ќе стигнеме до 27. година од нашата ера.

Зборот *Месија* значи „помазаник“. Во 27. година од новата ера бил крстен Исус Христос – Месија, (видете го текстот Матеј 3,13–17.) Значи, Даниел неколку стотини години однапред ја предвидел точната година на Христовото крштевање – времето во кое Исус ќе ја започне својата три и пол годишна служба.

`Прочитајте Римјаните 5,6-9 паралелно со стихот Даниел 9,26. Кои големи вистини се откриени овде?`

„И по шеесет и двете седмици Помазаникот ќе биде отсечен, но не за себе“ (Даниел 9,26; превод од англиски /NKJV/). Месија ќе биде „отсечен“, односно распнат. Во стихот се додава „но не за Себе“. Со други зборови, Христос умрел на голготскиот крст заради нас, а не заради себе, и врз таа основа Павле можел да напише: „Но Бог ја покажа Својата љубов кон нас со тоа, што Христос умре за нас, додека уште бевме грешници“ (Римјаните 5,8).

Во стихот Даниел 9,27 читаме дека во средината на таа седмица – последните седум години, Христос ќе ги укине „жртвата и приносот“. Во средината на оваа седумдесетта седмица, во 31 година од новата ера, Христос го потврдил вечниот завет со својата крв кога умирaл на крстот, со што жртвениот систем изгубил секакво пророчко значење.

Затоа овие пророштва откриваат дека Христос, Месија, ќе биде распнат, и дека жртвениот систем ќе го изгуби своето пророчко значење во пролетта 31. година од новата ера. Тие предвидувања се исполниле до најситните детали. Токму на Пасха, кога првосвештеникот го принесувал пасхалното јагне, Христос бил жртвуван за нас.

`Имајќи го на ум напишаното погоре, прочитајте ги стиховите Марко 15,38 и Матеј 3,15.16. Како овие стихови ни помагаат да го разбереме пророштвото од текстот Даниел 9,24–27?`

---

#### Додаток: Утрински стих

**Чувар кој никогаш не спие:** Псалми 121,4.
