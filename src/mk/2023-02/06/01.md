---
title: Настапи часот на неговиот суд
date: 29/04/2023
---

### Прочитајте ги библиските текстови:
Даниел 8, Даниел 9, Езра 7, Матеј 3,13–17, Римјаните 5,6–9, Марко 15,38, 3. Мојсеева 16,16.

> <p>Запомнете го стихот</p>
> „И тоа правете го, знаејќи го ова време: веќе дојде часот да се разбудите од сонот, зашто спасението е сега поблиску до нас отколку кога поверувавме. Ноќта одминува, а денот се приближи; да ги отфрлиме, пак, сите дела на мракот и да се облечеме во оружјето на светлината“ (Римјаните 13,11.12).

Пред неколку години, списанието *Национална географија* (National Geographic) пишувал за еден шумски пожар во националниот парк Јелоустоун во Соединетите Држави. Откако пожарот бил изгасен, шумарите се искачиле на планината за да ја проценат штетата. Еден од нив нашол птица која била буквално спржена во подножјето на едно дрво. Згрозен од таа морничава глетка, ја допрел птицата со стап.

Во истиот миг три мали пиленциња скокнале од под крилјата на својата мртва мајка. Пожртвуваната мајка, очигледно свесна за претстојната катастрофа, со љубов ги пренела своите пилиња во подножјето на дрвото и тука ги заштитила под нејзините крилја. Таа можела слободно да одлета на некое безбедно место, но одбила да ги остави своите младенчиња. Колку убава слика за верникот, кој е целосно безбеден во Христа!

Огнот на Божјиот суд догорел врз Него, на Голгота, и сите што се во Христа засекогаш се безбедни под Неговите крилја. На крстот Христос бил осуден како грешник за ние да бидеме прогласени за праведни граѓани на небесното царство. Тој бил осуден како злосторник, за ние да можеме да бидеме поштедени од разорниот оган на вечната загуба, се разбира, и фигуративно и буквално.

---

#### Додаток: Утрински стих

**Средиште на привлечноста:** Јован 12,32.