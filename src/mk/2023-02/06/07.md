---
title: За натамошно проучување
date: 05/05/2023
---

Еве еден брз и лесен начин да се прегледа пророштвото за 70 седмици од текстот Даниел 9,24–27.

Прво се спомнуваат 70-те седмици (Даниел 9,24).

Потоа седум седмици и 62 седмици, односно 69 (Даниел 9,25) од вкупно 70 седмици.

Тука е последната седмица, 70-тата (Даниел 9,27).

И конечно, таа последна седмица е поделена – „во средината на седмицата“ (Даниел 9,27) – на два отсека од три и пол години.

Тоа е тоа. Седумдесет седмици, кои се составени од шеесет и девет седмици и една седмица. А таа една седмица е поделена на половина. Сега само додадете го почетниот датум, 457. пр. н.е., и со едноставна пресметка – да, токму така, доаѓаме до 1844 година од временскиот синџир.

Исто така, во Даниел 8. глава, кога станува збор за 2300 денови, воопшто не се спомнува кога почнува тој период. „Уште две илјади и три стотини вечери и утра; тогаш Светилиштето ќе биде очистено“ (Даниел 8,14). Уште две илјади и триста денови – но од кога? Зошто не од мигот кога Даниел го добил самото видение, „третата година на царувањето на Валтазар“ (Даниел 8,1)?

Меѓутоа, тоа едноставно не се вклопува. Видението во текстот Даниел 8 не го вклучува Вавилон. Тоа започнува со настани што се одвивале по него – од Медо-Персија, потоа царството на Александар Македонски и Рим, па сè до „крајот“. Зошто еден настан – очистување на светилиштето – кој е дел од видението, временски би се врзувал за нешто (Вавилон) кој не е дел од тоа видение? Почетниот датум за нешто што претставува кулминација на видението треба да потекнува од самата таа визија, која започнува со Медо-Персија и се протега до самиот „крај“. А тоа се многу години.

Кој го започнал тој период? Тоа не ни е кажано во 8. глава од Даниеловата (Даниел 8) книга. Кажано ни е во 9. глава (Даниел 9).

**Прашања за разговор**

`1. Разговарајте во саботношколската класа за блиската поврзаност меѓу евангелието и судот, којашто ја гледаме во овие два дела на она што всушност претставува едно пророштво. Зошто таа поврзаност меѓу нив претставува толку добра вест за нас? Како оваа поврзаност треба да го ублажи стравот што многумина го имаат кога ќе помислат на судот?`

`2. Задржете се во мислите на вистината откриена во текстот Даниел 9,26, дека Месија е „отсечен“, „но не за Себе“. За што се зборува овде? Поради кого Тој бил отсечен и зошто?`

`3. Прочитајте ги повторно текстовите 3. Мојсеева 16,16 и 3. Мојсеева 23,26–29. Раговарајте за причината за очистување на светилиштето (3. Мојсеева 16,16) и за тоа како народот треба да се однесува додека тоа се случува (3. Мојсеева 23,26–29). Каков однос постои меѓу она што се случува овде и она што би требало тоа да значи за нас денес?`

---

#### Додаток: Утрински стих

**Божествениот страдалник:** Исаија 53,5.