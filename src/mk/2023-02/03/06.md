---
title: Мисионско движење
date: 13/04/2023
---

Благодарение на внимателното и длабоко проучување на Библијата, првите адвентисти сè подобро го разбирале значењето на овие пораки. Биле свесни дека Бог има порака прилагодена на потребите на оваа генерација – итна порака за последното време, која мора да му се објави на секое племе, колено, јазик и народ, за да се подготви светот за Христовото доаѓање. Пораките на тројцата ангели биле движечка сила на адвентистичката мисија уште од самиот почеток.

Во 1874 година Генералната конференција го испратила нашиот прв мисионер во Европа. Елена Вајт го нарекла Џон Ендрус „најспособниот човек во нашите редови“. Ендрус зборувал најмалку седум јазици и можел да го повтори целиот Нов и поголемиот дел од Стариот завет напамет. Тој бил брилијантен мислител, плоден писател, моќен проповедник и компетентен теолог.

Зошто таков човек требало да биде испратен на место каде што имало многу малку верници? Зошто „најспособниот човек“ што го имате би го испратиле во непознато мисионско поле? И зошто тој бил подготвен да оди? Неговата сопруга починала неколку години претходно. Зошто бил подготвен да ги остави семејството и пријателите во Америка и да отплови со своите две деца во непозната земја, ризикувајќи сè за Христовото дело?

Постоела само една причина. Тој верувал дека Исус наскоро ќе дојде и дека веста на вистината за последното време мора да стигне до целиот свет.

Во текот на целата нашата историја, најспособните и најдобрите меѓу нас патувале од едниот до другиот крај на светот за да ја објават Божјата порака за последното време. Меѓу нив имало учители, медицински персонал, пастори, земјоделци, механичари, столари и трговци од различни бранши. Некои биле службеници на Црквата, но многумина не биле. Тоа биле лаици кои верувале дека Исус скоро ќе дојде.

`Прочитајте ги следните стихови: Откровение 14,6; Дела 1,8 и Матеј 24,14. Кои сличности ги забележувате меѓу нив?`

Проповедањето на вечното евангелие ги пречекорува географските граници. Продира во најоддалечените области на Земјата. Допира до луѓето од сите јазици и култури. На крајот, тоа ќе изврши влијание врз целиот свет. Колку е фасцинантно сознанието дека нашата порака досега стигнала во повеќе од 210 од вкупно 235 земји во светот признаенти од страна на Обединетите нации!

`Каква улога би можеле да одиграте вие и како би можеле да ја одиграте подобро, за да придонесете во ширењето на пораките на тројцата ангели до секое „секоја народност и на секое племе и јазик и народ“?`

---

#### Додаток: Утрински стих

**Пример за светост:** Евреите 12,14.
