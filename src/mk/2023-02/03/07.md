---
title: За натамошно проучување
date: 14/04/2023
---

Задржете се повеќе на идејата од проучувањето предвидено за среда, за нашата потреба да бидеме дел од нешто поголемо од нас самите и од нашиот стеснет, краткотраен, често упропастен и незадоволувачки живот (кој меѓу нас не искусил нешто од тоа во својот живот?). Има толку многу смисла во таа идеја. Физички гледано, што сме ние ако не обично пакување од месо што го носат наоколу сопствениот мозок – неколку килограми органска материја базирана на јаглерод, во состав поблизок до кофичка со пржено пилешко отколку тврд диск (hard disk).

Што значат тие мали, индивидуални пакувања месо во однос на бесконечноста што ги опкружува? Да живееш само за себе, да живееш за нешто што не е поголемо од тебе, кога има толку многу околу тебе и надвор од тебе – тоа е како да си доживотно затворен во самица среде голем град чиишто вибрации можеш да ги почувствуваш низ ѕидовите. А за која поголема, повозвишена, пославна и позначајна цел би можеле да живееме од таа да го објавиме ветувањето за вечен живот што ни е даден во Исуса?

„Божјите слуги, со озарено лице од свето помазание, ќе брзаат од место во место да ја објават небесната вест. Илјадници гласови низ целата Земја ќе ја објавуваат опомената. Ќе се прават чуда, болни ќе оздравуваат, а верните ќе ги придружуваат знаци и чуда. И сатаната ќе прави лажни чуда; ќе стори и оган да падне од небото пред луѓето (Откровение 13,13). На овој начин жителите на земјата ќе бидат присилени да се решат за кого ќе се определат“ (Еленa Г. Вајт, *Големата борба*, стр. 612 оригинал).

**Прашања за разговор**

`1. „Неколкумина ми напишаа прашувајќи ме дали пораката за оправдувањето со вера е иста како пораката на третиот ангел, а јас одговорив: ‘Тоа е пораката на третиот ангел во вистинска смисла на зборот‘“ (Еlen G. White, The Advent Review и Sabbath Herald, 1 април 1890 година). Каква врска постои меѓу оправдувањето со вера и пораките на тројцата ангели?`

`2. Задржете се во мислите на изразот „вечно евангелие“. Што е вечно во врска со Евангелието?`

`3. Што значи тоа што адвентистите на седмиот ден се присутни во толку многу земји во светот? Што ни кажува ова за благословите со кои Бог ги наградил нашите досегашни напори? Во исто време, како вашата локална црква, дури и вашата локална саботна школа, може да одигра поголема улога во „довршување на делото“?`

---

#### Додаток: Утрински стих

**Пријател на беспомошните:** 2. Коринтјани 12,10.