---
title: Вечното Евангелие
date: 08/04/2023
---

### Прочитајте ги библиските текстови:
Откровение 14,6-12; 1. Коринтјани15,1-4; Римјаните 3,24-26; 1. Петрово 1,18-20; Матеј 28,19.20; Дела 1,8.

> <p>Запомнете го стихот</p>
> „И видов друг ангел како лета среде небото, кој имаше вечно Евангелие, за да им благовести на жителите земни, на секое племе и колено, јазик и народ“ (Откровение 14,6).

Древниот Израел, во времето кога незнабошците околу него биле политеисти и обожавале многубројни „богови“ направени од дрво и камен, имал јасна, препознатлива, моќна изјава на верата што ја наоѓаме во стихот 5. Мојсеева 6,4: „Чуј, Израелу! Господ е наш Бог, Господ е Еден!“

Низ вековите, пеењето на „Шема“ (како што скратено ја нарекувале таа изјава, заснована на еврејскиот збор за „чуј“) ги потсетувало Евреите на духовната визија што ги обединувала како народ и ја јакнело нивната решеност да го зачуваат својот посебен идентитет како поклоници на единствениот вистински Бог.

За адвентистите на седмиот ден, „Шема“ се пораките на тројцата ангели од Откровение 14 глава. Тие се нашата препознатлива изјава на верата. Тие дефинираат кои сме ние како народ, и ја опишуваат нашата мисија во светот. Накратко, нашиот единствен пророчки идентитет е прикажан во текстот Откровение 14,6-12, и токму тука ја наоѓаме движечката сила за да му го објавуваме Евангелието на светот.

Во лекцијата за оваа седмица, ќе започнеме со детално проучување на текстот Откровение 14,6-12, но тоа ќе го направиме низ призмата на благодатта, додека слушаме како Бог му се обраќа на нашето срце.

---

#### Додаток: Утрински стих

**Најмил:** Матеј 3,17.
