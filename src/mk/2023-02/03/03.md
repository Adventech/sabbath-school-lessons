---
title: „Вечно Евангелие“
date: 10/04/2023
---

Забележете со што започнува стихот Откровение 14,6, кој се наоѓа на почетокот на пораките на трojцата ангели – „вечно“ евангелие. Затоа, ако не ја разбереме длабочината на евангелието, ќе ја пропуштиме целата смисла на пораките на тројцата ангели. Ако не го разбереме евангелието, нема да можеме целосно да ги разбереме важните точки во Божјата порака за судниот час, за падот на Вавилон и за жигот на ѕверот.

`Прочитајте 1. Коринтјани 15,1-4; Римјаните 3,24-26 и Римјаните 5,68. Како е претставено „вечното евангелие“ во овие текстови? Која голема надеж ни е понудена овде?`

Евангелието е неверојатно добра вест за Христовата смрт за нашите гревови, за Неговото славно воскресение и за секогаш присутната љубов и грижа кон нас. Со вера во Неговата пролеана крв и во Неговата моќ да воскресне, ние сме ослободени и од казната за гревот и од силата на гревот. Христос ги исполнувал мислите на апостол Павле и се наоѓал во центарот на неговото учење и проповедање. Распнатиот Христос го откупил од осудата и од вината за неговото минато. Воскреснатиот Христос му давал сила во сегашноста, а Христос што се враќа му давал надеж за иднината.

**Забележете ги четирите детали во наведените текстови од Посланието до Римјаните:**   
**1. Бесплатно сме оправдани преку благодатта.**   
**2. Благодатта е показател за Божјата праведност.**   
**3. Благодатта ги оправдува оние што го прифаќаат Исуса со вера.**   
**4. Божјата љубов се покажала кон нас уште додека сме биле грешници.**   

Христовата милост е незаслужена, нестекната и незаработена. Исус умрел со мачна, болна смрт, со каква што ќе умрат изгубените грешници. Тој ја доживеал полнотата на Татковиот гнев и осудата за гревот. Тој бил отфрлен за ние да бидеме прифатени. Умрел со смрт каква што ние сме заслужиле, за ние да имаме живот каков што Тој заслужил.

Дали е чудно тогаш што спасението може да се постигне само со вера, без делата на законот? Што би можеле да додадеме на ова? Што можат нашите дела, дури и оние најдобронамерните, дела исполнети со Светиот Дух, да додадат на она што Христос го направил за нас на крстот?

`Дали е чудно тогаш што спасението може да се постигне само со вера, без делата на законот? Што би можеле да додадеме на ова? Што можат нашите дела, дури и оние најдобронамерните, дела исполнети со Светиот Дух, да додадат на она што Христос го направил за нас на крстот?`

---

#### Додаток: Утрински стих

**Извор на секој живот:** 1. Коринтјани 15,21.22.