---
title: За натамошно проучување
date: 21/04/2023
---

Размислете за прекрасните зборови на апостол Павле во стихот Евреите 7,25, кои, зборувајќи за Исуса како наш Првосвештеник, вели дека Тој „може наполно да ги спасува оние, кои преку Него доаѓаат при Бога“. *Наполно да ги спасува!* Грчкиот збор што се користи тука значи „изобилно, потполно, целосно“. Исус е тој што нè спасува, а наша должност е да Му се предадеме, повикувајќи се на Неговата победа во наша полза. Мораме да имаме доверба во Него, а не во себеси.

„Силата на изразот ‘бојте се од Бога“ во Откровението можеме накратко да го окарактеризираме како последен Божји повик до човештвото – да го избере за свој славен и величествен Бог... кој ќе ги победи силите на злото што се спротивставуваат на Него и на Неговиот план за човечкиот род (споредете со текстот Откровение 14,9-11). Тој страв не се пројавува, барем не засега (споредете со текстот Откровение 6,14-17), во вид на некаква преплашеност и ужас, туку во вид на радосно, од љубов, потчинување на Божјиот закон и обожавање исклучиво на Него. Ниту една друга сила не треба да се признава како достојна за таква приврзаност и лојалност. Други можности нема, бидејќи она што се наѕира на хоризонтот на космичкиот судир како можност, всушност претставува само дејство на демонските сили кои се осудени на исчезнување (Откровение 16,13.14; 17,14; 20,11-15). Затоа повикот да се боиме од Бога, всушност претставува позитивен божествен повик... да застанеме на Божја страна во вселенскиот судир, за да можеме да стоиме во Неговото славно присуство, исполнети со радост во вечното заедништво со Него (Откровение 21,3 -4; Откровение 22,3-5)“ (Ángel Маnuel Rodrígues, *„Тhе Closing of the Cosmic Conflict: Role of the Three Angels’ Messages“*, p. 27).

**Прашања за разговор**

`1. Размислете за неверојатната сила на Бога, на Оној кој ја создал и ја одржува сета вселена. Ние едвај успеваме да ја сфатиме самата идеја за космосот, а како можеме да го разбереме Создателот на сето тоа? Размислете за тоа колку е тој поголем и помоќен од нас. И тој Бог ќе ни суди еден ден!? Како овие факти ни помагаат да ја разбереме идејата за „стравот Господов“ и што тој, всушност, претставува?`

`2. Како можеме да го избегнеме легализмот кога разговараме за библиските поими како што се светоста, надминувањето на гревот и победата? Зошто секогаш треба да имаме на ум дека Христовата победа за нас, извојувана на крстот, е единствениот темел на нашата надеж во спасението, без оглед на нашите победи (па дури и неуспеси) овде и сега?`

`3. Зошто ние, дури и со сите ветувања за победа над гревот, често паѓаме и не живееме во согласност со мерилото на праведноста што ни го поставил Исус со својот сопствен пример, и ни дал ветување дека и ние можеме да го достигнеме? Кои грешки ги правиме кога не му дозволуваме на Бога да го изврши во нас делото што го ветил?`

---

#### Додаток: Утрински стих

**Вистински пастир:** Јован 10,11.
