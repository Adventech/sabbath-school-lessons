---
title:  Искуство
date:   21/04/2023
---

#### Молитва за нови пријатели

_од Дмитриј Багал_

Елена Багал се чувствувала осамено во Кочел, Германија. Родена во Сибир, таа не знаела никого кога нејзиното семејство пристигнало, а германскиот јазик и бил слаб. Како што минуваа деновите, и недостигал животот во кој уживала во Русија. Еден ден, таа извикала кон Господа за нов пријател. „Навистина ми треба пријател со кој ќе поминувам време“, се молела таа.

Таа воопшто не знаела дека не е единствената мајка која зборува руски и се моли за пријатели. Снежана се преселила во градот една година порано поради тешки семејни околности. Истиот ден кога Елена се помолила за пријател, Снежана му извикала на Бога: „Господи, немам повеќе сила! Како можам да продолжам да живеам? Помогни ми да запознаам некого со кој ќе ги споделам моите тешкотии“.

Снежана имала две деца, на возраст од 7 и 9 години, но тие ретко оделе на детско игралиште. Тој ден, сепак, отишле на игралиштето.

Елена, која штотуку се помолила за пријател, го однела своето девојче на истото игралиште. Ја поздравила Снежана на германски, но набрзо сфатила дека и двете зборуваат руски. Таа не можела да поверува! Мислела дека мајката и децата се туристи во посета, но се испоставило дека тие живеат во градот и бараат нови пријатели. Нивните семејства станале блиски пријатели. „Господ дозволи да те запознаам за да имам пријател“, неодамна Снежана и изјавила на Елена. Елена и испраќа охрабрувачки песни и проповеди на Снежана. Таа се моли Снежана да се согласи за присуство на библиските студии.

По средбите, Елена постојано се моли за нови пријатели. Еден ден, таа се сретнала со Наташа, која зборува руски и имала потреба од охрабрување. Жените се спријателиле, а денес Елена редовно и испраќа библиски ветувања на Наташа.

Елена постојано се моли за нови пријатели. Додека пазарувала, ја запознала Ирина, која исто така зборувала руски, и ја поканила дома на посета. Двете жени сега се среќаваат секоја втора недела. Понекогаш, Елена и дава масажи на Ирина и секој пат таа се моли. Последен пат кога направила масажа, Ирина се помолила за прв пат. Елена дознала дека Ирина понекогаш посетувала адвентистичка црква пред да се пресели во Кочел. „Божјите патишта се прекрасни!“ вели Елена.

Таа се моли Ирина да сака да ја проучува Библијата со неа и да може да основа мала група на руски јазик во нејзиниот дом. Во меѓувреме, таа продолжува да се моли за нови пријатели. Дали се молите за нови пријатели?
