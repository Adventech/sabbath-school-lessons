---
title:  Искуство
date:   12/05/2023
---

#### Отрезнети од Божјата благодат

_од Дејл Волкот_

Во минатото, во 1970-тите, две групи на родители од народот Навахо, кои што не се познавале меѓусебе, ги испратиле своите тинејџери да живеат во домовите во индиското адвентистичко училиште Холбрук, оддалечено на 160 километри од дома. Во Холбрук, момче запознало девојче, момчето и девојчето го сретнале Исус и се крстиле. Во догледно време, имало свадба, првата што се одржала во новоизградената адвентистичка црква во родниот град на момчето, Чинле, Аризона.

Кога пристигнало првото бебе на Денис и Глорија Фултон, тие го однеле со себе во црква. Така, бебето Оливер пораснало знаејќи дека адвентистичката црква е негова црква. Но, некако, Оливер го немал сеуште вистински сретнато Исус. Некои работи му го попречиле патот, како што е работата Глорија како медицинска сестра во локалната болница. За да бидат работите уште потешки, Денис се борел со алкохолот, а Оливер почнал да пие како тинејџер.

Оливер завршил средно училиште, се преселил во големиот град за да магистрира во информатичка технологија и открил дека алкохолот го контролира неговиот живот. На 38 години, Оливер во очај се вратил дома во Чинле, знаејќи дека таму е мајка му која се моли за него. Почнал да оди во црквата од детството, надевајќи се дека нешто ќе се промени за него.

Оливер открил дека црквата водела служба за закрепнување од зависност во која 80 луѓе од народот Навахо со борби како неговите се среќаваат во салата за дружење во црквата пет пати во седмицата за „Исус и јас“, програма направена по примерот на Анонимните алкохоличари. Неговиот живот почнал да се менува.

Во меѓувреме, црковниот свештеник го забележал Оливер во собранието една сабота и му предложил заедно да ручаат следната недела. Оброкот го исполнил Оливер со надеж. „Кога дојдов дома, мислев дека сум толку лош грешник што никогаш не можам да одам во рајот“, вели Оливер. „Само помислив дека можеби ако се отрезнам, би можел да им помогнам на некои други луѓе да стигнат до рајот. Но, на ручекот тој ден, свештеникот ми рече дека моите гревови всушност може да се простат. Исус би ме прифатил таков каков што сум. Бев зачуден. Тоа ми даде надеж“.

Оливер е трезен веќе четири години. Во црквата, Оливер се сретнал со една жена, Трачи, која имала своја сопствена приказна за тоа како Исус ја избавил од зависност од хероин. Свештеникот го крстил Оливер само неколку дена пред да венчаат тој и Трачи, во истата црква каде што неговите родители биле венчани околу 40 години.

Денес, Оливер ја води службата за закрепнување на црквата во Чинле. Тој, исто така, зема онлајн часови за да стане сертифициран советник за злоупотреба на супстанции. Исто така, и таткото на Оливер е трезен веќе неколку години. Понекогаш во саботите, таткото и синот седат заедно во црква, со нивните најсакани покрај нив и насмевки во нивните срца.