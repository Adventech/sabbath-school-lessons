---
title: Обожавање на Создателот
date: 06/05/2023
---

### Прочитајте ги библиските текстови:
Откровение 1,9, Исаија 40,26; 2. Коринтјани 5,17; Колосјани 1,17; Откровение 4,11; Јован 19,16–30.

> <p>Запомнете го стихот</p>
> „Достоен си, Господи и Боже наш, да ја примиш славата, и честа и силата, зашто Ти си создал сè, и заради Твојата волја суштествува сè и е создадено“ (Откровение 4,11).

Лесно е да помислиме дека е сосема нормално некои работи да ни припаѓаат, особено кога станува збор за нешто што ни е добро познато или што отсекогаш сме го доживувале. Колку им е лесно, на пример, на малите деца да гледаат на своите родители како нешто што се подразбира, затоа што ги познаваат од почетокот на својот краток живот? Колку е лесно и за нас да ги посматраме сонцето, небото, воздухот или земјата под нашите нозе како нешто сосема природно.

Сепак, дали некогаш сте застанале да размислите во колкава мера и самото постоење го земаме здраво за готово? Односно, колку често застануваме и го поставуваме познатото филозофско прашање *Зошто постои нешто а не ништо?*

Како прво, зошто воопшто постои самата наша вселена, со сета своја величественост и прекрасни појави во неа? До која голема логичка противречност би дошло кога би се установило дека нашата вселена, заедно со нас во неа, воопшто не постои? Според најновата научна теорија (а тие теории имаат тенденција да се менуваат), нашата вселена некогаш не постоела. Со други зборови, нашето постоење е чиста случајност, и вистинско чудо е што воопшто сме тука. Но, и покрај разните митови за вселената која произлегува апсолутно од ништо, или од некаква математичка равенка, нашата вселена постои затоа што Бог, Создателот, ја довел во постоење заедно со сè што е во неа.

---

#### Додаток: Утрински стих

**Големиот Посредник:** Лука 22,32.