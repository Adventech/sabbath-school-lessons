---
title: За натамошно проучување
date: 07/04/2023
---

„Закон на нашата интелектуална и духовна природа е ние да се менуваме со она што го посматраме. Нашиот ум е проникнат со она со што се занимава. Ние стануваме слични со она што сме навикнале да го сакаме и да го почитуваме. Човекот никогаш нема да се издигне повисоко од неговото сфаќање за чистотата, за добрината и вистината. Ако неговото ‚јас‘ е негов највисок идеал, тој никогаш нема да постигне нешто повозвишено. Напротив, тој ќе паѓа сѐ пониско. Само Божјата милост има сила човекот да го издигне. Препуштен сам на себе, тој неминовно ќе тоне сѐ подлабоко“ (Е. Г. Вајт, *Големата борба*, стр. 555 ориг.).

Суптилно, постепено, на почетокот речиси незабележливо, нашиот карактер и нашата личност се менуваат врз основа на семето што го сееме во нашиот ум. Посејте добро семе и ќе донесете добри плодови. Посејте го лошото семе на овој свет, и плодовите на овој свет ќе се пројават во вашиот карактер. Ако сееме рамнодушност кон Бога, кон духовните вредности и приоритети, тогаш во нашиот духовен живот ќе ги жнееме плодовите на рамнодушноста – апатија, духовно самозадоволство и фрустрација. Затоа, оние што мислат: *Знам дека еден ден ќе дојде конечното прогонство, „жигот на ѕверот“ и така натаму, па кога ќе дојде тоа, тогаш ќе се приберам* – избираат многу опасен пат. Бог нè повикува да Му го предадеме нашиот живот сега, во овој момент. Колку подолго некој одложува да одговори на повиците на Светиот Дух, толку повеќе неговата душа се затврднува за Божјите поттици и станува сè поготова да наседне и да поверува во лагите на злобниот.

**Прашања за разговор**

`1. Каков однос постои меѓу спасението по благодат и растењето во благодатта, во контекст на стиховите Откровение 14,14-20 и начелата на жетвата?`

`2. Разговарајте за елементите неопходни за раст на растенијата и споредете го тоа со нашиот духовен раст. Какви сличности постојат? Односно, што можеме да научиме од начинот на кој растат растенијата, а би можеле да го примениме во нашиот сопствен живот?`

`3. Дали постои разлика меѓу силата на волјата и нашата од Бога дадена способност слободно да одлучуваме? Зошто е важно разбирањето на оваа разлика за христијанинот кој расте?`

`4. Зошто називот „Син Човечки“ претставува такво охрабрување додека размислуваме за судниот час, исчекувајќи го второто Христово доаѓање? Каква утеха ви носи фактот дека еден Човек, едно човечко Битие се наоѓа таму горе и нè застапува на судот?`

---

#### Додаток: Утрински стих

**Извор на благослови:** Јован 4,14.
