---
title: Враќањето на Синот Човечки
date: 03/04/2023
---

Откровение 14 глава ги содржи клучните текстови во врска со Господовата порака за последното време, упатена до Неговиот народ и до целиот свет. Во средиштето на сето ова е Исусовото враќање – исполнувањето на Неговото ветување: „Ќе Го видите Синот Човечки како седи од десната страна на Силата и како иде на облаците небески“ (Марко 14,62).

`Прочитајте Откровение 14,14. Кое име се користи тука за да се опише Исус во мигот на неговото враќање на земјата? Што мислите, зошто Јован го користи токму тој назив за Исуса?`

Зборувајќи за себе, Исус го употребил изразот „Син човечки“ 82 пати во Евангелијата. Тоа била една од неговите омилени титули. Го користел како израз на наклоност, за да се поистовети со нас. Тој е Спасител кој нè разбира, кој бил искушуван како нас, и кој поминал низ истите неволји низ кои поминуваме и ние. Тој е „Синот Човечки“ кој се враќа да нè однесе дома. Исус, кој доаѓа по нас, е истиот Исус кој живеел меѓу нас. Тој е способен да нè откупи затоа што станал еден од нас, и како еден од нас, иако соочен со сета жестокост на сатанските искушенија, излегол како победник.

**Што дознаваме од следните библиски стихови за Исус, Синот Човечки?**

`Матеј 16,27`

`Матеј 24,27.30`

`Матеј 25,31.32`

Забележете некои детали во тие текстови:  
(1) Исус, Синот Човечки, доаѓа во слава со своите ангели.  
(2) Тој ќе ги одвои овците од козите (што во суштина е сцена на судот).  
(3) Судбината на народите и на целото човештво ќе биде засекогаш решена.  

`Размислете за изразот „Син човечки“ и што вели тој за Христовата човечка природа. Иако Бог, Тој станал еден од нас, ист како нас, но за разлика од нас, Тој никогаш не згрешил. Каква неверојатна надеж ни дава ова кога станува збор за (1) спознавањето на Божјата љубов кон нас; (2) сознанието дека Тој може да сочувствува со нашите слабости и да ни обезбеди победа над нив?`

---

#### Додаток: Утрински стих

**Ангел на заветот:** Судии 6,12.