---
title: Судбоносен момент
date: 01/04/2023
---

### Прочитајте ги библиските текстови:
Матеј 24,14; Откровение 14,14-20; Матеј 16,27; Дела 1,9-11; Марко 4,26-29; Откровение 16,1.

> <p>Запомнете го стихот</p>
> „И видов, и ете, бел облак, а на облакот седеше Еден сличен на Човечкиот Син, со златна круна на главата и со остар срп во раката. И еден друг ангел излезе од храмот и му извика со силен глас на Оној, Кој седеше на облакот: ‘Испрати го својот срп и жниј, зашто дојде твојот час за жниење, зашто е зрела жетвата на земјата’“ (Откровение 14,14.15).

Бог секогаш му се јавувал на својот народ, откривајќи му ги сите важни вистини што требало да ги слушнат во тоа време. Од предупредувањето за потопот (1. Мојсеева 6,7), преку првото Исусово доаѓање (Даниел 9,24-27) и предадвентниот суд (Даниел 7,9.10; Даниел 8,14), до завршните настани пред Христовото доаѓање (Откровение 12-14), Бог ни го открил сето тоа. И во овие последни денови од човечката историја, Тој испраќа посебна порака до светот и до својот народ, осмислена на таков начин да одговара на потребите на ова време. Тој ни го доловил тоа преку сликата на тројца ангели кои летаат среде небото, носејќи итна порака во врска со последното време, упатена до целиот свет.

Пораките на тројцата ангели се Исусовата последна порака на милост, повик што нè води од доверба во сопствената праведност кон доверба во Исусовата праведноста, за да нè оправда, да нè посвети а, на крајот на времето, да нè прослави.

Меѓутоа, како и секогаш, мораме да се определиме за Христа, да Му се предадеме и да Му се покориме, а одлуките што ги носиме сега, несомнено ќе влијаат на одлуките што ќе ги донесеме во последната криза што e пред нас.

Според тоа, сега е време за да се подготвуваме.

---

#### Додаток: Утрински стих

**Фиданка:** Исаија 11,1.