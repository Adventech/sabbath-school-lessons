---
title: За натамошно проучување
date: 19/05/2023
---

„Она што се наведува како причина... да му се поклониме на Бога, е таа што Тој е Создател. На небесното богослужение, небесните жители ја изразуваат таа идеја на многу јасен начин: ‘Зашто Ти си создал сè’ (Откровение 4,11). На земјата Божјото создавање треба да се нагласува колку што е можно повеќе, па затоа ангелот вели: „Поклонете Му се на Оној, Кој го создал небото и земјата, морето и водните извори“ (Откровение 14,7). Добро се забележува дека ангелот тука зборува користејќи го јазикот на четвртата заповед за да го оправда повикот луѓето да му се поклонуваат на Бога (2. Мојсеева 20,11)... Заповедта за саботата во Декалогот зазема место како негов печат, во смисла на тоа дека открива кој е Бог – Создател; ја одредува територијата на која Тој владее – сè што создал; и укажува на Неговото право да владее – затоа што Тој создал сè. За да успее во своите намери, змевот мора некако да го отстрани овој споменик“ (Ángel Manuel Rodríguez, *„The Closing of the Cosmic Conflict: Role of the Three Angels‘ Messages“*, стр. 40, 41).

**Прашања за разговор**

`1. На кој начин пораката за саботата одговара на големите животни прашања, како на пример: од каде потекнувам, зошто сум тука и каква е мојата вечна судбина?`

`2. Задржете се во мислите на чудесата на Создавањето. Замислете се над чудото на нашето постоење во оваа непрегледна вселена. Што треба да нè научи фактот што главниот спомен на тоа создавање - саботата - ни доаѓа (наместо ние да одиме кај неа) секоја седмица без исклучок, кога станува збор за тоа колку е важна доктрината за создавањето?`

`3. Како гледате на судирот околу богослужението опишан во вдахновените извештаи во 3. и 6. глава во Книгата на пророк Даниел? Што се наоѓа во овие извештаи што може да ни помогне да се подготвиме и да предвидиме со каков предизвик ќе се соочи Божјиот верен народ за време на кризата во врска со „жигот на ѕверот“?`

`4. Како да му укажеме на некој кој верува во еволуцијата како средство на создавање во текот на милиони, па дури и милијарди години, дека не е разумно да се празнува седмиот ден, сабота, во спомен на едно такво создавање?`

---

#### Додаток: Утрински стих

**Карпата на нашето спасение:** Исаија 26,4.