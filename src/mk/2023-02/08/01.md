---
title: Саботата и времето на крајот
date: 13/05/2023
---

### Прочитајте ги библиските текстови:
Јаков 2,8–13; 5. Мојсеева 5,12–15; Псалми 33,6.9; Откровение 14; 2. Петрово 3,13; Откровение 21,1.

> <p>Запомнете го стихот</p>
> „И да расветлам на сите во што се состои распределбата на тајната, криена од векови во Бога, Кој создаде сè преку Исус Христос“ (Ефесјаните 3,9).

Суштината на човечкото достоинство се гледа во нашето создавање. Фактот дека сме на единствен начин создадени од Богa, е нешто што му дава вредност на секое човечко суштество. Нероденото дете во утробата на мајката, тинејџерот со квадриплегија, млада возрасна личност со Даунов синдром и баба болна од Алцхајмерова болест, сите имаат огромна вредност за Бога. Бог е нивeн Татко. Тие се Негови синови и ќерки. „Бог, Кој го создаде светот и сè што е во него, како Господар на небото и на земјата, не живее во ракотворни храмови… Тој, исто, направи целиот човечки род да потекнува од еден човек и да се насели по лицето на целата земја“ (Дела 17,24-26).

Ние имаме заедничко наследство. Му припаѓаме на исто семејство. Ние сме браќа и сестри што ги создал и обликувал ист Бог. Создавањето ни обезбедува вистинско чувство за сопствената вредност. Кога гените и хромозомите се споиле за да ја формираат уникатната биолошка структура на вашата личност, Бог го извел тој образец. Затоа не постои никој друг како вас во целата вселена. Вие сте уникатно, неповторливо создание, создание со толку огромна вредност што Бог, кој ја создал вселената, го презел врз Себе нашето физичко тело и се принел себеси како жртва за вас и за вашите гревови!

---

#### Додаток: Утрински стих

**Небесен Гласник:** 1. Мојсеева 32,26.
