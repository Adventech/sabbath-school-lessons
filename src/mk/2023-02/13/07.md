---
title: За натамошно проучување
date: 23/06/2023
---

„Божјите слуги, со озарено лице од свето помазание, ќе брзаат од место во место да ја објават небесната вест. Илјадници гласови низ целата Земја ќе ја објавуваат опомената. Ќе се прават чуда, болни ќе оздравуваат, а верните ќе ги придружуваат знаци и чуда. И сатаната ќе прави лажни чуда; ќе стори и оган да падне од небото пред луѓето (Откровение 13,13). На овој начин жителите на земјата ќе бидат присилени да се решат за кого ќе се определат. Веста ќе се шири не толку со докажување колку со длабоко осведочување на Божјиот Дух. Доказите се изнесени. Семето е посеано и сега треба да никне и да донесе род. Списите што ги распространиле евангелските соработници го извршиле своето влијание, но мнозина врз кои евангелската вистина оставила длабок впечаток биле спречени вистината потполно да ја сфатат или да ја послушаат. Меѓутоа, сега зраците на светлината проникнуваат насекаде и вистината се гледа кристално јасна, а искрените Божји деца ги кинат врските што ги задржувале до сега. Семејните и црковните врски сега се немоќ ни да ги задржат. Вистината им е подрагоцена од сè друго. Наспроти сатанските сили што се здружиле против вистината, голем е бројот на оние што ќе застанат на Господова страна“ (Eленa Г. Вајт, *Големата борба*, стр. 612).

**Прашања за разговор**

`1. Елена Вајт тврди дека пораката за оправдување со вера „несомнено е веста на третиот ангел“ (*Евангелизам*, стр. 190 ориг.). Што значи тоа? Каква врска има оправдувањето со вера со пораките на трojцата ангели?`

`2. Прочитајте го повторно стихот Откровение 14,12. Која е разликата меѓу држењето на Божјите заповеди и легализмот? Кога послушноста станува легализам? Во која смисла, дури и некој што не ги држи Божјите заповеди, сепак може да биде легалист?`

`3. Што би можеле да им одговориме на оние кои нѐ критикуваат затоа што ја објавуваме вистината за свирепите ѕверови и за страшните предупредувања што се наоѓаат во книгата Откровение? Покрај очигледниот одговор, а тој е дека за нив зборуваме затоа што тие, ете, се спомнуваат во таа книга, кои други одговори би можеле да им ги дадете?`

`4. Разговарајте во класата за актуелните настани во светот. Кои работи сте забележале дека се случуваат, а лесно би можеле да нè воведат во завршните настани? Како да заземеме избалансиран став и, иако сме свесни за времето во коeшто живееме, да не се впуштаме во бесполезни претпоставки за она што сè уште не ни е откриено?`

---

#### Додаток: Утрински стих

**Светлина:** Псалми 27,1.