---
title: Осветлени со огнот на Божјата слава
date: 17/06/2023
---

### Прочитајте ги библиските текстови:
1. Солуњаните 5,1–6; Јован 8,32; Откровение 18,1; Откровение 4,11; 2. Мојсеева 33,18.19; Откровение 5,6.12; Откровение 13,8.

> <p>Запомнете го стихот</p>
> „Потоа видов друг ангел, како слегува од небото, кој имаше голема власт, и земјата се осветли од неговата слава.“ (Откровение 18,1).

Порано или подоцна, завршните настани ќе се одиграат. Кога точно, и на кој начин точно – не ни е кажано. Но, доволно ни е кажано. Ќе биде донесен некаков вид на закон што ќе го наметнува празнувањето на неделата наместо држењето на четвртата заповед. Откровението нè запознава со клучните спорни прашања што се во игра и со клучните играчи кои се вмешани во тоа, изнесувајќи во општи црти што ќе се случи кога, наместо да му се поклонат на „Оној Кој ги создал небото и земјата, морето и водните извори“ (Откровение 14,7), луѓето – сите оние „чии имиња не се запишани во книгата на животот на Јагнето заклано, од создавањето на светот“ (Откровение 13,8) – ќе одлучат да му се поклонат на ѕверот и на неговиот лик („биста“ или „икона“; заб. на прев). Со други зборови, имињата на оние кои избрале да го следат Господа Исуса Христа и да се покоруваат на Неговите заповеди – ќе останат запишани во книгата на животот. А колку е подобро да се биде во Божјата листа, отколку во човечките записи!

Бог ја подигнал адвентистичката Црква на седмиот ден за да му ја објави оваа порака на светот. Така, ние самите треба да се преобратиме во вистината каква што е во Исуса, и да бидеме преобразени и обновени со „вечното евангелие“ од текстот Откровение 14,6, во чиешто средиште е Христовата смрт за нас, како потврда за нашето спасение во Него.

---

#### Додаток: Утрински стих

**Зачетникот:** Лука 24,27.
