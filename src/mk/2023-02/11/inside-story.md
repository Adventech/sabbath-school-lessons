---
title:  Искуство
date:   09/06/2023
---

#### „Не можам да го сторам ова“

_од Ендру Мек Чесни_

Забавата звучела совршено. Била резервирана маса во клуб во Хараре, Зимбабве. Алкохолот бил купен, а луѓето биле поканети. Но, Елдер не дошол. „Што се случи?“ прашал Хуберт подоцна кога го видел својот пријател. „Не можам да го сторам ова“, одговорил Елдер. „Јас сум пастор“.

Хуберт и претходно го имал слушнал објаснувањето. Тој и Елдер станале пријатели додека предавале во средно училиште во Хараре. Деветнаесетгодишниот Хуберт земал една слободна година за да може да предава пред да влезе на универзитетот. Елдер имал 25 години и бил пастор во адвентистичка црква на седмиот ден. Хуберт се забавувал, но Елдер не сакаше да учествува. Тој секогаш објаснувал: „Не можам да го направам ова. Јас сум пастор“.

Хуберт никогаш порано немал сретнато адвентист и си помислил: *Овој човек е верен на својата црква*. Но, тој ги одбил поканите на Елдер да оди во црква.

Следната година, Хуберт се запишал на Државниот универзитет Мидлендс во Гверу. Постојано се сеќавал на Елдер и за прв пат посетил адвентистичка црква. Луѓето биле топли и пријателски расположени, а проповедта го допрела неговото срце. За време на паузата во семестарот, отишол во друга адвентистичка црква додека одел на посета кај тетка. Дошол до таму што секогаш кога ќе видел црква, сакал да влезе внатре. Чувствувал како нешто да недостасува од неговиот духовен живот.

За својата втора година на студии, Хуберт добил стипендија за студирање во Русија. Се прашувал дали таму ќе најде адвентистичка црква. Една сабота, тој бил пијан кога Милдред пристигнала на роденденската забава на заеднички пријател во 20:00 часот во Москва. „Зошто дојде толку доцна? тој прашал.

„Бев во црква“, одговорила Милдред.

„Но, сабота е“, рекол Хуберт. „Црквата е во недела“.

„Па, јас сум адвентист на седмиот ден“, рекла таа.

Хуберт не можел да им верува на своите уши. Милдред го видела неговиот интерес и го поканила да оди во црква следната сабота. Таа дури го чекала во метро станицата во сабота наутро. Но, Хуберт се засрамил што го видела пијан и не се појавил. Кога таа се јавила да види каде е, тој се нашол себеси како вели: „Жал ми е. Ќе дојдам следната сабота“. Милдред му се јавувала цела недела за да го потсетува на неговото ветување. Тој ја придружувал во московската меѓународна адвентистичка црква на седмиот ден во сабота. Една година подоцна, Хуберт му го дал своето срце на Исус со крштевање. Тој стапил во контакт со Елдер и му се заблагодарил што е верен. Елдер бил пресреќен!

Денес, Хуберт Нјабаџа е активен член на црквата. „Благодарен сум на Бог што ме одведе во адвентистичката црква на седмиот ден“, вели тој.