---
title: Божјиот печат и жигот на ѕверот: Дел 1
date: 03/06/2023
---

### Прочитајте ги библиските текстови:
Откровение 14,12, Ефесјаните 2,8–10, Матеј 27,45–50, Откровение 13,15–17, Откровение 14,4, Лука 5,18–26.

> <p>Запомнете го стихот</p>
> „И видов друг ангел, кој се издигна од исток и кој имаше печат на живиот Бог, па почна да им вика со силен глас на четирите ангела, на кои им беше дадено да им напакостат на земјата и на морето, велејќи: „Не пакостете и на земјата, ни на морето, ниту на дрвјата, додека не ги запечатиме челата на слугите на нашиот Бог!“ (Откровение 7,2.3).

Додека ги проучуваме настаните на последното време во врска со жигот на ѕверот, се истакнува една клучна точка – разликата меѓу начинот на кој дејствува Бог и непријателот на душите.

Како што веќе видовме во текот на нашето проучување, централните прашања во големата борба меѓу Христа и сатаната се однесуваат на лојалноста, авторитетот и богослужението. Пророштвата што го опишуваат ѕверот во Откровение 13 глава, малиот рог во Даниел 7 глава и „синот на погибелта“ во 2. Солуњаните 2 глава, зборуваат за една сила што ја узурпира Божјата власт, бара лојалност и воведува лажен систем на богослужение. И тоа го прави со употреба на сила, принуда, а понекогаш и со давање мито и награди — сè со цел да ги принуди луѓето да ѝ се поклонат.

Наспроти тоа, големата движечка сила на Божјото царство е љубовта. Наместо да му се поклонуваат на ѕверот, припадниците на Божјиот народ својата најголема радост и задоволство ја наоѓаат во обожавањето на Творецот. Тие Му се целосно посветени затоа што знаат колку Тој им е посветен ним. Едно нешто што ќе го спречи секој од нас да го прими жигот на ѕверот во последното време е љубовта спрема Исуса, која е толку длабока што ништо не може да ја прекине нашата поврзаност со Него.

Во оваа лекција ќе продолжиме да ги истражуваме овие теми.

---

#### Додаток: Утрински стих

**Вистински советник:** Откровение 2,4.
