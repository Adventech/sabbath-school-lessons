---
title: За натамошно проучување
date: 09/06/2023
---

„Уште од почеток на големата борба на небото постојана намера на сатаната била да го урне Божјиот закон. За да го постигне тоа, се побунил против Творецот и, иако бил исфрлен од небото, истата борба ја продолжил на земјата. Луѓето да ги измами и со тоа да ги наведе на престап на Божјиот закон, е цел кон која постојано се стремел. Било ова да го постигне со отфрлање на целиот Закон или со отстранување на одделни негови прописи, последиците на крај ќе бидат исти. Оној што ‚ќе згреши во едно‘, покажува презир кон целиот Закон; со своето влијание и пример тој е на страна на престапот, и затоа ‚е виновен за сѐ‘ (Јаков 2,10). Настојувајќи да предизвика презир кон божествените уредби, сатаната ја изопачил науката на Библијата, па на тој начин во верата на илјадници луѓе кои тврдат дека веруваат во Светото писмо се вовлекле заблуди. Последниот голем судир меѓу вистината и заблудата е само завршна битка на вековната борба против Божјиот закон. Ние влегуваме во овој судир - судир меѓу човечките закони и Господовите прописи, меѓу верата на Библијата и верувањата во човечките измислици и преданија“ (Еленa Г. Вајт, *Големата борба*, стр. 582).

Во целата книга Откровение, богослужението и создавањето се нераскинливо поврзани. Суштината на борбата меѓу доброто и злото, како и споровите околу жигот на ѕверот, се сведува на прашањето дали Бог е достоен да биде обожаван.

Како што видовме, сфаќањето на Христа како Творец се наоѓа во самото средиште на саботното богослужение. Исус доследно го нагласува значењето на денот, над кој Тој, според сопствено тврдење, е „Господар“ (Матеј 12,8; Марко 2,28; Лука 6,5). Саботата е вечен потсетник за нашиот идентитет. Таа нè потсетува на тоа кои сме ние како човечки битија. Таа му дава вредност на секој човек. Таа постојано ја повторува мислата дека ние сме создадени суштества и дека нашиот Творец е достоен за нашата верност и обожавање. Тоа е причината што ѓаволот толку многу ја мрази саботата. Таа е златна алка која нè спојува со нашиот Творец и затоа ќе има толку клучна улога во завршната криза.

**Прашања за разговор**

`1. Врз основа на кои принципи „ѕверот од морето“ полага право на власт? На кои сè начини истите тие ставови можат да се вовлечат и во нашето срце без да бидеме свесни за тоа?`

`2. Како им одговарате на оние кои тврдат дека идејата за буквално постоење на сатаната претставува примитивно суеверие, кое образованите, или барем интелигентните луѓе, не можат да ја сметаат за сериозна? Кои аргументи можете да ги употребите во својот одговор?`

---

#### Додаток: Утрински стих

**Голем дар:** Римјаните 8,32.