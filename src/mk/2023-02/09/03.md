---
title: Виното на гневот
date: 22/05/2023
---

`Прочитајте Откровение 17,1.2.15 и Откровение 18,1–4. Колку е големо влијанието на Вавилон?`

Отпаднатиот црковен систем има меѓународен досег, и тој со своите измами влијае на луѓето насекаде во светот. Сатаната се разгневил што евангелието ќе му биде објавено на секое „племе и колено, јазик и народ“ и затоа што ова „Евангелие за Царството ќе биде проповедано по целиот свет“, па затоа ја користи секоја можна измама за да ги зароби умовите на „жителите на земјата“ (Откровение 14,6, Матеј 24,14, Откровение 17,2).

Текстот Откровение 17,2 го продолжува своето објаснување на тајната на големиот Вавилон објавувајќи дека тој вршел „блудство“ со земните цареви. Што е блуд? Тоа е незаконска врска. Во случајот со отпаднатиот црковен систем, тоа е неговото соединување со државата. Во вистинскиот црковен систем, црквата е соединета со Исуса Христа. Отпаднатата црква својата моќ и авторитет ги бара од политичките водачи на земјата. Таа бара од државата да ги спроведува нејзините уредби. Наместо да црпи сила од Исуса како нејзин вистински водач, таа ја бара поддршката од државата.

Откровение 17,2 го продолжува својот драматичен опис: „А жителите на земјата се напија од виното на нејзиното блудствување“. Симболиката на чистиот гроздов сок се користи во целиот Нов завет за да ја прикаже неизвалканата чиста Христова крв пролеана на крстот за нашето спасение (Матеј 26,27–29). Во текстот Лука 22,20 Исус вели: „Оваа чаша е Новиот Завет во Мојата крв, која се пролева за вас“. Меѓутоа, кога чистото ново вино на евангелието ќе се изобличи, а учењата на Божјата реч ќе се заменат со учењето на човечките верски водачи, тоа станува „вавилонско вино“ (видете го стихот Матеј 15,9).

Забележете, исто така, дека Бог го повикува својот народ да излезе од Вавилон. Со други зборови, колку и да е корумпиран и лош тој систем, неговиот досег е толку широк што ги опфаќа, барем за извесно време, и Божјите верни, односно „Неговиот народ“ (Откровение 18,4), како што Тој ги нарекува. Сепак, доаѓа време кога Бог ќе ги повика да излезат од тој систем, кому му претстои пад поради неговата расипана и лоша природа, затоа што станал „ѓаволско живеалиште“ и „врталиште на сите нечисти и гадни птици“ (Откровение 18,2).

`Каква улога имаат оние што ги објавуваат пораките на тројцата ангели додека Бог ги користи за да го повикуваат „народе мој“ – Неговиот народ – да излезе од Вавилон?`

---

#### Додаток: Утрински стих

**Лекар на сите болести:** Марко 11,24.
