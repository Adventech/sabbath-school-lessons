---
title: Вавилон - центар на идолопоклонството
date: 25/05/2023
---

Еве уште еден показател за јасно препознавање на „тајната на големиот Вавилон“ – идолопоклонството било во сржта на вавилонското богослужение.

`Прочитајте ги следните текстови Еремија 50,33–38 и Еремија 51,17.47. Што ни откриваат тие стихови за клањањето на идоли во древниот Вавилон и како Бог гледа на тоа?`

Текстовите Еремија 50 и 51 го предвидуваат уништувањето на Вавилон од Медијанците и Персијците. Една од причините за пропаста на Вавилон било неговото идолопоклонство. Вавилонците верувале дека овие кипови претставуваат нивни божества. Во вавилонската религија, ритуалното опслужување и обожавање на статуите на божествата се сметале за свети и дека тие богови живеат истовремено во своите статуи во храмовите и во природните сили што ги олицетворуваат. Пљачкањето или уништувањето на идолите се сметало за губење на божествената заштита; за време на нео-вавилонскиот период, халдејскиот принц Мардук-апла-идина II побегнал во јужните мочуришта на Месопотамија со статуите на вавилонските богови за да ги спаси од војските на Сенахерим од Асирија (Jane R. McIntosh, *Ancient Mesopotamia: New Perspectives*, ABC-CLIO, Inc., [Santa Barbara, CA, 2005] pp. 35–43).

Библиските пророци, обожавањето на овие безживотни кипови, го претставувале како спротивност на обожавањето на Бога Создателот, кој е жив и способен да подари живот (Еремија 51,15.16.19).

`Прочитајте ги текстовите 2. Мојсеева 20,4–6 и Псалми 115,4–8. Што можеме да научиме од нив за идолопоклонството?`

Иако проблемот со идолопоклонството на духовниот Вавилон продира подлабоко отколку само поклонување пред ликови од дрво и камен, во него навистина постои паралела со древниот Вавилон, кога станува збор за воведување слики и кипови во богослужбата. Употребата на слики и кипови како предмети на обожавање, или таканаречено „клањање“, претставува кршење на втората заповед бидејќи ја ограничува способноста на Светиот Дух да ги вреже вечните вредности во нашиот ум, а Божјото величество го сведува на безживотни ликови. Овие слики и кипови биле воведени во христијанството во 4. век, со цел да ја направат христијанската религија поприфатлива за паганското население. За жал, на тие слики и кипови често им се припишува светост и им се даваат почести кои му припаѓаат само на Бога, што сета таа работа ја прави особено духовно понижувачка.

---

#### Додаток: Утрински стих

**Засолниште од невреме:** Псалми 91,2.