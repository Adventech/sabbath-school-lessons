---
title: Градот наречен конфузија
date: 20/05/2023
---

### Прочитајте ги библиските текстови:
Откровение 17,1.2.15; Откровение 18,1–4; Откровение 17,4–6; Матеј 16,18; Еремија 50,33–38; Псалми 115,4-8.

> <p>Запомнете го стихот</p>
> „Овие ќе војуваат против Јагнето, но Јагнето ќе ги победи, зашто Тој е Господар над господарите и Цар над царевите, а со Него се повиканите, избраните и верните“ (Откровение 7,14).

Темата за големата борба е сумирана во книгата Откровение преку симболиката на две жени: една облечена во сонце, во Откровение 12 глава, и една облечена во скерлет, во Откровение 17 глава.

Впечатливиот симбол што го претставува жената облечена во сонце – во сјајната Христова слава – се наоѓа во Откровение 12 глава. Таа е верна на својата вистинска љубов, Исус. Таа не се осквернила со расипаноста на лажните учења. Во целата Библија чистата жена ја симболизира Исусовата невеста – вистинската црква. Во текстот Еремија 6,2, пророкот вели: „Јас ја разубавив ќерката Сионова, прекрасна и разнежена“). Пророкот го користи изразот „ќерката Сионова“ односно верна жена, за да го опише Божјиот народ (видете ги и текстовите Ефесјаните 5,25–32 и Осија 2,20).

Спротивно на тоа, Библијата го споредува отпадништвото со блудство или прељуба (Јаков 4,4). Зборувајќи за бунтот и неверството на Израел, Езекиел жали: „Но беше како неверна жена, која место својот маж, прибира туѓи мажи“ (Езекиел 16,32).   Во лекцијата за оваа седмица, ќе ги проучуваме овие две жени од Откровението и ќе го испитаме подлабоко судирот меѓу вистината и заблудата.

Во лекцијата за оваа седмица, ќе ги проучуваме овие две жени од Откровението и ќе го испитаме подлабоко судирот меѓу вистината и заблудата.

---

#### Додаток: Утрински стих

**Големиот проповедник во делото на откупување:** Псалми 111,9.
