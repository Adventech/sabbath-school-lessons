---
title: За натамошно проучување
date: 28/04/2023
---

Внимателно разгледајте го моќниот увид што ни го дава Духот на пророштвото во врска со состојбата на Божјиот народ во последните денови, во времето на судот и крајот на светот.

„Нивна единствена надеж ќе биде Божјата милост, а нивната единствена одбрана – молитвата. Како што првосвештеникот Исус се молел пред ангелот (видете Захарија 3), така и Црквата на остатокот со понизно срце и искрена вера ќе се моли за помилување и ослободување преку Исус, својот Застапник. Верниците наполно се свесни за грешноста на нивниот живот, ја согледуваат својата слабост и недостојност, и сѐ додека гледаат на себе, ги обзема очај. Искушувачот е покрај нив готов да ги обвини, како што стоел покрај првосвештеникот Исус за да му се спротивстави. Тој укажува на нивните валкани облеки, на недостатоците во нивниот карактер. Ги изнесува на виделина нивните слабости и непромислености, нивниот грев на неблагодарност и нивната несличност со Христа, со кои го посрамиле својот Откупител... Божјиот народ грешел во многу работи. Сатаната точно знае на кои гревови успеал да ги наведе и сега истите ги прикажува во најсилна светлина, преувеличувајќи ја нивната тежина изјавувајќи: ‘Зар Бог ќе ме истера од своето присуство мене и моите ангели, а ќе ги награди оние кои се криви за истите гревови? О Господе, ако си праведен, ти не можеш да го направиш тоа. Во тој случај, Твојот престол и твојот суд нема да бидат праведни! Правдата бара тие да бидат осудени.‘ Меѓутоа, иако грешеле, Христовите следбеници не се предале целосно под власта на злото. Тие ги отфрлиле своите гревови и во понизност го побарале Господа и божествениот Застапник посредува во нивна корист. Тој што најмногу е навредуван заради нивната неблагодарност, кој ги познава нивните гревови, но и нивното каење, кажува: ‘Господ да те укори сатано. Јас го дадов Својот живот за овие души. Тие се врежани на Моите дланки’“ (Еllen G. Whitе, *Теstimonies for the Church*, vol. 5, pp. 473, 474).

**Прашања за разговор**

`1. Како влијае на нашиот секојдневен живот сознанието дека „настапи часот на Неговиот суд“? Ако сме искрени, повеќето од нас веројатно би рекле дека не влијае баш многу, зар не? Како можеме да се промениме?`

`2. Зошто судот е добра а не лоша вест? Разговарајте во класата за улогата што ја има Исус на тој суд, кога сме ние во прашање. Како тоа може да нè поттикне да му бидеме верни, бидејќи знаеме дека, благодарение само на она што Тој го направил за нас, можеме да имаме надеж во спасението?`

`3. Задржете се во мислите повеќе на таа идеја за судот, кој го открива Божјиот карактер пред сета всeлена. Како оваа идеја најдобро се вклопува во целокупното сценарио на големата борба?`

---

#### Додаток: Утрински стих

**Моќен советник на вековите:** Јаков 1,5.