---
title: Исус е достоен
date: 27/04/2023
---

Во текстот Откровение 5,1–3 повторно го гледаме престолот. Се појавува свиток испишан од двете страни. Тој е запечатен со божествен печат и никој на небото ни на земјата не може да го отвори. Небесните суштества треперат. Проблемот е сериозен. Ниту едно ангелско суштество не може да го претставува човечкиот род на конечниот суд над земјата. Јован плаче затоа што никој не може да го отвори свитокот. Тогаш еден од старешините, еден од откупените од земјата, изговара зборови што ќе го охрабрат Јовановото срце. Исус, Јагнето Божјо, е достојно да го отвори свитокот.

Јован го набљудува конечното решение за проблемот со гревот во стихот Откровение 5,5. Овде остарениот пророк го гледа единствениот начин на кој, некој може да се одржи на конечниот суд пред Божјиот престол.

„А еден од старешините ми рече: ‘Не плачи! Ете, Лавот, Кој е од Јудиното колено, Коренот Давидов, победи да ја отвори книгата...‘ Погледав, и ете... стоеше Јагнето, како заклано“ (Откровение 5,5.6).

`Прочитајте Откровение 5,8–12. Како целото небо реагира на објавата дека Исус е достоен да го отвори судскиот свиток и да нè откупи?`

Исус, Божјото Јагне кое го жртвувало својот живот за спасение на целото човештво, го зема судскиот свиток и го отвора. Целото небо одекнува од восхитени восклици на пофалба. Неговата победа над сатанските искушенија, Неговата смрт на крстот на Голгота, Неговото воскресение, Неговата првосвештеничка служба, обезбедуваат спасение за сите што ќе одлучат со вера да одговорат на Неговата милост. Тој суд е неверојатно добра вест за Божјиот народ. Зборува за крајот на владеењето на гревот и за ослободувањето на Божјиот народ.

Постои ли нешто што може да нѐ охрабри повеќе од ова? Исус нѐ застапува на судот. Неговиот совршено праведен живот нѐ покрива. Неговата праведност дејствува во нас за да нè обнови. Неговата милост ни простува, нè преобразува и ни дава сила да живееме побожен живот.

Не треба да се плашиме. Исус нѐ застапува на судот, а силите на злото се поразени. Пресудата е донесена во „полза“ на Божјиот народ (Даниел 7,22). Целта на судот не е да утврди колку сме ние лоши, туку колку Бог е добар.

`Размислете повторно за големата надеж што ја имаме на тој суд: Исус како наша замена. Зошто тоа е нашата единствена надеж?`

---

#### Додаток: Утрински стих

**Жртва:** Исаија 53,7.
