---
title: Добрата вест за судот
date: 22/04/2023
---

### Прочитајте ги библиските текстови:
Откровение 14,7; Псалми 51,1-4; Откровение 20,12; Даниел 7,9.14.26; Откровение 4,24; Откровение 5,1-12.

> <p>Запомнете го стихот</p>
> „И зборуваше со силен глас: ‘Бојте се од Бога и подајте Му слава, зашто дојде часот на Неговиот суд, и поклонете Му се на Оној, Кој го создал небото и земјата, морето и водните извори’“ (Откровение 14,7).

Ако Библијата била сосем јасна за нешто, тогаш тоа е фактот дека Бог е Бог на судот, и дека порано или подоцна, на еден или друг начин, судот – суд што толку многу недостасува овде и сега – на крајот ќе дојде и со него ќе управува лично Бог, „Судијата на целата земја“ (1. Мојсеева 18,25; видете и Псалми 58,11; Псалми 94,2; Псалми 98,9). И како што самиот Павле напишал: „И така, секој од нас ќе одговара пред Бога за себе“ (Римјаните 14,12).

Застрашувачка мисла, зар не? Ќе мораме да дадеме сметка за себе пред Бога – Бог кој ги знае и најскриените тајни, Бог кој „ќе ја изведе на суд секоја работа, и што е тајно, било да е добро или лошо“ (Проповедник 12,14)?

Сепак, на крајот судот ќе ја обелодени Божјата добрина и милост, како и фактот дека Тој е истовремено и праведен и милостив во своето постапување кон спасените, па дури и кон изгубените.

Во текот на оваа седмица подлабоко ќе ги истражиме темите за судот и нивната поврзаност со големата борба што беснее во вселената, а особено ќе разгледаме што се случува кога и самиот Божји верен народ ќе се соочи со неизбежноста на „идниот суд“ (Дела 24,25).

---

#### Додаток: Утрински стих

**Прославена Глава:** Јован 17,26.
