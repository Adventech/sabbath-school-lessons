---
title: Бегол поглед на небото
date: 26/04/2023
---

Во 4. глава во Откровението (Откровение 4) Јован гледа отворена врата на небото и го прима повикот „Искачи се овде и ќе ти покажам што треба да стане потоа!“ (Откровение 4,1). Исус го повикал апостолот да погледне во небесното светилиште низ отворената врата, за да ги види вечните сцени на големата борба меѓу доброто и злото. И ние можеме да погледнеме низ таа отворена врата заедно со Јован и да стекнеме увид во вечниот план на спасението. Сведоци сме за спорните прашања за кои се одлучува на небесниот суд. Пред наши очи се решаваат темелните прашања во рамките на големата борба меѓу доброто и злото.

`Прочитајте Откровение 4,2–4. Кои сличности ги забележувате со сцената на судот во текстот Даниел 7?`

Ова е очигледно сцена од престолната сала. Бог Отецот седи на престолот опкружен со небесни созданија. Татнат громови и секаат молњи, што ги симболизира Божјите судови. Во текстот Откровение 4,4 забележуваме дека околу Божјиот престол се присутни и 24 старешини.

Кои се овие 24 старешини? Во древниот Израел постоеле 24 реда левитски свештеници. Тие го претставувале народот пред Бога. Во стихот 1. Петрово 2,9, апостолот изјавува дека новозаветните верници се „избран род“, „царско свештенство“. Се претпоставува дека овие 24 старешини би можеле да ги претставуваат сите откупени коишто еден ден радосно ќе се соберат околу Божјиот престол; или, можеби, тие ги претставуваат луѓето што воскреснале заедно со Христа и кои заедно со Него се вознеле на небото (Матеј 27,52, Ефесјаните 4,7.8).

Во секој случај, тоа е добра вест. Околу Божјиот престол се наоѓаат и некои од откупените од земјата. Тие се соочувале со искушенија, исто како што се соочуваме и ние. Тие победиле со Христовата благодат и со силата на Светиот Дух. Облечени се во „бели облеки“ што ја означуваат Христовата праведност која ги покрива и чисти нивните гревови. Тие имаат златна круна на главата, што потврдува дека станале победници во борбата со злото и дел од небесната царска лоза предани верници.

`Го гледаме небесниот престол на кој седи Бог. Небесни суштества го опкружуваат престолот и набргу целото небо почнува сѐ погласно да пее: „Достоен си, Господи, да ја примиш славата, честа и силата, зашто Ти си создал сè, и според Твојата волја постои сè и е создадено!“ (Откровение 4,11)`

---

#### Додаток: Утрински стих

**Голем носител на товари:** 1. Петрово 5,7.