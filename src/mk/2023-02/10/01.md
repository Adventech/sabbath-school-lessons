---
title: Последните измами на сатаната
date: 27/05/2023
---

### Прочитајте ги библиските текстови:
Откровение 12,9; Откровение 16,13.14; 1. Солуњаните 4,16.17; Езекиел 8,16; Езекиел 20,1–20; Откровение 18,4.5.

> <p>Запомнете го стихот</p>
> „Посвети ги со Својата вистина. Твоето слово е вистина“ (Јован 17,17).

Тоа беше едно од оние прекрасни септемвриски утра во Чикаго. Додека сонцето изгреваше над езерото Мичиген, забрзаните патници се пробиваа низ сообраќајниот метеж на автопатиштата Кенеди и Ајзенхауер, а децата одеа на училиште, почна да се појавува застрашувачка приказна која влеа страв во срцата на жителите на Чикаго. Луѓето тешко се разболуваа, а некои дури и умираа само неколку часа по земањето на капсулите на лекот „Tilenol“. За време на тестирањето се покажа дека во секоја од капсулите се пронајдени траги од калиум цијанид, смртоносен отров. Некоја непресметана личност го  променила составот на лекот. Ни до ден-денес не се знае кој го направил тоа.

Како што видовме, Откровението нѐ предупредува дека „жителите на земјата“ ќе испијат смртоносна напивка наречена „вавилонско вино“. Постојат лажни доктрини и учења кои на крајот ќе доведат само до смрт. Меѓутоа, светот не останал без противотров, без заштита од овој духовен отров – а тоа се пораките на тројцата ангели.

Во лекцијата за оваа седмица, ќе продолжиме да ги разгледуваме не само измамите на Вавилон, туку и Исусовиот план да нè спаси од тие измами и од смртта што тие инаку би ни ја донеле.

---

#### Додаток: Утрински стих

**Создател на светот:** 1. Коринќаните 8,6.