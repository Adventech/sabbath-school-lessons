---
title: За натамошно проучување
date: 19/12/2025
---

Во книгата „Патријарси и пророци“ од Елена Г. Вајт, прочитајте го поглавјето со наслов „Последните зборови на Исус Навин“, стр. 521, 522 оригинал.

„Сатаната мнозина измамува со навидум прифатливата теорија дека Божјата љубов кон неговиот народ е толку голема, што ќе им го прости секој грев; тој прикажува дека заканите на кои наидуваме во Божјата реч се упатени само затоа луѓето да се поправат, но дека тие никогаш нема буквално да се исполнат. Меѓутоа, Бог во своето целокупно постапување со своите созданија, придржувајќи се кон начелата на праведноста, го открил вистинскиот карактер на гревот - покажувајќи дека негови неминовни последици се само беда и смрт. Безусловно проштавање на гревот никогаш немало, ниту ќе има. Таквото проштавање би покажало дека се отфрлени начелата на правдата што претставуваат основа на Божјето владеење. Тоа би ги вчудовидело жителите на безгрешните светови во целата вселена. Бог верно укажал на последиците на гревот, и ако тие опомени не би биле вистинити, тогаш како би можеле да веруваме и во сигурноста на неговите ветувања? Таа божемна добрина, која би ја потиснала правдата, не е добрина туку слабост.

Бог е Творец и извор на животот и сите негови закони уште од почеток се дадени за живот. Но гревот го прекинал поредокот што го завел Бог и настанала дисхармонија. Сѐ додека постои грев, страдањата и смртта се неизбежни. И само затоа што Спасителот заради нас ја понел на себе ’клетвата на гревот‘, ние можеме да се надеваме дека Тој ќе нѐ ослободи и од страшните последици што ги носи гревот со себе“ (Елена Г. Вајт, *Патријарси и пророци*, стр. 522 оригинал).

**Прашања за разговор**

`1. Осврнете се на доказите за Божјата верност во вашиот живот. На што можете да укажете? Во исто време, како реагирате кога работите не одат онака како што сте се надевале и во насоката за која сте се молеле, или кога вашето повикување на ветувања наидува на молчење?`

`2. Разговарајте за библиското учење за Божјиот гнев. Како би го претставиле Господовиот гнев како дел од добрата вест?`

`3. Кои принципи и заклучоци можеме да ги извлечеме од лекцијата за оваа седмица кога станува збор за дружењето со неверниците? Како можеме да одржиме рамнотежа меѓу поставеноста на јасни граници, во однос на нашите принципи и практики, и во исто време мешање со луѓето за да им служиме и да се грижиме за нив ната благосостојба?`

`4. Кои се некои од пречките што ве спречуваат да се приврзете за Господа со сето свое срце?`

---

#### Додаток: Утрински стих

**Аврам го очекувал градот:** Евреите 11,10.
