---
title: Бог е верен!
date: 13/12/2025
---

### Прочитајте ги библиските текстови:
Исус Навин 21,43-45; 2. Тимотеј 2,11-13; Исус Навин 23; Откровение 14,10.19; 5. Мојсеева 6,5.

> <p>Запомнете го стихот:</p>
> „Не остана неисполнет ниеден збор од сите добри зборови, кои Господ му ги беше рекол на домот Израелов: сè се исполни“ (Исус Навин 21,45).

Кога Џон Ф. Кенеди се обратил до Америка за време на неговата инаугурација на 20 јануари 1961 година, неговиот говор се состоел од само 1.366 зборови, но оставил неизбришлив белег во американскиот ум. Охрабрувајќи ја својата земја да се сосредоточи на своите одговорности наместо на привилегиите, тој рекол: „Со чиста совест како наша единствена сигурна награда, со историјата како конечен судија на нашите дела, да тргнеме напред да ја водиме земјата што ја сакаме, барајќи го Божјиот благослов и Неговата помош, но целосно свесни дека овде на земјата, Божјото дело, всушност, мора да биде и наше дело.“

Кога Исус Навин, остарениот водач на Израелците, осетил дека се ближи кон крајот на својот живот, решил да му се обрати на народот и на неговите водачи (Исус Навин 23 и 24). Во 23. глава фокусот е повеќе на иднината и на тоа како да се обожава Бог: исклучиво (т.е. Него и никој друг). Во 24-та глава, Исус Навин ни дава преглед на Божјите верни дела во минатото, со цел да нè доведе до одлука во врска со тоа кој е единствениот што заслужува да биде обожаван: Јахве.

Оваа седмица, заедно ќе го проучиме првиот говор на Исус Навин, во кој тој се осврнува на победите на Израел, но во исто време го оцртува патот за неговиот иден успех.

---

#### Додаток: Утрински стих

**Службата на Божјите ангели:** Евреите 12,22.
