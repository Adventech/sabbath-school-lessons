---
title: Животот во земјата
date: 06/12/2025
---

### Прочитајте ги библиските текстови:
Исус Навин 22; Ефесјаните 6,7; Јован 7,24; 4. Мојсеева 25; Мудри изреки 15,1; 1. Петрово 3,8.9.

> <p>Запомнете го стихот:</p>
> „Кроткиот одговор гневот го ублажува, а навредлив збор јарост предизвикува“ (Мудри изреки 15,1).

Живеењето во заедница понекогаш може да доведе до спорови и тензии. Ова особено важи за заедница како што е црквата, каде што луѓе од различно општествено потекло и положби - понекогаш израснати во сосема различни култури - живеат и работат заедно со заедничка цел.

Оваа седмица ќе ја проучиме 22 глава од Книгата на Исус Навин и предизвикот што произлегол од големото недоразбирање меѓу луѓето. На почетокот од книгата, Исус Навин им заповедал на некои племиња да го преминат Јордан и да учествуваат во освојувањето, заедно со племињата од западната страна на Јордан (Исус Навин 1,12-18). Сега, кога задачата е завршена, тие биле слободни да се вратат. Меѓутоа, од западната страна на Јордан, тие подигнале олтар кој предизвикал загриженост кај некои од племињата.

Зошто е опасно да се донесуваат избрзани заклучоци за однесувањето на другите? Како можеме да го негуваме единството во црквата? Зошто е важно да го имаме предвид поширокиот обем на нашиот повик и да не дозволиме вниманието да ни го одвлечат помалку важните работи? Ова се некои од прашањата на кои ќе се осврнеме оваа седмица.

---

#### Додаток: Утрински стих

**Бог го создал човекот добар:** Проповедник 7,29.
