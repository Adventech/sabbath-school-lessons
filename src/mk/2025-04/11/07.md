---
title: За натамошно проучување
date: 12/12/2025
---

Во книгата „Патријарси и пророци“ од Елена Г. Вајт, прочитајте го поглавјето со наслов „Поделба на Ханан“, стр. 517-520 оригинал.

„Додека од една страна е важно кон гревот да се постапи строго и решително, од друга страна исто така е важно да се одбегнуваат избрзаните решенија и неоснованите сомневања...

Мудроста што ја покажале синовите на Рувим, Гад и Манасија треба не само да се пофали, туку и да се следи. Додека искрено се труделе да ја унапредат вистинската вера, за нив погрешно се судело и биле строго прекорувани; па сепак, тие не возвратиле со иста мера. Пријателски, учтиво и стрпливо ги ислушале обвинувањата на своите браќа пред да се обидат да се бранат, и дури потоа убаво објасниле зошто го сториле тоа и целосно ја докажале својата невиност. Така на пријателски начин е отстранета тешкотијата што можела да има сериозни и тешки последици.

Оние што имаат право можат дури и кога се лажно обвинети да останат и спокојни и полни со обѕири. На Бога му е познато сѐ што луѓето погрешно го разбираат и погрешно го изнесуваат, и секој наш случај можеме со сигурност да го препуштиме во негови раце. Сите што му го доверуваат својот проблем нему, можат да бидат сигурни дека Тој ќе го реши исто онака како што ја пронашол кривицата на Ахана. Срцето со кое управува Христов дух ќе ја покажува онаа љубов која 'долго трпи и милокрвна е'.

Божја волја и желба е меѓу неговиот народ да владее единство и братска љубов. Непосредно пред своето распнување Христос се молел за своите ученици да бидат едно како Тој што бил едно со Отецот за светот да верува дека Тој бил од Бога пратен. Таа необично трогателна и прекрасна молитва се однесува на неговите следбеници низ сите столетија сѐ до нашите денови, зашто Тој посебно нагласува: 'Не се молам само за нив, туку и за оние што со помош на нивните зборови ќе поверуваат во Мене' (Јован 17,20). Иако не смееме да жртвуваме ниту едно начело на вистината, мораме постојано да се залагаме настојувајќи да постигнеме состојба на такво единство“ (Елена Г. Вајт, Патријарси и пророци, стр. 519, 520 оригинал).

**Прашања за разговор**

`1. Како Павловиот совет „сметајте се еден друг за погорен од себеси“ (Филипјаните 2,3) ни помага да избегнуваме лоши претпоставки за нашите браќа и сестри?`

`2. Зошто нашите неуспеси и грешки од минатото честопати нè наве дуваат да реагираме претерано во одредени ситуации? Како мо жеме да ја надминеме оваа склоност?`

`3. Разговарајте за тоа колку е важно да се сослуша туѓото мислење. Како можеме да развиеме култура на слушање во нашата црква? (споредете со стихот Јаков 1,19.)`

`4. Живееме во општество каде што барањата на нашиот деловен живот, семејните одговорности, обврските врзани за црквата и другите должности можат да изгледаат поразителни. Како прин ципот сè да правиме како за Господа може не само да нè направи поодговорни, туку и да ни донесе душевен мир?`

---

#### Додаток: Утрински стих

**Бог ги подготвува идните станови за спасените:** Јован 14,1-3.
