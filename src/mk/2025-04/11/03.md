---
title: Обвинувања...
date: 08/12/2025
---

`Прочитајте го извештајот за враќањето на племињата во текстот Исус Навин 22,9-20. Кои обвинувања ги изнеле племињата од западната страна на Јордан против оние од источната страна? До кој степен овие обвинувања биле оправдани?`

За разлика од другите места каде што племињата источно од Јордан се нарекуваат со нивното вообичаено име (Рувимово, Гадово итн.), овде се користи поинаков израз: „синовите Рувимови“, „синовите Гадови“ и „половина од Манасиевото племе“, за разлика од „Израеловите синови“ (Исус Навин 22,11), како да е во прашање различен ентитет.

Во овој наратив, изразот „целата заедница на синовите Израелови“ се однесува само на деветте и пол племиња од западната страна на Јордан, со што се нагласува раздорот што се појавил меѓу овие две групи. Всушност, прашањето кое се наоѓа во основата на оваа сторија е дали племињата од источната страна на реката можат да се сметаат за Израелци.

Би очекувале непречено разрешување на приказната, но тензијата се јавува кога се дознава дека племињата од источната страна подигнале олтар крај Јордан. Самиот текст овде не нуди никаква причина за овој чин, ниту ја опишува целта на тој олтар или конкретните активности во врска со него. Нејаснотијата во врска со значењето на тој олтар уште повеќе се зголемува ако се потсетиме на првото преминување на Јордан, опишано во 3. и 4. глава, кога целиот Израел стоел на брегот на Јордан, со цел да ја премине реката и да влезе во Ханан. Овде сега дел од Израел доаѓа до бреговите на Јордан, но овој пат за да ја премине реката во спротивна насока.

Во двата случаи, била подигната структура од камен. Првата служела како споменик, додека втората се сметала за некаков импресивен олтар. Прашањето што неизбежно ни доаѓа на ум е: „Што значат овие камења?“ (Споредете Исус Навин 4,6.22). Дали овој олтар бил подигнат со цел да се принесуваатжртви или тоа е само споменик?Дали овие други племиња веќе тргнале по патот на отпадништвото?

Пропуштањето да се посоветуваат со Исус Навин, Елеазар и со другите племенски водачи создало простор за недоразбирање што можело да доведе до страшен судир.

`На што мислат Исус и Павле кога нè предупредуваат да не ги осудуваме другите? Прочитајте ги следните текстови: Лука 6,37; Јован 7,24; 1. Коринтјаните 4,5. Зошто е толку лесно да се дојде до погрешни заклучоци во врска со мотивите на другите?`

---

#### Додаток: Утрински стих

**Ништо не е тешко за Тебе:** Еремија 32,17.
