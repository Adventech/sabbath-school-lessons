---
title: Живиот Бог - Бог на чудата
date: 13/10/2025
---

`Прочитајте го текстот Исус Навин 3,6-17. Што ни кажува чудесното преминување преку Јордан за природата на Бога на кого му служиме?` 

Преминувањето на реката Јордан е опишано во Исус Навин 3,5 со евбрејскиот збор нипхла'от, „чуда“ кои обично се однесуваат на моќните натприродни Божји дела и ја покажува Неговата единственост (Псалм 72,18; Псалм 86,10). Подоцна, Израелците размислувале за овие дела и, како резултат на тоа, го славеле Господа (Псалм 9,1) и зборувале за Него меѓу народите (Псалм 96,3). Злата во Египет (2. Мојсеева 3,20; Михеј 7,15), преминувањето на Црвеното Море и Божјото водство во пустината (Псалм 78,12-16), исто така биле раскажувани како такви чуда. 

Писателите на Библијата биле свесни и сведочеле за фактот дека Бог, кој го создал овој свет, никогаш не бил ограничен ниту попречуван во Своето создавање. За Него ништо не е невозможно (еврејски: „премногу чудесно“) да го оствари (Еремија 32,17). Неговото име и Неговата природа се чудесни (Судии 13,18), и Тој ја надминува нашата моќ на сфаќање. 

За разлика од боговите на другите народи, кои не можат да спасат (Псалм 96,5; Исаија 44,8), Бог на Библијата е „жив Бог“, присутен и активен, а Неговите следбеници можат да имаат доверба во Него додека ги исчекуваат Неговите интервенции во нивна полза. 

Пророкот Захарија го користел истиот израз (од истиот корен како нипхла’от) кога ја добил визијата за иднината на Израел по вавилонското прогонство. Тој видел дека Ерусалим ќе биде целосно обновен, дека стари луѓе ќе седат на улиците на градот и дека мали девојчиња и момчиња ќе си играат во него. На донекаде скептичните жители на таа престолнина, која сè уште ги носела трагите од своето разорување, Захарија им изјавил: „Вака вели Господ Саваот: ‘Ако во очите на другите им биде чудно во тие дни, зар ќе биде тоа чудно и во очите Мои?’ - вели Господ Саваот. Вака вели Господ Саваот: ‘Ете, Јас ќе го спасам Својот народ од источната земја и од западната; ќе ги доведам, и тие ќе живеат во Ерусалим и ќе бидат Мој народ, и Јас ќе им бидам нивни Бог, во верност и во правда’“ (Захарија 8,6-8).

`Прочитајте го текстот Лука 18,18-27. Како одговорот на Исус што им го дал на своите ученици ве охрабрува да му верувате на Бога дури и во она што изгледа невозможно?`

---

#### Додаток: Утрински стих

**Храброст:** Римјаните 1,16.