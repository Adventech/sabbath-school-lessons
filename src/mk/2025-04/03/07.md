---
title: За натамошно проучување
date: 17/10/2025
---

Во книгата *Патријарси и пророци* од Елена Г. Вајт, прочитајте го поглавјето со наслов „Премин низ реката Јордан“, стр. 483, 484 оригинал. 

„Внимателно проучувајте ги искуствата на Израелците на нивното патување во Ханан. Проучете ја 3-та и 4-та глава од Книгата на Исус Навин (Исус Навин 3 - 4), каде што е даден извештај за нивната подготовка за преминувањето и за самото преминување преку реката Јордан во Ветената земја. Ние треба да го одржуваме нашето срце и ум во добра форма, освежувајќи го помнењето со лекциите со кои Господ го поучувал Својот древен народ. Тогаш учењата на Неговата реч за нас, како што Тој сакал да бидат и за нив, ќе бидат секогаш интересни и впечатливи“ (Коментари на Елена Г. Вајт, *Коментар на Библијата на SDA*, том 2, стр. 994). 

„Современиот Израел е во поголема опасност да го заборави Бога и да биде наведен во идолопоклонство отколку Божјиот древен народ. Многу идоли се обожаваат дури и од страна на оние кои се претставуваат како такви кои ја почитуваат саботата. Бог особено му наложил на Својот древен народ да се чува од идолопоклонство, бидејќи ако се одвратат од служењето на живиот Бог, Неговото проклетство ќе падне врз нив, додека ако Го сакаат со сето свое срце, душа и сила, Тој изобилно ќе ги благослови 'нивните кошници и нивните ноќви' и ќе ја отстрани болеста од нивната средина“ (Елена Г. Вајт, *Сведоштва за Црквата*, книга 1, стр. 609).

**Прашања за разговор**

`1. Разговарајте во вашата класа за чудесното преминување преку Јордан. Како би ги дефинирале чудата? Зошто се чини како Бог да не прави слични чуда денес?` 

`2. Кои практични начини можете да ѝ ги предложите на вашата класа за да се спречи духовната заборавеност, како на поединците така и на црквата? Иако е животно важно да имаме активен, динамичен однос со Бога и да не го засноваме нашето христијанско искуство само на моќните искуства од минатото, како сепак можеме да ги искористиме нашите минати искуства како потсетник за тоа како Бог дејствувал во нашиот живот?` 

`3. Што мислите, како саботата може, од една страна, да ни помогне да се сетиме на Божјите интервенции во нашиот живот, а од друга, да ни даде претвкус за ветената починка/одмор во Неговото царство? Како саботата укажува не само на она на што треба да се сеќаваме, туку и на она на што можеме да се надеваме во иднина?`

---

#### Додаток: Утрински стих

**Сè ви покажав:** Дела 20,35.