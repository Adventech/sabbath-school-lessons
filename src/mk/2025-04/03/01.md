---
title: Споменици на благодатта
date: 11/10/2025
---

### Прочитајте ги библиските текстови:
Исус Навин 3; 4. Мојсеева 14,44; Лука 18,18-27; Исус Навин 4; Јован 14,26; Евреите 4,8-11.

> <p>Запомнете го стихот:</p>
> „Зашто Господ, вашиот Бог, ги исуши водите на Јордан за вас, додека да го преминете, исто онака, како што Господ, вашиот Бог, го направи со Црвеното Море, кое го исуши пред нас, додека го преминувавме за да видат сите народи на земјата дека раката Господова е силна, и да Го почитувате Господа, вашиот Бог, секогаш“ (Исус Навин 4,23.24).

Полицискиот службеник дал знак и Џон морал да застане. Потоа му побарал возачка дозвола, и за миг Џон се сетил дека го оставил паричникот, заедно со возачката дозвола, во канцеларијата. Му објаснил што се случило, а службеникот го прашал со што се занимава. Тој одговорил дека е професор. Додека му ја давал сметката со износот што требал да го плати, службеникот му рекол дека не го смета тоа за казна. 

„Тоа е школарина“, му рекол тој. „Луѓето плаќаат школарина кога сакаат да научат нешто. Тоа е вашата школарина за да научите да не ја заборавате возачката дозвола. Пријатен ден, професоре!“ 

Како човечки суштества, склони сме да го забораваме она што не ни е постојано пред очи. Забораваме да возвратиме на телефонски повици, да одговориме на е-пошта, да ги полееме цвеќињата, да честитаме родендени и така натаму. Листата би можела да продолжи. Меѓутоа, заборавањето на нашите духовни потреби може да има посериозни последици отколку само прекршок, особено затоа што станува збор за нешто што е, буквално, наша вечна судбина. 

Ајде да го проучиме преминувањето на Евреите преку реката Јордан и да видиме што можеме да научиме од нивното искуство.

---

#### Додаток: Утрински стих

**Постојаност во службата:** 1. Коринтјаните 7,24.
