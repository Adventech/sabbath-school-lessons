---
title: Внатрешниот непријател
date: 01/11/2025
---

### Прочитајте ги библиските текстови:
1. Петрово 1,4; Исус Навин 7; Псалм 139,1-16; Езра 10,11; Лука 12,15; Исус Навин 8,1-29.

> <p>Запомнете го стихот:</p>
> „Јас, Господ, проникнувам во срцето и ја испитувам внатрешноста, за да му дадам на секого според патот негов и според плодовите на делата негови“ (Еремија 17,10).

Седмата глава од книгата на Исус Навин го опишува првиот случај во кој народот на Израел бил запознаен со далекусежните последици на заветот и неговото подлабоко значење. Додека послушноста кон одредбите на заветот обезбедувала победа, непочитувањето на тие услови носело пораз. Воениот успех на Израел не зависел од нивната бројност, борбената стратегија или паметните тактики, туку од присуството на божествениот Воин меѓу нив.

За време на освојувањето на Ветената земја, Израелците морале да ја научат тешката лекција за тоа дека нивниот најопасен непријател не се наоѓа надвор од нивниот логор, туку во нивните сопствени редови. Најголемиот предизвик со кој се соочувале не биле ниту утврдените ѕидови на ханаанските градови, ниту нивната напредна воена технологија, туку тврдоглавата и упорна волја на поединците во нивниот сопствен логор намерно да не ги послушаат Господовите упатства.

Додека чекаме на нашето небесно наследство (1. Петрово 1,4; Колосјани 3,24), и ние се соочуваме со слични предизвици. Додека стоиме на границата на Ветената земја, нашата верност се проверува и можеме да бидеме победници само ако целосно му се предадеме на Исуса Христа.

---

#### Додаток: Утрински стих

**Тој ќе биде со нас:** Исаија 43,2.
