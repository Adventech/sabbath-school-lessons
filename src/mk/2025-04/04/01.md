---
title: Судирот зад сите судири
date: 18/10/2025
---

### Прочитајте ги библиските текстови:
Исус Навин 5,13-15; Исаија 37,16; Откровение 12,7-9; 5. Мојсеева 32,17; 2. Мојсеева 14,13.14; Исус Навин 6,15-20.

> <p>Запомнете го стихот:</p>
> „Ни порано ни подоцна немало таков ден како оној, во кој Господ така послушал човечки глас. Зашто Господ војуваше за Израел“ (Исус Навин 10,14).

Додека ги читаме страниците од Книгата на Исус Навин се соочуваме со агресивни воени походи кои биле водени на Божја заповед, во Божјо име и со Божја помош. Идејата дека Бог стоел зад освојувањето на Ханан ја проникнува книгата на Исус Навин, а изразена е со зборовите на нараторот (Исус Навин 10,10.11), лично со Божјите зборови (Исус Навин 6,2; Исус Навин 8,1), со обраќањата на Исус Навин (Исус Навин 4,23.24; Исус Навин 8,7), со зборовите на Раав (Исус Навин 2,10), согледувачите (Исус Навин 2,24) и на народот (Исус Навин 24,18). Бог тврди дека Тој е поттикнувач на овие насилни судири. 

Оваа реалност неизбежно покренува одредени прашања. Како да го разбереме тоа што Божјиот избран народ спроведувал такви потфати во старозаветното време? Како е можно да се усогласи сликата за „воинствен“ Бог со Неговиот карактер полн со љубов (на пр. 2. Мојсеева 34,6; Псалм 86,15; Псалм 103,8; Псалм 108,4) без да се намали веродостојноста, авторитетот и историчноста на Стариот завет? 

Оваа и следната седмица ќе го разгледаме тешкото прашање за божествено заповеданите војни во Книгата на Исус Навин и на други места.

---

#### Додаток: Утрински стих

**Христовото дело:** Исаија 61,1.
