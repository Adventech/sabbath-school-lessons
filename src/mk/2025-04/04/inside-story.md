---
title:  Искуство
date:   24/10/2025
---

#### Што сакате?

_од Лори Денски-Снајман_

Еден мисионер и неговата локална соработничка продавале христијански книги во една нехристијанска населба во голем град во јужна Азија. Од облеката на жителите можела да се види и нивната религиозна преданост. Жените носеле шамии; мажите имале долги бради. Некои дури имале и темни дамки на челата од честото наведнување на лицето до подот за време на долгите молитви.

Кај една куќа, човек со лут израз на лицето излегол до портата. „Што сакате?“ прашал грубо, без да ја отвори.

„Работиме на еден проект во вашата заедница и продаваме книги,“ рекол мисионерот, Давид. „Дали би сакале да одвоите неколку минути за да ги погледнете овие книги?“

„Ќе се вратам за една минута,“ рекол остро човекот и си заминал.

Локалната соработничка на мисионерот, Марија, се уплашила. „Ајде да се помолиме,“ рекла таа. „Изгледа страшно. Мислам дека е фанатик, радикален припадник на својата вера.“

„Можеби е само гладен“ рекол Давид. Тоа бил период од годината кога побожните верници постеле во текот на денот, во време од цел месец.

Потоа човекот се вратил. „Зошто не влезете?“ рекол.

Внатре во куќата, повторно настапил остро: „Што сакате?“

Давид извадил неколку здравствени книги од својата торба.

Човекот изгледал заинтересиран. „Мојата сопруга ќе биде заинтересирана за овие затоа што е нутриционист,“ рекол и ја повикал сопругата да ги погледне книгите.

Додека ги разгледувале заедно, тој со воодушевување коментирал: „Леле, ова е навистина добро,“ и „Ова изгледа навистина корисно.“

Потоа директно прашал: „За кого работите?“

„Ние сме Адвентисти на седмиот ден,“ одговорил Давид.

Нагло, човекот станал и се оддалечил. Потоа се вратил и седнал. Ги гледал посетителите. Тишината станала непријатна.

Неговата сопруга ја прекина тишината. „Знаете, јас имам адвентисти клиенти,“ рекла. „Тие се многу добри луѓе. Но навистина не знам многу за нив.“

Човекот почнал да шета низ собата. Изгледал вознемирен. Потоа пак седнал.

„Кои се другите книги што ги имате?“ прашала сопругата.

Давид ја отворил својата торба и ја извадил Големата борба. „Оваа книга зборува за вистинска љубов, вистинско простување и вистински мир,“ рекол тој.

Таа ја прелистувала возбудено. Дејвид ѝ ги покажал и „Патот кон Христа“ и „Мисли од гората на блаженствата“. Човекот станал, ги гледал посетителите и седнал. Неговата сопруга прашала: „Во што верувате?“

Човекот повторно станал и се приближил. Изгледал решен да го слушне секој збор. Вадејќи го својот мобилен телефон, почнал да го снима разговорот.

Молете се за мисионерите додека се обидуваат да го проповедаат евангелието ширум светот. Ви благодариме за вашите мисионски дарови на саботната школа со кои се поддржуваат мисионерите. Прочитајте го остатокот од оваа мисионерска приказна следната недела.