---
title: За натамошно проучување
date: 24/10/2025
---

Во книгата *„Патријарси и пророци“* од Елена Г. Вајт, прочитајте го поглавјето насловено како „Падот на Ерихон“, стр. 487-493 оригинал. 

Кога во вселената избувнал бунт против Божјиот авторитет, Бог можел или да престане да биде она што во суштина, непроменливо и засекогаш Тој е, и водството на целата вселена да му го препушти на едно од Неговите бунтовни суштества, или можел да продолжи да биде свет, праведен, милостив и полн со љубов Татко на сè што постои. Библијата ни ја претставува втората слика, што значи дека, во тој случај, судирот помеѓу силите на злото и Неговата сила е неизбежен. 

Кога политичките и општественоисториските сили, здружени со хаотичните и бунтовни космички сили, го пројавиле истиот тој пркосен став кон Јахве, Тој, како суверен Господар на вселената, интервенирал. Мотивот на Јахве како воин станува претслика на таа конечна победа, која најпосле ќе го оконча тековниот космички судир меѓу доброто и злото (Откровение 20,8-10). Покрај тоа, светите војни на Израел не само што претставуваат одраз на овој космички судир како во огледало, туку и самите се составен дел од истиот судир, во очекување на Божјиот суд на крајот на времето во сферата на сегашната историја. 

„Бог им дал предимство и должност да влезат во земјата кога Тој ќе одреди, но таа дозвола била повлечена поради нивното самоволие и немарност. ... (Божја) намера не била тие таа земја да ја заземат со војна, туку со строга послушност кон неговите заповеди“ (Елена Г. Вајт, *Патријарси и пророци*, стр. 392 оригинал).

**Прашања за разговор**

`1. Како заднината на космичкиот судир ви помага подобро да разберете зошто Господ му заповедал на Израел да оди во војна?` 

`2. Разговарајте во класата за вашиот одговор на прашањето од отсекот за понеделник, во врска со реалноста на големата борба и начинот на кој таа се одвива во светот околу нас. Која е нашата улога во овој судир и како се стремиме да ја исполниме?`

`3. Како можеме да го примениме принципот на мирно стоење и чекање Господ да се избори за нас во нашиот духовен живот?`

`4. Честопати во нашите расправи и повремени несогласувања во црквата ние сакаме да видиме кој е на наша страна. Како треба да го промениме нашиот став во светлината на зборовите во Исус Навин 5,13-15?`

---

#### Додаток: Утрински стих

**Погледнете ги полињата:** Јован 4,35.