---
title: Изненадени од благодатта
date: 04/10/2025
---

### Прочитајте ги библиските текстови:
Исус Навин 2,1-21; 4. Мојсеева 14,1-12; Евреите 11,31; 2. Мојсеева 12,13; Исус Навин 9; Неемија 7,25.

> <p>Запомнете го стихот:</p>
> „Со вера блудницата Раав не загина заедно со неверниците откако благонаклоно ги прими извидувачите и ги изведе по друг пат“ (Евреите 11,31).

„Зошто го направив тоа повторно?“ Секој од нас веројатно ги изговорил овие зборови во одреден момент. Впрочем, не само што историјата се повторува, туку се повторува и однесувањето на човештвото воопшто, а и на секој од нас поединечно. Колку често ги повторуваме истите грешки! 

Израел имал втора шанса да влезе во Ветената земја, и Исус Навин сериозно ја сфатил таа мисија. Првиот чекор бил да стекнат јасна претстава за тоа со што се соочуваат. Затоа испратил двајца согледувачи да му донесат вредни информации за таа земја: за нејзиниот систем на одбрана, за воената подготвеност, снабдувањето со вода и ставот на населението кон освојувачките сили. 

Некој би помислил дека Божјото ветување да им ја даде земјата на Израелците исклучува каков било напор од нивна страна. Меѓутоа, сигурноста во божествената поддршка не ја поништува/отфла човечката одговорност. Израел стоел на границата на Ханаан по втор пат. Очекувањата биле големи, но претходниот пат кога Израел стоел на таа граница и имал иста задача, тоа се завршило со ужасен неуспех. 

Оваа седмица ќе разгледаме два од најфасцинантните настани од Книгата на Исус Навин и ќе откриеме какво е нивното значење за нашата вера денес. Божјата благодат има бесконечни изненадувачки можности.

---

#### Додаток: Утрински стих

**Бог управува со нашата служба:** Исаија 58,10.