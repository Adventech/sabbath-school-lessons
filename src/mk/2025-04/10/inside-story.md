---
title:  Искуство
date:   05/12/2025
---

#### Доверба во Божјото време

_од Ендру Мек Чесни_

Четири години, Ким Сан се расправал со своите родители за Библијата секогаш кога се враќал дома во Јужна Кореја на распуст од своите студии по теологија на Адвентистичкиот универзитет на Филипините. По дипломирањето, продолжил да ги истакнува адвентистичките учења додека магистрирал по теологија во Јужна Кореја. Расправиите станувале толку жестоки што црквата на неговите родители организирала молитвено бдеење за нив. Тие служеле како ѓакони во нивната црква. Околу 100 луѓе се молеле родителите да не бидат поколебани и да ја напуштат својата црква. На крајот, мајката го замолила Сан да престане да разговара со нив за Библијата.

Сан бил разочаран сè додека не слушнал еден проповедник кој рекол дека Бог има индивидуален план за секој човек. Тогаш сфатил дека неговиот план за неговите родители можеби не е Божјиот план. Решил да се моли и да верува на Божјиот тајминг. Две години не разговарал со своите родители за Библијата.

Во меѓувреме, Сан ги заврши магистерските студии и добил работа во црквата. Сонувал да стане пастор, но не добил понуда за таа служба.

Како што минувало времето, мајката почнала да се прашува дали нејзините верувања му го блокираат патот на синот кон неговите соништа. Слушнала како некој го прашува Сан дали неговите родители се адвентисти, а тој одговорил дека припаѓаат на друга деноминација. Таа директно го прашала Сан: „Дали би ти помогнало ако ние се приклучиме на твојата црква?“

Сан разбрал дека родителите се грижат за неговата иднина, но не сакал тие да станат адвентисти само поради него. „Не би ми помогнало,“ реккол. „Вие треба сами да ја проучите Библијата и потоа да одлучите.“

Сан ги запознал своите родители со пастор од нивната област, и тие започнале со библиски проучувања. Ниту еден од библиските аргументи на Сан во изминатите пет години не ги убедил. Но, додека самите ја проучувале Библијата, тие ја виделе љубовта на Исус во вистини кои претходно не ги забележувале. По два месеци, се приклучиле на Адвентистичката црква.

Сан бил пресреќен! Тој беше првиот адвентист во своето семејство, а сега и неговите родители му се придружиле. Се сетил на радоста која ја почувствувал пред неколку години кога животот на еден човек се променил, откако му го претставил Исус на Филипините. Се сетил и на својата желба тогаш да стане мисионер со полно работно време.

Сан решил да се врати на Филипините како мисионер во Движењето 1000 мисионери, организација која е дел од Јужно-азиско-пацифичката дивизија на Црквата на Адвентистите на седмиот ден.

*Ким Сан денес е заменик-директор на Движењето на 1000 мисионери, со седиште во Силанг, Филипини.
Прочитајте повеќе следната недела.*