---
title: Тип и антитип
date: 01/12/2025
---

Толкувачите на Библијата не можат произволно да одлучуваат за тоа што претставува библиски тип, ниту како тој конкретен тип се исполнува во Новиот завет и пошироко. Самата Библија обезбедува некои контролни механизми и принципи во врска со примената на библиската типологија.

И уште повеќе, Новиот завет го открива антитипското исполнување на типот во три различни фази: (1) во Христовиот живот (христолошко исполнување), (2) во искуството на црквата (еклезиолошко исполнување) и (3) на крајот на времето (есхатолошко исполнување).

Овие типови и антитипови можеме да ги најдеме во целата Библија и тие се многу корисни, во смисла дека го упатуваат читателот како да ја разбере Библијата и вистините на коишто Божјата Реч нè учи во врска со Исуса Христа, спасението и конечната надеж што ја имаме.

**Разгледајте ги следните старозаветни типови: Израел, Излегувањето од Египет и Светилиштето. Како се исполниле сите овие во трите антитипски фази: христолошка, еклезиолошка и есхатолошка?**

**1. Израел**

`а. Христолошка фаза (Матеј 2,15):`

`б. Еклезиолошка фаза (Галатјаните 6,16):`

`в. Есхатолошка фаза (Откровение 7,4-8.14):`

**2. Излегувањето**

`а. Христолошка фаза (Матеј 2,19-21):`

`б. Еклезиолошка фаза (2. Коринтјани 6,17):`

`в. Есхатолошка фаза (Откровение 18,4):`

**3. Светилиштето**

`а. Христолошка фаза (Јован 1,14; Јован 2,21; Матеј 26,61):`

`б. Еклезиолошка фаза (1. Коринтјани 3,16.17; 2. Коринтјани 6,16):`

`в. Есхатолошка фаза (Откровение 3,12; Откровение 11,19; Откровение 21,3; Откровение 21,22):`

„Бидејќи Светото писмо има еден единствен божествен Автор, неговите различни делови се во хармонија еден со друг... Оттука, сите библиски учења мора да бидат меѓусебно поврзани. Толкувањата на поединечните пасуси мора да се усогласат со целината на она што го учи Светото писмо во врска со дадена тема“ (*Handbook of Seventh-day Adventist Theology*, стр. 65).

`Што правите кога, како што се случува повремено, ви е тешко да го разберете значењето на одреден библиски пасус?`

---

#### Додаток: Утрински стих

**Што е човекот?:** Псалм 8,3-4.
