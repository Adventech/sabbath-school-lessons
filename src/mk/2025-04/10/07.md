---
title: За натамошно проучување
date: 05/12/2025
---

„Народот во Христово време не ја сфатил неговата мисија... Човечките традиции (преданија), изреки и прогласи, ги спречувале да ги научат поуките што сакал Бог да им ги пренесе. Тие изреки и традиции станале пречка да ги сфатат и во живот да ги спроведат начелата на вистинската религија. А кога се појавил Исус Христос како Стварност, тие во него не препознале дека се исполниле сите нивни симболи, содржината на сите нивни сенки. Го отфрлиле Оригиналот, а се придржувале кон своите бесполезни симболи и церемонии. Божјиот Син дошол, а тие продолжиле да бараат знак за неговото доаѓање. На пораката 'Покајте се, бидејќи наближи небесното царство', тие одговарале барајќи чудо (Матеј 3,2). Христовото евангелие им станало камен-сопка затоа што барале знаци наместо Спасителот. Очекувале Месија да ги докаже своите права со моќни освојувачки дела за да ја воспостави својата империја врз урнатините на земните царства. На овие очекувања Спасителот одговорил со примерот за сејачот. Небесното царство требало да победи не со силата на оружјето, не со насилно наметнување, туку со всадување на ново начело во човечките срца“ (Елена Г. Вајт, Христовите параболи, стр. 34, 35 ориг.).

„На црквата ѝ се потребни повеќе верни луѓе како што биле Халев и Исус Навин, кои се подготвени да го прифатат вечниот живот под Божјиот едноставен услов - послушност. Нашите цркви пекаат за работници. Светот е наше поле. Мисионери се потребни во градовите и селата, каде луѓето се поцврсто врзани во оковите на идолопоклонството отколку незнабошците од Исток, кои никогаш не ја виделе светлината на вистината. Вистинскиот мисионски дух исчезнува од црквите кои толку возвишено ја исповедаат својата вера. Нивните срца повеќе не горат од љубов кон душите и желба да ги доведат во Христовото стадо. Нам ни се потреби ревносни работници. Зар нема никој да одговори на повикот што се слуша од сите страни: „Дојдете... и помогнете ни“?“ (Ellen G. White, *Testimonies for the Church*, книга 4, стр. 156).

**Прашања за разговор**

`1. Како библиската типологија ви помага подобро да ја разберете службата на Исуса Христа во ваша корист?`

`2. Во кој поглед вашата духовна борба е слична на освојувањето на Ханан, а по што е различна?`

`3. Размислувајте за конечното исполнување на типологијата од Книгата на Исус Навин. Како сликата за еден свет без болка, страдање и смрт ни дава реална надеж во секојдневните животни борби?`

`4. Исус Навин го одразувал Божјиот карактер до тој степен што давал претслика за Христовата служба. На кои практични начини можете да му дозволите на Исуса да создаде поцелосен одраз на Неговиот карактер во вас?`

---

#### Додаток: Утрински стих

**Тој создал и сè оживува:** Неемија 9,6.
