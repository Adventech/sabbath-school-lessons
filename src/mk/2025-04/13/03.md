---
title: Верно и вистинито
date: 22/12/2025
---

`Што ги повикува Исус Навин Израелците да прават? (Исус Навин 24,14.15). Што значи да му се служи на Господа верно и искрено?`

Повикот на Исус Навин јасно го изразува фактот дека Израелците морале да одлучат дали, преку послушност кон својот Творец, ќе ја зачуваат својата единственост и ќе живеат во земјата, или ќе се вратат на тоа да бидат еден од многуте идолопоклонички народи, без јасен идентитет, цел и мисија. Изборот е нивен.

Повикот на Исус Навин е двоен: Израел треба да се бои од Господа и да Му служи „со икреност и во вистина“. Да се има страхопочит кон Господа не значи да сеживее во постојан страв и емоционална несигурност. Напротив, тоа повеќе се однесува на страхопочитта што произлегува од препознавањето на незамисливата величина, светост и неограниченост на Бога од една страна, и нашата маленкост, грешност и ограничувања од друга страна. Стравот од Господа е постојана свесност за важноста на Неговите барања, спознавање дека Тој не е само наш небесен Татко, туку и наш божествен Цар. Таквата свесност води кон живот на послушност кон Бога (3. Мојсеева 19,14; 3. Мојсеева 25,17; 5. Мојсеева 17,19; 2. Царевите 17,34). Додека „страхопочитта“ опишува внатрешен став што мора да биде одлика на Израелците, практичниот исход од стравопочитта спрема Бога е службата.

Службата што се бара од Израел е карактеризирана со два хебрејски збора: „во искреност“ и „во вистина“. Првиот израз (тамим) главно се користи како придавка со која се опишува совршеноста на жртвеното животно. Вториот израз што ја опишува службата на Израел е „вистина“ или „верност“ (еврејски: ‘емет ). Овој израз главно означува постојаност и стабилност. Обично се однесува на Бога, чиј карактер е суштински обележен со верност што се пројавила спрема Израел.

Верна личност е некој што е доверлив и достоен за доверба. Во основа, Исус Навин бара од Израел да ја покаже истата посветеност кон Бога каква што Бог покажал кон Својот народ во текот на нивната историја. Ова не е само надворешна потчинетост на Неговите барања, туку она што извира од неподелена внатрешна доследност на срцето. Нивниот живот треба да одразува благодарност кон Бога за она што Тој го направил за нив. Во основа, ова е начин на кој и ние денес би требало да се однесуваме кон Исуса.

`Што значи за вас да му служите на Господ „со искреност“ и „вистински“? Кои се факторите што го одвлекуваат вниманието во вашиот живот и ве спречуваат да покажете целосна приврзаност кон Бога?`

---

#### Додаток: Утрински стих

**Сам Бог ќе биде со нив:** Откровение 21,3.
