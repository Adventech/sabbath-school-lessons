---
title: Изберете денес!
date: 20/12/2025
---

### Прочитајте ги библиските текстови:
Исус Навин 24; 1. Мојсеева 12,7; 5. Мојсеева 17,19; 5. Мојсеева 5,6; 1. Царевите 11,2.4.9; 2. Тимотеј 4,7.8.

> <p>Запомнете го стихот:</p>
> „Ако, пак, не ви е мило да Му служите на Господ, одберете си сега, кому да му служите... а, пак, јас и домот мој ќе му служиме на Господ“ (Исус Навин 24,15).

Последната глава од Книгата на Исус Навин е сместена во контекст на церемонија на обновување на заветот, овој пат спроведена од страна на остарениот водач на Израел. Иако не е во прашање самиот завет, туку извештајот за церемонијата на обновување на заветот, оваа глава ги содржи сите елементи на древните блискоисточни спогодби за суверенитет (помеѓу суверен и вазал, или господар и поданик), како што се: (1) преамбула во која со утврдува идентитетот на суверенот, иницијаторот на заветот; (2) историски вовед што го опишува односот помеѓу суверениот владетел и вазалот; (3) одредби од заветот што бараат од вазалот да покаже целосна преданост кон суверенот, која е заснована и мотивирана од благодарноста; (4) благослови за послушност и проклетства за прекршување на заветот; (5) сведоци на заветувањето на вазалот; (6) зачувување на документот за идно читање; и (7) официјална потврда на заветот.

Исус Навин се ближи кон крајот на својот живот, а на повидок сè уште нема никаква замена. Во тие околности, обновувањето на заветот претставува потсетник за Израел дека нивниот цар е самиот Јахве и дека, ако му останат верни на Него, ќе имаат Неговата заштита. На Израел не му е потребен човечки владетел. Како теократски народ, тие секогаш мора да имаат на ум дека Господ е нивниот единствен цар.

---

#### Додаток: Утрински стих

**Тој им приготвил град:** Евреите 11,16.
