---
title: Кнез на мирот
date: 30/10/2025
---

`Како следните текстови ја опишуваат иднината што Бог ја претскажал за својот народ? Исаија 9,6; Исаија 11,1-5; Исаија 60,17; Осија 2,18; Михеј 4,3.`

Иако главниот фокус на лекцијата за оваа седмица се војните во Стариот завет коишто Бог ги наложил и потпомогнал, потребно е да се спомене присуството на уште една, подеднакво значајна тема на старозаветните пророчки списи: визијата за идната, мирна месијанска доба. Месија е прикажан како Кнез на мирот (Исаија 9,6). Тој ќе воспостави царство на мирот, во кое лавот и јагнето ќе лежат заедно (Исаија 11,1-8), во кое нема да има болка или уништување (Исаија 11,9). Мирот ќе владее (Исаија 60,17) и ќе тече како река (Исаија 66,12).

`Прочитајте го текстот 2. Царевите 6,16-23. Какви сознанија ни дава овој настан кога станува збор за Божјите подлабоки намери за Неговиот народ и за целокупниот човечки род?`

Разгледајте ја сторијата за хранењето на сириската војска по иницијатива на Елисеј. Наместо да ги масакрира (2. Царевите 6,22), тој им го претставил врховниот идеал за мир, што отсекогаш бил Божја желба за Неговиот народ. Интересно е да се забележи дека Елисеј е целосно свесен за надмоќноста на невидливата војска што го опкружува непријателот (2. Царевите 6,17). Колку и да е Бог вмешан во космичкиот судир што ја зафатил и нашата планета, крајната цел на искупувањето не е постојан судир, ниту, пак, вечно потчинување на непријателот во состојба на ропство, туку вечен мир. Исто како што насилството раѓа насилство (Матеј 26,52), така и мирот раѓа мир. Сторијата завршува со изјавата дека „тие арамејски ограбувачки групи не одеа веќе во израелската земја“ (2. Царевите 6,23).

`Размислете на кои сè начини можеме, преку настојувањето да го имитираме Исуса, да бидеме носители на мир. А што е со вашиот живот во овој момент? На кои сè начини, со каков било судир да се соочувате, можете да бидете носител на мир наместо судир?`

---

#### Додаток: Утрински стих

**Бог е со своите слуги:** Исус Навин 1,9.