---
title: Слободен избор
date: 29/10/2025
---

`Прочитајте: 5. Мојсеева 20,10.15-18; 5. Мојсеева 13,12-18; и Исус Навин 10,40. На кој начин законот за војна и процедурата против идолопоклоничките градови во Израел, запишани во 5. Мојсеева, ни помагаат да го разбереме ограничувањето на целосното уништување во војната во која учествувале Израелците?`

Еврејскиот текст користи единствен израз за да го опише уништувањето на луѓето во војна: cherem. Овој израз се однесува на она што е „забрането“, „проклето“ или „предодредено за уништување“. Најчесто, тој означува целосно и неповратно ставање на луѓе, животни или неживи предмети во Божјиот исклучив домен, што за време на војна, во повеќето случаи, подразбирало нивно уништување. Cherem, како поим и практика на целосно искоренување на народите во војна, мора да се разбере во светлината на судирот на Јахве со космичките сили на злото, во кој се доведени во прашање Неговиот карактер и углед. 

И да повториме уште еднаш - од појавата на гревот во светот, нема неутралност: човекот е или на Божја страна или е против Него. Едната страна води во живот, вечен живот, додека другата води во смрт, вечна смрт. 

Практиката на целосно уништување го опишува Божјиот праведен суд над гревот и злото. Бог на единствен начин извршувањето на дел на својот суд, му го доверил на својот избран народ, древниот Израел. Спроведувањето на уништувањето било под Неговата цврста теократска контрола, ограничено на одреден период од историјата, на конкректно освојување и точно дефинирано географско подрачје - древниот Ханан. Како што видовме во вчерашното проучување, оние што дошле под удар на уништувањето, постојано се бунтувале против Божјите намери, се спротивставувале и никогаш не се покајале. Според тоа, Божјата одлука да ги уништи не била ниту произволна ниту националистички втемелена. 

И уште повеќе, Израелците можеле да очекуваат исто постапување спрема нив, ако одберат да го усвојат истиот начин на живот како Хананците (споредете со текстот: 5. Мојсеева 13). Иако може да се стекне впечаток дека групите на секоја од тие страни во божествената војна биле однапред одредени (Израелците да ја наследат земјата, а Хананците да бидат уништени), сепак постоела можност да се премине од едната страна на другата, како што ќе видиме во случаите со Раав, Ахан и Гаваонците. 

На народите не им била дадена произволна заштита, ниту, пак, биле произволно осудени на проклетство. Оние кои имале корист од односот со Јахве можеле да ја изгубат својата привилегирана положба преку бунт, а оние кои биле под проклетство, можеле да се покорат на авторитетот на Јахве и да живеат.

`Земајќи ги предвид денешните околности, кои духовни поуки можеме да ги извлечеме од хананското спротивставување на Бога? Какви се последиците од нашите слободни избори за нас лично?`

---

#### Додаток: Утрински стих

**Божјата љубов е ветена:** 2. Коринтјаните 5,14.
