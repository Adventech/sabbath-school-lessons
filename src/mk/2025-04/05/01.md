---
title: Бог се бори за вас
date: 25/10/2025
---

### Прочитајте ги библиските текстови:
1. Мојсеева 15,16; 3. Мојсеева 18,24-30; 2. Тимотеј 4,1.8; 2. Мојсеева 23,28-30; 5. Мојсеева 20,10.15-18; Исаија 9,6.

> <p>Запомнете го стихот:</p>
> „И сите тие цареви и земјите нивни Исус ги презеде веднаш, бидејќи Господ, Бог Израелов, му помагаше на Израел“ (Исус Навин 10,42).

Книгата на Исус Навин содржи некои вознемирувачки сцени. Концептот на божествена или света војна, кој прикажува една група луѓе како да имаат од Бога дадена задача да уништат друга група, покренува некои сериозни прашања. 

Прашањето за божествената војна во Стариот завет претставува голем предизвик. Во Стариот завет Бог се појавува како суверен Господар на вселената. Оттука, сè што се случува мора, на некој начин, да биде поврзано со Неговата непосредна или посредна волја. И затоа неизбежно доаѓаме до прашањето: „Како може Бог да дозволи такво нешто?“ Минатата седмица видовме дека и самиот Бог е вклучен во судир кој е многу поголем од која било војна или битка водена во човечката историја, во судир кој го проникнува секој аспект од нашиот живот. Исто така, видовме дека настаните од библиската и световната историја можат да се разберат само во светлината на тој судир. 

Оваа седмица продолжуваме да ги испитуваме сложеностите на божествено одобрените војни, ограничувањата и условите на божествената војна, конечната верзија на мир што ја нудат старозаветните пророци и духовните импликации од таквите војни.

---

#### Додаток: Утрински стих

**Кажувајте им на вашите деца:** Јоил 1,3.
