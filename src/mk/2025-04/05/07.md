---
title: За натамошно проучување
date: 31/10/2025
---

Во книгата *„Патријарси и пророци“* од Елена Г. Вајт, прочитајте го поглавјето со наслов „Падот на Ерихон“, стр. 491-493 оригинал. 

Како што е тоа случај и со сè друго во Библијата, познавањето на контекстот и историската заднина е од пресудно значење. Како што видовме, космичкиот судир и мотивот на Бога како Судија претставуваат клуч за разбирањето на овие војни против Хананците. 

„Бог е бавен на гнев. Тој им дал на безбожните народи време на проба, за да можат да се запознаат со Него и Неговиот карактер. Нивната осуда поради одбивањето да ја примат светлината и поради избирање на сопствените патишта наместо Божјите, била во согласност со светлината што им била дадена. Бог ја навел причината зошто веднаш не ги истерал Хананците. Беззаконието на Аморејците сè уште не го достигнало својот врв. Со своето беззаконие тие постепено се доведувале себеси до точка над која Бог повеќе не можел да го поднесе, а по која биле уништени. Сè додека не биле дојдени до таа точка и сè додека нивното беззаконие не се навршило, Божјата одмазда била одложувана. Сите народи имале свое време на проба. Оние што го отфрлиле Божјиот закон напредувале од едно ниво на зло на друго. Децата го наследувале бунтовничкиот дух на своите родители и постапувале полошо од своите татковци пред нив, сè додека Божјиот гнев не ги стигнал. А казната не била воопшто помала затоа што била одложувана“ (Ellen G. White Comments, *The SDA Bible Commentary*, vol. 2, p. 1005).

**Прашања за разговор**

`1. Разговарајте што подразбира тоа што Бог е наш судија, како што е и Врховен Судија на целата вселена. Што мислите, зошто фактот дека Бог е Судијата е од темелна важност за евангелието и за нашето спасение?` 

`2. Како случајот со Хананците ни дава увид во Божјето трпение и Неговата правда? Како можеме да го одразуваме Божјиот карактер преку начинот на кој постапуваме кон нашите ближни?` 

`3. Размислете за основната природа на слободната волја. Што мислите, зошто Бог ја почитува нашата слобода на избор? На кој начин се поврзани љубовта и слободата на избор?`

`4. Стариот завет содржи многу извештаи за војни и судири, но на крајот, тој дава визија за мирот. Каква улога треба да играат христијаните во воспоставувањето мир во своето опкружување?`

---

#### Додаток: Утрински стих

**Работниците ќе светат како ѕвезди:** Даниел 12,3.
