---
title: Одземање посед или уништување?
date: 28/10/2025
---

`Споредете ги текстовите: 2. Мојсеева 23,28-30; 2. Мојсеева 33,2; 2. Мојсеева 34,11; 4. Мојсеева 33,52 и 5. Мојсеева 7,20, со текстовите: 2. Мојсеева 34,13; 5. Мојсеева 7,5; 5. Мојсеева 9,3; 5. Мојсеева 12,2.3 и 5. Мојсеева 31,3.4. Што откриваат овие текстови за целта на тоа освојување и размерот на уништувањето?` 

Првичната Божја цел во врска со Хананците не била нивно целосно уништување, туку одземање на нивниот имот. Испитувањето на пасусите кои го опишуваат начинот на кој Израел требало да биде вклучен во овие освојувачки битки, открива употреба на термини кои се однесуваат на одземање поседи, протерување и раселување на жителите на Ветената земја. Втората група термини кои го опишуваат уништувањето, со Израел како извршител на дејството, се однесува главно на неживи предмети, како што се објекти на паганско богослужение и предмети наменети за уништување. Очигледно е дека паганските места за богослужение и олтарите претставувале главни центри на хананската религија. 

Светата војна првенствено била насочена против расипаната култура и општество на Ханан. За да се избегне сквернавење, Израел морал да ги уништи сите елементи коишто ширеле расипаност. Меѓутоа, сите жители на Ханаан, и оние кои, како поединци, би го признале Божјиот суверенитет пред освојувањето, па дури и за време на освојувањето, би имале можност да се избават на тој начин што би се иселиле (Исус Навин 2,9-14; споредете со текстот Судии 1,24-26). Единствениот дел од хананското население кој бил осуден на уништување, биле оние кои се повлекле во утврдените градови, ги закоравиле своите срца и тврдоглаво продолжиле со својот бунт против Божјиот план за Израелците (Исус Навин 11,19.20). 

Меѓутоа, ова го поттикнува прашањето: Ако првична цел на освојувањето на Ханан била да се протераат жителите на земјата, а не да се истребат, зошто Израелците морале да убијат толку многу луѓе? 

Анализата на библиските текстови во врска со освојувањето на Ханан открива дека првобитната намера на освојувањето била да се расее хананското население. Сепак, повеќето Хананејци, како и египетскиот фараон, станале закоравени во срцето. Како такви, тие се поистоветиле со својата култура до таа мера што уништувањето на нивната култура значело дека и самите тие мора да бидат уништени.

`Кои елементи од вашиот карактер и навики мора да ги искорените и целосно да ги уништите?`

---

#### Додаток: Утрински стих

**Исус одел правејќи добро:** Дела 10,38.
