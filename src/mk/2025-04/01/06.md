---
title: Среќен и успешен
date: 02/10/2025
---

`Прочитајте го текстот Исус Навин 1,7-9 заедно со следново: 1. Мојсеева 24,40; Исаија 53,10; и Псалм 1,1-3. Врз основа на овие текстови, што значи да се биде среќен и успешен?`

Еврејскиот израз tsalakh, „среќен“ (Исус Навин 1,8), подразбира задоволително остварување на она што било планирано или состојба на поволни околности. 

Изразот saqal, „да се биде мудар“ (Исус Навин 1,8), може да се преведе како „да се напредува“ или „да се биде успешен“. Но тој може да значи и „да се биде разумен“ или „да се постапува мудро“. Тој често се појавува во Книгата на Јов, Мудрите изреки и Псалмите, каде што поимот за успех е тесно поврзан со мудрото постапување врз основа на стравот Господов и послушноста кон Неговата Реч. 

Според ова сознание, успехот не е нужно дефиниран како материјална благосостојба, иако ова не е исклучено. Успехот мора да се согледа како состојба на усогласеност со духовните вредности и принципи што лежат во темелите на Божјиот создаден свет и се изразени во Неговиот закон. 

Навистина, довербата во Божјите ветувања, особено во ветувањето за спасение само преку вера, и послушноста кон Неговиот закон не се спротивставени едно со друго. Тие претставуваат две страни од иста паричка.

`Прочитајте го стихот Римјаните 3,31. Што ни кажува тој за односот меѓу законот и верата?`

Да се стави верата во Исусовата помирителна и жртвена смрт за нас со послушноста во спротивставен однос кон Божјиот закон, значи да се воспостави лажна и опасна дихотомија (поделеност). Законот и благодатта секогаш одат заедно. Само површното разбирање на улогата на законот може да доведе до тоа „законот“ и „благодатта“ да се сфатат како спротивности. 

Старозаветните писатели длабоко го почитувале законот и го сметале за извор на блаженство (Псалм 1,2; Псалм 119,70.77.174). Правилно сфатен и применет, законот нè води кон подлабоко разбирање на нашата сопствена грешност (Римјаните 7,7) и нашата потреба за Христовата праведност (Галатјаните 3,24).

`Колку напорно сами да се трудите, со Божјата благодат, да го држите Неговиот закон, како, врз основа на сопственото искуство, сте ја увиделе својата потреба за Христовата праведност која покрива?`

---

#### Додаток: Утрински стих

**Ние сме Негови соработници:** 2. Коринќаните 6,1.