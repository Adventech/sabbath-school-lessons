---
title: Рецепт за успех
date: 27/09/2025
---

### Прочитајте ги библиските текстови:
5. Мојсеева 18,15-22; Исус Навин 1; Евреите 6,17.18; Ефесјаните 6,10-18; Псалм 1,1-3; Римјаните 3,31.

> <p>Запомнете го стихот:</p>
> „Само биди многу цврст и храбар, и грижливо пази да го извршиш сето она што ти го заповеда слугата Мој Мојсеј; не се отстранувај од сето тоа ни надесно ни налево, туку постапувај разумно со сè што ќе преземаш“ (Исус Навин 1,7).

Бенџамин Зандер, музички директор на Бостонскиот филхармониски оркестар, исто така бил и предавач на предмет кој се занимава со анализа на изведби на музички дела. Тој забележал дека неговите студенти биле многу загрижени кога се соочувале со оценката за нивната изведба. За да ги смири и да им овозможи да го остварат својот целосен потенцијал, тој уште во првиот ден објавил дека сите ќе ја добијат највисоката оценка. Оваа оценка не била некое очекување што требало да се исполни, туку „можност која треба да се спроведе во дело“. Единствениот услов бил студентите да напишат писмо во текот на првите две седмици од семестарот, но да го датираат на крајот на академската година. Во писмото, тие требало да објаснат зошто заслужуваат толку висока оценка. 

Книгата на Исус Навин зборува за нови можности. Мојсеј, кој бил доминантна фигура во текот на 40 години од израелската историја, припаѓал на минатото. Излегувањето од Египет и талкањата по пустината, трагично обележани со бунт и тврдоглавост, завршиле. Во Ветената земја требало да влезе нова генерација, подготвена да го послуша Бога, и ова не било очекување што требало да се исполни, туку можност што требала да се спроведе во дело. 

Ајде да проучиме како Бог отворил ново поглавје во животот на Израел, и како Тој може да го стори истото и во нашиот живот.

---

#### Додаток: Утрински стих

**Посветеноста на сиромашната вдовица:** Лука 21,3.4.