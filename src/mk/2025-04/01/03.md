---
title: Преминете! Заземете! Поделете! Служете!
date: 29/09/2025
---

`Прочитајте го текстот Исус Навин 1. Што можеме да дознаеме за структурата на оваа книга врз основа на нејзината воведна глава?`

Првата глава од Книгата на Исус Навин служи како вовед во целата книга. Таа се состои од четири говори што се поклопуваат со четирите главни делови од книгата: преминувањето (Исус Навин 1,2-9); освојувањето (Исус Навин 1,10.11); поделбата на земјата (Исус Навин 1,12-15); и служење преку послушност на законот (Исус Навин 1,16-18). 

Книгата на Исус Навин може да се набљудува како низа божествени иницијативи. Во секоја од овие иницијативи, Бог му дава на Исус Навин посебни задачи во врска со освојувањето на Ханан, од кои секоја е потврдена подоцна во книгата по нејзиното успешно завршување. 

Божјите ветувања во врска со освојувањето на земјата на крајот ќе се остварат. Оттогаш, одговорноста за чување на земјата ќе почива во рацете на Израелците, и ќе може да се оствари само преку вистинска вера и послушност, што таквата вера секогаш ја раѓа. 

Божјите иницијативи, изразени преку трите глаголи - „премине“, „заземе“ и „подели“ - добиваат вистински одговор во послушноста на народот, кои произлегуваат од конечната иницијатива, а тоа е служењето. 

И да повториме: книгата на Исус Навин има четири главни дела, од кои секој е обележан со одреден поим, во смисла на доминантното присуство на соодветниот еврејски збор: 

(1) Преминување (Исус Навин 1,1-5,12) 

(2) Заземање (Исус Навин 5,13-12,24) 

(3) Поделба (Исус Навин 13,1-21,45) 

(4) Служба (Исус Навин 22,1-24,33). 

Според тоа, структура на самата книга ја пренесува нејзината главна порака: Божјите иницијативи не се спроведуваат автоматски. Напротив, тие бараат верен одговор од Неговиот народ. Односно, по сè што Бог направил за нас - вклучувајќи го и она што не можеме да го направиме сами за себе - и ние сме повикани да го направиме за нас она што можеме, а тоа е да се покоруваме на она што Бог ни заповедал да го правиме. Тоа било случај низ целата света историја, а така е и денес. На пример, описот на Божјиот народ на последното време во стихот Откровение 14,12 ја пренесува истата идеја: верата во она што Бог го направил за нас води кон послушност.

`Размислете за некои од ветувањата од Божјата Реч кои се најдрагоцени за вас лично. Каков одговор бараат тие од ваша стана за да можат да се остварат?`

---

#### Додаток: Утрински стих

**Посветеноста на Павле:** Ефесјаните 6,19.20.
