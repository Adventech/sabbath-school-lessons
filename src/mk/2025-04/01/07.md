---
title: За натамошно проучување
date: 03/10/2025
---

Во книгата *Патријарси и пророци* од Елена Г. Вајт прочитајте го поглавјето со наслов „Премин низ реката Јордан“, стр. 481, 482 оригинал. Ако сте во можност, прочитајте го и поглавјето во „Сторијата за откупувањето“ со наслов „Влегување во ветената земја“, стр. 175. 

„Во своите ветувања и опомени Исус мисли на мене. Бог толку го сака светот, што го дал и својот единороден Син, за јас, верувајќи во него, да не загинам, туку да имам живот вечен. Искуствата врзани за Божјата реч мора да бидат мои искуства. Молитвата и ветувањата, правилата и опомените се мои... Кога верата така ќе ги прими и ќе ги усвои начелата на вистината, таа ќе стане дел на суштеството и движечка сила на животот. Божјата реч, прифатена во душата, ги обликува мислите и учествува во развитокот на карактерот“ (Елена Г. Вајт, *Копнежот на вековите*, стр . 390, 391 оригинал). 

„Не постои тема со која мораме посериозно да се занимаваме, која мора почесто да ја повторуваме и посилно да ја утврдуваме во умот на сите луѓе, од темата за невозможноста на паднатиот човек да заслужи што било, дури и со најдобрите од своите добри дела. Ние се спасуваме само преку вера во Исуса Христа“ (Елена Г. Вајт, *Вера и дела*, стр. 19 оригинал).

**Прашања за разговор**

`1. Колку и да се разликувале околностите и искуствата на Исус Навин од нашите, кои духовни принципи можеме да ги преземеме од неговиот живот за да ги примениме во нашиот живот? Зошто, сепак, секогаш мора да го земаме предвид контекстот, кога се обидуваме да извлечеме некои сличности?` 

`2. Разговарајте за односот меѓу Божјите ветувања и нашата послушност кон Него. Како тие заемно се надополнуваат? Какви опасности постојат од пренагласувањето на едното на сметка на другото? Односно, каква опасност произлегува од наметнување на законотпо цена да се изгуби од вид благодатта? Или од наметнување на благодатта по цена да се изгуби од вид законот?`

`3. Врз основа на лекцијата од оваа седмица, како би го дефинирале успехот од библиска перспектива? Какво место имаат напредокот и благосостојбата во христијанската дефиниција за успехот?`

`4. Замислете како мора да се чувствувал Исус Навин кога бил повикан да го замени Мојсеј. Кое ветување му го дал Бог, кое сигурно му помогнало да се одржи (видете Исус Навин 1,5) додека се справувал со своите огромни одговорности?`

---

#### Додаток: Утрински стих

**Божји гласници:** Јован 17,18.