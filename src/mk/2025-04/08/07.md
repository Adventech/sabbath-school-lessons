---
title: За натамошно проучување
date: 21/11/2025
---

„Верата на Халев и сега била иста како и тогаш кога со своето сведоштво им противречил на лошите извештаи на десеттемина извидници. Тој верувал дека Бог, според ветувањето што го дал, ќе му го предаде Ханан на својот народ и со таа вера непоколебливо и 'целосно се држеше за Господа'. Тој, заедно со својот народ, ги издржал сите долги талкања низ пустината и ги преживеал сите разочарувања и сите тешкотии што ги создавале виновниците; па сепак, не се плачел, туку ја славел и фалел милоста и добрината на Оној кој го сочувал и го одржал во пустината додека неговите браќа пропаѓале. Господ го одржал во најголемите патила, опасности и несреќи претрпени во текот на талкањето низ пустината, во сите воени години откако влегле во Ханан, па и сега, кога веќе имал повеќе од осумдесет години, неговата сила не била намалена. Тојза себе не ги барал оние области што веќе биле освоени, туку токму ова место за кое извидниците, повеќе отколку за кое било друго, тврделе дека е непреземливо. Со Божја помош тој сакал да се фати во костец токму со таа сила чиишто џиновски тврдини ја поколебале верата на Израел. Халев тоа не го барал затоа што бил жеден за слава или за величење. Стариот храбар воин сакал на народот да му даде пример со кој Бог ќе биде прославен, а племињата охрабрени целосно и до крај да ја покорат земјата што нивните татковци ја сметале за непреземлива.“ (Еленa Г. Вајт, Патријарси и пророци, стр. 512, 513 оригинал).

„Верата во Бога била таа што на Халев му давала храброст, го чувала да не се плаши од човек и го оспособила смело и непоколебливо да застане во одбрана на праведноста. Потпирајќи се на истата оваа сила, на моќниот Заповедник на небесните војски, секој искрен војник на крстот може да прими сила и храброст да ги надмине пречките што изгледаат непремостливи“ (Елена Г. Вајт, The Advent Review и Sabbath Herald, 30 мај 1912).

**Прашања за разговор**

`1. Разговарaјте за силата на притисокот од средината и храброста која е потребна за да се проговори кога другите не го прават тоа. Која е улогата на храброста во практикувањето на нашата вера? Како можеме да избегнеме да бидеме груби и неучтиви додека се залагаме за она што веруваме дека е исправно?`

`2. Споделете во вашата класа неколку примери на вера од вашата црква или заедница кои го обликувале вашиот живот и карактер. Кои се особините на овие луѓе што вреди да се следат?`

`3. Размислете и разговарајте за влијанието на медиумите врз нашиот живот. Како можеме да ги избегнеме нивните негативни влијанија, а во исто време да го искористиме нивниот потенцијал за добри цели?`

`4. Размислете повеќе за понизноста на Исус Навин како водач и неговата желба да живее близу до светилиштето. Што ве поучува неговиот пример?`

---

#### Додаток: Утрински стих

**Големо е Божјото откупување:** Псалм 130,7.
