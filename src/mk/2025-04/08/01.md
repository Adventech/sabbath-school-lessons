---
title: Гиганти на верата - Исус Навин и Халев
date: 15/11/2025
---

### Прочитајте ги библиските текстови:
4. Мојсеева 13,6.30-32; Исус Навин 14,6-14; Лука 18,1-5; Исус Навин 19,49-51; 2. Коринтјани 3,18; Римјаните 12,1.2.

> <p>Запомнете го стихот:</p>
> „Помнете ги и вашите учители, што ви го проповедаа словото Божјо и, имајќи го пред очи исходот на нивниот живот, подражавајте ја верата нивна“ (Евреите 13,7).

Секој родител знае дека неговите деца учат врз основа на пример,зар не? Сепак, колку родители го доживеале тоа искуство со разочарување да гледаат како нивните деца ги следат нивните лоши а не добри особини? Без оглед на возраста, полесно ни е да постапуваме погрешно отколку правилно. Тоа е едноставно она што значи да се биде паднато суштество. „Не го разбирам тоа што го правам; бидејќи не го правам она што сакам, туку она што го мразам, тоа го правам“ (Римјаните 7,15). Кој од нас не може да се поистовети со ова?

Луѓето од раѓање се обликуват според силата на примерот. Најосновните работи воживотот, какошто се одењето,зборувањето и изразувањето емоции, ги учиме на тој начин што ги имитираме оние што ни се најблиски. И како возрасни, сè уште ни се потребни обрасци, за дури и ако не се совршени, ние можеме да се восхитуваме и да ги имитираме оние духовни квалитети што направиле од нив гиганти на верата.

Оваа седмица ќе го разгледаме подетално личниот пример на двајца гиганти на верата од книгата на Исус Навин – Халев и Исус Навин. Што е тоа што им овозможило да се истакнат во својата генерација и да одиграат клучна улога во животот на Божјиот народ во текот на еден од најважните периоди во историјата на Израел?

---

#### Додаток: Утрински стих

**Тој е наш штит и меч:** 5. Мојсеева 33,29.
