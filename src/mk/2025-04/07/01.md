---
title: Крајна преданост - Богослужение во воена зона
date: 08/11/2025
---

### Прочитајте ги библиските текстови:
Исус Навин 5,1-7; Излез 12,6; 1. Коринтјани 5,7; Исус Навин 8,30-35; 5. Мојсеева 8,11.14; Евреите 9,11.12.

> <p>Запомнете го стихот:</p>
> „Но, барајте го најнапред царството Божјо и Неговата праведност, и сè ова ќе ви се додаде“ (Матеј 6,33).

Оваа седмица ќе разгледаме некои клучни моменти за време на престојот на Израел во Ветената земја, кога народот повторно му се посветил на Господа, понекогаш соочен со претстојна опасност. Исус Навин донел некои навидум неразумни одлуки: Израелците да се обрежат на непријателска територија (Исус Навин 5,1-9), да ја прослават Пасха и покрај непосредната опасност (Исус Навин 5,10-12), да изградат олтар и да го обожаваат Господа, иако освојувањето било во полн замав (Исус Навин 8,30-35) и да го постави Господовото светилиште, иако седум од израелските племиња сè уште не го примиле своето наследство (Исус Навин 18,1.2).

Во нашиот забрзан живот, склони сме да го сосредоточиме нашето внимание на итни обврски коишто ни ги наметнува животот. Многу често занемаруваме да одвоиме квалитетно време за да ја обновиме нашата посветеност на Бога, да застанеме и да ја изразиме нашата благодарност за она што Тој го направил и што продолжува да го прави за нас секој ден. Би можеле да кажеме дека утринското и вечерното богослужение, како и семејниот олтар, се целосно надвор од контекстот на нашиот преоптоварен живот, насочен кон удобноста и достигнувањата. Сепак, секој од нас, длабоко во своето срце, знае дека моментите поминати со Бога и нашите најблиски се најдоброто вложување на нашето ограничено време.

---

#### Додаток: Утрински стих

**Тој укорува:** Откровение 3,19.
