---
title: За натамошно проучување
date: 14/11/2025
---

Во книгата „Патријарси и пророци“ од Елена Г. Вајт, прочитајте го поглавјето со наслов „Благослов и проклетство“, стр. 499-503 (оригинал).

„Според упатствата што ги оставил Мојсеј, на Евал бил подигнат еден голем споменик од камен. На тие камења, претходно премачкани со посебен малтер, бил напишан законот – и тоа не само оние десет заповеди објавени на Синај и врежани на камени плочи, туку и сите други закони што му биле дадени на Мојсеја и запишани во книга. Покрај тој споменик бил подигнат и жртвеник од неизделкан камен на кој се принесувани жртви на Господа. Фактот што жртвеникот на Евал морал да биде подигнат на гората на која требало да биде изречено проклетство значел дека Израел со престапот на законот навлекол на себе оправдан Божји гнев и дека тие веќе би биле погодени со суд и со казна кога не би постоело Христовото помирување, претставено токму со тој жртвеник“ (Елена Г. Вајт, Патријарси и пророци , стр. 500 (оригинал).

„Службата поврзана со Господовата вечера не треба да биде време на тага. Тоа не е нејзина цел. Кога Господовите ученици ќе се соберат околу неговата трпеза, не треба да се сеќаваат и да ги оплакуваат своите недостатоци. Тие не треба да се задржуваат на своето минато верско искуство, без оглед дали тоа било охрабрувачко или не. Исто така не треба да се сеќаваат на своите меѓусебни несогласија. Подготвителната служба го отстранила сето ова. Самоиспитувањето, исповедувањето на гревот, измирувањето на несогласијата – сето тоа е остварено. Сега доаѓаат да се сретнат со Христа. Тие не треба да стојат во сенката на крстот, туку во неговата спасоносна светлина. Тие треба да им ја отворат душата на сјајните зраци на Сонцето на правдата“ (Елена Г. Вајт, Копнежот на вековите, стр. 659 оригинал).

**Прашања за разговор**

`1. Што значи за вас најнапред да го барате Божјото царство? Како овој принцип го обликува вашиот секојдневен живот?`

`2. Погледнете го својот одговор на последното прашање од одделот за среда, за тоа колку лесно може да се заборави Господ среде забрзаноста на секојдневниот живот. Разговарајте во класата зошто ова се случува толку лесно. Кои се некои од решенијата?`

`3. Како адвентисти, веруваме дека Исус Христос служи во наша корист во небесното светилиште. Како ова уверување може да ни биде постојан извор на надеж и сила за нас? Зошто сознанието дека Исус е тој кој е таму горе и „посредува/се моли“ (Евреите 7,25) за нас, треба да ни помогне да сфатиме што всушност претставува добрата вест за Неговото дело во небесното светилиште, особено сега во антитипскиот Ден на помирување?`

---

#### Додаток: Утрински стих

**Тој ќе го избрка непријателот:** 5. Мојсеева 33,27.
