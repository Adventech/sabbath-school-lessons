---
title: Напишано на камен
date: 12/11/2025
---

`Прочитајте го текстот Исус Навин 8,32-35. Кое е значењето на чинот опишан во овие стихови, и што треба да ни каже тоа нам денес?`

Гората Евал се споменува само во 5. Мојсеева (5. Мојсеева 11,29; 5. Мојсеева 27,4.13) и во Исус Навин (Исус Навин 8,30.33). Заедно со Гаризим, тоа било местото од каде што биле изговорени благослови и проклетства. Поконкретно, според 5. Мојсеева 11,29 и 5. Мојсеева 27,4.13, тоа сигурно било местото на проколетства. Тука Израелците требало да стојат од двете страни на ковчегот на заветот во присуство на свештениците (Исус Навин 8,33). Едната група стоела свртена кон планината Евал, а другата свртена кон планината Гаризим. Тука тие на симболичен начин прикажале два можни начина на кои луѓето можеле да се однесуваат со заветот. Жртвите што се принесувале таму укажувале на Исуса Христа, кој ги зел врз себе сите проклетства на заветот, за сите што веруваат во Него да можат да уживаат во заветните благослови (Галатјаните 3,13; 2. Коринтјани 5,21).

`Зошто било неопходно да се направи препис на заветот на споменик кој ќе биде видлив за сите? (Видете ги следните текстови: 5. Мојсеева 4,31; 5. Мојсеева 6,12; 5. Мојсеева 8,11.14; 2. Царевите 17,38; Псалм 78,7.)`

Ние, луѓето, сме склони да забораваме. Барањата на секојдневниот живот, кои стануваат сè позбунувачки, ги натрупуваме во сè пократки временски сегменти и неизбежно ги забораваме нештата што не се повторуваат со иста зачестеност и интензитет. На секоја Вечера Господова, имаме посебна можност повторно да се посветиме на Господа и да го обновиме нашиот заветен однос.

Би било добро ако тие прилики ги сфатиме не само како шанси за обновување на нашата лична посветеност, туку и како прилики кога заеднички го обновуваме нашиот завет за верност кон Бога. Во општество кое станува сè поиндивидуалистичко, мора одново да ја откриеме моќта на припадноста кон заедница која дели ист поглед на светот, исти вредности и уверувања, иста мисија.

`Колку лесно, во забрзаноста и вревата на животот, заборавате на Господа и се обидувате да направите нешто со сопствена сила и моќ? Зошто ова се случува толку лесно, особено кога работите одат добро во вашиот живот?`

---

#### Додаток: Утрински стих

**Бидете слободни и храбри:** 5. Мојсеева 31,6.
