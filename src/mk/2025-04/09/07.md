---
title: За натамошно проучување
date: 28/11/2025
---

Во книгата „Големата борба“ од Елена Г.Вајт, прочитајте го поглавјето со наслов „Големата борба е завршена“, стр. 672-678 оригинал.

„Ќе бидеме спасени засекогаш кога ќе влеземе низ вратата во градот. Тогаш ќе можеме да се радуваме затоа што сме спасени, спасени за вечност. Но, дотогаш треба да го послушаме советот на апостолот и 'да внимаваме, пак, додека уште ни е оставено ветувањето за влегување во Неговиот спокој, да не би се открило дека некој од вас би можел да задоцни' (Евреите 4,1). Поседувањето знаење за Ханан, пеењето песни за Ханан, радувањето во можноста да се влезе во Ханан, не ги вовело Израеловите деца во лозјата и маслиновите градини на Ветената земја. Таа можела навистина да биде нивна само ако ја заземат, ако ги исполнат условите, ако покажат жива вера во Бога и ако ги усвојат Неговите ветувања за себе“ (Ellen G. White, The Youth’s Instructor, February 17, 1898).

„Во Библијата наследството на спасените се нарекува татковина (Евреите 11,14-16). Таму небесниот Пастир го води своето стадо на извори жива вода. Дрвото на животот носи плод секој месец, а неговите лисја служат за здравје на народот. Таму течат потоци кои вечно жуберкаат, бистри како кристал, на чиишто брегови се лелеат дрвја кои со своите сенки ги постилаат патеките што им ги приготвил Господ на откупените. Таму пространите рамнини прераснуваат во прекрасни брекчиња, а Божјите гори ги издигнуваат своите возвишени врвови. На тие тивки полјани, покрај тие живи потоци, Божјиот народ, кој бил толку долго патник и поклоник, ќе најде своја татковина“ (Еленa Г. Вајт, Големата борба, стр. 675 оригинал).

**Прашања за разговор**

`1. Размислете за Ветената земја како симбол на изобилниот живот што Христос им го ветил на своите следбеници во стихот Јован 10,10. Како предностите од живеењето во земјата на изобилство ги доловуваат благословите на спасението?`

`2. Каков однос постои меѓу граѓанската припадност на некоја земја и негувањето одреден начин на живот? Како едното влијае на другото? Кои се импликациите од граѓанската припадност на царството Божјо?`

`3. Како луѓе, постојано се разочаруваме од туѓите ветувања, а понекогаш и од ветувањата што си ги даваме самите на себе. Зошто можете да имате доверба во Божјите ветувања?`

`4. Како ветувањето за новата земја можеме да го направиме дел од нашата иднина на реален и конкретен начин, дури и сега?`

---

#### Додаток: Утрински стих

**Напредок ветен на остатокот:** Захарија 8,12.
