---
title: Опросна година
date: 26/11/2025
---

Земјата била од толку клучна важност за постоењето на Израел како Божји народ, така што не можела да им биде разделена како целина. Морала да биде поделена меѓу племиња, родови и семејства (4. Мојсеева 34,13-18), за да се спречи да стане сопственост на малубројна водечка/ владејачка елита.

`Прочитајте го тектстот 3. Мојсеева 25,1-5.8-13. Која била целта на саботната и опросната година?`

За разлика од Египет, каде што граѓаните редовно ја губеле својата земја и станувале кметови на фараонот, Божјата намера за Израелците била тие никогаш да не бидат трајно лишени од своите права. Никој надвор од родот и семејството на кое првично му била доделена не можел да ја поседува таа земја. Всушност, според Божјиот план, земјата буквално никогаш не можела да биде продадена. Можела да биде изнајмена само според нејзината вредност, која се одредувала според бројот на години што останувале до следната опросна година. Освен тоа, роднините на лицето кое било принудено да ја „продаде“ земјата на своите предци, биле должни да ја откупат дури и пред опросната година (3. Мојсеева 25,25).

Во оваа смисла, доделувањето на земјиште станува увид во Божјето срце. Како наш небесен Татко, Тој сака Неговите деца да бидат великодушни кон оние кои имале помалку среќа од нив, дозволувајќи нивната земја да ги храни секоја седма година. Саботната година претставува примена на саботната заповед на поширок план. Покрај тоа што ја вреднувало и охрабрувало напорната работа, сопственоста над земјиштето повикувала и на почит и љубезност кон оние кои се соочувале со финансиски тешкотии.

Законот за сопственост над земјата му нудел на секој Израелец можност да се ослободи од експлоататорските околности, без разлика дали се наследени или предизвикани од сопствената небрежност, и на тој начин да добие можност за нов почеток во животот.

Всушност, ова е и главната цел на евангелието - да ја избрише разликата меѓу богатите и сиромашните, работодавците и вработените, привилегираните и непривилегираните – доведувајќи нè сите на еднаква основа, преку препознавање на нашата целосна зависност од Божјата благодат.

За жал, Израел ги занемарил високите мерила што ги воспоставил Бог, не се придржувал до нив, и по неколку векови, предупредувањата за одземање на земјата се исполниле (2. Летописи 36,20.21).

`На кој начин принципите кои стојат зад саботата и земјата доделена на Израелците нè потсетуваат на тоа дека, во Божјите очи, сите ние сме еднакви? Како саботата може да ни помогне да кажеме „не“ на експлоататорските, маѓепсани кругови на консумеризмот што ги мачат многу општества?`

---

#### Додаток: Утрински стих

**Нека биде добро на оние што Те љубат:** Псалм 122,6.
