---
title: Наследници на ветувањето, затвореници на надежта
date: 22/11/2025
---

### Прочитајте ги библиските текстови:
1. Мојсеева 3,17-24; 5. Мојсеева 6,3; Исус Навин 13,1-7; Евреите 12,28; 3. Мојсеева 25,1-5.8-13; Езекиел 37,14.25.

> <p>Запомнете го стихот</p>
> „Враќајте се во тврдината вие затвореници, полни со надеж! Денес навестувам дека ќе ти дадам двојно“ (Захарија 9,12).

Текстот од 13. до 21. глава во Книгата на Исус Навин содржи долги листи на географски меѓници, линии кои ги обележуваат деловите од земјата доделени на израелските племиња. За современиот читател, овие листи може да изгледаат безначајни, но тие се засноваат на теолошко разбирање на Ветената земја кое е значајно за нас денес. Преку овие конкретни листи, Бог сакал да ги поучи Израелците дека таа земја не е сон. Таа им била ветена на многу опиплив, мерлив начин. Но тие морале да го претворат тоа ветување во стварност на тој начин што ќе постапуваат во согласност со него.

Тоа значи дека Бог ќе им ја даде земјата како наследство. Тоа ќе биде дар, даден како исполнување на она што им го ветил на нивните татковци. „Ете, ви ја давам таа земја, одете, земете ја земјата во наследство, која Господ со клетва им вети дека ќе им ја даде на предците ваши – на Авраам, Исак и Јаков, ним и на потомството нивно“ (5. Мојсеева 1,8). Но, секако, и тие имале своја улога во тоа.

Оваа седмица ќе се осврнеме на некои теолошки поими во врска со Ветената земја и нејзините духовни импликации за оние кои тврдат дека полагаат право на сите ветувања што се наоѓаат во Исуса Христа.

---

#### Додаток: Утрински стих

**Сион ќе биде откупен:** Исаија 1,27.
