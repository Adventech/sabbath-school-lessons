---
title:  САБОТА
date:   05/12/2020
---

### Прочитајте ги библиските текстови:
1. Мојсеева 3,19; 5. Мојсеева 16,15; 2. Мојсеева 25,10-30,38; Галатјаните 5,22-26; Проповедник 9,10; 1. Коринќаните 10,31.

> <p>Запомнете го стихот</p>
> „И така, браќа мои возљубени, бидете постојани, непоколебливи и секогаш богати во делото Господово, знаејќи дека трудот ваш пред Господ нема да биде залуден“ (1. Коринќаните 15,58).

Работата е Божја замисла. Во идеалниот свет пред гревот, Бог на Адама и Ева им дал задача да се грижат за градината (1. Мојсеева 2,15). Како и нивниот Создател, според чиј лик се создадени, требало да бидат вклучени во креативна работа и служба од љубов. Според тоа, дури и во нерасипаниот свет, свет без грев, смрт и страдање, луѓето требало да работат.

Но, во ова „време помеѓу“ (по идеалниот свет и пред оној ветениот), повикани сме на работата да гледаме како на еден од Божјите благослови. Меѓу Евреите, секое дете било научено на некој занает. Дури и се зборувало дека таткото, кој нема да го научи својот син на некој занает, всушност воспитува криминалец. Во согласност со ова, Исус, Божјиот Син, поминал многу години извршувајќи ја волјата на Отецот и чесно работејќи како вешт занаетчија, при што веројатно ги снабдувал луѓето од Назарет со потребниот мебел и орудија за земјоделство (Марко 6,3). Тоа, исто така, бил составен дел од Неговата обука и подготовка за службата што Го чекала. Апостолот Павле исто така го извршувал Господовото дело кога, заедно со Акила и Прискила, една и пол година правел шатори, а во саботите водел расправи со синагогите (Дела 18,1-4; 2. Солуњаните 3,8-12). Оваа седмица ќе го разгледаме целокупното прашање на работата и неговата улога во христијанското воспитание и образование.
