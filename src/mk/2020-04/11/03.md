---
title: 'Работа И Нега'
date: 07/12/2020
---

Звањето или работата подразбира „занимавање“ со животот. Дури и оние со најумни занимања, во крајна линија, извршуваат и некоја физичка работа, без разлика дали тоа се сведува само на притискање на копчињата на тастарурата од компјутерот.

**Што можеме да научиме од следните текстови за работата – користејќи ги „рацете“ како симбол?**

`5. Мојсеева 16,15`

`Проповедник 9,10`

`Мудри изреки 21,25`

`Еремија 1,16`

Бог ни ги дал „делата на нашите раце“, за да можеме да доживееме исполнетост и радост (види: Мудри изреки 10,4; 12,14). Во психологијата „самоефикасноста“ (лично доживување на успехот) опишува верување дека секоја личност е способна да постигне нешто значајно во животот). Самоефикасноста не се зголемува само со случајно повторување на зборовите: „Мислам дека можам! Мислам дека можам!“ Само конкретното занимавање со некоја работа ја зголемува самоефикасноста.

Иако „делата на нашите раце“ претставува Божји благослов за нас (види Псалм 90,17) и ни овозможува да живееме осмислен живот, Божјиот конечен план е „делата на нашите раце“ да бидат благослов за другите. Павле пишува дека ние мораме да работиме, да правиме нешто корисно со своите раце, за да имаме што да споделиме со другите. Тој во својот живот несомнено се водел од ова начело: „Сами знаете дека за потребите мои и на оние што беа со мене, ми послужија овие мои раце. Со сè ви покажав дека така треба да се трудите и да им помагате на немоќните, а исто така и да ги помните зборовите на Господ Исус, зашто Тој Сам рече: ‚Поблажено е да се дава, отколку да се прими‘“ (Дела 20,34.35).

Едноставната молитва на Немија би требало да биде и наша: „Затоа, Боже, заврсти ги рацете мои“ (Немија 6,9; според преводот NKJV).

`Каков став имате вие кон својата работа? На кој начин би можеле да ја искористите својата работа, за таа повеќе да послужи за благослов на другите?`