---
title:  ДА СЕ ДЕЛИ ЖИВОТОТ
date:   26/11/2020
---

`Прочитајте 1. Солуњаните 2,6-8. Што зборува Павле тука што би можеле и што би требало да го применуваме во нашите училишта и цркви?`

Соочени со кризата на заедништво во општеството, ние живееме во доба во кое библиското разбирање на црквата никогаш немало поголемо значење. Како што нѐ потсетува текстот Матеј 18,20: „Зашто, каде се двајца или тројца собрани во Мое име, таму сум и Јас среде нив.“ Новозаветната визија за тоа што треба да претставуваат црквата и заедницата, се обликувала првенствено во домовите на верниците. Токму тука заедницата се собирала во мали групи, се молела, одржувала Господова вечера, учела и зборувала за Исусовите зборови меѓу себе.

Тие групи поклоници станале и први црковни училишта, бидејќи тоа било место на кои новите членови се запознавале со Библијата и со новиот живот што се наоѓа во Исуса. Списите на Павле, како што гледаме во Римјаните 12,2: „Не сообразувајте се со овој век, туку преобразете се со возобновување на вашиот ум“, укажуваат дека црквата најсериозно го сфатила тоа свое образовно дело.

Тие рани верници наскоро откриле дека евангелието токму во заедницата најдобро може да се спроведе во живот. Во заедницата имаме причини да пееме погласно, да се молиме посесрдно, да бидеме грижливи и сочувствителни. Кога слушаме како другите зборуваат за Божјата добрина, ние чувствуваме колку Тој е добар кон нас. Кога слушаме за туѓите борби и страдања, го чувствуваме Божјето исцелување во сопствениот живот и доживуваме обновена желба да бидеме орудие на Неговата благодат и исцелување.

Во денешниот воведен стих Павле тврди дека Божјото евангелие е сѐ – сила на крстот, Господово воскресение, ветување за Неговото враќање. Едноставно немало подобра вест во целиот свет и Павле го поминал својот живот препуштајќи се на предизвикот што попрво и над сѐ ја објавува приказната за Исуса, и тоа со најголема почит и посветеност.

Сепак, Павле овде напоменува дека евангелската порака најдобро може да се разбере и доживее кога го делиме животот со другите. Не смееме никогаш да заборавиме дека луѓето внимателно гледаат за да видат дали нашиот живот ја прикажува во вистинска светлина пораката на благодатта што се наоѓа во Библијата.

`Добро размислете за својот живот и запрашајте се: Каков сведок сум им јас на оние кои се околу мене?`
