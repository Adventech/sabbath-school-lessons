---
title:  ЦРКВАТА И ОБРАЗОВАНИЕТО
date:   21/11/2020
---

### Прочитајте ги библиските текстови:
Лука 10,30-37; Матеј 5,14-16, Лука 4,18-23, Еремија 29,13; Матеј 7,7; 1. Солуњаните 2,6-8.

> <p>Запомнете го стихот</p>
> „И не баравме слава од луѓе - ниту од вас, ниту од други, иако можевме и да се наметнеме како Христови апостоли. Но сепак ние бевме меѓу вас така нежни, како што се однесува мајката кога ги дои своите деца. Така полни со љубов кон вас, бевме готови да ви го предадеме не само Евангелието Божјо, туку и душите свои, зашто ни станавте драги“ (1. Солуњаните 2,6-8).

Од најрани времиња, од кога верните се собираат за да го обожаваат Бога – во синагогите, домовите и црквите – Библијата зборува за народот, кој, преку проучувањето на Светото писмо и богослужението копнее да го запознае Бога и да ја разбере Неговата волја за својот живот. Библијата, исто така, во повеќе наврати открива дека црквата е место на кое треба да се водат сериозни и значајни дискусии и каде луѓето можат да растат во своето познавање на Бога и Неговата волја за нивниот живот.

Понекогаш се плашиме да поставуваме прашања. Меѓутоа, во Библијата често гледаме дека прашањата им служеле на луѓето појасно да го разберат Бога. На сличен начин, во целата Библија се користени и сториите за да им пружат можност на луѓето да ги преиспитаат своите приоритети. Исус посебно внимание посветувал на тој вид на поучување во работата со своите ученици и следбеници.

Ако црквата треба да биде место на воспитување и образование, таа мора да обезбеди простор за одвивање на дијалог. Како што секогаш одново им зборуваме на своите ученици во училиштето: „Нема глупаво прашање“, мораме и внатре во црквата да обезбедиме сигурно опкружување во кое секоја личност може да расте во благодатта и разбирањето на Бога и Неговиот план за нејзиниот живот.
