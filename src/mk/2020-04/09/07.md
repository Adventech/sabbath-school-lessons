---
title:  ЗА НАТАМОШНО ПРОУЧУВАЊЕ
date:   27/11/2020
---

„Христос ја разочарал надежта во светска големина. Во Беседата на гората се обидел да го раскопа делото создадено со погрешното воспитување и на своите слушатели да им даде вистински поим за своето царство и за својот сопствен карактер. Сепак, не ги нападнал непосредно заблудите на народот. Тој ја видел бедата на светот поради гревот, па сепак не ја изнесувал пред нив живата слика на нивната несреќа. Ги поучувал за нешто неспоредливо подобро од она што го познавале тие. Не отстранувајќи ги нивните замисли за Божјето царство, им зборувал за условите под кои можат да влезат во него, дозволувајќи им самите да донесат заклучоци за неговата природа. Вистините што ги изнесувал не се помалку значајни за нас отколку што биле за мноштвото што го следело. Во иста мера и нам ни е потребно да ги научиме основните начела на Божјето царство“ (Елена Г. Вајт, *Копнежот на вековите*, стр. 299 оригинал).

**Прашања за разговор**

`1. Роберт Луис Стивенсон е роден во 1850 година во Единбург, Шкотска. Тој своевремено се потсетил како една ноќ, додека дадилката го подготвувала да си легне, кришум станал и отишол до прозорецот, каде здогледал една восхитувачка глетка. Тоа бил фенерџијата кој одел од една светилка до друга. Со детско восхитување, ја повикал дадилката да му пријде и пoвикал: „Погледни го тој човек! Прави дупки во мракот!“ Каква улога Бог ви доверил вам, кога станува збор за носењето светлина и љубов во вашата заедница? Ако не сте сигурни, повикајте неколку членови на црквата, па седнете и поразговарајте за тоа што би можеле да остварите заедно.`

`2. Ако црквата треба да соработува со Бога за да допре до овој свет, тогаш мораме да ги прегрнеме Исусовите зборови и служба. Самата реалност на отелотворувањето – за Бога кој дошол меѓу нас за да живее во нашиот свет, за да се бори, смее и плаче со нас – нѐ потсетува дека сме повикани да се грижиме за оние кои се околу нас. Како ќе го направите тоа? Како би можеле да ги ангажирате младите во вашата црква да ви помогнат во таа работа?`

`3. Размислувајте за одговорностите што ги имаме ние како адвентисти на седмиот ден – да ги учиме другите за чудесните вистини што ни се дадени. На кој начин локалната црква би можела и би требало да одигра клучна улога во поучувањето на другите за тие вистини? Во исто време, како црквата би можела да стане безбедно место за разговор за тие вистини со оние кои поставуваат тешки прашања во врска со нив? Што можете да направите за да создадете опкружување во кое ќе можете да се позанимавате со сериозни прашања?`

`4. Разговарајте во класата за главните културни предрасуди во општеството во коешто живеете. На кој начин вашата црква би можела да ги научи другите како да се издигнат над тие предрасуди и, наместо тоа, да ги следат учењата на Светото писмо?`
