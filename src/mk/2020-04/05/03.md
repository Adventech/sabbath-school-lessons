---
title:  ОТКРИВАЊЕ НА ОТЕЦОТ (ПРОДОЛЖЕНИЕ)
date:   26/10/2020
---

Во поттикнувачкиот увод на своето Евангелие (Јован 1,1-18), Јован го опишува Исуса како вечна „Реч“. Јовановите тврдења за Исус не се бојазливи и ограничени, туку смели и со космички размери. Исус постоел пред да биде создаден светот – од вечноста. Всушност, Исус е извршител на создавањето (Јован 1,2.3). Тој е „светлина на луѓето“ (Јован 1,4), и, како Реч која дошла на светот, Тој „го осветлува секој човек“ (Јован 1,9).

`Според Јован, што се случило како резултат на тоа што Христос станал човечко битие? Каква светлина донел Тој како Реч? Кои квалификации ги поседува Тој за да го стори тоа (Јован 1,14.18)?`

„Светлината се појавила тогаш кога темнината во светот била најгуста...
За човечкиот род постоела само една надеж... да се објави знаењето за Бога во светот.
Христос дошол да го обнови тоа знаење. Тој дошол да го побие лажното учење, со кое оние што тврделе дека го познаваат, погрешно го претставувале Бога. Тој дошол да ја објави природата на својот Закон, да ја прикаже убавината на светоста со својот сопствен карактер“ (Елена Г. Вајт, *Воспитување*, стр. 74-76 ориг.).

Сѐ што правел Исус во својот живот на земјата, имало само една единствена цел: „Да се открие Бог за да се издигне човештвото“ (*Воспитување*, стр. 85 оригинал).

`Сам Исус вели: „Кој Ме видел Мене, го видел Отецот“ (Јован 14,9). Врз основа на што Исус изнесува вакво тврдење? Зошто Тој го прави тоа? Види Јован 14,1-14.`

Можеме да дојдеме во искушение да ја критикуваме непромислената изјава на Филип (Јован 14,8), бидејќи по повеќегодишното блиско заедништво со Исуса, тој сѐ уште не ја сфаќал суштината на отелотворувањето – фактот дека Исус дошол да го покаже карактерот на Отецот. Можеби денешните учители можат да најдат извесна утеха во тоа што еден од учениците на врховниот Учител направил една таква грешка! Меѓутоа, изјавата на Филип е веројатно забележана – не за да ни пружи причина за критикување, туку прилика за да се преиспитаме себеси. Колку долго веќе ние одиме со Исуса? И дали да Го разбираме подобро од отколку што Филип го разбрал? „Кој Ме видел Мене, Го видел Отецот.“
