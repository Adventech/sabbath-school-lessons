---
title:  ПРВИТЕ УЧЕНИЦИ НА ВРХОВНИОТ УЧИТЕЛ
date:   29/10/2020
---

Во еден момент, тоа била група на обични пастири која се грижела за одредено стадо овци надвор од еден мал град. Во следниот момент, тие биле сведоци на величествена појава – ангели кои носат восхитувачка и чудесна вест која ќе го придвижи светот. Поттикнати од таа глетка, тие го побарале детето чиешто доаѓање го најавиле ангелите.

`Замислете дека стоите заедно со тие пастири и гледате втренчено во јаслите. Што би виделе? Прочитајте го текстот Лука 2,8-20.`

Мораме да се одушевуваме на првите ученици на врвниот Учител – Јосиф, Марија и пастирите. Скромните услови на Исусовото раѓање не давале ниту еден знак дека е во прашање чудото на отелотворување – дека во личноста на тоа Дете, Бог станал Едно со човештвото. Меѓутоа, со помош на визиите, соновите и ангелите, овие Негови први ученици биле оспособени да гледаат подалеку од она што од надвор можело да се види за време на Исусовото раѓање. Пастирите го објавиле идентитетот на тоа новороденче – дека Тој е „Спасител, кој е Христос Господ“ (Лука 2,11; спореди со текстот Лука 2,17).

`Како мудреците реагирале на веста за Исусовото раѓање? Како реагирал Ирод? Види Матеј 2,1-12.`

Уште пред да ја изговори својата прва парабола и да го направи своето прво чудо, врвниот Учител бил достоен на нашето обожавање поради самиот факт кој бил Тој. За да можеме во потполност да ја цениме Исусовата подоцнежна учителска служба, мораме да им се придружиме на тие први ученици – мудреците во нивното обожавање на врвниот Учител. Бидејќи, Оној на чии учења се восхитуваме е нешто повеќе од мудар просветител. Тој е Бог кој дошол да престојува со луѓето. Христијанското образование е вкоренето во обожавањето на Христа.

Заедно со мудреците, пастирите и ангелите и ние сме повикани да го обожаваме Христа, новородениот Цар – и во бебето Исус да ја согледаме реалноста на самиот Бог.

`Размислете за тоа што значи Исусовото отелотворување, кога станува збор за Божјиот карактер. Создателот на целата вселена, која е преголема за да успееме да ја сфатиме – тој Бог „се понизил себеси“ доаѓајќи меѓу луѓето, живеел така како што Исус живеел, а потоа умрел на крстот, преземајќи ја врз себе казната за нашите гревови. Зошто тоа е толку добра вест?`
