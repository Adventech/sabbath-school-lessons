---
title:  УПАД
date:   28/09/2020
---

Голема радост за многу учители претставува уредувањето на нивните училници: закачување огласни табли, организирање набавки на средства и уредување на просторијата на најпосакуваниот начин. Кога го гледаме Божјиот концепт за училница, каква што била Едемската градина, гледаме колкаво внимание вложил Тој за да им обезбеди на Адам и Ава соодветни услови за учење. Сакал да бидат опкружени со убавина. Можеме да замислиме дека секој цвет, птица, животно и дрво им нуделе можност на Адама и Ева да научат нешто повеќе за својот свет и за Создателот.

А потоа, по 1. и 2. глава на 1. Мојсеева, во 3. глава доаѓа до еден брз пресврт. Го прегледавме пописот на сето добро што Бог го направил со најблагородна намера. Но во текстот 1. Мојсеева 3,1 вниманието се насочува кон тоа дека Бог дозволил слобода на избор. Појавата на змијата, која била „полукава од сите ѕверови полски“ претставува отстапување од речникот што се користел до тој момент. Таквите изрази како што се: „многу добро“, „и не се срамеа“, „убав на изглед“, се користени за да се опишат делата на Божјето создавање во претходните глави. Меѓутоа, сега со појавата на змијата доаѓа до промена на тонот. Тоа во некои преводи се опишува како „вешта“, а во некои како „лукава“. Одеднаш се внесува тој негативен елемент во нешто што, до тој момент, било потполно совршено.

За разлика од тоа, 1. Мојсеева го прикажува Бога како сушта спротивностна „лукавоста“. Бог бил мошне јасен во врска со своите очекувања од брачната двојка во градината. Врз основа на Божјите заповеди во текстот 1. Мојсеева 2,16.17, знаеме дека Тој поставил едно клучно правило што морале да го послушаат – да не јадат од дрвото за познавање на доброто и злото.

Што било друго и да заклучиме врз основа на овој извештај, она што посебно се истакнува е тоа дека Адам и Ева се создадени како слободни морални суштества, способни да изберат меѓу послушноста и непослушноста. Значи, уште од самиот почеток, дури и во совршениот свет, ја забележуваме реалноста на слободната волја на човекот.

`Во текстот 1. Мојсеева 3,1-6, проучете го описот што го употребила змијата, а кој Ева потоа го повторила. Што забележувате во врска со информацијата што змијата ѝ ја понудила на Ева? Забележувате ли на кој начин потоа Ева гледала на дрвото за познавање на доброто и злото?`

`Во текстот 1. Мојсеева 2,17, Господ му рекол на Адама дека, ако јаде од тоа дрво, „сигурно ќе умрете“ (според Новиот српски превод; заб. прев.). Кога Ева, во текстот 1. Мојсеева 3,3, ја повторила таа заповед, го ублажила нејзиното значење изоставајќи го зборот „сигурно“. Во текстот 1. Мојсеева 3,4, змијата го враќа тој збор, но на начин кој потполно противречи на она што Бог го рекол. Изгледа дека Ева, иако била научена од Бога во градината, не го сфатила сериозно тоа знаење, што се гледа врз основа на самите зборови што ги употребила.`
