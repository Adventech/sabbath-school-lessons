---
title:  ОБРАЗОВАНИЕТО И СПАСЕНИЕТО
date:   14/11/2020
---

### Прочитајте ги библиските текстови:
1. Мојсеева 1,26.27; Исаија 11,1-9; 2. Тимотеј 3,14-17; 1. За царевите 4,29-34; Јован 14,17; 1. Коринќаните 2,1-16.

> <p>Запомнете го стихот</p>
> „Целото Писмо е од Бога вдахновено и полезно за поука, за казнување, поправање и поучување во праведност“ (2. Тимотеј 3,16).

Библијата проповеда долга приказна за Бога и за Неговиот народ.

Понекогаш на неа се гледа како на љубовна приказна која тргнала наопаку, барем привремено. Или на неа може да се гледа како на приказна за татко и неговите бунтовни деца, кои на крајот му се враќаат.

Но, за потребите на оваа поука, во библиската приказна ќе откриеме уште една тема, имено, тема за учителот и неговите ученици. Тие упорно паѓаат на испитите, а тој трпеливо ги повторува нивните поуки, сѐ додека конечно, некои нѐ научат.

Библиската приказна не се разликува многу од нашите лични човечки приказни кои ни се добро познати – со еден исклучок. Приказната за Бога и за Неговиот народ има обезбеден среќен крај и постигнување на целта. Божествената благодат кон Неговиот народ го гарантира таквиот резултат. Човечката одговорност во тој однос често погрешно се сфаќа, а многумина дури и се плашат бидејќи ја сметаат за макотрпна. Но всушност, библиската приказна во суштина е повик да го запознаеме Бога и да ја сфатиме Неговата волја. Навистина, учењето како да го запознаеме Бога е нашиот последен одговор на Неговата благодат. Ние не можеме да ја заслужиме таквата благодат, но можеме да учиме за неа. И што е, всушност, христијанското образование во својата суштина, ако не поучување за таа благодат?
