---
title:  ЗА НАТАМОШНО ПРОУЧУВАЊЕ
date:   13/11/2020
---

„Срцето е измамливо и превртливо повеќе од сѐ. Оние кои се изјаснуваат како религиозни, не се секогаш подготвени внимателно да се преиспитаат себеси со цел да видат дали се во верата. Застрашувачки е фактот дека многумина се потпираат на лажна надеж. Некои се потпираат на старите искуства што ги имале многу порано. Но, кога ќе настапи моментот на преиспитување на срцето, кога на сите ќе им биде потребно секојдневно искуство, тие нема да имаат на што да се потпрат. Тие изгледа мислат дека исповедањето на вистината ќе ги спаси. Но, дури кога ќе бидат совладани гревовите што Бог ги мрази, Исус ќе влезе и ќе вечера со вас, а вие со Него. Тогаш ќе црпите божествена сила од Исуса, ќе растете во Него и ќе бидете во состојба победоносно да кажете: ‘Благословен да е Бог кој ни даде победа преку Господ нашиот Исус Христос!’ На Господа би му било помило тие млаки заговорници на религијата никогаш да не го повикале Неговото име. Тие се постојан товар на оние кои би биле верни Исусови следбеници. Тие се камен на сопнување за неверните, а злите ангели ликуваат над нив и им се потсмеваат на Божјите ангели поради кривите патишта на тие луѓе. Таквите се проклетство за делото дома и во странство. Тие му се приближуваат на Бога со своите усни, а срцето им е далеку од Него“ – (Еllеn G. White, *Spiritual Gifts*, vol. 2, p. 227).

**Прашања за разговор**

`1. Врз основа на текстот Марко 7,1-13, дознаваме дека во основата на лажното богослужение се наоѓа проблемот на срцето. Бог не ги цени изразите на обожавање кои излегуваат од нашите усни, доколку тие не потекнуваат од срцето. Зошто евангелието и сторијата за Исусовата смрт поради нас е најмоќниот начин срцата да се отворат за искрена љубов кон Бога?`

`2. Подетално испитајте ја мислата за служењето на Бога „со Дух и со вистина“. Може ли едното да постои без другото, или вистинското богослужение ги бара и двете? Зошто?`

`3. Да, нашето срце треба да биде исправно за да можеме искрено да му служиме на Бога, но што значи тоа? Дали морате да чекате потполно да се поврзете со Господа, и животот да ви биде во совршен ред пред да пристапите на богослужение? Од друга страна, како богослужението – вистинското богослужение – може да ви помогне да го доведете своето срце во правилен однос со Бога?`
