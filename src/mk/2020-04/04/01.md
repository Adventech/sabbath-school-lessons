---
title:  ГОСПОДОВИТЕ ОЧИ– БИБЛИСКИОТ ПОГЛЕД НА СВЕТОТ
date:   17/10/2020
---

### Прочитајте ги библиските текстови:
Мудри изреки 15,3; За Јов 12,7-10; Ефешаните 6,12; Откровение 20,5.6; Јован 1,1-14; Марко 12,29 31.

> <p>Запомнете го стихот</p>
> „Господовите очи се на секое место и ги набљудуваат и лошите и добрите“ (Мудри изреки 15,3).

Полскиот поет Чеслав Милош напишал поема која почнува со опис на замислени животни: зајачиња што зборуваат, верверици што зборуваат, и слично. Тие имаат „толку многу заедничко со вистинските животни“, изјавил, „колку што има нашето поимање на светот со реалниот свет“. А потоа, на крајот на таа поема, напишал: „Размислувајте за тоа и треперете“.

„Треперете“, можеби е пресилен збор, но факт е дека многу од тоа што луѓето го мислат за овој свет може да биде сосема погрешно. На пример, во текот на речиси 2.000 години, најпаметните и најобразованите луѓе сметале дека земјата е неподвижна и дека се наоѓа во центарот на вселената. Денес, многу од најпаметните и најобразованите луѓе сметаат дека се човечки суштества што еволуирале од нешто што првично претставувало наједноставен облик на живот.

Како човечки суштества, ние никогаш не гледаме на светот од неутрална позиција. Ние го гледаме, секогаш и единствено, преку одреден филтер којшто влијае на нашето толкување и разбирање на светот околу нас. Тој филтер се вика „поглед на светот“, и е од пресудна важност своите млади, но и постарите членови на црквата, да ги учиме на библискиот поглед на светот.
