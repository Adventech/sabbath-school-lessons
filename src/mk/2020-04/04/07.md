---
title:  ЗА НАТАМОШНО ПРОУЧУВАЊЕ
date:   23/10/2020
---

„Вистинска цел на воспитувањето е во човековата душа да се обнови Божјиот лик“ – (Елена Г. Вајт, *Патријарси и пророци*, стр. 595 оригинал).

Имајќи ја на ум оваа мисла, можеме да видиме зошто целосниот христијански поглед на светот е од суштинска важност за адвентистичкото образование. И конечно, како што претходно забележавме, образованието само по себе не е нужно добро. Луѓето можат да бидат образовани, дури и високо образовани, а сепак да застапуваат идеи и ставови спротивни на начелата што ги наоѓаме во Библијата. Поради тоа, нашиот образовен систем, како адвентисти на седмиот ден, мора да се заснова на христијанскиот поглед на светот. Тогаш тоа значи дека сите области на образованието во општа смисла, науката, историјата, моралот, културата и сѐ останато, треба да се изучува од таа перспектива, наместо од онаа која ѝ противречи, или едноставно ја игнорира. Освен тоа, како што и порано рековме, но е добро да повториме – не постои неутрална перспектива. Целокупниот живот, целокупната реалност се согледува преку филтрите на нашиот поглед на светот, без разлика дали таквиот поглед е внимателно и систематично промислен или не. Затоа, од клучна важност е библискиот поглед на светот да биде основа на целокупното воспитание и образование на адвентистите на седмиот ден.

**Прашања за разговор**

`1. На кои примери од историјата можете да се сетите кога целокупниот систем на образование бил (или сѐ уште е) многу деструктивен? Каде сето тоа се случувало, за што тие луѓе биле поучувани и што можеме да научиме врз основа на тие примери? Како да го заштитиме својот образовен систем од тие деструктивни влијанија?`

`2. Оваа седмица разгледавме некои од клучните елементи на христијанскиот поглед на светот – Божјето постоење, создавањето, Библијата, планот за спасение и Божјиот закон. Кои други уште поважни елементи би требало да бидат опфатени со секоја целосна формулација на христијанскиот поглед на светот?`

`3. Еден мислител од осумнаесеттиот век го запишал следното: „О, совест! Совест! Ти, која си божествен инстинкт, верен водач на неукото и ограничено, иако интелигентно и слободно битие – ти си непогрешлив судија за доброто и злото, кој прави човек да се потсетува на Божеството“. Што е правилно, а што погрешно во тој став?`

`4. Да ја разгледаме повторно следната изјава на Елена Вајт: „Вистинска цел на воспитувањето е во човековата душа да се обнови Божјиот лик“. Што значи тоа? Во која смисла тоа ни покажува зошто адвентистичкото образование, во многу нешта, мора толку да се разликува од начинот на кој овој свет гледа на образованието?`
