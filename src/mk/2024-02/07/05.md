---
title: Периодот од 2300 денови од текстот Даниел 8,14
date: 15/05/2024
---

Вилијам Милер забележал дека настаните што ги објавувале пророците се исполнувале многу прецизно: 400-годишниот престој на потомците на Аврам во Египет, 40-те години талкање на израелскиот народ, 70-годишното израелско ропство и 70-те седмици од Даниел доделени на Израел (1. Мојсеева 15,13; 4. Мојсеева 14,34; Еремија 25,11 и Даниел 9,24).

`Прочитајте ги следните стихови: Марко 1,15; Галатјани 4,4 и Римјаните 5,6. Што ни кажуваат тие за Божјиот временски распоред, кога станува збор за првото доаѓање?`

Додека ги проучувал пророштвата, споредувајќи стих со стих, Милер заклучил дека ако Бог има одреден временски распоред низ целата Библија, тогаш тој мора да има и одредено време кога станува збор за второто Господово доаѓање.

`Прочитајте го стихот Даниел 8,14. Кој настан требало да се одигра на крајот од 2300 денови?`

Вилијам Милер го прифатил популарното гледиште дека „чистењето на светилиштето“ претставува чистење на земјата со оган. Тој внимателно и трудољубиво го проучувал Светото писмо за да го разбере овој настан од толку огромно значење.Ја открил поврзаноста меѓу 8. и 9. глава од Книгата на пророкот Даниел. Во 8. глава на ангелот му било наложено: „Објасни му го тоа видение!“ (Даниел 8,16) До крајот на таа глава, единствениот дел од визијата што останал необјаснет (видете Даниел 8,27) е делот за 2300 денови. Подоцна ангелот се вратил кај Даниел и му рекол: „Сега излегов за да те научам да разбираш“ (Даниел 9,22; видете и Даниел 9,23.25-27). Тоа требало да му помогне да го разбере делот од 2300 денови.

Знаеме дека тоа е така, бидејќи првите следни зборови на ангелот, откако му порачал на Даниел: „ Внимавај добро на словото, разбери го видението“ (Даниел 9,23), биле: „Седумдесет седмици им се одредени на твојот народ и на Твојот Свет град“ (Даниел 9,24). Зборот преведен со „одредени“ буквално значи „отсечени“. Седумдесет седмици, 490 години се отсечени. Но, од што? Од визијата за 2300 денови, очигледно – што бил единствениот дел од 8. глава што Даниел не го разбрал, и кој сега ангелот дошол да му го објасни.

А бидејќи појдовната точка за 70. седмици била „од мигот кога ќе излезе словото: 'Нека се вратат и нека го изградат пак Ерусалим'“ (Даниел 9,25), на Милер му станало јасно дека, ако го најде тој датум, ќе може да го одреди почетокот за пресметувањето на 70. седмици и пророштвото за 2300 денови.

---

#### Додаток: Утрински стих

**Прекрасни молитви:** Откровение 5,8.
