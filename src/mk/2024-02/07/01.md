---
title: Мотивирани од надежта
date: 11/05/2024
---

### Прочитајте ги библиските текстови:
1. Солуњаните 4,13-18; Матеј 24,27.30.31; 2. Петрово 1,19-21; Даниел 8,14; Даниел 9,20-27; Езра 7,7-13.

> <p>Запомнете го стихот</p>
> „И ќе се рече во оној ден: 'Ете, Овој е нашиот Бог, во Него се надеваме, Тој нè спаси; Тој е Господ во Кого се надевавме! Да Му воскликнуваме и да се веселиме на Неговото спасение'“ (Исаија 25,9).

Второто Христово доаѓање е една од централните теми на Светото писмо. Тоа е златна нишка што се провлекува низ светите страници на Библијата. Еден научник проценил дека во Стариот Завет има 1.845 референци за второто Христово доаѓање. Во 260. глави од Новиот завет, Христовото враќање се споменува повеќе од 300 пати – во еден од секои 25 стихови. Од 27 новозаветни книги, 23 се однесуваат на тој голем настан.

Бидејќи реформацијата во Европа пропаднала и била попречена од поделби и судири, протестантизмот пуштил корења во Новиот свет, вклучително и во Соединетите Држави, каде што многумина настојувале да ја подигнат наметката на вистината, што се однесувало и на вистината за Второто доаѓање.

Меѓу нив бил и еден баптистички земјоделец по име Вилијам Милер. Врз основа на неговото проучување на Библијата, тој поверувал дека Исус ќе дојде скоро, дури и за време на неговиот живот, а потоа почнал јавно да ја проповеда оваа порака. Основал движење кое, и покрај тоа што се соочило со големото разочарување, на многу луѓе им ги разоткрило библиските вистини кои се релевантни и до ден-денес.

Во лекцијата за оваа седмица ќе проучуваме зошто вистината за второто Христово доаѓање со векови ги исполнувала срцата на верниците со радост и како можеме да се подготвиме за тој голем настан.

---

#### Додаток: Утрински стих

**Проучувајте со искрена молитва:** Римјаните 15,4.
