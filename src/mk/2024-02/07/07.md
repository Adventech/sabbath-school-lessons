---
title: За натамошно проучување
date: 17/05/2024
---

Разгледајте ја следната табела во врска со пророштвата за 70-те седмици и 2300 денови. Тие пророштва започнуваат во 457 година пр. н.е. и ги најавуваат настаните поврзани со „Кнезот Помазаник“, врз кој се темели пророштвото за 70 седмици. Поаѓајќи од тој цврст темел, пророштвото за 2300 денови завршува во 1844 година.

**Пророштвото за 2300 денови од стихот Даниел 8,14:**

![Chart](https://sabbath-school-resources-assets.adventech.io/mk/ss/2024-02/07/chart.png)

Стихови поврзани со пророштвото: Езра 7,1-27; Даниел 9,25; Даниел 9,26.27; Дела 7,59; Даниел 8,14.

„Како и првите ученици, Вилијам Милер и неговите другари не го сфатија потполно значењето на веста што ја објавуваа. Заблудите што долго беа вкоренети во црквата ги спречуваа исправно да толкуваат една важна точка од пророштвото. Затоа, иако ја проповедаа веста што им ја довери Бог, сепак, доживеаја разочарување поради тоа што погрешно ја сфатија неговата смисла“ (Елена Вајт, *Големата борба*, стр. 351, 352 ориг.).

„Бог сепак ја оствари својата добра намера, постигнувајќи на овој начин да биде дадена опомена за судот. Настапи големиот ден и народот, по Божје провидение, беше искушан во врска со определеното време за да му открие што се наоѓа во неговото срце. Веста беше одредена да се испита и да се исчисти црквата. Учениците требаше да дознаат дали нивното срце се стреми кон светот или кон Христа и небото. Признаа дека го љубат Господа, а сега требаше и да ја докажат својата љубов. Дали беа готови да се откажат од своите световни надежи и честољубиви планови и со радост да го поздрават доаѓањето на својот Господ? Веста требаше да им овозможи да ја запознаат својата вистинска духовна состојба. Таа е пратена со милост да ги разбуди и да ги поттикне да го бараат Господа со покајание и понизност“ (Елена Г. Вајт, *Големата борба*, стр. 353 оригинал).

**Прашања за разговор**

`1. Кои поуки можеме да ги извлечеме од искуството на Вилијам Милер? Дали Бог понекогаш се спротивставува на нашите погрешни сфаќања?`

`2. Зошто разбирањето на текстот Даниел 9,24-27 е толку важно за утврдување на внатрешната целокупност на Библијата и на Христовото божество?`

`3. Каква улога игра разбирањето на пророштвото во планот на спасението? Зошто пророштвата се толку важни во Божјиот план?`

---

#### Додаток: Утрински стих

**Живејте онака како што се молите:** 1. Петрово 4,6.
