---
title: Најдолгиот пророчки временски синџир
date: 16/05/2024
---

`Прочитајте го текстот Езра 7,7-13. Кога бил издаден тој декрет да им се дозволи на израелските доселеници во Персија да одат и да го обноват својот град и храм?`

Тој декрет го издал Артаксеркс, персискиот цар, во 457 пр. н. е. Тоа бил трет од декретите со кој им се дозволува на Евреите да се вратат за да го обноват Ерусалим и повторно да ги воспостават храмските служби. Тој трет декрет бил најцелосен и го означил почетокот на пророштвото за 2300 денови/година.

`Прочитајте го текстот Даниел 9,25-26. Кога требало да започне целиот тој пророчки период? Кои големи настани ги предвиделе овие стихови?`

Во тоа извонредно пророштво, Даниел предвидел дека „Од мигот кога ќе излезе словото: 'Нека се вратат и нека го изградат пак Ерусалим'“ до доаѓањето на Месија, ќе поминат 69 пророчки седмици, или 483 пророчки денови, односно 483 буквално години. Откако тој декрет бил донесен во есента 457 пр. н.е., 483 години се протегаат до есента 27 од н. е. Зборот „Помазаник“ значи „Месија“. Во 27. година од н.е., Христос се крстил и го примил помазанието со Духот (Дела 10,38). По неговото крштевање, Исус отишол „во Галилеја проповедајќи го Божјото Евангелие. И зборуваше: 'Времето се исполни'“ (Марко 1,14.15).

Во пролетта 31. година од нашата ера, во средината на последната пророчка седмица, три и пол години по неговото крштевање, Исус бил распнат. Системот на принесување жртви, кој се однесувал на Божјото Јагне,завршил со Христовата жртва на Голгота. Типот се сретнал со антитипот и конечно престанале да важат сите жртви и приноси на церемонијалниот систем.

`Прочитајте го стихот Даниел 9,27. Како се завршило пророштвото за седумдесет седмици?`

Седумдесетте седмици, односно 490 години, посебно доделени на Евреите, завршиле во 34 од н.е. кога Синедрионот ја отфрлил евангелската порака (Дела 6,8-7,60).

Кога ќе ги одземеме тие 490 од 2300 години, ни остануваат 1.810 години до завршување на пророштвото. Тоа нè доведува до 1844 година. Вилијам Милер и раните адвентисти верувале дека светилиштето во стихот Даниел 8,14 ја претставува земјата и претпоставувале дека Христос ќе дојде да ја очисти земјата со оган во 1844 година. (Видете ја табелата од делот за петок.)

---

#### Додаток: Утрински стих

**Христовиот рецепт за безживотни молитви:** Јаков 5,16.
