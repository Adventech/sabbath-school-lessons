---
title: Вилијам Милер и Библијата
date: 14/05/2024
---

Токму како што ги употребил реформаторите повторно да ја откријат вистината за оправдувањето само со вера во Христа, така Бог го употребил и Вилијам Милер за повторно да ја открие вистината за начинот на второто Христово доаѓање. Проучувајќи го Светото писмо, Милер го пронашол Христа кој го сака повеќе отколку што можел и да замисли. Со Библијата, тетратка и молив во рака, тој почнал да чита од 1. Мојсеева и напредувал, не побрзо отколкушто успевал да го разбере секој пасусшто бил пред него. Споредувајќи стих со стих, тој ѝ дозволил na Библијата да се толкува самата себе.

`Прочитајте ги следните текстови: Исаија 28,9.10; Изреки 8,8.9; Јован 16,13 и 2. Петрово 1,19-21. Кои принципи на толкување на Библијата ги откривате во овие стихови?`

Додека Вилијам Милер споредувал стих со стих, пред него се отворале тајните на Библијата. Трагал по вистината како што некој бара скриено богатство и бил богато награден. Светиот Дух ја отворал Божјата реч за неговото разбирање. Тој им пристапувал на библиските пророштва со истото длабоко внимание со кое ги проучувал и останатите нејзини текстови.

`Прочитајте ги следните стихови: Даниел 1,17; Даниел 2,45; 1. Петрово 1,10.11 и Откровение 1,1-3. Што нѐ учат овие стихови, кога станува збор за разбирањето на библиските пророштва?`

Симболите во пророчките книги на Библијата не се заклучени за да не можат да се разберат. Бог, кој е полн со љубов, ни ја дал својата пророчка реч за да нè подготви за големите настани што наскоро ќе се одиграат на овој свет. Вилијам Милер јасно разбрал дека пророштвата се толкуваат самите себе. Пророчките симболи ги разјаснува самата Библија. Ѕверовите претставуваат цареви и царства (Даниел 7,17.23). Ветерот претставува уништување (Еремија 49,36). Водата ги претставува племињата и народите (Откровение 17,15). Жената ја претставува црквата (Еремија 6,2; Ефесјаните 5,22-32). Временските пророштва од книгата на пророк Даниел и Откровението се исто така напишани на симболичен јазик, при што еден пророчки ден претставува една буквална година (4. Мојсеева 14,34; Езекиел 4,6). Кога ги применил овие принципи на толкувањето на Библијата, Вилијам Милер бил восхитен од она што го открил во врска со времето на Христовото враќање.

`Зошто правилното разбирање на пророчкиот симболизам е толку важно за нашата вера?`

---

#### Додаток: Утрински стих

**Ниту една молитва не е изгубена:** Псалми 65,2.
