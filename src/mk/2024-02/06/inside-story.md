---
title:  Искуство
date:   10/05/2024
---

#### Еден ангел, четири средби

_од Нелсон Синко Реис Читаонга и Калавете Сабонете Осифо_

Малкумина можат да кажат дека виделе ангел. Ојеле вели дека видел ангел — не само еднаш, туку четири пати.

Ојеле се оддалечил од својата семејна религија и вера од детството додека работел три години далеку од дома, помагајќи да се изгради пат долг 250 милји (400 километри) помеѓу градовите Мокуба и Нампула во Мозамбик. Тоа било тешка работа и тој барал олеснување на начини за кои знаел дека го прекршуваат Божјиот закон.

Еден ден, неколку непознати луѓе му пришле на Ојеле, кој бил пијан после работа и го прашале дали знае дека Библијата учи дека саботата е седми ден во неделата. Ојеле беше убеден дека овие странци грешат. „Докажете ми го тоа од Библијата“, рекол тој.

Странците, кои се претставиле себеси како адвентисти на седмиот ден, ја отвориле Библијата кај четвртата заповед и прочитале: „Помни го саботниот ден, за да го осветуваш.“ (2. Мојсеева 20,8). Потоа свртеле во Езекиел 20,20 и прочитале: „празнувајте ги Моите саботи, тие нека бидат знак меѓу Мене и вас за да се знае дека Јас Сум Господ, ваш Бог!“ (превод, Константинов).

Ојеле ги читал и препрочитувал стиховите во текот на следните неколку дена. Се прашувал дали тој чита вистина од Бога. Иако одел во црква од кога бил момче, никогаш претходно не ги забележал овие стихови.

Додека размислувал и се молел, една вечер, над куќата каде што престојувал се појавил светлечки ангел. „Сила!“ рекол ангелот. „Ти си на вистинскиот пат“. Следната ноќ повторно го видел ангелот на истото место. „Сила!“ рекол ангелот. „Ти си на вистинскиот пат“. Истото се случило и третата ноќ. Ојеле отишол во адвентистичка црква следната сабота. После тоа, тој редовно ја празнувал саботата заедно со адвентистите.

Кога му завршил тригодишниот договор, Ојеле се вратил дома и бил изненаден кога открил дека неговата сопруга и децата се приклучиле на адвентистичката црква. Тој немал никаков контакт со нив за време на неговото подолго отсуство.

„Каква случајност!“ - рекла неговата сопруга кога дознала дека Ојеле одел во адвентистичка црква. „Дали е ова случајно?

По враќањето дома, Ојеле одел во адвентистичката црква во сабота и одел во неговата црква од детството во недела. Тој сеуште не бил сигурен што да прави. Потоа истиот ангел се појавил по четврти пат. „Она што го проучуваш е вистина“, рекол ангелот. Ојеле решил на лице место да стане адвентист на седмиот ден.

Има малку адвентисти каде што живее Ојеле, но Бог ги благословува неговите напори да ја сподели добрата вест дека Исус доаѓа наскоро. Ојеле помогнал во започнување на три куќни цркви. „Евангелизирајте секому, дури и ако некој е пијан“, вели тој. „Бог е тој што преобраќа, а има многу луѓе што Бог ги има подготвено да го прифатат Евангелието. Треба само да бидат допрени од вас“.

Ви благодариме за вашите дарови што помагаат во ширењето на Евангелието во Мозамбик и ширум светот.
