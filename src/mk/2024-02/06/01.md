---
title: Двајца сведоци
date: 04/05/2024
---

### Прочитајте ги библиските текстови:
Откровение 11,3-6; Захарија 4,14; Откровение 12,5.6.14.15; Даниел 7,25; Исаија 54,17; Псалми 119,89; Откровение 11,15-18.

> <p>Запомнете го стихот</p>
> „Тревата се суши, цветот овенува, но Словото на нашиот Бог останува довека“ (Исаија 40,8).

Со векови Божјата реч била подложувана на сомнеж, сецирана и отфрлана. Била врзувана за окови во манастири, кинета на парчиња и спалувана на јавни плоштади. Оние што ѝ верувале биле исмејувани, изложувани на срам, затворани, па дури и брутално убивани. И покрај сето тоа, Божјата реч триумфирала.

Средновековната црква ги прогонувала верните христијани кои верувале во Библијата. Сепак, Божјата реч успеала да ја расветли темнината. Угнетувањето и прогонствaтa не го спречиле објавувањето на Божјата реч. Кога Вилијам Тиндал, преведувачот на Библијата на англиски јазик, бил изведен пред суд поради својата вера, го прашале кој најмногу му помогнал во ширењето на Божјата реч. Откако малку размислил, тој одговорил: „Бискупот од Дaрeм.“ Судиите биле шокирани.

Тиндaл објаснил дека бискупот еднаш купил голема залиха Библии на неговиот превод на англиски и јавно ги запалил. Она за што во тоа време не бил свесен е дека со таа постапка во голема мера го помогнал делото на вистината. Имено, ги купил Библиите по многу повисока цена од вообичаената. Благодарение на таквото големо купување, Тиндал успеал да отпечати многу повеќе Библии отколку што биле изгорени. Така, иако претворена во прашина, вистината повторно била издигната за да заблеска во сиот свој сјај.

Оваа седмица ќе проучиме еден од најзлокобните напади врз Светото писмо и христијанската вера. За време на Француската револуција, крв течела по улиците на таа земја. На јавниот плоштад во Париз била поставена гилотина и илјадници луѓе биле погубени. Атеизмот станал официјална религија во Франција. Сепак, сведочењето на Божјата реч не можело да се замолчи.

---

#### Додаток: Утрински стих

**Уште еден услов:** Марко 11,24.
