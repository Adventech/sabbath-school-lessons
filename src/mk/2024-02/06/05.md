---
title: Двајцата сведоци воскреснуваат
date: 08/05/2024
---

`Прочитајте Откровение 11,11. Кои предвидувања се изнесуваат во тој текст во врска со Божјата реч?`

На крајот на Француската револуција, Божјата реч, во преносна смисла, повторно оживеала. Дошло до моќна преродба. Голем страв ги обзел оние кои виделе дека Божјата реч повторно станала Божја жива сила за спасение. Кон крајот на 18 век, Бог подигнал мажи и жени кои биле посветени на тоа да го однесат евангелието до сите краишта на земјата. Пораките на Библијата брзо се прошириле преку напорите на луѓето како Вилијам Кери, кој патувал во Индија и ја превел Библијата на десетици индиски дијалекти. Водени од силата на Библијата, мисионерите патувале низ целиот свет.

Не случајно што по Француската револуција биле преземени вакви глобални мисионерски потфати. Божјата реч е жива. Иако многумина помислиле дека е „мртва“, таа и понатаму пламтела во срцата на верниците и во полна мера воскреснала, како што најавувале пророштвата на Откровението. „Неверниот Волтер, фалејќи се, еднаш рекол: 'Уморен сум постојано да слушам дека христијанската религија ја основале дванаесет луѓе. Јас ќе докажам дека е доволно еден човек да ја урне.'“ Поминал еден и пол век од неговата смрт. Милиони му се придружиле во војната против Библијата, но не ја уништиле. Таму каде што во времето на Волтера имало сто примероци на Светото писмо, денеска има десет илјади, па и сто илјади. Еден реформатор кажал: 'Библијата е наковална на која се истрошиле многу чекани!'“ (Елена Г. Вајт, *Големата борба*, стр. 288 оригинал).

`Прочитајте ги стиховите Псалми 119,89 и Псалми 111,7.8. Што ни кажуваат тие за Библијата, и за тоа зошто можеме да ѝ веруваме?`

Божјата реч може да биде напаѓана или потисната, но никогаш нема да биде искоренета. Дури и многумина од оние што се претставуваат како христијани на различни начини го подриваат авторитетот на Библијата со тоа што доведуваат во прашање одредени нејзини делови или ги нагласуваат нејзините човечки елементи, а во исто време ѝ го одземаат божествениот печат, и така ја поткопуваат Божјата вистина.

Но ние никогаш, на кој било начин, не смееме да дозволиме да бидеме заведени од овие напади врз Божјата реч. Таа е жива и денес, му се обраќа на човечкото срце и им вдахнува нов живот на оние кои сакаат да ја слушаат и да ги следат нејзините учења.

`Кои пророштва посебно се обраќаат до вас лично и зошто?`

---

#### Додаток: Утрински стих

**Молете се како Јаков:** 1. Мојсеева 32,26.
