---
title: Триумфот на Божјата љубов
date: 22/06/2024
---

### Прочитајте ги библиските текстови:
Откровение 22, 11.12; Еремија 30,5-7; Псалми 91,1-11; Еремија 25,33; Откровение 21,2; Откровение 20,11-15.

> <p>Запомнете го стихот</p>
> „И чув висок глас од небото како зборува: 'Ете го светиот шатор, светилиштето на Бога меѓу луѓето, и Тој ќе живее со нив; тие ќе бидат Негов народ, а Сам Бог ќе биде со нив – нивниот Бог. И ќе ја избрише Бог секоја солза од очите нивни, и смрт нема да има веќе; ни плач, ни пискот, ниту болка нема да има веќе, бидејќи поранешното помина'“ (Откровение 21,3.4).

Можеме да се соочиме со иднината со срце исполнето со надеж. Иако ни претстојат тешки времиња, низ какви било страдања да треба да поминеме, какви сѐ неволји да треба да издржиме и какви таги да треба да доживееме, ако ја имаме надежта дека доаѓаат подобри денови, ќе можеме уште денес да живееме со смисла, цел и радост. Френклин Д. Рузвелт бил претседател на САД од 1933 до 1945 година, во еден од најтешките периоди од историјата на таа земјата. Бил погоден од детска парализа и не можел да оди без помагала. Во една прилика тој напишал: „Секогаш сме се држеле до надежта, верата, убедувањето дека, некаде зад хоризонтот, има подобар живот, подобар свет.“ Алберт Ајнштајн, еден од најбрилијантните луѓе во светот, напишал: „Учи од вчера, живеј за денес, надевај се на подобро утре.“ Алфред Лорд Тенисон, популарен англиски поет од времето кога владеела кралицата Викторија, еднаш напишал: „Надежта се насмевнува пред прагот на претстојната година, шепотејќи: 'Оваа ќе биде посреќна'“. 

Во последната лекција за ова тримесечје ќе размислуваме за Христовата постојана љубов во највозбудливиот период во историјата на вселената и Неговиот целосен триумф во големата битка меѓу доброто и злото. Последната книга од Библијата, Откровението, ни дава надеж за денес, утре и засекогаш.

---

#### Додаток: Утрински стих

**Подготовки за саботата:** 2. Мојсеева 20,8.
