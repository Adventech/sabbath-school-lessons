---
title: Надеж во скорешното Христово доаѓање
date: 24/06/2024
---

`Прочитајте ги следните текстови: Јован 14,1-3 и Тит 2,11-14. Во светлината на идните предизвици и претстојните неволји, зошто овие стихови се толку охрабрувачки?`

Исусовите зборови „да не се плаши срцето ваше“ се Негово ветување дека никогаш нема да нѐ остави и дека повторно ќе дојде да нè одведе дома. Овој свет не е наш дом. Доаѓаат подобри денови за нас. Во еден од секои 25 стихови, Новиот завет зборува за враќањето на нашиот Господ. Кога изгледите ќе станат мрачни и кога угнетувачките закони на црковнодржавните сили ќе му се закануваат на нашиот живот, ветувањето за Христовото доаѓање ќе го исполнува нашето срце со надеж. Тоа е „блажената надеж“ што го вдахнувала Божјиот верен народ во секоја генерација.

`Прочитајте ги текстовите: Откровение 6,15-17 и Исаија 25,8.9. Споредете ги ставовите на спасените и изгубените што ни се предочени во тие стихови. Со што може да се објасни разликата меѓу овие два начинa на размислување?`

Злите ги увидуваат ужасните последици од гревот, додека праведните ги прифаќаат чудесните ризници на благодатта. Бунтот против Бога води до страв, вина, осуда и на крајот до вечна загуба. А нашиот одговор на Неговата спасоносна благодат води до проштавање, мир и вечна радост при Неговото славно враќање.

`Прочитајте Откровение 15,3.4 и Откровение 19,7. Како ќе одговорат откупените на славното спасение што им е бесплатно обезбедено преку Христа?`

„Христовиот крст ќе биде главен предмет на проучување и песна на откупените низ сета вечност. Во прославениот Христос го гледаат распнатиот Христос... Сознанието дека Оној што ги создал сите светови и кој е Судија на сите созданија, ја напуштил својата слава и се понизил од љубов кон човекот, секогаш ќе буди чудење и восхит во вселената“ (Елена Г. Вајт, *Големата борба*, стр. 651 оригинал).

`Прочитајте ги следните текстови: Откровение 12,17; Откровение 17,13-14 и Откровение 19,11-16. Обратете внимание ја прогресијата што постои во тие стихови. Што ни кажува оваа прогресија за последната војна на земјата и за Христовата конечна победа?`

---

#### Додаток: Утрински стих

**Вечен завет:** 1. Петрово 2,9.
