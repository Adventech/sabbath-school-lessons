---
title:  Искуство
date:   28/06/2024
---

#### Прибежиште за сите кои говорат руски

_од Ендру Мек Чесни_

Украинскиот пастор Вадим Кринични се соочил со голем предизвик да најде објект кој би бил црква за сите оние кои говорат руски јазик во шпанскиот град Валенсија. Но, со молитва успеал да закупи сала за 100 луѓе во центарот на градот за 500 евра (550 долари) месечно.

„Ова вреди многу повеќе“, си велел Вадим.

Салата била голема за почетната група од 26 верници, но Вадим започнал да работи на теренски програми. Црквата почнала да биде домаќин на дружења со оброк во недела. Деца кои говорат руски биле канети на посебни активности. Дополнителни програми биле организирани околу празниците како Нова Година и Велигден. Концертите се покажале како особено популарни, исполнувајќи го целиот капацитет на црквата, а понекогаш имало потреба од изнајмување на поголема сала.

Црквата создала цврста поврзаност со локалната рускојазична заедница и станала центар за оние кои говорат руски јазик. Околу 80 проценти од 400.000-те иселеници во Шпанија кои зборуваат на руски јазик се проценува дека живеат во Валенсија и покрај Медитеранскиот брег. Од тие 400.000 луѓе, најмалку 500 се адвентисти.

Но, првиот човек што се крстил во новата црква не бил од Русија или друга поранешна советска република. Жената која се крстила била родена во Иран и била израсната во нехристијанска религија. Таа течно зборувала руски јазик бидејќи студирала 12 години во поранешната советска република Белорусија, и дошла во оваа црква откако некој ја поканил на улица.

По 25 крштевања и поврат на неколку поранешни адвентистички семејства во црквата, присуството во црквата изнесувало 65 возрасни и 40 деца кога избувнал конфликтот во Украина во 2022 година.

Вадим со чудење сфатил дека црквата е добро поставена да им помогне на луѓето кои бегаат од конфликтот. Црквата ги искористила своите локални врски за да основа бегалски центар. Во првите два месеци од конфликтот, 200 луѓето го посетиле центарот, добивајќи сместување и храна. Околу половина од нив биле адвентисти. Оттогаш, многу повеќе луѓе добивале помош.

„Многумина дојдоа кај нас, не познавајќи никого во Шпанија“, рекол Вадим. "Но тие доаѓаа кај нас затоа што зборуваме руски, а тие бараат нешто познато“.

Тој ја припишува целата заслуга на Бога што ја поставил црквата за да им помогне на иселениците уште пред и да започне конфликтот. Тој вели дека копнее да ја сподели надежта дека Исус наскоро ќе дојде со сите иселеници кои говорат руски јазик во Шпанија. „Ние сме концентрирани сите наши напори да ги насочиме на задоволување на потребите на овие луѓе“, вели Вадим.
