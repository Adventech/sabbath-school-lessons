---
title: И планетата Земја е вклучена
date: 02/04/2024
---

Кога ја создавал земјата, Бог ја создал совршена. Библијата вели дека „Бог погледна во сè што направи, и ете, беше многу добро“ (1. Мојсеева 1,31). Никаде немало ни трага од грев или зло. Но, Бог им ја дал на Адам и Ева истата слобода на избор што му ја дал и на Луцифера. Тој не сакал роботи на земјата, исто како што не сакал ни на небото.

Всушност, Тој се потрудил да им ја разјасни таа слобода. Засадил дрво во градината и го нарекол „дрво на познавање на доброто и злото“. За тоа им зборувал со посебно внимание, бидејќи сакал да биде сигурен дека тие се свесни дека имаат избор.

Меѓутоа, сатаната дошол до тоа дрво кога Ева била таму и ѝ рекол: „Не, нема да умрете! Но Бог знае дека оној ден кога ќе вкусите од него, ќе ви се отворат очите, па ќе станете како богови и ќе знаете што е добро, а што зло“ (1. Мојсеева 3,4.5). Ако јадете од тоа дрво, ќе влезете во нова сфера на постоење. Ќе доживеете нешто возбудливо. Ќе почувствувате восхитување за какво што досега не сте знаеле. Ева, Господ нешто крие од вас. Затоа земи го ова забрането овошје и изеди го.

Кога Ева ја донела таа одлука, а по неа и Адам, тие отвориле една врата којашто Бог сакал засекогаш да биде затворена. Тоа била врата отворена за гревот, страдањата, маките, болестите и смртта.

`Споредете го текстот 1. Мојсеева 3,1-3 со Римјаните 3,23 и Римјаните 5,12. Што имаат заедничко овие текстови? Опишете ги крајните последици од гревот што го мачат целиот човечки род.`

Во својата суштина, гревот е бунт против Бога. Тој води кон одвојување од Бога. И бидејќи Бог е извор на животот, одвојувањето од Него води во смрт. Исто така, доведува до загриженост, стравови, страдања и болести. Страдањето на нашиот свет, во крајна линија, е последица на живеење на планета опустошена од гревот. Секако, ова не значи дека секогаш кога страдаме или се разболуваме, тоа се случува затоа што сме направиле нешто погрешно. Тоа само значи дека секој од нас е засегнат од фактот дека живееме на планета погодена од гревот.

`Прочитајте ги следните текстови: 1. Мојсеева 3,15; 3. Мојсеева 5,5.6 и Јован 1,29. Кoe ветување Бог им го дал на Адам и Ева во градината откако згрешиле, а им дало надеж кога ги обземале вина и очај? Каква служба започнал Тој во Едем, која нивното внимание со векови однапред го насочила кон решението на проблемот со гревот?`

---

#### Додаток: Утрински стих

**Понизноста носи победа:** Матеј 5,5.
