---
title: За натамошно проучување
date: 05/04/2024
---

„Протерувајќи го сатаната од небото, Бог ја покажал својата правда и ја потврдил честа на својот престол. Но, кога човекот згрешил, заведен со измамите на овој отпаднат дух, Бог својата љубов ја покажал со тоа што дозволил неговиот единороден Син да умре за паднатиот човечки род. Во помирувањето се открил Божјиот карактер. Крстот е силен доказ за целата вселена дека патот на престапот на Луцифера во никој случај не може да му се припише на Божјето владеење“ (*Елена Г. Вајт, Големата борба, стр. 500, 501 оригинал*).

„Крстот на Голгота е доказ дека Законот е непроменлив. Тој исто така на светот му објавува дека плата за гревот е смрт. Последниот извик на Спасителот: ‘Се сврши!’, одекнал како посмртно ѕвоно на сатаната. Тогаш големата борба што траела толку долго била решена и конечно е осигурено истребување на гревот. Божјиот Син поминал низ вратата на гробот ‘за со смртта да го обессили оној кој ја имаше власта над смртта, односно ѓаволот’ (Евреите 2,14).“ (*Елена Г. Вајт, Големата борба, стр. 503 оригинал*).

**Прашања за разговор**

`1. Ако Бог знаел дека Луцифер ќе се побуни, зошто воопшто му дал моќ на избор? Или, кога Луцифер се побунил, зошто едноставно не го уништил веднаш? Како би реагирале световите што не паднале ако Бог веднаш го збришал Луцифера? Зошто заинтересираноста на вселената за планот за спасение (1. Петрово 1,12; Откровение 5,13; Откровение 16,7) е толку важна за разбирањето на големата борба?`

`2. На кои причини за Христовата смрт на крстот можете да се сетите? Дали тоа било само за да се открие Божјиот карактер? Дали тоа било за да се плати откупнината за гревот? Ако е така, на кого му е платен тој откуп? Наведете ги вашите размислувања и наведете библиски причини за нив.`

`3. На што мислиме кога го користиме изразот „големата борба“? Разговарајте за различните аспекти на големата борба и како поуката за оваа седмица може да се примени на вашиот личен живот.`

`4. Што ни кажуваат библиските текстови за реалноста на големата борба? (Видете, на пример, Јов 1.2; Ефесјаните 6,12.)`

`5. Во која смисла разбирањето на адвентистите на седмиот ден е единствено меѓу останатите христијански деноминации? Што е тоа во врска со темата за големата борба што ги издвојува адвентистите?`

---

#### Додаток: Утрински стих

**Искушението може да заврши со победа:** 1. Коринтјани 10,13.