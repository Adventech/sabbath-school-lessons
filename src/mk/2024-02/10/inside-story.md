---
title:  Искуство
date:   07/06/2024
---

#### Недосегнат град во Нигерија

_од Ендру Мек Чесни_

Нигерискиот град Умуача се наоѓа на стратешка раскрсница. Градот може да се пофали со голем пазар кој секојдневно привлекува посетители од соседните градови. Но, немало адвентистичка црква на седмиот ден. 

Немање на адвентистичка црква во овој град било зачудувачки бидејќи адвентистичката цркви била основана пред повеќе од 70 години во сите околни градови. Дури и седиштето на Аба Северната конференција на адвентистичката црква се наоѓала во близина. Но, Умуача немаше црква. 

Зошто? 

Првата црква отворена во Умуача пред повеќе од 80 години, била единствената црква во градот. Како што минувале годините, сепак, граѓаните ја продавале својата земја на странци кои, пак, граделе свои цркви. Најстарата црква ги прифаќала новодојдените, но сите цркви се изјасниле за тоа Адвентистите, кои славеле поинаков ден, никогаш да не бидат добредојдени во градот. 

Адвентистичките цркви во соседните градови се бореле да стигнат до Умуача. Кога би сакале да организираат евангелизација, никој не им отстапувал место. Надежите се подигнале кога една црква во блиската Мба одржала двонеделна евангелизација надвор од градот и потоа отворила Саботно училиште. Но, саботното училиште се затворило само после три месеци. Подоцна, младите од Мба одржаале библиски проучувања кои донеле неколку семејства од Умуача во Мба црквата во сабота. Но, семејствата престанале да присуствуваат кога нивните соседи ги гаѓале со камења. 

Во 2021 година, Северната Аба конференција поставила нови планови за евангелизација во Умуача, но повторно се борела да најде локација. Еден земјопоседник се согласил да им отстапи простор за шатор, но потоа нагло се предомислил. Дополнителни обиди исто така завршиле неуспешно таа година и во 2022. Изгледало безнадежно. 

Тогаш еден член на црквата, Кристијан, направил нов обид да најде локација. Додека барал, се сретнал со Чилака, сопственик на училиште. 

„Вие што трчате наоколу, што барате? сопственикот на училиштето прашал. 

„Се чини дека Ве барам вас“, одговорил Кристијан. 

По кратка дискусија, сопственикот на училиштето го понудил имотот на школотo за евангелизација. Кристијан со благодарност прифатил. 

Еден месец, адвентистичките проповедници го објавувале Божјото Слово во Умуача. Ним им се придружил и лекарски тим кој се грижел за болните. На крајот се крстиле 29 скапоцени души. Потоа некој донирал земја, и адвентистичка црква била конечно отворена во Умуача. 

„Денес црквата напредува кон славата Божја“, вели Калеб Учена Ониенди, директор за евангелизации на Аба Северната конференција. 

Божјото време е совршено, додава тој, укажувајќи на Излез 9,5, кој вели: „Тогаш Господ одреди одредено време, велејќи: „Утре Господ ќе го направи тоа во земјата“ (NKJV). Господ го направи токму тоа во градот Умуача.
