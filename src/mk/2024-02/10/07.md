---
title: За натамошно проучување
date: 07/06/2024
---

Неодамна објавената книга на Ли Стробел, Случај во прилог на небото (The Case for Heaven), се заснова на идејата дека кога човек умира останува во некој вид на свесно постоење, при што „искуствата блиску до смртта“ (ИБС) се користат како еден од „доказите“. Да дадеме пример: „Една друга девојка, која имаше ИБС за време на операција на срцето, вели дека го сретнала својот брат 'од другата страна' – а тоа ја изненадило бидејќи немала брат. Кога подоцна закрепнала и му раскажала на својот татко, тогаш за прв пат ѝ открил дека таа навистина имала брат, но дека тој умрел пред таа да се роди“ (*Lee Strobel, The Case for Heaven; Grand Rapids*, MI: Zondervan Books, 2021, p. 69). Меѓутоа, Штробел се бори да ја усогласи оваа идеја за моментално преминување во задгробен живот со јасното библиско учење дека христијаните ќе ја примат својата конечна награда дури кога Христос ќе се врати.

Предупредени сме: „Мнозина ќе се соочат со ѓаволските духови што ќе им се појават како нивни мили роднини и пријатели објавувајќи им најопасни заблуди. Овие посетители ќе влијаат врз нашите најнежни чувства и ќе прават чуда за да ги поткрепат своите тврдења. Мораме да бидеме подготвени да им се противставиме со библиската вистина дека мртвите не знаат ништо и дека тие што се јавуваат така се ѓаволски духови.

Токму пред нас е 'часот на искушението што ќе дојде врз целиот свет за да ги испита оние кои живеат на земјата' (Откровение 3,10). Сите, чијашто вера не е цврсто втемелена на Божјата реч, ќе бидат измамени и совладани. Сатаната користи и сѐ повеќе ќе користи 'секаква измама и неправда' за да ги стави синовите човечки под своја власт. Но тој својата цел може да ја постигне само тогаш ако човекот доброволно се согласи да ги прифати неговите искушенија. Оние кои сериозно се трудат да ја запознаат вистината и се борат преку послушноста да ја исчистат својата душа и прават сѐ што е во нивна моќ да се подготват за борбата, ќе најдат сигурна заштита во Бога, кој е извор на вистината. 'Бидејќи ти ја запази речта на моето трпение, и јас ќе те запазам тебе' (Откровение 3,10), е ветување на Спасителот. Тој побргу ќе ги прати сите небесни ангели да го заштитат неговиот народ, отколку што ќе му дозволи на сатаната да совлада и една душа која се надева на него.“ (Елена Вајт, *Големата борба*, стр. 560 ориг.).

**Прашања за разговор**

`1. Кои суптилни духовни влијанија би можел да ги искористи сатаната за да дејствува врз умот? Која е улогата на масовните медиуми во ова?`

`2. Како би можеле да зборувате за својата вера со некој кој штотуку изгубил некој близок и верува дека таа сега е на рајот? Што е соодветно да се каже, а што не е соодветно?`

---

#### Додаток: Утрински стих

**Законот на љубовта:** Римјаните 13,10.
