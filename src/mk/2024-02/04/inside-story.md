---
title:  Искуство
date:   26/04/2024
---

#### Приказна за двајцата соседи Муса и Николонага

_од Ендру Мек Чесни_

Религијата на Муса учела дека не е во ред да се одгледуваат свињи за продажба. Но, Муса работел како чувар на свињи.

Религијата на Николонага пак учела дека е погрешно брачен пар да се разведе поради која било друга причина освен прељуба. Но, Николонага се оженил три пати и згора на тоа, имал вонбрачни врски во различни периоди.

Двајцата мажи, кои биле соседи, живееле животи кои биле далеку од нивните верски убедувања. Но, Бог имал план за нив во Мозамбик.

Еден ден, една од свињите на Муса влегла во зеленчуковата градина на Николонага и предизвикала значителна штета.

Николонага бил бесен и тргнал на Муса со тупаници. Тој го победил во тепачката, а Муса со куцање се оддалечил крвав и претепан. Но, Муса немал намера да го остави Николонага да помине неказнето. Тој решил да се одмазди со помош на вештерство. „Имаш триесет дена да се подготвиш за својата смрт“, му рекол тој на Николонага.

Следниот ден, Николонага се разбудил тешко болен. Тој зборувал за заканата на Муса со неговите пријатели од адвентистичката црква на седмиот ден, која некогаш одамна ја посетувал.

Како што одминувало времето, состојбата на Николонага постојано се влошувала и тој бил навистина загрижен и исплашен. По 15 дена, побарал од членовите на црквата да се молат за него, а пасторот организирал молитвен тим кој требало да ја посети неговата куќа.

Но, состојбата на Николонага не се подобрила. Поминала уште една недела, а неговите шанси за оздравување изгледале се помали и помали.

Кога часовникот го отчукал и 30-дневниот рок на Муса, пасторот организирал ноќ на пост и молитва за Николонага.

Рано следното утро, неочекувано на вратата од куќата на пасторот тропнал Муса. Тој му раскажал неверојатна приказна за тоа како во текот на ноќта неговите богови се бореле со Богот на Николонага, и Богот на Николонага победил. Тој рекол дека повеќе не може да го одземе животот на Николонага и сакал да го обожува неговиот Бог станувајќи христијанин.

„Сакам да го обожавам Богот на Николонага“, гласно повторил тој.

Николонага полека се опоравил од својата болест, и тој и Муса се приклучиле на класата за крштевање на адвентистичката црква. И двајцата истовремено му ги предале своите срца на Исус. Денес и двајцата се моќни евангелизатори познати по своите добри дела во нивниот регион во Мозамбик.

„Бог е моќен и Тој одговара на молитвите на оние што Го бараат со вера“, рекол Нелсон А. Квинис, пасторот на локалната црква во Мозамбик.

На крајот на краиштата, додал тој: „без вера не е можно да Му се угоди, зашто кој Му пристапува на Бога треба да верува дека има Бог и дека ги наградува оние кои Го бараат.“ (Евреите 11,6).