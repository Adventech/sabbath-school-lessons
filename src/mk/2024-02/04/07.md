---
title: За натамошно проучување
date: 26/04/2024
---

„Бог го расветлил умот на овие избрани луѓе, така што многу заблуди на Рим им станале јасни. Но тие не ја примиле сета светлина што требало да му се објави на светот. Преку овие свои слуги Бог го изведувал народот од мракот на римските заблуди, но внимателно, чекор по чекор, водејќи сметка за многубројните и сериозни пречки што уште требало да се пребродат. Како пладневниот сјај на сонцето што ги заслепува оние кои долго биле во темнина, така и нив би ги заслепило виделото кога би им било откриено наеднаш во целост. Затоа на овие водачи Бог им ја откривал вистината малку по малку, во онаа мера во која народот можел да ја прими. Во идните векови требало да дојдат други верни работници што ќе го водат народот понатаму на патот на реформата“ (*Елена Г. Вајт, Големата борба, стр. 103 оригинал*).

„Во друго писмо, упатено на еден свештеник кој станал ученик на евангелието, Хус зборува со длабока понизност за своите слабости, обвинувајќи се себеси дека 'со задоволство носел богати облеки и дека често времето го трошел на безвредни работи'. Потоа го додава овој трогателен совет: 'Славата Божја, спасението на душите и работата нека бидат твоја главна грижа, а не поседот на црковните добра и имотот. 
Внимавај да не ја украсуваш својата куќа повеќе отколку својата душа; вложи најголем напор за својата духовна зграда. Биди благ и понизен со сиромасите и немој да ги трошиш своите добра на гозби. Ако не го поправиш својот живот и ако не се воздржиш од она што е излишно, се плашам дека ќе бидеш тешко казнет како јас, кој сум го правел тоа, заведен со навиката и збунет со горделивиот дух...“ (*Елена Вајт, Големата борба, стр. 105, 106 оригинал*).

**Прашања за разговор**

`1. Каква е оваа „растечка светлина“? Зошто Бог постепено ја открива вистината? Како можат овие принципи да се применат на Божјата црква денес?`

`2.  Каков однос постои помеѓу новооткриените вистини и оние што претходно ги разбрал Божјиот народ? Зошто новата светлина никогаш не смее да противречи на старата?`

`3. Каде и да живеете, вашата култура ќе ги застапува вредностите, идеите и моралните норми кои на некој начин ќе дојдат во судир со она што го учи Библијата. Кога ќе ги препознаете тие области на судир, што мислите, како вие лично, и сите ние како црква, би можеле да се справиме со тие предизвици? Како да останеме добри граѓани, а едновремено да не подлегнеме на оние изопачени вредности што ги застапува нашата култура?`

`4. Како писмото на Јан Хус влијае на вашиот начин на размислување денес? Што вам лично ви остава најсилен впечаток во тоа писмо?`

---

#### Додаток: Утрински стих

**Победници и во неволјa:** 1. Петрово 4,12.
