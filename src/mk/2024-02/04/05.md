---
title: Утринската ѕвезда на реформацијата
date: 24/04/2024
---

`Прочитајте Псалми 19,7-11; Псалми 119,140; Псалми 119,162 и Еремија 15,16. Кои слични ставови ги имале Давид и Еремија во врска со Божјата реч, која навистина била камен-темелник на реформацијата?`

Секој од реформаторите „се восхитувал“ на Божјата реч. Со „радост“ ја извршувале Неговата волја. Тие го „сакале“ Неговиот закон. Една од најзначајните основни вистини на реформацијата била радоста што ја внесувало проучувањето на Светото писмо. Проучувањето на Библијата не била макотрпна задача. Тоа не била легалистичка практика. Не било ни строго барање, туку вистинско уживање.

И додека го проучувале Светото писмо, тие се преобразувале со силата на Светиот Дух. „Карактерот на Виклифа е доказ за воспитната и преродбенската сила на Светото писмо. Светото писмо направило од него таков човек. Настојувањето да се сфатат големите вистини на божественото откровение, на сите способности им дава свежина и сила. Тоа го развива умот, го изострува духот и му дава зрелост на расудувањето. Проучувањето на Светото писмо облагородува се која смисла, секое чувство и секој стремеж повеќе отколку кое и да е друго проучување. Тоа им дава цврстина на одлуките, трпениe, храброст и духовна сила; тоа го облагородува карактерот и ја посветува душата. Сериозното и понизно проучување на Светото писмо го поврзува истражувачот со бесконечниот Ум. Таквото проучување на светот би му дало луѓе со посилен и со поактивен ум и со поблагородни начела од кога било што го дало најдоброто образование кое го овозможува човечката филозофија“ (*Големата борба, стр. 94 оригинал*).

`Прочитајте го текстот 2. Тимотеј 2,1-3. Каков совет му дал апостол Павле на Тимотеј во врска со објавувањето на Божјата реч?`

Вистината на Божјата реч и радоста на спасението во Христа ги исполниле срцата на реформаторите толку многу што морале да ги споделуваат со другите. Џон Виклиф го поминал својот живот во преведување на Божјата реч на англиски јазик само од две причини – живиот Христос го променил преку Речта, а Христовата љубов го мотивирала да го споделува со другите она што го научил.

Пред Виклиф, многу мал дел од Библијата постоел на англиски јазик. Иако тој умрел пред Рим да успее го фати, останувајќи цврст до крај, папството ги ископало неговите посмртни останки, ги спалило а неговата пепел ја фрлило во река. Но, како што водата ја расеала неговата пепел на сите страни, така и Божјата реч, водата на животот, се распространила надалеку и нашироко како резултат на неговата работа. Така Бог го употребил како „утринска ѕвезда на Реформацијата“.

---

#### Додаток: Утрински стих

**Делете го она што сте го примиле:** 2. Коринтјани 1,3.4.
