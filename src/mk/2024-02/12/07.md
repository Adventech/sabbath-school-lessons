---
title: За натамошно проучување
date: 21/06/2024
---

Уште во 1851 година, во вториот ѕвер од Откровение 13,11-17, пионерите адвентисти ги препознале Соединетите Американски Држави. Но сигурно било тешко во тоа време да се согледа дека Соединетите Држави ќе успеат да го натераат целиот свет да му се поклони на првиот ѕвер (Откровение 13,12). Дури и во 1880-тите, целата морнарица на Соединетите Држави се состоела од само 48 стари бродови.

Меѓутоа, од крајот на Студената војна, ниту една сила не може да се мери со Соединетите Држави во воена смисла. И иако Американците уживале во прекрасни слободи, не е тешко да се согледа дека, како што времињата ќе стануваат потешки, тие слободи ќе бидат газени, па дури и целосно укинати. Многумина веруваат дека веќе гледаме како ова се случува.

„Сите што ќе одбијат да постапат така, ќе бидат казнети, а најпосле ќе биде објавено дека заслужуваат смрт. Од друга страна, Божјиот закон, кој налага одмор во денот што го одредил Творецот за одмор, бара послушност и се заканува со гнев против сите престапници на тој Закон“ (Елена Г. Вајт, *Големата борба*, стр. 604 оригинал).

„Штом ќе се приближи луњата, мнозина кои верувале во третата ангелска вест, но не биле посветени со послушност кон вистината, ќе го напуштат своето гледиште и ќе преминат во редовите на противниците. Соединувајќи се со светот и земајќи учество во неговиот дух, тие работите ги посматраат речиси во иста светлина како нив, а кога ќе настапи искушението, ќе бидат готови да ја изберат полесната, повеќе популарна страна. Надарени, и со привлечно однесување луѓе, кои некогаш ѝ се радувале на вистината, своите сили ќе ги употребат душите да ги измамат и да ги заведат и ќе станат најголеми напријатели на своите некогашни браќа. Кога тие што ја држат саботата ќе бидат доведени пред судови да одговараат поради својата вера, овие отпадници ќе бидат најдобро оружје на сатаната да ги клеветат и да ги обвинуваат и со лажни извештаи и сомничења ќе предизвикаат гнев кај владетелите против нив“ (Елена Г. Вајт, *Големата борба*, стр. 608 оригинал).

**Прашања за разговор**

`1. Зошто разбирањето на настаните во последните денови ќе биде толку важно во претстојната криза? На кој начин Светото писмо станува наша заштита од измамите?`

`2. Демократските општества насекаде во светот биле бастиони на верската слобода со векови. Во која смисла тоа би можело брзо да се промени?`

`3. Погледнете ја втората изјава на Елена Г. Вајт спомената во претходниот текст. Какви одлуки носите денес, а би можеле да доведат до тоа утре да бидете меѓу оние таканаречени адвентисти?`

`4. Како се менува пораката на вториот ангел во времето на гласниот вик, и каква лична подготовка можеме да направиме за да го примиме позниот дожд, кој ќе ни овозможи да го довршиме Божјото дело на Земјата?`

---

#### Додаток: Утрински стих

**Вера во вдахновениот извештај:** 1. Мојсеева 2,4.
