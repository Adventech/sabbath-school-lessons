---
title:  Искуство
date:   21/06/2024
---

#### Доближување до оние кои говорат руски

_од Ендру Мек Чесни_

Украинскиот државјанин Вадим Кринични се преселил во Португалија за да инсталира клими. Две децении подоцна, тој служел за потребите на Украинските бегалци како пастор во руската адвентистичка црква во Шпанија. 

Што се случило? 

„Почнавме со само неколку членови, но нашата црква стана центар на влијание за многумина“, вели 44-годишниот Вадим. „Ова е благослов од Бога“. 

По напуштањето на Украина, Вадим и неговата сопруга Алина воспоставиле успешен бизнис за клима уреди во Португалија и добиле португалско државјанство. 

Но, по 12 години од нивниот нов живот, нивниот пат нагло се променил кога им било побарано да му помогнат на едно новодојденото семејство кое не зборувало португалски. Вадим и Алина го поканиле тоа семејство што зборувало руски јазик да дојде со нив во црква, а семејството исто така прифатило и понуда да ја проучуваат Библијата заедно. Три месеци подоцна, семејството му го предало своето срце на Исус со крштевање. 

Вадим и Алина биле воодушевени и барале да помогнат на повеќе други фамили кои говорат руски јазик. За 18 месеци формирале куќна црква од 20 луѓе. Вадим проповедал секоја сабота, а Алина ја водела музиката. "Во сабота навечер, бевме исцрпени од активностите во текот на денот“, вели Вадим. "Но ние бевме исполнети со неискажливо задоволство, радост и среќа“. 

Двојката почувствувала дека Бог ги повикува за нова цел. Нивната единствена желба била да придобиваат души за Божјето царство. По затворањето на нивниот бизнис, тие се преселиле во Сагунто Адвентистичкиот колеџ во соседна Шпанија. Вадим дипломирал четири години подоцна и се здобил со магистерска диплома по теологија. 

Вадим формирал група од 20 луѓе кои говорат руски јазик и се состанувале секоја сабота попладне за проучување на Библијата додека истовремено работел како стажант пастор во Валенсија, град во близина на колеџот. Посетителите на групата биле поканети во црква. Долго време, околу 10 посетители редовно присуствувале на црковните богослуженија и оваа сабото-попладневна група продолжувала да расте. „Забележавме дека луѓето имаат потреба да се соберат во група за проучување каде ќе го зборуваат на својот мајчин јазик“, вели Вадим. 

Кога бројот на руските членови во црквата достигнала 26, се формирала црква на руски јазик во Валенсија со поддршка на Адвентистичката црква во Шпанија и Интеревропската дивизија, чија територија ја вклучува Шпанија. 

„Нашата идеја беше да им служиме на сите луѓе што зборуваат руски јазик, без разлика дали се руски државјани или не, и да ги донесеме кај Исуса“, вели Вадим. „Господ изобилно не благослови во нашата мисија“.
