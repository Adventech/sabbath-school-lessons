---
title: Ран и позен дожд
date: 19/06/2024
---

`Прочитајте ги текстовите Јоил 2,21-24 и Дела 2,1-4.41-47. Кое пророштво се исполнило во првиот век? Какво влијание имало тоа?`

Излевањето на Светиот Дух на Денот Педесетница силно ја придвижило христијанската црква. Три илјади луѓе се преобратиле кон Бога во еден ден. Книгата Дела апостолски бележи чудо по чудо на Божјата благодат која преобразува: „А мнозина од оние што го слушаа словото, поверуваа; бројот на тие луѓе беше околу пет илјади“ (Дела 4,4). Само 120 верници се собрале на молитва, но таа молитва довела до драматични промени. Наскоро на црквата ѝ се придружиле илјадници нови верници. Дури „и големо мноштво свештеници и се покори на верата“ (Дела 6,7). А бидејќи биле жестоко прогонувани во Ерусалим, учениците „беа распрснати“ и „одеа, проповедувајќи го Словото“ (Дела 8,4). Така, цркви биле основани низ цела Јудеја, Самарија и Галилеја (видете Дела 9,31). По своето преобратување, апостол Павле го проповедал Христа низ целиот медитерански свет. Во Солун, некои Евреи кои се противеле на евангелието ја дале следната зачудувачка изјава: „Оние, кои го превртеа наопаку целиот свет, дојдоа и тука“ (Дела 17,6). Со силата на Светиот Дух, учениците го досегнале целиот познат свет за релативно кратко време. Пророштвото на Јоил за раниот дожд се исполнило на Педесетница, но позниот дожд ќе се излее со уште поголема сила за да ја обезбеди конечната жетва на земјата.

`Прочитајте: Захарија 4,6; Захарија 10,1; Осија 6,3 и Јаков 5,7.8. Според овие стихови, како ќе биде завршено Божјето дело на Земјата?`

Изразите „ран и позледен дожд“ се преземени од циклусот на жетва во Израел. На есен паднал ран дожд за да из'рти семето. Последниот дожд паѓал во пролет за да ја созрее жетвата... Ова го опишува делото на Светиот Дух во навестувањето на Евангелието. „Како 'раниот дожд' што бил даден при излевањето на Светиот Дух во почетокот на ширењето на евангелската вест, и предизвикал ‘ртење на драгоценото семе, така 'позниот дожд' ќе се излее при нејзиниот крај за жетвата да узрее... Големото дело на евангелието нема да се заврши со помалечка манифестација на Божјата сила од онаа што го придружувала неговиот почеток. Пророштвата што се исполниле со излевањето на раниот дожд во почетокот на евангелието пак ќе се исполнат во позниот дожд и при неговото завршување“ (*Големата борба*, стр. 611, 612 ориг.).

---

#### Додаток: Утрински стих

**Израз на благодарност:** 1. Мојсеева 2,3.
