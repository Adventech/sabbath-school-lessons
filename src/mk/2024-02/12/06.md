---
title: Силниот вик
date: 20/06/2024
---

`Прочитајте ги следните текстови: Откровение 18,1-4; Хабакук 2,14 и Матеј 24,14. Што ни кажуваат тие за тоа како ќе биде довршено Божјето дело на Земјата?`

Ангелот што го најавува падот на Вавилон има „голема област“ (Откровение 18,1). Како ангелот од Откровение 14 глава, и овој ангел ги претставува човечките гласници. Тој ја открива Божјата слава и тоа толку целосно што целата земја е осветлена. Грчкиот збор за авторитет или моќ во Новиот завет е егзозија. Тој збор често се користи за да се опише Христовиот триумф над началствата и силите на темнината. А Исус го користи во Евангелието според Матеј во врска со испраќањето на своите ученици. Во текстот Матеј 10,1, Исус им дава на своите ученици власт над началствата и над силите на темнината. Според тоа, Тој ги испраќа со божествена сила да победуваат во борбата меѓу доброто и злото. А во текстот Матеј 28, бидејќи Нему му е дадена „секаква власт на небото и на земјата“, Тој ги испраќа уште еднаш со зборовите: „Одете и научете ги сите народи“ (Матеј 28,18.19).

Исполнета со силата на Светиот Дух, поддржана од авторитетот на живиот Христос, кој во својот живот и смрт триумфирал над началствата и силите на темнината, новозаветната црква ја осветлила земјата со Божјата слава. За само неколку години учениците му го објавиле евангелието на целиот тогаш познат свет (Колошаните 1,23).

На крајот на времето Светиот Дух ќе се излее со невидена сила и евангелието брзо ќе се прошири до сите краишта на земјата. Илјадници ќе се обратуваат во еден ден, и Божјата благодат и вистина ќе влијаат на целата планета. Така луѓето ќе бидат предупредени, а евангелието, заедно со надежта што ја нуди, ќе биде распространето низ целиот свет.

„Големото дело на евангелието нема да се заврши со помалечка манифестација на Божјата сила од онаа што го придружувала неговиот почеток. Пророштвата што се исполниле со излевањето на раниот дожд во почетокот на евангелието пак ќе се исполнат во позниот дожд и при неговото завршување... Божјите слуги, со озарено лице од свето помазание, ќе брзаат од место во место да ја објават небесната вест. Илјадници гласови низ целата Земја ќе ја објавуваат опомената. Ќе се прават чуда, болни ќе оздравуваат, а верните ќе ги придружуваат знаци и чуда. И сатаната ќе прави лажни чуда; ќе стори и оган да падне од небото пред луѓето (Откровение 13,13). На овој начин жителите на земјата ќе бидат присилени да се решат за кого ќе се определат“ (Елена Г. Вајт, *Големата борба*, стр. 611, 612 (оригинал).

`Што го кочи силното излевање на Светиот Дух, позниот дожд и гласниот вик? Колку и да е малечка нашата улога како поединци, сепак, што можеме да преземеме за да бидеме отворени и приемливи за излевањето на Светиот Дух?`

---

#### Додаток: Утрински стих

**Седмицата на создавањето:** 1. Мојсеева 1,5.
