---
title: Светлина од светилиштето
date: 18/05/2024
---

### Прочитајте ги библиските текстови:
2. Мојсеева 25,8.9.40; Евреите 8,1-6; 3. Мојсеева 16,21.29-34; 3. Мојсеева 23,26-32; Евреите 9,23-28; Даниел 7,9.10; Матеј 25,1-13; Откровение 11,19.

> <p>Запомнете го стихот</p>
> „Во ова што е кажано главно е: имаме таков Првосвештеник, кој седна оддесно на престолот на Величеството во небесата како служител на Светилиштето и на вистинскиот Шатор, што го подигна Господ, а не човек“ (Евреите 8,1.2).

Набргу по разочарувањето на 22 октомври 1844 година, некои од Милеритите, откако се молеле и проучувале, ја увиделе својата грешка. Пророштвото за 2300 денови не се однесувало на второто Христово доаѓање, како што до тогаш мислеле, туку на Христовото дело во небесното светилиште, толку силно доловено во Посланието до Евреите.

Чистењето на светилиштето на небото било исполнување на она на што укажувало чистењето на земното светилиште, како што учи 3. Мојсеева. За подобро да ја разберете оваа важна вистина, погледнете ги паралелите меѓу 7. и 8. глава во книгата на пророк Даниел:

| Даниел 7                           | Даниел 8                          |
|------------------------------------|-----------------------------------|
| Вавилон                            | ------                            |
| Медо-Персија                       | Медо-Персија                      |
| Царството на Александар Македонски | Царството на Александар Македонски|
| Рим                                | Рим                               |
| *Суд на небото*                    | *Чистење на светилиштето*         |

Овие паралели помагаат да се открие вистинската природа на чистењето на светилиштето, а тоа е всушност големиот предадвентен истражен суд. Во лекцијата за оваа седмица ќе ја проучиме животно важната библиска вистина за Христовата служба во небесното светилиште.

---

#### Додаток: Утрински стих

**Ветувањата и молитвата:** 2. Петрово 1,4.
