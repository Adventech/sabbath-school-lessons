---
title: Исус - наш адвокат на судот
date: 23/05/2024
---

`Прочитајте го текстот Евреите 10,9-14. Која разлика меѓу службата на свештеникот во земното светилиште и Исусовата служба во небесното светилиште ни ја открива овој текст?`

Христос умрел на крстот, еднаш засекогаш, како совршена жртва за гревот. Неговата свештеничка служба во небесното светилиште нè посветува. А сега, откако влегол во Светињата над светињите, Тој нè застапува како наш Адвокат на судот (видете 1. Јованово 2,1). „Така и Христос, откако еднаш се принесе Самиот Себе како жртва, за да ги однесе гревовите на мнозина, вторпат ќе им се јави не веќе како жртва за грев на оние што Го очекуваат, туку за нивно спасение“ (Евреите 9,28). Преку Неговата жртва и Неговото посредување проблемот со гревот е решен. A сега Тој повторно доаѓа, по оние „кои се радуваат на Неговото појавување“ (2. Тимотеј 4,8).

`Прочитај Евреите 6,19.20. Зошто Тој нè повикува да Го следиме, и што откриваме кога Го следиме?`

„Христовото посредување за човекот во небесното Светилиште е исто толку важно во планот на спасението колку и неговата смрт на крстот. Со својата смрт Христос го почнал ова дело, додека по воскресението се вознел да го доврши на небото. Ние мораме со вера да влеземе зад завесата каде што 'Исус влезе за нас како претходник' (Евреите 6,20). Таму величествено блескоти светлината на крстот од Голгота. Таму појасно можеме да ја сфатиме тајната на спасението. Спасението на луѓето е извојувано со неизмерната небесна жртва; принесената жртва ги задоволува сите барања на прекршениот Божји закон. Исус го отворил патот кон престолот на својот Отец. Преку него можат да ги изнесат пред Бога скриените желби сите што доаѓаат кај него со вера“ (Елена Г. Вајт, *Големата борба*, стр. 489 оригинал).

Планот на спасението е сеопфатен план за разрешување на големата борба и избавување на оваа планета од канџите на сатаната. Исусовиот живот ја покажал Божјата љубов кон светот во неволја и кон вселената која тоа го набљудува. Неговата смрт ја разоткрила сета одвратност на гревот и обезбедила спасение за целото човештво. А Неговото посредување во небесното светилиште им ги обезбедува придобивките од помирувањето на секој што ќе посегне со вера за да ги прими.

`Како е поврзана Христовата смрт на крстот е поврзана со Неговото посредување во небесното светилиште, и зошто судот е толку неопходен за планот на спасението?`

---

#### Додаток: Утрински стих

**Молитва за болните:** Јаков 5,14.
