---
title: Добра вест за светињата над светињите
date: 22/05/2024
---

`Прочитајте Евреите 4,14-16 и Евреите 10,19-22. Каква сигурност ни даваат овие стихови и каков божествен повик упатуваат до секој од нас?`

Пораката на Павле овде, во Посланието до Евреите, е „да се држиме цврсто“, „да пристапуваме слободно“, „да не ги напуштаме своите собранија“, нашата вера да ја сосредотчиме на Исуса, нашиот голем Првосвештеник. Во Исуса имаме сѐ што ни е потребно. Со вера можеме да влеземе во небесното светилиште по „нов и жив пат“ што Исус го отворил за нас.

Гледајќи го тремот, надворешниот двор на светилиштето, гледаме крв врз роговите на бронзениот олтар. Во Светињата гледаме крв врз златните рогови на кадилниот олтар. Гледаме крв со која е попрскана завесата пред престолот на благодатта.

Исусовата крв го подготвува патот на секој чекор. Ова ни дава надеж, бидејќи можеме повторно да се соединиме со Бога само ако Исус ни прости и ги избрише нашите гревови. Божјата милост е безгранична, но таква е и Неговата правда. А правдата не може да ја прифати Христовата жртва како откуп за нашите престапи, освен ако Исус не даде гаранции – прво, дека ќе ни ги прости гревовите, и второ, дека ќе ги избрише.

`Прочитајте Откровение 11,19. Во контекст на големата борба, зошто таа визија е значајна? Како таа ја покажува нераскинливата поврзаност меѓу законот и евангелието?`

Тука, во блескавата светлина и блескавата слава на Божјото присуство, во престолната сала на вселената, во самото подножје на Божјиот престол, го откриваме Божјиот закон во Ковчегот на заветот. Тука, во Светињата над светињите, се откриваат Божјата правда и Неговата милост. Ниту една земна сила не може да го промени Божјиот закон, меѓу другото и затоа што тој се чува во Ковчегот на заветот на небото. Во Евреите 8,10 се вели: „Зашто ова е Заветот со кој ќе го заветувам Израелевиот дом по оние денови, вели Господ: ќе ги вложам Своите закони во нивниот ум, и ќе ги напишам во нивните срца. Јас ќе им бидам Бог, а тие ќе бидат Мој народ“. Влегувајќи со вера во небесното светилиште, наоѓаме простување за нашите гревови од минатото и сила да живееме живот исполнет со послушност преку Христа, кој умрел за нас и кој го врежува својот закон во нашето срце. Исус нè спасува „наполно“ (Евреите 7,25). Исус нè спасува во потполност – од казната на гревот и од силата на гревот.

`Зошто Исусовото посредување е толку неверојатно добра вест? Соочени со законот како мерило на праведноста, каква надеж би имале без евангелието?`

---

#### Додаток: Утрински стих

**Важноста на семејното богослужение:** 1. Мојсеева 18,19.
