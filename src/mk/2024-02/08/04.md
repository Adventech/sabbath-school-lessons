---
title: Судот заседава
date: 21/05/2024
---

`Споредете ги стиховите Даниел 7,9.10 со стиховите Откровение 14,6.7. Каква сличност постои меѓу овие текстови?`

Судот е истакната тема во целата Библија. „Зашто сите скриени дела, било добри или зли, Бог ќе ги изведе на суд“ (Проповедник 12,14). Исус ги упатувал своите слушатели на идното време на судот, кога „за секој празен збор, што ќе го изговорат луѓето, ќе одговараат на судниот ден“ (Матеј 12,36). Апостол Павле додава дека Бог „ќе го извади на видело скриеното во темнина и ќе ги открие намерите на срцата“ (1. Коринтјани 4,5). Ангелскиот гласник му порачал на Јован дека „дојде часот на неговиот (Божјиот) суд“ (Откровение 14,7).

`Прочитајте го текстот Откровение 22,10-12. Што ќе се случи со судбината на целото човештво кога ќе се врати Исус? Која јасна објава му била дадена на Јован?`

Бидејќи Христос доаѓа за да ги подели Своите конечни награди, мора да има суд пред тоа, за да се покаже кој каква награда ќе прими при Неговото доаѓање. По Христовото враќање нема да има втора шанса. Секое човечко суштество ќе има сосема доволно информации за да ја донесе својата конечна, неотповиклива одлука за или против Христа.

`Прочитајте го текстот Матеј 25,1-13. Зошто Исус им се обраќа на овие две групи верници на толку различен начин?`

„Кога ќе биде завршена истражната постапка, кога ќе бидат испитани и решени случаите на оние кои низ сите веко ви признавале дека се Христови следбеници, тогаш, во никој случај не порано, ќе биде завршено истражното дело и вратата на милоста ќе се затвори. Така оваа кратка реченица: 'И подготвените влегоа со него на свадбата и вратата се затвори', нѐ води преку последната служба на Спасителот до времето кога ќе биде довршено големото дело на спасението на човештвото“ (Елена Г. Вајт, *Големата борба*, стр. 428 оригинал).

Ние не треба да се плашиме од судот. Благодарение на Христа, имаме проштавање, слободни сме од секоја вина, имаме сила да живееме побожен живот и ќе ни припадне конечната победа.

---

#### Додаток: Утрински стих

**За што да се молиме?:** Римјаните 8,26.
