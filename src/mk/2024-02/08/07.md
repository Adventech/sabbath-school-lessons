---
title: За натамошно проучување
date: 24/05/2024
---

Забележете како се опишани делото што Исус го извршува за нас на судот и нашата улога во тоа: „Исус не ги оправдува нивните гревови, но укажува на нивното покајание и на нивната вера и бара проштавање за нив подигајќи ги своите ранети раце пред Отецот и пред светите ангели, велејќи: 'Ги познавам по име, сум ги напишал на дланките на моите раце.' 'Жртва за Бога е духот покајнички; покаено и понизно срце, Боже, не презираш'“ (Псалми 51,17). А на тужителот на својот народ му одговара: 'Му рече Господ на сатаната: Господ да те укори, Господ да ти забрани, кој го избра Ерусалим'“ (Елена Вајт, *Големата борба*, стр. 484 оригинал).

„Фактот дека избраниот Божји народ стои пред Господа во извалкани облеки, треба да поттикне понизност и длабоко преиспитување на срцата кај сите кои го исповедаат Неговото име. Оние кои навистина ги чистат своите души со покорност на вистината имаат најскромно мислење за себе. Колку повнимателно го набљудуваат Христовиот беспрекорен карактер, толку е посилна нивната желба да станат слични на Него и толку помалку ќе гледаат чистота и светост во себе. Но иако треба да бидеме свесни за нашата грешна состојба, мораме да се потпреме на Исуса како наша праведност, наше посветување и откупување. Ние не можеме да одговориме на обвинувањата што сатаната ги подига против нас. Само Христос може да упати делотворна молитва во наше име. Тој може да го замолкне клеветникот повикувајќи се не на нашите заслуги, туку на Неговите лични заслуги“ (Елена Г. Вајт, *Сведоштва за црквата*, кн. 5, стр. 471,472).

„Ние сега живееме во времето на големиот Ден на помирување. Во симболичката служба на Стариот завет, додека по главарот свештенички вршел обред на помирување за Израелците, сите морале да 'ги мачат своите души' со исповедање на гревовите и покајнички да излезат пред Господа за да не бидат истребени од народот. На ист начин сите што сакаат нивните имиња да останат во книгата на животот треба сега, во овие уште неколку преостанати дни од времето на милоста што им е дадено, да се понизат пред Бога жалејќи поради гревот со искрено покајание“ (*Големата борба*, стр. 489,490 оригинал).

**Прашања за разговор**

`1. Какви чувства се будат во вас при помислата дека Исус ги подига своите ранети раце пред Отецот во наше име? Зошто тоа претставува наша единствена надеж на судот?`

`2. Ние живееме во Денот на помирувањето. Помирувањето е Божјо дело за спасение на изгубените грешници. Тогаш зошто секој ден посветен на Божјото дело за спасение на грешниците треба да биде добра вест?`

`3. Обрнете внимание на она што Елена Г. Вајт напишала: „Само Христос може да упати делотворна молитва во наше име. Тој може да го замолчи обвинувачот со аргументи засновани не на нашите заслуги, туку на неговите заслуги“ (Advent Review and Sabbath Herald, January 2, 1908). Што ќе направите за да ја присвоите оваа надеж за себе?`

---

#### Додаток: Утрински стих

**Да биде Божјата волја:** Матеј 26,42.
