---
title: Само Божјата реч
date: 28/04/2024
---

`Прочитајте ги следните текстови: Псалми 119,103.104; Псалми 119,147 и Псалми 119,162. Каков бил ставот на Давид спрема Божјата реч? Како тоа влијаело на реформаторите, а како влијае на нашиот живот денес?`

Библијата била темел на верата на реформаторите и суштина на нивните учења. Тие разбрале дека имаат работа со „нераспадливото живо и вечно Божјо слово“ (1. Петрово 1,23). Длабоко го ценеле секој збор. Додека ги читале неговите страници, верувајќи во неговите ветувања, нивната вера се зајакнувала и нивната храброст се обновувала. „Така е и со сите други ветувања на Божјата реч. Преку нив, Тој (Бог) ни се обраќа нам лично, зборувајќи ни како да го слушаме Неговиот глас. Преку овие ветувања Христос ни ги нуди својата благодат и сила. Тие претставуваат лисја од тоа дрво, кое служи 'за исцелување на народите' (Откровение 22,2). Кога ги прифаќаме со вера и ги применуваме во животот, тие ни го калат карактерот, го вдахнуваат и го одржуваат нашиот живот. Ништо друго нема таква спасоносна исцелителна сила. Ништо друго не може да ни влее таква храброст и вера, која го исполнува човекот со животворна сила“ (Елена Вајт, *Здрав и среќен живот*, стр. 122 оригинал).

Светото писмо ни носи радост кога сме тажни, надеж кога сме обесхрабрени, светлина кога сме во темнина. Тоа ни дава насоки кога сме збунети, сигурност кога се колебаме, сила во нашата слабост и мудрост во нашето незнаење. Кога размислуваме за Божјата реч и со вера се потпираме на нејзините ветувања, Божјата животворна сила го зајакнува целото наше битие, физички, ментално, емоционално и духовно.

Реформаторите гo исполнувале своjот ум со зборовите на Светото писмо. Тие живееле во согласност со Речта, а многумина од нив умреле поради Речта. Тоа не биле некои опуштени, самозадоволни, невнимателни христијани со површен верски живот. Тие биле свесни дека без силата што извира од Божјата реч, нема да можат да се спротивстават на силите на злото што се настроени против нив.

Топла желба на Џон Виклиф била да ја преведе Библијата на англиски јазик за да може и обичниот човек да ја чита и разбере. А бидејќи тоа било незаконски, му било судено поради верата, бил прогласен за еретик и осуден на смрт. На неговото судење, Виклиф упатил сесрден повик.

„Што мислите, со кого се борите“, ги прашал најпосле, „зар со еден старец кој со едната нога веќе е в гроб? Не! Вие се борите против Вистината – со Вистината која е посилна од сите вас и која ќе ве победи!“ (Wylie, b. 2, ch. 13, цитирано во: Елена Г. Вајт, *Големата борба*, стр. 90 оригинал).

Зборовите на Виклиф, изговорени на смртна постела, се исполниле кога светлината на Божјата вистина ја растерала темнината на средниот век.

`На кои сѐ начини зборовите на Светото писмо ви пружиле утеха во време на искушение?`

---

#### Додаток: Утрински стих

**Подигни го погледот, не гледај долу:** Евреите 12,12.
