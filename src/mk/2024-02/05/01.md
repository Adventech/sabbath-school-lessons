---
title: Вера и покрај сите неповолни изгледи
date: 27/04/2024
---

### Прочитајте ги библиските текстови:
Псалми 119,162; Јован 16,13-15; 2. Петрово 1,20.21; Ефесјаните 2,8.9; Римјаните 3,23.24; Римјаните 6,15-18.

> <p>Запомнете го стихот</p>
> „Во срцето го запазив Твојот збор, за да не згрешам против Тебе“ (Псалми 119,11).

Учесниците на протестантската реформација имале нешто што на луѓето од 21 век очајно им недостига, а тоа е смисла на животот. Во својата книга „Празно себство“ The Empty Self, познатиот американски психолог, Филип Кушман (Phillip Cushman), зборува за луѓето кои водат бесцелен живот. Нивните верувања се плитки. Од она што им е важно, малку е од вистинска важност и тие немаат ништо за што би вредело да се умре, а со самото тоа немаат ни ништо за кое би вредело да се живее.

Но мажите, жените и децата кои учествувале во протестантската реформација биле драстично поинакви. Имале трајна цел за која вредело да се живее. Она во што верувале им било важно и не биле подготвени да го доведат во прашање својот интегритет. Нивните основни верувања биле нераскинлив дел од самите нив. Да се откажат од тие верувања, значело да се откажат од сопствениот идентитет. Дури и кога се соочувале со смртта, имале внатрешен мир.

Во лекцијата за оваа седмица, врз основа на примери од периодот на реформацијата, ќе истражиме како учењата на Светото писмо, кои го менуваат животот, обезбедуваат основа за вистинска цел и вистинска смисла во животот. Разбирањето на овие вечни вистини ќе нѐ подготви за конечната криза во големата борба меѓу доброто и злото. Битката што ја воделе реформаторите сѐ уште не е завршена, а ние сме повикани да продолжиме таму каде што застанале тие. И ние исто така можеме да го откриеме Бога кој е доволно голем за секој предизвик со кој се соочуваме, Бог кој на нашиот живот му дава смисла и цел што ништо на овој свет не може тоа да ни го даде.

---

#### Додаток: Утрински стих

**Круни и бели облеки:** Откровение 3,5.
