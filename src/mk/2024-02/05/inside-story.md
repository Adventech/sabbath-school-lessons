---
title:  Искуство
date:   03/05/2024
---

#### Писма до богатите и славните

_од Ребека Руиз Лагардија_

Една шпанска домаќинка прочитала запрепастувачки пасус што ја поттикнал да започне 35-годишна кампања на пишување писма за да го објави Исусовото доаѓање кај шпанското кралско семејство, актери и пејачи, и сега веќе починатиот кубански лидер - Фидел Кастро.

Мисионерската иницијатива се родила кога домаќинката, мајката на Ребека, Пилар Лагардија, прочитала: „Луѓето од деловниот свет, на високи позиции, луѓето со големи инвентивни способности и научни познавања, генијалните луѓе, учителите на евангелието чии умови не се повикани на посебните вистини за ова време - овие треба да бидат првите што ќе го слушнат повикот. На нив мора да им се испрати поканата.“ - Елен Г. Вајт, Christ’s Object Lessons, стр. 230.

Читајќи го овој пасус, мајка и на Ребека се запрашала, како јас, едноставна домаќинка, да допрам до овие луѓе? Неколку моменти подоцна, таа смислила план. Таа слушала интервјуа со познати луѓе на телевизија и радио и читала за нив во весници и списанија. Планот бил таа да бара каква било навестување дека се заинтересирани за духовни работи и тогаш да ги запознае со Бог. Мајка и на Ребека пронашла многу можности за тоа. Штом ќе слушнела како некој вели „Посакувам да имав вера“ или „Јас сум агностик“ или „Имам празнина внатре“, пишувала писмо.

Мајка и на Ребека не можела веќе да брои колку писма испратила до шпанските претседатели и владини министри, бискупи, свештеници, актери, пејачи, автори, новинари и затвореници. Покрај Фидел Кастро, вакви писма примиле и шпанскиот крал Фелипе Шести и кралицата Летиција, италијанскиот тенор Ал Бано Кариси и авторите Пауло Коељо и Хозе Сарамаго. Таа никогаш немала проблем да најде поштенски адреси, дури и пред интернетот. Понекогаш, написите во весниците нуделе информации. Понекогаш, таа се јавувала во телевизиски станици и затвори.

Многу луѓе реагирале. Градоначалникот на Мадрид напишал: „Го читам серијалот „Космички конфликт“ и сега сум до поглавјето „Будењето во Шпанија“ во „Големата борба“. Многу е интересно и ќе продолжам да читам“.

Еден бискуп изразил благодарност за „Патот кон Христа“ и „Космички конфликт“ и напишал: „Божествената милост нека го направи она што е потребно за да ни донесе светлина“.

Друг бискуп рекол: „Сакам подобро да ја проучувам Библијата и подобро да му служам на Бога. Можеби треба да поправам некои од моите толкувања на Библијата“.

Изабела, лекарка која се откажала од кариерата за да влезе во манастир како калуѓерка, со месеци одржувала контакт со мајка и на Ребека по телефон и по пошта. Во своето прво писмо, таа рекла: „Можете да ми ги испратите сите библиски материјали што ги сакате“. Така, мајка и на Ребека направила, и се засадило семе. Резултатите се во Божји раце.

„Важно е да се засади семето“, вели мајка и на Ребека. Господ вели: „Фрли го својот леб во водата, и ќе го најдеш после многу време.“ (Проповедник 11:1).
