---
title: Просветлен од Духот
date: 30/04/2024
---

Еден ден додека учел во универзитетската библиотека, Мартин Лутер доживеал пресвртница во својот живот. Тој открил примерок од Библијата на латински јазик. Пред тоа, тој не ни знаел дека постои таква книга. Одушевено читал глава по глава, стих по стих. Бил восхитен од јасноста и моќта на Божјата реч. Додека ги прегледувал нејзините страници, Светиот Дух го просветлил неговиот ум. Тој го чувствувал водството на Светиот Дух додека му се чинело дека вистините, кои дотогаш биле замаглени од традицијата, едноставно извираат од страниците на Светото писмо. Опишувајќи го своето прво искуство со Библијата, тој напишал: „О, кога Бог би ми дал да имам таква книга за себе!“

**Кои начела за толкување на Библијата можеме да ги преземеме од следните текстови?**

`Јован 14,25.26`

`Јован 16,13-15`

`2. Петрово 1,20.21`

Она што е толку моќно во тие стихови е уверувањето дека истиот Свети Дух, кој ги вдахнувал библиските писатели, и нас нѐ води го читаме Светото писмо. Тој е божествен толкувач на божествената вистина. За жал, многумина кои се изјаснуваат како христијани, денес го минимизираат натприродниот елемент во Библијата и го пренагласуваат човечкиот елемент. А сатаната, бидејќи веќе не може да ја крие Библијата од нас, го прави она следното најдобро што може: ја лишува од нејзиниот натприроден карактер, ја претвора во обично книжевно дело или уште полошо, во репресивно религиозно орудие за контрола на масите.

Реформаторите јасно увиделе дека Светиот Дух – а не свештениците, прелатите и папите – е непогрешлив толкувач на Светото писмо. Забележен е еден интересен разговор меѓу Џон Нокс, шкотскиот реформатор и Мери, кралицата на Шкотите. „Мeри одговорила: 'Вие Библијата ја толкувате на еден начин', а тие (римокатоличките учители) на друг; кому да му верувам и кој може овде да биде судија?'

'Верувајте му на Бога кој јасно ни зборува во својата Реч' – одговорил реформаторот. 'Надвор од она што е напишано не треба да им верувате ниту на едните ниту на другите. Божјата реч се објаснува самата себеси; ако некаде се појави нешто што не е јасно, Светиот Дух, кој никогаш не си против речи самиот себеси, го објаснува тоа на друго место, така што сомневање постои само за оние кои тврдоглаво сакаат да останат во незнаење“ (David Laing, The Collected Works ofJohn Knox, vol. 2, pp. 281. 284, цитирано во: Елена Г. Вајт, *Големата борба*, стр. 251 оригинал).

---

#### Додаток: Утрински стих

**Конечно: положба над ангелите:** Откровение 3,21.
