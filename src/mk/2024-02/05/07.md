---
title: За натамошно проучување
date: 03/05/2024
---

„Верните Божји слуги не работеле сами. Додека поглаварствата, властите и лошите духови под небото се здружиле против нив, Господ не го заборавил својот народ. Кога нивните очи би биле отворени, би можеле да видат исто толку јасни знаци на Божјето присуство и помош како што го видел тоа стариот пророк. Кога слугата на Елисеј му ја покажал на својот господар непријателската војска што ги опкружувала и спречувала секаква можност за бегство, пророкот му се обратил на Бога во молитва: 'Господе, отвори му ги очите да види... и тој виде, а тоа, целата гора полна со коњи и огнени коли' (2. Царевите 6,17). Небесните чети стоеле тука да го бранат Божјиот човек. Исто така ангелите бдееле над работниците во делото на реформацијата“ (Елена Г. Вајт, *Големата борба*, стр. 208 оригинал).

„Кога непријателските сили се здружиле да ја оборат реформираната вера и кога се чинело дека илјадници мечеви се извлечени од кориците за да ја уништат, Лутер пишувал: 'Сатаната збесни, безбожниот понтифекс направи заговор; ни се закануваат со војна. Советувајте го народот јуначки да се бори пред Божјиот престол со вера и со молитва, така што нашите непријатели, победени со Божјиот Дух, да бидат присилени на мир. Наша главна потреба, наша прва задача е молитвата; народот нека знае дека сега е изложен на острицата на мечот и на гневот на сатаната и затоа мора да се моли!'“ (D’Aubigne, b. 10, ch. 14, цитиран во: Еленa Вајт, *Големата борба*, стр. 209 ориг.).

Оправдувањето со вера, големата вистина што Лутер одново ја открил, претставува темел на евангелието. Ова е вистината на која почива нашата надеж за спасение. Неговата химна „Моќна тврдина“ (Најјака крепост, бр. 154, во македонската песнарка.заб на прев.) на впечатлив начин ја пренесува суштината на евангелието: „Да имавме доверба во сопствените сили, ќе пропаднеа стремежите наши, да не беше вистинскиот Човек на наша страна, Човекот што Бог го избра. Прашувате кој може да е тоа? Христос Исус, тоа е Тој, Господ Саваот е неговото име; Истиот од век во веков, и во битката Тој ќе победи со сигурност“ (*Seventh-day Adventist Hymnal*; Hagerstown, MD: Review and Herald Publishing Association, 1985, No. 506).

**Прашања за разговор**

`1. Како можеме да ја објасниме рамнотежата меѓу благодатта и законот, меѓу верата и добрите дела?`

`2.  Што мислите, зошто лесно може да се случи да му дозволиме на нашиот ум да се лизне во легализам? Како вие би го дефинирале легализмот? Зошто е тој толку штетен за нашата христијанска вера?`

`3. Дали постои некаква опасност ако поимот „спасение преку вера“ биде погрешно сфатен? Каде би можело да нѐ доведе тоа недоразбирање?`

`4. Што подразбираат луѓето кога го користат изразот „евтина благодат“? Дали благодатта е евтина?`

---

#### Додаток: Утрински стих

**Постои божествена наука во молитвата:** 1. Солуњаните 5,17.18.
