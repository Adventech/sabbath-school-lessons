---
title: Темелот на Божјото владеење
date: 25/05/2024
---

### Прочитајте ги библиските текстови:
Откровение 14,6-12; Проповедник 12,13.14;Изреки 28,9; Даниел 7,25.

> <p>Запомнете го стихот</p>
> „И змевот се разгневи на жената и отиде да војува против другите од нејзиното семе, против оние, кои ги пазат Божјите заповеди и го имаат Исусовото сведоштво“ (Откровение 12,17).

Врз основа на интензивно проучување на Библијата, адвентистите дошле до спознание за значењето на законот што се наоѓа во Светињата над светињите на небесното светилиште. Проникнувајќи во самата срж на Божјиот закон, тие го откриле значењето на саботата, четвртата заповед. Токму оваа заповед, повеќе од која било друга, јасно го препознава Бога како наш Создател, а тоа е темел на секое вистинско богослужение и тема којашто ќе биде особено важна во завршните денови од земната историја (видете Откровение 14,6-12).

Целта на сатаната уште од самиот почеток била да ја попречи вистинската служба на Бога со поткопување на Божјиот закон. Тој знае дека секој што ќе „згреши само во едно, виновен ќе биде за сè“ (Јаков 2,10), и затоа ги поттикнува луѓето да го кршат Божјиот закон. Сатаната ја мрази саботата затоа што таа ги потсетува луѓето на Создателот и на тоа како треба да го слават. Но, тоа е и дел од Божјиот закон, кој се наоѓа во Светињата над светињите на небесното светилиште. А бидејќи законот е она што го дефинира гревот, сè додека луѓето сакаат да му бидат верни на Бога, Неговиот закон мора и понатаму да важи, вклучувајќи ја и заповедта за сабота.

Целта на лекцијата за оваа седмица е да ја покаже поврзаноста меѓу светилиштето, Божјиот закон, саботата и претстојната криза во врска со жигот на ѕверот. Исто така, ќе ја истражиме и важноста на саботата за генерацијата на последното време.

---

#### Додаток: Утрински стих

**Не одржувајте здодевни молитвени состаноци:** Лука 20,46.47.
