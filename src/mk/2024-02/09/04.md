---
title: Саботата и законот
date: 28/05/2024
---

`Прочитајте ги следните текстови: Откровение 14,6.7; Откровение 4,11; 1. Мојсеева 2,1-3 и 2. Мојсеева 20,8-11. Каков однос постои меѓу создавањето, саботата и Божјиот закон?`

Создавањето многу зборува за нашата вредност во Божјите очи. Ние не сме сами во вселената – како некоја дамка космичка прашина – ниту сме производ на генетска случајност. Со други зборови, официјалното научно сценарио за потеклото на животот, кое е прифатено од страна на масовните медиуми и популарната култура, претставува поглед на нашето потекло кој во секоја смисла е неспојлив со библискиот извештај.

Ние сме тука затоа што Исус нè создал. А Тој е достоен за нашето обожавање не само затоа што нè создал, туку и затоа што нè откупил. Создавањето и спасението се наоѓаат во самата суштина на секое вистинско богослужение. Според тоа, саботата е од клучна важност за разбирањето на планот на спасението. Саботата зборува за грижата на Создателот и за љубовта на Спасителот.

По завршување на седмицата на создавањето, Бог се одморил во убавината и величественоста на светот што го создал. Тој се одморил и за да ни даде пример. Саботата е седмично застанување за да го славиме Оној што нè создал. Кога го славиме Бога во сабота, ние ги отвораме нашето срце за да го примиме посебниот благослов што Тој ни го дава во тој ден и во ниту еден друг ден од седмицата.

Саботата укажува на Создателот кој нè сакал премногу за да нè напушти кога сме се оддалечиле од целта што ја имал за нас. Саботата е вечен симбол на нашето почивање во Него. Таа е посебен знак на преданост кон Создателот (Езекиел 20,12.20). Таа е симбол на одмор а не на дела, на благодат а не легализам, сигурност а не осуда, потпирање на Бога за спасение, а не на нас самите. Вистинскиот саботен одмор е благодатно почивање во рацете на Оној кој нè создал, кој нè откупил и кој повторно ќе дојде заради нас.

Саботата укажува на Создателот кој нè сакал премногу за да нè напушти кога сме се оддалечиле од целта што ја имал за нас. Саботата е вечен симбол на нашето почивање во Него. Таа е посебен знак на преданост кон Создателот (Езекиел 20,12.20). Таа е симбол на одмор а не на дела, на благодат а не легализам, сигурност а не осуда, потпирање на Бога за спасение, а не на нас самите. Вистинскиот саботен одмор е благодатно почивање во рацете на Оној кој нè создал, кој нè откупил и кој повторно ќе дојде заради нас.

`Повеќето адвентисти на седмиот ден се соочиле со обвинението дека се легалисти, обвинение кое обично се поврзува со нашето држење на саботата. Разговарајте за саботата како симбол на откупувањето и оправдувањето со вера. Што ги наведува луѓето, поради послушноста на Божјата заповед да се одмораме, да помислат дека ние всушност се обидуваме да го заработиме нашето одење на небото?`

---

#### Додаток: Утрински стих

**Ноќи поминати во молитва:** Лука 6,12.
