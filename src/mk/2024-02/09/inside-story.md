---
title:  Искуство
date:   31/05/2024
---

#### Бегање од црква - Втор дел

_од Ендру Мек Чесни_

Откако двајца млади бегалци му ги дадоа своите срца на Исуса во еден европски град, тие почнаа да ја молат нивната мајка да размисли за Исус.

„Мајко, не сакаш ли да се спасиш?” - ја прашал 20-годишниот Розен.

Неговата мајка Анелија еруптирала како вулкан. „Никогаш нема да ја напуштам мојата религија!” - викала таа, удирајќи по масата. „Ќе бидам со мојата религија додека не умрам!”

Нејзиниот 22-годишен син Сергеј и зборувал за тоа како Исус бил распнат за гревовите на луѓето и воскреснал на третиот ден.

„Невозможно е Тој да воскреснал.“ - велела Анелија.

„Ако веруваш во Исус и да умреш, и ќе воскреснеш!“ - и рекол Сергеј.

Еден ден, тој и го прочитал стихот во Јован 3,36 на својата мајка: „Кој верува во Синот, има вечен живот; а кој не се покорува на Синот, нема да види живот, туку Божијот гнев останува врз него.“ (превод, Константинов). „Ние умираме“, ѝ рекол тој на мајка си, „Но кога Исус ќе се врати, ние ќе воскреснеме од гробовите“.

„Синко, како може да бидеме воскреснати од гробовите?” прашала таа.

„Ќе живееме повторно“, и одговорил тој.

Тоа било важно прашање за Анелија. Всушност, тоа било најважното прашање кое пробувала да го разбере во нејзиниот ум. Како е можно да се воскресне и да се живее вечно?

Додека ги слушала своите синови, библиските стихови што некогаш ја бунеле, почнале да добиваат смисла. Таа почнала да разбира што им зборувал Павле, човекот кој прв го повикал ова семејство во црква, кој им читал од Библијата и почнала да разбира што слушнала за Исус за време на нејзината прва посета во црква. Нејзиното срце се исполнило со радост. Анелија подоцна сфатила дека полека, но сигурно Светиот Дух влегувал во нејзиното срце. Наскоро Анелија го признала Исус како свој Спасител. Кога си го признала тоа, кај неа се родила огромна желба да поминува повеќе време со Него и да присуствува на сите богослуженија во црква.

Потоа се крстила нејзината 15-годишна ќерка. Анелија не била присутна на крштевањата на нејзините два сина, но била присутна на крштевањето на нејзината ќерка. Таа ѝ честитала на својата ќерка, која и рекла: „Мајко, сега тебе ти е редот.“

Сергеј ги одржал библиските лекции со својата мајка, а таа исто така ја проучувала Библијата самостојно. Во нејзиното срце растела жед да живее само за Христа. Потоа дошол денот, на нејзини 47 години, таа го предала своето срце на Исус со крштевање. „Беше огромна радост“, рекла таа во едно интервју. „Не можам да ја опишам мојата радост. Тоа беше прв пат за овие 47 години да почувствувам таква радост. Верував и го прифатив Исус Христос“.

Денес, Анелија има 48 години и е мисионерка меѓу својот народ. Нејзиниот сопруг ја прифатил Библијата, па дури и неговите родители кои се вратиле во нивната родна земја ја празнувале саботата. Анелија, исто така, одржува библиски проучувања во својата заедница.

„Некогаш сакав да бегам од црква, но сега имам желба да трчам кон неа“, вели таа. „Светиот Дух ме донесе кај Бога“.
