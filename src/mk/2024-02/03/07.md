---
title: За натамошно проучување
date: 19/04/2024
---

„Истиот дух на омраза и противење кон вистината во секое време ги инспирирал Божјите непријатели, а од неговите следбеници се барала иста будност и верност. Христовите зборови, упатени на апостолите, важат и за неговите следбеници во последно време: ‘А она што ви го зборувам вам, на сите им го зборувам: бдејте!’ (Марко 13,37)“ (*Елена Г. Вајт, Големата борба, стр. 56, 57 оригинал*).

Во многу делови од светот, особено таму каде што луѓето имаат слободен пристап до Библијата, сатаната користи други средства за да го ослабне нејзиното влијание. Еден многу успешен начин е преку различни научни потфати, па дури и библиски студии, каде понекогаш се заземаат такви ставови кои, доколку се прифатат, би ја поткопале довербата во Божјата реч. На пример, Книгата на пророк Даниел, која датира од период од 500 и повеќе години пр. н. е., наместо тоа, многу библиски научници ја датираат во средината на вториот век од нашата ера. Според нивните тврдења, таа мора да била напишана во тоа време. Во спротивно, би испаднало дека пророкот точно ја предвидел иднината, што според нив е невозможно. Затоа сметаат дека книгата на Даниел не е напишана тогаш кога тврди дека е напишана, туку стотици години подоцна. За жал, таа лага за Библијата е само една од многуте што модерната наука се обидува да ни ги наметне. И што е уште полошо, многумина ги прифаќаат овие невистини бидејќи тие, на крајот на краиштата, ги застапуваат библиски научници. Не е ни чудо што Павле нѐ предупредува: „Сè испитувајте, за доброто држете се“ (1. Солуњаните 5,21).

**Прашања за разговор**

`1. Погледнете го цитатот од проучувањето предвидено за вторник, а потоа разгледајте го следново прашање: Кои слични методи ги користи сатаната денес за незабележливо да го поткопа авторитетот на Светото писмо?`

`2. Кои се нашите најдобри мерки за заштита против погрешното толкување на Божјата реч?`

`3. Главното настојување на сатаната во големата борба меѓу доброто и злото е да го оцрни Божјиот карактер и да го прикаже како авторитарен тиранин без љубов. На кој начин злобниот се обидува да го направи тоа и каков е Божјиот одговор на неговите лаги?`

`4. Апостол Петар потврдува дека „ниедно пророштво од Писмото не е сопствено кажување на пророкот“ (2. Петрово 1,20). Како можеме да бидеме сигурни дека не го извртуваме значењето на Светото писмо за наши сопствени цели? Зошто ова може да се случи полесно отколку што мислиме, и како можеме да се заштитиме од тоа?`

---

#### Додаток: Утрински стих

**Нов живот:** Јован 3,7.
