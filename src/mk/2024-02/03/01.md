---
title: Светлината свети во темнината
date: 13/04/2024
---

### Прочитајте ги библиските текстови:
Јован 8,44; Пословици 23,23; Дела 20,27-32; 2. Солуњаните 2,7-12; Псалми 119,105.116.130.133.160; Пословици 16,25; 2. Коринтјани 4,3-6.

> <p>Запомнете го стихот</p>
> „Тогаш Исус им рече: ‘Уште малку време Светлината е меѓу вас! Одете додека имате светлина, за да не ве опфати темнината! Кој оди по темнина, не знае каде оди“ (Јован 12,35).

Во последната библиска книга, Откровението, ѓаволот е прикажан како змев и змија (Откровение 12,9). Тој е змев затоа што сака да го уништи Божјиот народ, а змија затоа што ги користи сите свои лукави лаги за да го измами. Во годините по Христовата смрт, илјадници луѓе биле мачени, фрлани пред лавови и спалувани на клади од страна на царскиот Рим затоа што одбивале да ги обожаваат нивните „божества“. Но, и покрај тоа што се соочувале со толку сурови казни, многумина останале верни, евангелието продолжило да се шири и црквата да расте.

Како резултат на тоа, сатаната ја променил својата стратегија. Мноштво пагани се крштавале без темелно запознавање со библиската вистина. Бројни заблуди ја преплавиле црквата кога водачите почнале да ги спојуваат библиските вистини со популарните обичаи. Четвртиот и петтиот век биле доба на компромиси, кога црковните прелати ги помешале паганските обичаи со христијанските учења.

Сепак, и во најтешките моменти во животот, Бог постојано бил со својот народ. Тие го нашле Исуса, „Патот, Вистината и Животот“ и, со помош на силата на Светиот Дух, стоеле цврсто, дури и кога биле соочени со огромен притисок да се откажат од своите уверувања и совест. Тие останале верни на Божјата волја, откриена во Светото писмо, и непоколебливо ги застапувале вистините од Неговата реч, отворено или прикриено, без оглед на притисоците на кои биле изложени.

---

#### Додаток: Утрински стих

**Тврдина за Бога:** Ефесјаните 6,10.
