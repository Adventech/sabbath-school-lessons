---
title: За натамошно проучување
date: 12/04/2024
---

„Напразно сатаната се обидувал со насилство да ја уништи Божјата црква. Големата борба, во која учениците ги дале своите животи, не престанала кога овие верни носители на знамето паднале на својата положба. Со својот пораз тие победувале. Божјите соработници биле убиени, но неговото дело напредувало. Евангелието се ширело натаму и бројот на неговите следбеници постојано се зголемувал. Тоа проникнувало во краиштата што биле непристапни дури и за римските орли. Еден христијанин, расправајќи со незнабожечките владетели што го разгорувале прогонството, рекол: 'Вие можете да нѐ убивате, да нѐ мачите, да нѐ осудите... Вашата неправедност е доказ дека сме невини... Вашата свирепост не вреди ништо. Таа е само силен повик на нашата вера да ѝ се придружат и други. Колку повеќе нѐ убивате, ние стануваме сѐ помногубројни: крвта на христијаните е семе на христијанството'(*Теrtullian, Аpology, paragraph 50*)“ (*Елена Г. Вајт, Големата борба, стр. 41, 42 оригинал*).

„Таинственото провидение што дозволува раката на грешниците да ги пргонува праведните било причина за голема збунетост за мнозина слаби во верата. Некои дури се готови да ја отфрлат довербата во Бога затоа што Тој дозволува грешните да напредуваат, а најдобрите и најчесните да бидат измачувани и угнетувани од нивната свирепа сила. Како може, се прашуваат некои, Оној што е праведен, милостив и неограничен во силата, да трпи таква неправда и насилство? Тоа прашање не треба да нѐ загрижува нас. Бог ни дал доволно докази за својата љубов, и ако ние не ги разбираме неговите патишта, тоа не треба да биде причина да се сомневаме во неговата доброта“ (*Елена Г. Вајт, Големата борба, стр. 47 оригинал*).

**Прашања за разговор**

`1. Зошто служи прогонството? Која вредност произлегува од него? Што мислите, зошто Бог дозволува Неговиот народ понекогаш да страда?`

`2. Ако пријателот ви го постави следново прашање, како би му одговориле: „Каде е Бог кога јас страдам?“ Ако Тој ме сака, зошто поминувам низ такви тешкотии?“`

`3. Како вашата локална црква може да стане грижлива заедница која ќе изврши влијание на светот? Разговарајте за тоа како лекцијата оваа седмица може да се примени на практичен начин.`

---

#### Додаток: Утрински стих

**Не сте сами:** Јован 17,9.