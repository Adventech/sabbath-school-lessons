---
title: Препознавање на ѕверот - втор дел
date: 12/06/2024
---

Наместо да го обожава ѕверот, Божјиот народ својата најголема радост и задоволство ја наоѓа во обожавањето на својот Господ. Нивната послушност извира од срце полно со љубов. Тие му се посветени Нему, бидејќи знаат колку Тој им е посветен ним.

`Прочитајте Откровение 13,5. Запишете ја таа црта на препознавање на дадената линија.`

Да се потсетиме на она што го кажавме во 4. лекција – дека Бог ни го дава клучот за разбирање на пророчкото време, при што еден пророчки ден одговара на една буквална година (4. Мојсеева 14,34; Езекиел 4,6). Временскиот период од 42 месеци споменат во Откровение 13,5, ако се смета според еврејскиот месец од 30 дена, е 1.260 пророчки денови или буквални години.

Папството навистина имало огромно влијание од 538 до 1798 година. A тогаш, кога Наполеоновиот генерал Бертие го заробил папата во 1798 година, завршил пророчкиот период на папска превласт и се исполнило пророштвото од Откровението: „Кој води во ропство, и самиот ќе биде одведен во ропство“ (Откровение 13,10). Ударот што на тој начин му бил зададен на папството бил крајно сериозен, но не и фатален. Според Откровение 13,12, смртоносната рана ќе биде исцелена. Влијанието на папството повторно ќе се почувствува низ целиот свет.

Светските лидери денес го пречекуваат понтифексот како амбасадор на Римската црква и редовно го посетуваат во Ватикан. Во свет на невидена нестабилност, се поставува сцената за римскиот понтифекс да стане општо признат морален водач, кој ќе биде во состојба да ги обедини сите народи. За време на говорот што го одржал на 6 јуни 2012 година, пред повеќе од петнаесет илјади луѓе собрани на плоштадот Свети Петар во Рим, папата Бенедикт XVI изјави: „Недела е ден кој му припаѓа на Господa и на мажите и жените, ден во која секој мора да има слобода, слобода да ја поминат со семејството и со Бога. Бранејќи ја неделата, ја браниме човековата слобода“ (https://www.vatican.va/content/benedict-xvi/en/audiences/2012/documents/hf_ ben-xvi_aud_20120 606.html). Книгата Големата борба јасно открива до што ќе доведе тоа движење еден ден: „Оние што ја почитуваат библиската сабота ќе бидат обвинети како непријатели на законот и редот, како луѓе што ги уриваат моралните огради на општеството, како причина за анархијата и расипаноста, како суштества што навлекуваат на земјата Божји судови. Нивното совесно држење на Божјиот закон ќе се прогласи како упорност, тврдоглавост и презирање на власта. Тие ќе бидат обвинети дека не ги почитуваат властите. Проповедниците што ја негираат задолжителноста на божествениот Закон ќе проповедаат од проповедална за должноста да се слушаат граѓанските власти како од Бога одредени. Оние што ги држат Божјите заповеди, во законодавните тела и во судските сали ќе бидат лажно претставени и осудени“ (Е. Г. Вајт, *Големата борба*, стр. 592 ориг.).

`Колку и да е сега тешко да се увиди дека се случува такво нешто, размислете колку брзо може да се промени нашиот свет. Што ни кажуваат овие промени за тоа колку брзо настаните на последното време би можеле да навалат над нас?`

---

#### Додаток: Утрински стих

**Послушноста е плод на љубовта:** Јован 14,21.
