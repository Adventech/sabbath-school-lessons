---
title:  Искуство
date:   14/06/2024
---

#### Не за свинско, Да за Сабота

_од Ендру Мек Чесни_

Сара размислувала за адвентистичката црква на седмиот ден додека и помагала на мајка и која продавала свинско месо и пиво во Мозамбик во југоисточна Африка. 

Зошто адвентистите одат во црква во сабота? - се запрашувала таа. 

Како мало девојче, Сара неколку пати одела во адвентистичката црква со нејзиниот постар брат, кој бил адвентист. Но, тогаш тој се преселил во друг град и таа се вратила во црквата на нејзината мајка. 

Додека работела со нејзината мајка, и се вратиле спомените за адвентистичката црква. Таа размислувала и за соседите адвентисти кои се преселиле во соседството. Сара решила да ги праша зошто одат во црква во сабота. 

Соседите го поздравиле прашањето на Сара и ѝ ја отвориле Библијата каде е запишана четвртата заповед во Излез 20,8–10. Сара прочитала: „Помни го саботниот ден, за да го осветуваш. Шест дена ќе работиш и ќе ги вршиш сите свои работи. А седмиот ден е сабота Господова, на твојот Бог. Тогаш никаква работа не ќе работиш...“ (превод Константинов). Таа исто така прочитала и други стихови за светоста на седмиот ден сабота. Таа согледала и дека Исус го празнувал седмиот ден кога Тој живеел на земјата. Таа одлучила да ја празнува саботата - седмиот ден. 

Мајка и збеснала кога Сара и кажала дека повеќе нема да продава свинско месо и пиво во сабота. Таа ѝ забранила на Сара да оди во адвентистичката црква. Сара сепак одела. Таа сакала да ја почитува мајка си како што Бог заповедал во петтата заповед (Излез 20,12). Но, од друга страна сфатила дека поважно е „да му се покоруваме на Бога отколку на луѓето“ (Дела 5,29). 

Тензиите дополнително ескалирале кога Сара престанала да го продава свинското месо и пиво во целост. Таа ѝ објаснила на мајка си дека Бог не го одобрува јадењето на нечисто месо, како што е свинското (3. Мојсеева 11,7) или пиењето на алкохол (Пословици 20,1). Понатаму, велела таа, Библијата учи дека „според тоа, јадете ли, пиете ли, или ако правите нешто друго, правете сè за Божја слава!“ (1. Коринтјани 10,31) и продавањето производи неодобрени од Бог не би Го прославувало Неговото Име. 

Мајка и ја исфрлила Сара од куќата. Немала каде да оди, па Сара го напуштила градот и се преселила кај нејзиниот брат адвентист и неговата сопруга и нивните синови. Ова тешко и паднало на нејзиното срце. Дали е ова цената на следењето на Исус? - се запрашувала таа. 

Братот на Сара го претставил нејзиниот случај пред водачите во неговата црква. Преку нивните напори, адвентистичкиот пастор се сретнал со мајка и. Таа внимателно слушала што тој и велел. Таа не се согласувала со него за сè. Но, нејзиното лице омекнало на неговите зборови. Таа одобрила Сара да се врати дома. 

Денес, мајката сè уште не ги дели истите убедувања како Сара. Сара се моли за Светиот Дух да го допре нејзиното срце. Таа знае дека Бог кој и дал целосно разбирање на Неговата љубов може да го стори истото за нејзината мајка.
