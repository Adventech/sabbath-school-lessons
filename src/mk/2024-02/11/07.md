---
title: За натамошно проучување
date: 14/06/2024
---

Обожавањето на ѕверот и на неговата икона алудира на текстот Даниел 3, според кој вавилонскиот цар им заповедал на Седрах, Мисах и Авденаго да се поклонат пред златниот лик или ќе бидат фрлени во огнена печка. Во древниот Вавилон, како и во современиеот Вавилон, богослужението било спорно прашање. Вистинското богослужение извира од ум поучен од Божјата реч, од душа преобразена од Неговата љубов и срце исполнето со Неговиот Дух. Тогаш нема да се сообразуваме „со овој свет“, туку ќе живееме според Божјата волја, откриена во Неговата Реч. Во тоа е нашата единствена сигурност!

„Бог никогаш не ја присилува волјата или совеста на луѓето, а сатаната, напротив, секогаш се служи со најгрубо насилство да ги доведе под своја власт оние што не може да ги заведе на друг начин. Тој се обидува со страв и со насилство да завладее со совеста на луѓето и да изнуди нивна послушност. За да ја постигне оваа цел, тој работи и преку духовните, а и преку световните власти, поттикнувајќи ги да наметнат човечки закони кои се во спротивност со Божјиот закон“ (Елена Вајт, *Големата борба*, стр. 591 ориг.).

„За да можат да ги издржат искушенијата што ќе дојдат, мора да ја разберат Божјата волја онака како што е откриена во неговата Реч. Тие можат Бога да го почитуваат само тогаш ако правилно го сфатат неговиот карактер, неговото владеење и неговите намери и ако живеат сообразно со нив. Последната голема битка ќе можат да ја издржат само оние кои своите души ги засилиле со вистините на Библијата“ (Е. Вајт, *Големата борба*, стр. 593 ориг.).

„Но Бог на земјата ќе има свој народ кој ќе внимава на Библијата, и само на Библијата, како мерило на сите науки и темел на секоја реформа. Ниту мислењата на учените луѓе, ниту тврдењата на науката, ниту верските догми или одлуки на црковните собори, толку многубројни и спротивни како и црквите што ги застапуваат, ниту гласот на мнозинството – ниту едно од ова, ниту сите заедно – не можат да се сметаат како доказ за или против која и да е точка на верата. Пред да примиме која било наука или пропис, треба да се увериме дека е во согласност со она јасното: 'Така кажува Господ!'“ (Елена Г. Вајт, *Големата борба*, стр. 595 оригинал).

**Прашања за разговор**

`1. Како можеме да живееме во исчекување на Христовото доаѓање и да зборуваме за таа надеж, а да не станеме такви што креваат паника?`

`2. Задржете се во мислите на прашањето на богослужението. Што ни кажува нашиот секојдневен живот, нашата секојдневна рутина за тоа кого или што обожаваме?`

`3. Како можеме да си помогнеме себеси, но и на другите, да гледаме на иднината со доверба а не со страв?`

`4. Какво практично влијание има разбирањето на настаните за последните денови врз нашиот живот денес?`

---

#### Додаток: Утрински стих

**Саботата, печат на Божјиот закон:** Исаија 8,16.
