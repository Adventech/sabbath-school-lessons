---
title: Sверот од земјата
date: 13/06/2024
---

`Прочитајте Откровение 13,11-18. Како овој втор ѕвер се разликува од првиот ѕвер од Откровение 13 глава?`

Првиот ѕвер излегол од морето. Вториот ѕвер „излегува од земјата“ (Откровение 13,11). Морето го сочинуваат „луѓето и народите, племињата и јазиците“ (Откровение 17,15). Според тоа, „земјата“ овде претставува ретко населено подрачје во светот. Тој втор ѕвер се појавил пред крајот на пророчкиот период за време на кој првиот ѕвер ја спроведувал својата власт (Откровение 13,5). Со други зборови, тој добива позначајна улога некаде околу 1798 година.

Соединетите Американски Држави точно се вклопуваат во тој опис. Тие ја прогласиле својата независност во 1776 година, го усвоиле својот устав во 1789 година, а како светска сила биле признати на крајот на 19 век.

Јован потоа продолжува: „Тој имаше два рога како кај јагне и зборуваше како змевот“ (Откровение 13,11). Роговите во библиските пророштва ја симболизираат моќта. За разлика од првиот ѕвер, овој ѕвер нема круни на роговите, што сугерира дека не станува збор за монархија. Двата рога ги претставуваат двата основни владејачки принципи кои се извор на моќта и успехот на Соединетите Држави – политичка и верска слобода.

`Прочитајте Откровение 13,11.12. Каква промена гледате кај тој ѕвер и како зборува тој?`

Тој мирољубив народ, како јагне, на крајот проговорил како змев. Тој „ја извршува сета власт на првиот ѕвер во негово присуство“ (Откровение 13,12), со напуштање на принципите на верската слобода и со тоа ќе што „ја присилува целата земја и жителите нејзини да му се поклонат на првиот ѕвер“ (Откровение 13,12). Соединетите Американски Држави ќе превoдат во барањето од сите народи на земјата да му се поклонат на првиот ѕвер, со тоа што ќе ја препознаат духовната и световната власт на папството. Според ова пророштво, Соединетите Држави ќе направат икона на ѕверот – сојуз на црквата и државата – и ќе бараат од сите луѓе да ѝ се поклонат.

Фасцинантно е што тогаш кога првпат биле препознаени како ѕвер од земјата, Соединетите Држави не биле ни близу до воениот и економски гигант каков што се денес.

`Размислете за политичката нестабилност во Америка денес. Како може ова еден ден да доведе до исполнување на ова пророштво?`

---

#### Додаток: Утрински стих

**Десетте заповеди, со сабота во центарот:** 2. Мојсеева 25,21.
