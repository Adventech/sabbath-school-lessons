---
title: Судирот што претстои
date: 08/06/2024
---

### Прочитајте ги библиските текстови:
Откровение 14,7.9.12; Откровение 4,11; Откровение 13,1.2; Откровение 12,3-5.17; Откровение 13,11-18.

> <p>Запомнете го стихот</p>
> „Посвети ги со Својата вистина. Твоето слово е вистина“ (Јован 17,17).

Постои еден релативно нов медицински уред наречен *биочип* или *вери чип*, со големина на зрно ориз, кој може да се вгради во телото на пациентот. Биочипот содржи информации за историјата на болести на пациентот, кои потоа можат да се добијат со поминување на надворешен скенер над делот каде што е вметнат биочипот или веричипот. Некои христијани го гледаат ова како дел од заговор за наметнување на жигот на ѕверот. За други, жигот на ѕверот има врска со бар-кодовите на конзервите со храна. Или тоа е некоја мистериозна бројка на банкнотите на доларот за којa наводно се вели дека изнесува 666. За некои тоа е поврзано со масонскиот ред, илуминатите, црните хеликоптери на ОН и Обединетите нации.

Целта на лекцијата за оваа седмица е да укаже на претстојниот судир околу богослужението. Сатаната ќе го побива Божјиот авторитет обидувајќи се да го поткопа Божјиот закон. Конкретно, саботата ќе стане центар на глобален судир во чиешто средиште ќе биде прашањето за богослужение. Сатаната ја мрази саботата затоа што го мрази Создателот. Тој ќе употреби принуда, притисок и сила за да ја скрши нашата преданост на Христа. Ќе дојде до соочувања околу верувањата во врска со вистинскиот и лажниот ден на богослужение. Последниот Божји повик е повик за верност кон Христа и покрај прогонството, економскиот бојкот, затворањето и декретот за смртна казна. Лекцијата за оваа седмица ја нагласува способноста на Исус да нѐ проведе низ последниот судир на земјата.

---

#### Додаток: Утрински стих

**Божјиот закон е вечен:** Матеј 5,17.
