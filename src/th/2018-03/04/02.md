---
title:  การแต่งตั้งบุคคลทั้งเจ็ด
date:   22/07/2018
---

`อ่านพระธรรมกิจการฯ 6:1 พวกนิยมกรีกบ่นติเตียนพวกฮีบรู คริสเตียนว่าอย่างไร`

“สาเหตุของการบ่นคือเจ้าหน้าที่ผู้ทำการแจกจ่ายอาหารและสิ่งของละเลยการแจกให้กับหญิงม่ายชาวคริสเตียนนิยมกรีก สิ่งใดๆที่ไม่พอเพียงหรือบกพร่องย่อมขัดแย้งกับวิญญาณแห่งพระกิตติคุณ อย่างนี้ถือได้ว่าซาตานประสบความสำเร็จในการปลุกปั่นให้เกิดความแคลงใจ เหล่าอัครทูตจึงตัดสินใจหาทางแก้ไขทันที่เพื่อจะขจัดความไม่พึงพอใจออกไป หาไม่ศัตรูจะประสบ ชัยชนะในความพยายามที่จะแบ่งแยกท่ามกลางผู้เชื่อ” (เอลเลน จี. ไว้ท์, กิจการ ของอัครทูต, หน้า 88)

การแก้ปัญหาที่เสนอโดยเหล่าอัครทูตคือให้พวกเขาเลือกชายเจ็ดคนจากท่ามกลางพวกเขาที่มีชื่อเสียงดีประกอบด้วยพระวิญญาณบริสุทธิ์และสติปัญญา และตั้งพวกเขาไว้ให้ทำการรับใช้ (diakoneo) (กิจการฯ 6:2) ฝ่าย “พวกอัครทูตจะได้ขะมักขะเม้นอธิษฐานและรับใช้พระเจ้าใน“พันธกิจ” (diakonia) แห่งพระวจนะเสมอไป” (กิจการฯ 6:4) ในเมื่อ “diakoeo” และ “diakonia” เป็นคำที่มาจากกลุ่มเดียวกัน ความแตกต่างคือคำว่า “โต๊ะ” (tables) ในกิจการฯ 6:2 และคำว่า “พระวจนะ” ในกิจการฯ 6:4 ซึ่งเมื่อใช้คู่กับคำคุณศัพท์ (คำขยายคำนาม) “ทุกๆวัน” (กิจการฯ 6:1) ดูเหมือนจะชี้ไปยังหน้าที่สำคัญสองประการของคริสตจักรยุคแรกเริ่มคือ (1) การสอน “พระวจนะ” และ (2) การร่วมสามัคคีธรรม (โต๊ะ) ซึ่งก็คือการหักขนมปัง และรับประทานอาหารร่วมกันในอาหารเย็นมื้อสุดท้าย (the Lord’s Supper) และ การอธิษฐาน (กิจการฯ 2:42, 46; 5:42) นั่นคือหน้าที่ที่พระเยซูทรงมอบหมายให้เป็น “ผู้อารักขาคำสอนของพระเยซู” เหล่าอัครทูตต้องมุ่งมั่นอยู่กับการสอนหลักข้อเชื่อให้กับเหล่าผู้เชื่อและการอธิษฐาน ในขณะที่มัคนายกทั้งเจ็ดคนจะรับผิดชอบในกิจกรรมด้านสามัคคีธรรมของ “โบสถ์ในบ้าน” หน้าที่รับผิดชอบของพวกเขา อย่างไรก็ดีไม่ได้จำกัดอยู่กับคำๆ นี้ คือหน้าที่ของ “มัคนายก” (deacons) ตามที่เข้าใจกันในปัจจุบัน แต่ในเวลานั้นพวกเขาทำหน้าที่เป็นผู้นำกลุ่มนมัสการของคริสตจักรด้วย

`อ่านพระธรรม 6:2-6 มัคนายกทั้งเจ็ดได้รับการเลือกอย่างไร และได้รับการมอบหมายให้ทำหน้าที่อะไร`

เหล่าผู้ได้รับเลือกจะต้องเป็นผู้มีคุณสมบัติเด่นชัดในด้านศีลธรรม ด้านจิตวิญญาณ และเป็นนักปฏิบัติตามคุณสมบัติดังกล่าว พวกเขาควรมีชื่อเสียงเป็นที่รู้จักในความมีเกียรติ มีชื่อเสียงดีและได้รับการเติมเต็มด้วยพระวิญญาณบริสุทธิ์ และมีสติปัญญาดีจากการที่ได้รับการรับรองโดยชุมชน ชายทั้งเจ็ดได้รับการเลือกผ่านการอธิษฐานและการวางมือ พิธีการเจิมบ่งบอกว่าเป็นที่ยอมรับโดยสาธารณชน และได้รับมอบหมายให้ทำหน้าที่โดยสิทธิอำนาจให้ทำหน้าของมัคนายก

`เป็นการง่ายที่จะหว่านความไม่ลงรอยในตำแหน่งหน้าที่ใช่หรือไม่ เราจะทำหน้าที่ทุกอย่างตามที่พระเจ้าทรงประทานให้ และรักษาสันติภาพท่ามกลางพวกเราได้อย่างไร`
