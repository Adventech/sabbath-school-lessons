---
title:  พันธกิจของสเทเฟน
date:   23/07/2018
---

หลังจากพิธีแต่งตั้งของพวกเขา มัคนายก (deacons) ทั้งเจ็ดได้เริ่มทำงานทันที พวกเขาไม่เพียงปฏิบัติงานในหน้าที่พันธกิจการรับใช้ในคริสตจักร แต่ได้ทำการเป็นพยานอย่างมีประสิทธิผลเช่นกัน ผลที่ตามมาคือพระกิตติคุณได้ถูกเผยแพร่ขยายออกไปและจำนวนผู้เชื่อได้ทวีจำนวนขึ้น (กิจการฯ 6:7) การเติบโตนี้แน่นอนได้นำการต่อต้านมาสู่คริสตจักรยุคแรกเริ่มมากขึ้น เรื่องราวตอนนี้บันทึกเกี่ยวกับชายคนหนึ่งซึ่งมีคุณสมบัติหายากในด้านจิตวิญญาณ

`อ่านพระธรรมกิจการฯ 6:8-15 ข้อพระคัมภีร์เหล่านี้สอนอะไรเราเกี่ยวกับสเทเฟน ความเชื่อและลักษณะอุปนิสัยของเขาเป็นอย่างไร และสเทเฟนได้เทศนาเรื่องอะไรที่ทำให้ศัตรูของเขาเดือดดาลมาก`

ในฐานะที่เป็นชาวยิวที่มีพื้นเพอยู่ท่ามกลางกลุ่มชาวกรีก สเทเฟนเริ่มประกาศพระกิตติคุณในธรรมศาลาในกรุงเยรูซาเล็มที่มีชาวยิวนิยมกรีกไปร่วมนมัสการ มีธรรมศาลาลักษณะนี้สองสามแห่งในตัวเมือง กิจการฯ 6:9 อาจ อ้างถึงธรรมศาลาประเภทนี้สองแห่ง แห่งหนึ่งสำหรับชาวอพยพที่มาจากทิศใต้ (ชาวยิวแห่งไซรีนและอเล็กซานเดรีย (Cyrene and Alexandria) และธรรมศาลาอีกแห่งหนึ่งสำหรับผู้อพยพมาจากทางเหนือจากซิลีเซียและเอเซีย (Cilicia and Asia))

มีการโต้แย้งกันในธรรมศาลา ไม่สงสัยเลยประเด็นที่พวกเขาโต้แย้งมีเรื่องของพระเยซูเป็นศูนย์กลาง พวกผู้ต่อต้านยกประเด็นขึ้นมากล่าวหาสเทเฟนซึ่งบ่งชี้ว่าพวกเขาเข้าใจบางส่วนของพระกิตติคุณที่สเทเฟนนำเสนอ แต่การตีความหมายโดยนัยที่สเทเฟนกล่าวอาจมากเกินกว่าผู้เชื่อชาวยูเดียจะรับไหว ถึงตอนนี้สเทเฟนถูกกล่าวหาว่า ได้กล่าวหมิ่นประมาทท่านโมเสสและพระเจ้า นั่นหมายถึงการละเมิดธรรมบัญญัติและพระวิหาร พระคัมภีร์บันทึกเหตุการณ์ตอนนี้ไว้ว่า “คนเหล่านั้นสู้คำที่ท่านกล่าวอันประกอบด้วยสติปัญญาและพระวิญญาณบริสุทธิ์ไม่ได้ เขาจึงลอบปลูกพยานเท็จว่า เราได้ยินคนนี้พูดหมิ่นประมาทโมเสสและพระเจ้า เขาจึงยุยงคนทั้งปวงและพวกผู้ใหญ่ และธรรมมาจารย์ให้เกิดจราจลขึ้น และเข้ามาจับสเทเฟนและนำไปยังสภา” (กิจการฯ 6:10-12) อย่างไรก็ตามแม้ถ้อยคำของสเทเฟนได้ทำให้เกิดการเข้าใจผิดในบางจุด ซึ่งได้ทำให้ผู้ต่อต้านตั้งข้อกล่าวหาทั้งๆที่พวกเขาไม่เข้าใจชัดเจน อย่างกรณีของพระเยซูที่พระองค์ตรัสว่า “เราจะทำลายวิหารนี้ที่สร้างไว้ด้วยมือมนุษย์ และในสามวันจะสร้างขึ้นอีกวิหารหนี่งซึ่งไม่ทำด้วยมือมนุษย์เลย” (มาระโก 14:58) (ดูในยอห์น 2:19 ด้วย) (มีผู้นำคำกล่าวของพระเยซูไปฟ้องกล่าวหาว่าพระเยซูจะทรงทำลายพระวิหาร ทั้งๆที่พระองค์ทรงกล่าวทำนายเกี่ยวกับพระองค์เอง) เช่นเดียวกันสเทเฟนถูกกล่าวหาว่าได้หมิ่นประมาทพระวิหาร ด้วยการกล่าวว่า “ถึงกระนั้นก็ดีองค์พระผู้สูงสุดหาได้ประทับในพระนิเวศซึ่งมือมนุษย์ได้ทำไว้ไม่” (กิจการฯ 7:48) ซึ่งเปิดเผยให้ทราบว่า สเทเฟนเข้าใจความหมายโดยนัยลึกซึ้งถึงการสิ้นพระชนม์ของพระเยซู และทราบว่าพระองค์จะนำไปที่ไหน อย่างน้อยเกี่ยวกับพระวิหารและพิธีถวายบูชาต่างๆ ของพระวิหาร กล่าวได้อีกอย่างว่า บางทีชาวยิวผู้เชื่อจำนวนมากที่เป็นชาวยูเดียโดยพื้นฐาน ซึ่งยังคงผูกพันใกล้ชิดกับพระวิหารและยังปฏิบัติการถวายบูชาอื่นๆ (กิจการฯ 3:1; 15:1, 5; 21:17-24) และพบว่าเป็นการยากที่จะเลิกสิ่งที่กล่าวในเวลาอันสั้น (กาลาเทีย 5:2-4; ฮีบรู 5:11-14) สเทเฟนและอาจมีผู้เชื่อที่มีพื้นฐานกรีกคนอื่นเช่นกันที่เข้าใจอย่างรวดเร็วเกี่ยวกับการสิ้นพระชนม์ของพระเยซูได้นำไปสู่การสิ้นสุดของพิธีถวายบูชาทั้งหมดของพระวิหาร

`เหตุใดเราต้องระมัดระวังจะไม่ “ปิดสนิท” (so locked) เข้าสู่ความนึกคิดที่เราทะนุถนอม ซึ่งเท่ากับเราได้ปิดประตูสำหรับแสงสว่างใหม่ที่จะส่องเข้ามา`
