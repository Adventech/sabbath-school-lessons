---
title:  ต่อหน้าสภาซานเฮดริน
date:   24/07/2018
---

`อ่านพระธรรมกิจการฯ 7:1-53 สเทเฟนได้กล่าวอะไรกับผู้ที่กล่าวหาเขา`

ข้อกล่าวหาที่ยกขึ้นมาฟ้องสเทเฟน นำไปสู่การที่เขาถูกจับกุมและนำไปไต่สวนต่อหน้าสมาชิกสภาซานเฮดริน สอดคล้องกับธรรมเนียมของ ชาวยิว ธรรมบัญญัติและศาสนพิธีต่างๆ ของพระวิหาร เป็นสองในสามของเสาหลัก (pillars) ซึ่งโลกตั้งอยู่ และสุดท้ายคือ “การกระทำดี” มีการพูดเป็นนัยว่าพิธีต่างๆของท่านโมเสสได้หมดสมัยไปแล้ว ซึ่งการกล่าวเช่นนั้นถือว่าเป็นการกล่าวโจมตีสิ่งศักดิ์สิทธิ์ที่สุดในศาสนายูดาห์ (Judaism) ดังนั้น จะต้องได้รับการกล่าวหาว่าเป็นการหมิ่นประมาท” (กิจการฯ 6:11)

สเทเฟนได้ตอบสนองด้วยการกล่าวแก้ข้อกล่าวหายาวที่สุดในพระธรรมกิจการฯ ซึ่งเป็นการชี้จุดสำคัญๆซึ่งในตอนแรกดูเหมือนไม่อะไรมากกว่าการบรรยายน่าเบื่อเรื่องประวัติศาสตร์ชนอิสราเอล ซึ่งเชื่อมโยงกับพระพันธสัญญาในคัมภีร์เดิม และวิธีที่เหล่าผู้เผยพระวจนะใช้เป็นโครงสร้างเมื่อพวกเขายืนขึ้นในฐานะเป็นผู้ปฏิรูปศาสนา แล้วเรียกชนอิสราเอลให้หันกลับมาสู่ข้อกำหนด เมื่อสิ่งนั้นได้เกิดขึ้น ในบางครั้งพวกเขาใช้คำภาษาฮีบรู ว่า “ริบ” (rib) ซึ่งมีการแปลทำนองว่า “การฟ้องละเมิดพันธสัญญา” (cov- enant lawsuit) เพื่อแสดงให้เห็นแนวคิดว่าพระเจ้าทรงยกหลักกฎหมายมาพูดกับประชากรของพระองค์ เพราะว่าพวกเขาล้มเหลวที่จะถือรักษาพันธสัญญาที่ได้ทำไว้กับพระองค์

ในพระธรรมมีคาห์ 6:1, 2 ยกตัวอย่างเช่นคำว่า “ริบ” ปรากฏให้เห็นสามครั้ง และติดตามมาด้วยรูปแบบพันธสัญญาที่ภูเขาซีนาย (อพยพ บทที่ 20-23) ท่านมีคาห์เตือนความทรงจำประชากรของพระเจ้าว่า พระเจ้าได้ทรงทำการใหญ่เพื่อพวกเขา (มีคาห์ 6:3-5) ทรงระบุเงื่อนไข กำหนดโทษของการละเมิดพันธสัญญา (มีคาห์ 6:6-12) และสุดท้ายคำแช่งสาปสำหรับ การละเมิดพันธสัญญา (มีคาห์ 6:13-16)

นี่เป็นพื้นหลังคำกล่าวแก้คดีของสเทเฟนเมื่อเขาถูกขอให้อธิบายการกระทำของเขา เขาไม่พยายามที่จะหักล้างข้อกล่าวหาหรือปกป้องความเชื่อของเขา แต่เขาได้กล่าวอย่างแข็งขันทำนองเดียวกับผู้เผยพระวจนะโบราณ เมื่อพวกเขาได้นำ “ริบ” มากล่าวกับชนอิสราเอล กล่าวคือการทบทวนพันธสัญญาสั้นๆ แล้วชี้ให้เห็นผลลัพธ์เมื่ออีกฝ่ายละเมิดพันธสัญญานั้น สเทเฟนได้กล่าวทบทวนความสัมพันธ์ของพระเจ้ากับชนอิสราเอลในอดีตโดยสเทเฟนตั้งใจชี้ให้พวกเขาเห็นว่า พวกเขามีท่าทีของผู้อกตัญญูและไม่เชื่อฟังพระเจ้า โดยแท้จริงการอ้าง กิจการฯ 7:51-53 แสดงให้เห็นว่าสเทเฟนไม่ถือว่าตนเป็นจำเลย แต่เป็นอัยการแห่งผู้เผยพระวจนะผู้ทำ “การฟ้องละเมิดพันธสัญญา” (covenant lawsuit) กับเหล่าผู้นำทั้งหลาย ถ้าเหล่าบรรพบุรุษของพวกเขามีความผิดที่ได้ฆ่าผู้เผยพระวจนะของพระเจ้า พวกเขากำลังทำผิดไม่ยิ่งหย่อนกว่ากัน การเปลี่ยนจากคำว่า “บรรพบุรุษของเรา” (กิจการฯ 7:11, 19, 38, 44, 45) เป็น “บรรพบุรุษของท่าน” (กิจการฯ 7:51) มีความสำคัญ สเทเฟนได้หักความสมานฉันท์ (solidarity) กับพี่น้องร่วมชาติของเขา เพื่อทำการยืนหยัดสำหรับพระเยซู นี่เป็นการจ่ายค่าที่แสนแพง กระนั้นถ้อยคำของสเทเฟนไม่เผยให้เห็นความกลัวหรือคำว่าเสียใจ

`เมื่อไรเป็นครั้งสุดท้ายที่คุณจำเป็นต้องยืนหยัดมั่นคง และไม่ทำการประนีประนอมแต่ยืนหยัดเป็นพยานเพื่อพระเยซูโดยไม่โอนเอน หรือคุณยังมีความไม่ชัดเจน ถ้าเป็นในกรณีนั้น มีอะไรที่คุณต้องเปลี่ยนแปลง`
