---
title:  พระเยซูในพระราชสำนักแห่งสวรรค์
date:   25/07/2018
---

ในเมื่อคำเรียกเฉพาะผู้เผยพระวจนะในภาษาฮีบรูคือ “นะบี” (nabi) คือใครคนหนึ่งผู้พูดแทนพระเจ้า สเทเฟนกลายเป็น “ผู้เผยพระวจนะ” ในขณะที่เขานำเอา “ริบ” (ฟ้องละเมิดพันธสัญญา) มากล่าวต่อชนอิสราเอล พันธกิจการรับใช้ของสเทเฟนในฐานะผู้เผยพระวจนะของพระเจ้า อย่างไรก็ดี ค่อนข้างสั้น

`อ่านพระธรรมกิจการฯ 7:55, 56 ความหมายของนิมิตที่สเทเฟนได้รับคืออะไร`

“เมื่อสเทเฟนแถลงถึงจุดนี้ เกิดความอลหม่านท่ามกลางประชาชน เมื่อเขาเชื่อมโยงพระคริสต์กับคำพยากรณ์และกล่าวออกมาอย่างที่พระเยซูตรัสเรื่องพระวิหาร ปุโรหิตแสร้งทำเป็นตื่นตกใจ ฉีกเสื้อที่เขาสวมใส่ขาดติดมือ สำหรับสเทเฟนเขาทราบว่าการกระทำเช่นนี้ เป็นเครื่องหมายแสดงว่าเสียงของเขาจะต้องเงียบตลอดไป สเทเฟนมองเห็นการกระทำเกิดขึ้นต่อถ้อยคำของเขา และทราบว่าเขากำลังกล่าวคำพยานครั้งสุดท้าย แม้ว่าจะเป็นกึ่งของเรื่องเทศนาของเขา สเทเฟนกล่าวสรุปยอดแบบฉับพลัน” (เอลเลน จี. ไว้ท์, กิจการของอัครทูต, หน้า 100)

ขณะที่สเทเฟนยืนต่อหน้าผู้นำชาวยิว แก้ข้อกล่าวหากรณีที่ถูกใส่ร้ายในขณะที่พระเยซูกำลังยืนอยู่ ณ พระราชสำนักแห่งสวรรค์ ซึ่งที่นั่นคือพระวิหารแห่งสวรรค์ ทรงอยู่ถัดจากพระบิดาซึ่งบ่งชี้ว่าการพิพากษาบนโลกสะท้อนให้เห็นการพิพากษาจริงซึ่งจะเกิดขึ้นบนสวรรค์ พระเจ้าจะทรงพิพากษาครูสอนและผู้นำเทียมเท็จในท่ามกลางชนอิสราเอล สิ่งนี้อธิบายว่าเหตุใดจึงมีการเรียกให้กลับใจใหม่ ลักษณะทั่วไปในการกล่าวสุนทรพจน์ครั้งก่อนในกิจการฯ (2:38; 3:19; 5:31) ไม่ปรากฏให้เห็น ตรงนี้ “ระบอบการปกครองศาสนธิปไตย” (theocracy) ซึ่งผู้นำศาสนาเป็น ประมุขของชนอิสราเอลได้มาถึงจุดสิ้นสุด หมายความว่าความรอดของโลกต้องอาศัย “คนกลาง” (mediated) ผ่านชนอิสราเอลตามที่พระเจ้าได้ทรงตรัสสัญญากับท่านอับราฮัม (ปฐมกาล 12:3; 18:18; 22:18) แต่ผ่านผู้ติดตามของพระเยซู ชาวยิวและชาวต่างชาติผู้ซึ่งบัดนี้ได้รับการคาดหวังจะเดินทางออกจากกรุงเยรูซาเล็มและเป็นพยานแก่โลก (กิจการฯ 1:8)

`อ่านพระธรรมกิจการฯ 7:57-8:1, 2 ท่านลูการายงานการตายของสเทเฟนในพระธรรมกิจการฯ อย่างไร`

การเอาหินขว้างให้ตายเป็นการลงโทษสำหรับการหมิ่นประมาท (เลวีนิติ 24:14) แม้จะไม่ทราบแน่ว่าสเทเฟนถูกตัดสินให้ตายหรือถูกฆ่าให้ตายโดยกลุ่มคนที่บ้าคลั่ง ไม่ว่าจะเป็นกรณีใด สเทเฟนเป็นคนแรกในบันทึกของผู้เชื่อว่าเป็นคนแรกที่ถูกฆ่าเพราะเรื่องความเชื่อของเขา อย่างไรก็ตามในเหตุการณ์การตายของสเทเฟน มีชายคนหนึ่งในกลุ่มฝูงชนของวันนั้นซึ่งน่าจะเป็นหัวหน้าศัตรูของสเทเฟน ได้ฝากเสื้อคลุมของเขาไว้กับชายคนหนึ่งชื่อ “เซาโล” ต่อมาคือ “เปาโล” แล้วชายคนนั้นออกไปนำฝูงชนที่กำลังบ้าคลั่ง ใช้ก่อนหินระดมขว้างไปยังสเทเฟน อย่างไรก็ดีก่อนที่สเทเฟนจะขาดใจ เขาได้กล่าวอธิษฐานเสียงดังเพื่อผู้ที่กำลังฆ่าเขาซึ่งเท่ากับสเทเฟนได้อธิษฐานเผื่อเซาโลเช่นกัน นี่เป็นลักษณะอุปนิสัยที่สูงส่งของผู้ติดตามพระคริสต์ ซึ่งแสดงให้เห็นความเชื่อที่ไม่หวั่นไหว ที่เขาสามารถทำสิ่งนี้ได้นับเป็นการสำแดงออกชัดเจนในความเชื่อและเป็นการแสดงให้เห็นด้วยว่าพระคริสต์ทรงใส่พระทัยชีวิตของเขา
