---
title: ผู้นำทั้งหลายในคริสตจักรยุคแรกเริ่ม
date:   21/07/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ บทที่ 6; กิจการฯ 7:48; ฮีบรู 5:11-14; มีคาห์ 6:1-16; กิจการฯ บทที่ 7; กิจการฯ 8:4-25

> <p>ข้อควรจำ</p>
> “การประกาศพระวจนะของพระเจ้าได้เจริญขึ้น และจำพวกศิษย์ก็ทวีขึ้นเป็นอันมากในกรุงเยรูซาเล็ม และพวกปุโรหิตเป็นอันมากก็ได้เชื่อในพระศาสนา” (กิจการฯ 6:7)

คนจำนวนไม่น้อยที่กลับใจใหม่ในวันเพนเทคอทส์เป็นชาวกรีกเชื้อสายยิว นั่นคือชาวยิวที่อาศัยอยู่ในอาณาจักรโรมันในเขตพื้นเพวัฒนธรรมของกรีกซึ่งในเวลานั้นได้เดินทางมาที่กรุงเยรูซาเล็ม (กิจการฯ 2:5, 9-11) แม้ว่าพวกเขาจะเป็นคนยิว แต่พวกเขาแตกต่างจากชาวยิวที่อาศัยอยู่ในแคว้นยูเดีย คำว่า “พวกฮีบรู” (กิจการฯ 6:1) หรือพวกยิวในแคว้นยูเดีย (ซึ่งเยรูซาเล็มตั้งอยู่) แตกต่างจากชาวยิวที่มาจากต่างถิ่นหรือต่างประเทศ สิ่งหนึ่งคือพวกเขาไม่คุ้นเคยกับภาษาถิ่นที่พูดกันในแคว้นยูเดีย คือภาษา “อาราเมค” (Aramaic)
นอกจากนี้ยังมีความแตกต่างจากกันบางประการ ทั้งในด้านวัฒนธรรมและศาสนา เพราะการที่พวกเขาถือกำเนิดในต่างประเทศพวกเขาไม่มีพื้นฐานธรรมเนียมประเพณีของชาวยิว หรืออย่างน้อยรากเง่าของพวกเขาไม่ลึกซึ้งเหมือนชาวยิวในแคว้นยูเดีย พวกเขาถูกทึกทักเอาว่าไม่ค่อยติดสนิทกับพิธีต่างๆ ที่ประกอบในพระวิหารและไม่ผูกพันใกล้ชิดกับบัญญัติของโมเสส ซึ่งถูกนำมาปฏิบัติในชีวิตประจำวันโดยชาวยิวที่อาศัยอยู่ในดินแดนอิสราเอล อีกอย่าง ชาวยิวจากต่างแดนทั้งหลายที่กลับใจใหม่เหล่านี้กำเนิดและอาศัยในดินแดนที่มีสิ่งแวดล้อมของ “กรีก-โรมัน” พวกเขาอาศัยและติดต่อใกล้ชิดกับชาวต่างชาติ โดยธรรมชาติพวกเขามีความเต็มใจที่จะเข้าใจลักษณะอุปนิสัยแห่งความเชื่อของคริสเตียน ซึ่งที่จริงในท่ามกลางผู้เชื่อชาวยิวที่มีพื้นฐานวัฒนธรรมของชาวกรีกเหล่านี้ พระเจ้าทรงเคยเติมเต็มพวกเขาด้วยพระมหาบัญชาให้ออกไปเป็นพยานกับผู้คนทั้งโลก
