---
title:  การเชิดชูพระเกียรติของพระเยซู
date:   11/07/2018
---

`“เหตุฉะนั้นเมื่อทรงเชิดชูพระองค์ขึ้นอยู่ที่พระหัตถ์เบื้องขวาของพระเจ้า และครั้นพระองค์ได้ทรงรับพระวิญญาณบริสุทธิ์จากพระบิดาตามพระสัญญา พระองค์ได้ทรงเทฤทธิ์เดชลงมาดังที่ท่านทั้งหลายได้ยินและเห็นแล้ว” (กิจการฯ 2:33)`

ในตอนที่สามของคำเทศนา ท่านเปโตรกลับไปพูดเรื่องของประทานในการพูดภาษาต่างๆซึ่งของประทานแห่งพระวิญญาณประเภทนี้ดึงดูดให้ผู้คนสนใจแต่แรก แทนที่จะเป็นเหล่าสาวกเท่านั้นที่กำลังพูดภาษาต่างๆ เป็นลักษณะคล้ายกลุ่มคนที่เมาหล้าองุ่นซึ่งเป็นเวลาเก้านาฬิกาตอนเช้า (กิจการฯ 2:15) แต่เป็นว่าเหล่าผู้เชื่อกำลังพูดภาษาต่างๆหลายภาษา เพราะว่าพระวิญญาณบริสุทธิ์จากสวรรค์ได้หลั่งลงมาสวมทับพวกเขา

`อ่านพระธรรมกิจการฯ 2:33-36 มีความเชื่อมโยงอะไรระหว่างการที่พระเยซูทรงได้รับการเชิดชูพระเกียรติให้นั่งเบื้องขวาพระหัตถ์ของพระเจ้า และการเทลงมาของพระวิญญาณบริสุทธิ์`

ข้างขวาพระหัตถ์ของพระเจ้าเป็นตำแหน่งแห่งสิทธิอำนาจ (เพลงสดุดี 110:1-3) เหตุผลที่ท่านเปโตรยกขึ้นมาอ้าง ท่านวางบนพื้นฐานข้อพระคัมภีร์ ทั้งนี้เพราะพระเยซูทรงได้รับการเชิดชูขึ้นสู่ตำแหน่งบนสวรรค์ ดังนั้นพระองค์จึงทรงหลั่งพระวิญญาณบริสุทธิ์ลงมายังเหล่าผู้ติดตามของพระองค์ ที่จริงการเชิดชูพระเยซูขึ้นไม่ได้หมายความว่าพระองค์ได้รับศักดิ์ศรีสูงกว่าที่พระองค์เคยมีอยู่ก่อนที่พระองค์จะเสด็จมาบังเกิดเป็นมนุษย์ (ยอห์น 1:1-3; 17:5) หากแต่เป็นตัวแทนแสดงถึงการยอมรับอำนาจยิ่งใหญ่จากพระบิดา ว่าพระบุตรได้รับพระนามว่า “องค์พระผู้เป็นเจ้า” (Lord) และ “พระผู้ช่วยให้รอด” (Savior)

เหตุการณ์นี้ที่จริงแล้วนำเราไปสู่หัวข้อสำคัญที่สุดในพระคัมภีร์ ซึ่งว่าด้วย “สงครามการต่อสู้ขับเคี่ยวระหว่างความดีและความชั่ว” จุดสำคัญมีว่าพระวิญญาณไม่อาจเสด็จลงมาเต็มอัตราถ้าพระเยซูไม่ได้รับการเชิดชูขึ้นก่อน (ยอห์น 7:39) และพระเยซูจะไม่ได้การเชิดชูขึ้นหากพระองค์ไม่ประสบชัยชนะบนไม้กางเขน (ยอห์น 17:4, 5) หรือจะกล่าวได้อีกอย่างว่า การที่พระเยซูได้ รับการเชิดชูขึ้นเป็นเงื่อนไขสำหรับการเสด็จลงมายังโลกของพระวิญญาณบริสุทธิ์ ทั้งนี้เพราะว่าเป็นหลักฐานแสดงว่าพระบิดาทรงยอมรับในความสำเร็จสมบูรณ์ของพระเยซูบนไม้กางเขน ซึ่งรวมไปถึงความพ่ายแพ้ของ “ผู้แย่งชิงอำนาจ” การเป็นผู้ปกครองโลกนี้ไปจากพระเจ้าของซาตาน

ทางเข้าของความบาปสู่โลกนี้ได้เกิดเงาสลัวบนพระเจ้า ดังนั้นการสิ้นพระชนม์ของพระเยซูจึงมีความจาเป็น ไม่เพียงแต่เป็นการไถ่มนุษย์ให้พ้นจากความบาปและการถูกลงโทษ แต่เป็นการชำระพระนามของพระเจ้า (vin- dicate) และเผยโฉมหน้าของซาตานว่าเป็น “จอมลวงโลก” ในพันธกิจการรับใช้ของพระเยซู ยุคแห่งความรอดได้เริ่มทำงานแล้ว (ลูกา 4:18-21) เมื่อพระเยซูทรงขับผีร้ายหรือประทานการยกบาป เท่ากับพระองค์ทรงปลดปล่อยจากการเป็นทาสของซาตาน กระนั้นเป็น “ไม้กางเขน” ที่ให้สิทธิอำนาจแด่พระองค์กระทำเช่นนั้นได้ เหตุนี้เมื่อการเสียสละพระชนม์ชีพของพระคริสต์ได้รับการรับรองในสวรรค์ เวลาเดียวกันเปรียบได้กับซาตานได้ถูกตีที่ศีรษะบาดแผลฉกรรจ์ (decisive blow) และพระวิญญาณบริสุทธิ์กำลังหลั่งลงมาเป็นการเตรียมผู้คนไว้สำหรับการเสด็จกลับมาของพระคริสต์
