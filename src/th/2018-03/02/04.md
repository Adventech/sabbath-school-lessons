---
title:  เรื่องเทศนาของอัครทูตเปโตร
date:   10/07/2018
---

ข้อกล่าวหาว่าเหล่าสาวกเมาเหล้าองุ่นใหม่ทำให้อัครทูตเปโตรได้โอกาสอธิบายว่ามีอะไรเกิดขึ้น ในคำเทศนาของท่านอัครทูตชี้ไปยังข้อพระคัมภีร์เป็นอันดับแรก (กิจการฯ 2:16-21) โดยการพรรณนาว่าการที่พระเจ้าทรงหลั่งพระวิญญาณบริสุทธิ์ลงมาเป็นความสำเร็จสมจริงของคำพยากรณ์

`เปรียบเทียบพระธรรมกิจการฯ 2:17 กับโยเอล 2:28 อัครทูตเปโตรเข้าใจถึงเวลาแห่งการสำเร็จสมจริงแห่งคำพยากรณ์ของผู้เผยพระวจนะโยเอลอย่างไร`

คำพยากรณ์ของท่านโยเอลบอกเกี่ยวกับยุคอนาคตแห่งความรอด (โยเอล 2:32) ซึ่งจะชี้ถึงลักษณะพิเศษเฉพาะบางประการในธรรมชาติของโลกและการหลั่งลงมาของพระวิญญาณบริสุทธิ์อย่างเหลือประมาณ (โยเอล 2:28-31) โดยการตีความหมายของเหตุการณ์วันเพนเทคอสต์ในแสงสว่างแห่งคำพยากรณ์เช่นนั้น อัครทูตเปโตรเจตนาจะย้ำประเด็นการลงตัวกับประวัติศาสตร์ของช่วงเวลานั้น แต่มีสิ่งสำคัญในความแตกต่างของลักษณะการอ้างอิงของท่านโยเอล แทนที่จะกล่าวถึงคำอารัมภบทของท่านโยเอลที่กล่าวว่า “ต่อมาภายหลังจะเป็นอย่างนี้” (afterward) (โยเอล 2:28) ซึ่งชี้ถึงอนาคตค่อนข้างจะทั่วไป แต่ท่านเปโตรกล่าวว่า “ในวาระสุดท้ายนั้น” (กิจการฯ 2:17) ซึ่งบ่งชี้ถึงการทำกิจสุดท้ายในฉากยิ่งใหญ่แห่งความรอดและพึ่งเริ่มต้น และสิ่งนี้แน่นอนไม่ใช่การพรรณนาถึงเหตุการณ์สุดท้ายของโลกเต็มรูปแบบ แต่เป็นหลักฐานในความรู้สึกรีบด่วนซึ่งสร้างความโดดเด่นให้กับคริสตจักรยุคแรกเริ่ม พวกเขาไม่ทราบว่าวาระสุดท้ายจะมาถึงเมื่อไร แต่พวกเขาแน่ใจว่าจะไม่ใช่เวลาที่เนิ่นนาน

`อ่านพระธรรมกิจการฯ 2:22-32 อะไรคือจุดมุ่งหมายหลักในการนำเสนอพระกิตติคุณของอัครทูตเปโตร`

หลังจากท่านเปโตรแสดงจุดสำคัญของคำพยากรณ์เรื่องวันเพนเทคอสต์ อัครทูตเปโตรได้หันมาเน้นถึงเหตุการณ์พึ่งผ่านไปในชีวิต การสิ้นพระชนม์ และการฟื้นพระชนม์ของพระเยซู ทั้งนี้เพื่อเป็นองค์ประกอบสำคัญยิ่งในการนำเสนอเรื่องพระกิตติคุณ สำหรับท่านเปโตร “การฟื้นพระชนม์” ถือเป็นข้อพิสูจน์สูงสุด (vindication) แห่งชีวิต และความชอบธรรมของพระเยซูซึ่งพระบิดาเจ้าทรงส่งมาเกิดเพื่อสำแดงความรัก ทรงได้ทำการอัศจรรย์และหมายสำคัญต่างๆ ทรงสั่งสอนและได้สิ้นพระชนม์ไถ่บาป และพระเจ้าทรงเรียกให้พระองค์ทรงฟื้นพระชนม์ (กิจการฯ 2:22, 27) เพื่อเน้นในความจริงตามแผนการแห่งความรอด ท่านเปโตรได้อ้างอิงข้อพระคัมภีร์เพื่อนำไปสู่ความหมายแห่งการฟื้นคืนพระชนม์ เพราะว่าพระเยซูคือพระเมสสิยาห์ พระองค์ไม่อาจถูกกักตัวไว้ด้วยความตาย ดังนั้นท่านเปโตรรวมทั้งผู้ได้รับการดลใจให้เขียนพระคัมภีร็ใหม่ทั้งหลายได้อ้างถึง “การฟื้นพระชนม์ของพระเยซู” เป็นหมายสำคัญอันทรงพลังสูงสุด ไม่เพียงพระเยซูทรงเป็นพระเมสสิยาห์ แต่เป็นหมายสำคัญและความหวังสูงสุดสำหรับข่าวแห่งความรอดของคริสเตียนทั้งมวลเช่นกัน

`แม้เราจะมีความตายแวดล้อมทุกแห่งหน ซ้ำยังคุกคามเราหรือบุคคลที่เรารัก เหตุใดความจริงเรื่อง “การฟื้นพระชนม์ของพระเยซู” จึงเป็นความจริงสำาคัญอะไรเช่นนั้น`
