---
title:  ศึกษาเพิ่มเติม
date:   13/07/2018
---

การหลั่งลงมาของพระวิญญาณบริสุทธิ์ในวันเพนเทคอสต์ เปิดเผยให้เห็นแก่นความจริงในสิ่งที่เกิดขึ้นบนสวรรค์ เกี่ยวกับพระเจ้าองค์พระบิดายอมรับการถวายบูชาชีวิตเพื่อไถ่บาปชาวโลกของพระคริสต์ และการหลั่งลงมาของพระวิญญาณบริสุทธิ์ได้สำแดงด้วยว่า งานของพระคริสต์ในพระวิหารแห่งสวรรค์เพื่อเราขึ้นอยู่กับถวายบูชาชีวิตของพระองค์บนโลก และบัดนี้ได้เริ่มต้นขึ้นแล้วอย่างเป็นทางการ นี่เป็นเหตุการณ์ที่ทำให้ประหลาดใจ ซึ่งเปิดเผยให้เห็นความจริงมหัศจรรย์มากขึ้น อันแสดงให้เห็นว่าการเชื่อมโยงระหว่างแผ่นดินโลกและสวรรค์มีความลึกซึ้งยิ่งนัก จนเราไม่อาจหยั่งความลึกนั้นได้

“การที่พระคริสต์เสด็จขึ้นสู่สวรรค์เป็นเครื่องหมายบอกว่าเหล่าผู้ที่ติดตามพระองค์จะได้รับพระพรตามพระสัญญา...เมื่อพระคริสต์เสด็จผ่านประตูสวรรค์เข้าไป พระองค์ได้เข้าสู่พิธีการสถาปนาขึ้นนั่งบนบัลลังก์ท่ามกลางการร้องสรรเสริญของชาวสวรรค์ ทันทีที่พิธีสำคัญนี้เสร็จสิ้นลง พระวิญญาณบริสุทธิ์ได้ถูกส่งลงมาสวมทับเหล่าสาวกดุจกระแสลมพายุ ขณะเดียวกันพระคริสต์ได้รับการถวายพระสิริสูงส่งเหมือนพระสิริที่พระองค์ทรงมีกับพระบิดามาตลอดชั่วนิรันดร์ การหลั่งลงมาของพระวิญญาณบริสุทธิ์เป็นวิธีการสื่อสารของสวรรค์กับเหล่าผู้ได้รับการไถ่ให้รอด ซึ่งได้เริ่มขึ้นอย่างเป็นทางการ สอดคล้องกับพระสัญญาของพระคริสต์ พระองค์ได้ส่งพระวิญญาณบริสุทธิ์จากสวรรค์ลงมายังเหล่าผู้ติดตามพระองค์ในฐานะที่พระองค์พระมหาปุโรหิต และเป็นกษัตริย์ผู้ทรงสิทธิอำนาจในสวรรค์และแผ่นดินโลก และพระองค์ทรงได้รับการเจิมไว้เหนือประชากรของพระองค์” (เอลเลน จี. ไว้ท์, กิจการของอัคร ทูต, หน้า 38, 39)

**คำถามเพื่อการอภิปราย**

`1. มีอะไรในวันเพนเทคอสต์ที่คริสตจักรคาดหวังจะได้รับเป็นประสบการณ์ในชีวิตวันนี้ มีอะไรที่เกิดขึ้นซ้ำได้และอะไรที่เกิดซ้ำไม่ได้`

`2. ตรึกตรองในข้อมูลความจริงที่อัครทูตเปโตรได้ทำให้ “การฟื้นพระชนม์ของพระเยซู” เป็นส่วนสำคัญของคำเทศนาในวันเพนเทคอสต์ของท่าน มีอะไรทำให้การฟื้นคืนพระชนม์น่าประหลาดใจยิ่งขึ้น พระเมสสิยาห์ตามที่ชาวยิวคาดหวังได้ปรากฏขึ้นในเวลานั้น แต่ไม่มีใครคิดว่าพระเมสสิยาห์ที่พวกเขาหวังจะสิ้นพระชนม์ แม้จะทรงฟื้นพระชนม์จากความตาย นั่นไม่ใช่ “เรดา” (radar) ด้านจิตวิญญาณของใครคนหนึ่ง ไม่ใช่เหล่าผู้รอคอยการเสด็จมาของพระเมสสิยาห์คาดหวังไว้ มีบทเรียนอะไรที่เราสามารถเรียนรู้จากสิ่งนี้ เราจำเป็นต้องทราบในสิ่งที่พระคัมภีร์สอน ซึ่งต่อต้านไม่ว่าจะเป็นสิ่งใดๆซึ่งเป็นคำสอนอันเป็นที่นิยมล่าสุด`

`3. พระธรรมกิจการฯ 2:38 พูดเกี่ยวกับความจำเป็นต้องรับบัพติศมา นั่นหมายความว่าใครก็ตามที่เชื่อในพระเยซู แต่ผู้ที่ได้ตายไปก่อนแล้วโดยยังไม่ได้รับบัพติศมาจะต้องพินาศใช่ไหม ให้เหตุผลคำตอบของคุณ`
