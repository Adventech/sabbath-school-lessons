---
title:  วันเพนเทคอสต์
date:   07/07/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 2:1-4; ยอห์น 14:16; กิจการฯ 2:5-13; โยเอล 2:28-32; กิจการฯ 2:22-39; เพลงสดุดี 110:1-3

> <p>ข้อควรจำ</p>
> “พระเยซูนี้พระเจ้าได้ทรงบันดาลให้คืนพระชนม์แล้ว ข้าพเจ้าทั้งหลายเป็นพยานในข้อนี้ เหตุฉะนั้นเมื่อทรงเชิดชูพระองค์ขึ้นอยู่ที่พระหัตถ์เบื้องขวาของพระเจ้า และครั้นพระองค์ได้ทรงรับพระวิญญาณบริสุทธิ์จากพระบิดาตามพระสัญญา พระองค์ได้ทรงเทฤทธิ์เดชลงมาดังที่ท่านทั้งหลายได้ยินและเห็นแล้ว” (กิจการฯ 2:32, 33)

`คำว่า “วันเพนเทคอสต์” มาจากภาษากรีกคือ “pentekoste” ซึ่งเป็นชื่อสำหรับ “สัปดาห์แห่งงานเลี้ยงฉลองผลแรก” (อพยพ 34:22) หรือเป็นที่รู้จักกันอีกในชื่อ “งานเลี้ยงฉลองผลแรก” (กันดารวิถี 28:26) ความหมายคือระยะเวลา (term) “ลำดับที่ห้าสิบ” ซึ่งจะว่าไปเป็นการตีความหมายจากข้อมูลที่ว่า “งานเลี้ยงฉลองในวันที่ห้าสิบ” นับจากการถวายมัดรวงข้าวบาร์เลย์ในวันแรกหลังวันปัสกา ถือเป็นวันแห่งความชื่นชมยินดีและขอบพระคุณเมื่อชนอิสราเอลได้นำ “ผลแรกจากการเก็บเกี่ยวข้าวสาลีมาถวายพระเจ้า” (อพยพ 34:22)

จะว่าไปงานเลี้ยงฉลองกลายเป็นสัญลักษณ์ที่เหมาะสมสำหรับการเก็บเกี่ยวผลแรกแห่งจิตวิญญาณของคริสตจักรคริสเตียน เมื่อพระวิญญาณบริสุทธิ์ถูกหลั่งลงมาอย่างเต็มล้นมากกว่าที่เคยเกิดขึ้น ในวันนั้นวันเดียวมีผู้เชื่อใหม่ถวายชีวิตให้พระเจ้า และรับบัพติศมาสามพันคน (กิจการฯ 2:41) นี่เป็นเหตุการณ์ที่เกิดขึ้นภายหลังที่พระเยซูได้เสด็จขึ้นสู่สวรรค์ และได้รับการเชิดชูพระเกียรติ การเทลงมาของพระวิญญาณบริสุทธิ์เป็นสิ่งที่เกิดขึ้นอย่างฉับพลัน เป็นเหตุการณ์เหนือธรรมชาติที่เปลี่ยนแปลงเหล่าอัครทูตที่เป็นชาวบ้านกาลิลีธรรมดาให้กลายเป็นบุรุษที่มีความเชื่อมั่น มีเป้าหมายและมีความกล้าหาญ เป็นกลุ่มบุคคลที่เปลี่ยนแปลงโลก
วันเพนเทคอสต์บ่อยครั้งถูกเรียกว่าเป็นวันเกิดของคริสตจักรยุคแรกเริ่ม ซึ่งเป็นช่วงเวลาที่ผู้ติดตามพระคริสต์ ซึ่งตอนแรกเต็มไปด้วยชาวยิว และต่อมาชาวต่างชาติ (Gentiles) ต่างๆได้เข้ามาเป็นชุมชนใหม่ของพระเจ้าในแผ่นดินโลก
