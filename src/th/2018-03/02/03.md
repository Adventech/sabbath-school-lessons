---
title:  ของประทานในการพูดภาษาต่างๆ
date:   09/07/2018
---

ในพระธรรมกิจการฯ 2:4 ของประทานแห่งพระวิญญาณบริสุทธิ์สำแดงออกมาด้วยการพูดภาษาต่างๆ กระนั้นของประทานนี้เป็นเพียงหนึ่งอย่างในของประทานฯ อีกหลายอย่างที่ต่างกันไป (กิจการฯ 10:45, 46; 19:6) ของประทานอื่นรวมถึงการทำนายอนาคต (กิจการฯ 11:28) การได้รับนิมิต (visions) (กิจการฯ 7:55) การได้รับการดลใจในการพูด (กิจการฯ 2:8; 28:25) ของประทานในการรักษาโรค (กิจการฯ 3:6, 12; 5:12, 16) และมีคุณสมบัติในงานรับใช้ (กิจการฯ 6:3, 5) ของประทานในการพูดภาษาต่างๆ ณ วันเพนเทคอสต์ ไม่ได้เกิดขึ้น เพราะว่าเป็นแบบฉบับหรือเป็นหลักฐานสำคัญที่สุดของการได้รับของประทานแห่งพระวิญญาณบริสุทธิ์ แต่เป็นการแสดงให้เห็นว่า เพื่อที่จะประเดิมพระราชกิจการประกาศพระกิตติคุณไปทั่วโลก ที่คริสตจักรได้รับมอบหมายมานั่นคือการเรียกที่ทรงประทานให้ใน กิจการฯ 1:8 กำหนดให้มีของประทานในการพูดภาษาต่างประเทศ ถ้าพวกเขาต้องเอาชนะอุปสรรค การประกาศข้าม วัฒนธรรม (cross cultural barriers) จนไปถึงสุดปลายแผ่นดินโลกด้วยพระกิตติคุณ พวกเขาต้องสามารถจะพูดภาษาต่างๆของเหล่าผู้คนที่ต้องการจะรับฟังในสิ่งที่พวกเขาจะพูด

`อ่านพระธรรมกิจการฯ 2:5-12 มีหลักฐานอะไรบอกว่าในวันเพนเทคอสต์ เหล่าสาวกกำลังพูดภาษาต่างประเทศ`

ประมาณการณ์ว่าในศตวรรษแรกมีประชากรชาวยิวประมาณ 8-10 ล้าน คนอยู่ในโลก และอาจมีจำนวนถึง 60 เปอร์เซ็นต์ที่อาศัยอยู่ตามประเทศต่างๆนอกแผ่นดินยูเดีย กระนั้นคนจำนวนมากที่อยู่ในกรุงเยรูซาเล็มในช่วงนั้น เพื่อสำหรับพิธีเลี้ยงฉลองฯเดินทางมาจากดินแดนต่างประเทศ และไม่อาจพูดภาษา “อะราเมอิค” (Aramaic) ซึ่งเป็นภาษาถิ่นของคนยิวชาวยูเดียในเวลานั้นได้
ไม่มีข้อสงสัยในคำถามที่ว่า ผู้คนส่วนมากที่กลับใจในวันเพนเทคอสต์เป็นชาวยิวเดินทางมาจากหลายดินแดน แต่พวกเขาต่างได้ยินพระกิตติคุณในภาษาท้องถิ่นของพวกเขาเอง นั่นแสดงว่าเหล่าอัครทูตกำลังพูดภาษาต่างประเทศที่ใช้พูดกันในเวลานั้นมากกว่าที่จะเป็นภาษาที่ไม่มีใครรู้จัก (unknown ecstatic) ดูหลักฐานในคำศัพท์คำว่า “dialektos” (กิจการฯ 2:6, 8) ซึ่งหมายถึงภาษาของชนชาติหรือศาสนาหนึ่ง (เปรียบเทียบกับ กิจการฯ 21:40; 22:2; 26:14) เป็นที่ชัดเจนว่า พวกเขากำลังพูดภาษาเหล่านั้นซึ่งแตกต่างกัน การอัศจรรย์นี้ไม่ซับซ้อน ชาวกาลิลีในเวลานั้น ก่อนหน้าเหตุการณ์นี้หนึ่งชั่วโมงไม่มีใครพูดภาษาต่างประเทศได้ พวกเขาไม่ใช่คนคงแก่เรียนแต่เป็นชาวยิวท้องถิ่นซึ่งเป็นที่ประจักษ์กันทั่วไป ดังนั้นเมื่อผู้คนที่เห็นพวกเขาพูดภาษาต่างๆ ก็เหมาเอาว่าพวกเขาเมาเหล้าองุ่น ดังที่ข้อพระคัมภีร์บันทึกไว้ว่า “เขา ทั้งหลายจึงอัศจรรย์ใจ และฉงนสนเท่ห์พูดกันว่า “นี่อะไรกัน” แต่บางคนเยาะเย้ยว่า “คนเหล่านั้นเมาเหล้าองุ่นใหม่” (กิจการฯ 2:13)

`การแสดงให้ปรากฏในพลังอำนาจของพระเจ้ากำลังเกิดขึ้นต่อสายต่อของพวกเขาทั้งหลาย กระนั้นผู้คนเหล่านั้นคิดว่าเหล่าอัครทูตและสาวกกำลังเมาเหล้า เราต้องใช้ความระมัดระวังมากเพียงใดเพื่อที่จะไม่เป็นคนตาบอดฝ่ายจิตวิญญาณเสียเอง`
