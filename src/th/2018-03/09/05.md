---
title:  อัครทูตเปาโลในเมืองเอเธนส์
date:   29/08/2018
---

กรุงเอเธนส์เป็นศูนย์กลางแห่งสติปัญญาของประเทศกรีกสมัยโบราณ เป็นเมืองที่ประชาชนกราบไหว้รูปเคารพต่างๆนานา บ้างแกะสลักรูปเคารพด้วยหินอ่อนเป็นรูปบุคคลและรูปของเทพเจ้า (gods) ซึ่งจะพบได้ทุกแห่งโดยเฉพาะอย่างยิ่งตรงประตูเข้า “เวทีสาธารณะ” (agora) ซึ่งถือเป็นศูนย์กลางชีวิตของคนเมือง เมื่ออัครทูตเปาโลได้เห็นเช่นนี้ท่านรู้สึกเดือดร้อนวุ่นวายใจเกี่ยว กับการกราบไหว้รูปเคารพที่มีอยู่ทั่วไป อัครทูตเปาโลได้เปลี่ยนแนวการประกาศพระกิตติคุณของท่าน ซึ่งแต่เดิมก่อนอื่นท่านต้องไปยังธรรมศาลา แต่บัดนี้ท่านหันมาดำเนินกิจกรรมสองอย่างคู่กัน: คือการอภิปรายสัปดาห์ละครั้งในธรรมศาลากับชาวยิวและชาวกรีกที่อุทิศถวายตัว และทำการสนทนาแลกเปลี่ยนความคิดเห็น และหาโอกาสอภิปรายทุกวันที่ศูนย์สาธารณะกับนักคิด นักพูด และนักปราชญ์ชาวกรีก (ดู กิจการฯ 17:15-22)

ในฐานะชาวเอเธนส์ พวกเขาพร้อมเสมอที่จะรับฟังบางสิ่งใหม่ นักปรัชญาบางคนมีความสนใจในคำสอนของท่านเปาโลและเชื้อเชิญท่านไป กล่าวปราศรัยที่สภาอาเรโอปากัส (Areopagus) ซึ่งเป็นสภาสูงของชาวเมืองในการกล่าวสุนทรพจน์ อัครทูตเปาโลไม่ได้ยกข้อพระคัมภีร์มาอ้างหรือเล่าประวัติศาสตร์ที่พระเจ้าทรงติดต่อกับชนอิสราเอลเหมือนเคยทำเมื่อท่านพูด กับผู้ฟังซึ่งเป็นชาวยิว (เปรียบเทียบกับ กิจการฯ 13:16-41) วิธีการดังกล่าวไม่มีน้ำหนักเลยสำหรับผู้ฟังเหล่านี้ แทนที่จะทำเช่นนั้น อัครทูตเปาโลนำเสนอความจริงสำคัญในพระคัมภีร์ ในวิถีวัฒนธรรมของชาวต่างชาติที่จะเข้าใจได้

`อ่านกิจการฯ 17:22-31 ในสุนทรพจน์ของท่านเปาโลที่สภาอาเรโอปากัส มีความจริงยิ่งใหญ่อะไรเกี่ยวกับพระเจ้าและความรอด และประวัติศาสตร์ และความเป็นมาของมนุษยชาติ ที่ท่านเปาโลได้เทศนาให้คนเหล่านี้ฟัง`

ถ้อยคำของอัครทูตเปาโลฟังดูแล้วจะทำให้ผู้ฟังที่เป็นชาวต่างชาติหัวเราะเยาะ เพราะสำหรับพวกเขาความคิดเห็นเรื่องศาสนาได้ถูกบิดเบือนไปอย่างมาก เราไม่ทราบว่าอัครทูตเปาโลตั้งใจจะจบเรื่องข่าวสารของท่านอย่างไร เพราะดูเหมือนท่านถูกขัดจังหวะ ท่านอ้างถึงการพิพากษาโลกของพระเจ้า (กิจการฯ 17:31) ความเชื่อนี้ปะทะกันกับแนวคิดหลักสองประการ ชาวกรีกที่เชื่อว่า: (1) พระเจ้ามีความพิเศษเป็นเลิศ ไม่ทรงติดต่อเกี่ยวข้องกับมนุษย์หรือสิ่งใดๆในโลก และไม่ทรงสนใจในกิจกรรมของมนุษย์ และ (2) เมื่อบุคคลหนึ่งตายจะไม่มีการฟื้นคืนชีพเลย สิ่งนี้ช่วยอธิบายว่าเหตุใดคำสอนเรื่องพระกิตติคุณเป็นเรื่องโง่เขลาสำหรับชาวกรีก (1 โครินธ์ 1:23) และจำนวนผู้กลับใจใหม่ในกรุงเอเธนส์มีเพียงไม่กี่คน  กระนั้นท่ามกลางผู้ที่เข้ามาเชื่อในพระเยซู เป็นบุคคลสำคัญและมีอิทธิต่อสังคมของชาวเอเธนส์ อย่างเช่น ดิโอนิสิอัส ซึ่งเป็นสมาชิกสภาอาเรโอปากัสและดามาริส ซึ่งที่นี่เอ่ยชื่อเพื่อแสดงให้เห็นสถานะทางสังคมซึ่งดูแล้วเป็นสมาชิกสภาอาเรโอปากัสเช่นกัน (กิจการ 17:34)

`การที่อัครทูตเปาโลเปลี่ยนวิธีการเข้าถึง อย่างการอภิปรายที่สภาอาเรโอปากัส แสดงให้เห็นว่าท่านรับสู้สภาพของสังคมและพื้นเพของวัฒนธรรมที่แตกต่างไป ท่านแม้แต่อ้างบทกวีของชาวต่างชาติ (กิจการ 17:28) ทั้งนี้เพื่อทำให้เรื่องที่ท่านนำเสนอเกิดความกระจ่าง สิ่งนี้ควรสอนให้เราใช้วิธีที่แตกต่างกันในการเข้าถึงคนที่มีพื้นเพต่างกันอย่างไร`
