---
title:  เมืองเธสะโลนิกาและเมืองเบโรอา
date:   28/08/2018
---

เมื่ออัครทูตเปาโลและท่านสิลาสได้รับการปล่อยตัวจากเรือนจำ มิชชันนารีทั้งสองได้เดินทางออกจากเมืองฟีลิปปี (กิจการฯ 16:35-40) จากเมืองฟีลิปปี ท่านเปาโลและทีมประกาศเดินทางตรงไปเมืองเธสะโลนิกา ซึ่งเป็นเมืองหลวงของแคว้นมาซิโดเนีย

`อ่านกิจการฯ 17:1-9 ชาวยิวในเมืองเธสะโลนิกามีปฏิกิริยาต่อการเผยแพร่พระกิตติคุณท่ามกลางคนต่างชาติของอัครทูตเปาโลอย่างไร`

เป็นอีกครั้งหนึ่งที่เราเห็นท่านเปาโลมองหาธรรมศาลา สถานที่ที่ท่านจะได้แบ่งปันพระกิตติคุณ ชาวกรีกหลายคนที่อุทิศถวายตัวแด่พระเจ้าและสตรีมีชื่อเสียงโด่งดังชาวยิวบางคนได้ตอบสนองต่อคำเชิญชวนจากข่าวสารที่อัครทูตเปาโลเทศนา และคนกลุ่มนี้ “บางคนในพวกเขาเห็นด้วยและสมัครเข้าเป็นพรรคพวกของเปาโลและสิลาส” (กิจการฯ 17:4) ดูเหมือนพวกเขารวมกลุ่มและร่วมนมัสการแยกออกมาจากธรรมศาลาและพบปะกันบางทีในบ้านของยาโสน  ส่วนชาวยิวทั้งหลายต่างรู้สึกอิจฉา พวกเขาถือเป็นศัตรูของพระกิตติคุณ ได้เริ่มก่อจลาจล ความตั้งใจของพวกเขาคือที่จะนำท่านเปาโล สิลาส และทิโมธี ซึ่งไม่ถูกเอ่ยชื่อก่อนหน้านี้ พวกเขาชุมนุมกันในตัวเมืองและตั้งข้อกล่าวหาท่านเปาโลและทีมงาน เมื่อพวกเขาตามไปที่บ้านของผู้มีศรัทธามากชื่อ “ยาโสน” เมื่อไม่พบทีมงานผู้ประกาศพระกิตติคุณ จึงฉุดลากยาโสนกับพวกพี่น้องบางคนไปหาเจ้าหน้าที่ปกครองบ้านเมือง ร้องว่า “คนพวกนี้ให้ที่พักแก่ผู้ปลุกปั่นทำให้เกิดการแตกแยกกันทางการเมือง”

`อ่านพระธรรมกิจการฯ 17:10-15 ชาวยิวในเมืองเบโรอาให้การตอบสนองอย่างไรเมื่อเปรียบเทียบกับชาวยิวในเมืองเธสะโลนิกา`

คำว่า “eugenes” (กิจการ 17:11) ความหมายดั้งเดิมคือ “การเกิดมาดี” หรือ “การเกิดมีศักดิ์ศรี” แต่ตรงนี้โดยทั่วไปแสดงท่าที “จิตใจที่เป็นธรรม” ซึ่งน่าจะเป็นกรณีถูกต้องกว่าชาวยิวจากเมืองเบโรอาไม่ได้รับการยกย่องเพียงแค่พวกเขาเห็นด้วยกับข่าวสารที่ท่านเปาโลและสิลาสนำมา แต่เพราะความเต็มใจของพวกเขาที่จะตรวจสอบคำสอนกับข้อพระคัมภีร์ด้วยพวกเขาเองในแต่ละวัน เพื่อจะดูว่าสิ่งที่เหล่ามิชชันนารีกำลังพูดอยู่ถูกต้องหรือไม่ ไม่ใช่เพียงแค่การใช้อารมณ์ในการตอบสนองต่อพระกิตติคุณโดยปราศการมองเห็นความจำเป็นในความเชื่อมั่นด้านสติปัญญา การใช้อารมณ์ตัดสินมีความโน้มเอียงว่าจะเป็นสิ่งผิวเผินและมีอายุสั้น
ไม่นานต่อมา อย่างไรก็ตาม มีการข่มเหงเกิดขึ้นซึ่งทำให้ข่าวสารที่ท่านเปาโลประกาศที่กำลังบังเกิดผลดีได้รับการขัดขวาง ทำให้ท่านเปาโลและทีมงานถูกบังคับโดยสถานการณ์ให้เคลื่อนที่ไปทางใต้ คือไปยังกรุงเอเธนส์

`เมื่อไรที่คุณได้ค้นหาข้อพระคัมภีร์อย่างขยันขันแข็ง เพื่อจะได้รู้ว่าสิ่งนั้นจริงตามที่อ้างหรือไม่`
