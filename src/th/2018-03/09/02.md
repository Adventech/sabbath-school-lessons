---
title:  กลับไปที่มืองลิสตรา
date:   26/08/2018
---

ลูกาบันทึกว่า อัครทูตเปาโลตรงไปยังเมืองเดอร์บีและเมืองลิสตรา แคว้นซีเรียและแคว้นซิลีเซีย ท่านลูกาพูดสิ่งเดียวว่า อัครทูตเปาโลเดินทางผ่านภูมิภาคแถบนั้นเพื่อหนุนใจคริสตจักรให้เข้มแข็ง ยืนหยัดมั่นคงในความเชื่อ (กิจการฯ 15:41)

`อ่านพระธรรมกิจการฯ 16:1-13 อัครทูตเปาโลทำอะไรที่นี่และสิ่งนั้นสอนเราให้มี “ความรู้สึกไว” (sensitive) มากเพียงใดในการแสวงหาวิธีเข้าถึงคนอื่นๆ`

แม้ว่าบิดาของทิโมธีจะเป็นคนต่างชาติ แต่มารดาของท่านเป็นคริสเตียน ชาวยิวที่ชื่อว่า “ยูนิส” และทิโมธียังไม่ได้เข้าพิธีสุหนัต ทิโมธีก็รู้จักพระคัมภีร์ตั้งแต่วัยเด็ก (2 ทิโมธี 3:15) เชื่อว่าทิโมธีเป็นบุคคลที่มีศรัทธาในศาสนามากเช่นมารดา ในฐานะเป็นคริสเตียนทิโมธีได้รับการนับถือและการยกย่องจากผู้เชื่อทั้งหลายในท้องถิ่น เพราะว่าชาวยิวนับถือความเป็นคนยิวผ่านสายเลือดของมารดามากกว่าสายเลือดของบิดา ท่านทิโมธีเป็นคนยิว ท่านยังไม่ได้เข้าพิธีสุหนัตในวันที่แปดหลังการเกิด อาจเป็นเพราะบิดาของท่านซึ่งเป็นชาวกรีกมองเห็นว่าพิธีเข้าสุหนัตเป็นลักษณะของอนารยะ อัครทูตเปาโลได้ชวนทิโมธีให้มาเป็นเพื่อนร่วมงานคนหนึ่งและทราบว่าการที่ทิโมธีซึ่งเป็นลูกครึ่งยิวยังไม่ได้เข้าพิธีสุหนัต หากนำทิโมธีไปด้วย เขาจะถูกห้ามไม่ให้เข้าธรรมศาลา และถูกโจมตีว่าเป็นผู้ผละออกจากศาสนา (apostasy) อัครทูตเปาโลจึงให้ทิโมธีเข้าพิธีสุหนัต สิ่งที่กระตุ้นอัครทูตเปาโลให้ทำเช่นนั้นทั้งหมดเป็นไปในภาคปฏิบัติ และไม่ควรถูกมองว่ามีความ ขัดแย้งกับพระกิตติคุณที่อัครทูตเปาโลประกาศเผยแพร่

หลังจากที่ได้กลับไปเยี่ยมสถานที่เคยไปประกาศเผยแพร่ในการเดินทางรอบแรก อัครทูตเปาโลตัดสินใจเดินทางไปแถบตะวันตกเฉียงใต้ เป็นได้ว่าไปที่เมืองเอเฟซัสซึ่งเป็นจังหวัดหนึ่งในทวีปเอเซียแต่พระวิญญาณบริสุทธิ์ไม่โปรดให้ท่านไป อัครทูตเปาโลจึงมุ่งไปทางเหนือ พยายามไปที่แคว้นบิธิเนีย และอีกครั้งหนึ่งพระวิญญาณยับยั้งไม่ให้ท่านเดินทางไปที่นั่น เพราะเหตุที่อัครทูตเปาโลได้เดินทางผ่านมิเซียไปแล้วทางเลือกเดียวที่เหลือคือเดินทางไปทางตะวันตก โดยไปยังท่าเรือเมืองโตรอัส และจากจุดนั้นอัครทูตเปาโลสามารถนั่งเรือใบไปได้หลายทิศทาง ในกลางคืน พระเจ้าทรงประทานนิมิตให้อัครทูตเปาโล พระองค์ทรงแสดงให้ท่านทราบว่า ท่านควรนั่งเรือข้ามทะเลอีเจี้ยน (Aegean Sea)ไปยัง มาซิโดเนีย เมื่อเพื่อนร่วมงานได้ทราบเกี่ยวกับนิมิต พวกเขาสรุปว่าที่จริงแล้ว พระเจ้าทรงเรียกพวกเขาให้ไปแบ่งปันพระกิตติคุณกับชาวมาซิโดเนีย

`คิดเกี่ยวกับการที่อัครทูตเปาโลให้ทิโมธีเข้าพิธีสุหนัต สอนเราเกี่ยวกับการมีความเต็มใจจะทำบางสิ่งที่อาจไม่สอดคล้องกับความรู้สึกหรือรู้สึกว่ามีความจำเป็น แต่นั่นเพื่อการรับใช้พันธกิจได้ยิ่งใหญ่กว่า`
