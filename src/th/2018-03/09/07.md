---
title:  ศึกษาเพิ่มเติม
date:   31/08/2018
---

“ผู้สอนความจริงที่ไม่มีใครนิยมในวันนี้ ไม่จำเป็นต้องเกิดความท้อถอย ถ้ามีบางเวลาต้องพบกับการต้อนรับที่ไม่เป็นที่นิยมชมชอบ แม้ว่าพวกเขาจะเป็นคริสเตียน มากไปกว่าที่ท่านเปาโลและเพื่อนร่วมงานได้รับจากบุคคลที่พวกเขาได้นำมาหาพระเจ้า ผู้สื่อข่าวแห่งไม้กางเขนจะต้องติดอาวุธให้พวกเขาเองด้วยการเฝ้าระวังและการอธิษฐาน และเคลื่อนไหวไปข้างหน้าด้วยความเชื่อ และความกล้าหาญ ทำการเสมอในพระนามของพระเยซู” (เอลเลน จี. ไว้ท์, กิจการของอัครทูต, หน้า 230)

“ถ้าในฉากตอนจบของประวัติศาสตร์โลก เหล่าผู้ทดสอบความจริงที่ได้รับฟังจากการประกาศ ควรได้ติดตามตัวอย่างของชาวเมืองเบโรอา ที่ค้นข้อพระคัมภีร์ในแต่ละวันและทำการเปรียบเทียบพระวจนะของพระเจ้ากับข่าวสารที่นำมาเสนอพวกเขา ในเวลานั้นคนจำนวนมากมีความภักดีต่อคำสอนแห่งธรรมบัญญัติของพระเจ้า ซึ่งเดี๋ยวนี้มีคนจำนวนน้อยกว่าเมื่อทำการเปรียบเทียบกัน

“คนทั้งปวงจะถูกพิพากษาสอดคล้องกับแสงสว่างที่ได้ประทานให้กับพวกเขา องค์พระผู้เป็นเจ้าจะทรงส่งอัครทูตให้นำข่าวแห่งความรอดมาประกาศ และเหล่าผู้รับฟังพระองค์จะให้พวกเขารับผิดชอบสำหรับวิธีที่พวกเขาปฏิบัติต่อพระวจนะจากผู้รับใช้ของพระองค์ เหล่าคนที่สัตย์ซื่อจริงใจแสวงหาความจริงจะทำการสำรวจในแสงสว่างแห่งพระวจนะของพระเจ้า ซึ่งเป็นหลักคำสอนที่พระเจ้านำเสนอพวกเขา” (เอลเลน จี. ไว้ท์, กิจการของอัครทูต, หน้า 232)

**คำถามเพื่อการอภิปราย**

`1. ตามบริบทในย่อหน้าสุดท้ายของเนื้อหาในวันจันทร์ ให้อภิปรายถึง “ความจำเป็นในการเตรียมผู้ที่จะรับบัพติศมาให้เข้าใจหลักการดำเนินชีวิตคริสเตียนอย่างกระจ่าง” (เอลเลน จี. ไว้ท์, คำพยานสำหรับคริสตจักร, เล่ม 6, หน้า 91, 92)`

`2. ให้ตรึกตรองในคำถามสุดท้ายของหัวข้อศึกษาวันพุธ เราซึ่งเป็นคริสตจักรหรือโบสถ์แสดงความเข้าใจอย่างเดียวกันกับที่ท่านเปาโลมีกับผู้คนที่มีพื้นฐานวัฒนธรรมแตกต่างไป และมีความเต็มใจอย่างเดียวกันที่จะพบกับผู้คนในจุดที่พวกเขาเป็นอยู่ โดยที่พวกเขาไม่ต้องทำการประนีประนอมในเรื่องพระกิตติคุณหรือเอกลักษณ์ในเรื่องศาสนาของเราเอง`

`3. อ่านพระธรรมกิจการฯ 17:32-34 เราสามารถเรียนรู้อะไรจากการตอบสนองสามแบบต่อข่าวสารที่อัครทูตเปาโลนำเสนอที่เมือง เอเธนส์ (1) บางคนหัวเราะเยาะ พวกเขารู้สึกขบขันจากการได้เห็นชาวยิวผู้ประกาศข่าวประหลาดด้วยความกระตือรือร้น เป็นไปได้ที่จะทำชีวิตให้เป็นเรื่องขบขัน แต่เหล่าผู้ทำเช่นนั้นจะพบว่า สิ่งที่เริ่มต้นด้วยความตลกขบขันมักจบลงด้วยความโศกเศร้า (2) บางคนผลัดวันประกันพรุ่งในการตัดสินใจของพวกเขา สิ่งที่อันตรายที่สุดของวันเวลาคือเมื่อชายคนหนึ่งพบว่าเป็นการง่ายเพียงใดที่จะพูดเกี่ยวกับวันพรุ่งนี้ (3) บางคนเชื่อ คนฉลาดทราบว่ามีเพียงคนโง่เท่านั้นที่จะปฏิเสธสิ่งที่พระเจ้าเสนอให้” (วิลเลี่ยม บาร์คเลย์, กิจการของอัครทูต, Philadelphi: Wesminster, 1976, หน้า 133)`

`4. อัครทูตเปาโลอ้างจากถ้อยคำจากนักเขียนซึ่งเป็นคนนอกศาสนา (กิจการฯ 17:28) เพื่อจะสื่อความหมายในเรื่องที่ท่านนำเสนอที่กรุงเอเธนส์ สิ่งนี้สอนเราถึงข้อดีและข้อเสียของการใช้คำสอนจากแหล่งข้อมูลอื่นที่ไม่ใช่พระวจนะในพระคัมภีร์อย่างไร`
