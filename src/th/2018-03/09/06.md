---
title:  อัครทูตเปาโลในเมืองโครินธ์
date:   30/08/2018
---

พระธรรมกิจการฯ 18:1-11 เล่าถึงประสบการณ์ของอัครทูตเปาโลในเมืองโครินธ์ต่อสถานที่ที่ท่านหยุดเพื่อดูแลโบสถ์เป็นเวลาหนึ่งปีครึ่ง อาควิลลาและปริสสิลลาได้กลายเป็นเพื่อนของอัครทูตเปาโลตลอดชีวิต (โรม 16:3; 2 ทิโมธี 4:19) เรื่องบอกเป็นนัยว่า พวกเขาเป็นคริสเตียนแล้วเมื่อพวกเขามายังเมืองโครินธ์ อาจเป็นได้ว่าพวกเขาเป็นสองคนจากคริสเตียนจำนวนมากที่ถูกจักรพรรดิคลาวดิอัส (Claudius) เนรเทศออกจากกรุงโรม นักประวัติศาสตร์ชาวโรมันชื่อ “ซูโทเนียส” ดูเหมือนบ่งบอกว่าการเนรเทศเกิดขึ้นอันเนื่องจากการก่อความไม่สงบ (disturbances) ขึ้นในชุมชนชาวยิวซึ่งสัมพันธ์กับชื่อของ “พระคริสต์” (ประวัติของคลอเดียส 25.4) ซึ่งอาจเป็นได้มาจากผลลัพธ์ของการเทศนาพระกิตติคุณโดยผู้เชื่อชาวยิวในท้องถิ่น ดังนั้นเป็นไปได้ที่อาควิลลาและปริสสิลลาเองมีส่วนร่วมในกิจกรรมนั้น ไม่ว่าจะเป็นกรณีใด ท่านเปาโลและเพื่อนใหม่ทั้งสองของท่านต่างแบ่งปันงานอาชีพอย่างเดียวกัน (คือการทำา เต็นท์ขาย)

`อ่านพระธรรมกิจการฯ 18:4-17 งานการประกาศของอัครทูตเปาโลในเมืองโครินธ์บังเกิดผลลัพธ์อย่างไร เมื่อท่านสิลาสและทิโมธีเดินทางจากแคว้นมาซิโดเนีย พวกเขานำเงินที่ได้รับการสนับสนุนจากคริสตจักรต่างๆที่นั่นมาด้วย (2 โครินธ์ 11:8, 9)`

ซึ่งปัจจัยดังกล่าวทำให้ท่านเปาโลได้อุทิศเวลาทั้งหมดให้กับการเทศนาสั่งสอน อัครทูตเปาโลมีนโยบายของตนเองที่จะดำรงชีพด้วยเงินที่หามาได้ด้วยตนเอง แม้ท่านจะสอนในจดหมายฝากของท่านว่า “คนที่ประกาศข่าวประเสริฐควรได้รับการเลี้ยงชีพด้วยข่าวประเสริฐนั้น” (1 โครินธ์ 9:14)

แม้ว่าอัครทูตเปาโลจะได้รับการต่อต้านการประกาศข่าวสารอย่างแข็งขันจากชาวยิว แต่มีชาวยิวบางคนและชาวต่างชาติไม่น้อยซึ่งเป็นผู้นมัสการพระเจ้าได้กลับใจใหม่ท่ามกลางพวกเขามี คริสปัส ซึ่งเป็นนายธรรมศาลารวมทั้งคนในครอบครัวของเขา ชาวเมืองโครินธ์หลายคนก็เชื่อและรับบัพติศมา อย่างไรก็ตามสถานการณ์ท่ามกลางชาวยิวค่อนข้างตรึงเครียดอย่างที่แสดงให้เห็นในเรื่องนี้ (กิจการฯ 18:12-17) เป็นไปได้ที่อัครทูตเปาโลกำลังวางแผนจะเดินทางออกจากเมืองโครินธ์ในไม่ช้า แต่ท่านได้รับนิมิตในตอนกลางคืน ท่านได้รับการหนุนใจจากเบื้องบน บางคนขอให้ท่านและทีมงานอยู่ทำงานต่อ (กิจการฯ 18:9-11) ในการเดินทางกลับเมืองอันทิโอก อัครทูตเปาโลนำอาควิลลาและปริสสิลลาเดินทางไปด้วยและขอให้พวกเขาอยู่ที่เมืองเอเฟซัส เมืองซึ่งท่านพักอยู่ไม่กี่วันก่อนจะเดินทางต่อ ขณะอยู่ในเมืองนี้ท่านมีโอกาสเทศนาในธรรมศาลาของชาวยิวท้องถิ่น ผู้ซึ่งให้การต้อนรับในเชิงบวกทำให้ท่านกล่าวสัญญาว่า ถ้าพระเจ้าทรงเต็มพระทัย ท่านจะย้อนกลับมาอีก (กิจการฯ 18: 18-21) สิ่งนี้ได้เกิดขึ้นในการเดินทางเที่ยวต่อไปของท่าน

`อัครทูตเปาโล รู้สึกท้อแท้ใจจากการที่ท่านได้รับการต้อนรับ ท่านต้องการการหนุนใจจากองค์พระผู้เป็นเจ้าเกี่ยวเนื่องกับความรอดของดวงวิญญาณที่นั่น องค์พระผู้เป็นเจ้าได้ตรัสอะไรกับท่าน (กิจการฯ 18:10) ซึ่งอาจได้ตรัสกับเราเมื่อเรารู้สึกคล้ายกับที่ท่านเปาโลรู้สึก`
