---
title:  ศึกษาเพิ่มเติม
date:   14/09/2018
---

“ณ โอกาสนี้ อัครทูตเปาโลและทีมงานได้มอบปัจจัยที่เก็บรวมรวบจากคริสตจักรชาวต่างชาติจากเมืองต่างๆ เพื่อมอบให้เป็นการสนับสนุนแก่พี่น้องในพระคริสต์ (brethren) ผู้ได้รับความยากลำบาก อันเนื่องมาจากเกิดความแห้งแล้งในแคว้นยูเดียและเยรูซาเล็ม ปัจจัยเหล่านี้จะว่าไปเป็นต้นแบบเงินถวายด้วยใจอิสระเพื่อแสดงความภักดีของชาวต่างชาติที่กลับใจใหม่ ถวายให้กับหน่วยงานที่จัดระเบียบแล้วซึ่งรับผิดชอบงานไปทั่วโลก ซึ่งควรจะได้รับไว้ด้วยความรู้สึกรับรู้และขอบคุณ กระนั้นเท่าที่ปรากฏชัดต่ออัครทูตเปาโลและทีมงาน คือแม้แต่ท่ามกลางพี่น้องแห่งความเชื่อ ยังมีพี่น้องในพระคริสต์บางคนมองไม่เห็นคุณค่าในวิญญาณแห่งความรักของพี่น้องชาวต่างชาติที่รับรู้ถึงพี่น้องในแคว้นยูเดียที่กำลังลำบาก จึงได้มอบของขวัญจากน้ำใจฝากมาให้” (เอลเลน จี. ไว้ท์, กิจการของอัครทูต, หน้า 399, 400)

“หากเหล่าผู้นำในคริสตจักรได้เข้าใจถึงการอุทิศถวายความรู้สึกขมขื่นทั้งหมดในความรู้สึกของพวกเขาที่มีต่ออัครทูตทิ้งไป เพื่อเห็นแก่พระผู้เป็นเจ้าและยอมรับอัครทูตคนหนึ่งผู้ได้รับการทรงเรียกเป็นพิเศษให้นำพระกิตติคุณไปยังชาวต่างชาติ องค์พระผู้เป็นเจ้าคงได้ละเว้นท่านอัครทูตเพื่อเห็นแก่พวกเขา พระเจ้าคงไม่ทรงเจิมงานหนักของอัครทูตเปาโลให้จบลงในเวลาอันสั้นเช่นนั้น แต่พระเจ้าไม่ทรงประกอบการอัศจรรย์เพื่อจะเผชิญกับสถานการณ์ร้ายที่มาเป็นขบวน ซึ่งเป็นเหตุทำให้เหล่าผู้นำในคริสตจักรแห่งกรุงเยรูซาเล็มได้รับผลกระทบ

“วิญญาณเดียวกันกำลังนำไปสู่ผลลัพธ์อย่างเดียวกัน การละเลยที่จะมองเห็นคุณค่าและการปรับปรุงสิ่งที่พระเจ้าทรงจัดหาให้ด้วยพระคุณจากเบื้องบนทำให้ไม่ได้รับพระพรหลายประการ บ่อยครั้งเพียงใดพระเจ้ายืดเวลาให้ยาวออกไปสำหรับผู้รับใช้พันธกิจที่สัตย์ซื่อ งานหนักของพวกเขาจะได้ถูกมองเห็นและได้รับการขอบคุณหรือไม่! แต่ถ้าคริสตจักรอนุญาตให้ศัตรูแห่งดวงวิญญาณบิดเบือนความเข้าใจออกไป เช่นพวกเขาเป็นตัวแทนที่ทำหน้าที่ผิดและตีความหมายพระวจนะและพันธกิจของผู้รับใช้พระคริสต์ผิดไป ถ้าพวกเขายังปล่อยให้พวกเขายืนขวางเส้นทางของผู้รับใช้ และสิ่งที่ให้ประโยชน์ของผู้รับใช้ บางครั้งพระเจ้าจะทรงย้ายพระพรที่ควรประทานให้เขาหรือพวกเขาออกไปให้กับคนอื่น...

“ภายหลังจากที่มือทั้งสองถูกคนอื่นจับประสานกันไว้ ชีพจรที่ทรวงอกหยุดเต้น เมื่อเสียงเตือนและการให้คำหนุนใจเงียบไป เมื่อนั้นใจที่แข็งกระด้างดื้อดึงอาจถูกกระตุ้นให้เห็น และเสียดายรางวัลและพระพรที่พวกเขาได้โยนทิ้งไปมากมาย ความตายของพวกเขาอาจมาถึงจุดแล้วเสร็จ ขณะที่ชีวิตของพวกเขาทั้งหลายมีหลายสิ่งที่ควรได้ทำแต่ไม่มีเวลาให้พวกเขาทำอีกต่อไป” (เอลเลน จี. ไว้ท์, กิจการของอัครทูต, หน้า 417, 418)

**คำถามเพื่อการอภิปราย**

`1. โดยการเดินทางไปกรุงเยรูซาเล็มทั้งๆ ที่ทราบว่าท่านจะไม่เป็นที่ยินดีต้อนรับ แต่อัครทูตเปาโลมีความสนใจในเรื่องของคริสตจักรเหนือความสนใจส่วนตัวท่านเอง เราทั้งหลายจะทำตามตัวอย่างของท่านได้อย่างไร`

`2. เราสามารถเรียนรู้อะไรจากการ “ประนีประนอม” ของอัครทูตเปาโลบ้างไหม เราสามารถจะดำเนินชีวิตให้ถูกต้องทางการเมืองโดยที่ยังมอบถวายชีวิตแก่หลักการที่เราเชื่อได้อย่างไร`

`3. ความเป็นหนี่งในคริสตจักรมีความสำคัญมากเสมอ เราสามารถจะเรียนรู้การทำงานร่วมกันได้อย่างไร “ความเป็นหนึ่งนั้น” แม้เราจะมีหลายความเห็นในบางสิ่ง เรายังเป็นหนึ่งเดียวกันได้ ใช่ไหม อย่างไร`
