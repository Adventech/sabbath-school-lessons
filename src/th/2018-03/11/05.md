---
title:  ต่อหน้าสภาซานเฮดริน
date:   12/09/2018
---

เมื่อผู้บัญชาการทหารโรมันตระหนักว่าอัครทูตเปาโลไม่เป็นตัวการที่เป็นอันตรายต่ออาณาจักรโรมแต่อย่างใด ปัญหาที่เกิดขึ้น เป็นประเด็นที่เกิดขึ้นจากการโต้เถียงกันเรื่องภายในของคนยิว ดังนั้นเขาจึงขอให้สภาซานเฮดรินเป็นผู้พิจารณาคดีนี้ (กิจการฯ 22:30; 23:29)

`อ่านพระธรรมกิจการฯ 23:1-5 อัครทูตเปาโลเริ่มกล่าวแก้คดีต่อหน้าสภาซานเฮดรินอย่างไร`

ตอนอารัมภบทของคำกล่าวแก้คดีของอัครทูตเปาโล ทำให้ท่านถูกตบที่ปาก บางทีอาจเป็นว่า พวกเขาถือว่าท่านเป็นนักโทษและการที่ท่านอ้างพระนามของพระเจ้าซึ่งฟังเหมือนเป็นการหมิ่นประมาทเบื้องบน จากปฏิกิริยาของแรงกระตุ้นทำให้เรามองเห็นภาพการควบคุมอารมณ์ของอัครทูตเปาโล และการที่ท่านเรียกมหาปุโรหิตว่า “ผนังที่ฉาบปูนขาว” (กิจการฯ 23:3) อัครทูตอาจกำลังสะท้อนถ้อยคำที่พระเยซูทรงตำหนิชาวฟาริสีว่าเป็นคนหน้าซื่อใจคดใน มัทธิว 23:27 อนึ่งในเมื่ออัครทูตไม่ทราบแน่ว่าท่านกำลังกล่าวกับมหาปุโรหิต มีความเป็นไปได้ว่าท่านมีสายตาที่ฝ้าฟางแต่ไม่ถึงกับตาบอดสนิท

`อ่านพระธรรมกิจการฯ 23:6-10 อัครทูตเปาโลใช้ความเฉลียวฉลาด (ingeniously) พยายามกล่าวทำให้ขั้นตอนการพิจารณาโทษของสภาสับสนไป`

สมาชิกสภาซานเฮดรินประกอบด้วยชาว “สะดูสี” และ “ชาวฟาริสี” ซึ่งทั้งสองฝ่ายมีข้อแย้งกันบางประเด็น เรื่องหลักข้อเชื่อเป็นหนึ่งในจำนวนนั้น ยกตัวอย่างชาวสะดูสี พวกเขาเชื่อในหนังสือพระคัมภีร์ (scriptural canon) เฉพาะหนังสือห้าเล่มแรกของโมเสสเท่านั้น เรียกว่า “เพ็นทาทุ๊ค” (Pentateuch) พวกสะดูสีไม่เชื่อในการฟื้นคืนชีพจากความตาย (มัทธิว 22:23-32)

คำกล่าวของอัครทูตเปาโล (กิจการฯ 23:6) เป็นมากกว่ากลเม็ดที่ฉลาดเพื่อทำให้สภาซานเฮดรินว้าวุ่นใจ นับตั้งแต่ท่านได้เผชิญกับพระเยซูผู้ได้ทรงฟื้นพระชนม์บนถนนไปเมืองดามัสกัส ซึ่งเป็นรากฐานทำให้อัครทูตกลับใจใหม่ และได้กลายเป็นอัครทูตผู้ดำเนินพันธกิจการรับใช้ ดังนั้นอัครทูตจึงเชื่อว่า “การฟื้นคืนชีพใหม่” เป็นประเด็นที่ท่านกำลังถูกพิพากษา (กิจการฯ 24:20, 21; 26:6-8) ไม่มีสิ่งอื่นใดสามารถจะนำมาอธิบายได้ว่าท่านได้เปลี่ยนจากเมื่อก่อนที่เป็นคนกระตือรือร้น และได้กลายเป็นดังที่เป็นอยู่ในเวลานี้ ถ้าพระเยซูไม่ได้ทรงเป็นขึ้นจากความตาย พันธกิจการรับใช้ของท่านก็จะไร้ซึ่งความหมาย และท่านทราบในเรื่องนี้เช่นกัน (1 โครินธ์ 15:14-17)

คืนนั้นขณะที่อัครทูตเปาโลยังอยู่ในป้อมทหาร องค์พระผู้เป็นเจ้าทรงมาปรากฏแก่ท่าน พร้อมทั้งกล่าวถ้อยคำหนุนใจว่า “เจ้าจงมีใจกล้าเถิด เพราะว่าเจ้าได้เป็นพยานฝ่ายเราในกรุงเยรูซาเล็มฉันใด เจ้าจะต้องเป็นพยานในกรุงโรมฉันนั้น” (กิจการฯ 23:11) การที่พระเจ้าทรงประทานพระสัญญาในสถานการณ์เช่นนั้นเป็นสิ่งที่มีความหมายอย่างยิ่งสำหรับอัครทูตเปาโล เพราะท่านเองมีความปรารถนาในใจเป็นเวลานานแล้วที่จะเดินทางเยี่ยม และเทศนาในกรุงโรม (กิจการฯ 19:21; โรม 1:13-15; 15:22-29) สิ่งนี้กำลังจะเกิดขึ้น
