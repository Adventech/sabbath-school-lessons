---
title:  การมาเยี่ยมของอานาเนีย
date:   31/07/2018
---

เมื่อท่านเปาโลตระหนักว่าท่านกำลังสนทนากับพระเยซูเอง ท่านเซาโลถามคำถามซึ่งได้ให้โอกาสแก่พระเยซูว่าพระองค์กำลังมองหาอะไร ท่านเปาโลถามว่า “พระเจ้าข้า ข้าพเจ้าต้องทำประการใด” (กิจการฯ 22:10) คำถามบ่งชี้ถึงความสำนึกผิดในความผิดที่ได้ทำลงไปนับจนถึงชั่วขณะนั้น แต่สิ่งที่สำคัญกว่าเป็นการแสดงให้เห็นถึงความเต็มใจอย่างไม่มีเงื่อนไขขอให้พระเยซู ทรงนำวิถีชีวิตของเขานับแต่นี้เป็นต้นไป พระเยซูทรงตรัสสั่งให้เขาเข้าไปในเมืองดามัสกัสและรอคำสั่งต่อไป

ในพระธรรมกิจการฯ 9:10-19 พระคัมภีร์เผยให้เห็นว่า องค์พระผู้เป็นเจ้าทรงเตรียมท่านเซาโลแห่งทาร์ซัสสำหรับชีวิตใหม่ให้เป็นอัครทูตเปาโล ในนิมิตพระเยซูทรงสั่งอานาเนียให้ไปเยี่ยมท่านเซาโลและวางมือบนเขาเพื่อให้สายตาของเขาคืนสู่สภาพเดิม อย่างไรก็ดีอานาเนียได้รับรู้แล้วว่าเซาโลคือใคร พอๆกับทราบดีว่ามีพี่น้องคริสเตียนจำนวนมากได้รับความทุกข์ยากลำบาก และแม้แต่สูญเสียชีวิตเพราะชายผู้นี้ อนึ่งอานาเนียได้รับทราบมาว่าเหตุใดท่านเปาโลจึงเดินทางมาที่ดามัสกัส ดังนั้นแน่นอนเขาไม่ประสงค์ที่จะกลายเป็นเหยื่อคนแรกที่นั่น ความลังเลของเขาเป็นเรื่องที่เข้าใจได้ กระนั้นอานาเนียไม่ทราบว่าท่านเซาโลพึ่งได้พบซึ่งๆหน้ากับพระเยซูซึ่งได้เปลี่ยนแปลงชีวิตของเขาไปตลอดกาล และอานาเนียไม่ทราบด้วยว่า แทนที่ท่านเปาโลจะกำลังทำงานให้กับสภาซานเฮดริน ณ บัดนี้เซาโลกำลังจะทำให้อานาเนียอัศจรรย์ใจ เพราะท่านถูกเรียกโดยพระเยซูให้ทำงานเพื่อพระองค์ซึ่งหมายความว่าท่านเปาโลไม่ใช่อัครทูตของสภาซานเฮดรินแต่ท่านเซาโลได้ ถูกเลือกให้เป็นภาชนะเพื่อนำพระกิตติคุณไปสู่ชาวยิวและชาวต่างชาติ

`อ่านพระธรรมกาลาเทีย 1:1, 11, 12 ท่านเปาโลอ้างเป็นพิเศษเกี่ยวกับการเป็นอัครทูตเพื่อพันธกิจการรับใช้ของท่านอะไรบ้าง`

ในเมืองกาลาเทีย ท่านเปาโลกล่าวยืนยันว่าท่านได้รับข่าวสารและการเรียกและเลือกให้เป็นอัครทูตโดยตรงจากพระเยซู ไม่ใช่จากสถาบันใดของมนุษย์ สิ่งนี้ไม่จำเป็นต้องขัดแย้งกับบทบาทของอานาเนียที่ถูกเรียกให้ดำเนินพันธกิจ เมื่ออานาเนียมาเยี่ยมท่านเปาโล อานาเนียเพียงแต่กล่าวเน้นพระบัญชาที่ท่านเซาโลได้รับทราบแล้วบนถนนสู่ดามัสกัสจากพระเยซูเอง
ที่จริงการเปลี่ยนแปลงในชีวิตของท่านเซาโลเป็นสิ่งที่เกิดขึ้นเหมือนกับละคร ซึ่งไม่มีมนุษย์กำหนดให้เป็นอย่างนั้นได้ มีเพียงพระเจ้าที่ทรงทำการแทรกแซงแก่ชายผู้เป็นศัตรูตัวฉกาจของพระองค์ และศัตรูคนนั้นได้ตระหนักในความจริงจากการอัศจรรย์และยอมรับทันทีทันใดว่าพระเยซูเป็นพระผู้ช่วยให้รอดและเป็นองค์พระผู้เป็นเจ้า ท่านเซาโลตัดสินใจในฉับพลันที่จะละทิ้งชื่อเสียงด้านสังคม ละทิ้งอาชีพอื่นใดไว้เบื้องหลัง และถวายตัวเองเป็นอัครทูตที่บังเกิดผลมากมาย

`ในทางใดบ้างที่การเปลี่ยนแปลงของท่านเซาโลสาธิตให้เห็นถึงการที่พระเจ้าทรงทำการด้วยพระคุณอันอัศจรรย์ของพระองค์ มีสิ่งใดบ้างที่คุณเรียนรู้ได้จากเรื่องของท่านเซาโลเกี่ยวกับเรื่องนี้ สิ่งต่างๆในชีวิตของคุณซึ่งคุณสงสัยว่าจะเข้ามาเป็นความเชื่อแท้ไหม`
