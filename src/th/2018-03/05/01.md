---
title:  การกลับใจใหม่ของท่านเปาโล
date:   28/07/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 26:9-11; เฉลยธรรมบัญญัติ 21:23; กิจการฯ 9:1-20; 1 โครินธ์ 9:1; กาลาเทีย 1:1; กิจการฯ 9:20-30

> <p>ข้อควรจำ</p>
> “ฝ่ายองค์พระผู้เป็นเจ้าได้ตรัสกับท่านว่า “จงไปเถิด เพราะว่าคนนั้นเป็นภาชนะที่เราได้เลือกสรรไว้สำหรับจะนำนามของเราไปยังประชาชาติ กษัตริย์และพวกอิสราเอล” (กิจการฯ 9:15)

การกลับใจใหม่ของเซาโลแห่งทาร์ซัส ซึ่งต่อมาได้ชื่อใหม่ว่า “เปาโล” เป็นเหตุการณ์หนึ่งที่น่าทึ่งอย่างยิ่งในประวัติศาสตร์ของคริสตจักรสมัยอัครทูต ความสำคัญในชีวิตของท่านเปาโล จะว่าไปไกลเกินกว่า “การกลับใจใหม่” เพราะท่านเปาโลไม่เพียงเป็นศัตรูตัวฉกาจของคริสตจักร ซึ่งต่อมาได้กลายเป็นคริสเตียนแท้จริง ประเด็นคือชีวิตของท่านเปาโลเปลี่ยนไปเป็นการอุทิศตัว ถวายชีวิตเพื่อการประกาศพระกิตติคุณ จะว่าไปท่านเปาโลถือเป็นตัวอันตรายของผู้เชื่อยุคแรกเริ่มที่ไม่มีใครคิดว่าจะแก้ไขได้ ซึ่งได้ทำร้ายคริสตจักรในตอนนั้นเหมือนอยู่ในวัยทารกอย่างใหญ่หลวง ท่านเป็น คนที่มุ่งมั่นเด็ดเดี่ยวและได้รับการสนับสนุนจากทางการที่จะทำลายคริสตจักร กระนั้นท่านตอบสนองอย่างสัตย์ซื่อต่อการเรียกของพระเจ้า ขณะที่เดินทางไปยังเมืองดามัสกัส และได้กลายเป็นอัครทูตผู้ยิ่งใหญ่ที่สุด “จากท่ามกลางเหล่าผู้ที่ทำการข่มเหงอย่างขมขื่นไร้ความปราณีแก่ผู้เชื่อในคริสตจักร ได้ลุกขึ้นเป็นผู้ปกป้องคริสตจักรและเป็นผู้ประสบความสำเร็จมากที่สุดในฐานะเป็นผู้สื่อข่าวแห่งพระกิตติคุณ” (เอลเลน จี. ไว้ท์, Sketches from the Life of Paul, หน้า 9)

การกระทำก่อนหน้านั้นของท่านเปาโลคือการข่มเหงคริสตจักรแรกเริ่ม ซึ่งได้ทำให้ท่านมีความรู้สึกลึกๆในความไร้ค่าของตนเองเสมอ จนท่านกล่าวได้อย่างลึกซึ้งว่าพระคุณของพระเจ้าทรงประทานให้ท่านไม่ได้สูญเปล่า จากการเปลี่ยนแปลงของท่านเปาโล ศาสนาคริสได้เปลี่ยนแปลงไปตลอดกาล
