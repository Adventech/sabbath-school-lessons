---
title:  ผู้ข่มเหงคริสตจักร
date:   29/07/2018
---

ท่านเปาโลเป็นชาวยิวที่เกิดในสิ่งแวดล้อมและพื้นเพของชาวกรีก สถานที่เกิดของท่านคือ “ทาร์ซัส” ซึ่งเป็นเมืองหลวงของ “ซีลีเซีย” (กิจการฯ 21:39) กระนั้นก็ตาม ท่านฉีกแนวออกไปจากจากรูปแบบตายตัวของชาวยิวนิยมกรีก ท่านถูกส่งตัวไปยังกรุงเยรูซาเล็มให้ศึกษาความรู้ทุกอย่างภายใต้ “กามาลิเอล” (กิจการฯ 22:3) ซึ่งเป็นอาจารย์สอนผู้ทรงอิทธิพลชาวฟาริสีในเวลานั้น ในฐานะที่เป็นชาวฟาริสีท่านเปาโลเป็นผู้ถือศาสนายูดาห์เคร่งครัดแบบดั้งเดิม เรียกว่าเป็นผู้มีความกระตือรือร้นในศาสนาและถือปฏิบัติขนบธรรมเนียมของชาวยิวจนจรดเส้นแบ่งคำว่า “คลั่งศาสนา” (fanaticism) (กาลาเทีย 1:14) นี่คือเหตุว่าท่านมีส่วนนำสเทเฟนสู่ความตายของเขา และนั่นเป็นกุญแจของการข่มเหงที่ตามมา

`อ่านพระธรรมกิจการฯ 26:9-11 ท่านเปาโลพรรณนาการกระทำของท่านที่ทำการต่อต้านคริสตจักรอย่างไร`

ท่านเปาโลกล่าวในที่อื่นว่าพระกิตติคุณเป็นสิ่งที่ทำให้คนยิวสะดุด (1 โครินธ์ 1:23) นอกกว่านี้ความจริงมีว่าพระเยซูไม่เหมาะสมกับขนบธรรมเนียมของชาวยิว พวกเขาเชื่อว่าพระเมสสิยาห์ต้องเป็นกษัตริย์ พวกเขารับไม่ได้กับแนวคิดที่ว่า พระเมสสิยาห์ที่ต้องตายบนไม้กางเขนจะเป็นพระเมสสิยาห์ตัวจริง เพราะพระคัมภีร์กล่าวไว้ว่า ผู้ใดที่ถูกแขวนไว้ให้ตาย อยู่ภายใต้คำแช่งสาปของพระเจ้า (เฉลยธรรมบัญญัติ 21:23) สำหรับชาวยิวการที่พระเยซูถูกตรึงกางเขนเป็นเรื่องผิดปกติวิสัย นี่เป็นหลักฐานชัดเจนที่สุด การที่คริสตจักรอ้างว่าพระเยซูทรงเป็นพระเมสสิยาห์เป็นการกล่าวเทียมเท็จ

กิจการฯ 9:1,2 แสดงให้เห็นว่าท่านเซาโลแห่งทาร์ซัสกำลังทำการต่อต้านเหล่าผู้เชื่อ เมืองดามัสกัสเป็นเมืองสำคัญอยู่ห่างกรุงเยรูซาเล็มไปทางทิศเหนือประมาณ 216 กิโลเมตร เมืองนี้มีชาวยิวอาศัยอยู่เป็นจำนวนมาก คนยิวที่ใช้ชีวิตนอกแคว้นยูเดียได้จัดระเบียบเครือข่ายซึ่งสำนักงานใหญ่ตั้งอยู่ในกรุงเยรูซาเล็ม (สภาซานเฮดริน) โดยมีศาลาธรรมดำเนินการให้การสนับสนุนเป็นศูนย์สำหรับชุมชนท้องถิ่น มีการติดต่อสื่อสารระหว่างสภาซานเฮดรินและชุมชนต่างๆผ่านจดหมาย ซึ่งปกติจะมีผู้นำจดหมายหรือสารคือ “ชาไลอาห์” (shaliah) ซึ่งก็คือ “คนหนึ่งผู้ถูกส่ง” ผู้ทำหน้าที่ส่งสารนี้ได้รับการแต่งตั้งจากสภาซานเฮดริน นอกจากการทำหน้าที่ในการส่งสาร ชายผู้นี้ยังรับใช้เป็นธุระด้านศาสนาบางประการ

เมื่อท่านเปาโลขอจดหมายหรือหนังสือมอบอำนาจจากมหาปุโรหิตซึ่งเป็นประธานของสภาซานเฮดรินส่งถึงผู้ดูแลศาลาธรรมในเมืองดามัสกัส เขาได้กลายเป็น “ชาไลอาห์” พร้อมสิทธิอำนาจที่จะจับกุมผู้ติดตามพระเยซูคนใดคนหนึ่งหรือหลายคนเพื่อนำตัวมายังเยรูซาเล็ม (เปรียบเทียบกับ กิจการฯ 26:12) ภาษากรีก คำว่า “ชาไลอาห์” เสมอภาคกันกับคำว่า “อะพอสโตลอส” (apostolos) ซึ่งคำว่า “อัครทูต” (apostle) มีรากศัพท์มาจากคำเดียวกัน ดังนั้นก่อนที่ท่านเปาโลจะเป็นอัครทูตของพระเยซูคริสต์ ท่านเปาโลเป็นอัครทูตของสภาซานเฮดรินมาก่อน

`เมื่อไรเป็นครั้งสุดท้ายที่คุณมีความร้อนรนอย่างยิ่งสำหรับบางสิ่ง (หรือต่อต้านบางอย่าง) ซึ่งในภายหลังคุณได้เปลี่ยนจิตใจของคุณ มีบทเรียนอะไรที่คุณได้เรียนรู้จากประสบการณ์นั้น`
