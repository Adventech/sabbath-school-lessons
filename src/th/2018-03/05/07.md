---
title:  ศึกษาเพิ่มเติม
date:   03/08/2018
---

“การถูกเข่นฆ่าโดยทั่วไปในสงครามเป็นการสูญเสียให้แก่ข้าศึก แต่ความตายของเขาไม่ได้ทำให้ข้าศึกแข็งแกร่งขึ้นกว่าเดิม แต่เมื่อชายคนหนึ่งผู้มีความสามารถ มีลักษณะเด่นเข้าร่วมกับกองกำลังของผู้ต่อต้าน ไม่เพียงงานในหน้าที่ของเขาหายไป แต่กองกำลังที่เขาเข้าร่วมได้ประโยชน์เป็นอันมาก ท่านเซาโลแห่งทาร์ซัสขณะที่กำลังเดินทางไปเมืองดามัสกัส อาจเป็นการง่ายที่พระเจ้าจะให้ฟ้าผ่าคร่าชีวิตของเขา พละกำลังจะถูกตัดทอนลงจากกองกำลังของผู้ต่อต้าน แต่พระเจ้าไม่เพียงแต่ได้ไว้ชีวิตของท่านเซาโลเท่านั้น แต่ได้เปลี่ยนชีวิตของเขาจากการเป็นแชมป์ของศัตรูมาร่วมกับกองกำลังของพระคริสต์” (เอลเลน จี. ไว้ท์, กิจการของอัครทูต, หน้า 124)

“พระคริสต์ทรงบัญชาเหล่าสาวกของพระองค์ให้ออกไปและสอนประชาชาติทั้งมวล แต่คำสอนในครั้งก่อนที่พวกเขาได้รับจากชาวยิว ทำให้ยากเกินกว่าที่จะเกิดความเข้าใจถ้อยคำของพระอาจารย์ของพวกเขา ดังนั้นจึงเป็นการช้าก่อนที่พวกเขาจะปฏิบัติตาม พวกเขาเรียกตัวเองว่าเป็นพงศ์พันธุ์ของท่านอับราฮัมและเป็นทายาทแห่งพระสัญญาของพระเจ้า เป็นเวลาสองสามปีหลังจากองค์พระผู้เป็นเจ้าเสด็จกลับไปสวรรค์ ที่ดวงจิตของพวกเขาจึงได้ขยายออกเพียงพอที่จะเข้าใจการตั้งพระทัยจากถ้อยคำของพระคริสต์ว่าพวกเขาต้องทำการประกาศพระกิตติคุณเพื่อนำชาวต่างชาติให้กลับใจใหม่เช่นเดียวกับชาวยิวทั้งหลาย” (เอลเลน จี. ไว้ท์, Sketches From the Life of Paul, หน้า 38)

**คำถามเพื่อการอภิปราย**

`1. ตรึกตรองถ้อยคำของพระเยซูที่ตรัสกับท่านเปาโล ขณะเดินทางไปเมืองดามัสกัสว่า “เซาโล เซาโลเอ๋ย เจ้าข่มเหงเราทำไม” (กิจการฯ 9:4) สำหรับท่านเปาโลคำถามนี้บ่งบอกว่าพระเยซูชาวนาซาเร็ธได้ฟื้นพระชนม์จากความตายแล้ว แต่มากกว่านั้นยังบ่งชี้ด้วยว่าความสัมพันธ์ด้านวิญญาณยังคงอยู่ระหว่างพระเยซูและคริสตจักรของพระองค์ (ดูในมัทธิว 25:34-45 ด้วย) ความเกี่ยวพันนั้นชัดเจน สิ่งใดๆที่กระทำต่อคริสตจักรเป็นการทำร้ายองค์พระเยซูเอง ในทางปฏิบัติสิ่งนี้มีความหมายอย่างไรกับเราในทุกวันนี้`

`2. การเป็นพยานเพื่อพระเยซูรวมถึงการทนทุกข์ยากลำาบากเพื่อพระองค์ด้วย ไม่ใช่เป็นการบังเอิญที่คำภาษากรีกสำหรับ “การเป็นพยาน” คือ “มาเทอร์” (martys) มีความเกี่ยวพันกับคำว่า “มาร์เทอร์ดอม” “martyrdom” ซึ่งหมายถึง ความทุกข์หรือความทรมานที่ได้รับเพราะพระคริสต์หรือเพื่อพระองค์`

`3. มีคำกล่าวในภาษาลาตินเก่าแก่สำนวนหนึ่งว่า “ครีโด อัท อินเทล-ลิแกม” (credo ut intelligam) ซึ่งหมายถึง “ฉันเชื่อ เพื่อที่ฉันอาจจะเข้าใจ” แนวคิดนี้ช่วยเราให้เข้าใจสิ่งที่เกิดขึ้นกับท่านเซาโลแห่งทาร์ซัสอย่างไร นั่นคือก่อนการกลับใจใหม่ของท่าน ก่อนที่ท่านเปาโลจะกลายเป็นผู้เชื่อในพระเยซูตอนนั้นท่านยังไม่เข้าใจ แต่เมื่อท่านได้รับประสบการณ์ดังกล่าว ท่านจึงสามารถเข้าใจ มีบทเรียนอะไรที่เราสามารถได้รับจากคำกล่าวนี้ ในช่วงเวลาหนึ่งเราอาจคับแค้นในความรู้สึกกับคนบางคนที่ไม่เชื่อในความจริงที่ดูเหมือนชัดเจนมากสำหรับเรา`
