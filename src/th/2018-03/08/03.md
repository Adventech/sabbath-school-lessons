---
title:  การเข้าพิธีสุหนัต
date:   20/08/2018
---

ประเด็นยิ่งใหญ่ของข้อขัดแย้งคือ “การเข้าพิธีสุหนัต” พิธีนี้ไม่ได้ตั้งขึ้นโดยมือของมนุษย์ (เปรียบเทียบกับ มัทธิว 15:2, 9) แต่เป็นพระบัญชาของพระเจ้าเพื่อเป็นเครื่องหมายแห่งพันธสัญญาระหว่างพระเจ้ากับท่านอับราฮัมตลอดจนเชื้อสายของท่านอับราฮัมซึ่งพระเจ้าทรงถือว่าพวกเขาเป็นประชากรที่ได้ทรงเลือกสรรไว้ของพระองค์ (ปฐมกาล 17:9-14)

`อ่านพระธรรมอพยพ 12:43-49 นอกเหนือจากคนอิสราเอลตามสายเลือดแล้วมีใครอีกที่ต้องเข้าสุหนัต`

พระพรแห่งพันธสัญญาไม่ได้จำกัดอยู่เฉพาะผู้ที่เกิดจากสายเลือดชนอิสราเอลเท่านั้น แต่ขยายออกไปยังทาสคนใดที่ประสงค์จะเข้าสุหนัตหรือแม้แต่แขกที่เดินทางมาเยี่ยมผู้มีความยำเกรงพระเจ้าและหวังจะได้รับประสบการณ์แห่งพระพร ถ้าพวกเขาต้องการเข้าสุหนัตก็อนุญาตให้เข้าพิธีได้  หลังการเข้าพิธีสุหนัต แขกเหล่าน้นจะมีสถานะเหมือนบุคคลที่เกิดในสายเลือดอิสราเอล:
แขกผู้ที่เข้าสุหนัตแล้ว “เขาจะเป็นเหมือนคนที่เกิดในแผ่นดินนั้น” (อพยพ 12:48) ดังนั้นการเข้าพิธีสุหนัตมีความจำเป็นอย่างยิ่ง (สำหรับเพศชาย) เพื่อที่จะเป็นสมาชิกแห่งชุมชนพันธสัญญาของพระเจ้าอย่างสมบูรณ์ และเพราะว่าพระเยซูทรงเป็นพระเมสสิยาห์ของชนชาติอิสราเอล ดูเหมือนจะเป็นเรื่องธรรมชาติที่ “ยูไดห์เซอร์” จะยืนกรานไม่ให้ชาวต่างชาติคนใดได้รับประโยชน์จากความรอดของพระคริสต์โดยปราศจากการเป็นเหมือนคนยิว นั่นคือการเข้าพิธีสุหนัต

`อ่านพระธรรมโรม 3:30; 1 โครินธ์ 7:18; กาลาเทีย 3:28, 5:6 ท่านเปาโลมีความเข้าใจเรื่องการเข้าพิธีสุหนัตมากเพียงใด`

โดยการพูดว่า “ไม่มีชาวต่างชาติคนใดได้รับความรอด เว้นแต่เขาต้องเข้าร่วมกับศาสนายูดาห์ก่อนซึ่งเขาต้องเข้าพิธีสุหนัต” หากกล่าวเช่นนี้ผู้เชื่อใหม่จะรู้สึกสับสนในแนวคิดที่แจ่มแจ้ง: พันธสัญญาและความรอดของการเข้าเป็นสมาชิกชุมชนแห่งพันธสัญญาไม่รับประกันว่าจะได้รับความรอด (เยเรมีย์ 4:4; 9:25) เพิ่มเติมจากนี้ท่านอับราฮัมเองได้รับความรอด (เป็นคนชอบธรรมโดยความเชื่อ) ซึ่งได้เกิดขึ้นก่อนหน้าไม่ใช่หลังจากที่ท่านได้เข้าพิธีสุหนัตและไม่ใช่เพราะท่านได้เข้าสุหนัต (โรม 4:9-13) ความรอดได้เป็นของบุคคลจากการที่มีความเชื่อเสมอ ในทางกลับกันพันธสัญญาเป็นพระกรุณาคุณที่พระเจ้าทรงจัดสรรให้ซึ่งพระองค์ได้ทรงทำให้พระองค์และแผนการแห่งความรอดเป็นที่ประจักษ์แก่คนทั้งโลก ชนอิสราเอลได้รับการเลือกสรรก็ด้วยจุดมุ่งหมายนี้ (ปฐมกาล 12:1-3) อย่างไรก็ดี ปัญหาคือการมองเห็นความสัมพันธ์แห่งพันธสัญญาและความรอดใกล้ชิดเกินไป ผู้เชื่อที่มองเห็นเช่นนี้จะมีความเห็นว่าพิธีเข้าสุหนัตเป็นความดีความชอบ (meritorious) อย่างไรก็ตามพระคุณแห่งความรอดของพระเจ้าไม่ได้มาจากผลประกอบการดีหรือกระทำในสิ่งที่ชอบของมนุษย์ ดังนั้นการกำหนดให้การเข้าสุหนัตเป็นเส้นทางสู่ความรอดสำหรับชนต่างชาติ เป็นการบิดเบือนความจริงแห่งพระกิตติคุณ (กาลาเทีย 1:7, 2:3-5) การเชื่อเช่นนั้นเท่ากับพระกรุณาคุณของพระเจ้าไร้ผล (กาลาเทีย 2:21) ยิ่งกว่านั้นเป็นการปฏิเสธคุณลักษณะสากลของความรอด (โคโลสี 3:11, ทิตัส 2:11) อัครทูตเปาโลไม่เคยเห็นด้วยกับแนวคิดประเภทนี้

`มีอันตรายอะไรจากการคิดว่าความรอดมาจากการเพียงเป็นสมาชิกของคริสตจักรเที่ยงแท้เท่านั้น`
