---
title:  จดหมายจากเยรูซาเล็ม
date:   23/08/2018
---

`อ่านพระธรรมกิจการฯ 15:22-29 มีมาตรการอะไรเพิ่มเติมที่สภาแห่งกรุงเยรูซาเล็มมีความห่วงใยและได้ทำการตัดสินใจและออกเป็นคำสั่งให้คริสเตียนถือปฏิบัติ`

มาตรการแรกคือการออกจดหมายถึงผู้เชื่อชาวต่างชาติ เพื่อจะบอกพวกเขาในสิ่งที่สภาฯได้ทำการตัดสินใจ จดหมายดังกล่าวเขียนในนามของอัครทูตและผู้ปกครองแห่งกรุงเยรูซาเล็มซึ่งถือว่าเป็นเอกสารอย่างเป็นทางการ สะท้อนให้เห็นภาวะมีอำนาจ (ascendancy) ของคริสตจักรแห่งกรุงเยรูซาเล็มซึ่งเป็นศูนย์อันมีเหล่าอัครทูตเป็นผู้นำเหนือชุมชนคริสเตียนเป็นผู้ดูแล เป็นไปได้ที่จดหมายนี้ถูกเขียนขึ้นในปี ค.ศ. 49 ซึ่งเป็นปีที่มีการประชุมสภาแห่งกรุงเยรูซาเล็มและนับว่าเป็นเอกสารชิ้นก่อนหน้าสุดของเอกสารคริสเตียนที่เรามี คริสตจักรเยรูซาเล็มได้ตัดสินใจแต่งตั้งตัวแทนสองคนคือ ยูดาสบาร์ซาบัสและสิลาส ให้ร่วมเดินทางไปกับอัครทูตเปาโล และอัครทูตบารนาบัสไปยังเมืองอันทิโอก งานของตัวแทนทั้งสองคือนำจดหมายไปส่งให้ผู้นำคริสตจักรอันทิโอก ขณะเดียวกันเป็นพยานยืนยันในเนื้อหาของจดหมายนั้นด้วย

`อ่านกิจการ 15:30-33 คริสตจักรแห่งอันโอกมีปฏิกิริยาต่อจดหมายของอัครทูตอย่างไร`

เมื่อจดหมายถูกอ่านให้เหล่าผู้เชื่อในคริสตจักรฟัง พวกเขาต่างเต็มไปด้วยความชื่นชมยินดียิ่ง เพราะเป็นข่าวสารแห่งการหนุนใจ: การเข้าพิธีสุหนัตไม่เป็นข้อกำหนดให้ชาวต่างชาติที่กลับใจใหม่ต้องปฏิบัติ พวกเขาไม่มีข้อโต้แย้งใดๆต่อข้อกำหนดของจดหมาย (คำสั่งสี่ข้อในคำสั่งของอัครทูต) สาเหตุร้ายแรงที่สุดที่ทำให้เกิดการแบ่งแยกในคริสตจักรยุคแรกเริ่มกลับมาคืนดีกัน อย่างน้อยในทฤษฎี ในตอนจบของการประชุมสภาฯ พระกิตติคุณที่ท่านเปาโลทำการประกาศเผยแพร่ได้เป็นที่ยอมรับอย่างเต็มๆโดยผู้นำคริสตจักรแห่งกรุงเยรูซาเล็ม ผู้ได้จัดส่งอัครทูตบารนาบัสไปเป็นมือขวาแห่งมิตรสัมพันธ์ ซึ่งเป็นเครื่องหมายแห่งการยอมรับและไว้วางใจ (กาลาเทีย 2:9) กระนั้นเหล่าชาวยิวคริสเตียนผู้ยังดำเนินชีวิตตามธรรมบัญญัติของชาวยิวจำนวนหนึ่ง ซึ่งพบว่ามีข้อกังขาอย่างยิ่งที่จะร่วมโต๊ะรับประทานกับชาวต่างชาติ สำหรับสิ่งต่างๆที่พวกเขาได้ยึดมั่นมาและเจตนาทั้งหมดคือชาวต่างชาติยังคงไม่สะอาดสำหรับพิธีการใดๆ
ประเด็นนี้แสดงให้เห็น ยกตัวอย่างเช่น เหตุการณ์ที่บังเกิดขึ้นโดยบังเอิญที่อัครทูตเปาโลมีส่วนร่วมในกาลาเทีย 2:11-14 ซึ่งมีคำกล่าวว่า “แม้แต่เหล่าอัครทูตยังหลงไปได้” เอลเลน จี. ไว้ท์ กล่าวว่า “ไม่ใช่ผู้เชื่อชาวยิวทั้งหมดได้รับการเตรียมความพร้อมให้เต็มใจยอมรับการตัดสินใจของสภาฯ” (กิจการของอัครทูต หน้า 197)

`เป็นการยากไหมที่คุณจะร่วมสามัคคีธรรมกับผู้เชื่อที่มาจากต่างเผ่าพันธุ์ ต่างวัฒนธรรม หรือต่างชนชั้น และคุณจะได้รับการชำระให้สะอาดจากท่าทีของการต่อต้านพระกิตติคุณได้อย่างไร`
