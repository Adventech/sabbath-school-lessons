---
title:  การโต้เหตุผล
date:   21/08/2018
---

`อ่านพระธรรมกิจการฯ 15:7-11 อัครทูตเปโตรแบ่งปันอะไรในการโต้เหตุผลในกรุงเยรูซาเล็ม`

แน่นอนว่าท่านลูกาไม่ได้รายงานขั้นตอนและวาระการประชุมทั้งหมดของสภา เป็นสิ่งน่าสนใจที่จะทราบ ยกตัวอย่างเช่น การโต้แย้งกับบางคนในพวกฟาริสี (Judaizers) (กิจการฯ 15:5) ขณะที่อัครทูตเปาโลและบารนานัสให้การตอบสนอง (กิจการฯ 15:12) ข้อมูลแสดงให้เราเห็นเพียงการกล่าวสุนทรพจน์ของอัครทูตเปโตรและยากอบ ที่กล่าวแสดงความสำคัญของคนเหล่านี้ท่ามกลางเหล่าอัครทูตทั้งหลาย ในสุนทรพจน์ของอัครทูตเปโตร ท่านได้กล่าวเตือนความทรงจำของเหล่าอัครทูตและผู้ปกครองทั้งหลายถึงประสบการณ์ของท่านที่มีกับ “โครเนลิอัส”
นายร้อยชาวโรมันเมื่อหลายปีก่อน ด้วยการใช้สาระสำคัญของเหตุผลอย่างเดียวกับที่ท่านให้กับกลุ่มพี่น้อง (brethren) ในกรุงเยรูซาเล็มคราวก่อน (กิจการฯ 11:4-17) พระเจ้าเองทรงแสดงความเห็นชอบจากการกลับใจใหม่ของนายร้อยโครเนลิอัส (แม้เขาจะเป็นชาวต่างชาติที่ยังไม่ได้เข้าพิธีสุหนัต) อีกทั้งพระเจ้าทรงประทานพระวิญญาณบริสุทธิ์ให้โครเนลิอัสและคนในครอบครัวของนายร้อยคนนี้อย่างเดียวกับที่ทรงประทานให้กับเหล่าอัครทูตในวันเพนเทคอสต์

ในการจัดหาให้ของพระเจ้า พระเจ้าไม่ทรงใช้ใครที่มีความสำคัญน้อยกว่าอัครทูตเปโตรเพื่อกล่าวให้ความมั่นใจกับเหล่าผู้เชื่อชาวยูเดียว่า พระเจ้าไม่ทรงให้ความแตกต่างระหว่างชาวยิวและชาวต่างชาติในเรื่องเกี่ยวกับความรอด แม้ว่าพวกเขาจะขาดประโยชน์จากการชำระให้บริสุทธิ์ตามระเบียบและกฎเกณฑ์ของพันธสัญญาแห่งพระคัมภีร์เดิม แต่เมื่อชาวต่างชาติได้รับเชื่อในพระเยซูคริสต์แล้วจะไม่ถือว่าไม่บริสุทธิ์อีกต่อไป เพราะว่าพระเจ้าเองทรงชำระดวงใจพวกเขาให้สะอาดแล้ว ถ้อยคำแถลงสุดท้ายของอัครทูตเปโตรฟังแล้วคล้ายกันมากกับสิ่งที่เราคาดหวังจากอัครทูตเปาโลซึ่งกล่าวว่า “แต่เราเชื่อว่า เราเองก็รอดโดยพระคุณของพระเยซูคริสตเจ้าเหมือนอย่างเขา” (กิจการฯ 15:11)

`อ่านพระธรรมกิจการฯ 15:13-21 อัครทูตยากอบเสนอการแก้ปัญหาให้กับชาวต่างชาติอย่างไร`

การพูดให้เหตุผลของอัครทูตยากอบแสดงให้เห็นว่า ท่านอยู่ในตำแหน่งแห่งสิทธิอำนาจ (เปรียบเทียบกับ กิจการฯ 12:17; 21:28; กาลาเทีย 2:9, 12) ไม่คำนึงว่าท่านอาจได้เข้าใจถึงการสร้างพลับพลาของกษัตริย์ดาวิดขึ้นใหม่ ซึ่งผู้เผยพระวจนะอาโมสอ้างถึงการจะกู้ราชวงศ์ของกษัตริย์ดาวิดขึ้นอีกหรือไม่ (อาโมส 9:11, 12) เป้าหมายสำคัญของอัครทูตยากอบคือจะสาธิตสิ่งที่พระเจ้าได้ทรงจัดหาให้กับชาวต่างชาติเรียบร้อย ให้เข้าร่วมในความรอด ให้มีความรู้สึกเหมือนการสร้าง “ประชากรของพระเจ้า” ขึ้นใหม่ ดังนั้นพวกเขาสามารถจะรวมเข้าด้วยกันกับชนอิสราเอล เพราะว่าสิ่งนี้ อัครทูตยากอบจึงตัดสินใจกล่าวว่า จะไม่มีการเข้มงวดกับชาวต่างชาติที่กลับใจใหม่นอกจากเหล่าผู้คนที่ตามปกติต้องทำตามข้อกำหนดสำหรับชาวต่างชาติผู้ปรารถนาจะเข้าไปดำรงชีวิตในแผ่นดินของชนอิสราเอล
