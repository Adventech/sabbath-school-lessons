---
title:  คำสั่งของอัครทูต
date:   22/08/2018
---

`อ่านพระธรรมกิจการฯ 15:28, 29 มีข้อห้ามอะไร 4 ข้อ ที่สภากรุงเยรูซาเล็มตัดสินใจกำหนดให้ชาวต่างชาติถือปฏิบัติ`

ประเด็นสำคัญที่สมาชิกสภากรุงเยรูซาเล็มได้ทำการอภิปรายและทำการตัดสินใจอันเป็นการแก้ปัญหาได้อย่างพึงพอใจ เพราะว่าความรอดเป็นมาโดยพระคุณ ชาวต่างชาติที่เชื่อในพระเยซูได้รับการยกเว้นจากการเข้าพีธีสุหนัตเมื่อพวกเขาเข้าร่วมกับคริสตจักร กระนั้นพวกเขาควรละเว้นจากข้อห้ามสี่ประการ (1) ห้ามนำเนื้อสัตว์ที่ได้ถวายแก่รูปเคารพตามพิธีของคนนอกศาสนาแล้วนำไปเลี้ยงดูผู้คนในวิหารหรือขายในตลาด (2) ละเว้นจากการรับประทานเลือด (3) ละเว้นจากเนื้อจากสัตว์ที่ถูกรัดคอตาย เพราะว่าเลือดของสัตว์ไม่ถูกระบายออก (4) ละเว้นการร่วมประเวณีที่ผิดศีลธรรมในรูปแบบต่างๆ  คริสเตียนส่วนมากในปัจจุบันถือว่าข้อห้ามเรื่องอาหาร (ข้อ 1-3 ของสภากรุงเยรูซาเล็ม) เป็นข้อแนะนำชั่วคราว เพราะว่าสิ่งเหล่านั้นเป็นเรื่องที่ชาวยิวรังเกียจเป็นการเฉพาะอยู่แล้ว ข้อห้ามต่างๆ พวกเขากล่าวว่ามีเจตนาเพียงเป็นสะพานข้ามช่องแคบระหว่างชาวยิวและผู้เชื่อชาวต่างชาติและคริสเตียน (ส่วนใหญ่) บ่อยครั้งจะอ้างว่าธรรมบัญญัติอื่นๆ ในพระคัมภีร์เดิมรวมทั้งบัญญัติเรื่องอาหารในพระธรรมเลวีนิติ บทที่ 11 และบัญญัติว่าด้วยวันสะบาโต (อพยพ 20:8-11) จะไม่ปรากฏในรายการของหลักข้อเชื่อของคริสตจักรต่างๆ เพราะพวกเขา (คริสเตียนส่วนใหญ่) ถือว่าธรรมบัญญัติเหล่านั้นไม่มีข้อผูกพันกับคริสเตียนอีกต่อไป

อย่างไรก็ดี “คำสั่งของอัครทูต” (apostolic decree)ไม่ใช่เป็นคำสั่งชั่วคราว และไม่ใช่ “รหัสแห่งจริยศาสตร์ใหม่” (new code of Christian ethics) ที่ “กันออกไป” (excluded) ทุกสิ่งทุกอย่างที่เชื่อมโยงกับพระคัมภีร์เดิม ที่จริงภายใต้การทรงนำของพระวิญญาณบริสุทธิ์ (กิจการฯ 15:28) เหล่าอัครทูตและผู้ปกครองทั้งหลายของคริสตจักรได้ประมวลกฎเกณฑ์จากพระธรรมเลวีนิติ บทที่ 17-18 ขึ้นใหม่ ซึ่งกำหนดให้เฉพาะคนต่างด้าวที่อาศัยอยู่ในดินแดนอิสราเอลถือปฏิบัติ  ในบริบทของพระธรรมเลวีนิติ ข้อห้ามเหล่านี้หมายถึงการประกาศ สละการถือปฏิบัติของ “ลัทธิของคนนอกศาสนา” (paganism) ชาวต่างชาติที่ประสงค์จะอยู่อาศัยในอิสราเอลจะต้องสละการนับถือและแนวปฏิบัติในคำสอนนอกศาสนาซึ่งเขา/เธอ เคยถือปฏิบัติมา (เลวีนิติ 18:30) เช่นเดียวกัน ชาวต่างชาติปรารถนาจะเข้าร่วมกับคริสตจักรได้ถูกกำหนดให้ยืนหยัดต่อต้านคำสอนของศาสนาอื่น
อย่างไรก็ดี นี่เป็นเพียงก้าวแรก แต่เมื่อเขา/เธอ เข้ามาในคริสตจักรแล้ว เขาหรือเธอได้รับการคาดหวังให้ดำเนินชีวิตตามน้ำพระทัยของพระเจ้าด้วยการถือรักธรรมบัญญัติทั้งหลายที่เป็น “สากล-ก่อนสมัยโมเสส” (are universal, pre-Mosaic) ซึ่งไม่อยู่ภายในระบบพิธีต่างๆ เช่นวันสะบาโต (ปฐมกาล 2:1-3) และดำเนินตามในความแตกต่างระหว่างอาหารที่สะอาด
และไม่สะอาด (ปฐมกาล 7:2) เป็นที่ชัดแจ้งว่าคำสั่งของอัครทูตไม่ใช่เรื่องชั่วคราว ยกตัวอย่างเช่น จาก วิวรณ์ 2:14, 20 ในเมื่อข้อห้ามข้อแรกและข้อสุดท้ายถูกกล่าวทวนซ้ำ ขอให้ตรึกตรองอีกสองข้อเช่นกัน ที่จริงหลักฐานทางประวัติศาสตร์แสดงให้เห็นว่าคำสั่งดังกล่าวเป็นที่ถือปฏิบัติตามปกติโดยคริสเตียนเป็นเวลานานหลังช่วงสมัยพระคัมภีร์ใหม่

`เมื่อการโต้แย้งเกิดขึ้น เราสามารถเรียนรู้ที่จะพูดคุยและรับฟังซึ่งกันและกันด้วยใจที่นับถือและถ่อมตัวเพื่อให้ประเด็นนั้นผ่านไปด้วยดีได้อย่างไร`
