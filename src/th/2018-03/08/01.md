---
title:  บทเรียน
date:   18/08/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ บทที่ 15; กาลาเทีย 2:11-13; อพยพ 12:43-49; โรม 3:30; เลวีนิติ 18:30; วิวรณ์ 2:14, 20

> <p>ข้อควรจำ</p>
> “แต่เราเชื่อว่า เราเองก็รอดโดยพระคุณของพระเยซูคริสตเจ้าเหมือนอย่างเขา” (กิจการฯ 15:11)

หลังจากที่ได้ออกเดินทางไปประกาศพระกิตติคุณรอบแรกเป็นเวลาสองปีกว่า อัครทูตเปาโลและอัครทูตบารนาบัสได้ เดินทางกลับสู่เมืองอันทิโอกที่ซีเรียเพราะคริสตจักรที่นั่นมีส่วนร่วมในการส่ง พวกเขาออกไปประกาศพระกิตติคุณ จึงเป็นธรรมดาที่พวกเขาต้องรายงานทุกอย่างแก่คริสตจักรอันทิโอก อย่างไรก็ดีการรายงานนั้นเน้นในสิ่งที่พวกเขาได้ประสบความสำเร็จ ซึ่งองค์พระผู้เป็นทรงเป็นผู้ทำการผ่านพวกเขา วัตถุประสงค์ของรายงานแน่นอนเป็นความสำเร็จของงานมิชชันนารี

ท่ามกลางชาวต่างชาติ แม้ว่ามีคนยิวจำนวนมากได้รับเอาความเชื่อ อย่างไรก็ดี นับตั้งแต่กรณีการกลับใจใหม่ของนายร้อยโครเนลิอัสซึ่งเป็นชาวต่างชาติที่ไม่ได้เข้าพิธีสุหนัต และได้กลายเป็นประเด็นยกขึ้นมาเป็นตัวอย่าง (กิจการฯ 11:1-18) ซึ่งบัดนี้ชาวต่างชาติซึ่งอยู่ในประเภทเดียวกันได้ถูกรับเข้าสู่คริสตจักรเป็นจำนวนมาก เรื่องนี้ได้กลายเป็นความยุ่งยากขึ้นมาโดยเฉพาะกลุ่มที่มีความเห็นต่าง กล่าวคือชาวยิวจำนวนมากในกรุงเยรูซาเล็มไม่ค่อยสบายใจสำหรับพวกเขาคือ ก่อนที่ชาวต่างชาติจะรับบัพติศมาเข้าสู่คริสตจักร คนต่างชาติต้องรับพิธีสุหนัตก่อน หรือกล่าวอีกอย่าง ชาวต่างชาติต้องเปลี่ยนมารับความเชื่อในศาสนายิว (proselytes) จากนั้นจึงรับบัพติศมาเข้าคริสตจักรเพื่อที่จะกลายเป็นส่วนหนึ่งแห่งประชากรของพระเจ้า และเข้าร่วมสัมพันธ์กับชาวยิว

กิจการฯ บทที่ 15 กล่าวเกี่ยวกับปัญหาทั้งหมดของชาวต่างชาติซึ่งได้ขึ้นสูงระดับอันตราย และกล่าวถึงคริสตจักรได้ทำงานร่วมกันเพื่อหาวิธีแก้ปัญหา สภาแห่งกรุงเยรูซาเล็มถือเป็นจุดเปลี่ยนในประวัติศาสตร์ของคริสตจักรสมัยของอัครทูตในความสัมพันธ์กับพันธกิจการประกาศทั่วโลก
