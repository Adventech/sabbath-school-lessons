---
title:  ศึกษาเพิ่มเติม
date:   24/08/2018
---

“โดยทั่วไปชาวยิวที่กลับใจใหม่ไม่โน้มเอียงจะเคลื่อนไหวอย่างรวดเร็วเท่ากับการจัดการเปิดช่องทางให้ของพระเจ้า จากผลลัพธ์ของการทำงานหนักของเหล่าอัครทูตท่ามกลางชาวต่างชาติ ปรากฏหลักฐานว่าจำนวนคนที่กลับใจของชาวต่างชาติมีจำนวนมากกว่าชาวยิวที่กลับใจใหม่ ชาวยิวกลัวว่าถ้าความเข้มงวดและพิธีรีตองต่างๆแห่งธรรมบัญญัติของพวกเขาไม่เป็นข้อผูกพันสำหรับชาวต่างชาติอย่างเช่นเงื่อนไขของการร่วมสังสรรค์ของคริสตจักร ลักษณะเฉพาะประจำชาติชาวยิวหลายประการซึ่งถึงบัดนี้ได้ช่วยให้พวกเขามีลักษณะเด่นจากคนอื่นๆทั้งปวงที่สุดจะหายสาบสูญไปจากท่ามกลางผู้ที่ได้รับข่าวสารแห่งพระกิตติคุณ” (เอลเลน จี. ไว้ท์, กิจการของอัครทูต, หน้า 189)

ชาวยิวคริสเตียนดำเนินชีวิตภายในการมองเห็นพระวิหาร ซึ่งโดยธรรมชาติอนุญาตให้จิตใจของพวกเขากลับคืนสู่สิทธิพิเศษจำเพาะของชนชาติยิว เมื่อพวกเขาเห็นคริสตจักรของคริสเตียนหันออกไปจากพิธิรีตองและขนบธรรมเนียมของศาสนายูดาห์และพวกเขามองเห็นว่าความบริสุทธิ์จำเพาะซึ่งชาวยิวคุ้นเคยเนื่องจากได้ปฏิบัติมานาน อีกไม่นานจะหายไปจากการมองเห็นในแสงสว่างแห่งความเชื่อใหม่ มีหลายคนรู้สึกขุ่นเคืองอัครทูตเปาโลผู้ซึ่งจะว่าเป็นสาเหตุทำให้เกิดการเปลี่ยนแปลงนี้อย่างใหญ่หลวง แม้แต่เหล่าสาวก ไม่ใช่ทุกคนได้รับการเตรียมตัวให้ยอมรับการตัดสินใจของสภากรุงเยรูซาเล็มอย่างเต็มใจ มีบางคนยังมีความกระตือรือร้นในธรรมบัญญัติว่าด้วยพิธีกรรมต่างๆและพวกเขาไม่พอใจท่านเปาโล เพราะพวกเขาคิดว่าหลักการของท่านเปาโลไม่ใส่ใจในข้อผูกพันของชาวยิว จึงทำให้ข้อผูกพันต่างๆหย่อนยานไป” (เอลเลน จี. ไว้ท์, กิจการของอัครทูต, หน้า 197)

**คำถามเพื่อการอภิปราย**

`1. ให้กลับไปดูคำถามสุดท้ายของวันจันทร์ เราสามารถเข้าใจความจริงว่า การเป็นส่วนหนึ่งของคริสตจักรที่แท้จริงไม่ใช่หลักประกันว่าเราจะได้รับความรอด เช่น คนอิสราเอลอยู่ในคริสตจักรแท้ที่มีพลับพลาที่พระเจ้าทรงสถิตอยู่ แต่ก็ไม่ใช่ทุกคนที่จะได้รับความรอด ถ้าการอยู่ในคริสตจักรที่แท้จริงไม่ได้เป็นหลักประกันเรื่องความรอดแล้วอะไรเป็นข้อได้เปรียบของการเป็นส่วนหนึ่งของคริสตจักร`

`2. การรับชาวต่างชาติที่ยังไม่เข้าพิธีสุหนัตเข้าสู่ชุมชนแห่งความเชื่อ เป็นประเด็นแรกที่สำคัญที่สุดในการบริหารจัดการที่คริสตจักรยุคแรกเริ่มต้องเผชิญ มีอะไรที่อาจเป็นประเด็นที่คล้ายกันในคริสตจักรยุคปัจจุบัน ตัวอย่างในกิจการฯ บทที่ 15 สอนเราว่า ควรจะจัดการกับประเด็นเหล่านั้นอย่างไร`

`3. ในชั้นขอคนหนึ่งแสดงบทบาทของชาวยิวผู้กล่าวยืนยันว่าชาวต่างชาติจะต้องเข้ารีตเป็นผู้เชื่อในศาสนายิวก่อนที่จะเข้าร่วมกับคริสตจักร ซึ่งชาวยิวเห็นว่าถูกต้องตามที่พระเจ้าได้เสนอพันธ- สัญญาให้กับชาวอิสราเอล เมื่อพวกเขาอ้างขึ้นมาอย่างนี้ คุณจะตอบสนองอย่างไร การโต้เหตุผลอย่างนี้แสดงให้เห็นตัวอย่างคำตอบแจ่มแจ้งชัดเจนในปัจจุบัน ดังนั้นแม้จะเป็นปัญหาหรือคำถามเดียวกัน แต่เมื่อเกิดขึ้นต่างเวลากันจึงดูเหมือนว่าปัญหานี้เป็นสิ่งยุ่งยากกว่าสำหรับผู้คนในยุคแรกเริ่ม...กว่าเราในเวลานี้`
