---
title:  ศึกษาเพิ่มเติม
date:   07/09/2018
---

“ความสำเร็จในการรับใช้ในการเทศนาพระกิตติคุณเร้าใจให้ความโกรธของชาวยิวเกิดขึ้นครั้งใหม่ในทุกไตรมาส เรื่องราวของการประกาศหลักความเชื่อใหม่ของอัครทูตเปาโลและคณะได้ถูกรายงานเข้ามายังผู้นำชาวยิวจากนักสังเกตการณ์ที่ถูกส่งออกไป ซึ่งพวกเขาคอยสังเกตทีมงานมิชชันนารีซึ่งประกาศยอมรับชนต่างชาติซึ่งไม่ได้ประกอบพิธีกรรมตามธรรมบัญญัติ ได้รับการยอมรับให้มีสิทธิพิเศษเท่ากับชนชาวยิวซึ่งเป็นเชื้อสายของท่านอับราฮัม....ดังที่อัครทูตเปาโลได้เขียนในจดหมายฝากว่า “ในพระองค์นั้น ท่านได้รับพิธีเข้าสุหนัตที่มือมนุษย์มิได้กระทำ โดยที่ท่านได้สละกายเนื้อหนังในการเข้าสุหนัตแห่งพระคริสต์” (โคโลสี 3:11) ทั้งหมดนี้ศัตรูของอัครทูตเปาโลถือว่าเป็นการหมิ่นประมาทพระเจ้าอย่างกล้าหาญ และพวกเขาได้ตัดสินใจมุ่งมั่นว่า เสียงของอัครทูตจะต้องถูกทำให้เงียบไป” (เอลเลน จี. ไว้ท์, กิจการของอัคร ทูต, หน้า 390)

“และอัครทูตเปาโลไม่อาจรับเอาความเห็นอกเห็นใจ และการสนับสนุนแม้แต่จากเหล่าพี่น้องแห่งความเชื่อของท่านเอง เหล่าชาวยิวผู้ไม่ได้กลับใจใหม่ซึ่งได้ติดตามใกล้ชิดบนเส้นทางของอัครทูตผู้เดินทางไปทำการประกาศ พวกเขาไม่เคยช้าในการกระจายข่าวจากรายงานอันไม่พึงประสงค์ไปที่กรุงเยรูซาเล็ม ทั้งเป็นส่วนบุคคลและโดยจดหมายเวียนเกี่ยวเนื่องกับอัครทูตและงานของท่าน และแม้แต่อัครทูตและผู้ปกครองบางคนยังได้รับรายงานเหล่านี้เสมือนหนึ่งเป็นความจริง พยายามใส่ข้อขัดแย้งและแสดงออกให้เห็นว่าไม่มีความปรารถนาจะปรองดอง (กับผู้ติดตามพระเยซู)” (เอลเลน จี. ไว้ท์, กิจการของอัครทูต, หน้า 398)

**คำถามเพื่อการอภิปราย**

`1. สาวกสิบสองคนที่อัครทูตเปาโลพบในเมืองเอเฟซัส บางท่านเป็นผู้ติดตามท่านยอห์นผู้ให้บัพติศมามาก่อนที่จะเป็นสาวกของพระเยซู (กิจการฯ 19:1-7) เหตุใดจึงเป็นการถูกต้องที่จะ ใช้ข้อความตอนนี้กำหนดให้คริสเตียนคณะอื่นรับบัพติศมาอีกครั้งใหม่ (ทั้งๆที่ได้รับบัพติศมาโดยการจุ่มทั้งตัวแล้ว) ก่อนเข้าร่วมคริสตจักรแอ๊ดเวนตีส มีความสำคัญประการใดในข้อมูลที่ว่า ท่านอปอลโลไม่ได้รับบัพติศมาใหม่`

`2. ใคร่ครวญถึงสถานการณ์ของอัครทูตเปาโล ท่านถูกปฏิเสธโดยชนร่วมชาติของท่านผู้ไม่เชื่อในพระเยซู แม้แต่ชาวยิวผู้เชื่อในพระเยซูหลายคน บางคนมองดูท่านอัครทูตเปาโลด้วยความ หวาดระแวง หลายคนไม่วางใจเพราะพวกเขาคิดว่า อัครทูตเปาโลเป็นผู้ทำให้ “จุดเด่นเฉพาะไม่เหมือนใคร” (landmarks) ถูกบิดเบือนไป ส่วนชาวต่างชาติจำนวนไม่น้อยเกลียดชังพระ กิตติคุณที่ท่านเปาโลกำลังประกาศ กระนั้นอัครทูตเปาโลยังคงดำเนินการต่อไปแม้ว่าจะมีการต่อต้านรอบด้าน เราเองสามารถได้รับอะไรจากเรื่องของอัครทูตเปาโล`

`3. ใคร่ครวญถึงข้อโต้แย้งบางข้อที่ผู้คนพยายามใช้เพื่อพิสูจน์ว่า “วันสะบาโตถูกเปลี่ยนไปเป็นวันอาทิตย์แล้ว หรือธรรมบัญญัติข้อนี้ไม่มีข้อผูกพัน (ให้ถือรักษา) อีกต่อไป เราจะตอบข้อโต้แย้งนี้อย่างไร และควรทำไปให้เป็นการแสดงว่าการเชื่อฟังวันสะบาโตไม่ใช่การถือตามตัวอักษร (legalism) อีกต่อไป ซึ่งก็เหมือนการถือปฏิบัติธรรมบัญญัติอื่นๆอีกเก้าข้อ นั่นคือถ้าเราเชื่อฟังโดยความเชื่อ และด้วยความเข้าใจว่าความหวังในความรอดของเราเพียงหนึ่งเดียววางอยู่ที่ไหน`
