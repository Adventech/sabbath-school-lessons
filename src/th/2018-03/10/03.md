---
title:  เมืองเอเฟซัส ตอนที่ 2
date:   03/09/2018
---

ในเมืองเอเฟซัสอัครทูตเปาโลปฏิบัติตามรูปแบบเดิม คือการเข้าไปเทศนาในธรรมศาลาเป็นอันดับแรก เมื่อเกิดการต่อต้านขึ้น อัครทูตเปาโลและผู้เชื่อใหม่ย้ายไปบรรยายให้ห้องประชุมของท่านผู้หนึ่งชื่อ “ทีรันนัส” ท่านลูกาได้สรุปพันธกิจรับใช้ในเมืองเอเฟซัสตลอดสองปีของอัครทูตเปาโลว่า “จนชาวแคว้นเอเชีย ทั้งพวกยิวและพวกกรีกได้ยินพระวจนะขององค์พระผู้เป็นเจ้า” (กิจการฯ 19:8, 10)

ในพระธรรมกิจการฯ 19:11-20 ท่านลูกาบันทึกเรื่องการอัศจรรย์เพิ่มเข้าไปสองสามเรื่อง พรรณนาถึงชัยชนะแห่งอำนาจของพระเจ้าในเมืองนี้ ที่มีพวกหมอผีพยายามใช้นามของพระเยซูเจ้าขับผีร้ายออก บางคนได้ใช้เวทมนตร์คาถาในการเลี้ยงชีพได้กลับใจมาเชื่อในพระเจ้า ไม่ต้องสงสัยเลยพระเจ้าทรงทำการรักษาโรคต่างๆผ่านอัครทูตเปาโล ซึ่งแม้แต่การนำผ้าเช็ดหน้าและผ้ากันเปื้อนของอัครทูตมาวางบนคนไข้ คนไข้ก็หายจากโรคและผีร้ายก็ออกจากคนที่มันสิงอยู่ (กิจการฯ 19:12) เรื่องนี้อาจฟังดูแปลกๆสำหรับบางคน ซึ่งจะว่าไปก็คล้ายกับตอนที่พระเยซูทรงรักษาโรคตกโลหิตให้ผู้หญิงคนหนึ่ง (ลูกา 8:44) ความเชื่อในเรื่องโชคลาภและเวทมนตร์คาถาของชาวเอเฟซัสนำไปสู่การทำการอัศจรรย์ “ที่พิเศษเหนือธรรมชาติ” ดังที่ท่านลูกาได้กล่าวใน (กิจการฯ 19:11) นี่อาจเป็นตัวอย่างของการที่พระเจ้าทรงสนองความต้องการของผู้คนในระดับความเข้าใจได้ของพวกเขาเอง

อัครทูตเปาโลพึงพอใจในผลลัพธ์จากงานมิชชันนารีของท่านในเมืองเอเฟซัส อัครทูตเปาโลตัดสินใจเดินทางไปกรุงเยรูซาเล็ม (กิจการ 19:21) ท่านลูกาไม่ให้เหตุผลสำหรับการเดินทางเที่ยวนี้ แต่เราทราบได้จากข้อเขียนของท่านเองว่า ท่านหวังที่จะส่งมอบเงินกองทุนที่ได้รวบรวมจากคริสตจักรต่างๆเพื่อบรรเทาความเดือดร้อนของพี่น้องในคริสตจักรกรุงเยรูซาเล็ม (โรม 15:25-27, 1 โครินธ์ 16:1-3) การที่ผู้เชื่อในช่วงแรกๆ ได้นำทรัพย์สินเงินทองมารวมเป็นกองกลางก็ดี และต่อมาเกิดกันดารอาหารฝนไม่ตกในช่วงการครองราชย์ของจักรพรรดิคลาวเดียส อัครทูตเปาโลมองเห็นความอ่อนกำลังของผู้เชื่อในแคว้นยูเดีย และการที่พวกเขาร้องขอความช่วยเหลือ (กาลาเทีย 2:10) ดังนั้นการได้รับความช่วยเหลือจากพี่น้องในพระคริสต์จากที่ต่างๆเป็นโอกาสที่จะเสริมกำลังทั้งในด้านความไว้วางใจในการเป็นอัครทูตของท่าน และความเป็นอันหนึ่งอันเดียวของคริสตจักรต่างๆ แบบ “ข้ามวัฒนธรรม” (transcultural Church) แม้ท่านเปาโลจะตระหนักถึงความเสี่ยงเพราะท่านต้องเปิดเผยตัวตน ก็ไม่ทำให้ท่านรู้สึกหวั่นไหวแต่ประการใด (กิจการฯ 20:22, 23; โรม 15:31)

`อ่านกิจการฯ 19:23-41 มีอะไรเป็นเหตุผลแท้จริงที่ผู้ต่อต้านยกขึ้นมาต่อต้านอัครทูตเปาโล ซึ่งได้เกิดขึ้นในเมืองเอเฟซัสในตอนท้ายของการอยู่ที่นั่นของท่าน`

เรื่องการต่อต้านเกิดขึ้นเกี่ยวกับการนมัสการของผู้คนในศาสนาอื่น ซึ่งได้รับการคุกคามจากผู้คนจำนวนมากได้หันมาเชื่อในข่าวสารที่อัครทูตเปาโลประกาศ ชายที่ชื่อ “เดเมตริอัส” เป็นช่างทำเงินได้นำเงินทำเป็นรูปเคารพพระอารเทมิส ขายและได้กำไรมาก วิหารของพระอารเทมิส (หรือไดอะนา) ซึ่งตั้งอยู่ในเมืองเอเฟซัสเป็นหนึ่งในสิ่งมหัศจรรย์เจ็ดอย่างของโลกโบราณ เดเมตริอัสได้ระดมช่างเงินลุกขึ้นต่อต้านอัครทูตเปาโลและทีมงานของท่าน

`อ่านพระธรรมกิจการฯ 19:27 สังเกตว่าช่างเงินชื่อเดเมตริอัสเป็นช่างศิลป์ สามารถสร้างรูปเคารพนางอารเทมิสเพื่อให้เกิดแรงจูงใจ มีความเลื่อมใสบูชาในศาสนา “piety” เขาใช้ความพยายามจะรักษารายได้อันงามของเขาไว้ เหตุใดเราในฐานะคริสเตียนจึงไม่ควรใช้ความเชื่อของเราหรือแสร้งทำตัวเป็นคนมีความเลื่อมใสในศาสนาเพื่อผลประโยชน์ในลักษณะเดียวกัน`
