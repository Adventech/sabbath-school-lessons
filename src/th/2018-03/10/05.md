---
title:  เมืองมิเลทัส
date:   05/09/2018
---

บนเส้นทางไปสู่กรุงเยรูซาเล็ม อัครทูตเปาโลได้หยุดพักอีกครั้งหนึ่งที่เมืองมิเลทัส และที่เมืองมิเลทัสท่านเปาโลส่งคนไปเชิญผู้ปกครองจากเมืองเอเฟซัสให้มาพบท่านที่เมืองมิเลทัส และในการกล่าวสุนทรพจน์แก่ผู้นำที่เมืองมิเลทัส และผู้ปกครองจากเอเฟซัส อัครทูตเปาได้กล่าวอำลาแก่ผู้นำทั้งหลาย

`อ่านกิจการฯ 20:15-27 อัครทูตเปาโลได้กล่าวเน้นอะไรในส่วนที่เป็นอารัมภบทในสุนทรพจน์ของท่าน`

ในเมื่ออัครทูตเปาโลได้วางแผนสำหรับการเดินทางเที่ยวใหม่ของท่านแล้ว ซึ่งรวมไปถึงกรุงโรมและประเทศสเปน (โรม 15:22-29) อัครทูตเปาโลเชื่อว่าท่านคงไม่ได้กลับมาที่เอเชียอีก ดังนั้นท่านเริ่มต้นสุนทรพจน์ด้วยการรายงานประเภทความไว้วางใจ (accountability) ของหลายปีที่ท่านอยู่ที่เอเฟซัส อย่างไรก็ดีในรายงานนั้นไม่ได้พุ่งเป้าไปในอดีตเท่านั้น แต่ได้กล่าวถึงวิถีที่ท่านได้ใช้ชีวิตท่ามกลางชาวเอเฟซัสและยังกล่าวถึงอนาคตสำหรับ การที่ท่านรู้สึกกลัวที่อาจเกิดขึ้นในกรุงเยรูซาเล็ม
ความกลัวของอัครทูตเปาโลไม่ได้มาจากสิ่งไร้รากฐาน ในเวลานั้นคริสตจักรเยรูซาเล็มมองอัครทูตเปาโลด้วยความสงสัยบางประการ ถ้าไม่ใช่ศัตรูอันเนื่องมาจากอดีตของท่านที่ได้ทำการข่มเหง และการประกาศ “พระกิตติคุณเป็นอิสระจากพิธีสุหนัต” (กิจการฯ 21:20-26) สำหรับผู้มีอำนาจชาวยิว อัครทูตเปาโลไม่ใช่ใครนอกจากเป็นผู้ทรยศต่อชาติและเป็นผู้นำประชาชนให้ออกห่างจากศาสนาและวัฒนธรรม (กิจการฯ 23:1, 2) ช่วงกลางของศตวรรษแรกโดยเฉพาะอย่างยิ่งการปกครองที่ไม่สมควรของชาวโรมัน ชาวยูเดียเองกำลังก่อการปฏิวัติซึ่งหนุนความร้อนแรงของผู้รักชาติในอุดมคติ บรรยากาศเช่นนี้มีอิทธิพลปกคุมทั่วหย่อมหญ้าของสังคมชาวยิว อาจรวมไปถึงคนที่อยู่ในคริสตจักรด้วย ในบริบทเช่นนี้ กิจกรรมของอดีตชาวฟาริสีท่านนี้ท่ามกลางชาวต่างชาติทำให้ภาพพจน์ของอัคทูตเปาโลมีชื่อเสียงในทางไม่ดี (notoriety)

อัครทูตเปาโลมีความห่วงใยมากขึ้น ใน กิจการฯ 20:28-31 ท่านเปาโลมุ่งเน้นเตรียมความพร้อมให้ผู้นำในคริสตจักรเอเฟซัสว่า จะจัดการกับเรื่องครูสอนเทียมเท็จซึ่งเปรียบเหมือนสุนัขป่าดุร้าย ซึ่งพยายามนำฝูงแกะไปในทางผิดและออกนอกลู่นอกทางอย่างไร ดังนั้นแม้ภายในคริสตจักรเองและในช่วงแรกเริ่มของคริสตจักร อันตรายจากครูสอนเทียมเท็จเป็นสิ่งที่เกิดขึ้นจริง ดังที่กษัตริย์ซาโลมอนได้กล่าวไว้ในครั้งหนึ่ง และซึ่งในบริบทที่ต่างกันว่า “สิ่งที่เป็นขึ้นแล้วคือสิ่งที่จะเป็นขึ้นอีก สิ่งที่ทำกันแล้วคือสิ่งที่จะต้องทำกันอีก และไม่มีสิ่งใดใหม่ภายใต้ดวงอาทิตย์” (ปัญญาจารย์ 1:9) ประวัติศาสตร์ของคริสตจักรคริสเตียนเปิดเผยให้เห็นความเสียหายเหลือเชื่อที่ครูสอนเทียมเท็จได้นำมาสู่คริสตจักร ปัญหาเช่นนี้จะยังคงอยู่จนวาระสุดท้ายของโลก (2 ทิโมธี 4:3) เช่นกัน

ไม่มีคำถาม อัครทูตเปาโลมีหลายสิ่งหลายอย่างในจิตใจของท่าน มีความห่วงใยอย่างมากมาย และกระนั้นความสัตย์ซื่อและความขยันขันแข็งของท่านไม่หวั่นไหว

`อ่านพระธรรม 2 โครินธ์ 4:8-14 อะไรที่อัครทูตเปาโลพูดตรงนี้ ซึ่งเราจำเป็นต้องนำไปประยุกต์ใช้กับตัวเราเอง โดยเฉพาะอย่างยิ่งเมื่อมีการทดสอบเกิดขึ้น อัครทูตเปาโลวางใจในความหวังสุดท้ายของท่านที่ไหน`
