---
title:  เมืองเอเฟซัส ตอนที่ 1
date:   02/09/2018
---

พระธรรมกิจการฯ 18:24-28 บันทึกว่า ขณะที่อัครทูตเปาโลยังอยู่บนเส้นทางสู่เมืองเอเฟซัสของท่านผู้เชื่อชาวยิวคนหนึ่ง ชื่อว่า “อปอลโล” ได้เดินทางมายังเมืองเอเฟซัส เขาเป็นนักพูดที่มีสำนวนโวหารดีและชำนาญมากในทางพระคัมภีร์ ท่านลูกากล่าวพรรณนาเป็นที่ชัดเจนว่า ท่านอปอลโลเป็นสาวกผู้ติดตามพระเยซูด้วยการกล่าวว่า “อปอลโลคนนี้ได้รับการอบรมในทางของ พระองค์พระผู้เป็นเจ้าและมีใจร้อนรนกล่าวสั่งสอนอย่างถูกต้องถึงเรื่องพระเยซู ถึงแม้ท่านรู้แต่เพียงบัพติศมาของยอห์น” (กิจการฯ 18:25) กระนั้นแม้ท่านรู้จักแต่ท่านยอห์นผู้ให้บัพติศมา และได้รับบัพติศมาโดยท่านยอห์น ท่านอปอลโลได้มีโอกาสคุ้นเคยกับพระเยซู ขณะที่พระเยซูทรงดำเนินพันธกิจการรับใช้ของพระองค์ในโลก แต่ท่านได้ย้ายออกไปจากพื้นที่ อาจเป็นที่อาเล็กซานเดรีย และได้กลับมาที่กรุงเยรูซาเล็มก่อนที่พระเยซูทนทุกข์ทรมานและอยู่ในเหตุการณ์วันเพนเทคอสต์  นี่เป็นการอธิบายว่า เหตุใดอาควิลลาและปริสสิลลา จะเป็นผู้สอน อปอลโลต่อ แม้ว่าอปอลโลสามารถพิสูจน์ข้อพระคัมภีร์ว่าพระเยซูทรงเป็นพระเมสสิยาห์ของอิสราเอล (กิจการฯ 18:28) ท่านอปอลโลจำเป็นต้องได้รับข้อมูลความจริงเป็นปัจจุบันเพื่อจะพัฒนาความเป็นคริสเตียนนับจากพันธกิจการรับใช้ของพระเยซู อย่างไรก็ดีอาควิลลาและปริสสิลลาได้ทำมากกว่าสำหรับ ท่านอปอลโล: พร้อมกับผู้เชื่ออื่นๆในเมืองเอเฟซัสพวกเขาได้มอบจดหมายแนะนำตัวถึงคริสตจักรต่างๆในแคว้นอาคายา (กิจการฯ 18:27) ซึ่งพวกเขาให้การสนับสนุนท่านอปอลโลดำเนินพันธกิจการรับใช้อย่างบังเกิดผลในเมืองโครินธ์ (1 โครินธ์ 3:4-6; 4:6, 16:12)

`อ่านพระธรรมกิจการฯ 19:1-7 มีอะไรเกิดขึ้นเมื่ออัครทูตเปาโลเดินทางถึงเมืองเอเฟซัส`

เรื่องราวของท่านอปอลโล เชื่อมต่อกับเรื่องของชายชาวยิวสิบสองคนซึ่งอัครทูตเปาโลพบในเมืองเอเฟซัสเมื่อท่านเดินทางถึงเมืองนั้น เพราะว่าสถานการณ์ของพวกเขามีความคล้ายคลึงกันมาก พวกเขาได้รับการพรรณนาว่าเป็น “เหล่าสาวก” (กิจการฯ 19:1) อัครทูตเปาโลถามพวกเขา (กิจการฯ 19:2) คำตอบที่ได้รับบ่งบอกว่าพวกเขาเป็นผู้เชื่อในพระเยซูแล้ว ในเวลาเดียวกัน คำตอบที่พวกเขาให้กับอัครทูตเปาโลมีความละม้ายกับคำตอบของท่านอปอลโล พวกเขาเป็นอดีตสาวกของท่านยอห์นผู้ให้บัพติศมาผู้ซึ่งได้กลายเป็นสาวกของพระเยซู แต่ปราศจากประสบการณ์แห่งวันเพนเทคอสต์ พวกเขาต้องได้รับโอกาสแห่งความชื่นชมยินดีและได้รับประสบการณ์ลึกซึ้งกว่ากับองค์พระผู้เป็นเจ้า  “เมื่อท่านเปาโลเดินทางถึงเมืองเอเฟซัส อัครทูตเปาโลได้พบกลุ่มพี่น้องในพระคริสต์สิบสองคนซึ่งเหมือนกับท่านอปอลโล ต่างเคยได้เป็นสาวกของยอห์นผู้ให้บัพติศมาและเหมือนกับยอห์นผู้เป็นอาจารย์มีความรู้ในพันธกิจการรับใช้ของพระคริสต์ พวกเขายังไม่มีความสามารถเหมือนท่านอปอลโล แต่ทั้งสองฝ่ายมีความจริงใจและมีความเชื่อ พวกเขาแสวงหาโอกาสเผยแพร่ความรู้ที่พวกเขาได้รับมาให้แพร่ออกไป” (เอลเลน จี. ไว้ท์, กิจการของ อัครทูต, หน้า 282)

เราควรมองดูการรับบัพติศมาใหม่ของพวกเขาในแสงสว่างของสถานการณ์พิเศษ พวกเขาไม่ได้มาจากคริสเตียนคณะอื่นหรือพวกเขาได้รับประสบการณ์แห่งการกลับใจใหม่ พวกเขาเป็นเพียงกลุ่มที่ได้รวมตัวกัน (integrated) เข้าสู่กระแสหลักของศาสนาคริสต์ที่พวกเขาได้รับพระวิญญาณบริสุทธิ์และพูดภาษาแปลกๆ อาจหมายถึงพวกเขาเป็นคริสเตียนมิชชันนารีเหมือนเช่น ท่านอปอลโล ซึ่งตอนนี้ได้รับสิทธิอำนาจให้เป็นพยานเกี่ยวกับพระเยซูคริสต์ ไม่ว่าจะเป็นที่ใดที่พวกเขาเดินทางไป
