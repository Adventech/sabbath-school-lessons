---
title:  ศึกษาเพิ่มเติม
date:   10/08/2018
---

“ในพระธรรมกิจการฯ บทที่ 10 เรายังมีกรณีตัวอย่างของการได้รับการช่วยเหลือจากทูตสวรรค์ ผลลัพธ์จากการกลับใจของนายร้อยโครเนลิอัสและคนในครอบครัว ให้เราอ่านกิจการฯ บทที่ 8-10 และให้ความสนใจเป็นพิเศษ ในสามบทดังกล่าวนี้เรามองเห็นว่าสวรรค์อยู่ใกล้กับคริสเตียนผู้มุ่งมั่นอยู่ในพันธกิจการช่วยดวงวิญญาณให้รอดมากกว่าที่คนส่วนใหญ่คาดคะเน เราควรได้เรียนรู้ผ่านพวกเขาเช่นกันในบทเรียนของพระเจ้าเกี่ยวกับมนุษย์ทุกคน และแต่ละคนควรปฏิบัติต่อเพื่อนมนุษย์ประหนึ่งว่าเป็นเครื่องมือของพระเจ้านำไปสู่ความสำเร็จแห่งงานของพระองค์บนแผ่นดินโลก” (ความเห็นของ เอลเลน จี. ไว้ท์, The SDA Bible Commentary, เล่ม 6, หน้า 1059)

“เมื่อคริสตจักรอธิษฐาน การงานของพระเจ้าจะรุดหน้าไป และศัตรูของพระองค์จะถึงจุดไร้ซึ่งความหมาย แม้ว่าสิ่งนี้ไม่ช่วยให้ผู้เชื่อในคริสตจักรได้รับการยกเว้นจากความทุกข์ยาก ความทรมาน และความตาย ท่านลูกาเชื่อในชัยชนะของพระกิตติคุณ หากผู้เชื่อศึกษาพระวจนะอย่างจริงจังและตระหนักว่า ผ่านพระวจนะของพระเจ้าซึ่งไม่อาจถูกพันธนาการได้ด้วยโซ่ตรวน แม้ผู้รับใช้พระวจนะอาจต้องได้รับความทุกข์ยาก และถูกจองจำไว้” (เอลเลน จี.ไว้ท์, กิจการของอัครทูต, หน้า 206, 207)

**คำถามเพื่อการอภิปราย**

`1. นายร้อยโครเนลิอัสได้รับการพรรณนาว่า “ท่านและครอบครัวเป็นคนยำเกรงพระเจ้า ท่านเคยให้ทานมากมายแก่ประชาชนและอธิษฐานต่อพระเจ้าเสมอ” (กิจการฯ 10:2) เป็นหลักฐานได้ว่าพระวิญญาณของพระเจ้าได้ทำงานแล้วก่อนหน้าที่เขาได้พบกับท่านเปโตร เป็นไปได้ไหมที่ชีวิตแห่งการอุทิศถวายของเขาเป็นโอกาสของพระเจ้าที่จะเข้าถึงเขาด้วยข่าวสารแห่งพระกิตติคุณ เรื่องของเขามีบทเรียนอะไรสำหรับเรา`

`2. ในชั้นเรียนสะบาโต กลับไปยังคำถามสุดท้ายของวันจันทร์ และถามตัวคุณเองด้วยคำถามนี้ คุณอยู่ในวัฒนธรรม สังคม และบริบทด้านการเมืองอะไร ซึ่งคุณอาศัยอยู่ที่แพร่ความตรึงเครียด เรื่องชาติพันธุ์ที่คริสเตียนไม่ควรเข้าไปพำนักอยู่ หรือกล่าวได้อีกอย่าง เมื่อเรามีความจำเป็น คริสเตียนทั้งหมดอย่างเราสามารถขยับขึ้นเหนือวัฒนธรรมและพื้นเพเดิมของเราได้อย่างไร`

`3. ถึงแม้ว่าจะพบกับความเสียหาย ความพยายามของท่านเปาโลจะทำการข่มเหงได้เปลี่ยนเป็นการบังเกิดผลดี เหล่าผู้เชื่อที่อพยพเข้ามาอาศัยในเมืองอันทิโอกได้เริ่มเทศนาสั่งสอนแก่ชาวยิว และชาวกรีกในชั้นแบ่งปันประสบการณ์ส่วนตัวซึ่งทำให้เจ็บปวด และความทุกข์ยากต่างๆที่พระเจ้าได้ทรงเปลี่ยนให้เป็นพระพรอย่างไร`

`4. ยากอบเป็นสาวกมีความใกล้ชิดที่สุดคนหนึ่งกับพระเยซู (มาระโก 5:37, 9:2, 14:33) กระนั้นท่านเป็นคนแรกในสิบสองคนที่ได้รับความทุกข์เจ็บปวดถึงตาย มีตัวอย่างของใครอีกในพระคัมภีร์ที่เป็นคนสัตย์ซื่อแต่ได้รับความทุกข์ทรมานอย่างไม่เป็นธรรม มีบทเรียนอะไรที่เราจะได้รับจากเรื่องราวเหล่านี้สำหรับเราเองเกี่ยวกับคำาถามทั้งหมดในเรื่องความทุกข์ยากเดือดร้อน`
