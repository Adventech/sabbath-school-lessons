---
title:  การข่มเหงของเฮโรด
date:   09/08/2018
---

ให้เราหันกลับมาที่แคว้นยูเดียอีกครั้งหนึ่ง ตอนนี้เรากำลังเผชิญหน้ากับเรื่องราวของกษัตริย์เฮโรดผู้สั่งประหารอัครทูตยากอบ พี่ชายของอัครทูตยอห์นซึ่งเป็นบุตรชายของเศเบดี (มาระโก 1:19) กษัตริย์องค์นี้ประสงค์จะประหารอัครทูตเปโตรด้วยเช่นกัน

`อ่านพระธรรมกิจการฯ 12:1-4 สิ่งนี้สอนเราเกี่ยวกับการท้าทาย ที่คริสตจักรยุคแรกเริ่มต้องเผชิญอย่างไรบ้าง`

กษัตริย์เฮโรดกล่าวถึงตรงนี้คือ “อากริปปา ที่ 1” ซึ่งเป็นหลานชายของเฮโรดมหาราช (มัทธิว 2:1) ท่านปกครองแคว้นยูเดีย จาก ค.ศ. 40 ถึง 44 จากผลลัพธ์ที่พระองค์ได้แสดงออกถึงความเลื่อมใสในศาสนา พระองค์ได้กลายเป็นที่รักและชื่นชมท่ามกลางชาวยิวประชากรของพระองค์โดยเฉพาะอย่างยิ่งชาวชาวฟาริสี พระองค์พยายามเอาชนะใจชาวยิวโดยการ โจมตีอัครทูตบางคน เรื่องราวตอนนี้สอดคล้องอย่างสมบูรณ์กับงานเขียนแหล่งอื่นนอกเหนือจากบันทึกในพระคัมภีร์ เพราะว่าการสั่งให้ประหารอัครทูตยากอบเป็นผลสำเร็จตามแผนของอากริปปา พระองค์วางแผนที่จะประหารท่านเปโตรเช่นกัน บันทึกกล่าวว่า “เมื่อจับเปโตรได้แล้วจึงให้จำคุก ให้ทหารสี่หมู่ หมู่ละสี่คนคุมไว้ ตั้งใจว่าเมื่อสิ้นเทศกาลปัสกาแล้ว จะพาออกมาให้แก่คนทั้งหลาย” (กิจการฯ 12:4) ผู้คุมได้ล่ามโซ่ขาของท่านเปโตรไว้กับขาของผู้คุมไว้ทั้งสองข้าง และมียามอีกสองคนเฝ้าที่หน้าประตู เพราะเกรงว่าท่านเปโตรจะหนีไปเหมือนครั้งก่อนที่พวกเขาจับท่านเปโตรและท่านยอห์นมาขังไว้ ซึ่งทั้งสองได้หลบออกไปนอกเรือนจำได้อย่างไร้ร่องรอย (กิจการฯ 5:17-20)

`อ่านพระธรรมกิจการฯ 12:5-18 มีอะไรเกิดขึ้นอันเป็นการตอบสนองต่อคำอธิษฐานของเหล่าพี่น้องในพระคริสต์`

ในคืนก่อนที่อากริปปาได้วางแผนจะนำตัวท่านเปโตรไปไต่สวนอีกครั้งหนึ่ง พระเจ้าทรงทำการอัศจรรย์ปลดปล่อยท่านเปโตรโดยทูตสวรรค์องค์หนึ่ง  ต่อจากนั้นเราได้พบเรื่องการตายของอากริปปา (เฮโรด) ที่เมืองซีซารียา (กิจการฯ 12:20-23) มีคนพยายามที่จะค้นหาสาเหตุการตายของอากริปปา (แผลเปื่อย,เยื่อบุช่องท้องอักเสบหรือแม้แต่การถูกวางยาพิษ) กระนั้นท่านลูกา กล่าวชัดเจนด้วยการพูดว่า กษัตริย์องค์นี้ตายเพราะว่าการพิพากษาของพระเจ้า

`เหตุการณ์มาถึงตอนนี้ ท่านยากอบถูกฆ่า ท่านเปโตรได้รับการช่วยให้พ้นจากเรือนจำ กษัตริย์เฮโรดได้รับการพิพากษาจากพระเจ้า ในบางกรณีเรามองเห็นความยุติธรรม แต่ในกรณีอื่นๆ ไม่ปรากฏให้เห็นในทำนองนั้น สิ่งนี้ควรได้สอนเราว่าเราไม่มีคำตอบทั้งหมดสำหรับทุกคำาถาม และเหตุใดเราจำเป็นต้องดำรงชีวิตโดยความเชื่อไม่ว่าจะเป็นสิ่งที่เราไม่เข้าใจก็ตาม`
