---
title:  ที่เมืองลิดดาและเมืองยัฟฟา
date:   05/08/2018
---

อัครทูตเปโตรได้เดินทางไปเยี่ยมชุมชนต่างๆตามแถบชายฝั่งของแคว้นยูเดีย วัตถุประสงค์ของท่านอาจเพื่อจะสอนหลักข้อเชื่อแก่พวกเขา (กิจการฯ 2:42) แต่พระเจ้าทรงใช้ท่านให้ทำการอัศจรรย์ในลักษณะเดียวกันกับที่พระเยซูทรงทำการอัศจรรย์เพื่อรักษาโรคด้วยพระองค์เอง

`อ่านพระธรรมกิจการฯ 9:32-35 คุณมองเห็นความคล้ายคลึงกันระหว่างการอัศจรรย์ที่พระเยซูทรงกระทำใน ลูกา 5:17-26 และการรักษาโรคให้ไอเนอัสอะไรบ้าง`

แม้เรื่องการอัศจรรย์ที่เล่าตรงนี้จะสั้น แต่ได้เตือนเราให้นึกถึงเรื่องการที่พระเยซูทรงรักษาโรคให้กับชายง่อยที่เมือง “คาเปอรนาอุม” (ลูกา 5:17-26) การรักษาโรคด้วยการอัศจรรย์ในพระธรรมกิจการฯ มีรายละเอียดเกี่ยวกับเตียงคล้ายกัน ที่สำคัญยิ่งกว่าคือผลจากการที่ไอเนอัสหายจากโรคไม่เพียงเฉพาะเมืองลิดดา แต่ตลอดแนวที่ราบชายฝั่งของเมืองชารอน (Sharon) พวกเขาค้นหาความจริงด้วยตัวพวกเขาเองและตระหนักว่าการอัศจรรย์มาจากพระเจ้าทำให้ผู้คนจำนวนมากหันมาหาองค์พระผู้เป็นเจ้า

`อ่านพระธรรมกิจการฯ 9:36-43 ทบทวนเรื่องของ “การฟื้นคืน ชีพของทาบิธา” มีอะไรพิเศษมากสำหรับเธอ`

คำว่า “ทาบิธา” ในภาษา “อาราเมค” หมายถึง “เนื้อทราย” (gazelle) ในภาษากรีกเป็นกวางชนิดหนึ่ง โดรคัสเป็นผู้เชื่ออันเป็นที่รักมากของเพื่อนบ้านของเธอ เพราะว่าเธอเป็นคริสเตียนผู้ทำงานด้านสงเคราะห์ เรื่องการฟื้นคืนสู่ชีวิตของเธอเป็นเรื่องคู่ขนานกับการอัศจรรย์ที่พระเยซูทรงกระทำเมื่อพระองค์ทรงเรียกบุตรสาวของไยรัสให้ฟื้นจากความตาย (ลูกา 8:41, 42, 49-56) ซึ่งท่านเปโตรได้เห็น ท่านก็ได้ทำตามต้นแบบของพระเยซูโดยการขอให้คนอื่นๆออกจากห้องไปก่อน (ดูมาระโก 5:40) จากนั้นท่านคุกเข่าลงและอธิษฐาน แล้วท่านเรียกทาบิธาซึ่งตายไปแล้วว่า “ทาบิธาเอ๋ย จงลุกขึ้น” ทาบิธาก็ลืมตา เมื่อเห็นเปโตรจึงลุกขึ้นนั่ง” (กิจการฯ 9:40)

เหล่าอัครทูตทำการอัศจรรย์หลายประการ ที่จริงเป็นการแสดงให้เห็นว่าพระเจ้าทรงทำการผ่านมือของเหล่าอัครทูต (กิจการฯ 5:12) ตามที่ได้เปรียบเทียบให้เห็น การอัศจรรย์หลายครั้งละม้ายกันกับการอัศจรรย์ของพระเยซูเอง บางทีเพื่อเตือนคริสตจักรรวมทั้งเราด้วยในปัจจุบันไม่ให้มอบความสำคัญว่าใครเป็นผู้ทำการอัศจรรย์ เท่ากับเป็นเครื่องหมายบ่งบอกว่า “ใครที่ไว้วางใจในเรา (พระคริสต์) จะกระทำกิจการซึ่งเราได้กระทำนั้นด้วย” (ดู ยอห์น 14:12) เมื่อเราเต็มใจให้พระเจ้าทรงใช้เราเพื่อพันธกิจแห่งพระกิตติคุณ สิ่งยิ่งใหญ่สามารถบังเกิดขึ้นได้ ท่านเปโตรไม่เพียงแต่เรียก “ทาบิธา” ให้ฟื้นขึ้นจากความตาย แต่การอัศจรรย์นั้นยังนำอีกหลายคนให้กลับใจใหม่ในเมือง ยัฟฟา (กิจการฯ 9:42)

`บางคนคิดว่าถ้าพวกเขาได้เห็นการอัศจรรย์จริงเกิดขึ้นกับตาเหมือนกับที่ได้เกิดขึ้นในบันทึกตรงนี้แล้วพวกเขาจะเชื่อ จริงอยู่ในบางครั้งการอัศจรรย์ได้ช่วยนำผู้คนให้มีความเชื่อ พระคัมภีร์เต็มไปด้วยเรื่องราวต่างๆของเหล่าผู้ได้เห็นการอัศจรรย์ต่างๆ กระนั้นพวกเขาก็ยังไม่เชื่อก็มี ถ้าอย่างนั้นความเชื่อของเราวางอยู่บนพื้นฐานอะไร`
