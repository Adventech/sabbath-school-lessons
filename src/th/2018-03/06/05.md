---
title:  คริสตจักรในเมืองอันทิโอก
date:   08/08/2018
---

แรงกระตุ้นจากการกลับใจของโครเนลิอัส ท่านลูกาบรรยายแทรกเข้ามาอย่างสั้นๆในเรื่องพันธกิจการรับใช้พระเจ้าของท่านเปโตร เพื่อแสดงให้เห็นจุดแรกเริ่มของพระกิตติคุณท่ามกลางชาวต่างชาติ

`อ่านพระธรรมกิจการฯ 11:19-26 มีอะไรเกิดขึ้นเมื่อมีใครบางคนอพยพจากเยรูซาเล็มมายังเมืองอันทิโอก`

ส่วนหนึ่งของพระธรรมกิจการฯ บทที่ 11 อ้างกลับไปยังการข่มเหงของท่านเปาโล ในกิจการฯ บทที่ 8 ซึ่งเหตุการณ์ครั้งก่อนพัฒนาขึ้นในแคว้นยูเดียและที่อื่นๆ ผู้เชื่อที่มีพื้นฐานของชาวกรีกจำนวนหนึ่งถูกบังคับโดยสถานการณ์ให้เดินทางออกจากกรุงเยรูซาเล็ม เมื่อพวกเขาเดินทางไปถึงที่ใด พวกเขาก็ได้ทำการเผยแพร่พระกิตติคุณไกลออกไปจากเขตพื้นที่ของแคว้นยูเดีย

ท่านลูกาให้ความสนใจเป็นพิเศษกับเมืองขนาดใหญ่คือเมืองอันทิโอกในประเทศซีเรีย ซึ่งเป็นพื้นที่ชาวอพยพทำการเทศนาสั่งสอนให้กับเพื่อนร่วมชาติชาวยิวและชาวกรีก และหลายคนได้รับเชื่อในความจริง พระบัญชาของพระเยซูในกิจการฯ 1:8 เป็นที่ประจักษ์ว่าเกิดจากการทำงานของคริสเตียนชาวยิวที่มีพื้นฐานของชาวกรีก พวกเขาเหล่านั้นได้กลายเป็นผู้วางรากฐานพันธกิจการประกาศพระกิตติคุณสู่ชาวต่างชาติ เพราะความสำเร็จของคริสตจักรในเมืองอันทิโอก เหล่าอัครทูตในกรุงเยรูซาเล็มตัดสินใจส่งท่านบารนาบัสเดินทางไปประเมินสถานการณ์ ท่านบารนาบัสสังเกตเห็นโอกาสยิ่งใหญ่สำหรับประกาศพระกิตติคุณให้รุดหน้าออกไป ท่านบารนาบัสถูกส่งให้ไปพบอัครทูตเปาโลในเมืองทาร์ซัส ท่านบารนาบัสตระหนักว่าท่านเปาโลจะเป็นผู้ร่วมงานอันยิ่งใหญ่ในการประกาศ

ท่านบารนาบัสคิดถูก ในช่วงหลายปีที่ท่านทำงานร่วมกับท่านเปาโล ฝูงชนจำนวนมากซึ่งส่วนใหญ่เป็นชนต่างชาติได้รับฟังพระกิตติคุณ เพราะการอุทิศตนและความกระตือรือร้นในการประกาศเรื่องพระเยซู ทำให้เหล่าผู้เชื่อรวมกันเป็นเป็นกลุ่มก้อนและเป็นที่รู้จักในชื่อ “คริสเตียน” เป็นครั้งแรก (กิจการฯ 11:26) อย่างไรก็ดีการที่พวกเขาถูกเรียกว่า “คริสเตียน” โดยคนที่อยู่นอกคริสตจักรอาจเป็นรูปแบบหนึ่งของการเยาะเย้ย ในขณะที่พวกคริสเตียนเองชอบมากกว่าที่จะเรียกพวกเขาว่า “พี่น้องทั้งหลาย” (brethren) (ในครอบครัวพระคริสต์) (กิจการฯ 1:16), “สาวก” (disciples) (กิจการฯ 6:1) หรือแม้แต่ “วิสุทธิชน” (saints) (กิจการฯ 9:13) ในช่วงขณะที่พระธรรมกิจการฯถูกเขียนขึ้น คำว่า “คริสเตียน” กลายเป็นชื่อที่ถูกใช้ทั่วไป (กิจการฯ 26:28) และดูเหมือนท่านลูกาเห็นชอบด้วยกับ คำว่า “คริสเตียน” ซึ่งหมายถึงผู้ติดตามหรือผู้ยึดมั่นในพระคริสต์

`การที่คุณถูกเรียกว่า “คริสเตียน” มีความหมายอะไรสำหรับคุณ ชีวิตของคุณเป็นคริสเตียนแท้หรือเปล่านั่นหมายถึงอะไร คุณดำเนินชีวิตแตกต่างจากผู้ไม่เป็นคริสเตียนอย่างไรในประเด็นที่เป็นเรื่องสำคัญจริงๆ`
