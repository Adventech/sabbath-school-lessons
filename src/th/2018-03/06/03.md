---
title:  ที่บ้านของโครเนลิอัส
date:   06/08/2018
---

ในเมืองยัฟฟา ท่านเปโตรพักอยู่ในบ้านของซีโมนซึ่งมีอาชีพเป็นช่างฟอกหนัง (กิจการฯ 9:43) ในช่วงเวลาเดียวกัน ในเมืองซีซารียาประมาณ 40 กิโลเมตรห่างจากเมืองยัฟฟา มีนายร้อยทหารโรมันคนหนึ่งชื่อโครเนลิอัสคุมกองกำลังอยู่ในเมืองนี้ เขาและทั้งครอบครัวเป็นผู้เชื่อและนมัสการพระเจ้า แม้ว่าพวกเขายังไม่ได้เข้ารีตถือศาสนายูดาห์ซึ่งหมายความว่าเขาเป็นชาวต่างชาติที่ยังไม่ได้รับพิธีสุหนัต พระเจ้าทรงประทานให้เขาเห็นนิมิต ในนิมิตเขาได้รับคำสั่งให้ส่งคนไปที่เมืองยัฟฟาเพื่อเชิญอัครทูตเปโตรให้เดินทางมาเยี่ยมเขาและครอบครัว (กิจการฯ 10:1-8)

`อ่านพระธรรมกิจการฯ 10:9-16, 28, 34, 35 ท่านเปโตรได้รับประสบการณ์อะไร เราแปลความหมายนั้นว่าอย่างไร`

เป็นการสำคัญที่จะทราบว่านิมิตที่ท่านเปโตรได้รับไม่เกี่ยวข้องกับเรื่องอาหาร แต่เกี่ยวข้องกับผู้คน ตอนนั้นเป็นเวลาเที่ยงวัน ท่านเปาโลรู้สึกหิวอาหารและมีเสียงบอกท่านว่า จงฆ่าสัตว์ที่ท่านเห็นในนิมิตนั้นและปรุงเป็นอาหารรับประทาน กระนั้นพระเจ้าทรงใช้นิมิตไม่ใช่เพื่อยกเลิกความแตกต่างระหว่างสัตว์ที่สะอาดและไม่สะอาด แต่เพื่อสอนท่านเปโตรถึง “การรวมทุกอย่าง” (inclusive) คือรวมทุกเชื้อชาติในลักษณะเนื้อหา (character) ของพระกิตติคุณ
นิมิตที่อัครทูตเปโตรได้รับ บอกถึงการตั้งพระทัยอย่างชัดเจนที่จะพังกำแพงที่ตั้งขึ้นต่อต้านชาวต่างชาติของท่านเปโตร ในความเห็นของท่านเปโตรคือถ้าท่านเข้าไปในบ้านของโครเนลิอัสและร่วมนมัสการกับเขาก็จะเท่ากับท่านได้ทาตัวท่านเองเป็นมลทินและจะกลายเป็นคนที่ไม่เหมาะสมที่จะนมัสการในพระวิหารหรือไปปรากฏตัวต่อพระพักตร์ของพระเจ้า ชาวยิวจากแคว้นยูเดียในศตวรรษที่หนึ่งและจากพื้นที่ใกล้เคียงจะไม่สมาคมกับชาวต่างชาติที่ไม่ได้เข้าพิธีสุหนัต

ปัญหาเกิดขึ้นเพราะคำสอนทางศาสนาในช่วงเวลานั้นซึ่งแยกชาวต่างชาติจากการสมาคมกับชนอิสราเอลเพื่อประโยชน์ร่วมกัน (commonwealth) แม้ว่าแนวคิดนี้ได้ทำให้จุดเน้นทั้งหมดของการดำรงอยู่ของชนชาติอิสราเอล “บิดเบี้ยว” (perversion) ไป นั่นคือที่จะเอื้อมออกไปสู่โลกด้วยความรู้แห่งพระเจ้าองค์เที่ยงแท้ เพราะพิธีสุหนัตเป็นเครื่องหมายแห่งพันธสัญญาของท่านอับราฮัม ชายชาวต่างชาติที่ยังไม่ได้เข้าสู่พิธีสุหนัตจะถูกแบ่งแยกออกไปและได้รับปฏิบัติอย่างดูหมิ่น พวกเขาจะไม่มีส่วนใดๆในพระพรแห่งพันธสัญญา เว้นแต่พวกเขาจะรับพิธีสุหนัตและกลายเป็นเหมือนคนยิว แนวคิดนี้ไม่ลงตัวกับขอบข่าย (scope) อันเป็นสากลแห่งการสิ้นพระชนม์ของพระเยซู ซึ่งกว่าผู้เชื่อยุคแรกจะเข้าใจในเรื่องนี้ต้องอาศัยช่วงเวลาหนึ่ง

`อ่านพระธรรมทิตัส 2:11; กาลาเทีย 3:26-28 และ เอเฟซัส 2:11-19 ข้อพระคัมภีร์เหล่านี้สอนอะไรเราเกี่ยวกับ “การเป็นสากลของข่าวสารพระกิตติคุณ” ข้อพระคัมภีร์เหล่านี้บอกอะไรเราเกี่ยวกับความ ผิดพลาดในการปล่อยให้ความคิดมีอคติการต่อต้านกลุ่มต่างชาติพันธุ์ฝังลึกในใจเรา`
