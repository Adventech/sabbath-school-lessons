---
title:  ของประทานฝ่ายพระวิญญาณ
date:   07/08/2018
---

พระธรรมกิจการฯ 10:44-48 เผยให้เห็นชั่วขณะสำคัญยิ่งในประวัติศาสตร์ของคริสตจักรยุคแรกเริ่ม นี่เป็นครั้งแรกที่พระกิตติคุณถูกเทศนาให้กับชนต่างชาติที่ยังไม่ได้เข้าพิธีสุหนัตโดยอัครทูตคนหนึ่ง ไม่เหมือนผู้เชื่อชาวต่างชาติที่เป็นชาวกรีก เหล่าอัครทูตและผู้เชื่อชาวยูเดียยังไม่พร้อมจะยอมรับชาวต่างชาติเข้ามาในโบสถ์ ในเมื่อพระเยซูทรงเป็นพระเมสสิยาห์ของชนอิสราเอล พวกเขาคิดว่าพระกิตติคุณจะต้องถูกแบ่งปันกับชาวยิวที่อาศัยในที่ใกล้และห่างไกลออกไปสุดแดนดิน ก่อนอื่นชาวต่างชาติต้องรับเอาความเชื่อของศาสนายูดาห์ จากนั้นจะถูกยอมรับสู่ชุมชนความเชื่อของคริสเตียน พวกเขาจะต้องกลายเป็นเหมือนคนยิวก่อน นี่คือแนวคิดที่จะต้องเปลี่ยนไปท่ามกลางคริสเตียนยุคแรกเริ่ม

ของประทานด้านภาษาที่พระเจ้าทรงประทานให้โครเนลิอัสและครอบครัว เป็นเครื่องหมายที่ให้ความชัดเจนยิ่งขึ้นว่าการยึดถือเครื่องหมายเพื่อ “แบ่งแยก” เป็นแนวคิดที่ผิด พระเจ้าไม่ทรงเห็นแก่หน้าผู้ใด ความรอดเป็นสิ่งประทานให้ทั้งชาวยิวและชาวต่างชาติซึ่งคนทั้งสองพวกยืนเท่าเทียมกันต่อพระพักตร์ของพระเจ้า

`อ่านพระธรรมกิจการฯ 11:1-18 คริสตจักรในเยรูซาเล็มมีปฏิกิริยาอย่างไรต่อประสบการณ์ของท่านเปโตรที่ได้รับที่เมืองซีซารียา`

การมีคิดอคติกับชาวต่างชาติในกรุงเยรูซาเล็ม ทำให้เหล่าผู้เชื่อพากันวิพากษ์วิจารณ์ท่านเปโตรที่ได้นั่งรับประทานอาหารร่วมกับผู้คนที่ยังไม่เข้าพิธีสุหนัต ซึ่งดูเหมือนพวกเขาห่วงใยพิธีกรรมของชาวยิวมากกว่าความรอดของโครเนลิอัสกับครอบครัวของเขา พวกเขาอาจมีความกลัวว่าถ้าคริสตจักรล้มเลิกแนวปฏิบัตินั้น จะเป็นเหมือนกับการปฏิเสธความเชื่อของชนอิสราเอล พวกเขาจะสูญเสีย “การเป็นที่ชื่นชอบ” (favor) ของพระเจ้าไป และกลายเป็นผู้รับผิดชอบ (liable) ของพวกเขาเองต่อการถูกกล่าวหาอย่างเดียวกันจากเพื่อนร่วมชาติชาวยิว อย่างที่ได้นำความตายมาสู่สเทเฟน

“โอกาสได้มาถึงช่วงเวลาใหม่ทั้งหมดของงานที่จะเข้าสู่คริสตจักรของพระคริสต์ ประตูที่ชาวยิวจำนวนไม่น้อยที่กลับใจใหม่ได้ปิดไว้เพื่อต่อต้านชาวต่างชาติ ตอนนี้จะต้องถูกเปิดออกกว้างและชาวต่างชาติที่ต้อนรับพระกิตติคุณจะต้องถือว่ามีความเท่าเทียมกับเหล่าสาวกชาวยิวโดยไม่จำเป็นต้องเข้าพิธีสุหนัต” (เอลเลน จี. ไว้ท์, กิจการของอัครทูต, หน้า 136)
อย่างที่ปรากฏให้เห็นในวันเพนเทคอสต์ ตรงนี้ก็เช่นกัน พวกเขาได้พูดเป็นภาษาต่างๆซึ่งก่อนหน้านี้พวกเขาไม่รู้จัก ไม่ใช่ในภาษาแห่งความชื่นชมยินดี (ecstatic) หรือภาษาสวรรค์ แต่เป็นภาษาของมนุษย์ผู้อาศัยในส่วนต่างๆของโลกใช้สื่อสารกันอนึ่งภาษาสวรรค์ และภาษาต่างๆมีลักษณะแตกต่างกัน ภาษาที่เหล่าสาวกได้รับเป็นของประทานเป็นภาษาของชนชาติต่างๆ ซึ่งเป็นของประทานที่มีเป้าหมายให้เหล่าสาวกออกไปประกาศทั่วโลก สำหรับโครเนลิอัส ภาษาที่เขาและครอบครัวพูดออกมาทำหน้าที่เพียงให้การยืนยันถึงพระคุณของพระเจ้าที่กำลังทำการท่ามกลางชาวต่างชาติ
