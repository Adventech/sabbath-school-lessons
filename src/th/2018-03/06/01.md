---
title:  พันธกิจการรับใช้ของอัครทูตเปโตร
date:   04/08/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 9:32-43; กิจการฯ 10:9-16; เอเฟซัส 2:11-19; กิจการฯ 11:1-26; กิจการฯ 12:1-18

> <p>ข้อควรจำ</p>
> “ฝ่ายเปโตรจึงกล่าวว่า “ข้าพเจ้าเห็นจริงแล้วว่าพระเจ้าไม่ทรงเลือกหน้าผู้ใด แต่คนใดๆในทุกชาติที่เกรงกลัวพระองค์และประพฤติตามทางชอบธรรมก็เป็นที่ชอบพระทัยพระองค์” (กิจการฯ 10:34, 35)

เมื่อท่านลูกาพรรณนาถึงตอนที่อัครทูตเปาโลออกเดินทางไปนังเมืองทาร์ซัส ท่านได้หันมาเล่าเรื่องอัครทูตเปโตรซึ่งเป็นอัครทูตอีกท่านที่มีบทบาทสำคัญในช่วงคริสตจักรคริสเตียนยุคแรกเริ่ม ท่านเปโตรมีตารางการเดินทางเพื่อพันกิจการรับใช้ตลอดทั่วแคว้นยูเดียและอาณาเขตรอบๆ พระธรรมกิจการตรงนี้เล่าถึงการอัศจรรย์สองเรื่องอย่างสั้นๆ (1) การรักษาโรคให้ “ไอเนอัส” (Aeneas) ซึ่งเป็นอัมพาตนอนติดเตียงมาแปดปีให้ลุกขึ้นจากเตียง และ (2) การเรียก “ทาบิธา” (โดรคัส) ให้ฟื้นจากความตาย
และตามติดมาด้วยเรื่องของนายร้อยโครเนลิอัสใน บทที่ 10 การกลับใจใหม่ของชาวต่างชาติเป็นประเด็นขัดแย้งมากที่สุดของคริสตจักรสมัยของอัครทูต แม้การอภิปรายเรื่องราวของโครเนลิอัสรับบัพติศมายังห่างไกลจากการแก้ปัญหาความยากลำบาก การที่พระเจ้าทรงหลั่งพระวิญญาณบริสุทธิ์ลงให้โครเนลิอัสและครอบครัว เป็นสิ่งทำให้ลำลึกถึงสิ่งที่ได้เกิดขึ้นในวันเพนเทคอสต์ ซึ่งช่วยทำให้อัครทูตเปโตรและพี่น้องในกรุงเยรูซาเล็มแน่ใจในพระพรแห่งพระกิตติคุณว่าไม่จำกัดอยู่เฉพาะชนชาติยิว ในช่วงเวลาเดียวกันนี้คริสตจักรในเมืองอันทิโอกได้เริ่มเคลื่อนไหวไปประกาศพระกิตติคุณกับชาวต่างชาติและได้รับการตอบสนองที่ดีเช่นกัน

การศึกษาสัปดาห์นี้รวมไปถึงการเกิดขึ้นของการข่มเหงครั้งใหม่ ภายใต้คำสั่งของกษัตริย์เฮโรดซึ่งมีผลกระทบกับเหล่าอัครทูต ซึ่งได้รอดพ้นการข่มเหงสมัยของท่านเปาโลเป็นผู้นำการข่มเหงมาได้
