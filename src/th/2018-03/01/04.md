---
title:  พระองค์จะเสด็จกลับมาอีก
date:   03/07/2018
---

`อ่านพระธรรมกิจการฯ 1:9-11 ท่านลูกาวาดภาพการเสด็จขึ้นสู่สวรรค์ของพระเยซูอย่างไร การที่ทูตสวรรค์สององค์มาปรากฏ และพูดกับเหล่าสาวกมีความสำคัญอย่างไร (ดูใน เฉลยธรรมบัญญัติ 19:15)`

เรื่องการเสด็จขึ้นสู่สวรรค์ของพระเยซูที่ท่านลูกาบันทึกไว้ค่อนข้างกะทัดรัด เริ่มจากพระเยซูทรงอยู่กับเหล่าสาวกบนเขามะกอกเทศ ขณะที่ทรงอวยพระพรแก่พวกเขา (ลูกา 24:51) พระองค์ทรงถูกรับขึ้นบนท้องฟ้าในภาษาของมนุษย์ ที่บรรยายตามหลักความจริง นั่นคือภาพที่ปรากฏต่อสายตามนุษย์

ความเป็นจริงคือ พระเยซูกำลังลอยขึ้นจากแผ่นดินโลกและคงไม่มีวิธีอื่นใด นอกจากพวกเขามองเห็นด้วยสายตาว่า ร่างของพระองค์ค่อยๆลอยสูงขึ้นไป จะว่าไปการเสด็จขึ้นไปของพระเยซูเป็นปรากฏการณ์เหนือธรรมชาติ ในภาษามนุษย์อาจเรียกว่าเป็น “การเหาะขึ้นไป” ด้วยฤทธิ์อำนาจของพระเจ้า ซึ่งเป็นอีกครั้งหนึ่งในจำนวนหลายครั้งตลอดในพระคัมภีร์ นี่เป็นภาพที่ท่านลูกากล่าวพรรณนาไว้ ซึ่งในภาษาของไวยากรณ์ ท่านลูกาใช้เป็น “การถูกกระทำ” (passive) “พระองค์ถูกรับขึ้นไป” (กิจการฯ 1:9) การใช้คำว่า “ถูก” ตรงนี้เป็นที่เดียวเท่านั้นในพระคัมภีร์ใหม่ แม้จะมีการใช้คำกริยาลักษณะนี้หลายครั้งในพระคัมภีร์เดิมฉบับภาษากรีก (ฉบับ Septuagint) และทุกแห่งใช้ เป็นการพรรณนาถึงการทำกิจของพระเจ้า ซึ่งเรื่องนี้เป็นการแนะนำให้ทราบว่าพระบิดาเองเป็นผู้นำพระเยซูกลับสวรรค์ และเป็นพระบิดาเองที่ทรงเรียกพระเยซูให้ฟื้นขึ้นจากความตาย (กิจการฯ 2:24, 32; โรม 6:4; 10:9)

หลังจากที่มีก้อนเมฆมาบังสายตาของมนุษย์ ท่านลูการายงานที่เดียวในพระธรรมกิจการฯ เรื่องของทูตสวรรค์สององค์สวมเสื้อผ้าสีขาวมายืนอยู่ข้างเหล่าสาวก คำบรรยายเกิดขึ้นสอดคล้องกับที่อื่นที่ทูตสวรรค์สวมเสื้อผ้าสีขาวส่องแสงระยับ (กิจการฯ 10:30; ยอห์น 20:12) ทูตสวรรค์ปรากฏกายเพื่อให้ความมั่นใจแก่เหล่าสาวกว่า พระเยซูจะทรงเสด็จกลับมาในลักษณะที่พวกเขา มองเห็นการเสด็จขึ้นไปของพระองค์ และข้อมูลนี้ปรากฏเพียงในพระธรรมกิจการฯ ที่บอกเราว่า “พระเจ้าก็ทรงรับพระองค์ขึ้นไปต่อหน้าต่อตาเขา และ มีเมฆคลุมพระองค์ให้พ้นสายตาของเขา” (กิจการฯ 1:9)

ดังนั้นการเสด็จขึ้นไปที่สามารถมองเห็นด้วยสายตามนุษย์ได้ เป็นหลักประกันว่าเมื่อพระเยซูทรงเสด็จกลับมาครั้งที่สองก็จะบังเกิดขึ้นบนก้อนเมฆเช่นกัน ดังมีบันทึกว่า “เมื่อนั้นเขาจะเห็นบุตรมนุษย์เสด็จมาในเมฆ ทรงฤทธานุภาพ และพระสิริเป็นอันมาก” (ลูกา 21:27) ไม่ใช่เหตุการณ์ส่วนบุคคล แต่ “นัยน์ตาทุกดวง...จะเห็นพระองค์” (วิวรณ์ 1:7) และพระองค์จะไม่ทรงอยู่ ตามลำพัง (ลูกา 9:26; 2 เธสะโลนิกา 1:7) พระสิริ และพระรัศมีภาพในการเสด็จกลับมาครั้งที่สองของพระเยซูจะยิ่งใหญ่กว่าตอนที่พระองค์เสด็จขึ้นไป

`เราสามารถจะเก็บรักษาความเป็นจริง และพระสัญญาแห่งการเสด็จกลับมาครั้งที่สองไว้ตรงหน้าเราเสมอได้อย่างไร เราจะให้ความจริงยิ่งใหญ่นี้ประทับตราในทุกพื้นที่ชีวิตของเราได้อย่างไร ไม่ว่าจะเป็นด้านการเงิน การให้ความสำคัญเรื่องของพระเจ้าเป็นอันดับหนึ่ง และการเลือกด้านศีลธรรมให้เป็นเอกในความนึกคิดของเราเสมอไป`
