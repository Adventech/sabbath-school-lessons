---
title:  การกลับสู่สภาพเดิมของชนอิสราเอล
date:   01/07/2018
---

มีคำพยากรณ์เกี่ยวกับพระเมสสิยาห์สองประเภทในพระคัมภีร์เดิม ประเภทแรก “พระเมสสิยาห์ผู้จะทรงปกครองตลอดกาล” (สดุดี 89:3, 4, 35-37; อิสยาห์ 9:6, 7; เอเสเคียล 37:25; ดาเนียล 2:44; 7:13, 14) และประเภทที่สอง คำทำนายกล่าวว่า พระเมสสิยาห์จะสิ้นพระชนม์เพื่อความบาปของมนุษย์ (อิสยาห์ 52:13-53:12; ดาเนียล 9:26) คำพยากรณ์ทั้งสองไม่ขัดแย้งกัน เพราะเป็นการชี้ถึงสองช่วงแห่งพันธกิจการรับใช้ต่อเนื่องกันของพระเมสสิยาห์: กล่าวคือตอนแรกพระองค์จะทรงทนทุกข์เข็ญ และจากนั้นจะทรงกลายเป็นกษัตริย์ (ลูกา 17:24, 25; 24:25, 26)

ปัญหาเกี่ยวกับศตวรรษแรกในความคาดหวังของชาวยิว นั่นคือการมองแต่ด้านเดียว คือความหวังในพระเมสสิยาห์ที่เป็นกษัตริย์ซึ่งจะนำนโยบายการปลดปล่อยด้านการเมืองมาให้ ในขณะที่ความนึกคิดเรื่องพระเมสสิยาห์ซึ่งจะทนทุกข์ลำเค็ญ และจะสิ้นพระชนม์นั้นคลุมเครือไม่ชัดเจน ประการแรก เหล่าสาวกแบ่งปันความหวังนี้คือพระเมสสิยาห์ที่เป็นกษัตริย์ พวกเขาเชื่อว่าพระเยซูคือพระเมสสิยาห์ (มัทธิว 16:16, 20) เรื่องนี้ทำให้บางครั้งเกิดการโต้เถียงท่ามกลางพวกเขาเอง ว่าเมื่อพระเยซูทรงขึ้นนั่งบัลลังก์ใครจะนั่งข้างขวาหรือข้างซ้ายของพระองค์ (มาระโก 10:35-37; ลูกา 9:46) ทั้งๆที่พระเยซูทรงเตือนเกี่ยวกับวาระสิ้นสุดที่รอพระองค์อยู่ พวกเขาทำเป็นไม่เข้าใจว่าพระองค์หมายความถึงอะไร ดังนั้นเมื่อพระองค์ทรงสิ้นพระชนม์ พวกเขาพากันสับสนและท้อถอยในถ้อยคำของพวกเขาเอง พวกเขาระบายออกมาว่า “แต่เราทั้งหลายได้หวังใจว่าจะเป็นท่านผู้นั้นที่จะไถ่ชนชาติอิสราเอล ยิ่งกว่านั้นอีก วันนี้เป็นวันที่สามตั้งแต่เหตุการณ์นั้นเกิดขึ้น” (ลูกา 24:21)

`อ่านพระธรรมกิจการฯ 1:6 คำถามเกี่ยวกับเรื่องอะไรที่แสดงว่า พวกเขายังคงไม่เข้าใจ ในกิจการฯ 1:7 พระเยซูทรงตอบคำถามของพวกเขาอย่างไร`

การสิ้นพระชนม์ของพระเยซูแสดงให้เห็นถึงวาระสิ้นหวังสุดท้ายต่อความหวังของเหล่าสาวก และการฟื้นพระชนม์ได้ฟื้นฟูความหวังขึ้นมาใหม่ซึ่งส่งเสริมความคาดหวังทางด้านการเมืองของพวกเขา บางทีอาจไปถึงขั้นที่ไม่เคยมีมาก่อน ดูเหมือนเป็นธรรมชาติของมนุษย์ที่จะนึกคิดว่าการฟื้นคืนพระชนม์เป็นการบ่งชี้อันแน่นอนว่า ในที่สุดอาณาจักรของพระเมสสิยาห์จะถูกสถาปนาขึ้น

ในการตอบคำถามของพระองค์ อย่างไรก็ดีพระเยซูไม่ทรงให้คำตอบตรงๆ พระองค์ไม่ปฏิเสธข้อสนับสนุนคำถามเบื้องหลังอาณาจักรที่ใกล้เข้ามา แต่พระองค์ก็ไม่ทรงยอมรับเช่นกัน ทรงปล่อยให้ประเด็นไม่มีข้อยุติ ขณะเดียวกันพระองค์ทรงเตือนความทรงจำพวกเขาว่ากำหนดเวลาการตัดสินพระทัยของพระเจ้าเป็นของพระบิดาแต่องค์เดียว ในเรื่องละเอียดอ่อนเช่นนี้มนุษย์ไม่อาจก้าวล่วงได้

`ตามพระธรรมลูกา 24:25 อะไรคือปัญหาแท้จริงของเหล่าสาวก เหตุใดจึงเป็นการง่ายที่จะเชื่อในสิ่งที่เราต้องการจะเชื่อทั้งที่ขัดแย้งกับสิ่งที่พระคัมภีร์สอนจริงๆ เราจะหลีกเลี่ยงกับดักอันนี้ได้อย่างไร`
