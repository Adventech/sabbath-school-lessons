---
title:  การเตรียมพร้อมสำหรับวันเพนเทคอสต์
date:   04/07/2018
---

คำตอบของพระองค์ในกิจการฯ 1:7, 8 พระเยซูไม่ทรงสัญญาเกี่ยวกับเรื่องเวลา กระนั้นมองจากธรรมชาติของศักยภาพแห่งถ้อยคำของพระองค์บอกว่าทันที ภายหลังพระวิญญาณบริสุทธิ์หลั่งลงมา และเหล่าสาวกดำเนินพระราชกิจที่ทรงมอบหมายให้สำเร็จ แล้วพระองค์จะเสด็จกลับมา (ดูใน มัทธิว 24:14 ด้วย) ทูตสวรรค์หนึ่งในสองกล่าวว่าพระองค์ “จะเสด็จมาอีกเหมือนอย่างที่ท่านทั้งหลายได้เห็นพระองค์เสด็จไปยังสวรรค์นั้น” (กิจการฯ 1:11) พระเยซูไม่ทรงตอบคำถามด้วยว่าเมื่อไรอาณาจักรจะมาตั้งอยู่ แต่ก็อาจเข้าใจได้ว่า “ยังอีกไม่นาน” สิ่งนี้ดูเหมือนจะอธิบายว่า เหตุใดเหล่าสาวก “กลับไปยังกรุงเยรูซาเล็มมีความยินดีเป็นอันมาก” (ลูกา 24:52) พระสัญญาเรื่องการเสด็จกลับมาครั้งที่สอง “ที่ไม่กำหนดเจาะจง” ควรได้ให้การหนุนใจแก่ พวกเขาเป็นพิเศษสำหรับภารกิจที่ทรงมอบหมายให้พวกเขาทำ ซึ่งหมายถึงวาระสุดท้ายอยู่ใกล้แค่เอื้อม การพัฒนาของเนื้อหาของพระธรรมกิจการฯ จะสาธิตให้เห็นในแนวคิดนี้

`อ่านพระธรรมกิจการฯ 1:12-14 มีใครที่ชุมนุมอยู่ห้องชั้นบน และพวกเขาเตรียมความพร้อมสำหรับการหลั่งลงมาของพระวิญญาณบริสุทธิ์อย่างไร`

หลังจากกลับจากภูเขามะกอกเทศ เหล่าอัครทูตและสาวกชุมนุมกันในห้องรับแขกชั้นบน (ภาษาลาตินคือ “cenaculum”) เป็นห้องชั้นบนของตึกสองชั้นส่วนบุคคลในกรุงเยรูซาเล็ม ในกลุ่มผู้ชุมนุมมีผู้หญิงซึ่งเป็นผู้ติดตามพระเยซูบางคน (ลูกา 8:1-3; 23:49; 24:1-12) ซึ่งรวมไปถึงพระมารดาของพระเยซู และพวกน้องชายของพระองค์ก็อยู่กับเหล่าสาวกที่นั่นด้วย
น้องชายและน้องสาวหลายคนของพระเยซู (มาระโก 6:3) ซึ่งเป็นน้องชายซึ่งเกิดจากโยเซฟและมารีย์ (มัทธิว 1:25; ลูกา 2:7) เป็นไปได้ที่มีพี่ชาย (ต่างมารดา) ด้วย ซึ่งเกิดจากภรรยาคนแรกของโยเซฟ ไม่ว่าจะเป็นกรณีใดเพราะโยเซฟแต่งงานแล้วและเป็นพ่อม่ายเมื่อโยเซฟรับมารีย์เป็นภรรยาของเขา การที่พวกเขามาอยู่ท่ามกลางเหล่าสาวกเป็นสิ่งที่น่าประหลาดใจ มาก เพราะก่อนหน้านี้พวกเขามักจะแสดงความสงสัยในพระเยซูเสมอ (มาระโก 3:21; ยอห์น 7:5) กระนั้นการฟื้นพระชนม์และการที่พระเยซูทรงปรากฏต่อยากอบเป็นพิเศษ (1 โครินธ์ 15:7) ดูเหมือนได้ทำให้เกิดความแตกต่างโดยสิ้นเชิง ในเวลาต่อมาท่านยากอบปรากฏว่าได้เข้ามาแทนที่ท่านเปโตรในการเป็นผู้นำของชุมชนคริสเตียน (กิจการฯ 12:17; 15:13; 21:18; กาลาเทีย 2:9, 12)

เหล่าสาวกได้พากันขะมักเขม้นอธิษฐานพร้อมกัน (กิจการฯ 1:14) พวกเขาทั้งหลายอยู่ในพระวิหารทุกวัน สรรเสริญพระเจ้า” (ลูกา 24:53) ไม่สงสัยเลยว่าพวกเขาใช้เวลาในการสารภาพความผิดบาป การกลับใจใหม่ และ ผละออกห่างความบาป แม้ในจิตใจของพวกเขาอาจคิดว่าพระวิญญาณบริสุทธิ์อาจจะนำพระเยซูเสด็จกลับมาในฉับพลัน ท่าทีด้านจิตวิญญาณของพวกเขา มีความพร้อมกับสิ่งที่กำลังจะเกิดขึ้น ขณะที่พระวิญญาณจะหลั่งลงมาเป็นการตอบสนองต่อคำอธิษฐานของพวกเขา

`การเลือกของเราในแต่ละวัน มีทางใดบ้างที่เราสามารถช่วยเตรียมลู่ทางเพื่อให้พระวิญญาณบริสุทธิ์กระทำกิจในชีวิตของเราทั้งหลายได้`
