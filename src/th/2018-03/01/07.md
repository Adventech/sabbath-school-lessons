---
title:  ศึกษาเพิ่มเติม
date:   06/07/2018
---

ช่วงเวลาทั้งหมดระหว่าง “วันเพนเทคอสต์” และ “วันเสด็จกลับมาครั้งที่สอง” (Parousia) ไม่ว่าจะสั้นหรือยาวนาน เป็นเวลาที่เหล่าสาวกจะต้องเติมโลกกว้างด้วย “พระราชกิจ” ที่พระเยซูทรงบัญชาให้เหล่าสาวก (หรือคริสตจักรดำเนินการ) ทำการประกาศพระกิตติคุณด้วยอำนาจของพระวิญญาณบริสุทธิ์ เหล่าผู้ติดตามของพระคริสต์จะต้องทำทั้งสองประการ คือสิ่งที่พระคริสต์ได้ทำสำเร็จแล้วเมื่อคราวเสด็จกลับมาครั้งแรกของพระองค์ และการเรียกผู้คนให้กลับใจใหม่ และเชื่อในการเตรียมความพร้อมสำหรับการเสด็จกลับมาครั้งที่สองของพระองค์ ทั้งสองเรื่องนี้จะต้องประกาศให้แพร่ไปจนสุดปลายแผ่นดินโลก (กิจการฯ 1:8) และต้องทำการต่อเนื่องไปด้วยพลังอำนาจของพระวิญญาณบริสุทธิ์จนกว่าจะสิ้นยุค...เราไม่มีเสรีภาพที่จะหยุดทำการจนกว่าทั้งสองเรื่องนี้จะบรรจบกัน” (ยอห์น อาร์. ดับเบิ้ลยู. สท็อทท์, The Message of Acts: The Spirit, the Church & the World (Dowsners Grove: Intervarsity, 1990, หน้า 44

“พระบัญชาของพระผู้ช่วยให้รอดซึ่งให้กับเหล่าสาวก อันรวมไปถึงผู้เชื่อทั้งมวล กล่าวคือผู้เชื่อในพระเยซูเรื่อยไปจนกว่าจะถึงวันสิ้นโลก จะเป็นความผิดพลาดอย่างมหันต์ที่พระราชกิจของพระเจ้าเพื่อช่วยดวงวิญญาณให้รอดจะพึ่งอยู่กับศาสนาจารย์ ครูสอนพระคัมภีร์ หรือผู้ทำการเต็มเวลา หรือครึ่งเวลา เพราะผู้ได้รับการดลใจให้เชื่อในพระเยซูทุกคนต่างได้รับมอบหมายให้ทำการเผยแพร่พระกิตติคุณแห่งความรอด ทุกคนที่ได้รับความรอดของพระคริสต์ต่างได้รับ “การเจิม” (ordained) ให้ทำการเพื่อความรอดของเพื่อนมนุษย์ด้วยกัน เหตุนี้คริสตจักรจึงได้ถูกสถาปนาขึ้น อนึ่งคนทั้งปวงที่ได้กล่าวปฏิญาณก่อนรับบัพติศมาจะต้องเป็นเพื่อนร่วมงาน (co-workers) กับ พระคริสต์” เอลเลน จี. ไว้ท์, ผู้พึงปรารถนาแห่งปวงชน, หน้า 822

**คำถามเพื่อการอภิปราย**

`1. กิจการฯ 1:7 รำลึกถึง มาระโก 13:32 ที่กล่าวว่า “แต่วันนั้นโมงนั้นมีใครรู้ ถึงบรรดาทูตสวรรค์หรือพระบุตรก็ไม่รู้ รู้แต่พระบิดาองค์เดียว” (มาระโก 13:32) เอลเลน จี. ไว้ท์ กล่าวว่า “จะไม่มีข่าวสารสำหรับประชากรของพระเจ้าที่วางบนพื้นฐานของเวลาหรือหลักฐานจากข้อพระคัมภีร์ข้อไหน เราทั้งหลายจะไม่ทราบถึงเวลาเจาะจงไม่ว่าจะเป็นเวลาที่พระวิญญาณบริสุทธิ์จะหลั่งลงมา หรือเวลาที่พระคริสต์จะเสด็จกลับมาครั้งที่สอง” Selected Messages, เล่ม 1, หน้า 188 เอลเลน จี. ไว้ท์ ได้กล่าวเสริมว่า : “ใครก็ตามผู้จะเริ่มประกาศข่าวชั่วโมง วัน เดือน หรือปีที่พระคริสต์จะเสด็จมาปรากฏ เท่ากับนำเอาแอกมาแบกไว้ และทำการประกาศข่าวที่พระเจ้าไม่เคยประทานให้กับเขา” Adventist Review and Sabbath Herald, 12 กันยายน 1893 คำแถลงนี้ช่างตรงประเด็นสำหรับเราในทุกวันนี้อย่างไร`

`2. มีใครคนหนึ่ง ครั้งหนึ่งพูดว่า: “พระเจ้าทรงต้องการผู้ที่จะเป็นพยานเพื่อพระองค์มากกว่าทนาย” คุณคิดอย่างไรเกี่ยวกับคำแถลงนี้`

`3. อะไรคือบทบาทของผู้อธิษฐานในคริสตจักรแรกเริ่ม เรื่องนี้เกิดขึ้นคล้ายกัน ในเกือบทุกช่วงขณะแห่งวิกฤตกาลของชีวิต เราพบ ข้ออ้างอิงให้อธิษฐานใน (กิจการฯ 1:24; 8:14-17; 9:11-12; 10:4, 9, 30; 13:2, 3) การอธิษฐานมีบทบาทอะไรในชีวิตของคุณ`
