---
title:  ท่านทั้งหลายจะเป็นพยานฝ่ายเรา
date:   30/06/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 1:6-8; ลูกา 24:25; ลูกา 24:44-48; เฉลยธรรมบัญญัติ 19:15; กิจการฯ 1:9-26; สุภาษิต 16:33

> <p>ข้อควรจำ</p>
> “แต่ท่านทั้งหลายจะได้รับพระราชทานฤทธิ์เดช เมื่อพระวิญญาณบริสุทธิ์จะเสด็จมาเหนือท่าน และท่านทั้งหลายจะเป็นพยานฝ่ายเราในกรุงเยรูซาเล็ม ทั่วแคว้นยูเดีย แคว้นสะมาเรียและจนถึงที่สุดปลายแผ่นดินโลก” (กิจการฯ 1:8)

ระราชกิจของพระเยซูบนแผ่นดินโลกได้สำเร็จลง ในไม่ช้า พระบิดาเจ้าจะทรงส่งพระวิญญาณบริสุทธิ์ลงมาสวมทับเหล่าอัครทูตและสาวก เพื่อพวกเขาทั้งหลายจะเต็มไปด้วยพลังอำนาจและประกอบการอัศจรรย์ต่างๆ เสริมพลังในการประกาศพระราชกิจออกไปจนถึงสุดปลายแผ่นดินโลก พระเยซูไม่อาจสถิตอยู่กับพวกเขาตลอดไปในเนื้อหนังของมนุษย์ เพราะพระบุตรเมื่อทรงบังเกิดในเนื้อหนังทรงมีข้อจำกัดในการประกาศพระราชกิจไปทั่วโลกกว้าง แต่เมื่อเสด็จขึ้นสู่สวรรค์แล้ว พระองค์ได้รับฤทธานุภาพอย่างสมบูรณ์ และนี่เป็นสิ่งจำเป็นยิ่งเพื่อพระองค์สามารถจะส่งพระวิญญาณบริสุทธิ์ของพระองค์ลงมาดำเนินการแทนพระองค์ ในตอนแรกเหล่าอัครทูตและสาวกทั้งหลายไม่เข้าใจสิ่งเหล่านี้ชัดเจน

จนกระทั่งเมื่อพระเยซูทรงฟื้นพระชนม์พวกเขาจึงได้พบแสงสว่าง ตอนแรกเมื่อพวกเขาสละสรรพสิ่งติดตามพระองค์ เพราะพวกเขาเชื่อว่าพระองค์จะเป็นผู้นำการปลดปล่อยด้านการเมือง ผู้ซึ่งวันหนึ่งจะทรงนำทัพขับไล่กองทัพโรมันออกไปจากดินแดนอิสราเอล และสถาปนาราชวงค์ของดาวิดขึ้นอีกครั้งหนึ่ง พระองค์จะทรงฟื้นฟูชนอิสราเองสู่ความไพบูลย์เหมือนในครั้งอดีต เป็นการยากยิ่งที่จะให้พวกเขาคิดเป็นอย่างอื่น

นี่เป็นประเด็นพื้นฐานของพระบัญชาสุดท้ายที่พระเยซูตรัสกับเหล่าสาวกในพระธรรมกิจการฯ บทที่ 1 พระสัญญาแห่งพระวิญญาณบริสุทธิ์มาพร้อมกับพระบัญชาของพระองค์ ในพระธรรมกิจการฯบทนี้เช่นกัน นอกจากนี้ยังพรรณนาถึงการที่พระเยซูเสด็จขึ้นสู่สวรรค์ และบรรยายให้เห็นว่าคริสตจักรแรกเริ่มได้เตรียมพร้อมสำหรับวันเพนเทคอสต์อย่างไร
