---
title:  ศึกษาเพิ่มเติม
date:   28/09/2018
---

“พระคริสต์ทรงให้คริสตจักรดูแลรับผิดชอบอันศักดิ์สิทธิ์ สมาชิกทุกคนควรเป็นช่องทางเพื่อพระเจ้าจะทรงสามารถสื่อสารทรัพย์แห่งพระคุณให้แก่โลก ซึ่งเป็นความร่ำรวยแห่งพระคริสต์ที่ไม่อาจค้นหาพบเองได้ ไม่มีสิ่งใดที่พระผู้ช่วยให้รอดทรงปรารถนามากเท่าตัวแทนผู้จะนำเสนอพระวิญญาณ และพระอุปนิสัยของพระองค์ ไม่มีสิ่งใดที่ชาวโลกต้องการมากเท่าการสำแดงพระองค์ผ่านความรักของพระองค์ที่เสด็จมาบังเกิดเป็นมนุษย์ทั้งสวรรค์กำลังรอชายและหญิงทั้งหลายที่เชื่อในพระองค์ให้เปิดเผยถึงอำนาจของคริสต์ศาสนิกชน” (เอลเลน จี. ไว้ท์, กิจการของอัครทูต, หน้า 600)

“พระเจ้าทรงรอเป็นเวลานานแล้วพระวิญญาณแห่งการรับใช้สวมทับทั้งคริสตจักร เพื่อให้ทุกคนทำการรับใช้เพื่อพระองค์สอดคล้องกับความสามารถของเขา เมื่อสมาชิกของโบสถ์ทำงานที่ได้มอบหมายให้กับพวกเขาในท้องทุ่งที่มีความต้องการที่บ้านหรือต่างประเทศ เพื่อทำให้พระมหาบัญชาการประกาศพระกิตติคุณได้รับการเติมเต็ม โลกทั้งใบในไม่ช้าจะได้รับการเตือน และองค์พระผู้เป็นเจ้าคือพระเยซูจะเสด็จกลับมายังโลกนี้ด้วยฤทธานุภาพยิ่งใหญ่และเต็มด้วยสง่าราศี” (เอลเลน จี. ไว้ท์, กิจการของอัครทูต, หน้า 111)

**คำถามเพื่อการอภิปราย**

`1. ท่านลูกาวาดภาพความเชื่อของอัครทูตเปาโลตลอดเส้นทางการเดินทางสู่กรุงโรมอย่างไร คนอื่นๆได้รับอิทธิพลจากความเชื่อที่ปราศจากเงื่อนไขเช่นนั้นอย่างไร`

`2. แทนที่ความยากลำบากต่างๆที่ท่านอัครทูตต้องก้าวผ่าน แต่ท่านอัครทูตเปาโลไม่เคยย่อท้อและละทิ้งพันธกิจการประกาศในกรุงโรมท่านได้เทศนาต่อเนื่องแม้จะมีข้อจำกัดเรื่องอิสรภาพ ก็ตาม เราจะรับใช้พระเจ้าในสถานการณ์ที่เลวร้ายในชีวิตของเราได้อย่างไร`

`3. อ่านพระธรรมโรม 1:14, 15 เหตุใดอัครทูตเปาโลรู้สึกผูกพันหรือเป็นหนี้ที่จะเทศนาพระกิตติคุณให้กับทุกคน เรามีข้อผูกมัดน้อยกว่าท่านอัครทูตหรือพิจารณาคำแถลงนี้ “ที่จะช่วยดวง วิญญาณหลายดวงเป็นงานตลอดชีวิตของผู้ที่อ้างว่าต้อนรับพระคริสต์ เราต่างเป็นหนี้แก่โลกสำหรับพระคุณที่พระเจ้าทรงประทานให้แก่เรา สำหรับแสงสว่างที่ฉายลงมายังเรา และสำหรับการที่เราได้ค้นพบความงดงามแห่งอำนาจของความจริง” (เอลเลน จี. ไว้ท์, คำาพยานสำหรับคริสตจักร, เล่ม 4, หน้า 53)`

`4. อ่านเนื้อหาจากพระธรรมอิสยาห์อีกครั้ง ที่อัครทูตเปาโลนำมาใช้ข้อพระคัมภีร์ดังกล่าวประยุกต์ใช้กับเราได้อย่างไร ถูกแล้วเราได้รับพระราชทานความจริงยิ่งใหญ่ แต่ถ้าเราทำใจแข็งต่อสิ่งที่ พระเจ้าประทานให้ แม้อาจมีบางลักษณะของข่าวสารที่ขัดแย้งกับใจของเราหรือสิ่งที่เราปรารถนาหรือต้องการ มีอันตรายอะไรที่เราอาจต้องเผชิญในฝ่ายจิตวิญญาณ`

`5. จินตนาการทหารคนหนึ่งถูกล่ามโซ่ติดไว้กับอัครทูตเปาโล คุณคิดว่าทหารคนนั้นเมื่อได้เห็น ได้ยิน ได้ฟัง ได้สัมผัสอะไรจากบุคคลที่อยู่ใกล้ชิดกับเขาเช่นนั้น เขาจะรู้สึกหรือได้รับอะไร`
