---
title:  ชัยชนะของพระกิตติคุณ
date:   27/09/2018
---

ในวันนัดหมายวันหนึ่ง ชาวยิวมากันเป็นจำนวนมากเพื่อฟังการนำเสนอเรื่องพระกิตติคุณจากปากของอัครทูตเปาโล (กิจการฯ 28:23)

`กิจการฯ 28:24-31 อะไรคือวัตถุประสงค์ของอัครทูตเปาโลในการอ้างพระธรรมอิสยาห์ในตอนนี้`

การอ้างอิงจากพระธรรมอิสยาห์ 6:9, 10 พรรณนาสิ่งที่เกิดขึ้นเมื่อผู้คนปฏิเสธจะรับเอาข่าวสารจากเบื้องบน แม้ว่าชาวยิวบางคนเชื่อ คนอื่นๆไม่เชื่อ และข่าวพระกิตติคุณนี้ทำให้เกิดการโต้เถียงกันใหญ่โต ดังนั้นอัครทูตเปาโลไม่มีทางเลือก อีกครั้งหนึ่งที่ท่านหันไปหาชาวต่างชาติ (กิจการฯ 13:46, 47; 18:6)

อัครทูตเปาโลต้องรออยู่ถึงสองปีก่อนที่จะได้ขึ้นศาลเพื่อรับการไต่สวนจากองค์จักรพรรดิ ระหว่างนั้นแม้จะอยู่ในภาวะเข้มงวด อัครทูตยังสามารถแบ่งปันพระกิตติคุณโดยปราศจากอุปสรรคจากเหล่าผู้มาฟัง ในฉากสุดท้ายของพระธรรมกิจการฯ จะเน้นในชัยชนะของพระกิตติคุณขณะที่ไม่มีกองกำลัง ไม่ว่าจะเป็นของคนยิวหรือชาวโรมันสามารถจะหยุดยั้งการรุกหน้าของพระกิตติคุณได้

ไม่เป็นที่แน่ชัดว่าเหตุใดท่านลูกาจึงจบพระธรรมกิจการฯ ที่ท่านเขียนตรงจุดนี้คือก่อนคดีของอัครทูตเปาโลจะขึ้นศาลและทราบถึงผลลัพธ์ของคดี บางทีจากมุมมองของท่านลูกา วัตถุประสงค์ของงานเขียนคือการกล่าวถึงการเทศนาเผยแพร่ออกไปจนถึงสุดแดนไกล-กรุงโรม นั่นเท่ากับว่าพระกิตติคุณได้ถูกเผยแพร่ออกไป “จนถึงที่สุดปลายแผ่นดินโลก” (กิจการฯ 1:8)

สำหรับการพิจารณาคดีของอัครทูตเปาโลโดยจักรพรรดิซีซาร์นั้น ในเมื่อไม่มีหลักฐานชัดเจนสนับสนุนข้อกล่าวหาโดยเฉพาะพยานบุคคล พยานเอกสารก็ไม่มีน้ำหนัก นับว่ามีจุดอ่อนอยู่ในมูลฟ้อง ข้อกล่าวหาที่ว่าอัครทูตเปาโลเป็นผู้ยุยงให้เกิดการแตกแยก เป็นอันตรายต่ออาณาจักรจึงไม่มีน้ำหนักเพียงพอ อัครทูตเปาโลจึงได้รับการปล่อยตัวจากการคุมขัง และอัครทูตไม่รอช้าได้เดินทางออกไปประกาศพระกิตติคุณในแถบใกล้เคียง แต่ไม่นานหลังจากนั้นท่านถูกจับอีกครั้งและถูกนำตัวกลับมาที่กรุงโรม และในที่สุดถูกประหารชีวิต (2 ทิโมธี 4:6-8)

ความอดทนอดกลั้นและความยินดีของอัครทูตเปาโลระหว่างช่วงเวลานานที่ท่านถูกควบคุมตัวอย่างไม่เป็นธรรม ความกล้าหาญและความเชื่อของท่าน เป็นเรื่องเทศน์ที่ส่งเสียงต่อเนื่อง วิญญาณของท่านแตกต่างจากวิญญาณของโลก เพราะมีพลังในการเป็นพยานสูงกว่าของโลกที่ท่านดำรงชีวิตอยู่ และโดยการวางตัวเป็นแบบอย่างของท่าน คริสเตียนทั้งปวงได้รับแรงกระตุ้นให้มีพลังยิ่งใหญ่กว่าในเรื่องการสนับสนุนพันธกิจในที่สาธารณะ ซึ่งท่านเปาโลได้ถอนตัวออกมา ในหลายวิธีเหล่านี้เป็นความผูกพันที่มีอิทธิพลจูงใจ ดังนั้นเมื่ออำนาจและความมีประโยชน์ดูเหมือนถูกตัดออก และการปรากทั้งหมดเหมือนอัครทูตทำได้เพียงเล็กน้อย ทั้งนี้เป็นท่านอัครทูตเปาโลที่ได้เก็บรวบรวมรวงข้าวเพื่อพระคริสต์ในท้องทุ่งทั้งๆที่เหมือนท่านได้ถูกกันออกจนหมดแล้ว” (เอลเลน จี. ไว้ท์, กิจการของอัครทูต, หน้า 464)

จากมุมมองด้านพันธกิจของของคริสตจักร อย่างไรก็ดีสามารถพูดได้ว่าหนังสือ “กิจการของอัครทูต” อาจเรียกได้ว่า “ประวัติศาสตร์ของการประกาศเผยแพร่พระกิตติคุณ” และเนื้อหายังไม่เสร็จ และตรงนี้เองที่เราแต่ละคนควรเข้าไปในฉากของละครฉากที่ตื่นเต้นมากขึ้น และบทที่น่าสนใจถูกเขียนขึ้นสำหรับตลอดศตวรรษ บางครั้งเป็นฉากที่ผู้สัตย์ซื่อของพระเจ้าต้องหลั่งโลหิตในการเป็นพยาน ตอนนี้เป็นทีของเราที่จะสอดแทรกเนื้อหาของบทละครเข้าไป และบทสุดท้าย (เราเชื่ออย่างนั้น) เป็นบทที่พันธกิจการรับใช้ที่พระเยซูเจ้ามอบให้กับเหล่าสาวกดำเนินการเสร็จสมบูรณ์ “แล้วที่สุดปลายจะมาถึง” (มัทธิว 24:14)
