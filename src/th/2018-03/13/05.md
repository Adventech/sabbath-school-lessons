---
title:  อัครทูตเปาโลในกรุงโรมและท้ายที่สุด
date:   26/09/2018
---

หลังจากอยู่ในเกาะมอลตาได้สามเดือน ในที่สุดอัครทูตเปาโลและผู้ร่วมเดินทางสามารถเดินทางต่อไปได้ (กิจการฯ 28:11) พวกเขาเดินทางมาถึงเมืองโปทิโอลี (กิจการฯ 28:13) สมัยปัจจุบันคือเมือง “โปซซูโอลี” (Pozzuoli) ซึ่งเป็นเมืองท่าของอ่าว “นาเปิล” จากนั้นพวกเขาได้เดินทางต่อยังไปกรุงโรมโดยทางบก (ดู กิจการฯ 28:11-16)
ข่าวการมาถึงของอัครทูตเปาโลแพร่ไปอย่างรวดเร็วถึงกรุงโรม และจากที่นั่นกลุ่มผู้เชื่อได้เดินทางหลายกิโลเมตรออกจากกรุงโรมมาทางใต้เพื่อให้การต้อนรับท่าน แม้ว่าอัครทูตเปาโลไม่เคยเดินทางมาที่กรุงโรม แต่อัครทูตมีเพื่อนจำนวนมากในกรุงโรม: มีทั้งผู้เคยเป็นเพื่อนร่วมงาน มีผู้ได้กลับใจเชื่อ มีญาติๆและคนอื่นๆอีกหลายคนที่ท่านอัครทูตรัก (กิจการฯ 16:3-16) การ

พบปะกันบนถนนสาย “แอพเพน” (Appian) จะต้องเป็นสิ่งประทับใจยิ่ง โดยเฉพาะความคิดเห็นในเรื่องเรืออับปางและความจริงที่ว่า ณ บัดนี้อัครทูตเป็นผู้ต้องขัง ผลลัพธ์จากการแสดงออกซึ่งความรักที่แสนพิเศษและจิตใจที่ผูกพันในมิตรภาพอันแนบแน่น อัครทูตเปาโลขอบพระคุณพระเจ้าสำหรับมิตรภาพ ท่านรู้สึกมีกำลังใจขึ้นอย่างลึกล้ำในการที่ท่านกำลังจะเผชิญกับการสืบสวน สอบสวนต่อพระพักตร์ของจักรพรรดิ

ในรายงานอย่างเป็นทางการที่ผู้ว่าราชการเฟสทัสเขียนส่งให้จักรพรรดิ เขาคงได้เขียนขึ้นสอดคล้องกับกฎหมายของชาวโรมัน ซึ่งกล่าวทำนองว่า อัครทูตเปาโลไม่ได้ทำผิดในอาชญากรรมสำคัญ (กิจการฯ 25:26, 27; 26:31, 32) สิ่งนี้อาจอธิบายได้ว่าเหตุใดอัครทูตเปาได้รับอนุญาตให้เช่าตึกอยู่อาศัยได้เป็นเอกเทศ (กิจการฯ 28:30) แทนที่จะถูกส่งเข้าไปในเรือนจำหรืออยู่ในค่ายทหาร ซึ่งโดยปกติถ้าเป็นการเคลื่อนย้ายนักโทษสำคัญจะมีการล่ามโซ่กับทหารคนหนึ่งไว้ตลอดเวลา ในกรณีนี้อัครทูตเปาโลต้องเสียค่าเช่าตึกและเสียค่าอาหาร นี่อาจบอกเป็นนัยได้ว่าอัครทูตเปาโลอาจต้องทำงานเป็นช่างทำเต้นท์อย่างที่เคยทำ (กิจการฯ 18:3)

`อ่านพระธรรมกิจการฯ 28:17-22 อัครทูตเปาโลได้เริ่มทำอะไร หลังจากท่านจัดการทุกสิ่งได้ลงตัวแล้ว`

แม้ว่าอัครทูตเปาโลไม่อาจไปที่ธรรมศาลาได้ แต่ผู้คนในธรรมศาลาอาจมาหาท่านได้ ดังนั้นไม่นานหลังจากที่ท่านเดินทางมาถึงกรุงโรม ท่านได้ดำเนินตามนโยบายเดิม คือไปหาชาวยิวเป็นอันดับแรก (โรม 1:16) ท่านเรียกหัวหน้าชาวยิวในท้องถิ่นให้มาชุมนุมกันยังตึกที่พักของท่าน เมื่อพวกเขามาพร้อมกันแล้ว อัครทูตเปาโลได้แถลงและอธิบายว่าท่านเป็นผู้บริสุทธิ์เหมือนที่ได้ทำมาก่อน แต่ท่านถูกจับอย่างไม่มีเหตุผลมากกว่า การที่ท่านได้ประกาศถึงความหวังของชนอิสราเอล ความตั้งใจของท่านไม่อยู่ที่การปกป้องตัวท่านเอง เท่ากับการสร้างบรรยากาศของการไว้วางใจซึ่งจะทำให้ท่านได้รับอนุญาตให้ทำการเทศนาสั่งสอนพระกิตติคุณ ท่านแสดงให้เห็นว่าการฟื้นพระชนม์ของพระเยซูเป็นการทำให้ความหวังของบรรพชนของอิสราเอลสำเร็จสมจริง สิ่งที่
อัครทูตเปาโลแปลกใจมากคือ ผู้นำชาวยิวทั้งหลายในกรุงโรมไม่ได้รับข้อมูลในเรื่องคดีของอัครทูตจากกรุงเยรูซาเล็มเลย เหตุนี้ผู้นำชาวยิวทั้งหลายตัดสินใจฟังคำสอนของอัครทูตเปาโล

`อ่านพระธรรมกิจการฯ 28:22 สิ่งนี้บอกเราว่า “การเป็นปรปักษ์” ต่อเหล่าผู้เชื่อในพระเยซูยังมีอยู่แม้ในเวลานี้ เราทั้งหลายสามารถยืนหยัดเป็นคนสัตย์ซื่อ แม้จะมีบางคนพูดต่อต้านความเชื่อของเราอย่างไร`
