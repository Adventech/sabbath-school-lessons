---
title:  บนเกาะมอลตา
date:   25/09/2018
---

เมื่อเหล่าผู้รอดชีวิตขึ้นถึงฝั่งได้แล้ว พวกเขาจึงได้ทราบว่าพวกเขาขึ้นฝั่งที่เกาะมอลตา เป็นเกาะขนาดเล็กตั้งอยู่ใจกลางของทะเลเมดิเตอร์เรเนียนอยู่ทางทิศใต้ของเกาะซิซิลี ในช่วงสองสัปดาห์ที่พวกเขาได้ล่องลอยเสี่ยงภัยบนท้องทะเล อันเนื่องมาจากพายุจัดและคลื่นลมแรง พวกเขาได้พบว่าสอดคล้องตามแผนที่ พวกเขาเดินทางได้ไกลถึง 760 กิโลเมตรจากท่าเรือ “ท่างาม” บนเกาะครีต ตอนนี้พวกเขาต้องรอสามเดือนเพื่อให้ฤดูหนาวผ่านไป จึงจะเริ่มเดินทางรอบใหม่ได้ (กิจการฯ 28:11)

`อ่านพระธรรมกิจการฯ 28:1-10 มีอะไรเกิดขึ้นกับอัครทูตเปาโลบนเกาะมอลตาและพระเจ้าทรงสามารถใช้ท่านอย่างไร`

ชาวเกาะมอลตาให้ความเป็นมิตรอย่างมาก และมีน้ำใจแบบเจ้าบ้านผู้เอื้ออารี พวกเขาให้การช่วยเหลืออัครทูตเปาโลและทุกคนที่ต่างเปียกปอนและหนาวสั่น ชาวเกาะได้ช่วยก่อกองไฟขึ้นเพื่อให้ความอบอุ่นแก่ร่างกาย โดยทั่วไปอุณหภูมิของเกาะมอลตาในช่วงเวลาดังกล่าวของปีจะไม่สูงกว่า 50 ฟาเรนไฮต์

เหตุการณ์งูพิษกัดที่มือของอัครทูตเปาโล สร้างความสนใจของชาวเกาะให้จดจ่ออยู่กับอัครทูต ตอนแรกชาวเกาะซึ่งเป็นผู้นับถือพระของพวกเขาคิดว่าที่งูพิษได้กัดท่านเปาโลเป็นเพราะ “กรรม” ได้ตามสนองท่านอัครทูตเปาโล เพราะท่านอาจจะเป็นฆาตกรที่ฆ่าคนมา แม้ท่านหนีจากการจมน้ำตายมาได้ แต่ก็ไม่พ้นกรรมที่ท่านได้ก่อขึ้น “พระ” หรืออาจเป็นเทพธิดา “ไดค์” (Dike) ซึ่งเป็น “พระ” เป็นสตรีเพศของชาวกรีกเป็นผู้ลงโทษท่านเปาโล แต่เมื่อเห็นว่าอัครทูตเปาโลไม่ตายเพราะพิษงู ท่านเลยถูกยกย่องเหมือนเป็น “พระ” หรือ “เทพ” เหมือนที่ได้เกิดขึ้นในเมืองลิสตราเมื่อหลายปีก่อน (กิจการฯ 14:8-18) แม้ท่านลูกาไม่ได้บันทึกเรื่องราวต่อในรายละเอียด เป็นการปลอดภัยที่จะทึกทักเอาว่า อัครทูลเปาโลได้ถือเอาเป็นข้อได้ประโยชน์จากสถานการณ์นี้ ด้วยการเป็นพยานให้กับชาวเกาะถึงพระเจ้าผู้สร้างโลกและจักรวาล และพระเยซูคริสตเจ้าที่ท่านเปาโลกำลังทำการรับใช้

ชายผู้เป็นหัวหน้าชาวเกาะชื่อ “ปูบลิอัส” ถ้าไม่เป็นเจ้าหน้าที่เก็บภาษีก็เป็นเจ้าหน้าที่ระดับอำเภอ หรือตำบลของรัฐบาลโรมัน เขาได้ให้การต้อนรับอัครทูตเปาโลและเพื่อนๆ ที่มาด้วยกันอย่างดีเป็นเวลาสามวัน จนกระทั่งพวกเขาได้พบที่พักถาวรมากกว่าแห่งหนึ่ง จึงให้อัครทูตและพรรคพวกย้ายไปอาศัยอยู่ในสถานที่แห่งใหม่ อัครทูตเปาโลได้ถูกขอให้ไปรักษาโรคให้บิดาของ ปูบลิอัส ซึ่งป่วยและเป็นโรคบิด อัครทูตวางมือบนเขาและอธิษฐาน พระเจ้าทรงบันดาลให้คนป่วยหายโรคในทันที นี่เป็นโอกาสที่อัครทูตเปาโลได้รักษาโรคต่างๆให้กับชาวเกาะทุกคนที่มาขอความช่วยเหลือ และเป็นโอกาสพิเศษที่อัครทูตเปาโลได้ประกาศพระกิตติคุณให้กับชาวเกาะทั้งหลายด้วย

ในเรื่องที่ท่านลูกาบันทึกไว้ ไม่ได้กล่าวว่ามีแม้คนเดียวที่กลับใจใหม่หรือมีกลุ่มนมัสการถูกจัดขึ้น อัครทูตเปาโลปล่อยชาวเกาะมอลตาไว้เบื้องหลังเมื่อท่านเดินทางจากไป การละเว้นไม่กล่าวถึงผลลัพธ์อาจจะเป็นสิ่งที่บังเอิญเกิดขึ้นด้วยกัน แต่เป็นการสาธิตความจริงว่า พันธกิจการประกาศพระกิตติคุณของเราในโลกไปไกลกว่าการรับบัพติศมาหรือการวางแผนตั้งโบสถ์ นี่เป็นลักษณะภาคปฏิบัติของพระกิตติคุณ (กิจการฯ 20:35; เปรียบเทียบกับ ทิตัส 3:14)

`เป็นสิ่งน่าทึ่งมากเพียงใด ที่ชาวเกาะไม่รู้จักธรรมบัญญัติของพระเจ้า แต่ยังมีความรู้สึกว่ามี “พระองค์หนึ่ง” ที่ทรงตัดสินด้วยความยุติธรรม หลักการพื้นฐานด้านศีลธรรมนี้มาจากที่ไหน (ดูโรม 1: 18-20)`
