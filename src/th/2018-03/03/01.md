---
title:  ชีวิตในคริสตจักรยุคแรกเริ่ม
date:   14/07/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ 2:42-46; กิจการฯ 4:34, 35; กิจการฯ 3:1-26; กิจการฯ 4:1-18; กิจการฯ 5:1-11; กิจการฯ 5:34-39

> <p>ข้อควรจำ</p>
> “เขาได้ร่วมใจกันในพระวิหารและหักขนมปังตามบ้านของเขา ร่วมรับประทานอาหารด้วยความชื่นชมยินดีและใจกว้างขวางทุกวันเรื่อยไป ทั้งได้สรรเสริญพระเจ้าและคนทั้งปวงก็ชอบใจ” (กิจการฯ 2:46, 47)

คริสตจักรยุคแรกเริ่ม รู้สึกถึงความรีบด่วนว่าควรได้ความเข้มแข็งขึ้นกว่าที่เคยเป็นมา ถ้อยคำที่พระเยซูทรงตอบคำถามเกี่ยวกับ “การสถาปนาอาณาจักรของพระเมสสิยาห์” ปล่อยให้เป็นประเด็นเรื่องกำหนดเวลาการจัดตั้งเอาไว้ (กิจการฯ 1:6-8) อาจทำให้เกิดความเข้าใจได้ว่า ทุกสิ่งขึ้นอยู่กับการเสด็จลงมาของพระวิญญาณบริสุทธิ์ และพระราชกิจการประกาศพระกิตติคุณที่ทรงมอบหมายให้เหล่าอัครทูตและเหล่าสาวกทำเสร็จสิ้นลง ดังนั้นเมื่อพระวิญญาณบริสุทธิ์หลั่งลงมาในวันเพนเทคอสต์ เหล่าผู้เชื่อยุคแรกเริ่มคิดว่าทุกสิ่งได้สำเร็จสมจริงแล้ว พวกเขาได้รับพระ วิญญาณบริสุทธิ์และได้แบ่งปันพระกิตติคุณกับชาวโลกทั้งมวล ไม่ใช่เหล่าอัครทูตและสาวกได้เดินทางจากกรุงเยรูเล็มไปยังพื้นที่ต่างๆเพื่อทำการประกาศพระกิตติคุณ แต่ชาวโลกได้เดินทางมาหาพวกเขาเอง (กิจการฯ 2: 5-11)

สิ่งที่ได้เกิดขึ้นต่อมาคือคริสตจักรได้แยกตัวออกจากวัตถุสิ่งของด้วยความรู้สึกว่าเวลามีเหลือน้อย พวกเขาขายทุกสิ่งที่พวกเขาเป็นเจ้าของและอุทิศถวายพวกขาเองให้การเรียนรู้ และร่วมสัมพันธ์ซึ่งกันและกันทำการเป็นพยานเกี่ยวกับพระคริสต์อย่างต่อเนื่อง แต่เฉพาะพื้นที่กรุงเยรูซาเล็มเท่านั้น พวกเขาพัฒนาระบบเกี่ยวกับชุมชนและได้ทำการช่วยเหลือเกื้อกูลคนยากจนอย่างมีประสิทธิภาพ แต่ก็เกิดปัญหาตามมาในเวลาไม่นาน และพระเจ้าทรงเข้าแทรกแซงเพื่อรักษาโบสถ์ให้รวมกันเป็นหนึ่ง ซึ่งในเวลานี้เองที่พวกเขา เริ่มพบว่าพวกเขาเผชิญกับการต่อต้าน ท่ามกลางสิ่งดังกล่าว ความเชื่อของพวกเขามั่นคงไม่หวั่นไหว
