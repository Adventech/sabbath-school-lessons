---
title:  อานาเนีย กับสัปฟีรา
date:   18/07/2018
---

การนำเอาทรัพย์สิ่งของและแม้แต่ที่ดินมารวมกันเป็นกองกลางของคริสตจักรยุคแรกเริ่มไม่ใช่เป็นเรื่องการบังคับ และทั้งไม่เป็นเงื่อนไขของการที่จะเข้าเป็นสมาชิกโบสถ์ กระนั้นมีตัวอย่างหลายตัวอย่างที่ผู้เชื่ออาสา และเต็มใจที่จะเป็นคนเอื้อเฟื้อแบ่งปันทรัพย์สิ่งของที่พวกตนมีอยู่ให้กับผู้เชื่อคนอื่นๆที่ลำบากหรือขัดสน ซึ่งเรื่องนี้ได้เป็นแรงดลใจชุมชนคริสเตียนอย่างยิ่ง ตัวอย่างหนึ่งที่ทำเช่นนั้นคือท่านบารนาบัส (กิจการฯ 4:36, 37) ท่านผู้ที่จะมีบทบาทสำคัญของตอนต่อไปในพระธรรมเล่มนี้
อย่างไรก็ดี ยังมีตัวอย่างด้านลบที่คุกคามความสามัคคีภายในของคริสตจักร ซึ่งเรื่องนี้ได้เกิดขึ้นในช่วงเวลาเดียวกันที่มีการโจมตีคริสตจักรจากภายใน ซึ่งเป็นเวลาเดียวกับที่การโจมตีจากภายนอกพึ่งเกิดขึ้น

`อ่านพระธรรมกิจการฯ 5:1-11 มีบทเรียนอะไรจากเรื่องนี้`

แม้ท่านลูกาผู้เขียนพระธรรมกิจการฯ จะไม่ให้รายละเอียดเราทั้งหมด แต่ไม่มีคำถามถึงปัญหาพื้นฐานของอานาเนีย กับสัปฟีรา ไม่ใช่ความพยายามที่จะเก็บเงินไว้ใช้สอย แต่เป็นการ “หลอกลวง” ภายในของเขาไม่ได้เกิดขึ้นจากการมีแรงกระตุ้นแต่เป็นการวางแผนอย่างรอบคอบ เป็นเจตนาพยายาม “ที่จะทดสอบพระวิญญาณบริสุทธิ์ของพระผู้เป็นเจ้า” (กิจการฯ 5:9) พวกเขา ไม่ได้ตกอยู่ภายใต้ข้อผูกมัดที่จะขายที่ดินของพวกเขา และถวายเงินที่ขายได้ให้กับคริสตจักร สิ่งนั้นจะเกิดขึ้นเมื่อพวกเขาได้กล่าวสัญญาไว้ว่าจะทำเช่นนั้น เป็นไปได้ที่เขาทั้งสองทำได้เพื่อผลประโยชน์ของตนเองเพียงฝ่ายเดียว หรือไม่ก็พยายามจะได้รับอิทธิพลท่ามกลางหมู่พี่น้องแห่งความเชื่อ เพื่อพวกตนจะดูดีน่ายกย่องในความมีใจบุญ

สิ่งนี้เป็นไปได้ที่อาจช่วยอธิบายถึงการที่พระเจ้าทรงลงโทษสามีภรรยาคู่นี้อย่างรุนแรงถึงชีวิต แม้ว่าชีวิตของชุมชนเป็นผลลัพธ์มาจากความมั่นใจว่าพระเยซูใกล้จะเสด็จกลับมา การกระทำของอานาเนีย และสัปฟีราในยุคแรกเริ่มอาจเป็นการดูหมิ่นต่อความสำคัญของการมีความจงรักภักดีต่อพระเจ้า ซึ่งได้กลายเป็นอิทธิพลเลวร้ายท่ามกลางเหล่าผู้เชื่อ ความจริงที่ว่าไม่มีการกล่าวถึงการให้โอกาสแก่สามีภรรยาคู่นี้กลับใจ โดยเฉพาะในกรณีของสัปฟีรา (กิจการฯ 5:8) อาจเป็นเพราะเป็นเรื่องราวที่บันทึกไว้สั้นๆ

ข้อสรุปที่สำคัญคือ จากเริ่มต้นจนถึงสิ้นสุดพวกเขาได้กระทำบาป ความบาปเป็นสิ่งเลวร้ายในสายพระเนตรของพระเจ้า (เอเสเคียล 18:20; โรม 6:23) ที่จริงการลงโทษนั้นมักจะมีการเบี่ยงเบนหรือทำให้ล่าช้าลงซึ่งเป็นเครื่องเตือนใจเราอย่างต่อเนื่องว่าพระเจ้าทรงพระเมตตามากเพียงใด (2 เปโตร 3:9)

`เหตุใดเราต้องระมัดระวังเกี่ยวกับการผลักดันข้อจำกัดของพระคุณ เหมือนอย่างสมาชิกสองคนในยุคแรกเริ่มคู่นี้ได้กระทำ`
