---
title:  การลุกขึ้นของผู้ต่อต้าน
date:   17/07/2018
---

เป็นเวลาไม่นานก่อนที่ความสำเร็จในการประกาศพระกิตติคุณของคริสตจักรได้ปลุกกระแสของการต่อต้านให้เกิดขึ้นจากเหล่าผู้นำในกรุงเยรูซาเล็ม พระวิหารในกรุงเยรูซาเล็มดำเนินการโดยมหาปุโรหิตและคณะผู้ช่วยซึ่งส่วนใหญ่เป็นชาวสะดูสี มหาปุโรหิตช่วงนั้นเป็นชาวสะดูสีและเป็นประธาน “สภา ซานเฮดริน” (Sanhedrin) ด้วย สมาชิกสภาส่วนใหญ่ประกอบด้วยชาวสะดูสีและชาวฟาริสี และเพราะชาวสะดูสีไม่เชื่อในเรื่องการฟื้นคืนชีพ พวกเขาจึงรู้สึกว่าถูกรบกวนจิตใจมากเมื่ออัครทูตเปโตรและยอห์นประการเรื่องการฟื้นพระชนม์ของพระเยซูจากความตาย ในครั้งนั้นยามรักษาการของพระวิหารได้รับคำสั่งให้จับอัครทูตทั้งสองไว้ และทั้งสองถูกจองจำไว้จนกระทั่งวันถัดมา เมื่ออัครทูตทั้งสองถูกนำไปรับการไต่สวนโดยคณะผู้นำต่อหน้าสมาชิกของสภา (กิจการฯ 4:1-7)

`อ่านพระธรรมกิจการฯ 4:1-18 เมื่ออัครทูตทั้งสองถูกถามโดยผู้นำว่า “ทั้งสองทำการประกาศเรื่องของพระเยซูท่านได้สิทธิอำนาจจากใคร” ท่านเปโตรได้ตอบคำถามอย่างไร อะไรคือ “ข่าวพระกิตติคุณแฝง” (underling message) ที่ท่านเปโตรตอบไปซึ่งทำให้คณะผู้นำรู้สึกว่า พวกเขากำลังถูกคุกคามอย่างหนัก`

การท้าทายเกี่ยวกับ “สิทธิอำนาจ” (authority) ที่เหล่าผู้นำยกขึ้นมาอ้างเป็นสิ่งที่บอกให้ทราบเกี่ยวกับอำนาจการปกครองอยู่ในมือของพวกเขา อย่างไรก็ดีสิ่งที่ท่านเปโตรได้ทำไม่เพียงทำการประกาศ แต่ได้ประกอบการอัศจรรย์ในพระนามของพระเยซูไปด้วย อีกทั้งกล่าวเน้นว่าความรอดเป็นมาได้โดยพระนามของพระเยซูเท่านั้น อัครทูตทั้งสองกำลังยืนต่อหน้าสมาชิกสภาผู้มีอำนาจในการปกครองสูงสุดของชาวยิว กระนั้นพวกเขากำลังดาเนินงานรับใช้ผู้สิทธิอำนาจสูงกว่า เหล่าอัครทูตเป็นคนธรรมดาไม่ได้รับการศึกษา พวกเขาเป็นเพียงชาวประมงจากแคว้นกาลิลี กระนั้นความกล้าหาญ และการเจรจาโต้ตอบที่ฉะฉานของทั้งสองได้ทำเหล่าผู้นำที่อยู่ตรงนั้นต่างรู้สึกสนเท่ห์ พวกเขาคงไม่ตระหนักว่า ขณะนั้นอัครทูตได้รับการเติมเต็มด้วยพระวิญญาณ บริสุทธิ์ ตรงตามที่พระเยซูได้ตรัสทำนายไว้อย่างแม่นยำ (มัทธิว 10:16-20)

สมาชิกสภาซานเฮดรินไม่อาจประปฏิเสธการอัศจรรย์ในการรักษาโรคชายง่อยของอัครทูตได้ เพราะชายง่อยคนนั้นซึ่งบัดนี้หายเป็นปกติปรากฏตัวให้เห็นแก่คนทั้งหลาย สิ่งที่พวกเขาทำได้ในตอนนี้คือ ออกคำสั่งให้เหล่าอัครทูตหยุดทำการเทศนาสั่งสอน พวกเขาเกรงว่ายิ่งข่าวสารได้กลายเป็นที่นิยมมากขึ้น ก็จะมีผู้คนเข้ามาร่วมกับกลุ่มอัครทูตมากขึ้น ความล้มเหลวที่จะทำการ ประเมินหลักฐานอย่างเหมาะสม พวกเขาปล่อยให้ผู้คนมีใจอคติ และมีความปรารถนายิ่งขึ้นที่จะทำการปกป้องตนเองจากการถูกบงการการกระทำของพวกเขา
คำตอบของอัครทูตเปโตรที่ให้กับสมาชิกสภา ถือเป็นดุจเพชรล้ำค่าที่สุดในพระธรรมกิจการฯ “ฝ่ายเปโตรและยอห์นตอบเขาว่า “จำเพาะพระพักตร์พระเจ้า ข้าพเจ้าควรจะเชื่อฟังท่านหรือควรจะเชื่อฟังพระเจ้าของท่านทั้งหลาย พิจารณาดูซึ่งข้าพเจ้าจะไม่พูดตามที่เห็น และได้ยินนั้นก็ไม่ได้” (กิจการฯ 4:19, 20)

`คิดเกี่ยวกับบุคคลผู้ปรารถนาที่จะได้เป็นผู้มีอำนาจ นับว่ามีความเป็นไปได้ที่จะได้เกิดอันตรายอย่างยิ่ง ไม่ว่าจะเป็นการปรารถนาที่จะมีอำนาจในระดับใดหรือในรูปแบบไหน ในฐานะที่เราเป็นคริสเตียน เราถูกเรียกให้เป็นผู้รับใช้ เหตุนี้เราต้องใช้ความระมัดระวังเพียงใดเกี่ยวกับการจะถูกล่อให้ปรารถนาในอำนาจ`
