---
title:  การรักษาโรคของชายง่อย
date:   16/07/2018
---

ในพระธรรมกิจการฯ 3:1 อัครทูตเปโตร และยอห์นเดินทางไปยังพระวิหารในเวลาบ่ายสามโมงเพื่อการอธิษฐาน สิ่งนี้บ่งบอกลักษณะสำคัญแห่งความเชื่อของชาวยิวในการทำากิจกรรมที่โบสถ์ในยุคแรกเริ่มนั่นคืออัครทูตทั้งสองไม่ได้ไปที่พระวิหารเพียงเพื่อจะสอนหรือนำผู้คนให้กลับใจใหม่ แต่เพราะว่าท่านเปโตรและยอห์นยังเป็นคนยิว และในกรณีนี้ยังคงทำตามธรรมเนียมของศาสนายิว (กิจการฯ 20:16; 21:17-26) อย่างน้อยจนถึงจุดนี้ ณ ที่ประตูงามของพระวิหารพวกเขาได้ทำการอัศจรรย์ (กิจการฯ 3:1-10) ซึ่งทำให้ท่านเปโตรมีโอกาศเทศนาอีกหนึ่งเรื่อง

`อ่านพระธรรมกิจการฯ 3:12-26 อัครทูตเปโตรมีจุดเน้นหลักอะไรบ้างในเรื่องเทศนาของท่าน`

ลักษณะสำคัญห้าประการในเรื่องเทศนาสำหรับคริสเตียนยุคแรกเริ่มคือ (1) พระเยซูคือพระเมสสิยาห์ผู้ได้รับความทุกข์ทรมาน (กิจการฯ 3:18) (2) พระเจ้าทรงเรียกพระเยซูให้ฟื้นพระชนม์ (กิจการฯ 3:15) (3) พระเยซูทรงได้รับการยกชูขึ้นในสวรรค์ (กิจการฯ 3:13) (4) พระเยซูจะเสด็จกลับมาอีกครั้งหนึ่ง (กิจการฯ 3:20) และ (5) และการกลับใจใหม่มีความจำเป็นสำหรับการที่จะได้รับการอภัยความบาป (กิจการฯ 3:19)

ในหลายวิธี นี่เป็นข่าวสารอย่างเดียวกันที่เรากำลังเสนอให้กับโลก แม้ว่าถ้า “บริบท” ได้เปลี่ยนไป เหล่าอัครทูตยังคงใช้ชีวิตตามรูปแบบของชาวยิวทั่วไป แทนที่จะทำการเปลี่ยนแปลงศาสนา ผู้คนเพียงต้อง “ย้ายถิ่นฐาน” (migrate) การปฏิบัติตามพันธสัญญาเดิมสู่พันธสัญญาใหม่ ในฐานะที่เป็นส่วนหนึ่งของประชากรของพระเจ้า พวกเขาต้องยอมรับพระเมสสิยาห์และมี ประสบการณ์การบังเกิดใหม่ และติดตามพระเยซูไป อันเป็นวิธีที่ผู้ต้อนรับพระเยซูแท้กระทำกัน

ปัจจุบัน แม้สถานการณ์จะต่างไป ข่าวสารยังมีองค์ประกอบอย่างเดิม: พระคริสต์ทรงสิ้นพระชนม์เพื่อความบาปของเรา พระองค์ทรงฟื้นพระชนม์และจะเสด็จกลับมาอีก นี่หมายความว่าเราสามารถพบความรอดในพระองค์ แม้แต่ใน “บริบท” ของข่าวสารของทูตสวรรค์สามองค์แห่งพระธรรมวิวรณ์ บทที่ 14 พระเยซูคริสต์ทรงถูกตรึงที่ไม้กางเขน พระองค์ทรงฟื้นพระชนม์ และ หัวข้อการเสด็จกลับมาจะต้องเป็นศูนย์กลางของการประกาศข่าวสารต่างๆ เหล่านั้น

“ในจำนวนทั้งหมดของผู้อ้างเป็นคริสเตียน เซเว่นธ์เดย์แอ๊ดเวนตีสควรอยู่หน้าสุดในการเทิดพระเกียรติพระเยซูขึ้นสูงต่อชาวโลก การประกาศข่าวของทูตสวรรค์องค์ที่สาม เรียกให้นำเสนอความจริงเรื่องวันสะบาโต ความจริงนี้ รวมอยู่ในข่าวสารที่จะต้องประกาศเผยแพร่ออกไป แต่ศูนย์กลางแห่งการโน้มน้าวจิตใจคือพระเยซูคริสต์ เราจะต้องไม่มองข้ามไป เพราะไม้กางเขนของพระคริสต์ที่พระเมตตากรุณาและความจริงได้บรรจบกันความชอบธรรมและสันติสุขจุมพิตซึ่งกันและกัน คนบาปจะต้องมองไปที่คาล์วารีด้วยการเปิดใจมีความเชื่อแบบง่ายๆ อย่างกับเด็กเล็ก เราต้องพึ่งในพระคุณของพระผู้ช่วยให้รอด รับเอาความชอบธรรมและเชื่อในพระกรุณาคุณของพระองค์” (เอลเลน จี. ไว้ท์, ผู้ประกาศพระกิตติคุณ, หน้า 156, 157)
