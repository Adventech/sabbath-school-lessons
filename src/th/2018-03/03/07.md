---
title:  ศึกษาเพิ่มเติม
date:   20/07/2018
---

“เราเป็นผู้อารักขาซึ่งองค์พระผู้เป็นเจ้าทรงมอบหมายให้เราทุกคน ก่อนพระองค์จะจากไปให้เราดูแลเอาใจใส่ครอบครัว (household) ทรัพย์สิ่งของและภาระกิจใดที่พระองค์ทรงสนพระทัย ซึ่งจะทราบได้จากเมื่อครั้งพระองค์เสด็จมาในโลกนี้เพื่อให้การรับใช้ บัดนี้พระองค์ได้เสด็จกลับสวรรค์และทรงมอบให้แก่เรามีหน้าที่รับผิดชอบ พระองค์ทรงคาดหวังให้เราเฝ้าระวังและรอคอยการเสด็จมาปรากฏของพระองค์ ขอเราทั้งหลายสัตย์ซื่อต่อสิ่งที่พระองค์ทรงไว้วางพระทัยให้เราดำเนินการ หาไม่เมื่อพระองค์เสด็จกลับมาโดยพลัน อาจจะทรงพบเรากำลังนอนหลับอยู่” (เอลเลน จี. ไว้ท์, คำพยานสำหรับคริสตจักร, เล่ม 8, หน้า 37)

“เราทั้งหลายจำเป็นต้องประทับจิตในความศักดิ์สิทธิ์ ในคำสัญญาและปฏิญาณของเรากับพระเจ้า ซึ่งโดยปกติไม่ได้เกิดขึ้นเพราะข้อผูกมัด เหมือนเอกสารใบสัญญาระหว่างมนุษย์ ซึ่งมีข้อผูกพันและความศักดิ์สิทธิ์น้อยกว่า อย่างไรก็ดีแม้คำสัญญา หรือคำปฏิญาณที่เราให้ไว้กับพระเจ้าจะขาดถ้อยคำทางเทคนิค และไม่อาจฟ้องร้องเพื่อบังคับตามกฎหมายได้ แต่เราคริสเตียนจะไม่เอาใจใส่ในความผูกพันซึ่งพระเจ้าทรงประทานให้ผ่านพระวจนะของพระองค์หรือ จะว่าไปไม่มีบันทึกหรือข้อผูกมัดใดจะศักดิ์สิทธ์เท่ากับคำปฏิญาณที่เราให้กับพันธกิจของพระเจ้า” (เอลเลน จี. ไว้ท์, The SDA Bible Commentary, เล่ม 6, หน้า 1056)

**คำถามเพื่อการอภิปราย**

`1. ท่ามกลางหลายสิ่ง พระเยซูทรงมอบหมายมรดกสองประการโดย`

`ทันทีแด่สาวกทั้งหลาย: (1) ความคาดหวังในการเสด็จกลับมาในไม่ช้าของพระองค์ และ (2) การเรียกให้ทำการประกาศพระกิตติคุณไปทั่วโลก สองสิ่งนี้กระตุ้นให้เราตื่นตัวในการประกาศ ข่าวประเสริฐไปทั่วโลกอย่างไร`

`2. มีคนกล่าวว่า “เราควรจะเตรียมความพร้อมเสมือนว่าพระคริสต์จะเสด็จมาวันนี้ แต่ดำเนินงานต่อเนื่องในพันธกิจการประกาศของคริสตจักรเสมือนจะใช้เวลาอีกร้อยปีก่อนพระองค์จะเสด็จ กลับมา” คุณได้พบสติปัญญาอะไรในข้อคิดเห็นนี้และเราสามารถ นำมาประยุกต์ใช้ในเรื่องการทรงเรียกให้เราทำการในชีวิตของเราอะไรบ้าง`

`3. เหตุใดเรื่องชีวิตการสิ้นพระชนม์ การฟื้นพระชนม์และการเสด็จกลับไปของพระเยซูจะต้องเป็นศูนย์กลางของเรื่องเทศนาสั่งสอนของเราทั้งหมด`

`4. เรื่องของอานาเนียและสัปฟีรา เป็นการยากเพียงใดที่เราจะทราบว่าคนอื่นมีใจคิดดีหรือร้าย`

`5. คุณรู้จักใครบ้างในสมัยนี้ที่มีคุณลักษณะของ “กามาลิเอล” คือ เป็นผู้รับฟังและให้คำปรึกษาแก่คนอื่นเพื่อยุติปัญหาให้ได้โดยสันติวิธี`
