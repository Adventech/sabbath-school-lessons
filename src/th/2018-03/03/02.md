---
title:  การสอนและการร่วมสามัคคีธรรม
date:   15/07/2018
---

หลังจากการบันทึกเรื่อง “เพนเทคอสต์” ท่านลูกาผู้เขียนพระธรรมกิจการฯ ได้เปลี่ยนไปพรรณนาถึงชีวิตความเป็นไปของคริสตจักรในกรุงเยรูซาเล็มว่า “เขาทั้งหลายได้ขะมักขะเม้นฟังคำสอนของจำพวกอัครทูตและร่วมสามัคคีธรรม ทั้งขะมักขะเม้นในการหักขนมปังและการอธิษฐาน” (กิจการฯ 2:42) สอดคล้องกับกิจการฯ 2:46 อัครทูตใช้ระเบียงพระวิหารเป็นที่ทำการสอนหลัก พื้นฐานปรากฏให้เห็น 4 หัวข้อทั้งเรื่องของการสอนและการร่วมสามัคคีธรรม สอดคล้องกับกิจการฯ ข้อ 46 คำสอนนั้นดำเนินการที่พระวิหารขณะที่การร่วมสามัคคีธรรมทำกันในบ้านเรือนส่วนบุคคล พื้นที่ของพระวิหารจะล้อมรอบด้วยระเบียงที่มีหลังคา ที่บ่อยครั้งคณะรับบี (rabbi) ใช้เป็นที่สอนประชาชนในหลักศีลธรรมต่างๆในยุคคริสตจักรแรกเริ่ม เหล่าผู้เชื่ออุทิศตัวให้คำสอนของเหล่าอัครทูตซึ่งแสดงให้เห็นว่าของประทานแห่งพระวิญญาณไม่ได้นำเหล่าผู้เชื่อในลักษณะเข้าฌาน (ภาวะจิตสงบนิ่งในเรื่องศาสนา = contemplative religion) แต่พวกเขาเอาจริงเอาจังในขั้นตอนการเรียนรู้ภายใต้เหล่าอัครทูตผู้มีสิทธิอำนาจในการสอน ซึ่งบังเกิดผลด้วยการอัศจรรย์และหมายสำคัญหลายประการ (กิจการฯ 2:43)

ความสามัคคีธรรมด้านจิตวิญญาณเป็นเครื่องหมายเด่นชัดอีกอย่างในคริสตจักรยุคแรกเริ่มในด้านความเชื่อความศรัทธาในแนวปฏิบัติ เหล่าผู้เชื่อจะมาอยู่ร่วมกันเสมอ ไม่เฉพาะในพระวิหาร แต่เกาะกลุ่มกันตามบ้านเรือนของพวกเขาด้วย ซึ่งพวกเขาเลี้ยงดูกันด้วยอาหารและร่วมฉลองด้วยการหักขนมปังและอธิษฐานร่วมกัน (กิจการฯ 2:42, 46) ด้วยการเฉลิมฉลองประจำวัน
คริสเตียนยุคแรกเริ่มแสดงออกซึ่งความหวังในการเสด็จกลับมาในไม่ช้าของพระเยซู เมื่อพวกเขาร่วมสามัคคีธรรมในนามของพระองค์เหมือนกับการกลับสู่สภาพเดิมอาณาจักรของพระเมสสิยาห์ (มัทธิว 26:29) การอธิษฐานตามบ้านส่วนตัวของเหล่าผู้เชื่อเป็นภารกิจหลักในชีวิตของผู้เชื่อในคริสตจักรแรกเริ่ม เหล่าผู้เชื่อยังคงเดินทางไปที่พระวิหารเพื่อประกอบพิธีทางศาสนาเป็นประจำทุกวัน (กิจการฯ 3:1) วันสะบาโต สันนิษฐานได้ว่าพวกเขาจะอยู่ในศาลาธรรม (synagogues) กับพี่น้องชาวยิวของพวกเขา (ยากอบ 2:2) แต่ภารกิจพิเศษเพิ่มเติมของคริสเตียนคือการอุทิศถวายที่ทำกันตามบ้านเรือน

`อ่านพระธรรมกิจการฯ 2:44, 45; 4:34, 35 อะไรคือลักษณะสำคัญของการร่วมสามัคคีธรรมของคริสเตียนยุคแรกเริ่ม`

การที่เหล่าผู้เชื่อเชื่อว่าวาระสุดท้ายกำลังใกล้เข้ามา พวกเขาตัดสินใจว่าทรัพย์สมบัติพัสถานของพวกเขาหรือ “ทรัพย์สินส่วนตัว” ไม่ใช่สิ่งสำคัญที่สุดอีกต่อไป การใช้เงินทองทรัพย์สินของพวกเขาดูเหมือนมีความเหมาะสม พวกเขาไม่มีเหตุผลต้องเป็นทุกข์กังวลเกี่ยวกับวันพรุ่งนี้ ในเมื่อพระเมสสิยาห์เองจะทรงจัดหาสำหรับความต้องการของพวกเขาในอาณาจักรของพระเมสสิยาห์ (ลูกา 22:29, 30) การแบ่งปันเช่นนี้ทำให้พวกเขามีประสบการณ์ลุ่มลึกในความเป็นน้ำหนึ่งใจเดียวกัน นอกจากนี้ยังกลายเป็นตัวอย่างในความมีใจเอื้อเฟื้อเผื่อแผ่ของคริสเตียน

`คุณมีใจเอื้อเฟื้อเผื่อแผ่มากเพียงใดกับสิ่งที่ได้ทรงประทานให้กับคุณโดยองค์พระผู้เป็นเจ้า`
