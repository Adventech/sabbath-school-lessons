---
title:  การแก้คดีของอัครทูตเปาโล
date:   19/09/2018
---

ภาพในห้องโถงมีแขกเชื้อพระวงศ์สององค์นั่งเคียงข้างท่านผู้ว่าราชการ และแขกผู้มีเกียรติอื่นๆนั่งอยู่ในแถวถัดไป ผู้ต้องขังได้ถูกนำเข้ามาในห้องเพื่อทำการกล่าวแก้คดีของเขา ซึ่งจะเป็นการกล่าวโดยตรงกับกษัตริย์อากริปปา ที่ II ขณะที่ผู้ว่าราชการเฟสทัสได้ฟังข้อมูลของคดีไปก่อนหน้าแล้ว (กิจการฯ 25:8-11)

`อ่านพระธรรมกิจการฯ 26:1-23 อัครทูตเปาโลทำอะไรในการกล่าวของท่านต่อหน้ากษัตริย์อากริปปาที่ II`

คำกล่าวของอัครทูตเปาโลที่จริงเป็นชีวประวัติของตัวท่านเอง ทั้งก่อนและหลังการกลับใจใหม่ของท่าน ลักษณะของเนื้อหาเป็นการเล่าซ้ำตามที่ได้บันทึกใน กิจการฯ 22:1-21 ซึ่งท่านได้พูดมาก่อนต่อหน้าฝูงชนในกรุงเยรูซาเล็ม อัครทูตเปาโลเริ่มพยายามขอความสงเคราะห์จากกษัตริย์อากริปปาที่ II อัครทูตรับรู้ และขอบคุณสำหรับโอกาสของท่านที่ได้แถลงเรื่องคดีของท่านต่อ บุคคลที่มีชื่อเสียงมีเกียรติเช่นนี้ และยิ่งกว่าอะไรทั้งหมดเพราะว่ากษัตริย์ อากริปปาที่ II รู้จักและคุ้นเคยกับธรรมเนียมประเพณีและประเด็นที่เกี่ยวข้องกับศาสนายิวเป็นอย่างดี ด้วยเหตุผลนี้ กษัตริย์อากริปปาที่ II น่าจะให้การช่วยเหลือได้มากโดยเฉพาะการช่วยอธิบายให้ผู้ว่าราชการให้เข้าใจ ข้อมูลฟ้องที่ผู้นำชาวยิวกล่าวหาท่านซึ่งไม่สำคัญพอ (merit) และอีกทั้งเป็นเรื่องเท็จ (false) คำแถลงอาจแบ่งออกเป็นสามส่วน:

(ก) ส่วนที่หนึ่ง (กิจการฯ 26:4-11) อัครทูตบรรยายว่า ท่านเป็นชาวฟาริสีที่เคร่งครัดในศาสนาและถือรักษาธรรมเนียมประเพณี ซึ่งเป็นที่รับรู้ในวงกว้างโดยคนร่วมสมัยในกรุงเยรูซาเล็ม ในฐานะเป็นชาวฟาริสี ท่านเชื่อในการฟื้นคืนชีพจากความตายซึ่งมีความสำคัญทำให้ความหวังของบรรพบุรุษของชาวอิสราเอลสำเร็จสมจริง ดังนั้นชาวยิวจึงไม่ต่อต้านคำสอนของท่านต่อเนื่องเพราะคำสอนของท่านไม่ได้แตะต้องสิ่งที่เป็นพื้นฐานของชาวยิว แต่อัครทูตเข้าใจท่าทีของผู้นำชาวยิวที่ยื่นฟ้องท่านค่อนข้างดี เพราะว่าครั้งหนึ่งท่านได้พบสิ่งเหลือเชื่อที่พระเจ้าได้ทรงเรียกพระเยซูฟื้นจากความตายและพระเยซูได้ทรงมาปรากฏแก่ท่าน ท่านจึงตระหนักว่าท่านเป็นฝ่ายผิดที่ได้ทำการข่มเหงผู้มีความเชื่อในพระองค์

(ข) ในส่วนที่สอง (กิจการฯ 26:12-18) ทัศนคติหรือการมองเห็นของอัครทูตเปาโลได้เปลี่ยนไปนับแต่วันที่ท่านได้รับนิมิต (Vision) ได้เห็นแสงสว่างเจิดจ้าส่องลงมา ได้ยินเสียงและได้สนทนาตอบโต้กับพระเยซูขณะที่ท่านและกับคณะ (ผู้ทำการข่มเหงคริสเตียน) กำลังเดินทางไปเมืองดามัสกัส การทรงเรียกที่ท่านได้รับจากพระเยซูในวันนั้นคือ ให้ท่านนำาพระกิตติคุณไปประกาศกับชาวต่างชาติ

อัครทูตเปาโลได้กล่าวในที่สุดว่า แรงกระทบ (the impact) ของนิมิตที่ได้ประสบ (กิจการฯ 26:19-23) ทำให้ท่านไม่มีทางเลือกอื่นนอกจากการเชื่อฟังและดำเนินงานเป็นมิชชันนารีท่องไปเพื่อประกาศพระกิตติคุณ เหตุผลเดียวที่ท่านถูกนำตัวมารับการสอบสวนในวันนี้ ประเด็นแท้จริงเบื้องหลังการที่ท่านถูกจับไม่ใช่เพราะท่านละเมิดธรรมบัญญัติของชาวยิว หรือการทำให้พระ วิหารคลายความศักดิ์สิทธิ์ แต่เป็นข่าวสารที่ท่านประกาศถึงการสิ้นพระชนม์ของพระเยซู และการฟื้นพระชนม์ของพระองค์ ซึ่งมีความสอดคล้องกับคำสอนในพระคัมภีร์ทุกอย่าง และอีกประการหนึ่งคือ เมื่อชาวต่างชาติได้เชื่อในข่าวพระกิตติคุณแล้วพวกเขาได้รับความรอดเท่าเทียมกันกับชาวยิว

`อ่านพระธรรมกิจการ 26:18 ตามพระคัมภีร์ข้อนี้ มีอะไรเกิดขึ้นกับเหล่าผู้ได้รับความรอดโดยพระคริสต์ คุณเคยได้รับประสบการณ์จริงในเรื่องนี้อย่างไร`
