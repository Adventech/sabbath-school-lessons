---
title:  ต่อหน้าเฟสทัส
date:   17/09/2018
---

หลังจากคุมขังอัครทูตเปาโลไว้นานถึงสองปี ทั้งนี้เพื่อเอาใจชาวยิว เฟลิกส์ถูกย้ายและผู้มารับตำแหน่งผู้ว่าราชการโรมันคนใหม่แทนที่คือ ปอรสิอัส เฟสตัส ซึ่งทำการปกครองในตำแหน่งจากปี ค.ศ. 60 ถึง 62

`อ่านพระธรรมกิจการฯ 25:1-5 สิ่งนี้ช่วยเผยให้เห็นความเกลียดชังเรื่องการเทศนาความจริงอย่างไร ทั้งนี้เพราะพวกเขาเกลียด ไม่ต้องการฟังและเชื่อในความจริง`

อาจเป็นได้ว่า เพราะว่าพวกเขาประสบความล้มเหลวในความพยายามที่จะโน้มน้าวเฟลิกส์ให้ตัดสินใจลงโทษอัครทูตเปาโล พวกผู้นำไม่ต้องการสูญเสียโอกาสอีก ดังนั้นเมื่อเฟสทัสไปเยี่ยมกรุงเยรูซาเล็มครั้งแรก พวกเขากล่าวขอความเห็นชอบโดยการขออำนาจในการตัดสินคดี คือขอเฟสทัสส่งอัครทูตเปาโลกลับไปให้สภาซานเฮดรินเป็นผู้พิจารณาคดีและตัดสินโดยอาศัยธรรม บัญญัติของชาวยิว กระนั้นการขอร้องนี้เป็นเพียงเครื่องลวงตาเพื่อปิดบังเจตนาแท้จริงของพวกเขา: นั่นคือการฆ่าอัครทูตเปาโลแม้ว่าเฟสทัสเต็มใจจะเปิดการพิจารณาคดีใหม่ เขากล่าวว่าการพิจารณาคดีจะทำที่เมืองซีซารียาไม่ใช่กรุงเยรูซาเล็ม ซึ่งหมายความว่าอัครทูตเปาโลจะต้องได้รับการพิจารณาคดีตามกฎหมายโรมัน ไม่นานเมื่อเฟสทัสกลับไปที่เมืองซีซารียาเขาได้เรียกคณะลูกขุนเพื่อเริ่มต้นพิจารณาคดีและศัตรูของอัครทูตเปาโลได้เริ่มส่งข้อกล่าวหาไปฟ้องอีกครั้ง (กิจการฯ 25:7) ในครั้งนี้ท่านลูกาไม่ได้กล่าวถึงข้อกล่าวหาซ้ำแต่ได้บันทึกเฉพาะคำตอบหรือคำแก้ข้อกล่าวหาของท่านเปาโล (กิจการฯ 25:8) เราสามารถเห็นได้ว่าคำบรรยายฟ้องมีข้อความคล้ายคำฟ้องเมื่อสองปีที่แล้ว บางทีอาจมีจุดเน้นเพิ่มขึ้นตรงที่อัครทูตเปาโลเป็นผู้ทำให้เกิดความปั่นป่วน และสรุปเป็นทำนองว่า อัครทูตเปาโลเป็นผู้คุกคามความสงบสุขของอาณาจักรโรม

`อ่านพระธรรมกิจการฯ 25:9-12 เมื่ออัครทูตเปาโลรู้สึกได้ว่า เฟสทัสอาจใช้ท่านเพื่อเหตุผลด้านการเมือง ท่านมีปฏิกิริยาอย่างไร`

ในท้ายสุด เฟสทัสได้แสดงให้เห็นว่า เขาไม่แตกต่างมากนักจากเฟลิกส์ หากพูดในแง่ยุทธศาสตร์ในด้านการเมืองของเขา (กิจการฯ 24:27) คือไม่เต็มใจจะสูญเสียการสนับสนุนจากชาวยิว ในตอนเริ่มแรกในงานการเป็นผู้ว่าราชการเฟสทัสเคยประกาศว่าอัครทูตเปาโลเป็นผู้บริสุทธิ์ (innocent) เขาคิดจะอนุญาตตามคำขอของกลุ่มผู้นำยิว: คือที่จะให้อัครทูตเปาโลไปรับการ พิจารณาคดีจากสภาซานเฮดรินในกรุงเยรูซาเล็ม อย่างไรก็ดี เรื่องนี้เป็นที่ยอมรับไม่ได้ของอัครทูตเปาโล ท่านทราบดีว่าท่านไม่อาจคาดหวังที่จะได้รับการปฏิบัติอย่างยุติธรรมที่นั่น ซึ่งเท่ากับปล่อยให้เป็นไปตามอำเภอใจของศัตรู ดังนั้นอัครทูตเปาโลกล่าวเน้นเป็นพิเศษสำหรับสิทธิการเป็นพลเมืองชาวโรมัน และกล่าวยืนยันว่าท่านขอใช้สิทธิการได้รับการพิจารณาคดีโดยศาลชาวโรมัน อัครทูตเปาโลมองเห็นว่าไม่มีทางอื่นใดที่จะหลบเลี่ยงจากสถานการณ์ความไม่ปลอดภัยได้ อัครทูตเปาโลจึงขอถวายฎีกาต่อศาลสูงสุดในระบบศาลของโรมัน นั่นคือองค์จักรพรรดิซีซาร์เอง
