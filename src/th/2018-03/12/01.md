---
title:  การถูกคุมขังในเมืองซีซารียา
date:   15/09/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ บทที่ 24; กิจการฯ บทที่ 25; กิจการฯ บทที่ 26; 1 โครินธ์ 1:23

> <p>ข้อควรจำ</p>
> “เปาโลจึงทูลว่า “จำเพาะพระพักตร์พระเจ้า ข้าพระบาทมีความปรารถนายิ่งนัก ไม่ว่าด้วยคำชักชวนน้อยหรือมากที่จะให้เป็นเหมือนอย่างข้าพระบาท มิใช่ฝ่าพระบาทองค์เดียว แต่คนทั้งปวงที่ฟังข้าพระบาทวันนี้ด้วย เว้นเสียแต่เครื่องจำจองนี้” (กิจการฯ 26:29)

อัครทูตเปาโลถูกย้ายไปเมืองซีซารียา และเริ่มถูกคุมขังในเมืองนี้เป็นเวลาสองปี (กิจการฯ 24:27) โดยถูกขังในวังของเฮโรด (กิจการฯ 23:35) ซึ่งเคยเป็นที่พักอย่างเป็นทางการของผู้ว่าการเมืองชาวโรมันในช่วงปีเหล่านั้นอัครทูตเปาโลได้ยินสองสามครั้ง ว่าท่านจะต้องไปปรากฏตัวต่อหน้าผู้ว่าราชการเมืองชาวโรมันสองคนคือเฟลิกส์และเฟสทัส และกษัตริย์หนึ่งองค์คือ “อากริปปาที่ II” ทั้งนี้ทำให้พันธกิจการประกาศพระกิตติคุณของพระเจ้าเสร็จสมบูรณ์ที่ว่า “จงไปเถิด เพราะว่าคนนั้นเป็นภาชนะที่เราได้เลือกไว้สำหรับจะนำนามของเราไปยังประชาชาติ กษัตริย์และพวกอิสราเอล” (กิจการฯ 9:15)

ในการได้ยิน และถูกนำไปไต่สวนทุกครั้ง อัครทูตเปาโลจะอ้างว่าท่านบริสุทธิ์เสมอ ซึ่งฝ่ายโจทก์เองก็ไม่มีหลักฐานใดๆชัดเจนมายืนยันหรือกล่าวหาได้ อนึ่งการที่โจทก์ไม่มาขึ้นศาลในการพิจารณาคดีแสดงให้เห็นว่าไม่มีสาเหตุใดที่มีน้ำหนักพอสำหรับการที่อัครทูตเปาโลจะถูกจับ ซึ่งอัครทูตเปาโลควรจะได้รับการปล่อยตัวหากก่อนหน้านี้ท่านไม่ได้ยื่นฎีกาถึงจักรพรรดิซีซาร์ (กิจการฯ 26:32) การได้ยินหรือการได้ตอบข้อซักถามเช่นนี้ ถือเป็นโอกาสพิเศษที่อัครทูตเปาโลได้เป็นพยานเกี่ยวกับพระเยซูและบอกถึงความหวังยิ่งใหญ่ซึ่งจะพบได้ในพระสัญญาแห่งการฟื้นคืนชีพ  กระนั้น ช่วงเวลาหลายปีแห่งความทุกข์กังวลหนักหน่วง พอๆกับความเมื่อยล้าจากการถูกกักขังยาวนาน ซึ่งดูเหมือนอัครทูตไม่ได้รับการสนับสนุนใดๆจากคริสตจักรในเยรูซาเล็ม เหล่าผู้นำทั้งหลายเอง “ยังคงมีความรู้สึกเอื้ออยู่กับความคิดที่ว่า อัครทูตควรรับผิดชอบเป็นส่วนใหญ่สำหรับความรู้สึกอคติของผู้คนที่ยังดำรงอยู่” (เอลเลน จี. ไว้ท์, กิจการของอัครทูต, หน้า 403)
