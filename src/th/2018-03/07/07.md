---
title:  ศึกษาเพิ่มเติม
date:   17/08/2018
---

“ในช่วงเวลาที่พระคริสต์ทรงอยู่บนโลก พระองค์ทรงแสวงหาทางที่จะนำชาวยิวให้ออกจากการปิดกั้นพวกเขาเอง คำสนทนากับนายร้อยและหญิงชาวไซโรฟีนิเซียน (Syrophenician) เป็นตัวอย่างการทำงานวงนอกการยอมรับของชนอิสราเอล บัดนี้เวลาได้มาถึงสำหรับการทำงานด้วยความกระตือรือร้น และต่อเนื่องท่ามกลางคนต่างชาติเพื่อทำให้ทั้งชุมชนต้อนรับพระกิตติคุณ ด้วยความยินดี และกล่าวสรรเสริญพระเจ้าสำหรับแสงสว่างแห่งความเชื่อและสติปัญญา ส่วนผู้ไม่เชื่อและมีใจมุ่งร้ายของชาวยิวจะเปลี่ยนแปลงพระประสงค์ของพระเจ้า สำหรับชนอิสราเอลใหม่ซึ่งได้รับการทาบกิ่ง (was grafted) เข้ากับต้นมะกอกเดิม ธรรมศาลาทั้งหลายที่ปิดประตูไม่ต้อนรับอัครทูตให้เข้าไป แต่บ้านเรือนส่วนบุคคลจะเปิดประตูออกกว้างเพื่อให้ใช้ประโยชน์และอาคาร สาธารณะของชาวต่างชาติจะถูกใช้เป็นสถานที่ชุมนุมเพื่อการเทศนาพระวจนะของพระเจ้า” (เอลเลน จี. ไว้ท์, Sketches From the Life of Paul, หน้า 51)

“ในการอุทิศตนออกเดินทางประกาศพระกิตติคุณของอัครทูตเปาโลและบารนาบัส เป็นการแสวงหาวิธีที่จะดำเนินตามต้นแบบของพระคริสต์ด้วยความเต็มใจอย่างเสียสละและสัตย์ซื่อ ทำการด้วยความกระตือรือร้นเพื่อดวงวิญญาณด้วยความตื่นตัวและมีจิตใจเร่าร้อนอย่างไม่รู้เหน็ดเหนื่อย พวกเขาไม่ย่อท้อต่อความโน้มเอียงหรือเห็นแก่ความสะดวกสบาย แต่ทำการด้วยการอธิษฐาน มีความห่วงใยต่อดวงวิญญาณ ทำการของพระเจ้าอย่างทุ่มเท พวกเขาร่วมกันหว่านเมล็ดพืชแห่งความจริง เหล่าอัครทูตต่างให้การดูแล เสริมพลังให้ผู้ยืนหยัดรับเอาพระกิตติคุณให้เติบโตขึ้นในความจริง ให้ปฏิบัติตามหลักคำสอนวิญญาณแห่งความกระตือรือร้น และความยำเกรงพระเจ้าช่วยทำให้เหล่าสาวกใหม่มีความประทับใจยาวนานในความสำคัญของข่าวสารแห่งพระกิตติคุณ” (เอลเลน จี. ไว้ท์, กิจการของอัครทูต, หน้า 186)

**คำถามเพื่อการอภิปราย**

`1. การถ้อถอยของยอห์นและมาระโก ทำให้เปาโลและบารนาบัสถึงกับต้องแตกแยกกันทางความคิด (กิจการฯ 15:37) แต่หลายปีต่อมา เปาโลก็ขอให้พามาระโกไปช่วยเขา (1 ทิโมธี 4:11) ตรงนี้ให้บทเรียนอะไรแก่เราในการอ่านคนและตีความสถานการณ์`

`2. คิดทบทวนเกี่ยวกับการตอบสนองของท่านเปาโลและท่านบารนาบัส ที่ชาวเมืองลิสตราเข้าใจผิดว่าท่านทั้งสองเป็น “เทพเจ้า” แปลงตัวมา (กิจการฯ 14:14-18) เราจะตอบสนอง อย่างไรเมื่อเราถูกทดลองให้รับเอา “เครดิต” ที่เป็นของพระเจ้า`

`3. อ่านพระธรรมกิจการฯ 14:21-23 มองดูตัวอย่างของท่านเปาโลและบารนาบัส เราที่เป็นบุคคลและคริสตจักรจะเลี้ยงดู (nourish) และเสริมพลังความเชื่อให้สมาชิกใหม่ได้อย่างไร`

`4. เราจะแน่ใจได้อย่างไรว่าเราจะไม่ปล่อยให้ขนบธรรมเนียมหรือสิ่งที่เราเคยเชื่อมาเป็นตัวต่อต้านความจริงของพระเจ้าเหมือนที่ผู้นำศาสนาในยุคนั้นต่อต้านเปาโล`
