---
title:  เมืองซาลามิสและเมืองปาโฟส
date:   12/08/2018
---

ในพระธรรมกิจการฯ บทที่ 13 ลูกาได้เปลี่ยนฉากการบรรยายกลับมาที่เมืองอันทิโอกเพื่อจะแนะนำ “การเดินทางไปประกาศพระกิตติคุณรอบแรกของท่านเปาโล” มีเนื้อหาอยู่ในพระธรรมกิจการฯ บทที่ 13 และ 14 และ จากตรงนี้ตลอดไปจนจบพระธรรมเล่มนี้ ได้พรรณนาถึงอัครทูตเปาโลและพันธกิจการประกาศพระกิตติคุณของท่านกับชาวต่างชาติ นี่เป็นความบากบั่นที่พระธรรมกิจการฯ มีความตั้งใจและวางแผนอย่างรัดกุมโดยแต่ละคริสตจักรเป็นการเฉพาะ กระนั้นท่านลูกาได้กล่าวเน้นถึงความความมุ่งมั่นเริ่มต้นโดยพระเจ้า ไม่ใช่เป็นการริเริ่มของเหล่าผู้เชื่อเอง อย่างไรก็ดี จุดเน้นคือพระเจ้าจะทรงทำการได้เมื่อเราเต็มใจถวายตัวของเราในหน้าที่ที่พระองค์จะทรงใช้เราได้เท่านั้น

`อ่านพระธรรมกิจการฯ 13:1-12 อะไรคือจุดหลักๆที่ท่านลูกาต้องการเน้นเกี่ยวเนื่องกับกิจกรรมของท่านบารนาบัสและท่านเปาโลในเกาะไซปรัส`

ช่วงเวลาแห่งการอธิษฐานทูลขอและการอดอาหารได้ดำเนินไปก่อนหน้าการออกเดินทางไปประกาศพระกิตติคุณทุกครั้งในบริบทนี้ตลอดถึงการวางมือบนผู้ปกครองเป็นพื้นฐานของการอุทิศถวาย และการฝากฝัง (commendation) ผู้ปกครองที่ได้รับการมอบหมายให้ดูแลคริสตจักรในพระคุณของพระเจ้า (กิจการฯ 14:26) และให้ทำการซึ่งท่านทั้งสอง (บารนาบาและเปาโล) ได้กระทำมาต่อไปให้สำเร็จ เมื่อได้มาถึงเกาะไซปรัสแล้ว บารนาบัส เปาโล และยอห์นมาระโก ซึ่งเป็นลูกพี่ลูกน้องของท่านบารนาบัส (กิจการฯ 15:39; โคโลสี 4:10) ผู้ซึ่งได้อยู่กับพวกเขา ได้เทศนาในธรรมศาลาในเมืองซาลามิสซึ่งเป็นแนวปฏิบัติของท่านเปาโล คือที่จะเทศนาก่อนในธรรมศาลา จากนั้นจึงจะหันไปประกาศกับชนต่างชาติ เพราะว่าพระเยซูทรงเป็นพระเมสสิยาห์ของชาวยิว จึงเป็นธรรมชาติมากกว่าที่จะแบ่งปันพระกิตติคุณกับชาวยิวก่อน

หลังจากเดินทางออกจากเมืองซาลามิส พวกเขารุดไปข้างหน้าทำการเทศนาสั่งสอนขณะที่พวกเขารอนแรมไปจนกระทั่งพวกเขาเดินทางมาถึง ปาโฟสซึ่งเป็นเมืองหลวงของแคว้น พระธรรมกิจการฯ ตรงนี้ได้พรรณนาในรายละเอียดของคนสองคน ชาวยิวคนหนึ่งเป็นคนทำวิทยาคม (sorcerer) เป็นผู้ทำนายเท็จมีชื่อว่า “บารเยซู” (Bar-Jesus) และมีอีกชื่อว่า “เอลีมาส” อาศัยอยู่กับผู้ว่าราชการเมืองชาวโรมันชื่อ “เสอร์จีอัสเปาโล” เรื่องราวที่บันทึกไว้ตรงนี้ช่วยให้เรามองเห็นตัวอย่างของการตอบสนองแบบต่อต้านพระกิตติคุณอย่างชัดเจน กล่าวคืออีกฝ่ายต่อต้าน อีกฝ่ายต้อนรับอย่างเปิดเผย และการที่ชาวต่างชาติคนหนึ่งผู้อยู่ในตำแหน่งมีชื่อเสียงได้เปิดใจต้อนรับพระกิตติคุณ ภาษาในกิจการฯ 13:12 ได้บันทึกคำสนทนาไว้อย่างชัดเจน

`ลองคิดดูว่า ในกรณีนี้คนยิวคนหนึ่งที่ต่อต้านความจริง ขณะที่ชาวต่างชาติคนหนึ่งเปิดใจต้อนรับพระกิตติคุณ สิ่งนี้ได้ช่วยเราให้เข้าใจว่าทำไมบางครั้งการนำเสนอความจริงปัจจุบันให้คริสเตียนคณะอื่นจึงยากกว่าการนำเสนอให้คนที่ยังไม่เป็นคริสเตียนเลย`
