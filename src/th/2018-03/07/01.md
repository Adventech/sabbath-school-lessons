---
title:  การเดินทางไปประกาศพระกิตติคุณรอบแรกของเปาโล
date:   11/08/2018
---

### อ่านข้อพระคัมภีร์สำหรับบทเรียนสัปดาห์นี้
กิจการฯ บทที่ 13; 2 โครินธ์ 4:7-10; โรม 10:1-4; โรม 3:19; กิจการฯ 14:1-26; โรม บทที่ 9-11

> <p>ข้อควรจำ</p>
> “เหตุฉะนั้นพี่น้องทั้งหลาย จงเข้าใจเถิดว่าโดยพระองค์นั้นแหละ จึงได้ประกาศการยกความผิดแก่ท่านทั้งหลาย และโดยพระองค์นั้น ทุกคนที่เชื่อจะพ้นโทษได้ทุกอย่าง ซึ่งจะพ้นไม่ได้โดยธรรมบัญญัติของโมเสส” (กิจการฯ 13:38, 39)

สิ่งแน่นอนที่สุดคือ พระกิตติคุณจะต้องแพร่ไปยังคนต่างชาติพอๆกับชนชาติยิว นี่เป็นข่าวสารที่คริสเตียนยุคแรกเริ่มเข้าใจอย่างช้าๆ แต่ในที่สุดชาวคริสเตียนยิวก็เริ่มเข้าใจรายงานแรกที่ชัดเจนเกี่ยวกันชาวต่างชาติเข้าร่วมในความเชื่อเป็นจำนวนมากเกิดขึ้นที่เมืองอันทิโอก ซึ่งเป็นคริสตจักรแรกที่ชาวต่างชาติได้ก่อตั้งขึ้น ซึ่งในคริสตจักรแห่งนี้มีจำนวนผู้เชื่อชาวยิวเป็นจำนวนมาก (กาลาเทีย 2:11-13) เนื่องมาจากความกระตือรือร้นของความเป็นมิชชันนารีในดวงใจของผู้ก่อตั้ง และการผลักดันใหม่จากการมาถึงของท่านบารนาบัสและท่านเปาโล คริสตจักรได้เติบโตอย่างรวดเร็ว และต่อมาได้กลายเป็นศูนย์กลางสำคัญของคริสเตียนที่อยู่นอกแคว้นยูเดียที่จริงในบางลักษณะมีความสำคัญมากกว่าคริสตจักรในกรุงเยรูซาเล็ม

ขณะที่เหล่าอัครทูตยังตั้งหลักในกรุงเยรูซาเล็ม เมืองอันทิโอกได้กลาย เป็น “บ้านเกิดของพันธกิจมิชชั่น” จากจุดนี้เองซึ่งตอนเริ่มต้นได้รับการสนับสนุนจากเหล่าผู้เชื่อในท้องถิ่นซึ่งท่านเปาโล และคณะถือเป็นฐานปฏิบัติการในการเดินทางประกาศสามรอบ ทั้งนี้เกิดขึ้นได้เพราะเหล่าผู้เชื่อได้กล่าวสัญญาที่จะอุทิศถวายการสนับสนุนเพื่อให้ศาสนาคริสต์กลายเป็นดังที่พระเยซูได้ตั้งพระทัยไว้  ให้ศาสนาคริสต์เป็นศาสนาแห่งโลกด้วยการ “ประกาศข่าวประเสริฐอันเป็นอมตะแก่ชนชาวโลกทั้งปวง ทุกเผ่าพันธุ์ ทุกชาติ ทุกภาษา” (วิวรณ์ 14:6)
