---
title:  เมืองลิสตราและเมืองเดอร์บี
date:   16/08/2018
---

สถานที่แห่งต่อไปที่ท่านเปาโลและบารนาบัสไปเยี่ยมคือเมืองลิสตรา หมู่บ้านขนาดเล็กระยะทางห่างจากเมืองอิโคนิยูมไปทางตะวันตกเฉียงใต้ประมาณ 29 กิโลเมตร แม้พวกเขาได้ใช้เวลาระยะหนึ่งทำงานในเมืองนั้น (กิจการฯ 14:6, 7, 15) ท่านลูการายงานเพียงเรื่องเดียว และเล่าว่ามันพัฒนาไปในรูปใด การรักษาโรคให้ชายง่อยซึ่งเขาอาจเป็นขอทานผู้ได้รับความทุกข์ทรมานด้วยโรคนั้นตั้งแต่เกิด

`อ่านพระธรรมกิจการฯ 14:5-19 ประชาชนที่อาศัยอยู่ที่นั่นมี ปฏิกิริยาต่อท่านเปาโลอย่างไรเมื่อได้เห็นการอัศจรรย์ ชายง่อยได้หายจากโรคเดินได้เป็นปกติ`

ฝูงชนเกิดความประทับใจแบบสุดๆกับการอัศจรรย์ พวกเขาเข้าใจผิดคิดว่าท่านเปาโลและบารนาบัสเป็น “เทพเจ้า” โดยเรียกท่านบารนาบัสว่า “เทพเจ้าซุส” (god –Zeus) และท่านเปาโลเป็นเทพเจ้าที่มีฤทธิ์เดชสูงสุดของชาวกรีกเรียกว่า “เทพเจ้าเฮอร์เมส” (god-Hermes) ฝูงชนต้องการถวายบูชาให้แก่ท่านบารนาบัสและเปาโลในฐานะท่านทั้งสองเป็นเทพเจ้าของกรีก
กวีชาวลาตินชื่อโอวิด (Ovid) ก่อน ค.ศ. 43 - ค.ศ. 17/18) ได้เขียน เรื่องเล่าว่า เทพเจ้าสององค์นี้ได้แปลงกายเป็นมนุษย์ลงมาเยี่ยมเมืองๆหนึ่ง ในพื้นที่ภูเขาแถบนี้ (ซึ่งคือเมืองบนเนินเขาแห่ง “ฟรายเกีย”) เพื่อหาที่พักผ่อน สอดคล้องกับเรื่องเล่าของสามี-ภรรยาสูงอายุคู่หนึ่งปฏิบัติต่อเทพเจ้าทั้งสองอย่างใจกรุณาและมีความเอื้ออารี ขณะที่ชาวบ้านที่เหลือทั้งหมดไม่ สนใจใยดี เพราะเหตุที่ชายหญิงสูงอายุมีใจต้อนรับแขกซึ่งไม่ระบุชื่อ เทพเจ้าทั้งสองได้เปลี่ยนแปลงบ้านของผู้สูงอายุให้เป็นวิหาร และบันดาลให้ทั้งสองรับใช้เป็นปุโรหิตในวิหารขณะที่ชาวเมืองที่เหลือทั้งหมดได้ถูกทำลายอย่างสิ้นซาก (Metamorphoses 611-724)

ด้วยเรื่องเล่าที่เป็นตำนานถูกเล่าขานกันในพื้นที่แถบนี้ ปฏิกิริยาของผู้คนเมื่อได้เห็นท่านเปาโลทำการอัศจรรย์รักษาโรค จึงเป็นสิ่งที่ไม่ทำให้ประหลาดใจนักว่าเหตุใดฝูงชนจึงทึกทักเอาเองว่ามิชชันนารีทั้งสองเป็นเทพเจ้า ไม่ใช่เทพ “แอสเคิลปิอุส” (Asclepius) เทพเจ้าแห่งการเยียวยา อย่างไรก็ดี ท่านผู้ประกาศพระกิตติคุณทั้งสองสามารถหยุดการนมัสการของพวกเขาลงได้ แต่ในตอนสุดท้ายปรปักษ์ที่เดินทางมาจากเมืองอันทิโอก และเมืองอิโคนียูมได้ปลุกปั่นประชาชน ทำให้สถานการณ์เปลี่ยนจากหน้ามือเป็นหลังมือ พวกเขาเอาหินขว้างท่านเปาโล “และลากท่านออกไปจากเมือง คิดว่าท่านตายแล้ว แต่พวกสาวกได้ล้อมท่านไว้และท่านได้ลุกขึ้น” (กิจการฯ 14:20, 21) วันรุ่งขึ้นท่านและคณะได้เดินทางออกจากเมืองนั้นไป

`อ่าน พระธรรมกิจการฯ 14:20-26 ท่านเปาโลและท่านบารนาบัสสิ้นสุดการเดินทางของท่านที่ไหน และท่านทั้งสองได้ทำอะไรในการเดินทางเที่ยวกลับ`

`ท่านเปาโลกล่าวว่า “เราทั้งหลายจำต้องทนความยากลำบากมาก จึงจะได้เข้าในแผ่นดินของพระเจ้า” (กิจการฯ 14:22) ท่านเปาโลหมายถึงอะไร แล้วคุณเองบางทีอาจมีประสบการณ์เหมือนที่ท่านเปาโลกล่าวไว้ตรงนี้ สิ่งสำคัญที่สุด คุณสามารถจะเรียนรู้ที่จะเติบโตในความเชื่อจาก “การต้องอดทนต่อความยากลำบาก” ที่คุณกำลังเผชิญอยู่ได้อย่างไร`
