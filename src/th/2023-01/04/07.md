---
title:  วันศุกร์ ศึกษาเพิ่มเติม
date:   27/01/2023
---

หนังสือบันทึกความดีในสวรรค์ก็บันทึกความสัตย์ซื่อทางการเงินของสมาชิกในครอบครัวของพระเจ้าด้วย “ทูตสวรรค์ผู้บันทึกได้จดการถวายทุกสิ่งด้วยใจอุทิศต่อพระเจ้าอย่างสัตย์ซื่อและเก็บไว้ในคลัง และยังจดด้วยว่าเงินนั้นใช้ไปอย่างไรและให้แก่ใคร พระเจ้าทรงทอดพระเนตรเงินถวายที่เราอุทิศแด่งานของพระองค์ทุกบาททุกสตางค์ และบันทึกผู้ให้ที่ให้ด้วยความเต็มใจหรือลังเล รวมทั้งแรงจูงใจในการให้ บรรดาผู้ที่เสียสละและอุทิศตนเพื่อถวายสิ่งที่เป็นของพระเจ้ากลับคืนแด่พระองค์ตามที่ทรงกำหนด จะได้รับรางวัลตามผลที่พวกเขากระทำ แม้ว่าเงินถวายที่อุทิศถวายจะถูกนำไปใช้ในทางที่ผิด แม้จะไม่บรรลุตามวัตถุประสงค์ที่ผู้ให้คิดไว้ คือเพื่อสง่าราศีของพระเจ้าและความรอดของจิตวิญญาณ ผู้ที่อุทิศถวายด้วยความจริงใจ ด้วยสายตาที่จับจ้องไปที่พระสิริของพระเจ้าจะไม่พลาดของรางวัลจากพระองค์เลย” (เอลเลน จี. ไว้ท์, คำพยานสำหรับคริสตจักร, vol. 2, หน้า 518)

“พระเจ้าทรงปรารถนาให้ผู้คนอธิษฐานและวางแผนเพื่อความก้าวหน้าในงานของพระองค์ และเราก็ต้องรวมการอธิษฐานเข้ากับการให้เช่นเดียวกับโครเนลิอัส คำอธิษฐานและการถวายของเราจะต้องขึ้นต่อพระพักตร์พระเจ้าเพื่อเป็นอนุสรณ์ ความเชื่อที่ปราศจากการกระทำนั้นก็เหมือนตายแล้ว และหากปราศจากความเชื่อที่มีชีวิต ก็เป็นไปไม่ได้ที่จะทำให้พระเจ้าพอพระทัย ในขณะที่เราอธิษฐาน เราต้องทุ่มสุดความสามารถทั้งงานและเงินทอง เพื่อให้คำอธิษฐานของเราสำเร็จ ถ้าเราแสดงให้เห็นถึงความเชื่อ พระเจ้าจะไม่ทรงลืมเรา พระองค์ทรงนับทุก ๆ การกระทำแห่งความรักและการปฏิเสธตนเอง พระองค์จะทรงเปิดทางที่เราจะสามารถแสดงความเชื่อโดยการกระทำได้” (เอลเลน จี. ไว้ท์, Atlantic Union Gleaner, June 17, 1903)

**คำถามเพื่อการอภิปราย**

`การอธิษฐานและการให้ดำเนินไปด้วยกันได้อย่างไร กล่าวคือ การอธิษฐานช่วยให้เรารู้ว่าเราควรให้อะไร เมื่อไหร่ และให้มากน้อยเพียงใด`

`นิตยสารชื่อดังฉบับหนึ่งในสหรัฐอเมริกากล่าวถึง วัยรุ่นหลายคนที่เชี่ยวชาญในตลาดหุ้นและทำเงินได้มากมายแต่กลับรู้สึกทุกข์ รู้สึกว่างเปล่า และเต็มไปด้วยความวิตกกังวล หนึ่งในนั้นคือผู้จัดการพอร์ตการลงทุน เขากล่าวว่า “หากฉันจะได้เพิ่มอีก 1% จากพอร์ตหุ้นของฉัน แล้วจะมีอะไรดีหลังจากที่ฉันตาย” เราเรียนรู้อะไรจากเรื่องราวนี้ที่เกี่ยวข้องกับการให้ และช่วยให้เราเป็นอิสระจาก “การล่อลวงของทรัพย์สมบัติ” (มัทธิว 13:22) ได้อย่างไร`

`จากคำกล่าวของนางเอลเลน จี. ไว้ท์ ข้างต้นที่เกี่ยวกับการนำเงินถวาย “ไปใช้ในทางที่ผิด” เหตุใดเราจึงต้องให้ความสำคัญกับคำกล่าวของเธอ`