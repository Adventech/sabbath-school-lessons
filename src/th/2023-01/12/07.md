---
title:  วันศุกร์ ศึกษาเพิ่มเติม
date:   24/03/2023
---

ครอบครัวหนึ่งในคริสตจักรที่เป็นผู้จัดการดูแลทรัพย์สินในธุรกิจของพระเจ้าบนแผ่นดินโลกที่ซื่อสัตย์ได้บรรยายให้เห็นภาพไว้ ดังนี้

วิสัยทัศน์การดูแลทรัพย์สินสำหรับคริสตจักรเซเว่นธ์เดย์แอ๊ดเวนตีสทั่วโลก

ศาสนาจารย์และผู้นำคริสตจักรท้องถิ่นประสบความสำเร็จในการสร้างสภาพแวดล้อมเพื่อการดูแลทรัพย์สินของคริสตจักร โดยการสอน ฝึกฝน สนับสนุน และหนุนน้ำใจสมาชิกคริสตจักรให้การจัดการดูแลทรัพย์สินตามหลักพระคัมภีร์

สมาชิกคริสตจักรนำหลักการในพระคัมภีร์มาใช้ในชีวิต และต่างเติบโตในความเอื้อเฟื้อเผื่อแผ่ ออมเงินเป็นประจำไว้สำหรับเหตุการณ์ที่คาดไม่ถึงและพยายามหลุดพ้นจากการเป็นหนี้

สมาชิกมีวิถีชีวิตที่โดดเด่นด้วยความพอประมาณ มีระเบียบวินัยและความพึงพอใจ ไม่ถือว่าเงินเป็นพระเจ้า และเติบโตในความสัมพันธ์กับพระเจ้าพระผู้สร้าง

เมื่อสมาชิกมานมัสการในเช้าวันสะบาโต ท่าทางของพวกเขาบ่งบอกให้เห็นถึงสันติสุข ไม่วิตกกังวลถึงเรื่องเงินทอง ความรู้สึกพึงพอใจและใจขอบพระคุณแผ่ซ่านไปทั่วตัว

ความขัดแย้งเรื่องการเงินในชีวิตสมรสถูกขจัดออกไป สมาชิกเข้าสู่การนมัสการด้วยความรู้สึกที่รอคอยการสถิตอยู่ของพระเจ้าอย่างมีความหวังและอนุญาตให้พระองค์ทำงานในพวกเขา พันธกิจของคริสตจักรได้รับการสนับสนุนทางการเงินอย่างเต็มที่ และมีการขยายงานออกไปอย่างกว้างขวาง คริสตจักรส่งต่อความรักของพระคริสต์ออกไปอย่างชัดเจนยังผู้ที่ขัดสน มีการระดมเงินทุนเพื่อจัดหาสิ่งอำนวยความสะดวกแก่คริสจักร เพื่อช่วยสนับสนุนพันธกิจอย่างเต็มที่และเพื่อการดำเนินงานอย่างต่อเนื่อง คำถามสำหรับเราทุกคนก็คือว่า “พระเจ้าทรงเรียกให้เราทำอย่างไรกับทรัพย์สินที่พระองค์ทรงมอบแก่เรา”

**คำถามเพื่อการอภิปราย**

`อภิปรายในชั้นเรียนถึงคำสอนในพระคัมภีร์สองประเด็น คือความรอดโดยความเชื่อและรางวัลตามการกระทำ เราจะประสานแนวคิดทั้งสองเข้าด้วยกันอย่างไร`

`ทำไมการเรียนรู้ที่จะพอใจในสิ่งที่เรามีอยู่ไม่ได้หมายความว่าเราจะไม่เสาะหาฐานะทางการเงินที่ดีขึ้น`

`ไม่ต้องสงสัยเลยว่าความเป็นนิรันดร์กำลังรอคอยเราอยู่ เราจะเลือกอะไรในตอนนี้ที่จะเป็นตัวกำหนดว่าเราจะใช้เวลาชั่วนิรันดร์อยู่ที่ไหน`