---
title:  วันจันทร์ ชีวิตนิรันดร์
date:   20/03/2023
---

ในฐานะมนุษย์ (และไม่ว่าเราจะชอบหรือไม่ก็ตาม) ความเป็นนิรันดร์กำลังรอคอยเราอยู่ และตามบันทึกในพระคัมภีร์ความเป็นนิรันดร์นี้จะเกิดขึ้นกับเราแต่ละคนในรูปแบบใดแบบหนึ่งจากสองรูปแบบ คือชีวิตนิรันดร์หรือความตายนิรันดร์ มีเพียงเท่านี้ ไม่มีระหว่างกลาง ไม่มีคร่อมไปด้านใดด้านหนึ่ง แต่เป็น (ชีวิต) สำหรับคนหนึ่ง และเป็น (ความตาย) สำหรับอีกคนหนึ่ง

`อ่าน โรม 6:23 และยอห์น 3:16 มีทางเลือกอะไรแก่เราบ้าง`

ช่างเป็นทางเลือกที่แตกต่างกันโดยสิ้นเชิง

เป็นไปได้ว่าหากคุณกำลังอ่านข้อความนี้ คุณได้เลือกชีวิตนิรันดร์ หรือกำลังคิดเกี่ยวกับชีวิตนิรันดร์อยู่อย่างแน่นอน พระเจ้าทรงมีความสามารถพิเศษที่จะทำทุกสิ่งที่พระองค์ตรัสได้ เพื่อจะให้พระสัญญาทั้งหมดของพระองค์สำเร็จ ในส่วนของเราเพียงเชื่อฟังพระองค์ พักพิงในพระคุณของพระเยซู และปฏิบัติตามพระคำของพระองค์ด้วยความเชื่อ

`อ่าน ยอห์น 14:1-3 ในข้อ 1 พระเจ้าทรงแนะนำอะไรแก่เรา และในข้อ 2 และ 3 พระองค์ทรงสัญญาอะไรกับเรา`

พันธกิจบนโลกของพระองค์ในวันสุดท้าย พระเยซูประทานถ้อยคำแห่งความหวังและความกล้าหาญแก่เหล่าสาวกของพระองค์ ถ้อยคำเหล่านี้ยกจิตใจของพวกเขาให้เบิกบานในยามท้อแท้และเมื่อต้องตกอยู่ในการทดลอง ถ้อยคำเหล่านี้ให้ความหวังแก่เราเช่นกัน พระเยซูเสด็จมาจากสวรรค์ เสด็จกลับสู่สวรรค์ และทรงสัญญากับเราว่า “เราจะกลับมาอีกและรับท่านไปอยู่กับเรา เพื่อว่าเราอยู่ที่ไหนพวกท่านจะได้อยู่ที่นั่นด้วย”

เหนือสิ่งอื่นใด การสิ้นพระชนม์บนไม้กางเขนของพระคริสต์ในช่วงการเสด็จมาครั้งแรกให้ความมั่นใจสูงสุดแก่เราว่าพระองค์จะเสด็จกลับมาครั้งที่สอง เพราะหากไม่มีการเสด็จมาครั้งที่สอง การเสด็จมาครั้งแรกของพระองค์จะมีประโยชน์อันใดเล่า เราแน่ใจว่าพระเยซูทรงสิ้นพระชนม์บนไม้กางเขน เราก็แน่ใจได้เช่นกันว่าพระองค์จะเสด็จมาครั้งที่สองตามที่พระองค์ทรงสัญญาว่า “เราจะกลับมาอีกและรับท่านไปอยู่กับเรา เพื่อว่าเราอยู่ที่ไหนพวกท่านจะได้อยู่ที่นั่นด้วย” (ยอห์น 14:3)

`คำนึงถึงแนวคิดที่กล่าวว่า การเสด็จมาครั้งแรกของพระคริสต์เป็นหลักประกันถึงการเสด็จมาครั้งที่สอง เกิดอะไรขึ้นในช่วงการเสด็จมาครั้งแรกที่ทำให้เราวางใจในคำสัญญาแห่งการเสด็จมาครั้งที่สองได้`