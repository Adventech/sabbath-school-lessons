---
title:  รางวัลแห่งความสัตย์ซื่อ
date:   18/03/2023
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 11:6; อิสยาห์ 62:1 1;โรม 6:23; ยอห์น 14:1-3; วิวรณ์ 21; มัทธิว 25:20-23; โรม 8:16-18
> <p>ข้อควรจำ</p>
> “นายจึงตอบว่า ‘ดีแล้ว เจ้าเป็นบ่าวที่ดีและซื่อสัตย์ เจ้าซื่อสัตย์ในของเล็กน้อย เราจะตั้งเจ้าให้ดูแลของจำนวนมาก เจ้าจงร่วมยินดีกับนายของเจ้าเถิด’ ” (มัทธิว 25:21)

แม้เราจะไม่สามารถได้ความรอดด้วยตัวเราเอง แต่พระคัมภีร์ได้ให้ความหวังว่า เราจะได้รับรางวัลเพื่อเป็นแรงจูงใจในการดำเนินชีวิตอย่างสัตย์ซื่อในฐานะผู้ที่จะรับพระคุณของพระเจ้า เพราะสิ่งที่เรารับท้ายที่สุดแล้วก็มาจากพระคุณของพระเจ้าเท่านั้น และจะเป็นเช่นนี้เสมอ

ตามที่ดาวิดได้เขียนไว้ว่า “ธรรมบัญญัติของพระยาห์เวห์ดีพร้อมและฟื้นฟูชีวิต พระโอวาทของพระยาห์เวห์นั้นแน่นอน ทำให้คนรู้น้อยมีปัญญา ข้อบังคับของพระยาห์เวห์นั้นถูกต้อง ทำให้ใจยินดี พระบัญญัติของพระยาห์เวห์นั้นบริสุทธิ์ ทำให้ดวงตากระจ่างแจ้ง ความยำเกรงพระยาห์เวห์นั้นสะอาดหมดจด ถาวรเป็นนิตย์ กฎหมายของพระยาห์เวห์ก็สัตย์จริง และชอบธรรมทั้งสิ้นน่าปรารถนามากกว่าทองคำ ยิ่งกว่าทองบริสุทธิ์มากนัก หวานยิ่งกว่าน้ำผึ้งที่หยดลงจากรวง อนึ่ง สิ่งเหล่านี้เป็นที่ตักเตือนผู้รับใช้ของพระองค์ การรักษาข้อความเหล่านั้นก็ได้บำเหน็จยิ่งใหญ่” (สดุดี 19:7-11)

พระคัมภีร์ได้กล่าวถึงรางวัลที่เราจะได้รับหลากหลายตอนด้วยกัน คือพระสัญญาที่เราจะได้รับหลังจากการเสด็จมาครั้งที่สองผ่านทางพระคริสต์และทางแห่งบาปอันน่าสะพรึงกลัวนี้จะจบสิ้นลง

เราได้รับพระสัญญาอะไร และเรามั่นใจได้อย่างไรว่าจะได้รับพระสัญญานั้น