---
title:  วันอังคาร ปีแห่งการเก็บเกี่ยว
date:   21/02/2023
---

ดังที่เราได้เห็นแล้วว่า พระเจ้าประสงค์ให้มนุษย์ทำงานอย่างใดอย่างหนึ่ง ช่วงชีวิตการทำงานของเรา (ระยะเวลาในการทำงาน) โดยเฉลี่ยอยู่ที่ 40 ปี สำหรับคนจำนวนมาก นี่คือช่วงเวลาเลี้ยงดูลูก ๆ และให้การศึกษา และมีการซื้อบ้านและของสำคัญอื่น ๆ ช่วงนี้อาจเป็นช่วงที่การเงินค่อนข้างติดขัด เป็นช่วงเวลาที่อ่อนไหวมาก เพราะครอบครัวกำลังเรียนรู้ที่จะทำงานร่วมกัน และสมาชิกครอบครัวกำลังสร้างความผูกพันตลอดชีวิตด้วยกันและกัน ความตรึงเครียดทางการเงินอาจทำลายชีวิตสมรส ณ จุดนี้ได้ อันที่จริงแล้วก็เกิดขึ้นอยู่บ่อยครั้ง แต่หลาย ๆ ครอบครัวที่ทั้งสองฝ่ายเป็นคริสเตียนที่สัตย์ซื่อและพร้อมที่จะปฏิบัติตามหลักคำสอนในพระคัมภีร์ก็มีชีวิตครอบครัวที่มั่นคงกว่ามาก

`อ่าน 1 ทิโมธี 5:8; สุภาษิต 14:23; และโคโลสี 2:23, 24 ประเด็นสำคัญเกี่ยวกับการเงินในบ้านที่เราได้รับจากข้อพระคัมภีร์เหล่านี้มีอะไรบ้าง`

ในหลาย ๆ ครอบครัว สามีเป็นผู้หาเลี้ยงครอบครัวเป็นหลัก แม้ว่าส่วนใหญ่แล้วคู่สมรสทั้งสองมักจะทำงาน แน่นอนว่า บางครั้งสถานการณ์ที่ไม่คาดฝันอาจเกิดขึ้นได้ เช่น การเจ็บป่วย เศรษฐกิจตกต่ำ ไม่ว่าอะไรก็ตาม สิ่งเหล่านี้ทำให้แนวทางที่ตั้งไว้สำเร็จได้ยาก ดังนั้นแล้ว เราจึงต้องปรับตัวตามสถานการณ์

ลูก ๆ ที่เกิดมาในโลกนี้ ซึ่งเรียกชีวิตในส่วนนี้ว่า “เป็นมรดกจากพระยาห์เวห์” (สดุดี 127:3) เราต้องจำไว้ว่าเด็ก ๆ ต้องเรียนรู้ที่จะรับผิดชอบ เป้าหมายของพ่อแม่ที่เป็นคริสเตียนคือ การฝึกลูก ๆ ให้กลายเป็นผู้ใหญ่ที่ดูแลตัวเองได้ในชีวิตนี้และเตรียมพร้อมสำหรับชีวิตหน้า แนวทางสำคัญ 3 ประการที่จะช่วยพ่อแม่ในการเลี้ยงดูลูก ดังต่อไปนี้

1. จัดสภาพแวดล้อมในบ้านเป็นแบบคริสเตียน ซึ่งรวมถึงการนมัสการในครอบครัวเป็นประจำและแบบพิเศษ เข้าร่วมโรงเรียนสะบาโตและโบสถ์เป็นประจำ และซื่อสัตย์ในการคืนสิบลดหนึ่งและเงินถวาย สิ่งเหล่านี้เป็นนิสัยที่ยิ่งใหญ่ที่ควรสร้างในวัยเด็ก
2. สอนลูก ๆ ให้เต็มใจทำงานและชื่นชมในงานนั้น เด็ก ๆ จะพบว่าความขยันหมั่นเพียรและความซื่อสัตย์ในการทำงานเป็นสิ่งที่สังเกตได้ และได้รับความชื่นชมและรางวัลเสมอ เด็ก ๆ จะเรียนรู้ว่า การที่ได้เงินมานั้นเป็นผลจากการใช้เวลาทำงานที่มีคุณค่าให้แก่ผู้อื่น
3. ให้การศึกษาที่ดี การศึกษาในทุกวันนี้มีราคาแพง โดยเฉพาะการศึกษาแบบคริสเตียนในโรงเรียนเอกชน แต่สำหรับพ่อแม่ที่มีแผนสำหรับลูก ซึ่งแผนนั้นไม่เพียงแต่สำหรับชีวิตนี้เท่านั้น แต่สำหรับชีวิตหน้าด้วย ฉะนั้นก็ถือว่าคุ้มค่ากับราคาที่ต้องจ่าย

`แน่นอนว่า ไม่ว่าพ่อแม่จะเลือกอะไร ก็ไม่มีใครรับประกันได้ว่าลูก ๆ ของพวกเขาจะเลือกไปในทิศทางใด เหตุใดจึงสำคัญที่พ่อแม่ไม่ควรโทษตัวเอง หากลูก ๆ ที่โตขึ้นเลือกทางเดินที่ผิด`