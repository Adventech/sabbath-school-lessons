---
title:  วันพุธ หน้าที่ของสมาชิกในครอบครัวของพระเจ้า
date:   04/01/2023
---

เราทุกคนต่างชื่นชมในพระพรและของประทานฝ่ายจิตวิญญาณและฝ่ายโลกที่พระเจ้าประทานแก่เรา เราอุ่นใจเพียงใดที่ได้รู้ว่า เราเป็น “ส่วนหนึ่งของครอบครัว” 

`อ่าน เฉลยธรรมบัญญัติ 6:5 และ มัทธิว 22:37 หมายความว่าอย่างไร และเราจะทาได้อย่างไร`

ท่านจะรักพระเจ้า “ด้วยสุดใจของท่านด้วยสุดจิตของท่าน และด้วยสุดความคิดของท่าน” (มัทธิว 22:37) ได้อย่างไร ที่น่าสนใจคือ พระคัมภีร์ให้คาตอบแก่เรา และก็ไม่ใช่สิ่งที่คนส่วนใหญ่คาดหวังเช่นกัน 

`อ่าน เฉลยธรรมบัญญัติ 10:12, 13 และ 1 ยอห์น 5:3 หากกล่าวตามพระคัมภีร์แล้ว เราจะตอบสนองต่อความสัมพันธ์แห่งรักกับพระบิดาบนสวรรค์ของเราอย่างเหมาะสมได้อย่างไร`

รักษาบทบัญญัติหรือ เชื่อฟังพระบัญญัติสิบประการหรือ น่าเสียดายที่ คริสเตียนหลายคนถือว่าแนวคิดเรื่องการเชื่อฟังพระบัญญัติเป็นการเคร่งบัญญัติ(โดยเฉพาะพระบัญญัติข้อสี่) และคนเหล่านี้อ้างว่า เราได้รับการทรงเรียกให้รักพระเจ้าและรักเพื่อนบ้านเหมือนตัวเราเองเท่านั้น อย่างไรก็ตาม พระเจ้าทรงให้ความกระจ่างในเรื่องนี้ กล่าวคือ เราแสดงให้เห็นถึงความรักของเราต่อพระเจ้าและเพื่อนบ้านโดยการเชื่อฟัง

“เพราะว่าความรักต่อพระเจ้าเป็นอย่างนี้ คือเมื่อเราประพฤติตามพระบัญญัติของพระองค์” (1 ยอห์น 5:3) เราคุ้นเคยกับการเข้าใจข้อนี้ว่า เรารักพระเจ้า ดังนั้น เราจึงรักษาพระบัญญัติของพระองค์ ซึ่งนั้นก็ดีงาม แต่บางทีเราอาจอ่านข้อนี้ได้ว่า “นี่คือความรักของพระเจ้า” นั่นคือที่เรารู้จักและสัมผัสกับความรักของพระเจ้าด้วยการรักษาพระบัญญัติของพระองค์ พระเยซูตรัสใน มัทธิว 7:21-27 ว่า ผู้ที่ได้ยินและประพฤติตามพระวจนะของพระเจ้าเปรียบเสมือนช่างก่อสร้างที่ชาญฉลาดที่สร้างบ้านของตนไว้บนศิลาแข็งแรง ส่วนบรรดาผู้ที่ได้ยินแต่ไม่เชื่อฟังเปรียบเสมือนช่างก่อสร้างที่โง่เขลาที่สร้างบ้านของตนไว้บนทราย ซึ่งส่งผลให้ได้รับความหายนะ ทั้งสองได้ยินพระวจนะ คนหนึ่งเชื่อฟัง อีกคนไม่เชื่อฟัง ผลลัพธ์ที่ได้นั้นแตกต่างกัน ซึ่งอยู่ระหว่างความเป็นและความตาย

`พิจารณาความสัมพันธ์ระหว่างการรักพระเจ้าและเชื่อฟังพระบัญญัติของพระองค์ เหตุใดการแสดงความรักต่อพระเจ้าจึงเป็นเช่นนั้น การรักษาพระบัญญัติแสดงออกถึงความรักได้อย่างไร (คาแนะนา: ลองคิดดูว่า การไม่เชื่อฟังกฎของพระองค์จะทาให้เกิดอะไร)`