---
title:  วันอาทิตย์ เราเป็นส่วนหนึ่งในครอบครัวพระเจ้า
date:   01/01/2023
---

> <p></p>
> “เพราะเหตุนี้ ข้าพเจ้าจึงคุกเข่าต่อพระบิดาของพระเยซูคริสต์องค์พระผู้เป็นเจ้าของเรา ครอบครัวทั้งหมดในสวรรค์และแผ่นดินโลกก็ได้ชื่อมาจากพระองค์” (เอเฟซัส 3:14, 15)

`ภาพที่เรามองเห็นจากข้อพระคัมภีร์นี้เป็นอย่างไร และความหวังอะไรที่พบได้จากข้อพระคัมภีร์นี้`

ในช่วงต้นของการประกาศพันธกิจของพระเยซู พระองค์ตรัสว่า “เหตุฉะนั้น ท่านทั้งหลายจงอธิษฐานตามอย่างนี้ว่า ข้าแต่พระบิดาของข้าพระองค์ทั้งหลาย ผู้ทรงสถิตในสวรรค์ ขอให้พระนามของพระองค์เป็นที่เคารพสักการะ” (มัทธิว 6:9) พระเยซูทรงบอกเราให้เรียกพระบิดาว่า “พระบิดาของข้าพระองค์ทั้งหลาย ผู้ทรงสถิตในสวรรค์” เมื่อพระเยซูทรงพบกับนางมารีย์มารดาของพระองค์หลังจากที่ฟื้นคืนพระชนม์ เธอจะเข้าไปสวมกอดพระองค์ “พระเยซูตรัสกับเธอว่า ‘มารีย์เอ๋ย’ มารีย์จึงหันมาและทูลพระองค์ว่า ‘รับโบนี’ ซึ่งแปลว่า อาจารย์ พระเยซูตรัสกับเธอว่า ‘อย่าแตะต้องเรา เพราะเรายังมิได้ขึ้นไปหาพระบิดาของเรา แต่จงไปหาพวกพี่น้องของเรา และบอกเขาว่า เราจะขึ้นไปหาพระบิดาของเราและพระบิดาของท่านทั้งหลาย และไปหาพระเจ้าของเราและพระเจ้าของท่านทั้งหลาย’ ” (ยอห์น 20:17) เพราะเรามีพระบิดาองค์เดียวกันกับพระเยซู พระองค์ทรงเป็นพี่ชายของเรา และเราทั้งหลายก็เป็นพี่น้องกันในพระเจ้า พระเยซูทรงกลายเป็นสมาชิกของครอบครัวบนแผ่นดินโลก เพื่อเราจะได้เป็นสมาชิกของครอบครัวแห่งสวรรค์ “ครอบครัวบนสวรรค์และในแผ่นดินโลกเป็นหนึ่งเดียวกัน” (เอลเลน จี. ไว้ท์, ผู้พึงปรารถนาแห่งปวงชน, หน้า 832)

`อ่าน อพยพ 3:10; อพยพ 5:1; และกาลาเทีย 3:26, 29 ข้อพระคัมภีร์เหล่านี้กล่าวว่า พระเจ้าทรงเกี่ยวข้องกับเราอย่างไร เหตุใดเราจึงได้รับกาลังใจจากการอ่านข้อเหล่านี้`

เราผู้ถูกมองว่าเป็นเพียงผลิตผลของกฎธรรมชาติที่เย็นชาและไม่ใส่ใจ ซึ่งตรงข้ามกับมุมมองของการทรงสร้าง พระคัมภีร์ไม่เพียงแต่สอนเราว่า พระเจ้ามีอยู่จริง แต่พระองค์ทรงรักเราและมีความสัมพันธ์กับเราในลักษณะที่เปี่ยมล้นไปด้วยความรัก แม้แต่พระคัมภีร์ก็ใช้ภาพของครอบครัวเพื่อพรรณนาถึงความสัมพันธ์นั้น ไม่ว่าพระเยซูจะทรงเรียกชาวอิสราเอลว่า “ประชากรของเรา” หรือ เรียกเราว่าเป็น “บุตรของพระเจ้า” หรือกล่าวถึงพระเจ้าว่าเป็น “บิดาของเรา” ประเด็นก็ยังคงเดิม กล่าวคือ พระเจ้าทรงรักเราในรูปแบบเดียวกับที่สมาชิกในครอบครัวรักกันและกัน ช่างเป็นข่าวดีอะไรเช่นนี้ท่ามกลางโลกที่ไม่เป็นมิตรเอาเสียเลย 

`ลองจินตนาการถึงโลกที่เราทุกคนต่างปฏิบัติต่อกันและกันเหมือนอยู่ในครอบครัวเดียวกัน เราทุกคนจะปฏิบัติต่อกันและกันอย่างไรในฐานะพี่น้องท้องเดียวกัน`