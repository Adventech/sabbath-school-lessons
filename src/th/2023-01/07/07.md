---
title:  วันศุกร์ ศึกษาเพิ่มเติม
date:   17/02/2023
---

“ ‘เมื่อบุตรมนุษย์เสด็จมาด้วยพระรัศมีพร้อมกับทูตสวรรค์ทั้งหมด แล้วพระองค์จะประทับบนพระที่นั่งอันรุ่งโรจน์ของพระองค์ ประชาชาติทั้งหมดจะมาประชุมกันเฉพาะพระพักตร์พระองค์ และพระองค์จะทรงแยกพวกเขาออกจากกัน’ เมื่อครั้งพระคริสต์ประทับบนภูเขามะกอกเทศพรรณนาภาพวันแห่งการพิพากษาครั้งยิ่งใหญ่แก่เหล่าสาวก และพระองค์ทรงเป็นตัวแทนของการพิพากษา เมื่อประชาชาติทั้งหมดจะมาประชุมกันเฉพาะพระพักตร์พระองค์ จะมีเพียงสองชนชั้นเท่านั้น และชะตากรรมอันเป็นนิรันดร์จะถูกกำหนดโดยสิ่งที่พวกเขาทำหรือละเลยที่จะทำเพื่อพระองค์ในรูปแบบของคนยากจนและคนทุกข์ยาก” (เอลเลน จี. ไว้ท์, ผู้พึงปรารถนาแห่งปวงชน, หน้า 637)

“ขณะที่คุณเปิดประตูให้คนขัดสนและคนทุกข์ยากของพระคริสต์ คุณกำลังต้อนรับทูตสวรรค์ที่มองไม่เห็น คุณได้เชิญชวนบรรดาเพื่อนแห่งฟ้าสวรรค์ ซึ่งนำบรรยากาศอันศักดิ์สิทธิ์แห่งความปีติยินดีและสันติสุขมาให้ เหล่าทูตสวรรค์มาพร้อมกับคำสรรเสริญจากริมฝีปาก และเสียงแห่งความชื่นชมยินดีในสวรรค์ ทุก ๆ การกระทำแห่งความเมตตาทำให้เกิดเสียงดนตรี ณ ที่นั่นพระบิดาแห่งบัลลังก์ของพระองค์ทรงนับผู้รับใช้ที่ไม่เห็นแก่ตัวท่ามกลางสมบัติอันล้ำค่าที่สุดของพระองค์” (ผู้พึงปรารถนาแห่งปวงชน, หน้า 639)

**คำถามเพื่อการอภิปราย**

`“เพราะว่าคนจนจะไม่หมดไปจากแผ่นดิน” (เฉลยธรรมบัญญัติ 15:11) แม้เวลานับพันปีผ่านไป โชคไม่ดีที่การพยากรณ์นี้สำเร็จขึ้น เราเข้าใจเรื่องนี้อย่างไรในทุกวันนี้ บางคนใช้ข้อพระคัมภีร์นี้เพื่อให้เหตุผลที่จะไม่ช่วยคนยากจน โดยกล่าวว่า “พระเจ้าตรัสว่าคนจนจะอยู่ท่ามกลางเราเสมอ ซึ่งก็จะเป็นเช่นนั้น แล้วทำไมฉันยังจะต้องช่วยเหลือคนยากจน ในเมื่อฉันไม่อาจทำอะไรให้สิ่งที่เป็นอยู่เปลี่ยนแปลงได้” แนวคิดเช่นนี้ไม่ถูกต้องอย่างไร`

`อ่าน 1 ทิโมธี 6:17-19 “ส่วนพวกที่มั่งคั่งในชีวิตนี้ จงกำชับพวกเขาไม่ให้เย่อหยิ่ง หรือมุ่งหวังในทรัพย์ที่ไม่ยั่งยืน แต่ให้มุ่งหวังในพระเจ้าผู้ประทานทุกสิ่งแก่เราอย่างบริบูรณ์ เพื่อให้เราได้ชื่นชม จงกำชับพวกเขาให้ทำการดี ให้ทำการดีมากๆ ให้เอื้อเฟื้อเผื่อแผ่และแบ่งปัน การทำเช่นนี้เป็นการสะสมทรัพย์ที่เป็นรากฐานอันดีสำหรับตนในภายหน้า เพื่อพวกเขาจะยึดมั่นในชีวิต คือชีวิตที่แท้จริงนั้น” จงสังเกตว่าอะไรคือสิ่งที่อันตราย วางใจในความมั่งคั่งของตนแทนที่ของพระเจ้าผู้ทรงพระชนม์ เหตุใดคนที่มีเงินจึงตกอยู่ในอันตรายเช่นนี้โดยง่าย ทั้งที่รู้อยู่ว่าท้ายที่สุดแม้แต่เงินทั้งหมดก็มิอาจให้ชีวิตแก่พวกเขาได้ ทำไมเราทุกคนจึงต้องระวังไม่ให้วางใจในสิ่งอื่นใดนอกจากพระเจ้าผู้ทรงพระชนม์อยู่`