---
title:  พันธสัญญาของพระเจ้าต่อเรา
date:   07/01/2023
---

### อ่านข้อพระคัมภีร์สาหรับบทเรียนสัปดาห์นี้
มัทธิว 10:22; ยอห์น 6:29; เฉลยธรรมบัญญัติ 28:1-4; สุภาษิต 3:1-10; มาลาคี 3:7-11; มัทธิว 6:25-33

> <p>ข้อควรจำ</p>
> “ถ้าท่านตั้งใจเชื่อฟังพระสุรเสียงของพระยาห์เวห์พระเจ้าของท่าน และระวังที่จะทาตามพระบัญญัติทั้งสิ้นของพระองค์ซึ่งข้าพเจ้าบัญชาท่านในวันนี้ พระยาห์เวห์พระเจ้าของท่านจะทรงตั้งท่านไว้ให้สูงกว่าบรรดาประชาชาติทั่วโลก พระพรเหล่านี้ทั้งสิ้นจะลงมาเหนือท่านและตามทันท่าน ถ้าท่านฟังพระสุรเสียงของพระยาห์เวห์พระเจ้าของท่าน” (เฉลยธรรมบัญญัติ 28:1, 2)

น่าแปลกใจที่พระผู้เป็นเจ้าทรงทาพันธสัญญากับเรา และส่วนใหญ่เป็นแบบทั้งสองฝ่าย ซึ่งหมายความว่าทั้งสองฝ่าย (พระเจ้าและมนุษย์) มีส่วนร่วมในการปฏิบัติ ตัวอย่างของพันธสัญญาสองฝ่ายคือ “หากท่านทำเช่นนี้ เราก็จะทำเช่นนั้น” หรือ “เราจะทำเช่นนี้หากท่านทำเช่นนั้น” พันธสัญญาที่หายากกว่าคือ พันธสัญญาฝ่ายเดียว “เราจะทำเช่นนี้ไม่ว่าท่านจะทำเช่นนั้นหรือไม่ก็ตาม” มีพันธสัญญาฝ่ายเดียวที่พระเจ้ากระทำกับ มนุษย์อยู่เพียงไม่กี่พันธสัญญา ตัวอย่างเช่น “พระองค์ทรงให้ดวงอาทิตย์ของพระองค์ขึ้นส่องสว่างแก่คนดีและคนชั่วเสมอกัน และให้ฝนตกแก่คนชอบธรรมและคนอธรรม” (มัทธิว 5:45) ไม่ว่าเราจะทำตามหรือไม่ เราก็วางใจในพระเจ้าได้ว่า พระองค์จะทรงส่งแสงแดดและฝน หลังจากน้ำท่วมโลก พระเจ้าทรงสัญญากับมนุษย์และ “สัตว์ทุกตัวบนแผ่นดินโลก” ว่าจะไม่มีน้ำท่วมโลกอีก (ดูในปฐมกาล 9:9-16) โดยไม่คำนึงถึงการปฏิบัติตัวของเรา พระองค์ยังทรงสัญญาด้วยว่า “ตราบที่โลกยังมีอยู่ จะมีฤดูหว่านกับฤดูเกี่ยว มีเย็นกับร้อน มีฤดูร้อนกับฤดูหนาว มีวันและคืนตลอดไป” (ปฐมกาล 8:22) ฤดูกาลจะมาและผ่านไป โดยไม่คำนึงถึงสิ่งที่เราทำ สัปดาห์นี้เราจะศึกษาพันธสัญญาสองฝ่ายที่สาคัญมากซึ่งกระทำระหว่างพระเจ้าและบุตรธิดาของพระองค์ ให้เราร่วมกันอธิษฐานว่า โดยพระคุณของพระเจ้าแล้ว เราจะ “รักษาพันธสัญญาในส่วนของเรา”