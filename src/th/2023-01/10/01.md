---
title:  การให้คืน
date:   04/03/2023
---

### อ่านข้อพระคัมภีร์สำหรับบทเรียนสัปดาห์นี้
ลูกา 12:16-21; ปัญญาจารย์ 2:18-22; สุภาษิต 27:23-27; 2 โครินธ์ 4:18; ปัญญาจารย์ 5:10, 12; โคโลสี 1:15-17

> <p>ข้อควรจำ</p>
> “และข้าพเจ้าได้ยินเสียงจากสวรรค์กล่าวว่า ‘จงเขียนไว้เถิดว่า ตั้งแต่นี้ไป คนทั้งหลายที่ตายในองค์พระผู้เป็นเจ้าก็เป็นสุข’ และพระวิญญาณตรัสว่า ‘จริงอย่างนั้น พวกเขาจะได้หยุดพักจากการตรากตรำของเขา เพราะการงานที่พวกเขาได้ทำนั้นจะติดตามเขาไป’ ” (วิวรณ์ 14:13)

เมื่อเราใกล้ถึงวัยเกษียณ เป้าหมายทางการเงินของเราเปลี่ยนแปลงไปสู่การเก็บทรัพย์สินของเราโดยคาดหมายว่าจะใช้ในช่วงบั้นปลายชีวิต การเปลี่ยนจากวัยทำงานไปสู่การเกษียณอายุอาจเป็นประสบการณ์ที่ทำให้จิตใจบอบช้ำเป็นอย่างมาก ในแง่ของการเงิน อะไรคือวิธีที่ดีที่สุดที่เราควรทำ

เมื่อผู้คนอายุมากขึ้น โดยธรรมชาติแล้วมักเริ่มกังวลเกี่ยวกับอนาคต ความกลัวที่พบบ่อยที่สุดคือ ตายเร็วเกินไป (ก่อนที่จะได้ดูแลครอบครัว) อายุยาวเกินไป (อายุยืนจนใช้เงินเก็บจนหมด) ความเจ็บป่วย (ทรัพย์สินทุกอย่างอาจหมดไปในคราวเดียวเพราะการรักษา) และความพิการทางจิตใจหรือความพิการทางร่างกาย (ใครจะดูแลเรา)

นางเอลเลน จี. ไว้ท์ แสดงความคิดเห็นต่อความกลัวเหล่านี้ว่า “ความกลัวทั้งหมดล้วนมีต้นกำเนิดมาจากซาตาน... ถ้าพวกเขาทำตามคำแนะนำของพระเจ้า บั้นปลายชีวิตของพวกเขาคงจะเป็นช่วงเวลาที่ดีและมีความสุขที่สุด... พวกเขาควรละความวิตกกังวลและวางภาระลง และใช้เวลาของตนอย่างมีความสุขเท่าที่จะมีได้ และพร้อมที่จะก้าวสู่สวรรค์” (เอลเลน จี. ไว้ท์, คำพยานสำหรับคริสตจักร, vol. 1, หน้า 424)

สัปดาห์นี้เราจะทบทวนคำแนะนำของพระเจ้าสำหรับช่วงบั้นปลายชีวิต มีอะไรบ้างที่เราควรทำและหลีกเลี่ยง และเราควรปฏิบัติตามหลักการใด