---
title:  วันพุธ การให้เมื่อใกล้สิ้นใจ
date:   08/03/2023
---

`เราเรียนรู้หลักการอะไรจากข้อพระคัมภีร์ต่อไปนี้เกี่ยวกับวิธีที่เราควรจัดการเงิน`

1 ทิโมธี 6:17, 2 โครินธ์ 4:18, สุภาษิต 30:8, ปัญญาจารย์ 5:10

เงินอาจมีอิทธิพลอย่างมากกับมนุษย์ ซึ่งอาจนำคนจำนวนมากไปสู่ความพินาศ ใครบ้างที่ไม่เคยได้ยินข่าวที่ผู้คนทำสิ่งเลวร้ายเพียงเพราะเงิน ทั้ง ๆ ที่พวกเขามีเงินอยู่แล้วมากมาย

จริง ๆ แล้ว ไม่จำเป็นต้องเป็นเช่นนั้นเสมอไป ด้วยฤทธิ์อำนาจของพระเจ้าเราสามารถเอาชนะความพยายามของศัตรูซึ่งเอาสิ่งที่เป็นพระพรไปจากเรา (ทรัพย์สินทางวัตถุ) และเปลี่ยนให้เป็นคำสาปแช่ง

ในบริบทของการเป็นผู้ดูแลทรัพย์สินที่ดีด้วยการวางแผนไว้ก่อนการเสียชีวิตนั้น ยังมีสิ่งล่อลวงที่อันตรายอย่างหนึ่งที่ผู้คนอาจเผชิญคือ การเก็บสะสมทรัพย์สินไว้ในขณะที่ยังมีชีวิตอยู่ โดยให้เหตุผลที่ต้องเก็บสะสมว่า “เมื่อฉันตาย เงินทั้งหมดนี้ฉันจะได้บริจาค” แม้การทำเช่นนี้จะดีกว่าการใช้จ่ายให้หมดไปในตอนนี้ (เศรษฐีคนหนึ่งบอกว่า ชีวิตนี้ดำเนินไปอย่างถูกต้องแล้วก็ต่อเมื่อเขารู้ว่ามีเงินเก็บสำหรับทำงานศพ) เราควรทำในสิ่งที่ดีกว่านี้

“ข้าพเจ้าเห็นว่ามีหลายคนไม่สนับสนุนงานการรับใช้ในขณะที่ยังมีชีวิตอยู่ โดยกล่าวภายใต้จิตสำนึกว่า พวกเขาจะบริจาคเมื่อตายแล้ว คนเหล่านี้ไม่มีความเชื่อและวางใจในพระเจ้า ไม่กล้าที่จะบริจาคในขณะที่ยังมีชีวิตอยู่ แต่การบริจาคหลังจากที่ตายแล้วนั้นมิใช่สิ่งที่พระคริสต์ประสงค์ให้ผู้ติดตามพระองค์ทำตาม ซึ่งไม่ควรให้เป็นข้อแก้ตัวให้กับความเห็นแก่ตัวของผู้ที่ยังมีชีวิตอยู่ บรรดาผู้ที่ยึดทรัพย์ของตนไว้จนวาระสุดท้ายยอมจำนนต่อความตายมากกว่าสนับสนุนงานการรับใช้ การสูญเสียอาจเกิดขึ้นอยู่เสมอ ธนาคารล้มละลาย ทรัพย์สินถูกยึดในหลากหลายรูปแบบ หลายคนมีเป้าหมายที่จะทำบางสิ่งบางอย่าง แต่พวกเขาล่าช้าจนสายเกินไป และซาตานพยายามกันไม่ให้เงินเหล่านี้เข้าสู่คลังของพระเจ้า เงินสูญหายไปก่อนที่จะกลับคืนสู่พระเจ้า และซาตานก็ดีใจที่เป็นเช่นนั้น” (เอลเลน จี. ไว้ท์, คำพยานสำหรับคริสตจักร, vol. 5, หน้า 154)

`เหตุใดเราต้องใช้พระพรทางวัตถุที่เราได้รับอย่างรอบคอบ`