---
title:  วันจันทร์ คุณจะเอาไปด้วยไม่ได้เลย
date:   06/03/2023
---

มีคนเคยถามผู้ประกาศศาสนาชื่อดังอย่าง บิลลี่ แกรแฮม ในครั้งที่เขามีอายุมากแล้วว่า (ตอนนี้บิลลี่อยู่ในช่วงอายุ 60 ปี) อะไรที่ทำให้เขาประหลาดใจมากที่สุดเกี่ยวกับชีวิต บิลลี่ตอบว่า “ความสั้นของชีวิต”

ไม่ต้องสงสัยเลยว่า ชีวิตนั้นผ่านไปอย่างรวดเร็วยิ่งนัก

`ข้อพระคัมภีร์ต่อไปนี้สอนเกี่ยวกับชีวิตมนุษย์บนโลกนี้ว่าอย่างไร สดุดี 49:17; 1 ทิโมธี 6:6, 7; สดุดี 39:11; ยากอบ 4:14; ปัญญาจารย์ 2:18-22`

ไม่เพียงแต่ชีวิตที่ผ่านไปอย่างรวดเร็ว แต่เมื่อคุณตาย คุณจะไม่สามารถเอาอะไรไปด้วยได้เลย นอกจากคุณความดีที่คุณเคยสะสมมา (หรือลักษณะนิสัย นั่นก็เป็นอีกเรื่องหนึ่ง) “เพราะเมื่อเขาตาย เขาจะเอาอะไรไปไม่ได้เลย” (สดุดี 49:17) ซึ่งหมายความว่า เขาหรือเธอจะต้องทิ้งทรัพย์สินไว้ให้คนอื่นได้รับ ใครจะได้รับ แน่นอนว่า ขึ้นอยู่กับแผนการที่เตรียมไว้ล่วงหน้า

แน่นอนว่า ไม่ใช่ทุกคนที่มีมรดกติดตัว แต่คนส่วนใหญ่โดยเฉพาะที่ทำงานมาหลายปี ได้สะสมทรัพย์สมบัติไว้บางส่วนบ้าง ท้ายที่สุดแล้ว หลังจากที่คุณตายจะเกิดอะไรขึ้นกับสมบัติเหล่านี้ ซึ่งเป็นคำถามที่สำคัญมากที่เราควรพิจารณา สำหรับผู้ที่มีทรัพย์สมบัติในบั้นปลายชีวิตไม่ว่าจะมากหรือน้อยเพียงไร การวางแผนมรดกนั้นอาจเป็นการดูแลทรัพย์สินของพระเจ้าเป็นอย่างสุดท้ายที่เราจะทำได้ คือการจัดการสิ่งที่พระเจ้าอวยพรแก่เราอย่างรอบคอบ ถ้าคุณไม่มีการวางแผนมรดกของคุณในรูปแบบของพินัยกรรมหรือคำสั่งเสีย กฎหมายของรัฐอาจเข้ามามีส่วนในการจัดการทรัพย์สินของคุณ (ขึ้นอยู่กับว่าคุณอาศัยอยู่ที่ไหน) ถ้าคุณตายโดยไม่ได้ทำพินัยกรรมไว้ อำนาจศาลส่วนใหญ่จะส่งต่อทรัพย์สินของคุณให้กับญาติของคุณ ไม่ว่าพวกเขาจะต้องการหรือไม่ก็ตาม ไม่ว่าพวกเขาจะใช้เงินให้เกิดประโยชน์หรือไม่ก็ตาม และไม่ว่าคุณต้องการให้ส่วนหนึ่งของทรัพย์สินแก่บุคคลนั้นหรือไม่ก็ตาม คริสตจักรจะไม่ได้รับอะไรเลย แต่ถ้านั่นคือสิ่งที่คุณต้องการ ก็ไม่เป็นไร แต่ถ้าไม่ใช่ คุณก็จำเป็นต้องวางแผนล่วงหน้า

แนวทางง่ายที่สุด เราสามารถบอกได้ว่า เนื่องจากพระเจ้าทรงเป็นเจ้าของทุกสิ่ง (ดูใน สดุดี 24:1) จึงสมเหตุสมผลที่จะสรุปจากมุมมองในพระคัมภีร์ได้ว่า เมื่อเราเสร็จสิ้นจากสิ่งที่พระเจ้ามอบให้เราแล้ว หลังจากที่เราดูแลความต้องการของคนที่เรารักแล้ว เราควรคืนสิ่งเหล่านั้นให้กับพระองค์พระผู้ทรงเป็นเจ้าของโดยชอบธรรม

`อย่างที่เราทราบกันว่า ความตายนั้นเกิดขึ้นได้ทุกเมื่อโดยไม่คาดคิด อาจจะเกิดขึ้นวันนี้ก็เป็นได้ หากคุณต้องจบชีวิตลงในวันนี้จะเกิดอะไรขึ้นกับคนที่คุณรัก และจะเกิดอะไรขึ้นกับทรัพย์สมบัติของคุณ ทรัพย์สินของคุณจะถูกแบ่งสรรปันส่วนตามที่คุณต้องการหรือไม่`