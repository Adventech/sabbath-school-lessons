---
title:  พันธสัญญาสิบลดหนึ่ง
date:   14/01/2023
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 14:18-20; มาลาคี 3:10; เฉลยธรรมบัญญัติ 12:5-16; เลวีนิติ 27:30; 1 พงศ์กษัตริย์ 17:9-16; 1 โครินธ์ 4:1, 2

> <p>ข้อควรจำ</p>
> “พระยาห์เวห์จอมทัพตรัสว่า จงนำทศางค์เต็มขนาดมาไว้ในคลัง เพื่อว่าจะมีอาหารในนิเวศของเรา จงลองดูเราในเรื่องนี้ว่า เราจะเปิดหน้าต่างในฟ้าสวรรค์ให้เจ้า และเทพรอย่างล้นไหลมาให้เจ้าหรือไม่” (มาลาคี 3:10)

ปฐมกาล 14 กล่าวถึงการกลับมาจากภารกิจช่วยเหลือตัวประกันที่ประสบความสำเร็จของอับราม ด้วยการช่วยเหลือโลทผู้เป็นหลานชายและครอบครัว และคนอื่น ๆ จากเมืองโสโดมที่ถูกจับตัวไป กษัตริย์แห่งเมืองโสโดมรู้สึกขอบคุณเป็นอย่างยิ่งสำหรับการช่วยเหลือครั้งนี้ กษัตริย์จึงมอบของที่ริบได้จากการสู้รบทั้งหมดให้แก่อับราม อับรามไม่เพียงแต่ปฏิเสธข้อเสนอ แต่ยังมอบสิบลดหนึ่งจากของทั้งหมดที่เขามีอยู่ให้แก่เมลคีเซเดค

หลังจากประสบการณ์คืนสิบลดหนึ่งของอับราม องค์พระผู้เป็นเจ้าตรัสกับอับรามในทันใด “อับรามเอ๋ย เจ้าอย่ากลัวเลย เราเป็นโล่ของเจ้า บำเหน็จของเจ้าจะมากมายนัก” (ปฐมกาล 15:1) อันที่จริง พระเจ้ากำลังบอกอับรามว่า “อย่ากังวลเลย เราจะเป็นผู้พิทักษ์และผู้จัดเตรียมแก่เจ้า” จากนั้นหลาย ๆ ปีต่อมา โมเสสบอกชนชาติอิสราเอลในขณะที่กำลังเข้าสู่ดินแดนคานาอันว่า “ท่านจงถวายทศางค์ของผลิตผลจากพืชพันธุ์ที่ได้ในนาของท่านแต่ละปี... เพื่อท่านจะได้เรียนรู้ที่จะยำเกรงพระยาห์เวห์พระเจ้าของท่านเสมอ” (เฉลยธรรมบัญญัติ 14:22, 23)

นางเอลเลน จี. ไว้ท์เขียนว่า “แม้ก่อนที่โมเสสจะได้รับระบบที่ชัดเจน มนุษย์ต้องถวายของกำนัลแด่พระเจ้าเพื่อจุดประสงค์ทางศาสนา แม้แต่ในสมัยอดีตกาลในยุคของอาดัม” (คำพยานสำหรับคริสตจักร, vol. 3, หน้า 393)

ข้อความนี้ให้ความหมายสำหรับเราในทุกวันนี้อย่างไร