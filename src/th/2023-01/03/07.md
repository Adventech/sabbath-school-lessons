---
title:  วันศุกร์ ศึกษาเพิ่มเติม
date:   20/01/2023
---

อ่านข้อเขียนที่ครอบคลุมที่สุดในเรื่องสิบลดหนึ่งของนางเอลเลน จี. ไว้ท์ ใน คำพยานสำหรับคริสตจักร, vol. 9 หน้า 245-252 และศึกษา Counsels on Stewardship, หน้า 65-107

“หากสิบลดหนึ่งทั้งหมดของผู้คนไหลเข้าสู่คลังของพระเจ้าตามที่ควรจะเป็น พระเจ้าจะประทานพรอย่างมากมาย ของประทานและเงินถวายเพื่อจุดประสงค์อันศักดิ์สิทธิ์จะเพิ่มทวีคูณขึ้นเป็นสิบเท่า และช่องว่างระหว่างพระเจ้ากับมนุษย์จะยังคงเปิดอยู่” (เอลเลน จี. ไว้ท์, คำพยานสำหรับคริสตจักร, vol. 4, หน้า 474) นี่เป็นคำกล่าวที่น่าอัศจรรย์ ถ้าเราทุกคนต่างคืนสิบลดอย่างซื่อสัตย์ พระเจ้าจะอวยพรเราด้วยเงินทุนเพื่อเพิ่มเงินถวายของเราเป็น 1,000 เปอร์เซ็นต์

“พันธสัญญาที่พระเจ้าทรงกระทำกับมนุษย์พบได้ใน มาลาคี 3 ในข้อนี้องค์พระผู้เป็นเจ้าระบุส่วนที่พระองค์จะทรงกระทำเพื่อมอบของประทานอันยิ่งใหญ่แก่ผู้ที่คืนสิบลดและเงินถวายแก่พระองค์อย่างซื่อสัตย์” (เอลเลน จี. ไว้ท์, Review and Herald, 17 ธันวาคม, 1901)

“ทุกคนควรจำไว้ว่าสิ่งที่พระเจ้าทรงร้องเรียกให้เราทำสำคัญกว่างานอื่น ๆ ที่เราได้รับเรียกทั้งหมด พระองค์ประทานให้เราอย่างมากมาย และพระสัญญาที่พระองค์ทรงกระทำกับมนุษย์คือ ให้คืนหนึ่งในสิบของทรัพย์สมบัติที่มีอยู่แก่พระเจ้า องค์พระผู้เป็นเจ้าทรงมอบความรับผิดชอบแก่บรรดาผู้ดูแลทรัพย์สินของพระองค์ แต่พระองค์ตรัสว่า หนึ่งในสิบของทรัพย์สินนั้นเป็นของเรา ซึ่งเป็นไปตามสัดส่วนทรัพย์สินที่พระเจ้าประทานแก่มนุษย์ ดังนั้นแล้ว มนุษย์จะต้องคืนสิบลดหนึ่งอย่างซื่อสัตย์แก่พระเจ้า การกำหนดเช่นนี้จัดทำขึ้นโดยพระเยซูคริสต์พระองค์เอง” (เอลเลน จี. ไว้ท์, คำพยานสำหรับคริสตจักร, vol. 6, หน้า 384) 

**คำถามเพื่อการอภิปราย**

`พิจารณาแนวคิดที่กล่าวว่า สิบลดหนึ่งเป็นการปฏิบัติที่ไม่ได้มีต้นกำเนิดในชนชาติอิสราเอล ความจริงนี้ช่วยให้เราเข้าใจหน้าที่ในส่วนของเราต่อพระพักตร์พระเจ้าอย่างไร`

`อภิปรายคำถามท้ายบทเรียนวันจันทร์ ลองคิดดูว่าจะเกิดอะไรขึ้นหากผู้คนตัดสินใจส่งสิบลดไปที่อื่น จะเกิดอะไรขึ้นกับคริสตจักรของเรา เราจะยังมีคริสตจักรอีกหรือไม่ ทัศนคติที่กล่าวว่า “อืม สิบลดของฉันนั้นน้อยเกินไป ฉันไม่จำเป็นต้องคืนหรอก” ไม่ถูกต้องอย่างไร`

`แบ่งปันสิ่งที่คุณเรียนรู้และประสบการณ์การคืนสิบลดของคุณในชั้นเรียน คุณจะสอนผู้อื่นถึงการปฏิบัติเช่นนี้อย่างไร`