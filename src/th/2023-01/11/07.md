---
title:  วันศุกร์ ศึกษาเพิ่มเติม
date:   17/03/2023
---

แม้พระคัมภีร์ไม่ได้กล่าวว่าความร่ำรวยเป็นสิ่งผิด พระคัมภีร์ ก็ไม่ได้กล่าวด้วยว่าความร่ำรวยทำให้คุณมีจิตวิญญาณที่ดีขึ้น อันที่จริงแล้ว ความร่ำรวยเป็นอันตรายต่อจิตวิญญาณ “การรักในเงินและปรารถนาความร่ำรวยเป็นโซ่ทองคำที่ผูกมัดพวกเขา [ผู้คน] ไว้กับซาตาน” (เอลเลน จี. ไว้ท์, เคล็ดลับแห่งความสุข, หน้า 44)

อันที่จริง นับตั้งแต่การก่อตั้งคริสตจักร ไม่มีคริสตจักรสมัยใดที่มีความร่ำรวยและความสะดวกสบายเช่นเดียวกับคริสตจักรในหลาย ๆ ประเทศทั่วโลกในทุกวันนี้ คำถามก็คือ ความร่ำรวยดังกล่าวมีอิทธิพลต่อจิตวิญญาณของเราอย่างแน่นอน และไม่ได้ส่งผลดีเช่นกัน เป็นไปได้หรือที่ความร่ำรวยและความสะดวกสบายทางวัตถุจะส่งเสริมคุณธรรมคริสเตียนในเรื่องของการปฏิเสธตนเองและการเสียสละ การที่เรากลับบ้านมาเปิดตู้เย็นที่เต็มไปด้วยอาหารจำนวนมากกว่าที่เราจะกินหมด การที่เรามีรถยนต์หนึ่งหรือสองคัน ไปท่องเที่ยวในช่วงวันหยุดประจำปี และมีคอมพิวเตอร์และสมาร์ทโฟนรุ่นล่าสุดในบ้านจะทำให้คุณไม่รักโลกและสิ่งของในโลกนี้อย่างนั้นหรือ แม้สมาชิกในคริสตจักรของเราหลายคนจะไม่มีสิ่งหรูหราเหล่านี้ แต่อีกหลาย ๆ คนก็มี และทำให้จิตวิญญาณของคนเหล่านี้ต้องพินาศไป ซึ่งทั้งหมดนี้มิได้กล่าวถึง “คนรวย” ที่เป็นมหาเศรษฐี อย่างน้อยเศรษฐีก็รู้ตัวว่าตนเองร่ำรวยและใส่ใจ (หากพวกเขาเลือกที่จะทำ) คำเตือนในพระคัมภีร์ที่ให้ไว้แก่พวกเขา แต่เรากำลังพูดถึงชนชั้นกลางหลายคนที่มีสมาร์ทโฟน คอมพิวเตอร์แมคบุ๊ค เครื่องปรับอากาศ และรถสปอร์ต คนเหล่านี้หลอกตนเองว่า พวกเขาเป็นเพียง “ชนชั้นกลาง” ที่ยังไม่ตกอยู่ในอันตรายฝ่ายจิตวิญญาณเนื่องจากตนยังไม่ร่ำรวย จึงเป็นสาเหตุที่สิบลดหนึ่งเป็นยาแก้พิษฝ่ายจิตวิญญาณสำหรับความร่ำรวยที่เป็นอันตราย แม้แต่สำหรับผู้ที่จริง ๆ แล้วไม่ได้ “ร่ำรวย”

**คำถามเพื่อการอภิปราย**

`แม้ว่าเราจะไม่ได้ร่ำรวยตามมาตรฐานโลก ทำไมเราทุกคนยังต้องระมัดระวังกับทัศนคติที่มีต่อเงินและความร่ำรวย`

`มีแนวทางปฏิบัติอะไรอีกบ้างนอกจากสิบลดหนึ่งที่สามารถช่วยเราไม่ให้จมอยู่กับสิ่งของฝ่ายโลกมากเกินไป`

`คุณจะเป็นอย่างไร หากจู่ ๆ ในวันพรุ่งนี้คุณไม่สามารถซื้อหรือขายได้ เพราะคุณเป็นหนึ่งในกลุ่มคนที่ “ถือรักษาพระบัญญัติของพระเจ้า และจงรักภักดีต่อพระเยซู” (วิวรณ์ 14:12) ความเชื่อของคุณจะเป็นอย่างไร`