---
title:  การจัดการในเวลาแห่งความทุกข์ยาก
date:   11/03/2023
---

### อ่านข้อพระคัมภีร์สำหรับบทเรียนสัปดาห์นี้
2 พงศาวดาร 20:1-22; 1 พงศาวดาร 21:1-14; 2 เปโตร 3:3-12; 1 ยอห์น 2:15-17; วิวรณ์ 13:11-17
> <p>ข้อควรจำ</p>
> “จงถวายเครื่องบูชาคือการขอบพระคุณแด่พระเจ้า และแก้บนของเจ้าต่อองค์ผู้สูงสุด และจงร้องทูลเราในวันยากลำบาก เราจะช่วยกู้เจ้า และเจ้าจะถวายเกียรติแก่เรา” (สดุดี 50:14, 15)

บางครั้งดูเหมือนว่าโลกของเรากำลังหมุนออกนอกวงโคจร มีทั้งสงคราม การนองเลือด อาชญากรรม การผิดศีลธรรม ภัยธรรมชาติ โรคระบาด ความไม่แน่นอนทางเศรษฐกิจ การทุจริตทางการเมือง และอื่น ๆ แต่ละบุคคลและครอบครัวถูกกระตุ้นให้นึกถึงความอยู่รอดของตนเองก่อน เช่นนั้นแล้ว ในช่วงเวลาที่ไม่มั่นคงนี้คนส่วนใหญ่จึงแสวงหาความปลอดภัย ซึ่งก็เป็นที่เข้าใจได้

ความเหน็ดเหนื่อยกับชีวิตดึงความสนใจในแต่ละวันของเราไป เราใช้เวลาและความคิดอย่างมากไปกับหนี้ที่ต้องจ่าย ลูก ๆ ที่ต้องเลี้ยง และทรัพย์สินที่ต้องดูแลรักษา และแน่นอนว่า เราจำเป็นต้องมีเครื่องนุ่งห่ม อาหาร และที่อยู่อาศัย พระเยซูตรัสถึงความจำเป็นพื้นฐานเหล่านี้ในคำเทศนาบนภูเขาและตรัสว่า “แต่ว่าพระบิดาของพวกท่านผู้สถิตในสวรรค์ทรงทราบแล้วว่าท่านต้องการสิ่งทั้งปวงนี้ แต่พวกท่านจงแสวงหาแผ่นดินของพระเจ้า และความชอบธรรมของพระองค์ก่อน แล้วพระองค์จะทรงเพิ่มเติมสิ่งทั้งปวงนี้ให้” (มัทธิว 6:32, 33)

ท่ามกลางช่วงเวลาที่ยากลำบาก เมื่อเราต้องพึ่งพาพระเจ้ามากกว่าที่เคย เราควรปฏิบัติตามขั้นตอนที่เป็นรูปธรรมตามหลักการของพระคัมภีร์