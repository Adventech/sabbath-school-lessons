---
title:  วันจันทร์ วางใจในพระเจ้า มิใช่ในกำลังของตน
date:   13/03/2023
---

กษัตริย์ดาวิดน่าจะรู้ดีอยู่แล้ว เขาน่าจะรู้จากประสบการณ์ของโยนาธานเพื่อนสนิทว่า เมื่อเราทำพันธสัญญากับพระเจ้า ไม่สำคัญว่าเราจะมีจำนวนคนมากหรือน้อย พระเจ้าจะทรงให้ชัยชนะแก่เรา ใน 1 ซามูเอล 14:1-23 พระคัมภีร์บันทึกเรื่องราวของโยนาธานลูกชายของซาอูลพร้อมคนถืออาวุธที่เอาชนะกองทหารฟิลิสเตียทั้งกองด้วยการช่วยเหลือจากพระเจ้า แต่ทั้ง ๆ ที่พวกเขาได้รับประสบการณ์เช่นนี้และยังมีประสบการณ์อื่น ๆ อีกในประวัติศาสตร์ของชนชาติของพระเจ้า เมื่อเวลายากลำบากมาถึงกษัตริย์ดาวิดก็ยังตกอยู่ภายใต้การทดลองของซาตานโดยการวางใจในพละกำลังและความเฉลียวฉลาดของตน

`อ่าน 1 พงศาวดาร 21:1-14 ทำไมดาวิดจึงตัดสินใจนับจำนวนคนอิสราเอลและทหารของเขา เหตุใดโยอาบแม่ทัพของเขาจึงไม่แนะนำให้กระทำเช่นนี้`

สังเกตว่าเป็นแนวคิดของซาตานที่จะให้นับจำนวนทหาร มันล่อลวงให้ดาวิดวางใจในพละกำลังของตนในการป้องกันตัวมากกว่าพึ่งพาการจัดเตรียมจากพระเจ้า โยอาบหัวหน้ากองทัพอิสราเอลพยายามเกลี้ยกล่อมดาวิดไม่ให้นับจำนวนอิสราเอล เพราะเขาได้เห็นพระเจ้าทำงานแทนชาวอิสราเอล แต่ดาวิดยังคงเรียกร้องให้มีการนับจำนวนต่อไป การกระทำของเขานำความหายนะมาสู่ประเทศชาติตามที่พระคัมภีร์บันทึกไว้

การวางใจในพระเจ้าไม่เคยเปล่าประโยชน์ เมื่อใดก็ตามที่คุณต่อสู้เพื่อพระเจ้า จงเตรียมตัวของคุณ เตรียมตัวให้ดีด้วย ข้อความอ้างอิงจาก โอลิเวอร์ ครอมเว็ล (1599-1658) ผู้ว่าการชาวอังกฤษ ผู้ซึ่งกล่าวกับกองทัพของตนก่อนการสู้รบว่า “จงวางใจในพระเจ้า เด็ก ๆ ของข้า และเก็บแป้งของพวกเจ้าให้แห้ง” (แป้งก็คือดินปืน) กล่าวอีกนัยหนึ่ง ทำทุกวิถีทางที่จะทำให้คุณจะประสบความสำเร็จ แต่ท้ายสุดแล้ว จงตระหนักว่ามีเพียงพระเจ้าเท่านั้นที่จะให้ชัยชนะแก่คุณได้

หากกล่าวในบริบทของเราโดยตรง  การไว้วางใจในอำนาจของรัฐหรือในบัญชีธนาคารของเราเป็นสิ่งยั่วยวนใจมาก แต่ในทุก ๆ วิกฤตที่กล่าวถึงในพระคัมภีร์ เมื่อผู้คนวางใจในพระเจ้า พระองค์จะทรงให้เกียรติความไว้วางใจนั้นและจะจัดเตรียมแก่เขา

เราควรใช้เวลาในปัจจุบัน ปลดหนี้ และเอื้อเฟื้อเผื่อแผ่ในสิ่งที่เราได้รับ ข้อความในเพลงคริสเตียนเก่าบอกว่า “ถ้าเราเคยต้องการพระเจ้าก่อนหน้านี้ เราก็ต้องการพระองค์ในตอนนี้อย่างแน่นอน”

`เราจะสร้างสมดุลอย่างเหมาะสมระหว่างทำให้สิ่งที่เราทำได้ เช่น ดูแลการเงินให้มั่นคง และในขณะเดียวกันก็วางใจทุกสิ่งในพระเจ้าได้อย่างไร`