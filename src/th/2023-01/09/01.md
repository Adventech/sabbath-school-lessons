---
title:  จงระวัง อย่าโลภ
date:   25/02/2023
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 14:12-14; เอเฟซัส 5:5; โยชูวา 7; ยอห์น 12:1-8; กิจการ 5:1-11; 1 โครินธ์ 10:13

> <p>ข้อควรจำ</p>
> “แล้วพระองค์ตรัสกับพวกเขาว่า ‘ระวังให้ดี จงหลีกเลี่ยงจากความโลภทุกอย่าง เพราะว่าชีวิตของคนไม่ได้อยู่ที่การมีของฟุ่มเฟือย’ ” (ลูกา 12:15)

ความโลภถูกจำกัดความว่า เป็นความปรารถนาอย่างแรงกล้าในความร่ำรวยหรือต้องการครอบครองในสิ่งที่ไม่ได้เป็นของตน ความโลภเป็นเรื่องใหญ่ อันที่จริง เป็นเรื่องใหญ่มากเทียบเท่ากับการโกหก ลักขโมย หรือฆ่าคน ความโลภทำให้เกิดความเสียหายมากจนพระเจ้าเลือกที่จะเตือนในพระบัญญัติศีลธรรมอันยิ่งใหญ่ของพระองค์ “ห้ามโลภบ้านเรือนของเพื่อนบ้าน ห้ามโลภภรรยาของเพื่อนบ้าน หรือทาสทาสีของเขา หรือโค ลาของเขา หรือสิ่งใดๆ ซึ่งเป็นของของเพื่อนบ้าน” (อพยพ 20:17)

บ่อยครั้งที่ความโลภถูกจัดให้อยู่ในบาปชั่วร้ายที่กีดกันคนคนหนึ่งออกจากอาณาจักรของพระเจ้า “ท่านทั้งหลายรู้แล้วไม่ใช่หรือว่าคนไม่ชอบธรรมจะไม่มีส่วนในแผ่นดินของพระเจ้า อย่าหลงผิดเลย พวกที่ล่วงประเวณี พวกไหว้รูปเคารพ พวกผิดผัวผิดเมีย พวกโสเภณีชาย พวกรักร่วมเพศ พวกขโมย พวกที่โลภ พวกขี้เมา พวกชอบกล่าวร้าย พวกฉ้อโกง จะไม่มีส่วนในแผ่นดินของพระเจ้า” (1 โครินธ์ 6:9, 10)

ความโลภเทียบเท่ากับการฉ้อโกง การไหว้รูปเคารพ การล่วงประเวณี และการผิดผัวผิดเมีย เช่นนั้นหรือ  นั่นคือสิ่งที่พระคัมภีร์กล่าวไว้ สัปดาห์นี้เราจะมาดูตัวอย่างของความโลภว่ามันแย่แค่ไหน และเราจะทำอะไรได้บ้างเพื่อเอาชนะมัน