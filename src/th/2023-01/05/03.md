---
title:  วันจันทร์ ปฏิบัติตามคำแนะนำจากพระเจ้า
date:   30/01/2023
---

เราเป็นสิ่งมีชีวิตที่เป็นวัตถุนิยม และเราอาศัยอยู่ในโลกแห่งสังคมวัตถุนิยม ในโลกที่บางครั้งก็ยั่วยวนใจเป็นอย่างมาก คุณจะต้องสร้างจากเหล็กกล้าและน้ำมันสังเคราะห์ ไม่ใช่เลือดและเนื้อ เพื่อที่จะไม่ตกเป็นเหยื่อของทรัพย์สินวัตถุนิยมล่อตาล่อใจและความปรารถนาในความร่ำรวย มีใครบ้างที่ไม่เคยเพ้อฝันถึงความร่ำรวยหรือถูกลอตเตอรี่รางวัลที่หนึ่ง

แม้เราทุกคนต่างต้องเผชิญกับค่านิยมแบบวัตถุนิยม อย่างไรก็ตาม การทำงานหนักเพื่อให้ได้มาซึ่งการเป็นอยู่ที่ดีหรือแม้แต่ร่ำรวยก็ไม่ได้ผิดอะไร เราไม่จำเป็นต้องพ่ายแพ้ต่อกับดักของการสร้างรูปเคารพจากเงินทอง ความร่ำรวย และทรัพย์สินทางวัตถุ เราได้รับพระสัญญาจากอำนาจเบื้องบนเพื่อให้เราสามารถสัตย์ซื่อต่อสิ่งที่เรารู้ว่าถูกต้อง นี่เป็นสิ่งสำคัญ เพราะการทดลองเรื่องความร่ำรวยและทรัพย์สินทางวัตถุได้นำจิตวิญญาณจำนวนมากไปสู่ความพินาศ

`อ่าน มัทธิว 6:24; และ 1 ยอห์น 2:15 แม้ทั้งสองข้อจะเขียนต่างกัน แต่อะไรคือประเด็นหลักที่พบได้ในทั้งสองข้อนี้`

น่าเสียดายที่ความรักต่อโลกนี้เข้มข้นมากจนผู้คนต่างเป็นหนี้เพื่อสนองความรักนั้น พวกเขาหวังว่าจะพึงพอใจ (แต่ไม่เคยได้ผลเลย ดูในปัญญาจารย์ 4:8) เนื่องจากการเป็นหนี้เป็นตาข่ายชนิดหนึ่งของซาตานที่มันทำไว้เพื่อดักจับจิตวิญญาณ จึงสมเหตุสมผลที่จะกล่าวว่า พระเจ้าทรงปรารถนาที่จะเห็นบุตรธิดาของพระองค์ปราศจากหนี้ พระองค์ทรงให้คำแนะนำแก่เราทางพระคัมภีร์และของประทานแห่งคำพยากรณ์ที่จะนำเราไปสู่อิสรภาพทางการเงิน

`อ่าน สดุดี 50:14, 15 ประชากรของพระเจ้าควรดำเนินชีวิตด้วยทัศนคติเช่นไร การ “แก้บนของเจ้า” หมายความว่าอย่างไร`

เราเข้าสู่การเป็นสมาชิกภาพของคริสตจักรด้วยการสรรเสริญและขอบพระคุณพระเจ้าพระผู้ทรงสร้างและไถ่เรา คำปฏิญาณบัพติศมาข้อที่ 9 (จากทั้งหมด 13 ข้อ) ถามเราว่า “คุณเชื่อในการจัดระเบียบคริสตจักรหรือไม่ คุณมีวัตถุประสงค์ที่จะนมัสการพระเจ้าและสนับสนุนคริสตจักรผ่านทางสิบลดหนึ่งและเงินถวายหรือไม่ ในฐานะที่เป็นเซเว่นธ์เดย์แอ๊ดเวนตีส เราทุกคนต่างตอบว่า “ใช่” ดังนั้นข้อพระคัมภีร์นี้ (สดุดี 50:14, 15) จึงเป็นคำสัญญาแก่ผู้ที่ถวายโมทนาขอบพระคุณพระเจ้าและปฏิบัติตามคำปฏิญาณอย่างซื่อสัตย์

`การเลือกของคุณจะบอกคุณว่า คุณจัดการกับสิ่งล่อใจทางโลกได้ดีเพียงใด เหตุใดการทำงานหนักเพื่อหาเลี้ยงชีพไม่จำเป็นต้องเป็นการสร้างรูปเคารพแห่งความร่ำรวยหรือเงินทอง เราเรียนรู้ที่จะแตกต่างจากโลกนี้ได้อย่างไร`