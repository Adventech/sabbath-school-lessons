---
title:  วันอังคาร การติดสินใจผิดของโลท
date:   07/02/2023
---

เมื่ออับรามออกจากบ้านเกิดเพื่อตอบสนองการทรงเรียกของพระเจ้า โลทหลายชายของอับรามตัดสินใจเดินทางไปด้วย ปฐมกาล 13 บันทึกว่าพระเจ้าทรงอวยพรอับรามจนถึงจุดที่ว่า เขา “มั่งคั่งมากด้วยฝูงปศุสัตว์ เงินและทองคำ” (ปฐมกาล 13:2) และโลทก็ “มีฝูงแพะแกะ และฝูงโคกับเต็นท์ด้วย” เช่นกัน (ปฐมกาล 13:5) ทั้งคู่ร่ำรวยด้วยฝูงปศุสัตว์มากมายจนไม่สามารถอยู่ร่วมกันได้ เพื่อหลีกเลี่ยงความขัดแย้งระหว่างคนเลี้ยงสัตว์ อับรามเสนอให้โลทเลือกว่าอยากจะอาศัยอยู่ที่ไหน อันที่จริงแล้ว โลทควรให้อับรามเป็นผู้เลือก เพราะอับรามอาวุโสกว่า และโลทเจริญรุ่งเรืองขึ้นได้ก็เพราะความสัมพันธ์กับ

อับราม อย่างไรก็ตาม โลทมิได้แสดงความกตัญญูต่อผู้มีพระคุณและต้องการดินแดนที่ตนเห็นว่าดีที่สุดอย่างเห็นแก่ตัว

`อ่าน ปฐมกาล 13:10-12 เหตุผลอะไรที่นำโลทไปสู่การตัดสินใจเช่นนั้น`

โลทอาจมีเหตุผลที่ดีมากมายในการตัดสินใจย้ายไปอยู่ในเมือง อย่างไรก็ตาม สิ่งต่าง ๆ ณ ที่นั่นก็ไม่ได้เกิดขึ้นกับเขาอย่างดีเท่าไรนัก และเมื่ออับรามได้ยินถึงสิ่งที่เกิดขึ้นกับเขา แทนที่อับรามจะบอกว่า “อืม เจ้าได้เก็บเกี่ยวในสิ่งที่หว่านแล้ว” แต่อับรามกลับรีบไปช่วยเขา (ดูใน ปฐมกาล 14)

บางครั้งเราก็ไม่ได้เรียนรู้บทเรียนได้ดีพอ  เรายังเสาะหาสิ่งของต่าง ๆ เพิ่มมากขึ้น โลทย้ายกลับไปอาศัยอยู่ในโสโดมทันที แต่ด้วยพระเมตตาอันยิ่งใหญ่ พระเจ้าทรงส่งผู้ส่งสารมาเตือนโลทและครอบครัว แจ้งให้พวกเขาทราบถึงการทำลายที่กำลังจะเกิดขึ้นกับเมืองเหล่านั้น

`อ่าน ปฐมกาล 18:20-33 พระเจ้าบอกกับอับราฮัมถึงสาเหตุที่พระองค์จะเสด็จมาเยือนโลกว่าอย่างไร อับราฮัมตอบสนองอย่างไรกับข่าวสารที่ว่าพระเจ้ากำลังวางแผนจะทำลายเมืองที่ชั่วร้ายนั้น`

เนื่องจากอับราฮัมห่วงใยโลทและครอบครัว เขาจึงต่อรองกับพระเจ้าเพื่อสงวนเมืองนั้นไว้หากยังมีคนชอบธรรมอาศัยในเมืองนั้น อับราฮัมเริ่มต้นด้วย 50 คน แล้วลดจำนวนลงจนถึง 10 คน ด้วยพระลักษณะแห่งรักของพระเจ้า พระองค์ไม่เคยหยุดที่จะให้ความเมตตาจนกว่าอับราฮัมจะหยุดถาม พระเจ้าและทูตสวรรค์ทั้งสองเข้าไปช่วยโลท ภรรยาและลูกสาวสองคนเป็นการส่วนตัวแต่ภรรยาของโลทหันกลับไปมองและกลายเป็นเสาเกลือ เมื่อโลทเข้าไปในเมืองโสโดม เขาเข้าไปอย่างเศรษฐีคนหนึ่ง และเขากลับออกมาโดยแทบไม่เหลืออะไรเลย เราควรระมัดระวังการตัดสินใจของเราเพียงใด โดยเฉพาะการคิดถึงผลกำไรในระยะสั้นที่ตรงข้ามกับภาพรวมที่ใหญ่กว่า (ดูใน มาระโก 8:36, 37)