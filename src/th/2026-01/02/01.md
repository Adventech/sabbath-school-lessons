---
title:  เหตุผลของการขอบพระคุณและการอธิษฐาน
date:   03/01/2026
---

### อ่านข้อพระคัมภีร์สำหรับบทเรียนสัปดาห์นี้

ฟีลิปปี 1:1-18; 1 โครินธ์ 13:1-8; เยเรมีย์ 17:9; โคโลสี 1:1-12; 1 เปโตร 1:4; สดุดี 119:105; อิสยาห์ 30:21

> <p>ข้อควรจำ</p>
> “ข้าพเจ้าแน่ใจอย่างนี้ว่าพระองค์ผู้ทรงเริ่มต้นการดีไว้ในพวกท่าน จะทรงทำให้สำเร็จจนถึงวันแห่งพระเยซูคริสต์” (ฟีลิปปี 1:6)

เปาโลเริ่มต้นจดหมายอย่างตั้งใจ ด้วยถ้อยคำทักทายและการขอบพระคุณว่า “ขอให้พระคุณและสันติสุขจากพระเจ้าพระบิดาของเราอยู่กับพวกท่าน เราขอบพระคุณพระเจ้าพระบิดาของพระเยซูคริสต์องค์พระผู้เป็นเจ้าของเราเสมอ” (โคโลสี 1:2, 3)

เราเองก็เช่นเดียวกับเปาโล ที่มีเหตุผลมากมายให้ขอบพระคุณพระเจ้า เราได้สัมผัสพระคุณของพระองค์อย่างลึกซึ้ง เกินกว่าที่เหล่าทูตสวรรค์จะเข้าใจได้ และเช่นเดียวกับของประทานแห่งสันติสุขจากพระเจ้า สิ่งนี้ได้โอบล้อมเราไว้ด้วยความเป็นหนึ่งเดียวกับพระองค์ พร้อมทั้งความหวังที่เอ่อล้นมาจากความรักของพระองค์

ในระดับของความสัมพันธ์ระหว่างมนุษย์ เราสามารถมอบสิ่งต่าง ๆ และแสดงความชื่นชมต่อผู้อื่นได้ พร้อมทั้งหวังว่าผู้คนจะเห็นคุณค่าของสิ่งที่เราทำเพื่อพวกเขาเช่นกัน พ่อแม่อธิษฐานขอให้บุตรหลานรักพระเจ้า และสักวันหนึ่ง หากไม่ใช่ในเวลานี้ ก็ขอให้พวกเขาตระหนักถึงการเสียสละอันแท้จริงที่พ่อแม่ได้กระทำ เพื่อมอบการเลี้ยงดูที่ดีที่สุดแก่พวกเขา อย่างไรก็ตาม ในฐานะมนุษย์ เรามักทำผิดพลาดมากมาย และเราก็เรียนรู้จากสิ่งเหล่านั้น (หรืออย่างน้อยที่สุด เราก็ควรเรียนรู้จากมัน)

สัปดาห์นี้ เราจะพิจารณาถ้อยคำแห่งการขอบพระคุณและคำอธิษฐานในตอนต้นจดหมายของเปาโลถึงคริสตจักรที่ฟีลิปปีและโคโลสี ซึ่งอาจเป็นพลังเสริมสร้าง และเพิ่มพูนความเข้มแข็งให้แก่ชีวิตการอธิษฐานของเรา