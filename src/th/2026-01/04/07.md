---
title:  ศึกษาเพิ่มเติม
date:   23/01/2026
---

“ความรักของบิดามารดาทั้งหลายที่สืบทอดต่อกันจากชั่วอายุหนึ่งสู่อีกชั่วอายุหนึ่ง ผ่านช่องทางแห่งหัวใจมนุษย์ ความอ่อนโยนทั้งปวงที่พุ่งขึ้นจากดวงใจมนุษย์ ล้วนเป็นเพียงสายธารเล็ก ๆ เมื่อเปรียบกับมหาสมุทรอันกว้างใหญ่ไร้ขอบเขตแห่งความรักนิรันดร์ของพระเจ้า ไม่มีถ้อยคำใดจะบรรยายได้ และไม่มีปากกาด้ามใดจะถ่ายทอดออกมาได้เลย ท่านอาจใคร่ครวญถึงเรื่องนี้ได้ทุกวันตลอดชีวิต ท่านอาจขวนขวายค้นคว้าพระคัมภีร์อย่างตั้งใจเพื่อจะทำความเข้าใจ ท่านอาจทุ่มเทพลังและความสามารถทั้งหมดที่พระเจ้าได้ประทานให้ เพื่อพยายามเข้าใจความรักและความกรุณาของพระบิดาบนสวรรค์ แต่ถึงกระนั้น ก็ยังคงมีความล้ำลึกที่เกินกว่าที่เราจะเข้าถึงได้อยู่ดี ท่านอาจศึกษาความรักนั้นไปตลอดกาลนาน แต่ก็ไม่อาจเข้าใจได้อย่างสมบูรณ์ถึงความยาวและความกว้าง ความลึกและความสูงของความรักของพระเจ้า ที่ทรงประทานพระบุตรของพระองค์ให้สิ้นพระชนม์เพื่อโลกนี้ แม้แต่นิรันดร์กาลเองก็ไม่อาจเปิดเผยความล้ำลึกนี้ได้อย่างหมดสิ้น ทว่าขณะที่เราศึกษาพระคัมภีร์ ใคร่ครวญถึงชีวิตของพระคริสต์และแผนการแห่งการไถ่ให้รอด ความจริงอันยิ่งใหญ่เหล่านี้ก็จะค่อย ๆ เปิดออกให้เราเข้าใจมากขึ้นเรื่อย ๆ” (เอลเลน จี. ไว้ท์, คำพยานสำหรับคริสตจักร, vol. 5, หน้า 740)

เมื่อเรากำลังรับการฝึกฝน เช่นเดียวกับโมเสสในโรงเรียนของพระคริสต์ เราจะเรียนรู้อะไรหรือ เรียนรู้ที่จะยกตนข่มผู้อื่นกระนั้นหรือ เพื่อจะมีความคิดยกย่องตนเองสูงส่งกระนั้นหรือ หามิได้เลย ยิ่งเราเรียนรู้ในโรงเรียนนี้มากเท่าใด เรายิ่งจะก้าวหน้าในความสุภาพอ่อนโยนและความถ่อมใจมากขึ้นเท่านั้น เราไม่ควรคิดว่าตนเองได้เรียนรู้ครบถ้วนทุกสิ่งที่ควรรู้แล้ว แต่ควรใช้ตะลันที่พระเจ้าประทานให้เกิดประโยชน์สูงสุด เพื่อว่าเมื่อเราถูกเปลี่ยนจากสภาพมตะไปสู่สภาพอมตะ เราจะไม่ละทิ้งสิ่งที่เราได้รับมาไว้เบื้องหลัง แต่จะนำติดตัวไปยังอีกฟากหนึ่ง และพระคริสต์พร้อมด้วยพระราชกิจแห่งการไถ่ให้รอดจะเป็นหัวข้อแห่งการศึกษาของเราเสมอไปตลอดกาลนิรันดร์” (เอลเลน จี. ไว้ท์, Manuscript 36, 1885)

**คำถามเพื่อการอภิปราย:**

`คุณได้สัมผัสกับความรักของพระเจ้าด้วยตนเองในรูปแบบใดบ้าง ในชั้นเรียนแบ่งปันประสบการณ์ถึงวิธีการต่าง ๆ ที่คุณได้รู้จักและสัมผัสกับความรักของพระองค์`

`คำว่า พระเยซู “ทรงถือกำเนิดในลักษณะของมนุษย์” (ฟีลิปปี 2:7) มีความหมายอย่างแท้จริงว่าอย่างไร เปรียบเทียบกับ โรม 8:3 และอภิปรายข้อพระคัมภีร์เหล่านี้ โดยพิจารณาให้สัมพันธ์กัน`

`คริสตจักรในท้องถิ่นของคุณกำลังเผชิญกับความท้าทายด้านความเป็นน้ำหนึ่งใจเดียวกันอย่างไรบ้าง ไม่ว่าปัญหานั้นจะอยู่ในรูปแบบใด เหตุใดการมีใจถ่อมตน และไม่ทำสิ่งใด ๆ “ในทางทุ่มเถียงกันหรืออวดดี” (ฟีลิปปี 2:3) จึงถือเป็นจุดเริ่มต้นที่ดีอย่างน้อยที่สุดในการก้าวผ่านปัญหาเหล่านั้น`