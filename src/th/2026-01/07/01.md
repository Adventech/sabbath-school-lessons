---
title:  พลเมืองแห่งสวรรค์
date:   07/02/2026
---

### อ่านข้อพระคัมภีร์สำหรับบทเรียนสัปดาห์นี้

ฟีลิปปี 3:17-4:23; 1 โครินธ์ 15:42-44; ยอห์น 14:27; สดุดี 119:165; โยบ 1:21; 1 ทิโมธี 6:7

> <p>ข้อควรจำ</p>
> “ข้าพเจ้าต้องการจะรู้จักพระองค์ คือรู้จักฤทธิ์เดชแห่งการคืนพระชนม์ของพระองค์และรู้จักการมีส่วนร่วมในความทุกข์ของพระองค์ และเป็นเหมือนกับพระองค์ในความตายนั้น ทั้งมุ่งหวังที่จะได้เป็นขึ้นจากความตายด้วย” (ฟีลิปปี 4:6)

บทเรียนสัปดาห์นี้เป็นบทสรุปของการศึกษาพระธรรมฟีลิปปี ซึ่งเต็มล้นด้วยบทเรียนอันล้ำค่าและหลักปฏิบัติสำหรับการดำเนินชีวิตประจำวัน ดูเหมือนว่าคุณธรรมอันสูงส่งหลายประการ ซึ่งเป็นแนวทางชีวิตของอัครทูตเปาโล ได้ถูกรวบรวมไว้อย่างงดงามในข้อสุดท้ายของจดหมายฉบับนี้ เช่นเดียวกับคำสอนของพระเยซูที่มุ่งเน้นไปที่การเปลี่ยนแปลงภายใน เปาโลได้เผยเคล็ดลับแห่งการดำเนินชีวิตคริสเตียนแบบชื่นชมยินดีให้แก่เรา

แม้สิ่งต่าง ๆ จะไม่เป็นไปดังที่เราปรารถนา ซึ่งบ่อยครั้งก็เป็นเช่นนั้น เราไม่จำเป็นต้องวิตก กังวล หรือท้อแท้ใจ ตรงกันข้าม มีหลักการฝ่ายจิตวิญญาณที่ช่วยให้เราค้นพบพลังภายใน เพื่อเผชิญหน้ากับความท้าทายที่ชีวิตนำมา และด้วยเหตุนี้ เราจึงสามารถสัมผัสได้ถึงสันติสุขอันมั่นคงและยั่งยืน ที่มีเพียงพระเจ้าเท่านั้นที่ประทานได้ ทั้งปัจจุบันและอนาคตอยู่ในพระหัตถ์ของพระองค์ และพระองค์จะทรงจัดเตรียมทุกสิ่งที่เราจำเป็นต้องมีไว้อย่างเพียงพอเสมอ

สิ่งสำคัญที่สุดคือ เราไม่จำเป็นต้องฝากความหวังไว้กับระบบการปกครองของโลกนี้ ซึ่งมักทำให้เราผิดหวังอยู่เสมอ เพราะในฐานะคริสเตียน เราคือพลเมืองแห่งอาณาจักรสวรรค์ของพระเจ้า และการเป็นพลเมืองนั้นมาพร้อมกับสิทธิพิเศษอันประเสริฐ และความรับผิดชอบอันยิ่งใหญ่ด้วยเช่นกัน