---
title:  ศึกษาเพิ่มเติม
date:   20/03/2026
---

“สมาชิกทุกคนในครอบครัวควรตระหนักว่า แต่ละคนมีหน้าที่ส่วนตัวในการมีส่วนร่วมเสริมสร้างความสะดวกสบาย ความเป็นระเบียบ และความเรียบร้อยภายในครอบครัว ไม่ควรทำงานขัดแย้งกัน แต่ควรร่วมมือกันในงานดี คือการหนุนใจกันและกัน แสดงความอ่อนโยน ความอดกลั้น และความอดทนต่อกัน พูดด้วยน้ำเสียงที่นุ่มนวลและสงบ หลีกเลี่ยงความสับสนวุ่นวาย และแต่ละคนควรทำอย่างสุดความสามารถ เพื่อช่วยแบ่งเบาภาระของมารดา...

“สมาชิกแต่ละคนในครอบครัวควรเข้าใจบทบาทของตนเองอย่างชัดเจน ว่าต้องทำหน้าที่ให้สอดคล้องกับผู้อื่นอย่างไร ทุกคน ตั้งแต่เด็กอายุหกขวบขึ้นไป ควรตระหนักว่าตนเองมีหน้าที่รับผิดชอบในส่วนของตน เพื่อร่วมกันแบ่งเบาภาระของชีวิต” (เอลเลน จี. ไว้ท์, บ้านในอุดมคติ, หน้า 179, 180)

“เราจำเป็นต้องให้พระคริสต์เสด็จเข้ามาในหัวใจและบ้านของเรา หากเราปรารถนาจะดำเนินชีวิตในความสว่าง บ้านควรเป็นดังความหมายแท้จริงของคำนี้ คือเป็นสวรรค์เล็ก ๆ บนแผ่นดินโลก เป็นสถานที่ที่ความรักได้รับการบ่มเพาะให้เติบโตงอกงาม มิใช่ถูกกดเก็บไว้ไม่ให้แสดงออก ความสุขของเราขึ้นอยู่กับการปลูกฝังความรัก ความเห็นอกเห็นใจ และความสุภาพอ่อนโยนต่อกัน... เราควรละความเห็นแก่ตัว และมองหาโอกาสอยู่เสมอ แม้ในเรื่องเล็กน้อย เพื่อแสดงความกตัญญูต่อความกรุณาที่ได้รับจากผู้อื่น พร้อมทั้งเฝ้ามองหาโอกาสที่จะปลอบโยนผู้อื่น บรรเทาความทุกข์และแบ่งเบาภาระของเขาด้วยการกระทำที่อ่อนโยนและถ้อยคำแห่งความรัก ความเอื้ออาทรอันใส่ใจเหล่านี้ เมื่อเริ่มต้นในครอบครัวและขยายออกไปสู่ผู้อื่น จะกลายเป็นส่วนประกอบสำคัญของความสุขในชีวิต แต่การละเลยสิ่งเล็กน้อยเหล่านี้ กลับทำให้ชีวิตเต็มไปด้วยความขมขื่นและความเศร้าใจ” (เอลเลน จี. ไว้ท์, คำพยานสำหรับคริสตจักร, vol. 3, หน้า 539, 540)

**คำถามเพื่อการอภิปราย:**

`สำหรับคู่สมรส หลักการใดบ้างที่ช่วยเสริมสร้างความสัมพันธ์ให้มั่นคงและงดงามยิ่งขึ้น และสำหรับผู้ที่ยังไม่ได้แต่งงาน คุณมีคำแนะนำอย่างไรในการเตรียมตนให้พร้อมสำหรับความท้าทายต่างๆ ที่ชีวิตสมรสมักนำมาด้วยเสมอ`

`พ่อแม่ที่รักและดูแลบุตรหลานของตน ที่ซึ่งได้เลี้ยงดูพวกเขาให้เติบโตขึ้นในครอบครัวคริสเตียนที่อบอุ่น มักต้องเผชิญกับความเจ็บปวดเมื่อบุตรที่โตเป็นผู้ใหญ่เลือกจะละทิ้งความเชื่อ คุณจะมีคำหนุนใจและคำแนะนำใดเพื่อปลอบโยนพ่อแม่เหล่านี้ได้บ้าง และมีสิ่งใดบ้างที่ควรหลีกเลี่ยงไม่พูดเลย เพราะอาจยิ่งทำให้พวกเขาเจ็บปวดมากขึ้น`

`อภิปรายเพิ่มเติมเกี่ยวกับคำตักเตือนที่ว่า “จงดำเนินชีวิตด้วยสติปัญญา” แล้วในทางตรงกันข้าม การดำเนินชีวิตด้วย “ความโง่เขลา” แทนที่จะด้วยสติปัญญานั้นหมายความว่าอย่างไร คุณได้เรียนรู้อะไรจากช่วงเวลาในชีวิตที่คุณเคยดำเนินด้วยสติปัญญาหรือในบางครั้งความโง่เขลา`