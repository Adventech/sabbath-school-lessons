---
title:  การดำรงชีวิตอยู่ในโลกนี้แต่ไม่เป็นของโลกนี้
date:   25/03/2026
---

`อ่าน โคโลสี 4:14, 15 และ 2 ทิโมธี 4:10, 11 ลูกาแตกต่างจากเดมาสอย่างไร และเพราะเหตุใด`

อัครสาวกยอห์นบอกเราว่า “อย่ารักโลกหรือสิ่งของในโลก ถ้าใครรักโลก ความรักของพระบิดาไม่ได้อยู่ในผู้นั้น” (1 ยอห์น 2:15) ความรักของลูกาที่มีต่อพระเยซูและอาณาจักรของพระองค์ ทำให้เขายืนหยัดอยู่เคียงข้างเปาโลจนถึงที่สุด ไม่ว่าต้องเผชิญสิ่งใดก็ตาม ในขณะที่เดมาสกลับรักโลกนี้มากกว่าอาณาจักรที่จะมาถึง

อ่านพระคัมภีร์ข้อต่อไปนี้ มีคำแนะนำใดบ้างสำหรับผู้ที่กำลังเฝ้ารอการเสด็จกลับมาครั้งที่สองของพระคริสต์

`มาระโก 13:22-27`

`ทิตัส 2:11-14`

`2 เปโตร 3:10-14`

`วิวรณ์ 3:17-21`

พระเยซูและเหล่าอัครทูตได้เตือนเราอยู่บ่อยครั้งให้ “เฝ้าระวัง” มีสติระมัดระวัง และเตรียมพร้อมอยู่เสมอสำหรับการเสด็จมาขององค์พระผู้เป็นเจ้า เพื่อไม่ให้ถูกทำให้ประหลาดใจ น่าเสียดายที่ เช่นเดียวกับเหล่าสาวกที่ไม่ใส่ใจต่อคำสั่งของพระเยซูที่ให้ “เฝ้าระวังและอธิษฐาน” (มาระโก 14:38) หลายคนก็จะละเลยไม่เตรียมตัวให้พร้อมดังที่ควร ทั้งหมดนี้ขึ้นอยู่กับว่า “หัวใจของเราอยู่กับใครหรือสิ่งใด” เพราะเรามิอาจปรนนิบัติสองนายได้พร้อมกัน

ในข่าวสารถึงคริสตจักรเลาดีเซีย พระเยซูได้ประทานคำแนะนำไว้อย่างชัดเจน ประการแรก ให้เรากลับใจจากบาปของตน ประการที่สอง เปิดใจต้อนรับพระเยซูและมอบให้พระองค์ทรงเป็นผู้ควบคุมชีวิต และประการที่สาม เมื่อเรากระทำเช่นนั้นแล้ว เราจะได้รับ “ทองคำ” แห่งความเชื่อและความรัก ที่ได้รับการทดสอบผ่านความยากลำบาก และมีชัยเหนือการทดลอง

`พระเยซูกำลังทรงขอให้ท่านกลับใจจากสิ่งใดในชีวิตของท่านเป็นพิเศษ และในคำแนะนำของพระองค์นั้น ท่านจำเป็นต้องได้รับส่วนใดมากที่สุด`