---
title:  ศึกษาเพิ่มเติม
date:   27/03/2026
---

“จิตวิญญาณที่ยอมจำนนต่อพระคริสต์จะเปลี่ยนเป็นป้อมปราการของพระองค์ เป็นป้อมปราการที่พระองค์ทรงครองอยู่ในโลกที่กบฏและพระองค์ทรงตั้งพระทัยว่าจะไม่ให้อำนาจอื่นใดนอกจากของพระองค์เองปรากฏในป้อมปราการนี้ ซาตานจู่โจมเข้าไปในจิตวิญญาณที่สื่อตัวแทนชาวสวรรค์รักษาและปกป้องไม่ได้ แต่หากเราไม่ยอมอยู่ภายใต้การควบคุมของพระคริสต์ เราก็จะถูกผู้ร้ายเข้าครอบงำ เราต้องอยู่ภายใต้การควบคุมของอำนาจใดอำนาจหนึ่งในสองอำนาจยิ่งใหญ่นี้ที่แย่งชิงความเป็นใหญ่ในโลกอย่างหลีกเลี่ยงไม่ได้ พวกเราไม่จำเป็นต้องจงใจเลือกรับใช้อาณาจักรแห่งความมืดเพื่อไปอยู่ภายใต้การปกครองของมัน เราเพียงแค่ละเลยที่จะร่วมเป็นพันธมิตรกับอาณาจักรแห่งความสว่างเท่านั้น หากเราไม่ร่วมมือกับหน่วยงานของสวรรค์ ซาตานก็จะเข้าครอบครองหัวใจและจะยึดหัวใจนั้นไว้เป็นที่พำนักของมัน เครื่องป้องกันความชั่วเดียวคือพระคริสต์ทรงร่วมสถิตในใจโดยความเชื่อในความชอบธรรมของพระองค์ หากเราไม่ติดสนิทกับพระเจ้าอย่างมีชีวิตชีวาแล้ว เราก็จะไม่มีทางต่อต้านผลกระทบชั่วที่เกิดจากการรักตนเอง การปล่อยตัวตามใจตน และการล่อลวงให้ทำบาปได้ เราอาจละทิ้งนิสัยเลวมากมาย และเราอาจจะปลีกตัวออกไปจากซาตานได้อยู่ช่วงระยะหนึ่ง แต่หากไม่มีการเชื่อมต่ออันมีชีวิตกับพระเจ้าด้วยการยอมมอบถวายตัวเราเองให้กับพระองค์ในทุก ๆ วินาทีแล้ว เราก็จะถูกครอบงำอีก หากเราไม่ได้ทำความคุ้นเคยกับพระคริสต์เป็นการส่วนตัวและสื่อสารกับพระองค์อย่างต่อเนื่องแล้ว เราก็ตกไปอยู่ภายใต้การควบคุมของศัตรู และในที่สุดจะทำตามที่มันสั่ง” (เอลเลน จี. ไว้ท์, ผู้พึงปรารถนาของปวงชน, หน้า 324)

**คำถามเพื่อการอภิปราย:**

`จงพิจารณาถ้อยคำของนางเอลเลน จี. ไว้ท์. ที่กล่าวไว้ข้างต้น มีเพียงสองฝ่ายเท่านั้นในความขัดแย้งครั้งยิ่งใหญ่ และหากเราไม่ได้เลือกพระคริสต์อย่างมีสติ เราก็อยู่ฝ่ายซาตาน (ลูกา 11:23) แม้ว่าความคิดนี้อาจขัดกับความรู้สึกของเรา แต่พระเจ้าไม่จำเป็นต้องปรับความจริงของพระองค์ให้สอดคล้องกับความรู้สึกของมนุษย์ ความจริงข้อนี้สอนเราว่า การมอบความประสงค์ของเราไว้กับพระคริสต์นั้นเป็นสิ่งสำคัญยิ่งเพียงใด`

`อ่านพระธรรมวิวรณ์ 14:14-16 ฝนต้นฤดูในวันเพนเทคอสต์ได้ช่วยให้เมล็ดพันธุ์แห่งข่าวประเสริฐงอกงามและเติบโต ส่วนฝนปลายฤดูได้เตรียมโลกให้พร้อมสำหรับการเก็บเกี่ยวครั้งสุดท้าย ข้อพระคัมภีร์วิวรณ์ 14:12 เกี่ยวข้องกับเรื่องนี้อย่างไร`

`ในฐานะคริสตจักรโดยรวม และในฐานะผู้เชื่อแต่ละคน เราถูกอิทธิพลของวัฒนธรรมและโลกที่อยู่รอบตัวส่งผลต่อเราในรูปแบบต่าง ๆ อย่างไร และเราจะได้รับการปกป้องจากอิทธิพลด้านลบของโลก ซึ่งเป็นปัญหาสำหรับประชากรของพระเจ้าในทุกยุคทุกสมัย ได้อย่างไร`