---
title:  ศึกษาเพิ่มเติม
date:   06/02/2026
---

“ผู้ใดปรารถนาจะสร้างลักษณะนิสัยที่มั่นคงและสมดุล ผู้ใดปรารถนาจะเป็นคริสเตียนที่สมดุล จำเป็นต้องถวายทุกสิ่งและทำทุกสิ่งเพื่อพระคริสต์ เพราะพระผู้ไถ่จะไม่ทรงรับการรับใช้ที่แบ่งใจ เขาจะต้องเรียนรู้ความหมายของการมอบตนถวายแด่พระเจ้าอย่างแท้จริงในทุกวัน ต้องศึกษาพระวจนะของพระเจ้า เพื่อเข้าใจความหมายและดำเนินชีวิตตามพระบัญญัติของพระองค์ ด้วยวิธีนี้ เขาจะสามารถบรรลุถึงมาตรฐานแห่งความเป็นเลิศของชีวิต คริสเตียน วันแล้ววันเล่า พระเจ้าทรงทำงานร่วมกับเขา เพื่อพัฒนาลักษณะนิสัยให้สมบูรณ์ พร้อมจะยืนหยัดในช่วงเวลาแห่งการทดสอบครั้งสุดท้าย ในแต่ละวัน ผู้เชื่อกำลังดำเนินชีวิตเป็นพยานอันงดงามต่อหน้ามนุษย์และเหล่าทูตสวรรค์ เพื่อแสดงให้เห็นว่า ข่าวประเสริฐสามารถทำการอัศจรรย์เพียงใดในชีวิตของมนุษย์ที่เคยล้มลงในบาป” (เอลเลน จี. ไว้ท์, , กิจการของอัครทูต, หน้า 483)

“บรรดาผู้ที่เฝ้ารอการเสด็จมาของเจ้าบ่าว มีหน้าที่ประกาศแก่โลกว่า ‘ดูเถิด พระเจ้าของพวกเจ้า’ รัศมีแห่งพระเมตตาสุดท้ายที่พระเจ้าจะทรงประทานให้แก่โลก คือการสำแดงให้เห็นถึงพระลักษณะอันเปี่ยมด้วยความรักของพระองค์ บุตรทั้งหลายของพระเจ้าจะต้องสะท้อนพระสิริของพระองค์ออกมาผ่านชีวิตและลักษณะนิสัยของตนเอง เป็นการเปิดเผยสิ่งที่พระคุณของพระเจ้าได้ทรงกระทำเพื่อพวกเขา

“แสงแห่งดวงอาทิตย์แห่งความชอบธรรม จะต้องส่องประกายออกมาในรูปของความประพฤติอันดีงาม ทั้งในวาจาแห่งความจริง และ การกระทำอันบริสุทธิ์” (เอลเลน จี. ไว้ท์, อุทาหรณ์จากคำสอนของพระคริสต์, หน้า 415, 416)

**คำถามเพื่อการอภิปราย:**

`ลองพิจารณาคำถามเรื่องการชื่นชมยินดีในองค์พระผู้เป็นเจ้าให้มากขึ้น สังเกตว่า พระคัมภีร์ไม่ได้บอกให้เราชื่นชมยินดีในความทุกข์ยากของตนเอง (แม้สิ่งนั้นก็เป็นหลักการฝ่ายจิตวิญญาณเช่นกัน) แต่ให้เราชื่นชมยินดีในองค์พระผู้เป็นเจ้า เหตุใดจึงสำคัญอย่างยิ่งที่จะต้องระลึกถึงองค์พระผู้เป็นเจ้าอยู่เสมอ ทั้งในด้านคุณความดี ความรัก และการช่วยให้รอดของพระองค์ การกระทำเช่นนี้จะนำประโยชน์อันยิ่งใหญ่มาสู่ชีวิตคุณอย่างไร ท่ามกลางความทุกข์ยากที่หลีกเลี่ยงไม่ได้ในโลกนี้`

`สังเกตข้อความข้างต้นที่ได้อธิบายถึงบทบาทของ พระคุณ ในการ “กระทำดี” ที่เราทำในฐานะคริสเตียน เหตุใดบทบาทนี้ของพระคุณจึงมีความสำคัญยิ่ง เมื่อเรามองไปยังการเสด็จกลับมาของพระคริสต์ที่ใกล้เข้ามา กล่าวคือ แม้ว่าเราจะไม่ได้รับความรอดด้วยการกระทำดีของตนเอง แต่หากปราศจากการกระทำดีแล้ว เราจะได้รับความรอดจริงหรือ`

`ลองพิจารณาแนวคิดเรื่องอย่า “ไว้ใจในเนื้อหนัง” คำนี้หมายความว่าอย่างไร และทำไมเราจึงไม่ควรไว้ใจในเนื้อหนังนั้น ทั้งที่ “เนื้อหนัง” หรือร่างกายของเราก็เป็นของประทานจากพระเจ้าด้วยมิใช่หรือ`