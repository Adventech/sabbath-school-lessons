---
title:  เปาโลและเมืองโคโลสี
date:   31/12/2025
---

แม้ไม่มีบันทึกว่าเปาโลเคยเดินทางไปเยี่ยมเมืองโคโลสีเลย ซึ่งแสดงให้เห็นอีกครั้งถึงประสิทธิผลของกลยุทธ์การประกาศข่าวประเสริฐ ประการแรก

เอปาฟรัส ชาวเมืองโคโลสี (โคโลสี 4:12) ผู้นำข่าวประเสริฐไปยังเมืองนั้น (โคโลสี 1:7) แต่เขากลับใจเชื่อได้อย่างไร มีความเป็นไปได้สูงว่าน่าจะเกิดขึ้นราวกลางทศวรรษหรือ ค.ศ. 50 ในช่วงที่เปาโลพำนักอยู่ที่เมืองเอเฟซัส ซึ่งเป็นเวลาที่ “ชาวแคว้นเอเชียทั้งพวกยิวและพวกกรีกได้ยินพระวจนะขององค์พระผู้เป็นเจ้า” (กิจการ 19:10; เปรียบเทียบกับ กิจการ 20:31)

พระธรรมวิวรณ์เป็นพยานถึงการที่ข่าวประเสริฐได้แพร่ขยายไปอย่างกว้างขวางทั่วทั้งภูมิภาคนี้ (วิวรณ์ 1:4) คำอธิบายที่น่าเชื่อถือที่สุดสำหรับความสำเร็จนี้ รวมถึงการที่ข่าวประเสริฐไปถึงเมืองโคโลสี ก็คือ ผลจากการทำงานของผู้ที่กลับใจเชื่อผ่านการประกาศของเปาโล พวกเขาได้ยินข่าวประเสริฐครั้งแรกที่เมืองเอเฟซัส ซึ่งเป็นเมืองสำคัญที่สุดของแคว้นเอเชียไมเนอร์และยังเป็นท่าเรือหลัก เอปาฟรัสได้ฟังคำเทศนาของเปาโลที่นั่น และเมื่อกลายเป็นผู้ร่วมงานกับเปาโลแล้ว เขาก็นำข่าวประเสริฐกลับไปยังบ้านเกิดของตนที่เมืองโคโลสี

ตัวเมืองโคโลสีเอง ตั้งอยู่ห่างไปทางตะวันออกเฉียงใต้ของเมืองเลาดีเซียราวเก้าไมล์ (ประมาณ 15 กิโลเมตร) ปัจจุบันเพิ่งเริ่มมีการขุดค้นทางโบราณคดี ดังนั้นเราจึงมีข้อมูลเกี่ยวกับเมืองนี้น้อยกว่าเมืองอื่น ๆ ที่มีชื่อเสียงในภูมิภาคเดียวกัน อย่างไรก็ตาม มีหลักฐานว่าเมืองนี้มีประชากรชาวยิวจำนวนมาก “มากถึงหนึ่งหมื่นคนที่อาศัยอยู่ในแคว้นฟริเจียบริเวณนั้น” (Arthur G. Patzia, New International Biblical Commentary: Ephesians, Colossians, Philemon [Peabody, MA: Hendrickson Publishers Inc., 1990], vol. 10, p. 3) นอกจากนี้ เหรียญกษาปณ์ที่ผลิตขึ้นในเมืองโคโลสียังบ่งชี้ว่าชาวเมืองนับถือเทพเจ้าหลากหลายองค์เช่นเดียวกับในเมืองต่าง ๆ ของโรมันทั่วไป ประเพณีนอกรีตของพวกนอกศาสนาและอิทธิพลทางวัฒนธรรมที่เข้มข้น ย่อมสร้างความท้าทายอย่างใหญ่หลวงแก่คริสเตียนในเมืองนี้ ไม่เพียงแต่ในการประกาศข่าวประเสริฐ แต่แม้กระทั่งในการยึดมั่นในความสัตย์ซื่อต่อความเชื่ออันบริสุทธิ์ของข่าวประเสริฐเอง อีกทั้งยังมีคริสเตียนคนสำคัญอีกผู้หนึ่งในโคโลสี คือ ฟีเลโมน ผู้ซึ่งน่าจะได้กลับใจเชื่อในเวลาใกล้เคียงกับเอปาฟรัส

`อ่าน ฟิเลโมน 15, 16 และโคโลสี 4:9 เปาโลได้กระตุ้นฟีเลโมนอย่างนุ่มนวลให้ปฏิบัติต่อโอเนซิมัสตามแนวทางใด`

แม้ว่ากฎหมายโรมันจะกำหนดให้เปาโลต้องส่งโอเนสิมัสกลับไปหาฟีเลโมนเปาโลจึงวิงวอนต่อหัวใจและจิตสำนึกของฟีเลโมนในฐานะผู้เชื่อร่วมกัน และขอให้เขาปฏิบัติต่อโอเนสิมัสไม่ใช่ในฐานะทาส หากแต่ในฐานะพี่น้องผู้ร่วมในความเชื่อ

`แม้ว่าเราจะรังเกียจแนวคิดเรื่องการเป็นทาสในทุกรูปแบบเพียงใด และปรารถนาให้เปาโลประณามการปฏิบัตินั้น แต่เราจะเข้าใจถ้อยคำของเปาโลในตอนนี้อย่างไร (น่าสนใจยิ่งนักว่า ในสมัยที่มีการเป็นทาสในอเมริกา เอลเลน จี. ไว้ท์. ได้กำชับชาวแอ๊ดเวนตีสไม่ให้เชื่อฟังกฎหมายที่บังคับให้ส่งทาสที่หลบหนีกลับไป)`