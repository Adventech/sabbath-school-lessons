---
title:  ในเวลาของพระเจ้า
date:  05/09/2022
---

`อ่านโรม 5:6 และกาลาเทีย 4:4 พระคัมภีร์นี้บอกเราเกี่ยวกับช่วงเวลาของพระเจ้าอย่างไร`

ในข้อเหล่านี้ เปาโลบอกเราว่าพระเยซูเสด็จมาสิ้นพระชนม์เพื่อเราตามเวลาที่เหมาะสม แต่เปาโลมิได้บอกเราว่าเหตุใดจึงเป็นเวลาที่เหมาะสมเป็นเรื่องง่ายมากที่เราจะอ่านข้อพระคัมภีร์นี้และแปลกใจว่า ทำไมพระเยซูต้องคอยเป็นเวลาหลายพันปีกว่าพระองค์จะเสด็จมายังโลกนี้เพื่อจัดการกับบาปจักรวาลไม่เข้าใจมาก่อนหรือว่าบาปเป็นสิ่งที่เลวร้ายมาก เราอาจถามด้วยว่า ทำไมพระเยซูต้องรอการเสด็จมาครั้งที่สอง เราอาจถามด้วยอีกว่าทำไมพระเจ้าจึงทรงรอที่จะตอบคำอธิษฐานของฉันนานนัก

ตัวอย่างเช่น ลองนึกถึงคำพยากรณ์ 70 สัปดาห์ของดาเนียล 9:24-27 ซึ่งเป็นคำพยากรณ์ที่ชี้ว่าพระเยซูทรงเป็นพระเมสสิยาห์ (ทบทวนเรื่องนี้หากจำเป็น) ช่วงระยะเวลานี้นานแค่ไหน เรื่องเหล่านี้สอนเราถึงการเรียนรู้ที่จะรอสิ่งต่างๆ ตามเวลาของพระเจ้าอย่างไร แม้จะใช้เวลานานเพียงใดก็ตาม

มีเหตุผลฝ่ายจิตวิญญาณที่สำคัญมากมายว่าเหตุใดเราจึงต้องมีเวลารอคอย ประการแรก การรอคอยช่วยให้เราหันความสนใจจาก “สิ่งต่างๆ” และหันกลับมาหาพระเจ้า ประการที่สอง การรอคอยช่วยให้เราเห็นภาพของแรงจูงใจและความปรารถนาของเราชัดเจนขึ้น ประการที่สาม การรอคอยช่วยเสริมสร้างความพากเพียร ความแข็งแกร่งฝ่ายจิตวิญญาณ ประการที่สี่ การรอคอยเปิดประตูสู่การพัฒนาความเข้มแข็งฝ่ายจิตวิญญาณอย่างมากมาย เช่น ความเชื่อและความไว้วางใจ ประการที่ห้า การรอคอยทำให้พระเจ้าได้วางชิ้นส่วนอื่นๆ ลงในภาพจิ๊กซอว์ของภาพที่ใหญ่กว่า ประการที่หก เราอาจไม่มีวันรู้เหตุผลที่เราต้องรอคอย ดังนั้นเราจึงเรียนรู้ที่จะดำเนินชีวิตด้วยความเชื่อ คุณนึกถึงเหตุผลอื่นๆ ที่ต้องรอคอยได้อีกหรือไม่

`มีตัวอย่างอะไรอีกบ้างที่คุณพบในพระคัมภีร์เกี่ยวกับการที่พระเจ้าทรงทำสิ่งต่างๆ ในเวลาของพระองค์ที่ช่วยให้คุณเรียนรู้ที่จะวางใจว่าพระองค์จะทรงทำสิ่งที่ถูกต้องตามเวลาของพระองค์แก่คุณด้วย (ตัวอย่างเช่น เรื่องราวของอับราฮัมและนางซาราห์และพระสัญญาเรื่องบุตรชาย) ในขณะเดียวกัน จงถามตัวคุณเองว่า “ฉันทำอะไรลงไปบ้างที่ทำให้ได้รับคำตอบจากคำอธิษฐานล่าช้าไป ซึ่งที่จริงอาจได้รับคำตอบนานมาแล้วก็เป็นได้”`