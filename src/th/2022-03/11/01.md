---
title:  การรอคอยในเบ้าหลอม
date:  03/09/2022
---

### อ่านข้อพระคัมภีร์สำหรับบทเรียนสัปดาห์นี้
โรม 15:4, 5; โรม 5:3-5; 1 ซามูเอล 26; สดุดี 37:1-11

> <p>ข้อควรจำ</p>
> “ส่วนผลของพระวิญญาณนั้น คือ...ความอดทน” (กาลาเทีย 5:22)

นักวิทยาศาสตร์ได้ทำการทดลองเรื่องมาร์ชเมลโลว์กับเด็กๆ อายุ 4 ขวบ นักวิทยาศาสตร์บอกเด็กแต่ละคนว่าจะกินมาร์ชเมลโลว์ ก็ได้ แต่ถ้าเด็กๆ ไม่กินและคอยจนกว่านักวิทยาศาสตร์กลับมาจากการทำธุระก็จะได้สองชิ้น มีเด็กบางคนจับมาร์ชเมลโล่เข้าปากทันทีที่นักวิทยาศาสตร์จากไป เด็กบางคนก็คอย มีการบันทึกความแตกต่างไว้

จากนั้นนักวิทยาศาสตร์ได้ติดตามเด็กๆ กลุ่มนี้จนถึงช่วงวัยรุ่น เด็กกลุ่มที่รอเมื่อโตขึ้นแล้วกลายเป็นคนที่ปรับตัวได้ดีกว่า เป็นนักเรียนที่ดีกว่าและมีความมั่นใจกว่ากลุ่มที่ไม่รอ ดูเหมือนว่าความอดทนบ่งบอกถึงบางสิ่งที่ยิ่งใหญ่ บางสิ่งที่สำคัญในลักษณะนิสัยของมนุษย์ จึงไม่น่าแปลกใจที่พระเจ้าบอกให้เราปลูกฝังความอดทน

สัปดาห์นี้เราจะมาดูกันว่าอะไรอยู่เบื้องหลังเบ้าหลอมทั้งหมด เบ้าหลอมแห่งการรอคอย

**สัปดาห์นี้เราจะศึกษา**: ทำไมบางครั้งเราต้องรอบางสิ่งบางอย่างเป็นเวลานาน เราเรียนรู้บทเรียนอะไรเกี่ยวกับการอยู่ในเบ้าหลอมด้วยความอดทน