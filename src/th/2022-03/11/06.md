---
title:  เรียนรู้ที่จะปีติยินดีในพระเจ้า
date:  08/09/2022
---

> <p></p>
> “จงปีติยินดีในพระเจ้า และพระองค์จะประทานตามใจปรารถนาของท่าน” (สดุดี 37:4)

สดุดี 37:4 เป็นพระสัญญาอันมหัศจรรย์ ลองจินตนาการว่าคุณได้ในสิ่งที่อยากได้มาโดยตลอด แต่การได้ตามใจปรารถนาของเรานั้นขึ้นอยู่กับการมีใจปิติยินดีในองค์พระผู้เป็นเจ้า ดังนั้น “ปิติยินดีในพระเจ้า” หมายความว่าอย่างไร

อ่าน สดุดี 37:1-11 บริบทของสดุดี 37:4 อาจทำให้แปลกใจเล็กน้อย ดาวิดเขียนเกี่ยวกับการทำงานที่อยู่ท่ามกลางผู้คนที่ต่อต้านพระเจ้าและตัวเขาเอง เมื่อผู้คนต่อต้านเรา การตอบสนองโดยธรรมชาติมักจะเป็นการโกรธหรือหาเหตุผลให้ตนเอง แต่ดาวิดแนะนำบางอย่างที่แตกต่างออกไป

`จากข้อพระคัมภีร์ต่อไปนี้ คำแนะนำของดาวิดต่อประชากรของพระเจ้าในสถานการณ์เช่นนี้มีอะไรบ้าง`

อ่าน สดุดี 37:4 อีกครั้ง ตามบริบทของข้อพระคัมภีร์เหล่านี้ การ “ปิติยินดีในพระเจ้า” หมายความว่าอย่างไร

ดาวิดกล่าวซ้ำแล้วซ้ำอีกถึง “การวางในในพระเจ้า” ในรูปแบบต่างๆ วางใจให้พระองค์กระทำ อย่าอารมณ์เสีย เพราะพระเจ้าทรงเป็นพระเจ้าของคุณ และพระองค์ทรงทำงานเพื่อคุณ แม้กระทั่งตอนนี้ คุณไม่จำเป็นต้องวิ่งเข้าชนและพยายามจัดการสิ่งต่างๆ ด้วยตัวคุณเอง พระบิดาบนสวรรค์ของคุณทรงดูแล จงวางใจในพระองค์ วางใจพระองค์โดยสิ้นเชิง

ในบริบทนี้เองที่ดาวิดเขียนเกี่ยวกับความปิติยินดี ความปิติยินดีในพระเจ้าหมายความว่าเราอยู่ในสภาวะที่วางใจได้อย่างสมบูรณ์ ไม่มีอะไรมาทำลายความสงบสุขของเราได้ เพราะพระเจ้าทรงอยู่ที่นี่และที่ทำงาน เราสรรเสริญพระองค์ เรายิ้มได้เพราะไม่มีใครเอาชนะพระเจ้าของเราได้ เมื่อเรา เรียนรู้ที่จะทำสิ่งนี้ได้ เราจะได้รับสิ่งที่ใจปรารถนาอย่างแท้จริง เพราะเราจะได้รับสิ่งที่พระบิดาผู้ทรงรักเราปรารถนาจะประทานแก่เราในเวลาที่เป็นประโยชน์สูงสุดแก่เราและอาณาจักรของพระองค์

`คุณเรียนรู้ที่จะ “ปิติยินดีในพระเจ้า” ได้อย่างไร จงใช้เวลาอธิษฐานแสวงหาพระเจ้าให้ทรงนำทางเพื่อให้สิ่งนี้กลายเป็นความจริงในชีวิตของคุณ`