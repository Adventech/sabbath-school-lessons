---
title:  ความคิดเพิ่มเติม
date:  09/09/2022
---

อ่านหนังสือบรรพชนกับผู้เผยพระวจนะ เรื่อง “The Anointing of David” เรื่อง 637-642

แผนการของพระเจ้าสำหรับเราอาจให้เราต้องรอคอยเป็นเวลานานและนี่อาจรู้สึกเหมือนอยู่ในเบ้าหลอม การเรียนรู้ที่จะอดทนในช่วงเวลาเช่นนี้ เกิดขึ้นได้เมื่อเรามุ่งความสนใจไปที่ลักษณะของพระเจ้าและวางใจว่าพระองค์จะทรงกระทำเพื่อเรา มีเหตุผลมากมายที่ต้องรอคอย แต่ทั้งหมดล้วนเกี่ยวข้องกับการทำให้แผนการของพระเจ้าเพื่อเราและอาณาจักรของพระองค์สัมฤทธิผลเราอาจสูญเสียได้มากหากเรารีบเร่งนำหน้าพระเจ้า แต่เราจะได้รับมากโดยคงไว้ซึ่งทัศนคติของการไว้วางใจและปิติยินดีในพระองค์

องค์พระผู้เป็นเจ้าทรงวัดและชั่งตวงทุกๆ การทดลอง “ข้าพเจ้าไม่สามารถอ่านพระประสงค์ของพระเจ้าในความทุกข์ยากได้ แต่พระองค์ทรง ทราบสิ่งที่ดีที่สุด และข้าพเจ้าจะมอบจิตใจ ร่างกาย และจิตวิญญาณแก่พระองค์ พระผู้สร้างที่สัตย์ซื่อของข้าพเจ้า “ข้าพเจ้ารู้จักพระองค์ที่ข้าพเจ้าได้เชื่อ และข้าพเจ้าเชื่อมั่นว่า พระองค์ทรงสามารถรักษาซึ่งข้าพเจ้าได้มอบไว้กับพระองค์จนถึงวันพิพากษาได้” (2 ทิโมธี 1:12) ถ้าเราอบรมสั่งสอนและฝึกฝนจิตใจ เราให้มีความเชื่อมากขึ้น มีความรักมากขึ้น มีความอดทนมากขึ้น และไว้วางใจในพระบิดาบนสวรรค์อย่างบริบูรณ์ ข้าพเจ้ารู้ว่าเราจะมีสันติสุขและความสุขมากขึ้นทุกวันขณะที่เราผ่านความขัดแย้งในชีวิตนี้

“องค์พระผู้เป็นเจ้าไม่ทรงชื่นพระทัยที่เห็นเรากลัดกลุ้มและกังวล เราจำเป็นต้องรอคอยอย่างเงียบๆ รวมถึงเฝ้ามองให้มากขึ้น เราคิดว่าถ้าเราไม่รู้สึกว่าอยู่ในเส้นทางที่ถูกต้อง และเราคอยมองหาสัญญาณบางอย่างให้เหมาะสมกับโอกาส สิ่งถูกต้องไม่ใช่เป็นการรู้สึกแต่เป็นความเชื่อ” (เอลเลน จี. ไว้ท์, Selected Messages, book 2, หน้า 242)

**คำถามเพื่อการอภิปราย**:

`พระเยซูทรง “วัดและชั่งตวง” ทุกๆ การทดลองหมายความว่าอย่างไร การรู้เช่นนี้จะช่วยเราในขณะที่รอได้อย่างไร`

`เป็นพยานในชั้นเรียนว่าการรอคอยอย่างอดทนมีความหมายอย่างไร ความกลัวหรือความสุขในการรอคอยเป็นอย่างไร รับมืออย่างไร เรียนรู้อะไร ยึดมั่นในพระสัญญาอะไร`

`คุณทำอะไรได้บ้างในฐานะคริสตจักรหรือชั้นเรียนเพื่อช่วยคนอื่นๆที่อยู่ในนเบ้า หลอมในขณะที่พวกเขารอคอยบางสิ่งบางอย่างในเวลาของพระเจ้า`

`การอธิษฐานมีบทบาทอย่างไรในการพัฒนาความอดทน มีใครที่คุณจะอธิษฐานเผื่อได้บ้าง เพื่อให้พระวิญญาณพัฒนาความอดทนในชีวิตของพวกเขา`