---
title:  พระเยซูในสวนเกทเสมนี
date:  20/09/2022
---

> <p></p>
> “จึงตรัสกับเหล่าสาวกว่า ‘ใจเราเป็นทุกข์แทบจะตาย จงเฝ้าอยู่ที่นี่เถิด’” (มาระโก 14:34)

ไม่ว่าพระเยซูทรงทนทุกข์อย่างไรตลอด 33 ปีบนโลกนี้ก็ตาม ไม่มีอะไรเทียบได้กับสิ่งที่พระองค์ทรงเริ่มเผชิญในชั่วโมงสุดท้ายก่อนการตรึงกางเขนการสละพระชนม์ของพระเยซูให้เป็นเครื่องบูชาไถ่บาปของโลกนี้ได้มีการวางแผนไว้แล้วตั้งแต่อดีตนิรันดร์ (เอเฟซัส 1:1-4; 2 ทิโมธี 1:8, 9; ทิตัส 1:1, 2) และบัดนี้ทุกสิ่งกำลังจะสำเร็จ

`ข้อพระคัมภีร์ต่อไปนี้บอกเราเกี่ยวกับการทนทุกข์ทรมานของพระคริสต์ในสวนเกทเสมนีอย่างไร มัทธิว 26:39; มาระโก 14:33-36; ลูกา 22:41-44`

“พระองค์เสด็จออกไปจากพวกเขาเพียงเล็กน้อย ไม่ไกลนักเพื่อ พวกเขาจะยังมองเห็นและได้ยินพระองค์ และพระองค์ทรงทรุดตัวลงกับพื้นพระองค์ทรงรู้สึกว่าเพราะบาปทำให้พระองค์ทรงถูกแยกออกจากพระบิดาของพระองค์ เหวนั้นกว้างมาก มืดมาก ลึกมากจนวิญญาณของพระองค์นั้นสั่นเทาอยู่ต่อหน้าเหวนั้น ความทุกข์ระทมที่พระองค์ทรงรับนั้นไม่ใช่เพราะอำนาจบริสุทธิ์ออกไป ในฐานะมนุษย์พระองค์จะต้องทนทุกข์กับผลแห่งบาปของมนุษย์ ในฐานะมนุษย์พระองค์จะต้องอดทนต่อพระพิโรธของพระเจ้าต่อการล่วงละเมิด”

“บัดนี้พระคริสต์ทรงอยู่ในทัศนะที่แตกต่างจากที่เคยเป็นมา ผู้เผยพระวจนะอธิบายความทุกข์ทรมานของพระองค์ได้ดีที่สุดว่า ‘พระยาห์เวห์จอมทัพตรัสว่า ดาบเอ๋ย จงตื่นขึ้นต่อสู้ผู้เลี้ยงแกะของเรา จงต่อสู้ผู้ที่สนิทกับเรา’ เศคาริยาห์ 13:7 เพื่อเป็นผู้แทนและผู้ค้ำประกันให้กับคนบาป พระคริสต์ทรงทนทุกข์ภายใต้ความยุติธรรมของพระเจ้า พระองค์ทรงเห็นว่าความยุติธรรมหมายความว่าอย่างไร มาจนถึงตอนนี้พระองค์ได้ทรงเป็นผู้วิงวอนแทนผู้อื่นและบัดนี้พระองค์ทรงปรารถนาที่จะมีผู้วิงวอนแทนพระองค์เอง” (เอลเลน จี. ไว้ท์, The Desire of Ages, หน้า 686)

`ใคร่ครวญถึงสิ่งที่เกิดขึ้นกับพระเยซูในสวนเกทเสมนี บาปของโลกเริ่มตกลงสู่พระองค์แล้ว ลองจินตนาการดูว่าพระองค์จะรู้สึกอย่างไรไม่เคยมีมนุษย์คนใดที่ได้รับการเรียกให้ทำเช่นนี้มาก่อน สิ่งนี้บอกเราถึงความรักที่พระเจ้าทรงมีต่อเราอย่างไร คุณคาดหวังอะไรจากเรื่องนี้`