---
title:  พระคริสต์ในเบ้าหลอม
date:  17/09/2022
---

### อ่านข้อพระคัมภีร์สำหรับบทเรียนสัปดาห์นี้
ลูกา 2:7, 22-24; มัทธิว 2:1-18; ยอห์น 8:58, 59; ลูกา 22:41-44; มัทธิว 27:51, 52; โรม 6:23; ทิตัส 1:2

> <p>ข้อควรจำ</p>
> “พอเวลาประมาณบ่ายสามโมง พระเยซูทรงร้องเสียงดังว่า ‘เอลี เอลี ลามา สะบักธานี’ แปลว่า ‘พระเจ้าของข้าพระองค์ พระเจ้าของข้าพระองค์ ทำไมพระองค์ทรงทอดทิ้งข้าพระองค์เสีย’” (มัทธิว 27:46)

เมื่อใดก็ตามที่เราพิจารณาเรื่องความทุกข์ทรมาน คำถามก็เกิดขึ้นว่า ความบาปและความทุกข์ทรมานเกิดขึ้นครั้งแรกได้อย่างไร เรามีคำตอบที่ดีจากการเปิดเผยจากเบื้องบน สิ่งเหล่านี้เกิดขึ้นเพราะสิ่งมีชีวิตที่เป็นอิสระใช้เสรีภาพที่พระเจ้าประทานแก่พวกเขาในทางที่ผิด ซึ่งนำไปสู่คำถามถัดไปว่า พระเจ้าทรงรู้ล่วงหน้าหรือไม่ว่าสิ่งมีชีวิตเหล่านี้จะล้มลงในบาป ทรงรู้แน่นอน แต่เห็นได้ชัดว่าพระองค์คิดว่า “คุ้มที่จะเสี่ยง” ตามที่ ซี.เอส. ลูอิส เขียนไว้

คุ้มที่จะเสี่ยงอย่างนั้นหรือ เสี่ยงเพื่อใคร เพื่อพวกเราในขณะที่พระเจ้าทรงนั่งบนบัลลังก์ในสวรรค์อย่างนั้นหรือ ไม่ใช่เช่นนั้นทีเดียว เสรีภาพของสิ่งมีชีวิตอันชาญฉลาดทั้งหมดของพระองค์นั้นศักดิ์สิทธิ์มาก แทนที่จะปฏิเสธการให้เสรีภาพแก่เรา พระเจ้าทรงเลือกรับความทุกข์ทรมานที่เกิดจากการใช้เสรีภาพนั้น และเราเห็นความทุกข์ทรมานนี้ได้ในชีวิตและการสิ้นพระชนม์ของพระเยซูผู้ทรงสร้างสายสัมพันธ์ระหว่างสวรรค์กับโลกที่จะเกิดขึ้นตลอดชั่วนิรันดร์

**สัปดาห์นี้เราจะศึกษา**: พระคริสต์ทรงทนทุกข์อะไรเพื่อเรา เราเรียนรู้อะไรจากการทนทุกข์ทรมานของพระองค์