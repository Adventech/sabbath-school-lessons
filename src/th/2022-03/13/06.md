---
title:  พระเจ้าผู้ทรงทนทุกข์
date:  22/09/2022
---

เราอาจจะเคยชินกับเรื่องเหล่านี้ ตราบใดที่เรายังอยู่ในโลกนี้ เราก็

ต้องทนทุกข์ นี่เป็นชะตากรรมของเราผู้เป็นสิ่งมีชีวิตที่ตกอยู่ในบาป ไม่มีข้อพระคัมภีร์ใดให้คำสัญญาที่แตกต่างไปจากนี้ ในทางกลับกัน...

`ข้อพระคัมภีร์ต่อไปนี้บอกเราเกี่ยวกับเรื่องนี้อย่างไร กิจการ 14:22; ฟีลิปปี 1:29; 2 ทิโมธี 3:12`

แม้กระนั้นก็ยังมีสองสิ่งที่เราควรระลึกไว้เสมอท่ามกลางความทุกข์ของเรา

ประการแรก องค์พระผู้เป็นเจ้าของเราทรงทนทุกข์ยิ่งกว่าเราทุกคนที่เคยประสบมา ที่กางเขนพระองค์ทรง “แบกความเจ็บไข้ของพวกเรา และหอบความเจ็บปวดของเราไป” (อิสยาห์ 53:4) สิ่งที่เราต้องทนทุกข์ก็เป็นเพียงส่วนบุคคล แต่พระองค์ทรงทนทุกข์เพื่อเราทุกคน พระองค์ผู้ทรงไม่มีบาปได้มี “บาปเพราะเห็นแก่เรา” (2 โครินธ์ 5:21) ทรงทนทุกข์ในแบบที่เราผู้เป็นคน บาปไม่สามารถจินตนาการได้

ประการที่สอง เมื่อเราต้องทนทุกข์ เราควรระลึกถึงผลของการทนทุกข์ของพระคริสต์ นั่นคือ พระสัญญาที่เราได้รับผ่านสิ่งที่พระคริสต์ได้ทรงทำเพื่อเรา

`อ่าน ยอห์น 10:28; โรม 6:23; ทิตัส 1:2 และ 1 ยอห์น 2:25 เราได้รับสัญญาอะไร`

ไม่ว่าความทุกข์ของเราในโลกนี้จะเป็นอย่างไร เราต้องขอบคุณพระเยซูขอบคุณพระองค์ที่ทรงรับเอาโทษบาปของเรา ขอบคุณสำหรับข่าวประเสริฐอันยิ่งใหญ่ที่ทรงประทานให้ เพื่อว่าโดยความเชื่อ เราจะยืนหยัดในพระเยซูได้ในเวลานี้ เราได้รับพระสัญญาแห่งชีวิตนิรันดร์

เราได้รับพระสัญญานี้เพราะสิ่งที่พระคริสต์ได้ทรงทำ เพราะชีวิตอันสมบูรณ์แบบที่ครบถ้วนและเต็มล้นของพระองค์และการสละพระชนม์ที่สมบูรณ์แบบ การดำรงอยู่ของเราในโลกนี้เต็มไปด้วยความเจ็บปวด ผิดหวัง และสูญเสีย สิ่งเหล่านี้เป็นเพียงชั่วพริบตาเดียว มีอยู่และก็จากไป ตรงข้ามกับ นิรันดรกาลที่รอเราอยู่ นิรันดรกาลในสวรรค์ใหม่และแผ่นดินโลกใหม่ที่ปราศจากบาป ความทุกข์ทรมาน และความตาย สิ่งทั้งหมดเหล่านี้ได้สัญญาให้แก่เราและเราแน่ใจได้เพราะพระคริสต์และเบ้าหลอมที่พระองค์ทรงผ่านไปเพื่อว่าวันหนึ่งในไม่ช้า พระองค์จะทรงเห็น “ความลำบากของตัวเขา...และจะพึงพอใจ” (อิสยาห์ 53:11)