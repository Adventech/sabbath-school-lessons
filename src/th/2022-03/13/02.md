---
title:  ช่วงวัยเด็ก
date:  18/09/2022
---

พระคัมภีร์ให้ข้อมูลเพียงเล็กน้อยเกี่ยวกับชีวิตในช่วงวัยเด็กของพระเยซูอย่างไรก็ตาม พระคัมภีร์เพียงไม่กี่ข้อก็บอกเราบางอย่างเกี่ยวกับสภาวะแวดล้อมและลักษณะของโลกที่พระผู้ช่วยให้รอดเสด็จมา

`อ่านลูกา 2:7, 22-24 (ดูในเลวีนิติ 12:6-8) และมัทธิว 2:1-18 ข้อพระคัมภีร์เหล่านี้บ่งชี้ถึงลักษณะชีวิตที่พระเยซูต้องเผชิญตั้งแต่เริ่มต้นอย่างไร`

แน่นอนว่า พระเยซูไม่ใช่คนแรกที่ดำเนินชีวิตด้วยความยากจน หรือต้องเผชิญหน้ากับผู้ที่ต้องการฆ่าพระองค์แม้กระทั่งตั้งแต่อายุยังน้อย อย่างไรก็ตามยังมีอีกองค์ประกอบหนึ่งที่ช่วยให้เราเข้าใจถึงลักษณะเฉพาะของสิ่งที่พระคริสต์ต้องทนทุกข์ในช่วงปีแรกๆ ของชีวิต

`อ่าน ยอห์น 1:46 องค์ประกอบเพิ่มเติมอะไรที่ช่วยให้เราเข้าใจ ถึงความทุกข์ที่พระเยซูในช่วงวัยหนุ่มต้องเผชิญ`

พระเยซูทรงเป็นผู้เดียวที่ปราศจากบาปที่เคยมีชีวิตอยู่บนโลกนี้ ยกเว้นอาดัมและเอวาก่อนที่จะล้มลงในบาป ในความบริสุทธิ์ ความปราศจากบาปของพระองค์ พระองค์ทรงจมลงในโลกแห่งบาป แม้แต่ตอนเป็นเด็กที่จิตวิญญาณอันบริสุทธิ์ของพระองค์ต้องสัมผัสกับความบาปอยู่เสมอ เป็นการทรมานอะไรเช่นนี้ แม้แต่ในความยากลำบากเนื่องจากบาป เราเองก็มักจะถอย ห่างจากความบาปและความชั่วร้ายที่เราพบว่าน่ารังเกียจ ลองนึกภาพว่าสำหรับพระคริสต์แล้วจะเป็นเช่นไร พระองค์ผู้ทรงมีจิตวิญญาณที่บริสุทธิ์ ผู้ทรงไม่มีบาปปนเปื้อนเลยแม้แต่น้อย จงนึกภาพความแตกต่างอย่างชัดเจนระหว่างพระองค์และคนอื่นๆ รอบๆ พระองค์ในเรื่องนี้ คงจะเป็นเรื่องที่เจ็บปวดยิ่งนัก สำหรับพระองค์

`ลองถามตัวคุณเองว่า “ฉันอ่อนไหวต่อบาปที่อยู่ล้อมรอบตัวฉันแค่ไหน บาปเหล่านั้นรบกวนฉันหรือไม่ หรือฉันแข็งกระด้างต่อบาปเสียแล้ว” ถ้าคุณแข็งกระด้างต่อบาปแล้ว เป็นไปได้ไหมที่เป็นเช่นนี้ก็เพราะสิ่งที่คุณอ่าน คุณดู หรือคุณทำ ลองคำนึงถึงสิ่งเหล่านี้`