---
title:  ความคิดเพิ่มเติม
date:  23/09/2022
---

อ่านหนังสือ ผู้พึงปรารถนาแห่งปวงชน เรื่อง “Gethsemane” หน้า 685-697 และเรื่อง “Calvary” หน้า 741-757

“สามครั้งที่พระองค์ตรัสคำอธิษฐานนั้น สามครั้งที่มนุษยชาติหดลงจากการสละพระชนม์ครั้งสุดท้าย แต่บัดนี้ประวัติศาสตร์ของเผ่าพันธุ์มนุษย์เกิดขึ้นต่อพระพักตร์พระผู้ไถ่ของโลก พระองค์ทรงเห็นว่า หากปล่อยผู้ละเมิดธรรมบัญญัติไว้ตามลำพัง พวกเขาจะต้องพินาศ พระองค์ทรงเห็นความสิ้นหวังของมนุษย์ พระองค์ทรงเห็นอำนาจของบาป ความวิบัติและการคร่ำครวญแห่งโลกที่พินาศเกิดขึ้นต่อหน้าพระองค์ พระองค์ทรงเห็นชะตากรรมที่ใกล้เข้ามา และได้ทรงตัดสินใจ พระองค์จะทรงช่วยมนุษย์ให้รอดแม้ว่าจะต้องเสียเท่าไรก็ตาม พระองค์ทรงยอมรับบัพติศมาด้วยพระโลหิต เพื่อว่าคนนับล้านที่พินาศจะได้รับชีวิตนิรันดร์โดยทางพระองค์ พระองค์ทรงละจากบัลลังก์แห่งสวรรค์ที่ซึ่งทุกสิ่งคือความบริสุทธิ์ ความสุข และรัศมีภาพ เพื่อช่วยแกะที่หลงหายตัว หนึ่ง คือโลกใบหนึ่งที่ล้มลงเพราะการล่วงละเมิด และพระองค์จะไม่ทรงหันกลับจากพระราชกิจของพระองค์ พระองค์จะทรงอุปถัมภ์เผ่าพันธุ์ที่เต็มใจทำบาป คำอธิษฐานของพระองค์เต็มไปด้วยการยอมจำนน ‘ถ้าถ้วยนี้เลื่อนพ้นไปจากข้าพระองค์ไม่ได้ และข้าพระองค์จำต้องดื่มแล้ว ก็ให้เป็นไปตามพระทัยของพระองค์’” (เอลเลน จี. ไว้ท์, ผู้พึงปรารถนาแห่งปวงชน, หน้า 690, 693)

**คำถามเพื่อการอภิปราย**:

`พระเจ้าในพระวรกายของพระคริสต์ทรงทนทุกข์ทรมานมากกว่าเราทุกคน ความรู้นี้ช่วยให้เราทนกับความทุกข์ยากของเราอย่างไร การทนทุกข์ของพระคริสต์เพื่อเรามีความหมายต่อเราอย่างไร เราได้รับการปลอบประโลมใจอย่างไรจากความจริงอันอัศจรรย์นี้ ในขณะที่คุณกำลังคิดคำตอบต่อคำถามเหล่านี้ ให้เรานึกถึงคำกล่าวของนางเอลเลน จี. ไว้ท์ ที่ว่า “ความทุกข์ทรมานทั้งปวงที่เป็นผลมาจากบาปได้หลั่งไหลสู่พระทรวงของพระบุตรผู้ปราศจากบาปของพระเจ้า” (Selected Messages, book 3, หน้า 129)`

`ในชั้นเรียนให้อภิปรายถึงความทุกข์ทรมานของพระคริสต์จากบทเรียนสัปดาห์นี้ พระคริสต์ทรงเผชิญกับเบ้าหลอมอะไร คล้ายคลึงและแตกต่างจากเบ้าหลอมของเราอย่างไร เราเรียนรู้อะไรจากวิธีที่พระองค์ทรงจัดการกับความท้าทายนี้เมื่อเราต้องอยู่ท่ามกลางเบ้าหลอมของเรา`

`พระสัญญาใดในพระคัมภีร์ที่คุณโปรดปราน ซึ่งเป็นพระสัญญาที่คุณสามารถยึดมั่นเมื่อตกอยู่ในความเศร้าโศกและความเจ็บปวดจงเขียนข้อพระคัมภีร์นั้น อ้างพระสัญญานั้น และแบ่งปันในชั้นเรียน`

`จงเขียนสรุปโดยเน้นประเด็นหลักสองสามข้อที่คุณได้รับจากบทเรียนไตรมาสนี้ ประเด็นใดบ้างที่คุณยังไม่ได้รับคำตอบ จงช่วยกันหาคำตอบในประเด็นที่คุณยังสับสนในชั้นเรียน`