---
title:  พระเจ้าผู้ทรงสละพระชนม์
date:  21/09/2022
---

การเสียชีวิตที่เกิดจากการตรึงกางเขนเป็นการลงโทษที่รุนแรงที่สุดชนิดหนึ่งของชาวโรมัน ถือว่าเป็นการตายที่แย่ที่สุด ดังนั้นช่างน่ากลัวเหลือเกินที่ใครสักคนจะถูกฆ่าด้วยวิธีนี้ โดยเฉพาะพระบุตรของพระเจ้า เราต้องจำไว้เสมอว่า พระเยซูเสด็จมาเป็นมนุษย์เหมือนเราทุกคน ตั้งแต่การถูกเฆี่ยนตีโบยแส้ ตอกตะปูเข้าที่มือและเท้า น้ำหนักของพระวรกายที่ดึงลงทำให้แผลฉีก ขาด ความเจ็บปวดทางกายนั้นเกินกว่าที่จะทนได้ นี่เป็นการกระทำที่รุนแรงแม้แต่กับอาชญากรที่เลวร้ายที่สุด ไม่ยุติธรรมเอาเสียเลยที่พระเยซูผู้บริสุทธิ์จะต้องเผชิญกับชะตากรรมเช่นนี้

กระนั้นดังที่เราทราบกันแล้วว่า การทนทุกข์ทางพระวรกายของพระคริสต์นั้นไม่รุนแรงนักเมื่อเปรียบกับสิ่งที่เกิดขึ้นจริง ซึ่งเป็นมากกว่าการฆ่าชายผู้บริสุทธิ์

`มีเหตุการณ์ใดบ้างที่เกี่ยวข้องกับการสิ้นพระชนม์ของพระเยซูที่แสดงให้เห็นว่ามีอะไรที่เกิดขึ้นมากกว่าที่คนส่วนใหญ่ในตอนนั้นเข้าใจเหตุการณ์ต่อไปนี้มีความสำคัญอย่างไรที่ช่วยเปิดเผยสิ่งที่เกิดขึ้น ณ ที่ นั่น มัทธิว 27:45, 51, 52; มาระโก 15:38`

เห็นได้ชัดว่ามีบางสิ่งเกิดขึ้นในเรื่องนี้มากกว่าการเสียชีวิตอย่างไม่ยุติธรรมของชายผู้บริสุทธิ์ ตามบันทึกของพระคัมภีร์ พระเจ้าทรงพิโรธต่อบาปและบาปของเราเทลงมาเหนือพระเยซู พระเยซูบนกางเขนทรงทนทุกข์ทรมานต่อพระพิโรธอันชอบธรรมของพระเจ้าที่มีต่อบาปทั้งหมดของโลกนี้ ด้วยเหตุนี้พระเยซูทรงทนทุกข์กับสิ่งที่ลึกกว่า มืดกว่า และเจ็บปวดกว่าที่มนุษย์คนใดจะ เคยรู้จักหรือสัมผัสได้

`ในขณะที่คุณเผชิญกับความยากลำบากต่างๆ คุณนึกถึงความหวังและการปลอบประโลมจากความจริงที่พระคริสต์ทรงทนทุกข์ทรมานเพื่อคุณบนกางเขนอย่างไร`