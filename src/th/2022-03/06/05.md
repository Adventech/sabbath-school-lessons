---
title:  ความมุ่งมั่นที่จริงจัง
date:  03/08/2022
---

> <p></p>
> “ถ้าตาข้างขวาของท่านทำให้ตัวท่านหลงผิด จงควักออกทิ้งเสียเพราะว่าถึงจะเสียอวัยวะอย่างหนึ่ง ก็ดีกว่าตัวท่านจะต้องลงนรก” (มัทธิว 5:29)

`จากพระคำของพระเยซูในข้อพระคัมภีร์ข้างต้น คุณถือว่าพระคำของพระองค์นั้นรุนแรงหรือไม่ ถ้าใช่ เหตุใดจึงเป็นเช่นนั้น`

การกระทำที่รุนแรงไม่ใช่เพราะพระเจ้าทรงทำให้ชีวิตคริสเตียนยากขึ้น แต่เพราะเราและวัฒนธรรมของเราได้ออกห่างไกลจากแผนการที่พระเจ้าทรงมีต่อเราอย่างมาก ผู้คนมักตื่นขึ้นและสงสัยกับตนเองว่า “ฉันออกห่างจากพระเจ้าไกลขนาดนี้ได้อย่างไร” และคำตอบก็ยังคงเหมือนเดิมคือ ทีละก้าว

อ่าน มัทธิว 5:29, 30 พระเยซูกำลังตรัสในบริบทของบาปทางเพศอย่างไรก็ตามหลักการพื้นฐานสามารถนำมาประยุกต์ใช้จัดการกับบาปอื่นๆ ได้ เช่นกัน อันที่จริงหลักการนี้สามารถนำไปใช้กับการเติบโตของเราในพระคริสต์โดยทั่วไปด้วย

`พระเยซูทรงบอกถึงจุดสำคัญอะไรในพระวจนะของพระองค์ในมัทธิว 5:29, 30 เราได้รับการบอกให้ทำร้ายตัวเองจริงๆ หรือ`

พระเยซูมิได้ทรงบอกให้เราทำร้ายร่างกาย ไม่เลย แต่ตรงกันข้ามพระองค์ทรงเรียกให้เราควบคุมจิตใจและร่างกายของเราไม่ว่าจะต้องแลกด้วยอะไรก็ตาม ให้สังเกตว่า ข้อพระคัมภีร์ไม่ได้กล่าวว่า เราควรอธิษฐานและพระเจ้าจะทรงขจัดแนวโน้มที่เป็นบาปออกจากชีวิตเรา บางครั้งพระเจ้าก็ทรงทำเช่นนี้เพื่อเราอย่างปราณี แต่บ่อยครั้งพระองค์ทรงเรียกให้เราให้คำมั่นสัญญาอย่างจริงจังที่จะละทิ้งบางสิ่งบางอย่าง หรือเริ่มทำบางสิ่งที่เราอาจไม่รู้สึกอยากทำเลย ช่างเป็นเบ้าหลอมที่ยากลำบากอะไรเช่นนี้ ยิ่งเราเลือกทำสิ่งที่ถูกต้องบ่อยเพียงไร เราก็จะยิ่งแข็งแกร่งขึ้นเท่านั้นและพลังแห่งการล่อลวงในชีวิตของเราก็จะยิ่งอ่อนแอลงเพียงนั้น

บางครั้งพระเจ้าทรงใช้เบ้าหลอมเพื่อดึงความสนใจของเราจากเสียงรบกวนมากมายที่รายล้อมเราอยู่ เมื่อเราอยู่ในเบ้าหลอมเราจะตระหนักได้ว่า เราออกห่างจากพระเจ้ามากเพียงใด เบ้าหลอมอาจเป็นการทรงเรียกของพระเจ้าเพื่อให้เราตัดสินใจอย่างเด็ดขาดในการกลับสู่แผนของพระบิดาที่มีแก่เรา