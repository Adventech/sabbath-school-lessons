---
title:  การดิ้นรนด้วยกำลังทั้งหมด
date:  30/07/2022
---

### อ่านข้อพระคัมภีร์สำหรับบทเรียนสัปดาห์นี้
ยอห์น 16:5-15; โคโลสี 1:28, 29; 1 เปโตร 1:13; มัทธิว 5:29; ปฐมกาล 32

> <p>ข้อควรจำ</p>
> “เพราะเหตุนี้ ข้าพเจ้าจึงตรากตรำต่อสู้ตามกำลังที่พระองค์ทรงทำกิจในตัวข้าพเจ้าอย่างมากมาย” (โคโลสี 1:29)

ชายและหญิงนั่งด้วยกันในรายการทอล์คโชว์ ทั้งสองเคยมีประสบการณ์ที่ต้องสูญเสียลูกจากการฆาตกรรม ลูกชายของหญิงคนนี้ถูกฆาตกรรมเมื่อ 20 ปีก่อน ความโกรธเกลียดและขมขื่นยังคงรุนแรงมากเช่นเคย แต่แตกต่างอย่างสิ้นเชิงสำหรับชายคนนั้น ลูกสาวของเขาถูกผู้ก่อการร้ายสังหารเมื่อสองสามปีก่อน เขากล่าวถึงการให้อภัยแก่ฆาตกรและวิธีที่พระเจ้าทรงเปลี่ยนความเจ็บปวดของเขา ไม่ว่าความเจ็บปวดจะเลวร้ายเพียง ใด ชายคนนี้ได้เป็นตัวอย่างให้เห็นว่า พระเจ้าจะทรงนำการรักษามาสู่ช่วงเวลาที่มืดมนที่สุดในชีวิตของเรา

คนสองคนตอบสนองต่างกันได้อย่างไร การเปลี่ยนแปลงฝ่ายจิตวิญญาณเกิดขึ้นได้อย่างไรในชีวิตคริสเตียน ที่ช่วยให้บุคคลหนึ่งเติบโตผ่าน เบ้าหลอมแห่งชีวิตแทนที่จะถูกเบ้าหลอมนั้นครอบงำทั้งหมด

**สัปดาห์นี้เราจะศึกษา**: อะไรคือบทบาทของเจตจำนงและความมุ่งมั่นของเราในการต่อสู้กับตนเองและบาป เราจะหลีกเลี่ยงการปล่อยให้ความรู้สึกเป็นตัวกำหนดการตัดสินใจของเราได้อย่างไร เหตุใดเราจึงต้องพากเพียรและไม่ยอมแพ้เมื่อต้องอยู่ในเบ้าหลอม