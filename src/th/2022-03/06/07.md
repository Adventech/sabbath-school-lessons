---
title:  ความคิดเพิ่มเติม
date:  05/08/2022
---

อ่านหนังสือของนางเอลเลน จี. ไว้ท์ เรื่อง “The Night of Wrestling” หน้า 195-203 จากหนังสือบรรพชนและผู้เผยพระวจนะ และเรื่อง “Consecration” หน้า 43-48 จากหนังสือก้าวตามพระคริสต์

“เจตจำนงนี้ซึ่งก่อตัวเป็นปัจจัยสำคัญในลักษณะนิสัยของมนุษย์อยู่ภายใต้การควบคุมของซาตานในช่วงที่ล้มลงในบาป และนับแต่นั้นมา ซาตานก็ได้ทำงานในมนุษย์เพื่อควบคุมความคิดและทำตามความพอใจของมัน เพื่อความพินาศและให้เกิดความทุกข์ยากสูงสุดแก่มนุษย์” (เอลเลน จี. ไว้ท์, คำพยานสำหรับคริสตจักร, vol. 5, หน้า 515)

“เพื่อที่จะได้รับความช่วยเหลือจากพระเจ้า มนุษย์ต้องตระหนักถึงความอ่อนแอและความบกพร่องของตน เขาจะต้องให้ความคิดเข้าสู่การเปลี่ยน แปลงครั้งยิ่งใหญ่ที่จะเกิดขึ้นกับเขา เขาจะต้องได้รับการกระตุ้นให้อธิษฐานและพยายามอย่างจริงจังและพากเพียร นิสัยและขนบธรรมเนียมที่ผิดจะต้องถูกสลัดออกไป และจะเกิดขึ้นได้ก็ด้วยความเพียรพยายามอย่างแน่วแน่ที่จะแก้ไขข้อผิดพลาดเหล่านี้และปฏิบัติตามหลักการที่ถูกต้องเท่านั้นจึงจะได้รับชัยชนะ หลายคนไม่เคยไปถึงตำแหน่งที่พวกเขาควรจะครอบครองเพราะพวกเขารอคอยให้พระเจ้าทำเพื่อพวกเขาในส่วนที่พระองค์ประทานอำนาจให้พวกเขาทำเพื่อตนเอง ทุกคนที่จะเป็นประโยชน์จะต้องได้รับการฝึกฝนวินัยทางจิตใจและศีลธรรมที่เข้มงวดที่สุด และพระเจ้าจะทรงช่วยพวกเขาโดยการรวมอำนาจจากสวรรค์เข้ากับความพยายามของมนุษย์” (เอลเลน จี. ไว้ท์, บรรพชนกับผู้เผยพระวจนะ, หน้า 248)

**คำถามเพื่อการอภิปราย**:

`คุณคิดว่าจริงๆ แล้วเราตระหนักมากน้องเพียงใดว่า เจตจำนงของเรา “อยู่ภายใต้การควบคุมของซาตานในช่วงที่ล้มลงในบาป” โดยการมุ่งเน้นไปที่พระลักษณะของพระเยซู เราเข้าใจได้อย่างไรว่าเราตกต่ำเพียงใดและพระคุณของพระเจ้าที่มีต่อเรานั้นยิ่งใหญ่เพียงใด`

`อ่านเรื่องราวของพระเยซูในสวนเกทเสมนี (มัทธิว 26:36-42) ความรู้สึกและความปรารถนาส่วนตัวของพระเยซูที่ตรงข้ามกับพระประสงค์ของพระเจ้าเป็นอย่างไร เราเรียนรู้อะไรได้บ้างจากตัวอย่างนี้`

`อภิปรายในชั้นเรียนถึงสิ่งที่เกิดขึ้นในวัฒนธรรมของคุณที่ทำลายการป้องกันตนของเราและปล่อยให้เราอ่อนแอต่อการโจมตีของซาตาน เราจะทำอะไรได้บ้างเพื่อช่วยให้สมาชิกคริสตจักรคนอื่นๆตระหนักถึงอันตรายเหล่านี้และช่วยเหลือผู้ที่ต้องการความช่วยเหลือ`

`คุณรู้จักใครบางคนในคริสตจักรของคุณหรือไม่ ที่ไม่ได้มาร่วมนมัสการเป็นเวลานาน ซึ่งเขาคนนั้นอาจจะยอมแพ้หรือได้ยอมแพ้ไปแล้ว คุณและกลุ่มของคุณทำอะไรได้บ้างเพื่อให้กำลังใจ คนนี้ และช่วยให้เขาไม่หันหลังให้พระเยซู คุณมีวิธีปฏิบัติอย่างไรบ้างในการช่วยเหลือ`