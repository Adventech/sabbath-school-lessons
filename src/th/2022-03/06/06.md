---
title:  จำเป็นที่จะต้องพากเพียร
date:  04/08/2022
---

`อ่านเรื่องราวที่ยาโคบปล้ำสู้กับพระเจ้า (ปฐมกาล 32) เรื่องนี้บอกอะไรเราเกี่ยวกับความพากเพียร แม้จะอยู่ท่ามกลางความท้อแท้อย่างยิ่ง (ให้คุณตอบคำถามนี้โดยนึกถึงบริบทของยาโคบ)`

เรารู้ได้ว่าอะไรคือสิ่งที่ถูกต้องและฝึกการใช้เจตจำนงของเราทำสิ่งที่ถูกต้องนั้น แต่เมื่อเราอยู่ภายใต้แรงกดดัน ก็คงเป็นเรื่องยากมากที่จะยึดมั่นในพระเจ้าและพระสัญญาของพระองค์ นั่นเป็นเพราะเราอ่อนแอและหวาดกลัว ดังนั้นจุดแข็งที่สำคัญอย่างหนึ่งของคริสเตียนคือ ความพากเพียร ความสามารถที่จะดำเนินต่อไป แม้ต้องการยอมแพ้ก็ตาม

ตัวอย่างที่ยิ่งใหญ่ที่สุดของความพากเพียรในพระคัมภีร์ตัวอย่างหนึ่งคือ ยาโคบ หลายปีก่อนยาโคบหลอกให้เอซาวพี่ชายและพ่อของตนยกสิทธิบุตร หัวปีแก่เขา (ปฐมกาล 27) ตั้งแต่นั้นมา เขากลัวว่าเอซาวจะฆ่าเขา แม้เขาจะได้รับพระสัญญาจากการทรงนำของพระเจ้าและพระพรในความฝันที่บันไดเอื้อมสูงไปถึงสวรรค์แล้วก็ตาม (ปฐมกาล 28) เขาก็ยังคงกลัว ยาโคบต้องการความมั่นใจจากพระเจ้าเป็นอย่างยิ่งว่าเขาได้รับการยอมรับและพระสัญญาที่ให้ไว้กับ เขาเมื่อหลายปีก่อนจะยังคงเป็นจริง ในขณะที่เขาต่อสู้กับใครบางคน ซึ่งที่จริงแล้วคือ พระเยซู และทำให้ข้อสะโพกของยาโคบเคลื่อน ตั้งแต่จุดนั้นเป็นต้นไป ยาโคบก็สู้ต่อไปไม่ได้ เนื่องจากความเจ็บปวดนั้นแสนสาหัสเกินไป จึงมีการเปลี่ยนจากการต่อสู้เป็นการรั้งไว้ ยาโคบยึดพระเยซูเอาไว้ด้วยความเจ็บปวดเหลือทนจนกว่าเขาจะได้รับความมั่นใจในพรของเขา พระเยซูจึงตรัสกับ เขาว่า “ปล่อยเราไปเถิดเพราะใกล้สว่างแล้ว” (ปฐมกาล 32:26)

พรของยาโคบเกิดขึ้นเพราะเขาอดทนต่อความเจ็บปวด เช่นเดียวกับเราพระเจ้าอาจจะเคลื่อน “สะโพก” ของเราด้วยก็ได้ และบอกให้เรารั้งพระองค์ไว้ในความเจ็บปวดของเรา อันที่จริง พระเจ้าปล่อยให้รอยแผลเป็นที่เจ็บปวดดำเนินต่อไป ยาโคบยังคงเดินกะเผลกเมื่อได้เข้าพบกับพี่ชาย แม้รูปลักษณ์ภายนอกจะอ่อนแอ แต่สำหรับยาโคบแล้วมันเป็นเครื่องบ่งชี้ถึงความแข็งแกร่งของเขา

`แนวทางปฏิบัติอะไรบ้าง (สังคม วิถีชีวิต สิ่งที่อ่าน นิสัยด้าน สุขภาพ ชีวิตฝ่ายจิตวิญญาณ) ที่จะช่วยให้คุณพากเพียรกับพระเจ้าได้มากขึ้นท่ามกลางความท้อใจและการทดลอง`