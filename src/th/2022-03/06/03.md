---
title:  การผสานระหว่างพระเจ้ากับมนุษย์
date:  01/08/2022
---

ความสำเร็จยิ่งใหญ่ที่สุดของคุณคืออะไร ความสำเร็จของคุณไม่ได้เกิดขึ้นเพียงแค่คุณลุกขึ้นจากเตียงนอนในตอนเช้า ถ้าเราต้องการประสบความสำเร็จในบางสิ่งที่คุ้มค่ากับชีวิตนี้ เราต้องใช้เวลาและความพยายาม การเป็นสาวกของพระคริสต์ก็เช่นเดียวกัน

`อ่านโคโลสี 1:28, 29 แม้ว่าเปาโลจะพูดเกี่ยวกับการที่พระเจ้าทรงทำงานในเขา แต่เขาก็แสดงให้เห็นว่ามนุษย์ก็ต้องพยายามด้วยอย่างไรบ้าง อ่านใน เฉลยธรรมบัญญัติ 4:4; ลูกา 13:24; 1 โครินธ์ 9:25; ฮีบรู 12:4`

ในโคโลสี 1:29 ให้ข้อมูลเชิงลึกที่น่าสนใจมากเกี่ยวกับวิธีที่เปาโลมองเห็นความสัมพันธ์ของเขากับพระเจ้าในการทำงาน เปาโลบอกว่าเขากำลังดิ้นรน แต่ด้วยฤทธิ์อำนาจของพระเจ้า

คำว่า “ตรากตรำ” หมายถึง “เหน็ดเหนื่อย” “ทำงานจนหมดแรง” คำนี้ใช้โดยเฉพาะกับนักกีฬาขณะฝึกซ้อม คำต่อมาคือ “ต่อสู้” ดิ้นรน ในบางภาษาหมายถึง “ทนทุกข์” ดังนั้นเราจึงมีภาษาภาพพจน์ของนักกีฬาที่ทุ่มเทอย่างเต็มที่กับทุกสิ่งเพื่อชัยชนะ แต่แล้วเปาโลก็ทำให้แนวคิดนี้บิดเบี้ยวเพราะเปาโลทุ่มเทมิใช่กับทุกสิ่งที่เขามี แต่กับทุกสิ่งที่พระเจ้าประทานแก่เขาดังนั้นบทสรุปของพันธกิจเปาโลอย่างง่ายๆ คือ พันธกิจที่ทำด้วยความพยายาม และวินัยส่วนตัวเป็นอย่างมาก และทำด้วยฤทธิ์อำนาจของพระเจ้า ความสัมพันธ์นี้ทำงานในลักษณะเดียวกันกับการพัฒนาพระลักษณะของพระคริสต์ในตัวเรา

นี่เป็นสิ่งสำคัญที่ต้องจำไว้ เพราะว่าเราอาศัยอยู่ในโลกที่เรามีความต้องการมากขึ้นเรื่อยๆ โดยหวังว่าจะใช้ความพยายามน้อยลง แนวคิดนี้ได้คืบคลานเข้าสู่ศาสนาคริสต์เช่นกัน ผู้ประกาศข่าวประเสริฐบางคนให้คำสัญญาว่าหากแต่เพียงคุณเชื่อ พระวิญญาณบริสุทธิ์ก็จะลงมาเหนือคุณพร้อมกับพลังเหนือธรรมชาติอันอัศจรรย์และทำการอัศจรรย์อันยิ่งใหญ่ได้ แต่แนวคิดนี้เป็นความจริงเพียงครึ่งเดียวที่อันตราย เพราะนำผู้คนไปสู่ข้อสรุปที่ว่า เราแค่นั่งรออย่างสบายใจให้ฤทธิ์อำนาจของพระเจ้าลงมาก็เพียงพอแล้ว

`คุณมีประสบการณ์อย่างไรบ้างในรูปแบบลักษณะของการทุ่มเทที่เปาโลกล่าวถึง มีสิ่งใดบ้างที่พระเจ้าทรงวางไว้บนจิตใจของคุณที่ทำให้คุณต้องดิ้นรน คุณเรียนรู้ที่จะยอมจำนนต่อพระประสงค์ของพระเจ้าอย่างไร`