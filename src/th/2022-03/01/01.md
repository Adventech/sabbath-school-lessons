---
title:  เบ้าหลอมของพระผู้เลี้ยง
date:  25/06/2022
---

### อ่านข้อพระคัมภีร์สำหรับบทเรียนสัปดาห์นี้
สดุดี 23; โรม 12:18-21

> <p>ข้อควรจำ</p>
> “พระองค์ทรงฟื้นจิตวิญญาณของข้าพเจ้าพระองค์ทรงนำข้าพเจ้าไปในทางชอบธรรม เพราะเห็นแก่พระนาม ของพระองค์” (สดุดี 23:3)

โซฟีนั่งเอนหลังพิงประตูห้องนอนของเธอและค่อยๆ เลื่อนลงมาที่ พื้น น้ำตาไหลลงมาอย่างรวดเร็ว เรื่องทั้งหมดเกิดขึ้นเพียงครู่เดียวเท่านั้นก่อนที่เธอจะมานั่งสะอื้นตรงนี้ “เขาทำอย่างนี้ได้อย่างไร ทำได้อย่างไร” โซฟีเพิ่งได้รับข่าวที่ทำให้ใจเธอสลาย คนคนหนึ่งที่เธอคิดว่าเป็นเพื่อน คนหนึ่งที่เธอเคารพและไว้วางใจ กำลังแพร่ข่าวนินทาว่าร้ายให้เธอเพื่อทำลายชื่อเสียงและงานที่เธอทำอยู่ ทันทีที่คว้าพระคัมภีร์ขึ้นจากเตียง เธอก็พบว่ากำลังจ้องไปยังข้อพระคัมภีร์ที่คุ้นเคยอยู่ “พระองค์ทรงฟื้นจิตวิญญาณของ ข้าพเจ้า พระองค์ทรงนำข้าพเจ้าไปในทางชอบธรรม เพราะเห็นแก่พระนามของพระองค์ แม้ข้าพระองค์จะเดินไปตามหุบเขาเงามัจจุราช ข้าพระองค์ไม่กลัวอันตรายใดๆ เพราะพระองค์ทรงสถิตกับข้าพระองค์ คทาและธารพระกรของพระองค์เล้าโลมข้าพระองค์” (สดุดี 23:3, 4)

“เป็นไปไม่ได้” เธอโพล่งออกมากับตัวเอง แต่ดูเหมือนจะหลีกหนี ความคิดนี้ไม่พ้น พระผู้เลี้ยงแกะในพระธรรมสดุดีกำลังนำทางแกะของพระองค์ ไปในทางชอบธรรม แต่เส้นทางเหล่านี้ดูเหมือนจะคดเคี้ยวเข้าไปในหุบเขาเงา มัจจุราช เป็นไปได้ไหมที่พระเจ้าจะทรงใช้การทรยศอย่างเจ็บปวดของเพื่อน คนหนึ่งเป็นเหมือนหุบเขาอันมืดมิดแห่งนี้ เพื่อฝึกฝนเธอไปในทางชอบธรรม

**สัปดาห์นี้เราจะศึกษา**: ช่วงเวลาใดที่คุณเติบโตฝ่ายจิตวิญญาณ ช่วงเวลาสงบสบายหรือช่วงเวลาลำบาก