---
title:  'เส้นทางที่ไม่คาดคิด 1 : หุบเขา'
date:  28/06/2022
---

> <p></p>
> “แม้ข้าพระองค์จะเดินไปตามหุบเขาเงามัจจุราช ข้าพระองค์ไม่กลัวอันตรายใดๆ เพราะพระองค์ทรงสถิตกับข้าพระองค์ คทาและธารพระกรของพระองค์เล้าโลมข้าพระองค์” (สดุดี 23:4)

คงจะดีหากเส้นทางชอบธรรมมาบรรจบกับริมฝั่งลำธารไหลเย็นที่มีหญ้าปกคลุมเพียงเท่านั้น แต่นั่นไม่ใช่แนวทางที่ดาวิดวาดไว้ เส้นทางที่ยาวไกลนี้ยังมีหุบเขาเงามัจจุราช ซึ่งไม่ใช่สถานที่ที่เราอยากไป ในบางช่วงเวลาของปีบริเวณลำน้ำและหุบเขาลึกที่พบในอิสราเอลมีแนวโน้มที่จะเกิดน้ำท่วมฉับพลันซึ่งอาจมาโดยไม่คาดคิดและล้นหลาม สถานที่เหล่านี้มีลักษณะแคบ โดยมีหน้า ผาสูงชันด้านข้างซึ่งบดบังแสงแดด ดังนั้น “เงามัจจุราช” จึงเป็นภาพของ “เงาที่มืดมาก” หรือ “ความมืดที่ลึกยิ่ง”

`ลองนึกถึงเวลาที่คุณเคยตกอยู่ใน “หุบเขาเงามัจจุราช” ของคุณเอง เป็นอย่างไรบ้าง คุณกลัวไหมแม้คุณจะรู้ว่าพระผู้เลี้ยงอยู่ที่นั่นกับคุณข้อพระคัมภีร์ใดมีค่ามากที่สุดสำหรับคุณในช่วงเวลานั้น เพราะเหตุใดคุณคิดว่าแกะลงเอยไปอยู่ในหุบเขาได้อย่างไร คุณคิดว่าแกะไปที่นั่นด้วยตัวมันเองหรือไม่ หรือพระผู้เลี้ยงนำทางมันไปทางนั้นด้วยตัวของพระองค์เอง จงอธิบายคำตอบของคุณ`

เอลิซาเบธ เอลเลียตเขียนว่า “ลูกแกะตัวหนึ่งที่พบว่าตนเองนั้นอยู่ ในหุบเขาเงามัจจุราชอาจสรุปว่า เขาถูกชักจูงไปอย่างผิดๆ คิดว่าจำเป็นที่เขาจะสำรวจทางมืดนั้นเพื่อเรียนรู้ที่จะไม่กลัว ผู้เลี้ยงแกะยังคงอยู่ใกล้ๆ เขา”(เอลิซาเบธ เอลเลียต, Quest for Love [Grand Rapids, MI: Revell Books,1996], หน้า 218)

`คุณเคยรู้สึกไหมว่าคุณถูก “ชักจูงอย่างผิด ๆ” ให้เข้าไปในหุบเขาคุณตอบสนองต่อพระเจ้าอย่างไรในช่วงเวลานั้น คุณคิดว่าเหตุใดพระผู้เลี้ยงอาจยอมเสี่ยงที่จะถูกเข้าใจผิดโดยอนุญาตให้เราเข้าไปในหุบเขาอันมืดมิดนั้น`