---
title:  สถานที่ในการเดินทาง
date:  27/06/2022
---

> <p></p>
> “พระองค์ทรงนำข้าพเจ้าไปในทางชอบธรรม เพราะเห็นแก่ พระนามของพระองค์” (สดุดี 23:3)

ลองจินตนการถึง “ทางชอบธรรม” (สดุดี 23:3) ที่ทอดยาวออกไป เบื้องหน้าคุณ คุณมองไม่เห็นจุดสิ้นสุด แต่คุณรู้ว่าจุดสิ้นสุดการเดินทางคือบ้าน บ้านของพระเจ้า ในขณะที่คุณจดจ่ออยู่กับตัวคุณมากขึ้น คุณจะเห็นเส้นทางที่นำคุณไปข้างหน้าหรือไม่ คุณอาจมองเห็นสถานที่บางแห่งได้ชัดเจน แต่ส่วนอื่นๆ ถูกบดบังด้วยสิ่งกีดขวางขนาดใหญ่หรืออันตรายโดยสิ้นเชิง บางครั้งเส้นทางก็หายไปหลังสันเขา บางส่วนของเส้นทางเดินได้ง่าย บางส่วนก็ยากในครั้งที่ชาวอิสราเอลเดินทางจากอียิปต์ไปยังแผ่นดินแห่งพระสัญญาก็เป็นเช่นนี้ และพระธรรมสดุดีนี้ได้อธิบายไว้ในลักษณะเดียวกัน

`ลองระบุสถานที่ที่ดาวิดเห็นแกะเดินผ่านขณะที่กำลังเดินไปตามทางชอบธรรมในขณะที่เดินทางไปยังพระนิเวศของพระเจ้าจากสดุดีบทที่ 23`

เหตุใดเส้นทางนี้จึงเรียกว่า “ทางชอบธรรม” หรือ “ทางที่ถูกต้อง” ต่อไปนี้คือเหตุผลสำคัญสี่ประการ ประการแรก เส้นทางเหล่านี้เป็นเส้นทางที่ถูกต้องเพราะนำไปสู่จุดหมายที่ถูกต้อง นั่นคือบ้านของพระผู้เลี้ยง ประการที่สองเส้นทางเหล่านี้เป็นเส้นทางที่ถูกต้องเพราะช่วยให้เรากลมกลืนไปกับคนที่ถูกต้อง คือพระผู้เลี้ยงเอง ประการที่สาม เส้นทางเหล่านี้เป็นเส้นทางที่ถูก ต้องเพราะช่วยฝึกเราให้เป็นคนที่ถูกต้อง เป็นเหมือนพระผู้เลี้ยง ประการที่สี่ เส้นทางเหล่านี้เป็นเส้นทางที่ถูกต้องเพราะช่วยให้เราเป็นพยานที่ถูกต้องเมื่อเรากลายเป็นคนที่ถูกต้อง เราจะถวายพระเกียรติแด่พระเจ้า เส้นทางเหล่านี้เป็นเส้นทางที่ “ถูกต้อง” หรือ “ชอบธรรม” ไม่ว่าการเดินทางจะง่ายหรือยากก็ตาม

สิ่งสำคัญที่ต้องตระหนักคือ เมื่อพระเจ้าทรงนำทางเรา มิใช่เป็นเพียง การที่พระองค์ส่งพัสดุไปยังจุดหมายปลายทาง แต่ยังเป็นมากกว่าการนำทางและการปกป้องเสียอีก เช่นเดียวกับตัวอย่างมากมายในพระคัมภีร์ที่พระเจ้าทรงนำประชากรของพระองค์ (ไม่ว่าจะเป็นการทรงนำอับราฮัมตามพระสัญญา ของพระองค์หรือการทรงนำชาวอิสราเอลด้วยเสาไฟและเสาเมฆ) พระเจ้าทรง นำทางมักจะเกี่ยวกับการฝึกฝนประชากรของพระองค์ในความชอบธรรม

`คุณเข้าใจมากแค่ไหนว่า สิ่งสำคัญอันดับแรกของพระผู้เลี้ยงคือ ความชอบธรรมสำหรับชีวิตคุณ การทดลองจะเปลี่ยนชีวิตคุณเพื่อให้คุณสะท้อนพระลักษณะของพระคริสต์ให้ดีขึ้นได้อย่างไร`