---
title:  'คู่มือการเดินทาง: พระผู้เลี้ยง'
date:  26/06/2022
---

> <p></p>
> “พระเยโฮวาห์ทรงเป็นผู้เลี้ยงดูข้าพเจ้า ข้าพเจ้าจะไม่ขัดสน” (สดุดี23:1)

มีการขอให้เด็กกลุ่มหนึ่งวาดรูปพระเจ้า ภาพที่ได้มีหัวใจปรากฏอยู่ใน รูปของทุกคน เมื่อถามว่าทำไม เด็กๆ ต่างบอกเป็นเสียงเดียวกันว่า เพราะว่าพระเจ้าเป็นความรัก ง่ายๆ เพียงแค่นั้น

เป็นเรื่องง่ายที่จะให้ข้อคิดเห็นที่ดีเกี่ยวกับพระเจ้าและพระประสงค์ ของพระองค์เมื่อทุกอย่างเป็นไปด้วยดี แต่เมื่อเราโตขึ้นและชีวิตยากขึ้นและซับซ้อนมากขึ้น ทัศนะของเราต่อพระเจ้ามักเปลี่ยนไป แน่นอนว่าพระเจ้าไม่เปลี่ยนแปลง (ฮีบรู 13:8; ยากอบ 1:17) แต่เรานี่แหละที่เปลี่ยนแปลง

เนื่องจากผู้คนในสมัยพันธสัญญาเดิมมีวิถีชีวิตแบบการเลี้ยงสัตว์ บทเพลงสดุดี บทที่ 23 จึงใช้ภาพลักษณ์ของคนเลี้ยงแกะเพื่อบรรยายถึงวิธีที่ พระเจ้าทรงดูแลเรา สัญลักษณ์ของผู้เลี้ยงแกะใช้สำหรับพระเจ้าทั้งในพันธสัญญาเดิมและพันธสัญญาใหม่ เป็นภาพที่ยอดเยี่ยมและเป็นภาพที่ไม่เปลี่ยนแปลงเช่นกัน ก่อนที่เราจะดูสดุดี บทที่ 23 เรามาสำรวจกันก่อนว่าผู้เขียนพระคัมภีร์แต่ละคนตลอดทั้งเล่มเข้าใจงานและอุปนิสัยของผู้เลี้ยงแกะอย่างไร

`ท่านเรียนรู้อะไรเกี่ยวกับผู้เลี้ยงแกะจากข้อพระคัมภีร์ต่อไปนี้: อิสยาห์ 40:11; เยเรมีย์ 23:3-4; เอเสเคียล 34:12; ยอห์น 10:14-16; 1 เปโตร 2:25 `

`ดนี้ให้เปิดไปที่สดุดี บทที่ 23 พระผู้เลี้ยงแกะทำอะไรเพื่อดูแลแกะของพระองค์: สดุดี 23:2-6`

`การที่คุณรู้ว่ามีพระผู้หนึ่งคอยดูแลคุณเช่นนี้มีความหมายต่อคุณอย่างไร คุณจะใช้ภาพนี้เพื่อให้กำลังใจคนคนหนึ่งที่ภาพพระเจ้าของเขาคลุมเครือเนื่องจากปัญหาของตนเอง ไม่ว่าปัญหานั้นจะเป็นอะไรก็ตามได้อย่างไร`