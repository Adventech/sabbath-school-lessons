---
title:  'เส้นทางที่ไม่คาดคิด 2 : โต๊ะอาหารที่ถูกรายล้อม'
date:  29/06/2022
---

> <p></p>
> “พระองค์ทรงเตรียมสำรับให้ข้าพระองค์ ต่อหน้าต่อตาศัตรูของข้าพระองค์ พระองค์ทรงเจิมศีรษะข้าพระองค์ด้วยน้ำมัน ขันน้ำของข้าพระองค์ก็ล้นอยู่” (สดุดี 23:5)

ตลอดชีวิตของเรา เราอาจจะเจอศัตรูบางคนอย่างหลีกเลี่ยงไม่ได้ คุณจัดการกับเขาเหล่านั้นอย่างไร คุณเคยนอนก่ายหน้าผากในเวลากลางคืนไหมพลิกตัวไปมา นึกถึงวิธีแก้แค้นคนที่พยายามทำร้ายคุณหรือทำลายงานของคุณอาจเป็นเรื่องยากสำหรับคริสเตียนที่จะรู้ถึงวิธีจัดการกับศัตรู

`ศัตรูประเภทใดบ้างที่เข้ามาในชีวิตของคุณ คุณมีปฏิกิริยาต่อผู้ที่พยายามทำร้ายคุณหรือทำร้ายคนที่คุณห่วงใยอย่างไร คุณปฏิบัติตามพระวจนะที่พระคริสต์ให้แก่เราใน มัทธิว 5:44 หรือที่เปาโลกล่าวไว้ในโรม 12:18-21 ดีเพียงใด`

ในสดุดี 23:5 ดาวิดแสดงวิธีจัดการกับศัตรูได้อย่างน่าสนใจ เขาบิดเบือนการปรากฏอยู่ของศัตรูด้วยการมองไปยังสิ่งที่พระเจ้าทรงทำเพื่อเขา และพระเจ้าก็ทรงอยู่ที่นั่นกำลังเตรียมงานเลี้ยงแก่เขา

ในวัฒนธรรมของดาวิด เมื่อแขกผู้มีเกียรติมางานเลี้ยง เจ้าภาพจะเจิมศีรษะของแขกด้วยน้ำมันขณะที่กำลังเข้าไปในห้องจัดเลี้ยง น้ำมันเป็นส่วนผสมของน้ำมันมะกอกและน้ำหอม จากนั้นจึงจัดให้แขกนั่งหน้าอาหารจำนวนที่มากเกินกว่าที่คนคนหนึ่งจะกินไหว

`สิ่งของสามอย่าง (สำรับ (โต๊ะ), น้ำมัน, ขันน้ำ) ในสดุดี 23:5 ช่วยเตือนเราถึงการจัดเตรียมของพระเจ้าอย่างไร หากแม้เราอยู่ในหุบเขาก็ตาม`

ดังที่เปาโลเตือนเรา “เพราะว่าเราไม่ได้ต่อสู้กับเนื้อหนังและเลือดแต่ต่อสู้กับเทพผู้ครองศักดิเทพ เทพผู้ครองพิภพในโมหะความมืดแห่งโลกนี้ต่อสู้กับเหล่าวิญญาณที่ชั่วในสถานฟ้าอากาศ” (เอเฟซัส 6:12) ศัตรูของเรารวมทั้งคนที่เรามองเห็นได้และสิ่งที่มองไม่เห็น ไม่ว่าเราจะชอบหรือไม่ก็ตามเราถูกรายล้อมไปด้วยศัตรูเหล่านี้ กระนั้น เมื่อเราอยู่กับพระผู้เลี้ยงแกะ ไม่มีศัตรูใดเลยทั้งที่มองเห็นและไม่เห็นขโมยสิ่งที่พระองค์ประทานแก่เราได้

`ลองใคร่ครวญว่าพระผู้เลี้ยงทรงปฏิบัติต่อคุณอย่างไรเมื่อคุณถูกศัตรูรายล้อม คุณเห็นอะไรที่จะช่วงเวลาที่ยากลำบากเช่นนี้`