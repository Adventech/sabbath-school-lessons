---
title:  ความร้อนอย่างสุดขีด
date:  23/07/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 22; โฮเชยา 2:1-12; โยบ 1:6-2:10;

2 โครินธ์ 11:23-29; อิสยาห์ 43:1-7

> <p>ข้อควรจำ</p>
> “แต่พระยาห์เวห์ยังทรงประสงค์ให้ท่านบอบช้ำด้วยการบาดเจ็บ เมื่อชีวิตของท่านเป็นเครื่องบูชาลบล้างบาปท่านจะเห็นพงศ์พันธุ์ของท่าน ท่านจะยืดวันเวลาของ ท่าน พระประสงค์ของพระยาห์เวห์จะเจริญขึ้นในมือของ ท่าน” (อิสยาห์ 53:10)

ในขณะที่ภรรยาของ ซี.เอส.ลูอิส นักเขียนชื่อดังชาวคริสเตียนกำลังจะสิ้นใจ ลูอิสเขียนว่า “ฉันไม่คิดว่าฉันจะตกอยู่ในอันตรายที่จะไม่เชื่อในพระเจ้า แต่อันตรายที่แท้จริงคือการเชื่อว่าพระองค์จะทำสิ่งที่น่าสะพรึงกลัว ฉันไม่คิดว่าฉันจะจบลงด้วยการพูดว่า “ไม่มีพระเจ้าแล้ว” แต่อาจจะจบลงด้วยคำว่า “นี่คือสิ่งที่พระเจ้าทรงเป็นจริงๆ หรือ” (A Grief Observed [New York: HarperCollins Publishers, Inc., 1961], หน้า 6, 7)

เมื่อสิ่งรอบตัวดูเหมือนทำให้เจ็บปวด บางคนก็ปฏิเสธพระเจ้าโดยสิ้นเชิง อีกหลายคนก็เป็นเหมือนลูอิส ซึ่งการทดลองทำให้เราเปลี่ยนมุมมองต่อพระเจ้าและจินตนาการสิ่งเลวร้ายต่างๆ เกี่ยวกับพระองค์ คำถามคือ เราจะรับความร้อนได้ถึงขนาดไหน พระเจ้าเต็มพระทัยที่จะเสี่ยงให้ผู้คนของพระองค์เผชิญกับความร้อนรนได้มากแค่ไหน เพื่อให้สำเร็จตามจุดประสงค์สูงสูดของพระองค์ในการหล่อหลอมเราให้ “เป็นตามพระฉายาแห่งพระบุตรของพระองค์” (โรม 8:29)

**สัปดาห์นี้เราจะศึกษา**: เหตุใดพระเจ้าจึงเต็มพระทัยที่จะยอมเสี่ยงที่จะถูกเข้าใจผิดจากผู้ที่พระองค์ต้องการให้รู้จักและรักพระองค์คุณคิดว่าพระเจ้าเต็มพระทัยที่จะยอมเข้าใจผิดมากเพียงใดเพื่อหล่อหลอมคุณให้ “เป็นตามพระฉายาแห่งพระบุตรของพระองค์”