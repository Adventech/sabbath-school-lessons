---
title:  รอดด้วยความหวัง
date:  27/07/2022
---

> <p></p>
> “เราเผชิญความทุกข์หนักอย่างยิ่งชนิดที่เกินกำลัง จนเราหมดหวังที่จะเอาชีวิตรอดมาได้ ที่จริงเรารู้สึกว่าถูกตัดสินให้ถึงที่ตายแล้วทั้งนี้เพื่อเราจะไม่ไว้ใจตัวเอง แต่ไว้ใจพระเจ้าผู้ทรงให้คนทั้งหลายเป็นขึ้นจากตาย” (2 โครินธ์ 1:8, 9)

ในฐานะที่เปาโลเป็นอัครสาวกที่พระเจ้าทรงเลือก เขาได้อดทนมากกว่าคนส่วนใหญ่ กระนั้นเปาโลก็ไม่แตกสลาย แต่เขากลับเติบโตและสรรเสริญพระเจ้ามากยิ่งขึ้น อ่านรายการความทุกข์ยากของเขาได้ใน 2 โครินธ์ 11:23-29 แล้วอ่าน 2 โครินธ์ 1:3-11

`ใน 2 โครินธ์ 1:4 เปาโลกล่าวว่าเหตุผลที่รับความเห็นอกเห็นใจและการปลอบโยนจากพระเจ้าคือ “เพื่อเราจะสามารถหนุนใจคนทั้งหลายที่มีความยากลำบากอย่างใดอย่างหนึ่งได้ด้วยการหนุนใจ ซึ่งเราเองได้รับจากพระเจ้า” ความทุกข์อาจเป็นการเรียกให้รับใช้ก็เป็นไปได้ เราจะ ตื่นตัวต่อความเป็นไปได้ในเรื่องนี้อย่างไร`

พระเจ้าทรงประสงค์จะทำพันธกิจแก่ผู้ที่เจ็บปวดผ่านทางเรา ซึ่งหมายความว่าพระองค์ต้องยอมให้เราประสบกับความเจ็บปวดแบบเดียวกันก่อนจากนั้นเราจะให้กำลังใจที่ไม่ได้มาจากทฤษฎี แต่มาจากประสบการณ์ตรงที่ได้รับความเห็นอกเห็นใจและการปลอบประโลมจากพระเจ้า และนี่เป็นหลักการจากชีวิตของพระเยซู ดูในฮีบรู 4:15

คำอธิบายที่ชัดเจนของเปาโลเกี่ยวกับความยากลำบากของเขาไม่ใช่เพื่อให้เรารู้สึกสงสารเขา แต่มีไว้เพื่อให้เรารู้ว่า แม้เราจะอยู่ในส่วนลึก พระบิดายังคงสามารถเข้าแทรกแซงเพื่อนำความเห็นอกเห็นใจและการปลอบประโลม ของพระองค์มาสู่เราได้ เราอาจสิ้นหวังกับชีวิตของเราเอง และถึงกับถูกฆ่าแต่จงอย่ากลัวเลย พระเจ้ากำลังสอนเราให้พึ่งพาพระองค์ เราวางใจในพระองค์ได้ เพราะพระเจ้า “เป็นขึ้นจากความตาย” (2 โครินธ์ 1:9)

ขณะที่เปาโลยังคงตั้งหน้าตั้งตาประกาศข่าวประเสริฐ เขารู้ดีว่าพระเจ้าจะทรงช่วยเขาในอนาคตด้วย เปาโลกล่าวถึงสิ่งสนับสนุนสามประการใน 2 โครินธ์ 1:10, 11 ที่ช่วยให้เขาสามารถยืนหยัดอยู่ได้ ประการแรก หลักฐาน ที่พระเจ้าพิสูจน์ให้เห็นแล้ว “พระองค์ทรงช่วยเราให้พ้นจากมรณภัยมาแล้วและพระองค์จะทรงช่วยเราอีก” (2 โครินธ์ 1:10) ประการที่สอง เปาโลมุ่งความสนใจไปที่พระเจ้า “เราหวังในพระองค์ว่าพระองค์จะทรงช่วยเราต่อไปอีก” (2 โครินธ์ 1:10) ประการที่สาม ธรรมิกชนอธิษฐานวิงวอนอย่างต่อเนื่อง “มี ส่วนช่วยโดยการทูลขอเผื่อเรา” (2 โครินธ์ 1:11)

`คุณเรียนรู้สิ่งใดจากเปาโลที่ช่วยให้คุณไม่จมอยู่กับความสงสารตัวเองในขณะที่คุณต้องต่อสู้ดิ้นรน`