---
title:  ความคิดเพิ่มเติม
date:  29/07/2022
---

อ่านหนังสือของนางเอลเลน จี. ไว้ท์ เรื่อง “The Test of Faith” หน้า 145-155 ในหนังสือบรรพชนและผู้เผยพระวจนะ เรื่อง “Praise Ye the Lord” หน้า 315-319 ในหนังสือ คำพยานสำหรับคริสตจักร, vol. 5

“พระเจ้าทรงทดลองประชากรของพระองค์ในเตาเผาแห่งความทุกข์ใจอยู่เสมอ ความร้อนของเตาเผาที่แยกกากตะกอนออกจากทองคำแท้แห่งอุปนิสัยของคริสเตียน พระเยซูทรงเฝ้าดูการทดสอบ พระองค์ทรงรู้ว่าอะไรที่จำเป็นในการชำระโลหะอันล้ำค่าให้บริสุทธิ์ เพื่อจะได้สะท้อนความอันเจิดจ้าของพระองค์ พระเจ้าทรงตีสอนผู้รับใช้ของพระองค์จากปัญหาที่เข้ามา พระองค์ทรงเห็นว่าบางคนมีแรงที่สามารถใช้ให้เกิดความก้าวหน้าในงานของพระองค์ พระองค์จึงทรงให้คนเหล่านี้เข้าสู่การทดลอง ด้วยการจัดเตรียมของพระองค์ พระองค์ทรงนำให้พวกเขาเข้าสู่ตำแหน่งที่จะทดสอบอุปนิสัย...พระองค์ทรงแสดงให้พวกเขาเห็นความอ่อนแอของตนเอง และสอนให้พึ่งพาพระองค์...ดังนั้นพระประสงค์ของพระองค์จึงบรรลุได้ พวกเขาได้รับการศึกษา ฝึกฝน และตีสอน เพื่อเตรียมพร้อมที่จะทำให้จุดประสงค์อันยิ่งใหญ่ที่ได้รับมอบหมายสำเร็จ” (เอลเลน จี. ไว้ท์, บรรพชนกับผู้เผยพระวจนะ, หน้า 129, 130)

“หากในแผนการของพระเจ้า เราได้รับการเรียกให้อดทนต่อการทดลอง ให้เรายอมรับกางเขนและดื่มถ้วยอันขมขื่น โดยให้ระลึกว่าพระหัตถ์ของพระบิดาทรงถือถ้วยนั้นไว้ที่ริมฝีปากของเรา ให้เราวางใจในพระองค์ทั้งในเวลากลางคืนและกลางวัน เราจะไม่เชื่อหรือว่า พระองค์จะทรงประทานทุกสิ่งที่เป็นประโยชน์แก่เรา...แม้แต่ในยามค่ำคืนแห่งความทุกข์ยากเราจะปฏิเสธที่จะยกจิตใจและเปล่งเสียงสรรเสริญด้วยความกตัญญูได้อย่างไร เมื่อเราระลึกถึงความรักที่ทรงมีต่อเรา ซึ่งเปิดเผยบนกางเขนแห่งคัลวารี” (เอลเลน จี. ไว้ท์, คำพยานสำหรับคริสตจักร, vol. 5, หน้า 316)

**คำถามเพื่อการอภิปราย**:

`ขอให้เพื่อนร่วมชั้นเรียนเล่าถึงการทดสอบความเชื่อที่ตนเคยประสบ แม้จะไม่เข้มข้นเท่าอับราฮัม แต่ก็ถือว่าเป็นการทดสอบที่ยาก และคุณเรียนรู้อะไรจากประสบการณ์ของบุคคลนั้น จากความสำเร็จหรือความล้มเหลวของเขา`

`ทบทวน 24 ชั่วโมงสุดท้ายของพระชนม์ชีพของพระคริสต์ก่อนการตรึงกางเขน เหตุการณ์ใดที่ร้ายแรงที่สุดที่พระองค์ทรงเผชิญพระองค์ทรงอดทนอย่างไร เราเรียนรู้หลักการอะไรจากแบบอย่างของพระองค์ และนำมาประยุกต์กับตัวเราเองเมื่อเราต้องอยู่ท่ามกลางเบ้าหลอมได้อย่างไร`

`อภิปรายแนวคิดที่กล่าวว่า เราสามารถปรนนิบัติผู้ที่กำลังทนทุกข์ผ่านทางการทนทุกข์ของเราได้ ไม่ว่าจะจริงแค่ไหน ปัญหาอะไรบ้างที่เราอาจประสบกับแนวคิดนี้`

`ตามคำเขียนของนางเอลเลน จี. ไว้ท์ ข้างต้น “ให้เราวางใจในพระองค์ทั้งในเวลากลางคืนและกลางวัน” ซึ่งการพูดก็ง่ายกว่าที่จะทำ เราจะช่วยกันพัฒนาความเชื่อที่จะช่วยให้เราเป็นเช่นนั้นได้อย่างไร เหตุใดการวางใจในพระเจ้าในช่วงเวลาที่เลวร้ายจึงสำคัญ`