---
title:  อับราฮัมในเบ้าหลอม
date:  24/07/2022
---

อ่านปฐมกาล บทที่ 22 จู่ๆ พระเจ้าก็ทรงเรียกอับราฮัมให้ถวายบุตรของตนเป็นเครื่องบูชา คุณลองจินตนาการถึงความรู้สึกของอับราฮัม นี่เป็นความคิดที่เลวร้ายอย่างยิ่งที่พระเจ้าผู้บริสุทธิ์จะขอให้คุณถวายลูกชายของคุณเป็นเครื่องบูชา หากแม้ว่าอับราฮัมคิดว่านี่เป็นสิ่งที่ยอมรับได้ แล้วพระสัญญาเรื่องทายาทสืบทอดของพระเจ้าล่ะ หากไม่มีลูกชายแล้ว พระสัญญานี้ก็จะต้อง จบไป

เหตุใดพระเจ้าจึงขอให้อับราฮัมถวายเครื่องบูชานี้ ถ้าพระเจ้ารู้ทุกอย่างอยู่แล้ว ประเด็นคืออะไร

การขอและจังหวะของพระเจ้านั้นไม่ใช่เรื่องบังเอิญ แท้จริงแล้ว เป็นการตั้งใจให้การทดลองนี้เป็นสิ่งปวดร้าวที่สุดที่จะเป็นได้ เพราะ “พระเจ้าได้สงวนการทดลองครั้งสุดท้ายที่ยากที่สุดแก่อับราฮัมเมื่อเขาอายุมากแล้ว และเขาก็ปรารถนาที่จะพักผ่อน” (เอลเลน จี. ไว้ท์, บรรพชนและผู้เผยพระวจนะ, หน้า 147) นี่เป็นการทดสอบของพระเจ้าที่บ้าคลั่งหรือไม่ ไม่เลยเพราะ “ความทุกข์ทรมานที่เขาต้องทนต่อการทดลองอันน่าสะพรึงกลัวในยามมืดมนนั้น ด้วยประสบการณ์ครั้งนี้ทำให้เขาเข้าใจถึงความยิ่งใหญ่ของการเสียสละที่พระเจ้าผู้ ไม่มีที่สิ้นสุดกระทำเพื่อไถ่บาปมนุษย์” (บรรพชนและผู้เผยพระวจนะ, หน้า 154)

นี่เป็นเพียงการทดสอบ พระเจ้าไม่เคยประสงค์ให้อับราฮัมฆ่าลูกชายของเขาเลย เป็นการเน้นย้ำให้เห็นถึงบางสิ่งที่สำคัญมากเกี่ยวกับวิธีการทำงานของพระเจ้าในบางครั้ง พระเจ้าอาจขอให้เราทำบางสิ่งที่พระองค์มิได้มีพระประสงค์ให้เราทำให้สำเร็จ พระองค์อาจขอเราให้ไปในที่ที่พระองค์ไม่เคย ประสงค์ให้เราไปเลย สิ่งที่สำคัญสำหรับพระเจ้าไม่จำเป็นต้องเป็นจุดสิ้นสุดแต่คือสิ่งที่เราได้เรียนรู้ผ่านกระบวนการปรับเปลี่ยนตัวเรา

ขณะที่พระองค์กำลังตรัสกับชาวยิว พระเยซูอาจกำลังนึกถึงประสบการณ์ของอับราฮัม “อับราฮัมบิดาของพวกท่านชื่นชมยินดีที่จะได้เห็นวันของเรา และท่านก็เห็นแล้วและมีความยินดี” (ยอห์น 8:56) อับราฮัมอาจพลาดความเข้าใจนี้ โดยละเลยคำตรัสสั่งนี้ โดยคิดว่ามาจากซาตานก็เป็นได้ กุญแจสำคัญในการดำรงชีวิตและเรียนรู้ของอับราฮัมตลอดกระบวนการทั้งหมดคือ การรู้จักพระสุรเสียงของพระเจ้า

`คุณรู้จักเสียงของพระเจ้าได้อย่างไร คุณรู้ได้อย่างไรว่าพระเจ้ากำลังพูดกับคุณ พระองค์ทรงสื่อสารพระประสงค์ของพระองค์แก่คุณทางใดบ้าง`