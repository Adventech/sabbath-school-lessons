---
title:  เบ้าหลอมแห่งการทำให้บริสุทธิ์
date:  06/07/2022
---

> <p></p>
> “เพราะฉะนั้น พระยาห์เวห์จอมทัพตรัสดังนี้ว่า นี่แน่ะ เราจะถลุงเขาและทดลองเขา เพราะเขาเป็นประชากรของเรา เราจะทำอย่างอื่นได้อย่างไร” (เยเรมีย์ 9:7)

“หากพระวิญญาณของพระเจ้านำพระวจนะของพระเจ้าที่ทำร้ายจิตใจคุณมาสู่ความคิดของคุณ คุณจงมั่นใจได้ว่า มีบางอย่างในตัวคุณที่พระองค์ต้องการทำร้ายจนให้ถึงตาย” (Oswald Chambers, My Utmost for His Highest [Uhrichsville, OH: Barbour & Company, Inc., 1963], หน้า 271)

คุณเข้าใจคำกล่าวและข้อพระคัมภีร์ข้างต้นอย่างไร คุณมีประสบการณ์ ความเจ็บปวดของคุณเองที่เกี่ยวข้องกับกระบวนการทำให้บริสุทธิ์อย่างไรบ้าง

อ่าน เยเรมีย์ 9:7-16 พระเจ้าตรัสว่าพระองค์จะทรง “ถลุง” หรือ “หลอมละลาย” ยูดาห์และเยรูซาเล็ม (เยเรมีย์ 9:7) เหตุผลสองประการอะไรที่พระเจ้าทรงให้แก่เรื่องนี้ (เยเรมีย์ 9:13-14) การถลุงเกิดขึ้นได้อย่างไร (เยเรมีย์ 9:15-16)

การถลุงและทดลองของพระเจ้าเกี่ยวข้องกับการดำเนินการที่เด็ดขาด สาเหตุสามประการที่การถลุงหรือการทดลองทำให้รู้สึกเหมือนเบ้าหลอมประการแรก เราประสบกับความเจ็บปวดเพราะพระเจ้าอนุญาตให้สถานการณ์ต่างๆ นำบาปเข้ามาสู่ความสนใจของเรา เยเรมีย์เขียนอย่างไม่มีความสุขก่อนหน้านี้เล็กน้อยว่า “เครื่องเป่าลมของเขาเป่าอย่างดุเดือด ตะกั่วก็ถูกไฟเผาผลาญเสีย ถลุงกันเรื่อยไปก็เปล่าประโยชน์ เพราะว่าคนชั่วก็ยังไม่หายไปได้” (เยเรมีย์ 6:29) ดังนั้นบางครั้งจำเป็นต้องมีเหตุการณ์ที่เด็ดขาดเพื่อให้เราได้สนใจ ประการที่สอง เราประสบกับความปวดร้าวเพราะเราเสียใจต่อบาปที่เรามองเห็นได้ชัดเจนในเวลานี้ ประการที่สาม เราประสบกับความคับข้องใจขณะที่เราพยายามเปลี่ยนแปลงชีวิต อาจจะไม่ค่อยสะดวกสบายและยากที่จะเลือก ที่จะละทิ้งสิ่งที่เป็นส่วนหนึ่งของเรา

`ลองนึกถึงบาปที่เราต่อสู้ดิ้นรนด้วย หากพระเจ้าจะถลุงและ ทดลองคุณในวันนี้ พระองค์จะทรงทำอะไร คุณจะทำอะไรได้บ้างที่จะจัดการกับสิ่งเหล่านี้ก่อนที่พระเจ้าจะต้องดำเนินการขั้นเด็ดขาดกับคุณเหมือนที่พระองค์ทรงทำกับชาวอิสราเอล`