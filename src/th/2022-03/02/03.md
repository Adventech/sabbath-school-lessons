---
title:  เบ้าหลอมของซาตาน
date:  04/07/2022
---

> <p></p>
> “จงควบคุมตัวเอง จงระวังไว้ให้ดี ศัตรูของพวกท่านคือมาร ดุจสิงโตคำรามเดินวนเวียนเที่ยวเสาะหาคนที่มันจะกัดกินได้” (1 เปโตร 5:8)

อ่านข้อพระคัมภีร์ด้านบนนี้ มีข่าวสารอะไรถึงเรา ถามตัวคุณเองว่า “ฉันจริงจังกับข้อพระคัมภีร์นี้เพียงใด” คุณทำอะไรในชีวิตที่แสดงว่าคุณจริงจังกับข้อพระคัมภีร์นี้

คุณเคยเห็นสิงโตหิวโหยหรือไม่ คุณจะรู้ว่ามันสามารถจับและกินอะไรก็ได้ที่มันต้องการ เปโตรกล่าวว่าซาตานกำลังเดินด้อมๆ มองๆ ในลักษณะเดียวกัน เมื่อเรามองไปรอบๆ เราจะเป็นผลที่มันปรารถนาจะฆ่า ความตายความทุกข์ทรมาน ศีลธรรมและค่านิยมที่บิดเบี้ยว การหลงผิดมีอยู่ทุกหนทุกแห่ง เมื่อเห็นงานของซาตานแล้วเราก็หลีกหนีไม่พ้น

`อ่าน 1 เปโตร 5:8-11 คริสเตียนควรมีปฏิกิริยาอย่างไรต่อการด้อมๆ มองๆ ของซาตาน`

`พระเจ้าทรงสัญญาว่าจะทำอะไรเพื่อคนที่กำลังทุกข์ทรมาน`

เปโตรเขียนข้อพระคัมภีร์เหล่านี้ในบริบทของการตอบสนองต่อการโจมตีความเชื่อคริสเตียนของซาตาน แต่ดังที่กล่าวไปแล้วนั้น ซาตานกำลังทำงานในหลายๆ ด้าน ถึงแม้เราจะต้องตระหนักถึงความเป็นจริงและพลังของศัตรูของเรา แต่เราก็ต้องไม่ท้อถอยด้วย เพราะเราต้องจำไว้เสมอว่าพระเยซูทรงเอาชนะซาตานได้แล้ว ซาตานเป็นศัตรูที่พ่ายแพ้ และตราบใดที่เรายังคงเชื่อมต่อกับพระเยซู ตราบใดที่เรายึดมั่นในความเชื่อของพระองค์ เราจะไม่มีวันพ่ายแพ้ด้วยเช่นกัน เป็นเพราะที่กางเขน ชัยชนะของพระคริสต์จึงเป็นชัยชนะของเราด้วย

`ลองนึกถึงวิธีที่ซาตานทำให้เจ็บปวดอื่นๆ อีก การอ่าน 1 เปโตร 5:8-11 ช่วยเราจัดการกับความปวดร้าวที่เราประสบเพราะชะตากรรมของชีวิตเราในโลกแห่งบาปที่ซาตานทำลายล้างได้อย่างไร`