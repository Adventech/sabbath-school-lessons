---
title:  เบ้าหลอมที่เข้ามา
date:  02/07/2022
---

### อ่านข้อพระคัมภีร์สำหรับบทเรียนสัปดาห์นี้
1 เปโตร 4:12-19; 1 เปโตร 5:8-11; โรม 1:21-32; เยเรมีย์ 9:7-16; 2 โครินธ์ 12:7-10

> <p>ข้อควรจำ</p>
> “ท่านที่รักทั้งหลาย อย่าแปลกใจกับความทุกข์ยากแสนสาหัสที่กำลังเกิดขึ้นกับพวกท่าน เพื่อทดสอบพวกท่านนั้น ราวกับว่าสิ่งประหลาดเกิดกับพวกท่าน แต่จงชื่นชมยินดีเสมอ ที่ได้มีส่วนร่วมในความทุกข์ยากของพระคริสต์เพื่อว่าเมื่อพระสิริของพระองค์ปรากฏ พวกท่านก็จะชื่นชมยินดีจนเนื้อเต้น” (1 เปโตร 4:12-13)

ในห้องปฏิบัติการเคมี เรามักจะใส่วัตถุต่างๆ ลงในภาชนะขนาดเล็กและให้ความร้อนที่อุณหภูมิสูงมาก เมื่อภาชนะร้อนขึ้น วัตถุนั้นก็จะหลอมละลาย มีเสียงฟู่ๆ แตกออกจากกัน หรือเผาไหม้ ขึ้นอยู่กับวัตถุนั้นทำมาจากอะไร ภาชนะนั้นเรียกว่าเบ้าหลอม

พจนานุกรมให้ความหมายของเบ้าหลอมว่า (1) ภาชนะที่ใช้สำหรับหลอมสารที่ต้องการความร้อนสูง (2) การทดสอบที่รุนแรง (3) สถานที่หรือสถานการณ์ที่กองกำลังเข้มข้นปฏิบัติการเพื่อก่อให้เกิดหรือมีอิทธิพลให้เกิดการเปลี่ยนแปลงหรือพัฒนา

คำจำกัดความนี้ยังให้ข้อมูลเชิงลึกที่เป็นประโยชน์ถึงสิ่งที่เกิดขึ้นใน ชีวิตฝ่ายจิตวิญญาณของเราอีกด้วย สัปดาห์นี้เราจะเน้นถึงเหตุผลบางประการที่ทำให้เราอยู่ภายใต้แรงกดดันและประสบกับการทดสอบในสถานการณ์ต่างๆที่ทำให้ลักษณะนิสัยของเราเปลี่ยนแปลง พัฒนา และเติบโต ซึ่งจะช่วยให้เราตระหนักถึงสิ่งที่พระเจ้ากำลังทำในชีวิตของเรา เพื่อว่าเมื่อเราเข้าสู่เบ้าหลอม แล้ว เราจะรู้ว่าเราควรตอบสนองอย่างไร

**สัปดาห์นี้เราจะศึกษา**: อะไรคือสาเหตุของช่วงเวลายากลำบากที่ เราประสบในชีวิตของเรา