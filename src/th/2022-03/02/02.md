---
title:  ประหลาดใจ
date:  03/07/2022
---

> <p></p>
> “ท่านที่รักทั้งหลาย อย่าแปลกใจกับความทุกข์ยากแสนสาหัสที่กำลังเกิดขึ้นกับพวกท่าน เพื่อทดสอบพวกท่านนั้น ราวกับว่าสิ่งประหลาดเกิดกับพวกท่าน” (1 เปโตร 4:12)

สิ่งที่ทำให้ต้องแปลกใจ หรือสิ่งที่ทำให้เจ็บปวดเกิดขึ้นได้หลายทาง รถเบี่ยงข้ามถนนเข้ามาอยู่ในเส้นทางของคุณ ได้รับแจ้งกะทันหันว่าคุณกำลังจะตกงาน ข่าวร้ายที่ไม่คาดคิดจากผลตรวจทางการแพทย์ คนที่คุณรักหรือคนที่คุณคิดว่ารักคุณหักหลังคุณ ไม่ว่าความเจ็บปวดจะเลวร้ายเพียงใด แต่มันจะแย่ลงไปอีกเมื่อสิ่งเหล่านั้นเข้ามาโดยที่คุณไม่ทันตั้งตัว

สัปดาห์นี้เราจะมาดูสถานการณ์ที่ทำให้ต้องเจ็บปวด หรือเบ้าหลอมที่ไม่สมควรทำให้เราต้องแปลกใจ

เริ่มต้นด้วยการกลับไปอ่าน 1 เปโตร 4:12 คำภาษากรีกสำหรับคำว่า “แปลกใจ” ใน 1 เปโตร 4:12 หมายถึง “คนต่างด้าว” หรือ “ต่างชาติ” เปโตร กระตุ้นผู้อ่านไม่ให้ตกหลุมพรางในการเชื่อว่าการทดสอบหรือทดลองที่ร้ายแรง นั้นเป็นสิ่งแปลกสำหรับคริสเตียน แต่ให้ถือว่าเรื่องเหล่านั้นเป็นเรื่องปกติที่คาด หวังได้

คำที่ใช้สำหรับ “ความทุกข์ยากแสนสาหัส” (ภาษาอังกฤษใช้คำว่า “การทดสอบที่ลุกเป็นไฟ” [fiery ordeal] หรือ “การทดลองที่ร้อนแรง” [fi ery trial]) คำนี้มาจากคำภาษากรีกอีกคำหนึ่งที่หมายถึง “การเผาไหม้” ในข้อความอื่นๆ คำนี้แปลได้ว่า “เตาเผา” ประสบการณ์การทนทุกข์เพื่อความเชื่อของเราเช่นนี้ถือได้ว่าเป็น “กระบวนการหลอม” คือกระบวนการที่

`เกิดขึ้นในเบ้าหลอมอ่าน 1 เปโตร 4:12-19 อะไรคือข่าวสารของเปโตร`

พวกเราหลายคนแปลกใจถึงความทุกข์ทรมานที่เกิดขึ้นกับเรา เพราะเรามองดูทัศนะชีวิตคริสเตียนที่ง่ายเกินไป เรารู้ว่ามีสองด้าน พระเจ้าผู้ทรงดีงาม และซาตานผู้ชั่วร้าย แต่บ่อยครั้งที่เราใส่ทุกอย่างที่รู้สึกดีลงในกล่องของพระเจ้า และใส่ทุกอย่างที่รู้สึกแย่ลงในกล่องของซาตาน แต่ชีวิตไม่เรียบง่ายนักเราไม่สามารถใช้ความรู้สึกของเราตัดสินใจว่าอะไรอยู่ในกล่องของพระเจ้าหรือ กล่องของซาตาน บางครั้งการเดินกับพระเจ้าอาจเป็นเรื่องท้าทายและยาก และการติดตามซาตานก็ดูเหมือนจะนำรางวัลมากมายมาสู่เรา โยบผู้ชอบธรรมแต่ก็ต้องทนทุกข์อธิบายเรื่องนี้ไว้ เมื่อเขาทูลถามพระเจ้าว่า “ไฉนพวกคนอธรรมจึงมีชีวิตอยู่ เออ จนแก่เฒ่า และเจริญมีกำลังมากขึ้น” (โยบ 21:7)

`เปโตรกล่าวถึงการทดลองที่เป็นผลมาจากการยืนหยัดเพื่อ พระคริสต์ แต่ก็ยังมีเหตุผลอื่นๆ สำหรับการทดลองที่เกิดขึ้น 1 เปโตร 4:12-19 จะช่วยคุณอธิบายให้กับเพื่อนของคุณอย่างไรว่า เหตุใดจึงไม่ต้องแปลกใจที่ต้องเผชิญกับการทดลองอันเจ็บปวด`