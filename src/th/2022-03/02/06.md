---
title:  เบ้าหลอมแห่งการเติบโต
date:  07/07/2022
---

> <p></p>
> “และเพื่อไม่ให้ข้าพเจ้ายกตัวเกินไป เนื่องจากการสำแดงอันยิ่งใหญ่ ก็ทรงให้มีหนามในเนื้อของข้าพเจ้า ซึ่งเป็นทูตของซาตานที่คอยโบยตีข้าพเจ้าเพื่อข้าพเจ้าจะไม่ยกตัวเกินไป” (2 โครินธ์ 12:7)

การตัดออกและการตัดแต่งกิ่งมีความแตกต่างกันอย่างมาก เราตัดต้นไม้ที่เราไม่ต้องการอีกต่อไป เราตัดแต่งต้นไม้ที่เราต้องการที่จะพัฒนาให้มีผลมากขึ้น อย่างไรก็ตาม ทั้งสองกระบวนการต้องใช้มีดที่คมกริบ อันที่จริงการตัดแต่งกิ่งต้องตัดส่วนต่างๆ ของพืชออกที่บางครั้งชาวสวนมือใหม่อาจทำเสียได้ บรูซ วิลกิน เขียนเรื่องนี้ในบริบทฝ่ายจิตวิญญาณว่า “คุณกำลังอธิษฐานทูลขอพรมากมายอย่างเต็มล้นจากพระเจ้าและอ้อนวอนขอให้พระองค์ ทรงทำให้คุณเหมือนพระบุตรของพระองค์มากขึ้นหรือไม่

“ถ้าคำตอบของคุณคือใช่ แสดงว่าคุณกำลังขอกรรไกรตัดแต่ง” (Bruce Wilkinson, Secrets of the Vine [Sisters, OR: 3 Multnomah Publishers, Inc., 2001], p. 60.)

หลายคนต่างสงสัยว่าจริงๆ แล้ว “หนามในเนื้อของข้าพเจ้า” (2 โครินธ์ 12:7) ที่เปาโลเขียนหมายถึงอะไร แนวคิดมีตั้งแต่การที่เปาโลถูกศัตรูโจมตีอย่างต่อเนื่องตลอดจนถึงที่ว่าเขามีปัญหาด้านการพูด แต่ดูเหมือนว่านี่เป็นปัญหาด้านสายตาของเปาโล (ดูใน เอลเลน จี. ไว้ท์, The SDA Bible Commentary, vol. 6 หน้า 1107) น่าแปลกใจที่เปาโลเชื่อว่า “ทรงให้มี” “หนาม” ในเนื้อของเขา

`คุณคิดว่าเปาโลหมายถึงอะไรที่กล่าวว่า “ทรงให้มี” ใครเป็นคนให้ พระเจ้าทรงใช้สิ่งนี้เพื่อประโยชน์แก่เปาโลอย่างไร`

จงสังเกตว่า “หนาม” ของเปาโลมีจุดประสงค์ที่ชัดเจนคือ “เพื่อข้าพเจ้าจะไม่ยกตัวเกินไป” (2 โครินธ์ 12:7) ไม่ใช่เพราะบาปใดๆ ที่เขาได้กระทำ แต่เพื่อป้องกันไม่ให้ทำบาปในอนาคต เปาโลตระหนักดีว่าโดยธรรมชาติแล้วเขามีความอ่อนแอต่อบาป และ “หนาม” นี้สามารถป้องกันเขาได้

`อ่าน 2 โครินธ์ 12:7-10 เปาโลจัดการกับ “หนาม” ของเขาอย่างไร คุณคิดว่าความอ่อนแอของเปาโลให้ประโยชน์ฝ่ายจิตวิญญาณอื่นๆ กับเขาไหม วิธีตอบสนองของเปาโลช่วยคุณจัดการกับ “หนาม” ที่คุณอาจต้องแบกอย่างไร`

`แนวความคิดของพระเจ้าในเรื่องการพัฒนาฝ่ายจิตวิญญาณแตกต่างจากของคุณอย่างไร จงนึกถึงด้านต่างๆ ในชีวิตที่คุณต้องการเพื่อให้เกิดผลในความชอบธรรม คุณสมบัติฝ่ายจิตวิญญาณใดที่คุณต้องการขอจากพระเจ้าเพื่อพัฒนาตัวคุณผ่านกระบวนการ “ตัดแต่ง” ของพระองค์`