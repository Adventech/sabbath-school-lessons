---
title:  ความคิดเพิ่มเติม
date:  08/07/2022
---

อ่านหนังสือของนางเอลเลน จี. ไว้ท์ เรื่อง “Eff ectual Prayer” ใน Signs of the Times, Nov. 18, 1903 และข้อคิดเห็นของนางเอลเลน จี. ไว้ท์ ใน The SDA Bible Commentary, vol. 4 หน้า 1182 และหนังสือ My Life Today หน้า 92 เรื่อง “God Permits Trial and Affl iction to Purify Me”

“พระผู้อ่านจิตใจมนุษย์รู้จักอุปนิสัยของเขาดีกว่าพวกเขาเองเสียอีก พระองค์ทรงเห็นว่า บางคนมีอำนาจและความอ่อนไหว ซึ่งหากนำไปยังทางที่ถูกต้องก็จะสามารถใช้ในการพัฒนางานของพระองค์ได้ ในการจัดเตรียมของพระองค์ พระองค์ทรงนำคนเหล่านี้ให้อยู่ในตำแหน่งที่แตกต่างและสภาวะที่หลากหลาย เพื่อพวกเขาจะได้ค้นพบข้อบกพร่องทางลักษณะนิสัยที่ซ่อนเร้นจากความรับรู้ของตนเอง พระองค์ประทานโอกาสแก่พวกเขาให้แก้ไขข้อบกพร่องเหล่านี้ และเตรียมให้พวกเขาเหมาะสมกับการรับใช้ของพระองค์บ่อยครั้งพระองค์ทรงยอมให้ไฟแห่งความทุกข์ระทมจู่โจมพวกเขาเพื่อจะชำระให้บริสุทธิ์” (เอลเลน จี. ไว้ท์, มหัศจรรย์แห่งการรักษา, หน้า 471)

**คำถามเพื่อการอภิปราย**:

`เป็นเรื่องที่ยากจริงๆ เวลาที่เราต้องรับผลที่เกิดขึ้นจากบาป “ฉันจะกลับไปคืนดีกับพระเจ้าอีกครั้งได้หรือไม่” เราอาจจะถามตัวเองพระเจ้าประทานพระสัญญาอะไรที่จะช่วยหนุนใจเราให้อดทนต่อช่วงเวลาเช่นนั้นและไม่ยอมแพ้ (ดูสิ่งที่เปาโลเขียนในภายหลังใน โรม 5:1-11) คุณจะตอบคนที่ถามคำถามนี้กับคุณว่าอย่างไร`

`คำกล่าวของนางเอลเลน จี. ไว้ท์ “การจัดเตรียมของพระองค์”หมายความว่าอะไร เกิดขึ้นอย่างไร คุณจะรู้ได้อย่างไรว่าสิ่งที่เกิดขึ้นนั้นมาจากการจัดเตรียมของพระเจ้า มีการกระทำใดที่เป็น “การจัดเตรียม” ของพระเจ้าที่นำชีวิตของคุณไปสู่การทดลองบ้าง คุณเรียนรู้อะไรบ้าง คุณจะช่วยคนที่สงสัยว่าแท้จริงแล้วเหตุการณ์ที่เกิดขึ้นเป็น “การจัดเตรียมของพระองค์” ได้อย่างไร`

`หากคุณรู้จักใครสักคนที่กำลังเผชิญกับประสบการณ์เบ้าหลอมในตอนนี้ ประสบการณ์เช่นนี้สำคัญแค่ไหน และคุณจะตอบสนองต่อบุคคลนั้นและต่อความทุกข์ของเขาอย่างไร`

`ชายหนุ่มชาวคริสต์ที่อาศัยอยู่ในอเมริกาใต้ต้องเผชิญกับการทดลองอันขมขื่น หลังจากที่เหตุการณ์นี้ผ่านไป เขาย้ายไปยุโรปและต่อมาได้แสดงความเห็นให้กับคนหนึ่งว่า “ผมทิ้งศพของผม ไปแล้วที่อเมริกาใต้” หมายความว่าอย่างไร ในอีกแง่หนึ่งทำไมเราทุกคนจะต้องทิ้งศพไว้ที่ใดสักแห่ง การทดลองมีบทบาทอย่างไรในกระบวนการนี้`

`ให้วางแผนด้วยกันในชั้นบทเรียนเพื่อออกไปโรงพยาบาลหรือที่ไหนสักแห่งที่คุณจะสามารถให้ความช่วยเหลือ ปลอบประโลมและให้กำลังใจผู้ที่อยู่ในเบ้าหลอม`