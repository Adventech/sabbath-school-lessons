---
title:  ทูลขอพระคุณ
date:  29/08/2022
---

`อ่าน อพยพ 32:1-14 โมเสสมีบทบาทอะไรในเรื่องนี้`

หลังจากที่ผู้คนเริ่มกราบไหว้บูชาลูกวัวทองคำ พระเจ้าทรงตัดสินใจว่าพวกเขาไปไกลเกินไปและประกาศว่าพระองค์จะทำลายผู้คนและทำโมเสสให้เป็นชนชาติที่ยิ่งใหญ่ แต่แทนที่โมเสสจะรับข้อเสนอจากพระเจ้า เขาอ้อนวอนขอให้พระเจ้าสำแดงพระกรุณาต่อประชากรของพระองค์ และพระเจ้าก็ทรงพระกรุณา

อพยพ 32:1-14 ยกประเด็นสำคัญสองประเด็น ประเด็กแรก ข้อเสนอของพระเจ้าที่จะทำลายผู้คนที่ดื้อรั้นและอวยพระโมเสสเป็นการทดสอบเขาพระเจ้าประสงค์ให้โมเสสแสดงออกถึงความเห็นอกเห็นใจที่เขามีต่อประชากรที่ไม่เชื่อฟังอย่างสิ้นหวัง และโมเสสก็ผ่านการทดสอบ เขาอ้อนวอนขอความ เมตตาต่อคนบาปเช่นเดียวกับพระเยซู เรื่องนี้เผยให้เห็นสิ่งที่น่าสนใจคือ บางครั้งพระเจ้าทรงยอมให้เราเผชิญกับการต่อต้าน พระองค์ทรงยอมให้เราอยู่ในเบ้าหลอม เพื่อที่พระองค์ เราเอง และจักรวาลที่มองเราอยู่ จะเห็นว่าเรามีความเห็นอกเห็นใจต่อผู้ที่ดื้อรั้นมากเพียงใด

`โมเสสให้เหตุผลอะไรในการขอไม่ให้พระเจ้าทำลายชาวอิสราเอล`

ประเด็นที่สอง เรื่องราวนี้แสดงให้เห็นการต่อต้านและการไม่เชื่อฟังเป็นการร้องเรียกให้เปิดเผยพระคุณ พระคุณมีความจำเป็นเมื่อผู้คนไม่สมควรได้รับ เมื่อพวกเขาไม่สมควรได้รับที่สุดก็เป็นช่วงเวลาที่เรารู้สึกไม่อยากให้มากที่สุด แต่เมื่อมิเรียมพี่สาวโมเสสวิพากษ์วิจารณ์เขา เขาร้องทูลองค์พระผู้เป็นเจ้าให้ รักษาเธอให้หายจากโรคเรื้อน (กันดารวิถี บทที่ 12) เมื่อพระเจ้าทรงกริ้วโคราห์และผู้ติดตามของเขาและขู่ว่าจะทำลายพวกเขาทั้งหมด โมเสสก็ก้มหน้าลงถึงดินเพื่ออ้อนวอนขอให้ไว้ชีวิตพวกเขา วันถัดไปเมื่อชาวอิสราเอลบ่นว่าโมเสสเรื่องการตายของพวกกบฏและพระเจ้าขู่ว่าจะทำลายพวกเขาทั้งหมดอีกครั้งโมเสสก้มหน้าลงถึงดินอีกและเร่งเร้าอาโรนให้รีบทำพิธีลบล้างบาปของพวกเขาทั้งหมด (กันดารวิถี บทที่ 16) ด้วยใจถ่อมตนและไม่เห็นแก่ตัวของเขาท่ามกลางเบ้าหลอมนี้ โมเสสแสวงหาพระคุณเพื่อคนเหล่านี้ที่ไม่สมควรได้รับเลย

`ลองนึกถึงผู้คนรอบข้างคุณ คุณคิดว่าใครที่สมควรได้รับพระคุณน้อยที่สุด คุณจะเปิดเผยพระคุณของพระเจ้าต่อพวกเขาด้วยใจอ่อนโยนและการถ่อมตนอย่างไม่เห็นแก่ตัวได้อย่างไร`