---
title:  ความคิดเพิ่มเติม
date:  02/09/2022
---

อ่านหนังสือของนางเอลเลน จี. ไว้ท์ มหัศจรรย์แห่งการรักษา เรื่อง “The Importance of Seeking True Knowledge” หน้า 453, 454; หนังสือ ผู้พึงปรารถนาแห่งปวงชน เรื่อง “The Sermon on the Mount” หน้า 298-314 และหนังสือ “The Worker and His Qualifi cations” หน้า 630

“ความยากลำบากที่เราต้องเผชิญอาจบรรเทาลงได้มากถ้าเรามีใจอ่อนโยนที่ซ่อนอยู่ในพระคริสต์ ถ้าเรามีความถ่อมตนของพระอาจารย์ของเรา เราจะขึ้นสูงเหนือการดูหมิ่น การปฏิเสธ ความรำคาญ ที่เราต้องพบเจอทุกวันและสิ่งเหล่านี้จะหยุดปล่อยความมืดมนมาเหนือจิตวิญญาณ หลักฐานสูงสุดของความสูงส่งในคริสเตียนคือการควบคุมตนเอง ผู้ที่อยู่ภายใต้การทารุณหรือความโหดร้ายมักล้มเหลวในการมีจิตวิญญาณที่สงบและไว้วางใจ ซึ่งเป็นการ ปล้นสิทธิของพระเจ้าในการเปิดเผยพระลักษณะที่สมบูรณ์แบบของพระองค์การถ่อมใจเป็นกำลังที่ให้ชัยชนะแก่ผู้ติดตามพระคริสต์ เป็นรางวัลแห่งการเชื่อมต่อกับเบื้องบน” (เอลเลน จี. ไว้ท์, ผู้พึงปรารถนาแห่งปวงชน, หน้า 301)

**คำถามเพื่อการอภิปราย**:

`การถ่อมตนช่วยให้เรา “อยู่เหนือ” ความเจ็บปวดและการรำคาญได้อย่างไร อะไรคือลักษณะที่สำคัญที่สุดของการถ่อมตนที่ช่วยให้เราทำเช่นนี้ได้`

`วัฒนธรรมของคุณมองคุณลักษณะของการอ่อนน้อมถ่อมตนและการมีใจอ่อนโยนอย่างไร เป็นสิ่งที่ได้รับการเคารพหรือดูถูกอย่างไร คุณได้รับแรงกดดันแบบใดในวัฒนธรรมของคุณที่เป็นอุปสรรค์ต่อการพัฒนาคุณลักษณะเหล่านี้`

`มีตัวอย่างที่ดีของการมีใจอ่อนโยนและอ่อนน้อมถ่อมตนจากผู้คนในทุกวันนี้หรือไม่ ถ้ามี คนนั้นคือใคร เขาแสดงลักษณะนิสัยนี้อย่างไร และคุณเรียนรู้อะไรจากเขาได้บ้าง`

`เหตุใดบ่อยครั้งเราถือว่าการมีใจอ่อนโยนและอ่อนน้อมถ่อมตนเป็นความอ่อนแอ`

`เราเห็นวิธีที่ดาวิดแสวงหาพระเจ้าให้เป็นที่ลี้ภัย วิธีนี้เกิดขึ้นอย่างไรการลี้ภัยเช่นนี้แสดงให้เห็นอะไร กล่าวอีกนัยหนึ่ง เราทุกคนในฐานะคริสตจักรจะเป็นที่ลี้ภัยให้แก่ผู้ที่ต้องการได้อย่างไร คริสตจักรท้องถิ่นของคุณจัดเตรียมที่ลี้ภัยแบบใด คุณสามารถทำอะไรได้บ้างเพื่อช่วยให้ที่โบสถ์เป็นที่ลี้ภัยสำหรับผู้ที่ต้องการ`