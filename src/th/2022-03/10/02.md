---
title:  ขนมปังที่ถูกหักและน้ำองุ่นที่ถูกเท
date:  28/08/2022
---

`ออสวอลด์ แชมเบอร์ส กล่าวว่าเราต้องเป็น “ขนมปังที่หักแล้วและน้ำองุ่นที่เทออกมา” เพื่อผู้อื่น เขาหมายความว่าอย่างไร`

มีตัวอย่างของคนที่ต้อง “แตกสลาย” เพื่อรับใช้ผู้อื่นอยู่ทั่วพระคัมภีร์ โมเสสได้รับการทรงเรียกให้อดทนต่อกระแสนินทาและวิพากษ์วิจารณ์อย่างไม่ หยุดหย่อนในขณะที่นำผู้คนไปยังแผ่นดินแห่งพระสัญญา โยเซฟได้รับการทรงเรียกให้เดินในเส้นทางที่มีการทรยศและการคุมขังในขณะที่เข้ารับตำแหน่งการรับใช้ในอียิปต์ ในแต่ละเรื่องราว พระเจ้าทรงยอมให้สถานการณ์ต่างๆ เกิดขึ้นเพื่อให้ชีวิตผู้คนของพระองค์เป็นเหมือนโรงละครแห่งพระคุณและความห่วงใย ของพระองค์ ไม่เพียงแต่เพื่อตัวของพวกเขาเอง แต่เพื่อประโยชน์ของผู้อื่นด้วย พระเจ้าอาจใช้เราในลักษณะเดียวกัน เป็นเรื่องง่ายที่จะรู้สึกโกรธหรือเจ็บปวดในสถานการณ์เช่นนี้ แต่ตามบทเรียนที่เราได้เรียนเมื่อวาน ใจอ่อนโยนเป็นความสามารถที่พระเจ้าประทานให้เพื่ออดทนต่อสิ่งเหล่านี้ “ด้วยความอดทนและไม่ขุ่นเคือง”

`อ่าน เอเสเคียล 24:15-27 เกิดอะไรขึ้น ทำไมเอเสเคียลต้อง ผ่านเบ้าหลอมนี้`

เอเสเคียล 24:24 พระเจ้าตรัสว่า “เอเสเคียลจะเป็นหมายสำคัญแก่เจ้าทั้งหลาย เขาทำอย่างไร พวกเจ้าจะทำอย่างนั้น และเมื่อเหตุการณ์เหล่านี้มาถึง พวกเจ้าจะได้รู้ว่า เราคือยาห์เวห์องค์เจ้านาย” โดยผ่านแบบอย่างของเอเสเคียลชนชาติอิสราเอลจะเข้าใจถึงความจริงว่าพระเจ้าทรงเป็นผู้ใด ทรงเป็นพระเจ้าผู้ทรงมหิทธิฤทธิ์ และพวกเขาจะมองเห็นความจริงนี้เมื่อพวกเขาได้เห็นคำพยากรณ์แห่งสัญลักษณ์ในชีวิตเอเสเคียลนั้นสำเร็จและความทุกข์ทรมาน ที่เขาได้เผชิญ ใครจะรู้ว่ามีสักกี่คนที่เห็น “พระเจ้าผู้ทรงมหิทธิฤทธิ์” ผ่านทางชีวิตที่แตกสลายของเราด้วย

`ไม่ช้าก็เร็วชีวิตเราเองจะเป็นผู้ทำลายเราทั้งหมด คุณมีประสบการณ์ชีวิตแตกสลายอย่างไรบ้าง คุณได้เรียนรู้บทเรียนอะไรบ้าง พระเจ้าทรงใช้จิตวิญญาณที่แตกสลายของคุณเพื่อช่วยผู้อื่นอย่างไร`