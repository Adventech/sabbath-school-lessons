---
title:  ใจอ่อนโยนในเบ้าหลอม
date:  27/08/2022
---

### อ่านข้อพระคัมภีร์สำหรับบทเรียนสัปดาห์นี้
เอเสเคียล 24:15-27; อพยพ 32:1-14; มัทธิว 5:43-48; 1 เปโตร 2:18-25; สดุดี 62:1-8

> <p>ข้อควรจำ</p>
> “บุคคลผู้ใดมีใจอ่อนโยน ผู้นั้นเป็นสุข เพราะว่าเขาจะได้รับแผ่นดินโลกเป็นมรดก” (มัทธิว 5:5)

เราไม่ค่อยได้ยินคำว่าใจอ่อนโยนมากนัก ยกเว้นเมื่ออ่านเกี่ยวกับ โมเสสหรือศึกษาเรื่องผู้เป็นสุข ซึ่งก็เข้าใจได้ไม่ยากว่าทำไมจึงเป็นเช่นนั้นด้วย ใจอ่อนโยนมีความหมายว่า “ยืนหยัดต่อการบาดเจ็บด้วยความอดทนและไม่ขุ่นเคือง” ไม่น่าแปลกใจที่เราไม่ค่อยได้ยินเกี่ยวกับเรื่องนี้มากนักซึ่งเป็นลักษณะนิสัยที่ไม่ค่อยมีใครอยากมีในวัฒนธรรมปัจจุบัน บางครั้งพระคัมภีร์แปลคำนี่ว่า “ถ่อมตน” และความอ่อนน้อมถ่อมตนก็ไม่ใช่ลักษณะนิสัยที่ เป็นที่ต้องการในวัฒนธรรมส่วนใหญ่ด้วยเช่นกัน

แต่การมีใจอ่อนโยน ยืนหยัดต่อการบาดเจ็บด้วยความอดทนและไม่ขุ่น เคือง เป็นคุณลักษณะที่ดีที่สุดประการหนึ่งของพระเยซูและผู้ติดตามพระองค์ แต่กระนั้นก็มิใช่เพียงแค่นั้น การมีใจอ่อนโยนยังเป็นอาวุธอันทรงพลังในมือของผู้ที่อยู่ท่ามกลางความเจ็บปวดและทุกข์ทรมาน อันที่จริงเบ้าหลอมเป็นสถาน ที่ที่ดีเยี่ยมในการเรียนรู้การมีใจอ่อนโยน เพราะโดยผ่านการมีใจอ่อนโยนใน สถานการณ์ที่แตกสลายของเรา จะช่วยให้เราเป็นพยานอันยิ่งใหญ่แก่พระเจ้าได้

**สัปดาห์นี้เราจะศึกษา**: ความสัมพันธ์ระหว่างการทนทุกข์และการมีใจอ่อนโยน เราจะเป็นพยานแก่คนอื่นโดยผ่านการมีใจอ่อนโยนในสถานการณ์ที่แตกสลายได้อย่างไร การมีใจอ่อนโยนสามารถเป็นจุดแข็งไม่ใช่จุดอ่อนสำหรับคริสเตียนได้อย่างไร