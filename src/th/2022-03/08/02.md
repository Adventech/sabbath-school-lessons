---
title:  ความดีงามของพระเจ้า
date:  14/08/2022
---

“ถ้าพระเจ้ารักฉันจริงๆ พระองค์จะทรงทำ ... ให้ฉันอย่างแน่นอน” ผมสงสัยว่าความคิดนี้แวบเข้ามาในจิตใจของเราบ่อยแค่ไหน เรามองดูสถานการณ์ของเราแล้วเริ่มสงสัยว่าพระเจ้าทรงรักเราจริงหรือไม่ เพราะว่าถ้าพระองค์ทรงรักเราจริงๆ แล้วสิ่งต่างๆ ก็คงจะแตกต่างไป

เหตุผลสองประการที่มักทำให้เราสงสัยในความดีงามของพระเจ้า ประการแรก เมื่อเรามีความปรารถนาอันแรงกล้าในจิตใจและในความคิดต่อบางสิ่งที่เราเชื่อว่าดี ฉะนั้นความคิดที่ว่าพระเจ้าอาจจะต้องการบางสิ่งที่แตกต่างออกไปสำหรับเราดูเหมือนเป็นเรื่องไร้สาระ ประการที่สอง เราอาจสงสัยในความดีงามของพระเจ้าเพราะประสบการณ์ของเราขัดแย้งกับสิ่งที่เราเชื่อ หากบางสิ่งดูแล้วดี หรือรู้สึกดี หรือฟังดูดี หรือรสชาติดี แล้วนั้นก็คงจะเป็นสิ่งที่ดี ฉะนั้นเราจึงโกรธพระเจ้าเมื่อเราไม่ได้สิ่งนั้นมาเป็นของเรา

นี่คือที่มาของความเชื่อ ความเชื่อเกิดขึ้นจริงในช่วงเวลาที่เราถูกล่อลวงให้สงสัยในพระเจ้าและความดีงามของพระองค์

`โรม 8:28-39 เป็นข้อความอันทรงพลังที่บรรยายถึงความดีงามของพระเจ้าที่มีต่อเรา อะไรที่ช่วยป้องกันความคิดของเราไม่ให้สงสัย ความดีงามของพระเจ้า`

โรม 8:32 ให้แนวคิดที่สำคัญประการหนึ่งซึ่งเป็นประโยชน์อย่างยิ่งยวดในการปกป้องเราจากการถูกสถานการณ์ครอบงำ “ถ้าพระเจ้าไม่ทรงลังเลพระทัยที่จะประทานทุกสิ่งทุกอย่างแก่เรา ทรงยอมรับสภาพของเราและเข้าสู่การที่แย่ที่สุดโดยการส่งพระบุตรของพระองค์ลงมาแล้ว จะมีอะไรอีกหรือที่พระองค์ไม่ทรงยินดีและเต็มใจทำเพื่อเรา” เราจะคิดเช่นนี้อย่างไรได้ว่า พระเจ้า ทรงส่งพระเยซูมาสิ้นพระชนม์เพื่อเรา แล้วจะกลับกลายเป็นพระผู้ที่ใจร้ายและตระหนี่

หมายความว่าความจริงแห่งพระกรุณาของพระเจ้าที่มีต่อเราเห็นได้จากการสิ้นพระชนม์ของพระคริสต์ จะต้องส่งผลต่อความคิดของเรามากกว่าความสงสัยทั้งปวงที่เกิดจากเบ้าหลอมภายในเรา

`เป็นไปได้หรือไม่ที่ความจริง (ความดีงามของพระเจ้า) จะมีผลกับคุณมากกว่าความสงสัยที่คุณมี ลองใช้เวลาใคร่ครวญถึงความจริงที่กล่าวว่า พระเจ้าประทานพระเยซูให้มาสิ้นพระชนม์แทนที่คุณ และพระกรุณาอันเหลือเชื่อนั้นก็ยังคงดำเนินต่อไปในวิธีต่างๆ นับพันวิธีเพื่อคุณในทุกวันนี้ สิ่งเหล่านี้มีผลอย่างไรต่อความเชื่อของคุณ`