---
title:  ในพระนามพระเยซู
date:  15/08/2022
---

> <p></p>
> “สิ่งใดที่พวกท่านขอในนามของเรา เราจะทำสิ่งนั้น” (ยอห์น 14:14)

พระเยซูจะไม่อยู่กับเหล่าสาวกอีกนานนัก พระผู้ทรงค้ำจุนและให้กำลังใจกำลังจะกลับสู่สวรรค์ และเหล่าสาวกก็เริ่มรู้สึกสับสนและหมดหนทาง แต่ถึงแม้ว่าเหล่าสาวกจะไม่เห็นพระองค์ด้วยตาอีกต่อไป พระเยซูทรงให้พระสัญญาอันอัศจรรย์แก่พวกเขา

อ่าน ยอห์น 14:1-14 จากข้อ 13 และ 14 พระเยซูทรงสัญญาว่าจะทำ “สิ่งใด” ก็ตามเพื่อเรา หากเราขอในนามของพระองค์ เพราะเหตุนี้ เราจึงเพิ่มประโยคตอนท้ายคำอธิษฐานของเราทุกครั้งว่า “ในพระนามพระเยซูคริสต์เจ้าอาเมน”

`เมื่ออ่านได้เช่นนั้นแล้ว พระเยซูทรงหมายความอย่างไรเมื่อ พระองค์สนับสนุนให้เราอธิษฐานเช่นนี้ มีคำใบ้อะไรในข้อเหล่านี้ที่ช่วยเราให้เข้าใจประเด็นที่พระองค์กำลังตรัส`

เมื่อคำทูลขอของเราคือ “ในพระนามพระเยซู” เราสามารถมั่นใจได้ว่ากลไกทั้งหมดในสวรรค์กำลังทำงานเพื่อเรา เราอาจไม่เห็นทูตสวรรค์ทำงานรอบตัวเรา แต่มีเหล่าทูตสวรรค์ที่ส่งมาจากบัลลังก์แห่งสวรรค์ในพระนามของพระเยซูกำลังตอบสนองคำทูลขอของเรา

บางครั้งที่เราอธิษฐานในพระนามของพระเยซู แล้วเราลืมตาขึ้นและคาดหวังว่าทุกสิ่งรอบตัวเราจะแตกต่างไป แต่แล้วทุกอย่างก็ดูเหมือนเดิมอย่างไรก็ตาม ฤทธิ์อำนาจของพระเจ้าอาจส่งผลอันน่าทึ่งทันที เช่นเมื่อพระเยซูทรงทำให้พายุสงบ และก็อาจเกิดขึ้นอย่างเงียบๆ โดยไม่มีใครสังเกตเห็น เช่นเมื่อฤทธิ์เดชของพระเจ้าค้ำจุนพระเยซูในสวนเกทเสมนี บางครั้งสิ่งที่น่าทึ่ง อาจไม่ได้เกิดขึ้นทันทีทันใด แต่ไม่ได้หมายความว่า พระเจ้าไม่ได้ทำงานเพื่อเรา

`อ่านยอห์น 14:1-14 อีกครั้ง ในขณะที่คุณกำลังอ่าน ให้นึกว่าพระเยซูกำลังตรัสกับคุณโดยตรงตัวต่อตัว คุณดึงความหวังและกำลังใจอะไรได้จากพระสัญญาเหล่านี้ ในขณะเดียวกันให้ถามตัวคุณเองว่า “มีอะไรในชีวิตของฉันที่ขวางพระสัญญาเหล่านี้ไม่ให้สำเร็จเพื่อฉัน ฉันต้องตั้งใจที่จะเปลี่ยนแปลงอะไรในตัวเอง”`