---
title:  ความคิดเพิ่มเติม
date:  19/08/2022
---

อ่านหนังสือของนางเอลเลน จี. ไว้ท์ เรื่อง “In the Days of Queen Esther” หน้า 598-606 ในหนังสือบรรพชนกับผู้เผยพระวจนะ

“พระเจ้ามิได้ตรัสหรือว่าพระองค์จะประทานพระวิญญาณบริสุทธิ์แก่ผู้ที่ทูลขอพระองค์ และพระวิญญาณองค์นี้เป็นผู้นำทางที่แท้จริงมิใช่หรือ บางคนก็กลัวที่จะเชื่อตามพระคำของพระเจ้า ประหนึ่งว่าเป็นเรื่องสันนิษฐาน พวกเขาอธิษฐานให้พระเจ้าสอน แต่ยังกลัวที่จะยกย่องพระคำของพระเจ้าและกลัวที่จะเชื่อว่าได้รับคำสอนจากพระองค์ ตราบที่เรามาหาพระบิดาแห่งสวรรค์ด้วย ความอ่อนน้อมถ่อมตนและด้วยจิตใจที่จะรับคำสอน เต็มใจและกระตือรือร้นที่จะเรียนรู้ เหตุใดเรายังสงสัยในการที่พระองค์จะทรงทำให้พระสัญญาของพระองค์สำเร็จอีกเล่า คุณต้องไม่สงสัยในพระองค์และไม่หยุดที่จะให้เกียรติพระองค์แม้ สักช่วงเวลาหนึ่ง เมื่อคุณแสวงหาที่จะรู้พระประสงค์ของพระองค์ ส่วนของคุณในการทำงานร่วมกับพระเจ้าคือ การเชื่อว่าคุณจะได้รับการทรงนำและนำทางและรับพรในการทำตามพระประสงค์ของพระองค์ เราอาจไม่วางใจในตนเองเกรงว่าเราจะตีความคำสอนของพระองค์ผิด แต่ทำเรื่องนี้ให้เป็นเรื่องของการอธิษฐาน และวางใจในพระองค์ วางใจในพระองค์ให้ถึงที่สุดว่า พระวิญญาณบริสุทธิ์ของพระองค์จะทรงนำคุณให้ตีความแผนการของพระองค์ให้ถูกต้องและดำเนินการตามแผนของพระองค์” (เอลเลน จี. ไว้ท์, Manuscript Releases, vol. 6, หน้า 225)

“หากเราต่อต้านความสงสัยและอิทธิพลจากสิ่งตรงข้าม ก็จะทำให้ความเชื่อเติบโตอย่างแข็งแกร่งขึ้น ประสบการณ์ที่ได้รับจากการทดลองเหล่านี้มีค่ามากกว่าอัญมณีที่มีราคาสูงที่สุด” (นางเอลเลน จี. ไว้ท์, คำพยานสำหรับคริสตจักร, vol. 3, หน้า 555)

**คำถามเพื่อการอภิปราย**:

`อภิปรายในชั้นเรียนเกี่ยวกับสิ่งที่เราเชื่อโดยที่เรามองไม่เห็น สิ่งที่เรารู้ว่าเป็นจริงแต่เรามองไม่เห็น สิ่งเหล่านี้ช่วยให้เราเข้าใจว่า “ได้เห็นพระองค์ผู้ไม่ทรงปรากฏแก่ตา” อย่างไร`

`อภิปรายคำถามท้ายบทเรียนวันพุธ เราพบว่าตัวเราเองอยู่ในสถานการณ์เช่นนั้นบ่อยแค่ไหน เราจะทำอะไรได้บ้างที่จะช่วยเราให้วางใจว่าวิถีทางของพระเจ้าดีที่สุด แม้ว่าจะไม่ใช่ทางที่เราต้องการก็ตาม`

`“หากเราต่อต้านความสงสัยและอิทธิพลจากสิ่งตรงข้าม ก็จะทำให้ความเชื่อเติบโตอย่างแข็งแกร่งขึ้น” และจะนำไปสู่บางสิ่งที่ล้ำค่าอย่างยิ่ง “มีค่ามากกว่าอัญมณีที่มีราคาสูงที่สุด” คำกล่าวนี้ช่วยให้เรามองการต่อต้านอย่างไร`

`เราส่วนใหญ่เคยเห็นผู้คน แม้แต่เพื่อนคริสเตียนที่ตกอยู่ในสถานการณ์ที่ส่งผลลัพธ์ไม่สู้ดีนัก สิ่งเลวร้ายที่สุดที่เราจะจินตนาการได้เกิดขึ้น แม้จะอธิษฐานและพยายามอย่างเต็มที่แล้วก็ตาม เราจะเข้าใจเหตุการณ์เช่นนี้ได้อย่างไรตามที่เราศึกษามา`