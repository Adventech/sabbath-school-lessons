---
title:  แบกรับทุก ๆ ความกังวลของเรา
date:  17/08/2022
---

บางคนติดแผ่นป้ายในบ้านว่า “ทำไมต้องอธิษฐานเมื่อกังวล” ซึ่งทำให้ต้องหัวเราะ เพราะเรารู้ว่าบ่อยครั้งเราก็กังวลแทนที่จะเข้าหาพระเจ้าและมอบความกังวลของเราให้กับพระองค์มีคนเคยกล่าวไว้ว่า เมื่อชีวิตของเราพันยุ่งเหยิงไปหมด จงมอบชีวิต

ให้กับพระเจ้าและปล่อยให้พระองค์แก้ปมเหล่านั้น โอ้ พระเจ้าปรารถนาที่จะทำให้เรามานานมากเพียงไรแล้ว กระนั้นก็เป็นเรื่องที่น่าแปลกใจที่เราพยายามจัดการกับปัญหาของเราจนเราเกือบจะแตกหัก ทำไมเราคอยจนกระทั่งเราหมดหวังแล้วจึงไปหาพระเจ้า

`อ่าน 1 เปโตร 5:7 เปโตรอ้างข้อพระคัมภีร์นี้จาก สดุดี 55:22 เราได้รับข่าวสารพื้นฐานอะไรจากข้อเหล่านี้ ดูใน มัทธิว 6:25-33 ด้วย`

1 เปโตร 5:7 เป็นข้อที่เรียบง่ายมาก ไม่มีความลับซ่อนอยู่ในนั้น และก็ให้ความหมายตามที่เขียนไว้อย่างตรงๆ “จงละ” หมายถึง ให้โยนทิ้ง ให้ปล่อยไป เพื่อว่าสิ่งที่เป็นสาเหตุของความเจ็บปวดและความกังวลจะได้ไม่มีส่วนเกี่ยวข้องกับคุณอีกต่อไป แต่แน่นอนว่า ภาระของเราไม่ได้ถูกโยนทิ้งไปที่ไหนก็ได้ ความกังวลของเราก็ยังไม่สูญหายไป แต่เป็นการมอบให้กับพระบิดาบนสวรรค์ผู้ทรงสัญญาว่าจะจัดการให้เรียบร้อย นี่คือสิ่งที่พระเยซูกำลังบอกเราในข้อพระคัมภีร์ของพระธรรมมัทธิว ปัญหาของการทำเช่นนี้มิใช่เพราะว่าเป็นสิ่งที่ยาก แต่ดูเหมือนว่ามันจะง่ายเกินไป ดีเกินกว่าที่จะเป็นจริงได้

ความวิตกกังวลเกิดจากสิ่งต่างๆ อาจจะเป็นแรงกดดันจากการทำงานถูกวิพากษ์วิจารณ์อย่างไม่คาดคิด รู้สึกว่าไม่เป็นที่ต้องการหรือไม่มีใครรัก กังวลเรื่องสุขภาพและเงินทอง รู้สึกว่าเราไม่ดีพอสำหรับพระเจ้า เชื่อว่าเราไม่ได้รับการอภัย

ไม่ว่าจะมีสาเหตุมาจากอะไรก็ตาม เหตุผลหนึ่งที่เรายึดอยู่กับปัญหาก็ คือ เราคิดว่าเราจัดการปัญหาเหล่านี้ได้ดีกว่าคนอื่นๆ แต่เปโตรแนะนำให้เราลองเปลี่ยนแนวคิดใหม่ เหตุผลที่เราไม่จำเป็นต้องกังวลก็เพราะว่าพระเจ้าทรงห่วงใย แต่เมื่อการหย่าร้างกำลังจะเกิดขึ้นหรือเมื่อเรารู้สึกไร้ประโยชน์โดยสิ้นเชิงพระเจ้าทรงห่วงใยเรามากพอที่จะเข้าแทรกแซงหรือไม่ พระคัมภีร์ตรัสว่า พระองค์ทรงห่วงใยมากพอที่จะเปลี่ยนแปลงสถานการณ์ใดๆ ก็ตาม

`ในขณะนี้มีสิ่งใดบ้างที่ทำให้คุณกังวล ไม่ว่าสิ่งเหล่านั้นจะสมเหตุสมผลหรือเป็นปัญหาเพียงใด มีสิ่งใดที่ยากเกินไปสำหรับพระเจ้าหรือบางทีปัญหาที่ใหญ่ที่สุดของเราคือ แม้เราเชื่อว่าพระเจ้าทรงรู้ถึงปัญหานั้นดีและสามารถแก้ไขให้ได้ แต่เราไม่เชื่อว่าพระองค์จะทรงแก้ไขในวิธีที่เราต้องการ จงใคร่ครวญถึงประเด็นนี้และถามตัวคุณเองว่าสิ่งเหล่านี้ เกิดขึ้นกับชีวิตจริงแค่ไหน`