---
title:  การเห็นสิ่งที่มองไม่เห็น
date:  13/08/2022
---

### อ่านข้อพระคัมภีร์สำหรับบทเรียนสัปดาห์นี้
โรม 8:28-39; ยอห์น 14:1-14; เอเฟซัส 1:18-23; อิสยาห์ 40:27-31

> <p>ข้อควรจำ</p>
> “โดยความเชื่อ ท่านจึงออกจากอียิปต์ โดยไม่ได้เกรงกลัวความกริ้วของกษัตริย์ ท่านสู้ทนประหนึ่งได้เห็น พระองค์ผู้ไม่ทรงปรากฏแก่ตา” (ฮีบรู 11:27)

คำจำกัดความของความเชื่อในพระธรรมฮีบรูนั้นน่าท้าทายเสมอ “ความเชื่อคือความมั่นใจในสิ่งที่หวังไว้ เป็นความแน่ใจในสิ่งที่มองไม่เห็น” (ฮีบรู 11:1) เราจะแน่ใจในสิ่งที่เรามองไม่เห็นได้อย่างไร ถึงกระนั้นโมเสสได้เป็นตัวอย่างให้เห็นอย่างชัดเจนในข้อควรจำของเรา “ท่านสู้ทนประหนึ่งได้เห็นพระองค์ผู้ไม่ทรงปรากฏแก่ตา” (ฮีบรู 11:27)

สิ่งที่ท้าทายยิ่งกว่านั้นคือ การที่ตระหนักว่า เราได้รับการทรงเรียกให้ “เห็นพระองค์ผู้ไม่ทรงปรากฏแก่ตา” ไม่เพียงแต่ในยามดีเท่านั้น แต่โดยเฉพาะอย่างยิ่งในยามที่ทุกสิ่งผิดพลาด ด้วยเหตุนี้เราจึงต้องการความเชื่อเป็นความเชื่อแบบพระคริสต์ที่ต้องหล่อหลอมด้วยความจริงของพระเจ้าและอาณาจักรของพระองค์ ความจริงเกี่ยวกับความดีงามของพระบิดาของเราฤทธิ์อำนาจในพระนามของพระเยซู พลังแห่งการฟื้นคืนพระชนม์ และพระเมตตาของพระเจ้า เหล่านี้เป็นความเชื่อที่จำเป็นที่จะช่วยเราให้ยืนหยัดอย่างเข้มแข็งเมื่อเราต้องเข้าสู่เบ้าหลอมและถูกล่อลวงให้สงสัยในทุกสิ่ง

**สัปดาห์นี้เราจะศึกษา**: ความจริงเกี่ยวกับพระเจ้าที่จะช่วยค้ำจุนเราในสถานการณ์ที่เลวร้ายที่สุด