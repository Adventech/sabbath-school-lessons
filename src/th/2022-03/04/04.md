---
title:  คำตรัสสุดท้ายของพระเยซู
date:  19/07/2022
---

พระเยซูอยู่ในกรุงเยรูซาเล็มกำลังจะสิ้นพระชนม์ ตามที่พระกิตติคุณ มัทธิวกล่าวไว้ ชั่วโมงสุดท้ายในการสอนของพระเยซูก่อนเทศกาลปัสกาเป็นการเล่าอุปมาแก่เหล่าสาวกของพระองค์ รวมทั้งเรื่องหญิงพรหมจารีสิบคนและเรื่องแกะกับแพะ เรื่องทั้งสองนี้เกี่ยวข้องกับวิธีที่เราควรดำเนินชีวิตขณะรอคอยองค์พระเยซูคริสต์เสด็จมา ดังนั้นเรื่องนี้มีความเกี่ยวเนื่องกับยุคปัจจุบัน ที่มีสัญญาณการกลับมาในไม่ช้าของพระเยซูเกิดขึ้นรอบตัวเราอย่างไม่เคยมีความสำคัญมากเท่านี้มาก่อน

ในอุปมาเรื่องหญิงพรหมจารีสิบคน (มัทธิว 25:1-12) นักศึกษาพระคัมภีร์หลายคนชี้ให้เห็นว่า น้ำมันเป็นสัญลักษณ์ของพระวิญญาณบริสุทธิ์ นางเอลเลน จี. ไว้ท์ ก็เห็นด้วย แต่ยังกล่าวเพิ่มด้วยว่า น้ำมันนี้เป็นสัญลักษณ์ของลักษณะนิสัยและเป็นบางสิ่งที่คนอื่นทำแทนเราไม่ได้

**อ่านคำอุปมานี้ ความหมายของเรื่องเปลี่ยนไปทางใดได้บ้าง ขึ้นอยู่กับว่าคุณเห็นว่าน้ำมันเป็นสัญลักษณ์ของพระวิญญาณบริสุทธิ์หรือการมีลักษณะนิสัย เรื่องนี้มีความหมายอย่างไรกับคุณ ถ้าน้ำมันเป็นสัญลักษณ์ของพระวิญญาณบริสุทธิ์หรือลักษณะนิสัยเหมือนพระคริสต์**

`พระวิญญาณบริสุทธิ์`

`ลักษณะนิสัยของพระคริสต์`

`อ่านคำอุปมาเรื่องแกะกับแพะใน มัทธิว 25:31-46 เกณฑ์อะไรที่ใช้ในการแยกแกะและแพะ`

สังเกตว่ากษัตริย์แยกแกะและแพะตามงานและลักษณะนิสัยของพวกมันแม้ว่าในข้อนี้พระเยซูไม่ได้สอนความรอดโดยการกระทำ แต่เราจะเห็นได้ว่าการพัฒนาอุปนิสัยมีความสำคัญเพียงใดในแผนแห่งความรอด และผู้ที่ได้รับการไถ่ให้รอดโดยพระคริสต์จะสะท้อนความรอดนั้นผ่านทางชีวิตและอุปนิสัยของพวกเขา

`มีคำกล่าวว่า “ลักษณะนิสัยคือสิ่งที่คนคนหนึ่งเป็นเมื่อเขาอยู่ในความมืด” คุณเป็นคนแบบไหนเมื่อไม่มีใครมองคุณ คำตอบนี้บอกอะไรคุณเกี่ยวกับการเปลี่ยนแปลงที่คุณต้องทำ`