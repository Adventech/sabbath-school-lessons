---
title:  ความคิดเพิ่มเติม
date:  22/07/2022
---

อ่านหนังสือ เอลเลน จี. ไว้ท์ เรื่อง “God Promises Us a New Heart of Flesh” หน้า 100 จากหนังสือ Sons and Daughters of God; เรื่อง “To Meet the Bridegroom” หน้า 405-421 จากหนังสือ อุทาหรณ์จากคำสอนของพระคริสต์; เรื่อง “The Time of Trouble” หน้า 613-634 จากหนังสือสงครามแห่งประวัติศาสตร์

“การพัฒนาอุปนิสัยเป็นงานที่สำคัญที่สุดที่ได้มอบไว้แก่มนุษย์ และการการศึกษาอย่างขยันขันแข็งไม่เคยมีความสำคัญมากเท่านี้มาก่อน คนรุ่นก่อนๆ ไม่เคยต้องเผชิญกับปัญหาที่จริงจังมากเท่านี้มาก่อน ชายหนุ่มหญิงสาวไม่เคยเผชิญกับภยันตรายร้ายแรงมากเท่านี้มาก่อน” (เอลเลน จี. ไว้ท์, Education, หน้า 225)

“ในคำอุปมานั้น หญิงพรหมจารีโง่เขลาถูกมองว่าเป็นผู้ขอน้ำมัน แต่ไม่ได้รับตามคำขอ นี่เป็นสัญลักษณ์ของผู้ที่ไม่ได้เตรียมตัวให้พร้อมด้วยการพัฒนาบุคลิกลักษณะเพื่อให้ยืนหยัดในยามวิกฤต ราวกับว่าพวกเขาจะต้องไปหาเพื่อนบ้านและพูดว่า ขอลักษณะนิสัยของท่านให้ฉันเถิด มิฉะนั้นฉันจะไม่รอด บรรดาผู้ที่มีปัญญาไม่สามารถให้น้ำมันแก่พวกเขาเพื่อใส่ในตะเกียงที่ริบหรี่ของหญิงพรหมจารีโง่เขลานั้นได้ ลักษณะนิสัยไม่สามารถโอนย้ายได้ ไม่สามารถซื้อขายได้ แต่จะต้องได้มาเอง องค์พระผู้เป็นเจ้าประทานโอกาสให้แต่ละคนในการได้รับอุปนิสัยที่ชอบธรรมในช่วงที่พระกรุณายังเปิดอยู่ แต่พระองค์มิได้ทรงจัดให้มีหนทางที่มนุษย์คนหนึ่งจะถ่ายทอดลักษณะนิสัยของตนแก่อีกคนหนึ่งได้ ลักษณะนิสัยที่ได้มาจากการพัฒนาผ่านประสบการณ์อัน ยากลำบากและได้จากการเรียนรู้บทเรียนจากพระอาจารย์ผู้ยิ่งใหญ่ เพื่อเขาจะสามารถอดทนภายใต้การทดลองและฝึกฝนความเชื่อเพื่อเขาจะสามารถเคลื่อนภูเขาที่เป็นไปไม่ได้” (เอลเลน จี. ไว้ท์, The Youth’s Instructor, 16 มกราคม 1896)

**คำถามเพื่อการอภิปราย**:

`การ “พัฒนาบุคลิกลักษณะ” หมายความว่าอะไร คุณจะพัฒนาได้อย่างไร ชีวิตของคุณเองและชุมชนคริสตจักรของคุณมีการพัฒนาบุคลิกลักษณะที่มองเห็นได้อย่างไรบ้าง`

`บทเรียนในวันพฤหัสบดีกล่าวถึงบทบาทสำคัญของชุมชนในชีวิตของคริสเตียน คริสตจักรท้องถิ่นของคุณทำหน้าที่เสมือนพระกายของพระคริสต์อย่างไร ในฐานะชุมชนคุณเป็นตัวแทนของพระเจ้าได้ดีเพียงใด จงอภิปรายถึงวิธีการปรับปรุงลักษณะนิสัยในฐานะชุมชนในชั้นเรียน`

`จงอภิปรายในชั้นเรียนว่า เหตุใดการพัฒนาบุคลิกภาพจึงเป็นสิ่งสำคัญ แม้ว่าเราจะได้รับความรอดโดยความเชื่อในพระเยซูเท่านั้นก็ตาม หากความชอบธรรมและพระลักษณะอันสมบูรณ์ของพระองค์เป็นสิ่งช่วยเราให้รอดแล้ว เหตุใดเรายังต้องพัฒนาอุปนิสัยอีก`

`เฮเลน เคลเลอร์ ซึ่งเป็นคนหูหนวกและตาบอดตั้งแต่อายุยังน้อยเขียนว่า “ลักษณะนิสัยไม่สามารถพัฒนาได้อย่างง่ายดายและเงียบๆ แต่ต้องผ่านประสบการณ์ของการทดลองและความทุกข์ทรมานเท่านั้นที่จะเสริมสร้างจิตวิญญาณ ช่วยให้การมองเห็นชัดเจน สร้างแรงบันดาลใจในความทะเยอทะยาน และประสบความสำเร็จ” (Leadership, vol. 17, no. 4) คุณเห็นด้วยหรือไม่อภิปรายความสัมพันธ์ระหว่างลักษณะนิสัย ความทุกข์ และความขัดแย้งอันยิ่งใหญ่`