---
title:  ในพระฉายาของพระองค์
date:  17/07/2022
---

> <p></p>
> “เพราะว่าผู้หนึ่งผู้ใดที่พระองค์ได้ทรงทราบอยู่แล้ว ผู้นั้นพระองค์ได้ทรงตั้งไว้ให้เป็นตามลักษณะพระฉายาแห่งพระบุตรของพระองค์ เพื่อพระบุตรนั้นจะได้เป็นบุตรหัวปีท่ามกลางพวกพี่น้องเป็นอันมาก” (โรม 8:29)

ในเริ่มแรกนั้นพระเจ้าทรงสร้างเราตามพระฉายาของพระองค์ (ปฐมกาล 1:27) แต่ความบาปได้ทำให้ลักษณะบิดเบือนไป

`เราเห็นการเสื่อมจากพระฉายาของพระเจ้าในมนุษย์ทางใดบ้าง`

เป็นที่แน่ชัดว่า เราทุกคนต่างเสื่อมลงเนื่องจากบาป (โรม 3:10-19) กระนั้น พระเจ้าทรงปรารถนาที่จะนำเรากลับคืนสู่สิ่งที่เราควรจะเป็นตั้งแต่แรกเริ่ม ข้อพระคัมภีร์ในวันนี้ตรงกับเรื่องนี้ เป็นการเปิดเผยแผนการของพระเจ้าที่ว่า ผู้ที่ยอมมอบชีวิตของตนไว้กับพระวิญญาณบริสุทธิ์จะ “เป็นตามลักษณะพระฉายาแห่งพระบุตรของพระองค์” (โรม 8:29)

แต่ยังมีมิติอื่นอีก “พระฉายาของพระเจ้าจะต้องได้รับการถอดแบบในมนุษยชาติ เกียรติของพระเจ้า เกียรติของพระคริสต์มีส่วนเกี่ยวข้องกับความสมบูรณ์ของลักษณะนิสัยในประชากรของพระองค์” (เอลเลน จี. ไว้ท์, ผู้พึงปรารถนาแห่งปวงชน, หน้า 671)

`เราเข้าใจสิ่งที่นางเอลเลน จี. ไว้ท์ เขียนไว้ในข้อความข้างต้นอย่างไร ดูใน โยบ 1; มัทธิว 5:16; 1 โครินธ์ 4:9; เอเฟซัส 3:10`

ในฐานะคริสเตียน เราต้องไม่ลืมว่าเราอยู่ท่ามกลางความวุ่นว่ายแห่งจักรวาล ความขัดแย้งอันยิ่งใหญ่ระหว่างพระคริสต์และซาตานกำลังคลี่คลายอยู่รอบตัวเรา การต่อสู้มีหลายรูปแบบและปรากฏให้เห็นในหลายๆ ด้าน ถึงแม้อีกหลายด้านยังคงปิดบังอยู่ แต่เราเข้าใจได้ว่า ในฐานะผู้ติดตามพระคริสต์ เรามีส่วนในความวุ่นวายนี้และสามารถนำเกียรติมาสู่พระคริสต์ผ่านทางชีวิตของเรา

`ลองจินตนาการว่าคุณอยู่ในสนามกีฬาขนาดใหญ่ นั่งอยู่บน อัฒจันทร์ซึ่งข้างหนึ่งมีทูตสวรรค์ที่ภักดีต่อพระเจ้า และอีกข้างหนึ่งเป็นทูตที่ล้มลงในบาปกับลูซีเฟอร์ หากชีวิตของคุณใน 24 ชั่วโมงที่ผ่านมา กำลังฉายอยู่ในสนาม ฝ่ายไหนน่าจะเชียร์คุณมากกว่ากัน คำตอบบอกอะไรเกี่ยวกับตัวคุณได้บ้าง`