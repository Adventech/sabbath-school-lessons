---
title:  ลักษณะนิสัยและชุมชน
date:  21/07/2022
---

มีเพลงหนึ่งกล่าวว่า “เราเป็นศิลา เราเป็นเกาะ” คุณเคยรู้สึกอยากอยู่คนเดียวเช่นเพลงนี้หรือไม่ คุณอาจเคยได้ยินคนพูดว่า “การดำเนินของฉันกับพระเจ้าเป็นเรื่องส่วนตัว ไม่ใช่สิ่งที่ฉันต้องการจะพูดถึง”

`อ่าน เอเฟซัส 4:11-16 เปาโลกล่าวถึงประเด็นอะไรในข้อนี้ ชมชุมควรมีบทบาทอะไร`

เมื่อเปาโลเขียนถึงชาวเอเฟซัส เขาอธิบายว่าคริสตจักรคือร่างกาย พระเยซูทรงเป็นศีรษะ และประชากรของพระองค์เป็นส่วนประกอบของร่างกายที่เหลือ หากคุณอ่าน เอเฟซัส 4:13 คุณจะสังเกตเห็นจุดประสงค์สูงสุดของการใช้ชีวิตในชุมชนดังกล่าว คือการได้สัมผัสกับ “โตเต็มถึงขนาดความบริบูรณ์ของพระคริสต์” และเพื่อให้สำเร็จเราจึงต้องการกันและกัน

แน่นอนว่าการเป็น คริสเตียนเพียงลำพังนั้นก็เป็นเรื่องที่เป็นไปได้ อันที่จริงแล้ว ผู้คนตลอดหลายศตวรรษที่ผ่านมาที่ถูกเยาะเย้ยและข่มเหง การที่ต้องยืนอยู่ตามลำพังเป็นสิ่งที่หลีกเลี่ยงไม่ได้ แต่ทั้งนี้การที่ชายและหญิงไม่ผูกมัดภายใต้แรงกดดันที่รายล้อมพวกเขาก็เป็นพยานอันเข้มแข็งถึงพละกำลังของพระเจ้า อย่างไรก็ตาม ในขณะที่เรื่องนี้เป็นเรื่องจริง เปาโลต้องการเน้นความจริงที่สำคัญคือ เราจะสัมผัสและเปิดเผยความบริบูรณ์ของพระคริสต์เมื่อเราทำงานร่วมกันในการสามัคคีธรรมซึ่งกันและกัน

`ในเอเฟซัส 4:11-16 เปาโลกล่าวว่าอะไรจะต้องเกิดขึ้นก่อนที่ความบริบูรณ์ของพระคริสต์จะถูกเปิดเผยในชุมชนคริสเตียนของเรา`

`คำพยานของชุมชนในการเปิดเผยความบริบูรณ์ในพระคริสต์แตกต่างจากคำพยานของบุคคลส่วนตัวอย่างไร เรื่องนี้มีความหมายอย่างไร ในบริบทของความขัดแย้งครั้งยิ่งใหญ่ ดูใน เอเฟซัส 3:10`

`การทำตัวให้น่ารักเป็นเรื่องง่ายเมื่อคุณอยู่คนเดียวหรือกับคนแปลกหน้า แต่การทำตัวให้เข้ากับคนที่คุณรู้จักดีหรือไม่ชอบนั้นยากกว่ามาก ซึ่งหมายความว่าขณะที่เราแสดงความดีและเมตตาต่อคนเหล่านี้ เราได้เป็นพยานถึงความจริงของพระเจ้า`