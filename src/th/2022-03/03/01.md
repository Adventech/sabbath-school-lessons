---
title:  กรงนก
date:  09/07/2022
---

### อ่านข้อพระคัมภีร์สำหรับบทเรียนสัปดาห์นี้
อพยพ 14, อพยพ 15:22-27; อพยพ 17:1-7; สุภาษิต 3, ลูกา 4:1-13; 1 เปโตร 1:6-9

> <p>ข้อควรจำ</p>
> “ในความรอดนั้นท่านทั้งหลายชื่นชมยินดีเป็นอย่างยิ่งถึงแม้ว่าเดี๋ยวนี้จำเป็นที่ท่านจะต้องเป็นทุกข์ใจชั่วขณะหนึ่ง ด้วยการถูกทดลองต่างๆ” (1 เปโตร 1:6)

“ในช่วงกลางวันที่แสงแดดเจิดจ้า เมื่อนกในกรงได้ยินเสียงของ นกตัวอื่น มันจะไม่ส่งเสียงเพลงตามที่ผู้เลี้ยงพยายามสอนมัน มันเรียนรู้นี่นิดนั่นหน่อย แต่ไม่เคยจับได้ทั้งเพลง แต่หากผู้เลี้ยงคลุมกรงของมันไว้และตั้งไว้ตรงที่นกนั้นจะได้ยินเสียงเพียงเพลงเดียว มันก็จะส่งเสียงตามเพลงนั้น ในความมืดมิดมันจะพยายามแล้วพยายามอีกเพื่อที่จะส่งเสียงตามเพลงนั้นให้ได้จนกระทั่งมันเรียนรู้และขับขานทำนองตามเพลงอย่างสมบูรณ์แบบ จากนั้นก็จะนำนกนั้นออกมาแล้วมันก็จะสามารถร้องทำนองเพลงนั้นภายใต้แสงสว่างได้ พระเจ้าทรงจัดการกับบุตรธิดาของพระองค์เช่นเดียวกัน พระองค์ทรงมีบทเพลงที่จะสอนเรา และเมื่อเราได้เรียนรู้ท่ามกลางเงาแห่งความทุกข์ใจ เราก็จะสามารถร้องเพลงนั้นได้ตลอดไป” (เอลเลน จี. ไว้ท์, มหัศจรรย์แห่งการรักษา, หน้า 472)

ให้สังเกตว่าผู้เลี้ยงเป็นผู้ที่ยกกรงนกนั้นไปตั้งในความมืดเอง

เป็นเรื่องที่เข้าใจได้ง่ายว่าซาตานทำให้เกิดความเจ็บปวด แต่พระเจ้าพระองค์เองก็มีส่วนอย่างแข็งขันในการนำเราไปสู้เบ้าหลอมที่เราต้องประสบกับความสับสนและความเจ็บปวดด้วยหรือไม่

**สัปดาห์นี้เราจะศึกษา**: มีตัวอย่างใดบ้างในพระคัมภีร์ที่พระเจ้าทรงเป็นผู้นำประชากรของพระองค์เข้าสู่เหตุการณ์ที่พระองค์ทรงรู้ดีว่าพวกเขาจะต้องทนทุกข์ทรมาน เพลงใหม่อะไรที่พระองค์ทรงต้องการให้พวกเขาร้อง