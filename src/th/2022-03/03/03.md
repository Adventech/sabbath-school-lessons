---
title:  น้ำขม
date:  11/07/2022
---

> <p></p>
> “ชุมนุมชนอิสราเอลทั้งหมดเคลื่อนออกจากถิ่นทุรกันดารสินไปเป็นระยะๆ ตามพระบัญชาของพระยาห์เวห์และมาตั้งค่ายที่เรฟีดิมที่นั่นไม่มีน้ำให้ประชาชนดื่ม” (อพยพ 17:1)

บางครั้งเราอาจไม่ได้ทุกสิ่งที่เราต้องการจากพระเจ้า แต่เราก็คาดหวังว่าจะได้รับทุกสิ่งที่เราทูลขอมิใช่หรือ มิใช่เพียงสิ่งที่เราคิดว่าต้องการ แต่เป็นสิ่งที่จำเป็นอย่างแท้จริง

มีสิ่งหนึ่งที่จำเป็นต่อชาวอิสราเอลอย่างแน่นอน และนั่นก็คือ น้ำ หลังจากที่พระเจ้าในรูปแบบเมฆนำชนชาติอิสราเอลข้ามทะเลแดง พวกเขาก็ติด ตามพระองค์ผ่านทะเลทรายอันร้อนระอุเป็นเวลาสามวัน โดยเฉพาะอย่างยิ่งการหาน้ำในทะเลทรายเป็นสิ่งสำคัญมาก เข้าใจได้หากพวกเขาจะสิ้นหวังพวกเขาจะได้น้ำที่ต้องการเมื่อใด

แล้วพระเจ้าทรงนำพวกเขาไปที่ไหน เสาเมฆเคลื่อนไปยังมาราห์ที่มีน้ำในที่สุด พวกเขาคงต้องตื่นเต้นแน่ๆ แต่เมื่อพวกเขาชิมน้ำแล้ว ก็ต้องพ่นออกมาทันทีเพราะว่าน้ำนั้นขมมาก “ประชาชนก็พากันบ่นต่อว่าโมเสสว่า ‘เราจะเอาอะไรดื่ม’” (อพยพ 15:24)

ไม่กี่วันหลังจากนั้นพระเจ้าทรงทำเช่นเดียวกันนี้อีก ทว่าคราวนี้เสาเมฆหยุดในที่ที่ไม่มีน้ำเลย (อพยพ 17:1)

`อ่าน อพยพ 15:22-27 และ อพยพ 17:1-7 พระเจ้าทรงเปิดเผยพระองค์เองต่อชาวอิสราเอลอย่างไรที่แม่น้ำมาราห์และเรฟีดิม พวกเขาได้รับบทเรียนอะไรบ้าง`

`ชาวอิสราเอลถามอะไรในเรฟีดิม (อพยพ 17:7) คุณเคยถามคำถามเดียวกันนี้หรือไม่ หากตอบว่าใช่ เหตุใดจึงเป็นเช่นนั้น คุณรู้สึกอย่างไร และคุณได้รับบทเรียนอะไรหลังจากที่คุณตอบคำถามนี้ เราจำเป็นต้องได้รับคำตอบกี่ครั้งก่อนที่เราจะหยุดถามโดยสิ้นเชิง`