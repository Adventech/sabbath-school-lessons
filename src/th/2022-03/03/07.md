---
title:  ความคิดเพิ่มเติม
date:  15/07/2022
---

อ่านหนังสือของนางเอลเลน จี. ไว้ท์ เรื่อง “การอพยพ” หน้า 281-290; เรื่อง “จากทะเลแดงสู่ซีนาย” หน้า 291-302 จากหนังสือบรรพชนและผู้เผยพระวจนะ และเรื่อง “การทดลอง” หน้า 114-123 จากหนังสือผู้พึงปรารถนาแห่งปวงชน

“แต่ครั้งก่อนนั้นองค์พระผู้เป็นเจ้าทรงนำประชากรของพระองค์ไปที่เรฟีดิม และพระองค์อาจเลือกนำเราไปนั่นด้วย เพื่อทดสอบความจงรักภักดี ของเรา พระองค์มิได้ทรงนำเราไปยังสถานที่ที่น่าชื่นชมเสมอ หากพระองค์ทรงทำเช่นนั้น ด้วยการพึ่งพาตนเองได้จะทำให้เราหลงลืมว่าพระองค์ทรงเป็นพระผู้ช่วยของเรา พระองค์ทรงปรารถนาที่จะสำแดงพระองค์แก่เราและเปิดเผยเสบียงที่มีอยู่มากมายแก่เรา และพระองค์ทรงยอมให้การทดลองและความ ผิดหวังเข้ามาสู่เรา เพื่อเราจะได้ตระหนักว่าเราหมดหนทางและเรียนรู้ที่จะทูลขอการช่วยเหลือจากพระองค์ พระองค์ทรงทำให้กระแสน้ำเย็นไหลจากหินแข็งได้ เราจะไม่มีวันรู้เลยจนกว่าจะเผชิญหน้ากับพระเจ้า เมื่อเราเห็นในสิ่งที่เราควรเป็น และรู้ในสิ่งที่เราถูกรู้จัก พระองค์ทรงแบกรับภาระให้เรามากเพียงใดและทรงยินดีที่จะแบกรับภาระอีกมากเพียงใดหากเรานำภาระนั้นมาหาพระองค์ด้วยความเชื่อเหมือนเด็กๆ” (เอลเลน จี. ไว้ท์, “ไถ่เพราะรัก,” Advent Review and Sabbath Herald, 2 เมษายน, 1903)

**คำถามเพื่อการอภิปราย**:

`เรามักพูดถึงการทดลองว่าเป็นเรื่องของแต่ละคน ซึ่งก็แน่นอนว่าเป็นเช่นนั้น ในขณะเดียวกันก็มีการทดลองร่วมกันเป็นกลุ่มการทดลองใดบ้างที่เราในฐานะคริสตจักรหรือครอบครัวต้องช่วยกันป้องกันเป็นกลุ่ม`

`ถามผู้ที่ยินดีจะพูดถึง “สถานที่หรือสิ่งที่ไม่พึงปรารถนา” ที่พวกเขาเคยไปหรือทำ ทำไมสิ่งเหล่านี้จึงไม่พึงปรารถนา และหากพวกเขากลับไปหาประสบการณ์เหล่านั้นในวันนี้ได้ พวกเขาจะมีมุมมองที่ต่างจากเดิมหรือไม่`

`เราทุกคนเข้าใจหลักการเบื้องหลังที่พระเจ้าอนุญาตให้เราได้รับการชำระให้บริสุทธิ์และขัดเกลาด้วยการทดลอง เราจะเข้าใจในสถานการณ์ที่การทดลองดูเหมือนไม่มีค่าได้อย่างไร ตัวอย่างเช่น คนที่ตายทันทีในอุบัติเหตุบนท้องถนน จงอภิปรายในชั้นเรียน`

`ในชั้นเรียนให้ใช้เวลาร่วมกันอธิษฐานเผื่อกันและกัน เผื่อแต่ละคนให้มีความเข้มแข็งเพื่ออดทนต่อการทดลองและยังคงสัตย์ซื่อต่อไป`

`ชั้นเรียนของคุณรู้จักใครที่กำลังเผชิญกับการทดลองหรือหลงทางอยู่หรือไม่ หากมี คุณและคนในชั้นเรียนทำอะไรได้บ้างที่จะช่วย นำคนนั้นกลับมา`