---
title:  การทดลองด้วยไฟ
date:  14/07/2022
---

มีชายหนุ่มคนหนึ่งชื่อ อเล็กซ์ ชีวิตในวัยหนุ่มของเขานั้นช่างเลวร้ายไม่ว่าจะเป็นเรื่องยาเสพติด ความรุนแรง แม้กระทั่งติดคุก แต่แล้วด้วยความเมตตาของสมาชิกคริสตจักรท้องถิ่น อเล็กซ์เรียนรู้เกี่ยวกับพระเจ้าและมอบหัวใจของเขาให้กับพระเยซู แม้ว่าเขาจะยังมีปัญหาและต้องดิ้นรนอยู่ แต่เขาก็เป็นคนใหม่ในพระเยซู เขารักพระเจ้าและพยายามแสดงความรักนั้นโดยเชื่อฟังพระบัญญัติ (1 ยอห์น 5:1, 2) จนถึงจุดที่อเล็กซ์เชื่อมั่นว่าเขาควรจะ เป็นศาสนาจารย์ ทุกสิ่งชี้ไปยังเป้าหมายนั้น เขาได้ตอบรับการทรงเรียกของพระเจ้าโดยไม่ต้องสงสัยเลย

ชีวิตในช่วงมหาวิทยาลัยเป็นไปได้ด้วยดีในตอนแรก แต่แล้วสิ่งต่างๆ ก็เริ่มทยอยผิดพลาดไป จนชีวิตของเขาเริ่มแตกออกจากกัน แหล่งทุนการศึกษาก็เริ่มแห้งเหี่ยว เพื่อนสนิทก็ต่อต้านเขา กล่าวหาเขาในสิ่งที่ไม่เป็นความจริง และก็ทำให้ชื่อเสียงของเขาเสียหาย นอกจากนี้ เขายังป่วยแล้วป่วยอีก ไม่มีใครรู้ว่าเขาเป็นอะไร แต่อาการป่วยส่งผลกระทบต่อการเรียนของเขาจนถึง จุดที่เขากลัวว่าเขาจะต้องลาออกจากโรงเรียนอย่างเด็ดขาด เหนือสิ่งอื่นใด เขายังต้องต่อสู่กับการล่อลวงอย่างโหดร้ายในเรื่องของยาเสพติด ซึ่งหาได้ง่ายในชุมชนท้องถิ่น ถึงจุดที่เขาล้มลงไปในเรื่องนี้ อเล็กซ์ไม่เข้าใจว่าทำไมสิ่งเหล่านี้จึงเกิดขึ้น โดยเฉพาะเขาแน่ใจว่า พระเจ้าได้ทรงนำเขามาที่โรงเรียนแห่งนี้ตั้งแต่เริ่มแรก อเล็กซ์ทำผิดพลาดในเรื่องนี้หรือไม่ ถ้าใช่แล้วประสบการณ์ ทั้งหมดที่เขามีกับพระเจ้าก็เป็นความผิดพลาดครั้งใหญ่หรือไม่ แม้แต่ความเชื่อพื้นฐานก็ยังมีข้อสงสัย

`ลองจินตนาการว่า ท่ามกลางวิกฤตนี้ อเล็กซ์มาหาคุณและขอคำแนะนำ คุณจะบอกเขาอย่างไร คุณมีประสบการณ์อะไรบ้างที่จะช่วย คนอย่างเขาได้ คุณจะใช้ข้อพระคัมภีร์ใด และพระคัมภีร์ข้อนั้นจะเป็นประโยชน์ในสถานการณ์เช่นนี้อย่างไร (สุภาษิต 3; เยเรมีย์ 29:13; โรม 8:28; 2 โครินธ์ 12:9; ฮีบรู 13:5)`

`เกือบทุกคนที่ติดตามพระเจ้าได้พบเจอกับวิกฤติในช่วงที่พวกเขาถูกทดลองให้สงสัยในการทรงนำของพระเจ้า สิ่งสำคัญในสถานการณ์เช่นนี้คือ การยึดมั่นในพระสัญญา ระลึกถึงการทรงนำของพระเจ้าในอดีตและอธิษฐานทูลขอความเชื่อและความอดทน องค์พระผู้เป็นเจ้าไม่มีวันละทิ้งเรา คำถามสำหรับเราก็คือ เราจะไม่ยอมแพ้ต่อการทดลองและละทิ้งพระองค์ได้อย่างไร`