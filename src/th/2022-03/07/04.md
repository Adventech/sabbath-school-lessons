---
title:  การสถิตอยู่ของพระบิดา
date:  09/08/2022
---

> <p></p>
> “เพราะเราคือยาห์เวห์ พระเจ้าของเจ้า เราฉวยมือขวาของเจ้าไว้คือเราที่พูดกับเจ้าว่า อย่ากลัวเลย เราเองจะช่วยเจ้า” (อิสยาห์ 41:13)

มีคนเคยพูดว่า “เมื่อดูเหมือนว่าพระเจ้าอยู่ไกลจากเรา ใครจะต้องเป็นฝ่ายเข้าหา” เมื่อเกิดปัญหาเรามักคิดว่าพระเจ้าทอดทิ้งเรา แต่ความจริงก็คือพระองค์มิได้ไปไหน

ดูเหมือนว่าพระเจ้าทรงประทับอยู่ห่างไกลจากชาวยิวที่ถูกจับเป็นเชลยกระนั้นพระเจ้าก็ทรงทำให้พวกเขามั่นใจในความรอดแห่งอนาคตผ่านทางอิสยาห์อย่างไรก็ตามในขณะที่การกลับมายังกรุงเยรูซาเล็มที่แท้จริงจะเกิดขึ้นอีกหลายปีในอนาคต แต่พระเจ้าทรงต้องการให้ประชากรของพระองค์รู้ว่า พระองค์ยังไม่ได้ออกห่างจากพวกเขา และยังมีเหตุผลสำหรับความหวัง

`อ่าน อิสยาห์ 41:8-14 มีเหตุผลอะไรที่ผู้คนที่กำลังรอคอยการช่วยให้รอดในอนาคตอย่างกระตือรือร้นจะมีความหวัง พระสัญญานี้ช่วยเราอย่างไรในขณะที่เรากำลังรอคอยให้การเป็นเชลยบนแผ่นดินโลกสิ้นสุดลง`

ภาพที่ทรงพลังที่สุดภาพหนึ่งในข้อพระคัมภีร์ข้างต้นนี้อยู่ใน อิสยาห์ 41:13 พระเจ้าผู้ยิ่งใหญ่แห่งจักรวาลกล่าวว่าประชากรของพระองค์ไม่จำเป็นต้องกลัว เพราะพระองค์คือผู้ที่ “ฉวยมือขวาของเจ้าไว้” การที่จะจินตนาการว่าพระเจ้าทรงนำเหตุการณ์ต่างๆ บนโลกนี้จากบัลลังก์อันยิ่งใหญ่ซึ่งอยู่ห่างจาก โลกของเรานับปีแสง แต่จะให้ภาพที่แตกต่างกันหากเราตระหนักว่า พระองค์ ทรงอยู่ใกล้เรามากพอที่จะจับมือผู้คนอันเป็นที่รักของพระองค์

เมื่อเรายุ่งอยู่ อาจเป็นเรื่องยากที่จะระลึกได้ว่าพระเจ้าทรงอยู่ใกล้เรามาก แต่เมื่อเราระลึกได้ว่าพระองค์คือ อิมมานูเอล “พระเจ้าสถิตกับเรา” ก็จะให้ความหมายที่ต่างไปอย่างมาก เมื่อพระเจ้าทรงสถิตกับเรา พระประสงค์พระสัญญาและอำนาจแห่งการเปลี่ยนแปลงของพระองค์ก็จะอยู่กับเราด้วย

`ให้ลองทำการทดลองในไม่กี่วันข้างหน้านี้ ลองพยายามเตือนตนเองในทุกช่วงเวลาที่จะจำได้ว่า พระเจ้าแห่งจักรวาลทรงอยู่ใกล้คุณมากพอที่จะจับมือคุณและสัญญาที่จะช่วยเหลือคุณเป็นการส่วนตัว จดบันทึกว่าการทำเช่นนี้ได้เปลี่ยนแปลงวิถีชีวิตของคุณอย่างไรบ้าง เตรียมแบ่งปันประสบการณ์ของคุณในชั้นเรียนวันสะบาโตนี้`