---
title:  ความหวังที่ทำลายไม่ได้
date:  06/08/2022
---

### อ่านข้อพระคัมภีร์สำหรับบทเรียนสัปดาห์นี้
ฮาบากุก 1:1-4; โยบ 38-41; อิสยาห์ 41:8-14; เยเรมีย์ 29:1-10; ฮีบรู 12:1-13

> <p>ข้อควรจำ</p>
> “และความหวังจะไม่ทำให้ผิดหวัง เพราะเหตุว่าความรักของพระเจ้าได้หลั่งเข้าสู่จิตใจของเรา โดยทางพระวิญญาณบริสุทธิ์ ซึ่งพระองค์ได้ประทานให้แก่เราแล้ว” (โรม 5:5)

เมื่ออยู่ในโบสถ์ที่รายล้อมไปด้วยผู้คนที่ยิ้มแย้ม การพูดคุยและร้องเพลงเกี่ยวกับความหวังนั้นก็เกิดขึ้นได้อย่างง่ายดาย แต่เมื่อเราพบว่าตัวเรานั้นอยู่ในเบ้าหลอม ความหวังไม่ได้ดูเหมือนง่ายเสมอไป เมื่อสถานการณ์รอบตัวรุมเร้า เราเริ่มที่จะสงสัยในทุกสิ่งโดยเฉพาะพระปรีชาญาณของพระเจ้า

หนังสือเล่มหนึ่งของ ซี.เอส.ลูอิส เขียนเกี่ยวกับสิงโตจอมปลอม บางคนที่อยากเข้าไปหาสิงโตตัวนี้ก็จะถามว่า ปลอดภัยไหมที่จะเข้าหาสิงโตตัวนี้ ก็จะได้รับคำตอบว่า สิงโตตัวนี้ไม่ปลอดภัย แต่ “มันเป็นสิงโตที่ดี”

แม้ว่าเราจะไม่เข้าใจพระเจ้าเสมอไป และดูเหมือนว่าพระองค์จะทรงทำสิ่งที่ไม่คาดคิด แต่นั่นไม่ได้หมายความว่าพระเจ้ากำลังต่อต้านเรา เพียงแต่หมายความว่า เรายังไม่เห็นภาพรวม แต่เราต่อสู้กับแนวคิดที่ว่าเพื่อที่เราจะมีสันติสุข ความมั่นใจ และความหวัง เราจะต้องเข้าใจและคาดเดาพระเจ้าได้พระองค์จะต้องอยู่ในความคิดของเราว่า “ปลอดภัย” หากเป็นเช่นนี้แล้ว เราก็ตั้งตัวเราอยู่บนความผิดหวัง

**สัปดาห์นี้เราจะศึกษา**: การเข้าใจพระลักษณะของพระเจ้าช่วยให้เรายังคงมีความหวังเมื่ออยู่ในเบ้าหลอมได้อย่างไร