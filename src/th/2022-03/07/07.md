---
title:  ความคิดเพิ่มเติม
date:  12/08/2022
---

อ่านหนังสือ เอลเลน จี. ไว้ท์ เรื่อง “The School of the Hereafter”, หน้า 301-309 ในหนังสือ Education; เรื่อง “Help in Daily Living”, หน้า 470, 471 ในหนังสือ มหัศจรรย์แห่งการรักษา

“ในประสบการณ์ของทุกคนต่างมีช่วงเวลาที่ผิดหวังอย่างรุนแรงและท้อแท้อย่างที่สุด เป็นวันที่มีความโศกเศร้าเป็นส่วนหนึ่ง และเป็นเรื่องยากที่จะเชื่อว่าพระเจ้ายังคงเป็นผู้มีพระคุณต่อบุตรธิดาของพระองค์บนแผ่นดินโลกเป็นวันที่ความทุกข์ระทมรังควานจิตใจ จนกระทั่งความตายดูเหมือนจะดีกว่าการมีชีวิตอยู่ เมื่อนั้นเองที่หลายคนสูญเสียการยึดมั่นในพระเจ้าและถูกจับสู่ การเป็นทาสแห่งความสงสัย เป็นทาสของความไม่เชื่อ ในช่วงเวลานั้น เราจะแยกแยะความหมายฝ่ายจิตวิญญาณแห่งการจัดเตรียมของพระเจ้าได้หรือไม่เราควรเห็นเหล่าทูตสวรรค์พยายามช่วยเราให้รอดจากตัวเราเอง พยายามวางเท้าของเราบนรากฐานให้มั่นคงกว่าเนินเขาอันเป็นนิรันดร์ และความเชื่อใหม่ ชีวิตใหม่ จะพรั่งพรูสู่บุคคลนั้น” (เอลเลน จี. ไว้ท์, บรรพชนกับผู้เผยพระวจนะ, หน้า 162)

**คำถามเพื่อการอภิปราย**:

`นางเอลเลน จี. ไว้ท์กล่าวว่า เรา “ทุกคน” จะประสบกับช่วงเวลาแห่งความ “ผิดหวังอย่างรุนแรงและท้อแท้อย่างที่สุด” เราจะสังเกตกันและกันได้อย่างไร หากมีใครเข้าสู่ประสบการณ์เช่นนี้เราเรียนรู้ที่จะเป็นตัวแทนแห่งความหวังให้กันและกันเมื่อเราต้องประสบกับความผิดหวังอันขมขื่นเช่นนั้นได้อย่างไร`

`อภิปรายคำตอบในคำถามท้ายบทของบทเรียนวันอังคาร ถ้าคุณระลึกว่าพระเจ้าทรงสถิตอยู่ใกล้คุณตลอดเวลา ชีวิตของคุณจะมีความแตกต่างอย่างไร`

`อ่านออกเสียง พระธรรมโยบ บทที่ 38-41 ในชั้นเรียน ข้อพระคัมภีร์เหล่านี้นำเสนอพระเจ้าในภาพแบบใด อะไรที่ทำให้คุณมีความหวังและกำลังใจ วันสะบาโตเข้ากับภาพนี้อย่างไร ช่วยให้เราเห็นถึงธรรมชาติและพระลักษณะของพระเจ้าอย่างไร`

`ความหวังแห่งการเปลี่ยนแปลงมาจากสวรรค์ ซึ่งหมายความว่าเราสามารถอธิษฐานขอความหวังให้เข้ามาในชีวิตของกันและกันจงใช้เวลาอธิษฐานเผื่อผู้ที่ความหวังเพิ่งพังทลายลง เพื่อความหวังของพวกเขาจะได้รับการรื้อฟื้นขึ้นใหม่ ยิ่งไปกว่านี้ คุณทำอะไรให้คนอื่นๆ ที่กำลังต่อสู้ดิ้นรนเพื่อหาความหวังได้บ้าง`

`หากมีผู้ที่เต็มใจ ขอให้บุคคลนั้นเล่าถึงช่วงเวลาที่สิ้นหวังและการทดลองที่ทำให้เขาสูญเสียความหวังและความเชื่อ อะไรทำให้ผู้นั้นหันกลับมา เราจะเป็นพยานให้กันและกันอย่างไรได้บ้างที่ช่วยเราเมื่อเราตกอยู่ในช่วงเวลาแห่งความสงสัยและผิดหวัง`