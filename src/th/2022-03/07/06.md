---
title:  การตีสอนของพระบิดา
date:  11/08/2022
---

`อ่าน ฮีบรู 12:5-13 มีข่าวสารอะไรถึงเรา และตรงกับสิ่งที่เรากำลังศึกษาในไตรมาสนี้อย่างไร`

ใน ฮีบรู 12:5-13 เปาโลอธิบายถึงการทดลองในบริบทของการตีสอนในพระคัมภีร์ฉบับแปลใหม่ของภาษาอังกฤษ (NIV) ได้ใช้คำว่า ตีสอน ถึงสิบรูปแบบ ในภาษากรีก คำนี้เป็นคำพื้นฐานที่สุดสำหรับคำว่า “การศึกษา” ดังนั้นเพื่อให้เข้าใจคำว่า “ตีสอน” ก็คือการเข้าใจว่า พระเจ้าทรงให้การศึกษาแก่เราอย่างไรในโรงเรียนแห่งความเชื่อที่เปาโลได้บรรยายไว้ก่อนหน้านี้ในฮีบรู บทที่ 11

เปาโลได้วาดภาพชายและหญิงแห่งความเชื่อตลอดข้อพระคัมภีร์ในฮีบรู บทที่ 11 ความเชื่อของพวกเขาเป็นสิ่งที่ทำให้พวกเขาดำเนินต่อไปได้เมื่อต้องเผชิญกับสถานการณ์ที่ยากลำบากทุกประเภท เมื่อเราเข้าสู่ ฮีบรู บทที่ 12 เปาโลหันมาบอกเราในฐานะผู้อ่านว่า เนื่องว่ามีผู้คนมากมายที่อยู่ก่อนเราได้บากบั่นต่อสู้กับอุปสรรคที่เหลือเชื่อ เราก็สามารถวิ่งและเข้าสู่เส้นชัยแห่งชีวิต ในความเชื่อได้เช่นเดียวกัน กุญแจสำคัญคือการจับตามองไปที่พระเยซู (ฮีบรู 12:2) เพื่อว่าพระองค์จะเป็นแบบอย่างในเวลาที่ยากลำบาก (ฮีบรู 12:3) การอ่านฮีบรู บทที่ 12 ก็เหมือนการได้รับแว่นตาอ่านหนังสือ หากปราศจากแว่นตานี้แล้ว วิสัยทัศน์หรือความเข้าใจในความทุกข์ยากของเราก็จะไม่ชัดเจนแต่โดยการมองผ่านแว่นนี้ ความทุกข์ที่วัฒนธรรมของเรากดดันเราจะได้รับการแก้ไขให้ถูกต้อง แล้วเราจะสามารถเข้าใจได้อย่างชัดเจนและตอบสนองต่อการทดลองได้อย่างชาญฉลาด

`อ่านฮีบรู 12:1-13 โดยผ่าน “แว่นตา” และให้จดจ่ออยู่ที่ข้อ 5-13 และตอบคำถามเหล่านี้:`

อะไรคือแหล่งของการตีสอน? เราตอบสนองต่อการตีสอนอย่างไร? เป้าหมายของการตีสอนคืออะไร?

`อ่านฮีบรู 12:1-13 ทั้งหมดอีกครั้ง จงเขียนเหตุผลทั้งหมดที่เป็นพื้นฐานแห่งความหวัง คุณประสบกับความหวังเช่นนี้ในช่วงเวลาแห่งการ “ตีสอน” ฝ่ายจิตวิญญาณของคุณอย่างไร`