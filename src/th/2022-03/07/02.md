---
title:  ภาพรวมใหญ่
date:  07/08/2022
---

เมื่อเราเจ็บปวด เป็นเรื่องง่ายมากที่จะเข้าใจว่าสิ่งที่เกิดขึ้นกับเราเป็นสิ่งเดียวที่สำคัญ แต่แท้จริงแล้วมีภาพรวมที่ใหญ่กว่าเพียงแค่ภาพ “ฉัน” (ดูในวิวรณ์ 12:7; โรม 8:22)

`อ่าน ฮาบากุก 1:1-4 ฮาบากุกต้องเผชิญกับอะไร`

คุณคงคาดหวังว่าพระเจ้าจะตรัสว่า “นั่นเป็นเรื่องที่เลวร้ายมากฮาบากุกให้เรามาและช่วยเจ้าทันทีเถิด” แต่คำตอบของพระเจ้ากลับตรงกันข้ามพระองค์ตรัสบอกฮาบากุกว่ามันจะแย่ลงไปอีก อ่านเรื่องนี้ได้ใน ฮาบากุก 1:5-11

ชนชาติอิสราเอลถูกพวกอัสซีเรียจับตัวไปเป็นเชลย แต่พระเจ้าทรงสัญญาว่าสิ่งที่เลวร้ายกว่านั้นกำลังจะเกิดขึ้น บัดนี้ ชาวบาบิโลนจะขับไล่ชาวยูดาห์ไป ฮาบากุกร้องทูลขออีกครั้งในข้อ 12-17 แล้วรอดูว่าพระเจ้าจะตรัสว่าอย่างไร

`คำนำของพระเจ้าในเรื่องของการทำลายบาบิโลนตามคำสัญญาในฮาบากุก 2:2, 3 ทำให้เกิดความหวังอย่างไร`

ฮาบากุก บทที่ 2 เป็นพระสัญญาของพระเจ้าที่จะทำลายล้างชาวบาบิโลน ฮีบรู 10:37 อ้างคำกล่าวใน ฮาบากุก 2:3 บอกเป็นนัยถึงสิ่งที่จะเกิดขึ้นในอนาคตตามพระสัญญา ด้วยความมั่นใจเช่นเดียวกับคำสัญญาว่าบาบิโลนจะถูกทำลาย เราจึงมั่นใจได้ด้วยว่า “บาบิโลนมหานคร” (วิวรณ์ 18:2) นั้นก็จะต้องถูกทำลาย

ฮาบากุกติดอยู่ระหว่างความชั่วร้ายอันยิ่งใหญ่ที่รายล้อมรอบตัวเขากับพระสัญญาของพระเจ้าที่กล่าวว่าสิ่งเลวร้ายยิ่งขึ้นจะเกิดขึ้น ทว่านี่คือจุดยืนของเราในประวัติศาสตร์แห่งความรอดด้วยเช่นกัน ความชั่วร้ายอันยิ่งใหญ่ รายล้อมเรา แต่พระคัมภีร์ทำนายว่า สิ่งเลวร้ายกว่านี้จะเกิดขึ้น กุญแจสำคัญในการอยู่รอดของฮาบากุกคือ การที่เขาได้เห็นภาพรวมใหญ่ ดังนั้นใน บทที่ 3 เขาจึงสามารถที่จะอธิษฐานทูลขอด้วยคำอธิษฐานสรรเสริญอย่างน่าเหลือเชื่อ เพราะสิ่งที่พระเจ้าจะทรงทำในอนาคต

`อ่าน ฮาบากุก 3:16-19 ฮาบากุกระบุว่าอะไรเป็นเหตุแห่งความหวังของเขา ในขณะที่ประชากรของพระเจ้ารอคอยฉากสุดท้ายของคำพยากรณ์ให้ปรากฏเรามีความหวังอะไร เราทำให้ความหวังนี้เป็นความหวังของเราเองได้อย่างไร`