---
title:  ความคิดเพิ่มเติม
date:  16/09/2022
---

อ่านหนังสือบรรพชนกับผู้เผยพระวจนะ เรื่อง “Eli and His Sons” หน้า 575-580 และ “The Presumption of Saul” หน้า 616-626 ของนางเอลเลน จี. ไว้ท์

การยอมจำนนต่อพระประสงค์ของพระเจ้าเกิดขึ้นเมื่อเราตายต่อความปรารถนาและความทะเยอทะยานของเราเอง เป็นการเปิดทางรับใช้ผู้อื่นอย่าง แท้จริง เราไม่อาจมีชีวิตอยู่เพื่อพระเจ้าได้หากปราศจากการเสียสละและดำเนินชีวิตโดยเปิดใจต่อพระสุรเสียงของพระเจ้าอย่างต่อเนื่อง การที่เรายอมจำนนต่อพระประสงค์ของพระเจ้าอย่างแท้จริงนั้น เราต้องตระหนักถึงอันตรายของการพึ่งพาตนเองและต่อสิ่งทดแทนพระคำและฤทธิ์อำนาจของพระเจ้า และ เมื่อการยอมจำนนต่อพระประสงค์ของพระเจ้าเป็นหัวใจสำคัญของชีวิตที่เหมือนพระคริสต์ พระเจ้าอาจยอมให้เบ้าหลอมเกิดขึ้นเพื่อสอนเราให้พึ่งพาพระองค์

“การปล่อยปละละเลยของเอลีปรากฏชัดต่อหน้าบิดามารดาทุกคนในแผ่นดิน ผลของความรักที่ไม่ได้รับการชำระให้บริสุทธิ์หรือการไม่ยอมทำตามหน้าที่ เขาต้องเก็บเกี่ยวความชั่วช้าในลูกชายที่ดื้อรั้น ทั้งบิดามารดาที่ยอมให้ความชั่วเกิดขึ้นและลูกๆ ที่ประพฤติชั่วนั้นกระทำผิดบาปต่อพระเจ้า และพระองค์จะไม่ทรงรับเครื่องบูชาหรือของถวายสำหรับการล่วงละเมิดของพวกเขาเลย” (เอลเลน จี. ไว้ท์, Child Guidance, หน้า 276)

**คำถามเพื่อการอภิปราย**:

`ในชั้นเรียนให้อภิปรายถึงการยอมจำนนอย่างเหลือเชื่อของพระบุตรพระเจ้าที่เสด็จลงมาบนโลกในฐานะมนุษย์เพื่อสิ้นพระชนม์แทนบาปของเรา การเสียสละและการปฏิเสธตนเองเพื่อประโยชน์ของผู้อื่นหมายความว่าอย่างไร แม้ว่าเราไม่สามารถทำสิ่งต่างๆ ได้เหมือนกับพระเยซู แต่หลักการก็ยังเหมือนกันและควรจะเป็นของเราด้วยเสมอ เราเลียนแบบการยอมจำนนและการเสียสละตนเองเช่นเดียวกับที่พระเยซูทรงสำแดงให้เห็นที่กางเขนได้อย่างไรบ้าง`

`สำหรับคนจำนวนมากแล้ว การยอมจำนนต่อพระเจ้าโดยไม่รู้ว่าต่อไปจะเกิดอะไรขึ้น ดูแล้วก็เป็นเรื่องที่น่ากลัว คุณจะแนะนำคนที่พึ่งพาตนเองมากกว่าพระเจ้าอย่างไร คุณจะพูดอย่างไรเพื่อช่วยขจัดความกลัวในสิ่งที่ไม่รู้ หรือสิ่งที่ไม่สามารถควบคุมได้ หรืออนาคต`

`ให้อธิษฐานด้วยกันในชั้นเรียนเผื่อคนที่คุณรู้จักที่มีปัญหาในการยอมจำนนต่อพระประสงค์ของพระเจ้า เพื่อพวกเขาจะได้เห็นว่าการวางใจในพระประสงค์ของพระเจ้าเป็นหนทางเดียวที่จะนำไปสู่สันติสุขที่ยั่งยืน ในขณะเดียวกันคุณจะทำอะไรได้บ้างเพื่อช่วยคนเหล่านี้ให้เห็นว่าพวกเขาสามารถยอมจำนนต่อพระเจ้าและเห็นว่าทางของพระองค์เป็นหนทางที่ดีที่สุด กล่าวอีกนัยหนึ่งว่า พระเจ้าจะทรงใช้คุณเพื่อช่วยผู้อื่นให้รู้จักความรักของพระองค์และการที่พระองค์เต็มใจที่จะประทานสิ่งต่างๆ ได้อย่างไร`