---
title:  เน่าเปื่อยก่อนที่จะรู้พระประสงค์ของพระเจ้า
date:  12/09/2022
---

คริสเตียนหลายคนพยายามอย่างจริงใจที่จะรู้พระประสงค์ของพระเจ้าสำหรับชีวิตของพวกเขา “หากเพียงฉันรู้พระประสงค์ของพระเจ้าสำหรับชีวิตฉัน ฉันคงจะสละทุกอย่างทิ้งเพื่อพระองค์” แต่หลังจากที่สัญญากับพระเจ้าเช่นนี้แล้ว เราก็อาจจะยังสับสนว่าพระประสงค์ของพระองค์คืออะไร สาเหตุของการสับสนนี้อาจพบได้ใน โรม 12:1, 2 เปาโลกำลังอธิบายว่าเราจะรู้พระประสงค์ของพระเจ้าได้อย่างไร และได้ให้ประเด็นสำคัญประเด็นหนึ่งคือถ้าคุณต้องการทราบพระประสงค์ของพระเจ้า คุณจะต้องเสียสละก่อน

อ่าน โรม 12:1, 2 เปาโลเขียนว่าเราจะ “ทราบน้ำพระทัยของพระเจ้า” ได้เมื่อ:

1. เราเข้าใจอย่างแท้จริงถึง “ความเมตตากรุณาของพระเจ้า” ที่มีต่อเรา (โรม 12:1)
2. เราถวายตัวเราให้เป็นเครื่องบูชาที่มีชีวิตอันบริสุทธิ์แด่พระเจ้า (โรม 12:1)
3. จิตใจของเราเปลี่ยนแปลงใหม่ (โรม 12:2)

มีเพียงจิตใจที่ได้รับการฟื้นฟูเท่านั้นที่จะเข้าใจพระประสงค์ของพระเจ้า อย่างแท้จริงได้ แต่การฟื้นฟูนี้ขึ้นอยู่กับการที่เราตายต่อตนเองก่อน พระคริสต์ ทรงทนทุกข์เพื่อเรานั้นยังไม่เพียงพอ พระองค์ต้องสิ้นพระชนม์ด้วย

จงทูลขอพระวิญญาณบริสุทธิ์ให้สำแดงจุดที่คุณยังไม่ “ตาย” อย่างสมบูรณ์แบบ พระวิญญาณบริสุทธิ์ทรงต้องการให้คุณสละสิ่งใดเพื่อคุณจะได้เป็น “เครื่องบูชาที่มีชีวิต” แด่พระเจ้า

หากยังมีบางส่วนในชีวิตของคุณที่ยังไม่ตายต่อตนเองโดยสิ้นเชิง พระเจ้าจะทรงอนุญาตให้เกิดเบ้าหลอมเพื่อดึงความสนใจของเราไปสู่สิ่งเหล่านั้นอย่างไรก็ตาม การทนทุกข์ของเราไม่เพียงช่วยให้เราเผชิญกับบาปเท่านั้น แต่ยังช่วยให้เราเข้าใจถึงการสละพระองค์เองเพื่อเราด้วย เอลิซาเบธ เอลเลียต เขียนว่า “การยอมจำนนต่อความปรารถนาอันแรงกล้าในหัวใจของเราอาจจะใกล้เคียงกับการเข้าใจเรื่องกางเขน...ประสบการณ์การตรึงกางเขนของเราเอง แม้จะน้อยกว่าของพระผู้ช่วยให้รอดอย่างมากมาย แต่ก็ยังให้โอกาสเราได้เริ่มรู้จักพระองค์ในการมีส่วนกับความทุกข์ทรมานของพระองค์ พระองค์ทรงร้องเรียกให้เรามีส่วนในการนี้” (เอลิซาเบธ เอลเลียต, Quest for Love [Grand Rapids, MI: Fleming H. Revell, 1996], หน้า 182)

`อ่านและอธิษฐานเกี่ยวกับ โรม 12:1, 2 ลองนึกถึงสิ่งที่คุณต้องเสียสละเพื่อที่คุณจะได้เป็นเครื่องบูชา ซึ่งจะช่วยให้คุณเข้าใจความทุกข์ยากที่พระเยซูต้องเผชิญเพื่อคุณบนกางเขน ความรู้นี้ช่วยคุณให้เข้าส่วนกับพระเยซูและความทุกข์ทรมานของพระองค์ได้อย่างไร`