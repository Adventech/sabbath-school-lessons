---
title:  ความเต็มใจที่จะฟัง
date:  13/09/2022
---

> <p></p>
> “และพระเจ้าเสด็จมาประทับยืนอยู่ ทรงเรียกอย่างครั้งก่อนๆ ว่า ‘ซามูเอล ซามูเอลเอ๋ย’ และซามูเอลทูลตอบว่า ‘ขอตรัสเถิด เพราะผู้รับใช้ของพระองค์คอยฟังอยู่’” (1 ซามูเอล 3:10)

คุณเคยได้ยินเสียงเล็กๆ ของพระวิญญาณบริสุทธิ์แต่เพิกเฉยหรือไม่ แล้วทุกอย่างจึงผิดพลาดไป และคุณคิดกับตัวเองในภายหลังว่า โอ้ไม่น่าเลยทำไมฉันถึงไม่เชื่อฟัง

ซามูเอลฉบับแรกบรรยายเรื่องราวของชายชราคนหนึ่งและบุตรชายที่ชั่วร้ายสองคนซึ่งไม่ฟังพระเจ้า และเด็กชายเล็กๆ คนหนึ่งที่เชื่อฟัง แม้ว่าพระเจ้าจะทรงเตือนอย่างหนักแน่นแล้วก็ตาม แต่คนที่จำเป็นต้องเปลี่ยนวิถี ชีวิตก็ไม่ได้เปลี่ยนแปลง

`อ่านเรื่องราวของพวกเขาได้ใน 1 ซามูเอล 2:12-3:18 ผู้ที่เชื่อฟังพระเจ้าและผู้ที่ไม่เชื่อฟังมีอะไรที่แตกต่างอย่างชัดเจน`

บุตรชายของเอลีมีความคิดอื่นมากกว่าเรื่องของพระเจ้า แม้แต่เอลี ครั้นได้ยินสิ่งที่พระเจ้าประสงค์จะให้ทำแล้ว ก็พูดคุยกับบุตรของตน แต่ดูเหมือนเขาจะไม่ได้ทำอะไรอีก และเห็นได้ชัดว่าบุตรของเขาไม่พร้อมที่จะมอบชีวิตให้เป็นตามพระประสงค์ของพระเจ้า ช่างแตกต่างจากเด็กหนุ่มซามูเอลอะไรเช่นนี้

นักเทศน์ชาร์ล สแตนลีย์อธิบายว่าการปลูกฝังให้เปิดกว้างต่อเสียง ของพระเจ้าเป็นสิ่งจำเป็นมากเพียงใดตามสิ่งที่เขาเรียกว่า “เปลี่ยนเป็นกลาง” เขากล่าวว่า “พระวิญญาณบริสุทธิ์...จะไม่ตรัสเพียงเพื่อส่งต่อข้อมูล พระองค์ตรัสเพื่อรับการตอบสนอง และพระองค์ทรงรู้ว่าเมื่อเราเอาแต่สนใจในเรื่องของเรามากจนเสียเวลาที่จะแนะนำสิ่งที่ตรงกันข้าม เมื่อเป็นเช่นนั้น พระองค์มักจะเงียบอยู่ และคอยเราให้เป็นกลางพอที่จะได้ยินและเชื่อฟังในที่สุด” (Charles Stanley, The Wonderful Spirit-Filled Life, [Nashville, TN:20 Thomas Nelson Publishers, 1992], หน้า 179, 180.)

`คุณคิดว่าที่สแตนลีย์กล่าวว่า “เป็นกลางพอ” หมายความว่า อย่างไร เมื่อคุณนึกถึงการเปิดกว้างของคุณต่อพระเจ้า มีอะไรที่ขัดขวางไม่ให้คุณ “เป็นกลางพอที่จะได้ยินและเชื่อฟังในที่สุด” คุณจำเป็นต้องทำอะไรในชีวิตเพื่อปลูกฝังการเปิดกว้างต่อพระสุรเสียงของพระเจ้าและตัดสินใจที่จะเชื่อฟังการชี้นำของพระองค์`