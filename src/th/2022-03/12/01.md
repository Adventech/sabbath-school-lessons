---
title:  เปื่อยเน่าเหมือนเมล็ด
date:  10/09/2022
---

### อ่านข้อพระคัมภีร์สำหรับบทเรียนสัปดาห์นี้
ฟีลิปปี 2:5-9; โรม 12:1, 2; 1 ซามูเอล 2:12-3:18; 1 ซามูเอล 13:1-14; เศคาริยาห์ 4:1-14

> <p>ข้อควรจำ</p>
> “เราบอกความจริงแก่ท่านว่า ถ้าเมล็ดข้าวไม่ได้ตกลงไปในดินและเปื่อยเน่าไป ก็จะคงอยู่เป็นเมล็ดเดียว แต่ถ้าเปื่อยเน่าไปแล้ว ก็จะงอกขึ้นเกิดผลมาก” (ยอห์น 12:24)

ภาพของเมล็ดข้าวที่กำลังเปื่อยเน่าไปของพระเยซูเป็นการเปรียบ เทียบที่น่าอัศจรรย์ถึงการยอมจำนนต่อพระประสงค์ของพระเจ้า

ประการแรก ต้องมีการตกลงไปก่อน เมล็ดที่ตกลงจากกิ่งข้าวสาลีไม่สามารถควบคุมได้ว่ามันจะตกลงสู่พื้นที่ไหนหรือตกอย่างไร ไม่สามารถควบคุมพื้นดินที่ล้อมรอบได้ ประการที่สอง จะต้องมีการรอคอย ในขณะที่เมล็ดตกอยู่บนพื้นดินมันไม่รู้ว่าอนาคตจะเป็นเช่นไร มันไม่สามารถ “จินตนาการ” ว่าชีวิตในอนาคตจะเป็นอย่างไร เพราะมันเป็นเพียงเมล็ดข้าวสาลี

ประการที่สาม ต้องมีการเปื่อยเน่า (ตาย – dying) เมล็ดไม่สามารถกลายเป็นกิ่งต้นข้าวสาลีได้เว้นแต่จะละทิ้งสถานะที่ปลอดภัยและสะดวกสบายของการเป็นเมล็ด มันจะต้อง “เปื่อยเน่า” (ตาย – die) กล่าวคือ มันต้องละทิ้งสิ่งที่เคยเป็นมาโดยตลอดก่อน มันจึงจะเปลี่ยนจากเมล็ดเป็นพืชที่ออกผลได้

**สัปดาห์นี้เราจะศึกษา**: ถ้าเรารู้ว่าพระประสงค์ของพระเจ้าดีที่สุดสำหรับเรา ทำไมเราถึงยอมรับยากนัก พระคริสต์ทรงยกตัวอย่างการยอมจำนนแบบใด คุณนำการเปรียบเทียบของเมล็ดข้าวสาลีมาใช้กับชีวิตของคุณเองอย่างไร