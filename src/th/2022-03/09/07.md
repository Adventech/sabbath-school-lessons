---
title:  ความคิดเพิ่มเติม
date:  26/08/2022
---

อ่านหนังสือบรรพชนกับผู้เผยพระวจนะของนางเอลเลน จี. ไว้ท์ เรื่อง “Jehoshaphat” หน้า 190-203 และ “The Fall of Jericho” หน้า 487-498

“จากนั้นให้เราสอนจิตใจและริมฝีปากของเราให้กล่าวคำสรรเสริญพระเจ้าสำหรับความรักอันหาที่เปรียบมิได้ของพระองค์ ให้เราสอนจิตวิญญาณของเราให้มีความหวังและอยู่ในแสงที่ส่องสว่างจากกางเขนแห่งคัลวารี เราไม่ควรลืมว่าเราเป็นลูกหลานของกษัตริย์แห่งสวรรค์ เป็นบุตรธิดาของพระเจ้าจอมโยธา เป็นสิทธิพิเศษที่เราจะรักษาความสงบในพระเจ้า” (เอลเลน จี. ไว้ท์, มหัศจรรย์แห่งการรักษา, หน้า 253)

“และในขณะที่ข้าพเจ้ารักและสรรเสริญพระองค์ ข้าพเจ้าอยากให้ท่านสรรเสริญพระองค์กับข้า สรรเสริญพระองค์แม้ท่านจะตกอยู่ในความมืดมิดสรรเสริญพระองค์ในทุกๆ การทดลอง “จงชื่นชมยินดีในองค์พระผู้เป็นเจ้าทุกเวลา” อัครสาวกท่านนี้กล่าว “ข้าพเจ้าขอย้ำอีกครั้งว่าจงชื่นชมยินดีเถิด” การกระทำเช่นนี้จะนำความโศกเศร้าและความมืดมิดมาสู่ครอบครัวท่านหรือไม่เลย แต่จะนำมาซึ่งแสงสว่าง ดังนั้นท่านจะรวบรวมแสงอันเป็นนิรันดรนี้จากบัลลังก์แห่งสง่าราศีและกระจายไปรอบๆ ตัวท่าน ข้าพเจ้าขอเตือนท่านให้มีส่วนในงานนี้ กระจายแสงสว่างและชีวิตรอบตัวท่าน ไม่เพียงแต่ในเส้นทางของท่านเอง แต่ในทางของผู้ที่ท่านพบเจอด้วย ขอให้เป้าหมายของท่านเป็นการทำให้ผู้ที่อยู่รอบข้างท่านดีขึ้น ยกพวกเขาขึ้น ชี้พวกเขาสู่สวรรค์และสง่าราศี และนำพวกเขาให้แสวงหาสิ่งที่เป็นนิรันดร์ มรดกอันเป็นอมตะ ทรัพย์สมบัติที่ไม่มีวันเสื่อมสลายเหนือสิ่งอื่นใดในโลก” (เอลเลน จี. ไว้ท์, คำพยานสำหรับคริสตจักร, Vol. 2, หน้า 593, 594)

**คำถามเพื่อการอภิปราย**:

`การสรรเสริญในชุมชนมีบทบาทอย่างไรกับชีวิตคริสเตียน การสรรเสริญในพิธีต่างๆ ในโบสถ์ของคุณเป็นอย่างไร ยกระดับ จิตวิญญาณของคุณหรือไม่ ส่งเสริมให้สมาชิกรักษาความซื่อสัตย์ท่ามกลางการทดลองและความทุกข์ระทมหรือไม่ หากตอบว่าไม่จะทำอะไรเพื่อปรับปรุงในจุดนี้ได้บ้าง`

`“สรรเสริญพระเจ้าแม้ท่านจะตกอยู่ในความมืดมิด” หรือ “สรรเสริญพระองค์แม้จะอยู่ในการทดลอง” หมายความว่าอย่างไร การสรรเสริญจะช่วยเราให้ผ่านพ้นสถานการณ์เช่นนี้ได้อย่างไร`

`จงเป็นพยานว่าการสรรเสริญส่งผลต่อชีวิตของคุณอย่างไร คุณเรียนรู้อะไรจากประสบการณ์ของกันและกัน`

`ในชั้นเรียน ให้เลือกบทเพลงสดุดีแห่งการสรรเสริญมาหนึ่งบทและอ่านด้วยกัน บทนั้นสอนคุณเกี่ยวกับการสรรเสริญอย่างไรการสรรเสริญมีผลต่อความเชื่อของคุณอย่างไร`