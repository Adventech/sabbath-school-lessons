---
title: “จงมาหาเรา...”
date:  24/07/2021
---

### อ่านข้อพระคัมภีร์สำหรับบทเรียนสัปดาห์นี้
มัทธิว 11:20-30; มัทธิว 5:5; เฉลยธรรมบัญญัติ 18:15; กาลาเทีย 5:1; อพยพ 18:13-22; กาลาเทีย 6:2

> <p>ข้อควรจำ</p>
> “บรรดาผู้ทำงานเหน็ดเหนื่อยและแบกภาระหนัก จงมาหาเรา และเราจะให้ท่านทั้งหลายหายเหนื่อยเป็นสุข” (มัทธิว 11:28)

“บรรดาผู้ทำงานเหน็ดเหนื่อยและแบกภาระหนัก จงมาหาเรา และเราจะให้ท่านทั้งหลายหายเหนื่อยเป็นสุข”

ช่างเป็นพระสัญญางดงามที่เราได้รับจากพระเยซู มีใครบ้างที่ไม่เคยแบกภาระหนักเลยสักครั้ง หากไม่เกี่ยวกับงานที่หนัก (แม้คนส่วนใหญ่จะเหน็ดเหนื่อยกับงานหนัก) แต่เป็นการเหน็ดเหนื่อยและแบกภาระหนักของชีวิต ในที่นี้พระเยซูกำลังบอกเราว่า แน่นอน พระองค์ทรงทราบว่าเรากำลังเผชิญกับอะไร และแน่นอน พระองค์จะทรงช่วยเรา หากเรายอมให้พระองค์ช่วย

หลังจากที่ทรงบอกเราว่าให้เอาแอกของพระองค์แบกไว้ พระเยซูตรัสว่า “ด้วยว่าแอกของเราก็พอเหมาะ และภาระของเราก็เบา” (มัทธิว 11:30) กล่าวอีกนัยหนึ่งคือ จงเอาแอกและภาระที่เจ้าแบกอยู่ออกไป (มอบให้กับเรา) และแบกแอกของเราไว้แทน เพราะแอกของเราแบกง่ายกว่า

เราจะได้รับการพักผ่อนที่พระเยซูตรัสถึงได้อย่างไร เพราะอย่างไรก็ตามเราอาศัยอยู่ในโลกที่พระเจ้าตรัสกับอาดัมหลังจากทำบาปว่า “เจ้าจะต้องหากินด้วยเหงื่ออาบหน้า” (ปฐมกาล 3:19) ดังนั้น เรารู้แล้วว่าการทำงานเหน็ดเหนื่อยและแบกภาระหนักนั้นเป็นอย่างไร ซึ่งดูเหมือนจะยากเกินกว่าที่เราจะทนได้ อย่างน้อยถ้าเราแบกด้วยตัวเราเองเพียงคนเดียว