---
title: “เราจะให้ท่านทั้งหลายหายเหนื่อยเป็นสุข”
date:  25/07/2021
---

`อ่าน มัทธิว 11:20-28 เมื่อพระเยซูตรัสว่า “บรรดาผู้ทำงานเหน็ดเหนื่อยและแบกภาระหนัก จงมาหาเรา และเราจะให้ท่านทั้งหลายหายเหนื่อยเป็นสุข” บริบทของข้อความนี้คืออะไร พระเยซูจะทรงให้เราหายเหนื่อยเป็นสุขได้อย่างไร`

เช่นเดียวกับเราทุกคน พระเยซูไม่เคยตรัสโดยไม่มีบริบท เพื่อที่จะเข้าใจพระองค์ เราจำเป็นต้องเข้าใจบริบทเฉพาะที่อยู่รอบ ๆ ข้อความ โดยเฉพาะอย่างยิ่งถ้าเราต้องการหลีกเลี่ยงการเข้าใจพระเยซูผิด

มัทธิวบทที่ 11 เป็นจุดเปลี่ยนในพระกิตติคุณมัทธิว การประณามเมืองหลักของแคว้นกาลิลีเป็นคำตรัสที่รุนแรงที่สุดในพระกิตติคุณ พระเยซูไม่ทรงลำเอียง พระองค์ทรงชี้ไปที่ปัญหา พระองค์ทรงมีปฏิสัมพันธ์กับผู้ที่ “กระทำผิด” (มัทธิว 9:9-13) การที่พระองค์กล่าวว่า พระองค์อภัยบาปได้เป็นเรื่องอื้อฉาวในสายตาของผู้นำศาสนา (มัทธิว 9:1-8)

อันที่จริงแล้ว พระเยซูตรัสถ้อยคำประณามผู้คนอย่างมีพลัง แม้กระทั่งเปรียบพวกเขากับเมืองโสโดมอย่างไม่พอใจว่าเป็นดังเมืองแห่งความชั่วร้ายที่ไม่สงบ (ดังทุกวันนี้) “แต่เราบอกเจ้าว่าในวันพิพากษา โทษเมืองโสโดมจะเบากว่าโทษของเจ้า” (มัทธิว 11:24)

ความตึงเครียดเพิ่มสูงขึ้น แต่กระนั้นท่ามกลางคำตรัสเหล่านี้พระเยซูทรงเปลี่ยนเรื่องและนำเสนอการหยุดพักที่แท้จริง พระองค์ทรงทำเช่นนั้นได้เพราะว่า “พระบิดาของเราได้ทรงมอบสิ่งสารพัดให้แก่เรา และไม่มีใครรู้จักพระบุตร นอกจากพระบิดา” (มัทธิว 11:27) ความสามารถของพระเยซูในการประทานการหยุดพักอยู่บนฐานของความเป็นพระเจ้าของพระองค์และความเป็นหนึ่งเดียวกับพระบิดา

ก่อนที่เราจะปลดภาระของเราลง เราจำต้องเข้าใจว่าเราไม่สามารถแบกภาระไว้คนเดียวได้ ในความเป็นจริงเราส่วนใหญ่จะไม่มาหาพระองค์ เว้นแต่เราจะรับรู้ถึงสภาพที่แท้จริงของเรา ถ้าเช่นนั้นคำเชื้อเชิญของพระเยซูก็อยู่บนฐานของความจำเป็น

คำตรัสของพระองค์ในมัทธิว 11:28 เริ่มต้นด้วยคำสั่งในต้นฉบับภาษากรีก คำว่า “จงมา” ไม่ใช่ทางเลือก แต่ “จงมา” เป็นเงื่อนไขเบื้องต้นของการค้นพบการหยุดพัก “จงมา” หมายความว่าเราต้องยอมจำนน ในช่วงเวลานี้ที่เราสามารถควบคุมหลายสิ่งหลายอย่างในชีวิตของเราได้อย่างสะดวกสบายโดยผ่านสมาร์ทโฟน การเข้าหาพระเยซูจึงไม่ใช่ทางทั่วไปที่เราจะเลือก อันที่จริงแล้วการยอมจำนนเป็นสิ่งที่ยากที่สุดในชีวิตคริสเตียนส่วนใหญ่

เรามักพูดว่าพระเจ้าทรงทำทุกสิ่งเพื่อเราในพระคริสต์และเราไม่สามารถช่วยตัวเองให้รอดได้ ซึ่งเป็นความจริงทั้งหมด แต่อย่างไรก็ตามเรายังคงต้องเลือกอย่างมีสติที่จะ “มาหา” พระเยซู ซึ่งหมายถึงการยอมจำนนต่อพระองค์ และนี่คือการให้เจตจำนงเสรีเป็นศูนย์หน้าและศูนย์กลางในชีวิตคริสเตียน

`คุณแบกภาระอะไรบ้าง คุณเรียนรู้ที่จะมอบสิ่งเหล่านี้ให้กับพระเยซูและสัมผัสกับการหยุดพักที่พระองค์ประทานให้อย่างไร`