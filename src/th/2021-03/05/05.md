---
title: “ด้วยว่าแอกของเราก็พอเหมาะ”
date:  28/07/2021
---

เราสังเกตเห็นแล้วว่า การใช้คำว่า “แอก” ในพระธรรมมัทธิวในส่วนนี้สะท้อนถึงการใช้คำศัพท์ของศาสนายิว และข้อพระคัมภีร์พันธสัญญาใหม่ข้ออื่น ๆ บ่งบอกถึงการเข้าใจในพระบัญญัติที่ผิดพลาดไป

`คำภาษากรีกที่แปลว่า “พอเหมาะ” ใน มัทธิว 11:30 ยังสามารถแปลได้ว่า “ดีงาม น่ายินดี เป็นประโยชน์ และมีเมตตากรุณา” หลายคนรอบตัวเรามองว่ากฎของพระเจ้าเป็นภาระหนัก ยากที่จะปฏิบัติตาม และบางครั้งก็ไม่ตรงประเด็น เราจะช่วยคนเหล่านั้นค้นพบความงดงามของพระบัญญัติและสร้างแรงบันดาลใจให้พวกเขาเกิดความรักต่อพระผู้ให้พระบัญญัติได้อย่างไร`

พ่อแม่จดจำช่วงเวลาที่ลูกเดินก้าวแรกได้อยู่เสมอ ก้าวแรกที่เดินอย่างโคลงเคลงไปมาตามด้วยก้าวที่สองที่ยังลังเล แล้วก็ก้าวที่สาม และเมื่อถึงจุดนี้เป็นไปได้มากว่าเด็กจะสะดุดและล้มลง อาจมีน้ำตาไหลบ้างหรืออาจถึงขั้นฟกช้ำ แต่เมื่อเด็กรู้สึกถึงอิสระของการเคลื่อนไหว เขาจะลุกขึ้นและพยายามอีกครั้ง เดิน ล้ม ลุกขึ้น เดิน ล้ม ลุกขึ้น เป็นลำดับซ้ำไปมาหลายครั้งก่อนที่เด็กคนนั้นจะสามารถเดินได้อย่างมั่นคง ถึงกระนั้นท่ามกลางการสะดุดและล้ม มีใบหน้าเล็ก ๆ ที่ภูมิใจและประกาศอย่างมีชัยว่า พ่อจ๋า แม่จ๋า หนูเดินได้แล้ว

การเดินกับพระเยซูอาจไม่ใช่เรื่องง่ายเสมอไป แต่เป็นสิ่งที่ดีและถูกต้องที่จะทำเสมอ เราอาจสะดุด เราอาจล้ม แต่เราลุกขึ้นได้และเดินต่อไปโดยมีพระองค์อยู่เคียงข้างเรา

`เปาโลเขียนใน กาลาเทีย 5:1 ว่า “เพื่อเสรีภาพนั้นเอง พระคริสต์จึงได้ทรงโปรดให้เราเป็นไท เหตุฉะนั้นจงตั้งมั่น และอย่าเข้าเทียมแอกเป็นทาสอีกเลย” หมายความว่าอย่างไร พระคริสต์ทำให้เรามีเสรีภาพได้อย่างไร ความแตกต่างระหว่างแอกที่พระองค์ทรงขอให้เราแบกและการ “เข้าเทียมแอกเป็นทาส” ที่เปาโลเตือนเราคืออะไร`

เรามั่นใจได้ว่า ไม่ว่าสิ่งใดก็ตามที่เปาโลหมายถึงการ “เข้าเทียมแอกเป็นทาส” ไม่ได้หมายถึงการเชื่อฟังพระบัญญัติสิบประการของพระเจ้า ในทางตรงกันข้ามเราเชื่อมั่นได้ว่าความรอดของเรามั่นคง ไม่ได้ขึ้นอยู่กับพระบัญญัติแต่อยู่บนความชอบธรรมของพระคริสต์ที่ปกคลุมเรา เราจึงสามารถมีการหยุดพักและเสรีภาพที่แท้จริงได้ เราได้รับผ่านทางการเชื่อฟังโดยความเชื่อ

`เหตุใดการดำเนินชีวิตโดยเชื่อฟังพระบัญญัติของพระเจ้าจึงเป็นชีวิตที่สงบมากกว่าการที่เราไม่เชื่อฟังพระบัญญัติ`