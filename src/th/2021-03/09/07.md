---
title: ศึกษาเพิ่มเติม
date:  27/08/2021
---

“พระเจ้าประทานอนุสรณ์อำนาจแห่งการทรงสร้างของพระองค์แก่มนุษย์ เพื่อจะมองเห็นพระองค์ได้ชัดเจนจากผลงานแห่งฝีพระหัตถ์ของพระองค์ วันสะบาโตเชื้อเชิญให้เรามองสง่าราศีของพระผู้สร้างจากงานแห่งการทรงสร้างของพระองค์ ... ในวันหยุดพักอันศักดิ์สิทธิ์เหนือวันอื่นใด เราควรศึกษาข่าวสารที่พระเจ้าทรงเขียนแก่เราในธรรมชาติ ... เมื่อเราเข้าใกล้หัวใจของธรรมชาติมากขึ้น การทรงอยู่ของพระคริสต์นั้นเป็นจริง และตรัสกับจิตใจเราถึงสันติสุขและความรักของพระองค์” (เอลเลน จี. ไว้ท์, อุทาหรณ์จากคำสอนของพระคริสต์, หน้า 25-26)

เหตุผลสำคัญประการหนึ่งที่พระเจ้าทรงปลดปล่อยชนชาติอิสราเอลจากการเป็นทาสในอียิปต์เพื่อพวกเขาจะได้รักษาวันสะบาโตอันบริสุทธิ์... เห็นได้ชัดว่าโมเสสและอาโรนสอนเกี่ยวกับความศักดิ์สิทธิ์ของวันสะบาโตอีกครั้ง เนื่องจากฟาโรห์บ่นกับพวกเขาว่า ‘เจ้าทั้งสองทำให้เขาต้องหยุดงานของเขาเสีย’ อพยพ 5:5 บ่งบอกว่าโมเสสและอาโรนเริ่มปฏิรูปวันสะบาโตตั้งแต่ในอียิปต์

“อย่างไรก็ตามการรักษาวันสะบาโตไม่ใช่เพื่อระลึกถึงการเป็นทาสในอียิปต์ การรักษาเป็นการระลึกถึงการทรงสร้างที่รวมถึงการระลึกอย่างชื่นชมยินดีถึงการปลดปล่อยจากการถูกกดขี่ด้านศาสนาในอียิปต์ที่ทำให้การรักษาวันสะบาโตเป็นเรื่องยาก ในทำนองเดียวกันการช่วยพวกเขาให้พ้นจากการเป็นทาสเพื่อกระตุ้นความอ่อนโยนในจิตใจของพวกเขาต่อคนยากจนและผู้ถูกกดขี่ ต่อลูกกำพร้าและหญิงม่ายตลอดไป” (เอลเลน จี. ไว้ท์, Appendix note, From Eternity Past, หน้า 549)

**คำถามเพื่อการอภิปราย**

`คุณจะตอบข้อโต้แย้งอย่างไรที่ว่า วันใดก็ได้ไม่สำคัญตราบเท่าที่เรายังมีวันพักผ่อนหนึ่งวันต่อสัปดาห์ หรือในทางกลับกัน เราจะตอบอย่างไรถึงคำอ้างที่ว่า พระเยซูทรงเป็นวันสะบาโตวันหยุดพักของเรา เพราะฉะนั้นไม่จำเป็นต้องให้วันใดวันหนึ่งเป็นวันหยุดพักเลย`

`การรักษาวันสะบาโตให้บริสุทธิ์เป็นเครื่องเตือนใจถึงอิสรภาพและการปลดปล่อยอย่างไร เราจะหลีกเลี่ยงไม่ให้วันสะบาโตเป็นข้อจำกัดและข้อผูกมัดได้อย่างไร`

`บางคนกล่าวว่าการรักษาวันสะบาโตที่เป็นวันที่เจ็ดนั้นเป็นการพยายามไปสวรรค์ด้วยตัวเอง เราจะอธิบายอย่างไร`