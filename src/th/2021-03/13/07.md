---
title: ศึกษาเพิ่มเติม
date:  24/09/2021
---

“เราทุกคนต่างปรารถนาที่จะได้รับคำตอบต่อคำอธิษฐานทันทีทันใดและตรงไปตรงมา และถูกล่อลวงให้ท้อถอยหากได้รับคำตอบล่าช้าและอยู่ในรูปแบบที่คาดไม่ถึง แต่พระเจ้าทรงเปี่ยมด้วยสติปัญญาและแสนดีเกินกว่าที่จะตอบคำอธิษฐานของเราในเวลาและลักษณะที่เราปรารถนา พระองค์จะทรงประทานสิ่งที่ดีกว่าและเหนือกว่าที่เราคาดหวัง เนื่องจากเราวางใจในพระปรีชาและความรักของพระองค์ได้ เราจึงไม่ควรขอให้พระองค์ทำตามความประสงค์ของเรา แต่เราควรพยายามเข้าถึงพระประสงค์ของพระองค์ ความปรารถนาและความสนใจของเราควรอยู่ในพระประสงค์ของพระองค์” (เอลเลน จี. ไว้ท์, Gospel Workers, หน้า 219)

“อีกเพียงชั่วขณะเดียวพระเยซูจะเสด็จมาเพื่อช่วยบุตรธิดาให้รอดและมอบความเป็นอมตะให้ หลุมฝังศพจะเปิดออกและคนที่ตายแล้วจะเป็นขึ้นมาอย่างมีชัยและร้องว่า ‘โอ ความตาย เหล็กในของเจ้าอยู่ที่ไหน โอ หลุมฝังศพ ชัยชนะของเจ้าอยู่ที่ไหน’ คนที่เรารักที่นอนหลับในพระเยซูจะเป็นขึ้นมา สวมใส่ความเป็นอมตะ” (เอลเลน จี. ไว้ท์, Counsels on Stewardship, หน้า 350)

**คำถามเพื่อการอภิปราย**

`จงตระหนักถึงความจริงของความขัดแย้งครั้งยิ่งใหญ่ คุณเห็นความขัดแย้งที่กำลังดำเนินอยู่บนโลกนี้อย่างไร มีผลอย่างไรต่อชีวิตส่วนตัวของคุณ ความขัดแย้งนี้เป็นเรื่องจริงมากกว่าที่หลาย ๆ คนคิด เพราะหลายคนไม่เชื่อว่าผีมารมีอยู่จริง ทำไมการเข้าใจความจริงของความขัดแย้งครั้งยิ่งใหญ่จึงเป็นสิ่งสำคัญมากในการช่วยเราให้เข้าใจสภาพของโลก และเหตุใดการเข้าใจว่าความขัดแย้งครั้งยิ่งใหญ่นี้จบลงอย่างไรจึงช่วยปลอบใจเราได้`

`หากเราพยายามตีความมากกว่าที่คำพยากรณ์เปิดเผย ก็จะทำให้เข้าใจคำพยากรณ์ผิดได้ บ่อยแค่ไหนที่สมาชิกคริสตจักรประสบปัญหาทำนายเหตุการณ์ที่ไม่ได้เกิดขึ้น หรือเชื่อในคำทำนายของผู้อื่นที่ไม่เกิดขึ้นจริง เราจะป้องกันตัวเราเองจากการติดกับดักแบบนั้นได้อย่างไร`

`ศึกษา วิวรณ์ 14:9-11 อีกครั้ง ผู้ที่บูชาสัตว์ร้ายและรูปของมันจะไม่มีการพักผ่อนเลยหมายความว่าอย่างไร หัวข้อที่ถกเถียงกันในคริสตจักรเกี่ยวกับบทบาทของเราในช่วงเวลาที่พระคริสต์เสด็จกลับมา ไม่ว่าเราจะมีหน้าที่อะไร ทำไมจึงสำคัญมากที่เราต้องทำหน้าที่อย่างขยันขันแข็งในการเผยแพร่ข่าวสารการเสด็จกลับมาของพระองค์สู่โลกนี้`