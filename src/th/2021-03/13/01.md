---
title: การหยุดพักที่สูงส่ง
date:  18/09/2021
---

วันที่ 18 - 24 กันยายน 2564

### อ่านข้อพระคัมภีร์สำหรับบทเรียนสัปดาห์นี้
วิวรณ์ 1:9-19; มัทธิว 24:4-8, 23-31; วิวรณ์ 14:6-12; ฮีบรู 11:13-16; ฟีลิปปี 4:4-6

> <p>ข้อควรจำ</p>
> “ดังที่มีเขียนไว้ในพระคัมภีร์ว่า สิ่งที่ตาไม่เห็นหูไม่ได้ยิน และสิ่งที่มนุษย์คิดไม่ถึง คือสิ่งที่พระเจ้าได้ทรงจัดเตรียมไว้สำหรับคนที่รักพระองค์” (1 โครินธ์ 2:9)

คุณเคยรู้สึกว่าคุณอยู่ท่ามกลางการต่อสู้ครั้งยิ่งใหญ่ เป็นการต่อสู้ระหว่างความดีและความชั่วหรือไม่ หลายคนแม้แต่คนทางโลกเองก็สัมผัสได้ถึงความจริงนี้ เรารู้สึกเช่นนั้นเพราะเป็นความจริง เราอยู่ในการต่อสู้ครั้งใหญ่ระหว่างความดีและความชั่ว ระหว่างพระคริสต์ (ความดี) และซาตาน (ความชั่ว)

ดังนั้น ชีวิตตั้งอยู่บนสองฝั่ง การขัดแย้งครั้งยิ่งใหญ่ระหว่างพระคริสต์และซาตานกำลังเกิดขึ้นในระดับโลก ที่จริงแล้วเกิดขึ้นในระดับจักรวาลเสียด้วยซ้ำ เพราะความขัดแย้งครั้งแรกเกิดขึ้นบนสวรรค์ (วิวรณ์ 12:7) อย่างไรก็ตาม ความสับสนของเหตุการณ์จะทำให้เราพลาดภาพรวมของแผนการการหลบหนีจากโลกนี้ของพระเจ้าได้อย่างง่ายดาย สงคราม ความไม่สงบทางการเมือง และภัยธรรมชาติทำให้เราหวาดผวาและหมดหนทาง แต่การทรงนำของพระเจ้าผ่านทางคำพยากรณ์จะช่วยให้เราจดจำภาพรวมว่าเรากำลังไปที่ใดและเราจะไปถึงจุดนั้นได้อย่างไร

ความขัดแย้งครั้งยิ่งใหญ่เกิดขึ้นในระดับส่วนบุคคลด้วยเช่นกัน เราทุกคนต่างเผชิญกับความท้าทายด้านความเชื่อในชีวิตประจำวันของเรา ถ้าเราไม่เลือกที่จะดำเนินชีวิตเพื่อการเสด็จมาครั้งที่สองของพระเยซู เราก็จะเผชิญกับความตาย สัปดาห์นี้เราจะศึกษาว่าเราจะหยุดพักในพระเยซูได้อย่างไรเมื่อเราต้องเผชิญกับความไม่สงบบนโลกและอนาคตของเราที่คาดการณ์ไม่ได้