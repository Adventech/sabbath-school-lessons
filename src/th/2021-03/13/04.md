---
title: คำสั่งปฏิบัติการ
date:  21/09/2021
---

ภาพรวมของประวัติศาสตร์ในคำพยากรณ์ไม่เพียงแต่ให้เรานั่งเฉย ๆ และไม่ทำอะไร ขณะที่เรามองดูเหตุการณ์เปิดเผยต่อหน้าเรา ซึ่งเป็นเหตุการณ์ที่เราควบคุมไม่ได้จริง ๆ บ่อยครั้งทัศคติจึงเป็นเช่นนี้ “อืม เหตุการณ์วาระสุดท้ายกำลังเกิดขึ้นตามที่พยากรณ์ไว้ แล้วเราจะทำอะไรได้บ้าง นอกจากแค่ปล่อยตัวตามสิ่งที่จะเกิดขึ้น ไม่ว่าอย่างไร เราทำสิ่งต่าง ๆ เพียงลำพักได้หรือ”

แต่นั่นไม่ใช่ความสัมพันธ์ที่คริสเตียนควรมีกับโลกรอบตัว โดยเฉพาะกับเหตุการณ์วาระสุดท้าย วิวรณ์บทที่ 14 บอกเราว่าจุดประสงค์ของการอยู่ในเวลาแห่งประวัติศาสตร์ช่วงนี้คือ บอกผู้อื่นถึงการพิพากษาของพระเจ้าและช่วยพวกเขาเตรียมตัวให้พร้อมสำหรับการเสด็จมาครั้งที่สองของพระเยซู

`อ่าน วิวรณ์ 14:6-12 ข้อพระคัมภีร์เหล่านี้สอนอะไรเรา เราต้องประกาศอะไรให้โลกรู้ เหตุใดนี่จึงเป็นข่าวสารที่เร่งด่วน`

ในฐานะแอ๊ดเวนติส เราเชื่อว่า “ความจริง” (2 เปโตร 1:12) พบได้จากข้อพระคัมภีร์เหล่านี้ที่เราเรียกว่า “ข่าวของทูตสวรรค์สามองค์” ซึ่งเป็นแก่นแท้ของการทรงเรียกเราในช่วงเวลาแห่งประวัติศาสตร์โลกนี้

สังเกตข้อพระคัมภีร์เหล่านี้เริ่มต้นด้วย “ข่าวประเสริฐอันเป็นอมตะ” เป็นข่าวประเสริฐเกี่ยวกับการสิ้นพระชนม์และการฟื้นคืนชีพของพระคริสต์ ซึ่งความหวังเดียวแห่งความรอดของเราตั้งอยู่บนข่าวสารนี้ ข่าวสารกล่าวต่อไปว่า “ถึงเวลาที่พระองค์จะทรงพิพากษาแล้ว” (วิวรณ์ 14:7) เป็นเครื่องหมายชี้ไปยังการสิ้นสุดของโลก จากนั้นจึงมีการเรียกร้องให้นมัสการผู้ที่ “ทรงสร้างฟ้าสวรรค์ แผ่นดินโลก” ซึ่งตรงข้ามกับคำเตือนอันน่ากลัวของผู้ที่อาศัยในบาบิโลน คือผู้ที่บูชา “สัตว์ร้ายและรูปของมัน” ส่วนท้ายของข้อเหล่านี้กล่าวถึงประชากรของพระเจ้าในยุคสุดท้าย “นี่แหละความอดทนซึ่งพวกธรรมิกชนคือ ผู้ที่ประพฤติตามพระบัญญัติของพระเจ้า และดำเนินตามความเชื่อของพระเยซูจะต้องมี”

`อ่าน วิวรณ์ 14:11 กล่าวเกี่ยวกับการที่คนทั้งหลายที่บูชาสัตว์ร้ายและรูปของมันไม่มีการพักผ่อนอย่างไร`

ไม่มีการพักผ่อนเลยทั้งกลางวันและกลางคืนสำหรับผู้ที่บูชาสัตว์ร้ายและรูปของมันอย่างนั้นหรือ แม้ว่าจะมีแนวความคิดหลากหลายเกี่ยวกับความหมายของข้อนี้ แต่ทุกคนก็ยอมรับว่าคนเหล่านี้จะไม่ได้สัมผัสกับการพักผ่อนแบบที่พระเจ้าประทานให้กับผู้ที่สัตย์ซื่อต่อพระองค์

`เหตุใดส่วนแรกของข่าวของทูตสวรรค์สามองค์จึงเป็น “ข่าวประเสริฐอันเป็นอมตะ” เหตุใดเราจึงต้องระลึกถึงความจริงอันประเสริฐนี้เสมอในขณะที่เราประกาศข่าวสารนี้ออกไปให้โลกรู้ การเข้าใจข่าวประเสริฐเป็นศูนย์กลางของแนวคิดเรื่องการหยุดพักอย่างไร`