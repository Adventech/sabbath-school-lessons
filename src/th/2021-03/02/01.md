---
title: กระวนกระวายและกบฏ
date:  03/07/2021
---

### อ่านข้อพระคัมภีร์สำหรับบทเรียนสัปดาห์นี้
กันดารวิถี 11:1-33, กันดารวิถี 12:1-13, กันดารวิถี 13:27-33, กันดารวิถี 14:1-23, 1โครินธ์ 10:1-11, กันดารวิถี 14:39-45

> <p>ข้อควรจำ</p>
> “เหตุการณ์เหล่านี้ได้บังเกิดแก่เขาเพื่อเป็นตัวอย่าง และได้บันทึกไว้เพื่อเตือนสติเราทั้งหลาย ซึ่งกำลังประสบวาระสุดท้ายแห่งบรรดายุคเก่า” (1โครินธ์ 10:11)

ในช่วงหลายศตวรรษที่ผ่านมา ผู้คนจำนวนมากรายงานพฤติกรรมของสุนัขและสัตว์เลี้ยงอื่น ๆ ที่แปลกประหลาดและกระวนกระวายก่อนเกิดแผ่นดินไหวครั้งใหญ่

ปัจจุบันนี้นักวิทยาศาสตร์ได้พิสูจน์แล้วว่า สัตว์ต่าง ๆ สามารถตรวจจับคลื่นไหวสะเทือนของแผ่นดินไหวรอบแรกได้ ซึ่งเป็นคลื่นความดันที่เกิดก่อนคลื่นทุติยภูมิหรือแผ่นดินไหวระลอกสองจะมาถึง ซึ่งอาจอธิบายได้ว่าทำไมจึงมีรายงานว่าสัตว์มีอาการสับสนหรือกระวนกระวายก่อนที่พื้นดินเริ่มสั่นสะเทือน สัตว์บางชนิด เช่น ช้างสามารถรับรู้คลื่นเสียงความถี่ต่ำและการสั่นสะเทือนจากแผ่นดินไหว ซึ่งมนุษย์ไม่สามารถสัมผัสได้เลย

เพียงไม่กี่นาทีก่อนที่แผ่นดินไหวขนาด 5.8 ริกเตอร์เกิดขึ้นที่วอชิงตันดีซีเมื่อวันที่ 23 สิงหาคม 2011 มีสัตว์บางตัวในสวนสัตว์แห่งชาติสถาบันสมิธโซเนียนเริ่มมีพฤติกรรมแปลก ๆ ในบรรดาสัตว์เหล่านี้มีตัวลีเมอร์ที่ส่งเสียงร้องดังประมาณ 15 นาทีก่อนที่พื้นดินเริ่มสั่นสะเทือน

บทเรียนสัปดาห์นี้เราจะดูตัวอย่างของการกระวนกระวายผิดปกติที่เกิดขึ้นกับมนุษย์ ซึ่งไม่ใช่จากภัยธรรมชาติที่ใกล้จะเกิดขึ้น เช่น แผ่นดินไหว แต่เกิดจากบาปพื้นฐานของมนุษย์ที่ล้มลงในบาปผู้ไม่ได้พำนักในสิ่งที่พระคริสต์มอบให้แก่ทุกคนที่เข้ามาหาพระองค์ด้วยความเชื่อและการเชื่อฟัง