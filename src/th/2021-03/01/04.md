---
title: ความหมายของการหยุดพักในพันธสัญญาเดิม
date:  29/06/2021
---

แน่นอนว่า เราทุกคนต้องการการพักผ่อน เรื่องนี้จึงเป็นหัวข้อหลักที่พบได้ตลอดทั่วพระคัมภีร์ แม้ว่าพระเจ้าทรงสร้างเราเพื่อทำกิจกรรม แต่กิจกรรมนั้นก็ต้องคั่นด้วยการหยุดพัก

ตัวอย่างเช่น พระคัมภีร์พันธสัญญาเดิมภาษาฮีบรูมีคำศัพท์หลายคำที่บ่งบอกถึงการหยุดพัก การบรรยายถึงการหยุดพักของพระเจ้าในวันที่เจ็ดแห่งการทรงสร้างในปฐมกาล 2:2, 3 ใช้คำว่า ชาบัท (shabbat) หมายถึง “หยุดงาน หยุดพัก พักผ่อนในวันหยุด” ซึ่งอยู่ในรูปของคำกริยาของคำว่า สะบาโต (Sabbaht) ซึ่งเป็นคำนาม คำเดียวกันนี้ใช้ในพระธรรม อพยพ 5:5 ด้วยเช่นกัน ซึ่งอยู่ในรูปของคำกริยาและแปลว่า “ทำให้บางคนได้หยุดพัก” จากการงานของเขา ฟาโรห์ผู้โกรธกริ้วกล่าวหาโมเสสว่าเป็นผู้ “ทำให้พวกเขาหยุดพัก” จากการงาน

การอ้างอิงถึงกิจกรรมการหยุดพักของพระเจ้าในวันสะบาโตวันที่เจ็ดในพระบัญญัติข้อที่สี่ที่กล่าวในภาษาฮีบรูว่า นัวก์ (nuakh) (อพยพ 20:11, เฉลยธรรมบัญญัติ 5:14) คำกริยานี้แปลว่า “หยุดพัก” ใน โยบ 3:13 หรือเปรียบให้เห็นมากกว่านั้นในคำว่า “วางลง” ที่อ้างถึงหีบพันธสัญญาใน กันดารวิถี 10:36 มีการบันทึกใน 2 พงศ์กษัตริย์ 2:15 ว่า ฤทธิ์เดชของเอลียาห์ “อยู่กับ” เอลีชา

รูปแบบคำที่สำคัญอีกคำหนึ่งคือ คำว่า เชเก็ท (shaqat) แปลว่า “จงหยุดพักเถิด มอบการบรรเทาให้ สงบเงียบ” คำนี้ใช้ใน โยชูวา 11:23 ที่บรรยายถึงการที่แผ่นดินหยุดพักจากสงครามหลังจากโยชูวาได้รับชัยชนะเบื้องต้น มีการใช้คำนี้ในพระธรรมโยชูวาและพระธรรมผู้วินิจฉัย มักแสดงถึง “ความสงบสุข”

คำกริยา รากา (raga‘) ก็บ่งบอกถึงการหยุดพักด้วย ในคำเตือนเรื่องการไม่เชื่อฟังใน เฉลยธรรมบัญญัติ พระเจ้าทรงบอกชาวอิสราเอลว่าพวกเขาจะไม่พบความสงบสุขเลยในช่วงการถูกเนรเทศ (เฉลยธรรมบัญญัติ 28:65) คำกริยาเดียวกันนี้ปรากฏใน เยเรมีย์ 50:34 ด้วย ซึ่งอธิบายถึงการไม่สามารถหยุดพักสงบสุขได้

`อ่าน เฉลยธรรมบัญญัติ 31:16 และ 2 ซามูเอล 7:12 การหยุดพัก (ล่วงลับ) ในข้อนี้หมายถึงอะไร`

ข้อพระคัมภีร์ทั้งสองข้อใช้สำนวนที่มาจากคำกริยา ชาคาบ (shakab) ซึ่งแปลตามตัวอักษรว่า “ล้มตัวลง นอนลง” ในพันธสัญญาระหว่างพระเจ้ากับดาวิด พระเจ้าทรงสัญญาเกี่ยวกับกษัตริย์ในอนาคตของชาวอิสราเอลว่า “เมื่อเจ้าหมดอายุขัยและล่วงลับไปอยู่กับบรรพบุรุษของเจ้าแล้ว เราจะตั้งบุตรชายคนหนึ่งของเจ้าขึ้นครองราชย์ต่อจากเจ้า” (2 ซามูเอล 7:12)

คำภาษาฮีบรูหลากหลายคำ (ในบทเรียนนี้กล่าวถึงเพียงบางส่วน) ที่บ่งบอกถึง การหยุดพัก ช่วยให้เราเข้าใจว่าแนวคิดศาสนศาสตร์ของคำว่า หยุดพัก ไม่ได้เกี่ยวข้องกับคำเพียงหนึ่งหรือสองคำ เราหยุดพักแบบรายบุคคลและแบบเป็นกลุ่ม การหยุดพักมีผลต่อเราทั้งทางร่างกาย สังคมและอารมณ์ และไม่ได้จำกัดอยู่กับวันสะบาโตเพียงอย่างเดียว

`แน่นอนว่าความตายเป็นศัตรู แต่วันหนึ่งจะไม่มีอีกต่อไป เหตุใดเราจึงได้รับการปลอบประโลมใจไม่ว่าเราจะโศกเศร้าและคิดถึงคนที่เราสูญเสียไปมากเพียงใดก็ตาม ที่รู้ว่าอย่างน้อยในตอนนี้พวกเขาได้พักผ่อนแล้ว`