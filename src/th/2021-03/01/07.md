---
title: ศึกษาเพิ่มเติม
date:  02/07/2021
---

“ในการประมาณค่าของผู้นำศาสนารับบี จุดรวมของศาสนามักอยู่กับกิจกรรมที่คึกคัก ขึ้นอยู่กับการกระทำภายนอกเพื่อแสดงให้เห็นถึงความเคร่งครัดในศาสนาที่สูงส่งกว่า ด้วยเหตุนี้พวกเขาได้แยกจิตวิญญาณออกจากพระเจ้า และสถาปนาการพึ่งพาตนเอง อันตรายเช่นเดียวกันยังคงปรากฏในทุกวันนี้ เมื่อการงานต่าง ๆ เพิ่มมากขึ้นและมนุษย์ประสบความสำเร็จในการทำงานใด ๆ ก็ตามเพื่อพระเจ้า จึงเสี่ยงภัยต่อการวางใจในแผนการและวิธีการของมนุษย์ ทำให้มีแนวโน้มที่จะอธิษฐานและมีความเชื่อลดน้อยลง พวกเราก็เป็นเช่นเดียวกับเหล่าสาวกที่เสี่ยงต่อการลืมพึ่งพาพระเจ้า และพยายามที่จะทำการงานของเราให้เป็นทางแห่งความรอด เราจำเป็นต้องมองไปยังพระเยซูตลอดเวลาและตระหนักว่าเป็นเพราะฤทธิ์อำนาจของพระองค์ซึ่งทำให้เกิดผล ในขณะที่เราทำงานรับใช้เพื่อความรอดของผู้หลงหายอย่างจริงจัง เราจะต้องใช้เวลาในการเฝ้าเดี่ยว อธิษฐาน และศึกษาพระวจนะของพระเจ้า การงานที่ประสบความสำเร็จด้วยการอธิษฐานเป็นอย่างมากและได้รับการชำระให้บริสุทธิ์โดยความดีของพระคริสต์เพียงเท่านั้น จะพิสูจน์ให้เห็นว่าได้ผลดีในท้ายที่สุด” (เอลเลน จี. ไวท์, ผู้พึงปรารถนาแห่งปวงชน, หน้า 362)

**คำถามเพื่อการอภิปราย**

`ความกดดันที่จะต้องจัดการทุกอย่างให้สำเร็จอยู่เสมอ พร้อมอยู่เสมอ (ทั้งด้านร่างกาย) และพยายามที่จะดำเนินชีวิตตามอุดมคติที่ไม่เป็นทั้งความจริงหรือตามแบบอย่างของพระเจ้า ทำให้ผู้คนเจ็บป่วยได้ ไม่ว่าจะเป็นด้านอารมณ์ ร่างกายและจิตวิญญาณ คริสตจักรของคุณจะเป็นสถานที่ต้อนรับแก่ผู้เมื่อยล้าและเหน็ดเหนื่อยที่โหยหาการหยุดพักได้อย่างไร`

`เป็นไปได้หรือไม่ที่เรายุ่งเกินไป ซึ่งรวมถึงการทำสิ่งดีเพื่อพระเจ้าด้วย จงนึกถึงเรื่องราวของพระเยซูและสาวกของพระองค์ในพระธรรมมาระโก 6:30-32 แลกเปลี่ยนความเห็นเกี่ยวกับการประยุกต์ใช้เรื่องราวนี้ในกลุ่มบทเรียนสะบาโตของคุณ`

`ในปีค.ศ. 1899 มีการทำลายสถิติความเร็วเกิดขึ้น มีคนหนึ่งขับรถด้วยความเร็ว 39.24 ไมล์ต่อชั่วโมง และยังมีชีวิตอยู่ แน่นอนว่าในทุกวันนี้รถวิ่งเร็วกว่านั้นมาก การประมวลผลข้อความในโทรศัพท์มือถือของเราก็เร็วกว่าคอมพิวเตอร์เครื่องใหญ่ที่มีความเร็วสูงสุดในยุคก่อนมาก การเดินทางทางอากาศก็เร็วกว่าในอดีต และยังจะเร็วขึ้นอีก ประเด็นก็คือว่า เกือบทุกสิ่งที่เราทำในวันนี้ทำได้เร็วกว่าในอดีต แต่เราก็ยังรู้สึกเร่งรีบและพักผ่อนไม่เพียงพอ สิ่งนี้บอกอะไรเราเกี่ยวกับธรรมชาติพื้นฐานของมนุษย์ และเหตุใดพระเจ้าจึงทรงให้การหยุดพักมีความสำคัญมากจนเป็นพระบัญญัติข้อหนึ่งของพระองค์`

`แม้กระทั่งในสวนเอเดนก่อนที่บาปจะเข้ามา ได้มีการกำหนดวันสะบาโตเพื่อการหยุดพักขึ้น สิ่งนี้บอกอะไรแก่เราว่าการหยุดพักนั้นจำเป็นแค่ไหนแม้ในโลกที่สมบูรณ์แบบปราศจากบาป`
