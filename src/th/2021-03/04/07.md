---
title: ศึกษาเพิ่มเติม
date:  23/07/2021
---

“การกลับใจของดาวิดนั้นจริงใจและลึกซึ้ง เขาไม่ได้พยายามผ่อนปรนการกระทำผิดนั้นเลย ไม่ปรารถนาที่จะหลบหนีการพิพากษา แต่กลับเป็นแรงบันดาลใจให้เขาอธิษฐาน... เขาเห็นมลทินในจิตใจ เกลียดบาปของเขา เขาไม่ได้อธิษฐานขอการอภัยโทษเท่านั้น แต่ได้ขอให้จิตใจบริสุทธิ์... ดาวิดเห็นหลักฐานของการให้อภัยและการยอมรับจากพระสัญญาของพระเจ้าต่อคนบาปที่กลับใจใหม่... ‘เครื่องบูชาที่พระเจ้าทรงรับได้คือจิตใจที่ชอกช้ำ จิตใจที่สำนึกผิดและชอกช้ำนั้น ข้าแต่พระเจ้า พระองค์มิได้ทรงดูถูก’ สดุดี 51:16, 17

“แม้ว่าดาวิดจะล้มลง แต่พระเจ้าก็ทรงยกเขาขึ้น... “ดาวิดถ่อมตัวลงและสารภาพบาป ในขณะที่ซาอูลดูหมิ่นคำตักเตือนและมีจิตใจแข็งกระด้างด้วยการไม่ยอมรับ

“เรื่องราวในประวัติของดาวิด... เป็นหนึ่งในอุทาหรณ์ที่ให้เราเห็นถึงการต่อสู้ดิ้นรนและการทดลองของมนุษยชาติ และการกลับใจอย่างแท้จริง... ตลอดทุกยุคทุกสมัย... บุตรของพระเจ้าหลายพันคนผู้ได้ทรยศไปหาบาป... จะจดจำถึง... การกลับใจใหม่และการสารภาพบาปอย่างจริงใจของดาวิด... และพวกเขาก็จะกล้าที่จะกลับใจใหม่และพยายามเดินในทางของพระบัญญัติของพระเจ้าอีกครั้ง

“ผู้ใดก็ตาม... ถ่อมจิตใจลงด้วยการสารภาพบาปและกลับใจใหม่เช่นเดียวกับดาวิด จงมั่นใจได้ว่ามีความหวังสำหรับผู้นั้น... พระเจ้าจะไม่มีวันทิ้งจิตวิญญาณที่กลับใจใหม่อย่างแท้จริง” (เอลเลน จี. ไว้ท์, บรรพชนกับผู้เผยพระวจนะ, หน้า 725, 726)

**คำถามเพื่อการอภิปราย**

`เราจะหาจุดสมดุลระหว่างการตระหนักถึงบาปที่ส่งต่อมาแต่กำเนิดและความจำเป็นที่ต้องได้รับการอภัย และในขณะเดียวกันก็ใช้ชีวิตเหมือนบุตรชายหญิงที่ได้รับการอภัยแล้วจากพระราชาแห่งจักรวาลอย่างไร`

`เหตุใดเราทุกคนจึงมีบาป ซึ่งเป็นบาปต่อพระเจ้า การกระทำบาปต่อพระเจ้าหมายความว่าอย่างไร`

`เราจะบอกกับคนที่ไม่ใช่ผู้เชื่อ แต่เป็นผู้บริสุทธิ์ที่ต้องทนทุกข์เช่นเดียวกับอุรีอาห์หรือบุตรแรกเกิดของดาวิดและบัทเชบาอย่างไร เราจะอธิบายเพื่อความรักและความยุติธรรมของพระเจ้าในสถานการณ์เช่นนั้นอย่างไร มุมมองของสงครามประวัติศาสตร์จะเป็นประโยชน์ต่อการเข้าใจเรื่องนี้อย่างไร`

`เหตุใดพระคัมภีร์จึงเขียนเรื่องราวที่ชั่วช้าของดาวิดและบัทเชบาถึงสองบทเต็ม ๆ การเขียนเรื่องนี้มีจุดประสงค์อะไร`

`มุมมองที่ว่าบาปจะแยกเราจากพระเจ้าตามที่กล่าวไว้ใน สดุดี 51:11, 12 คุณมีประสบการณ์อย่างไรกับเหตุการณ์นี้ คุณรู้สึกอย่างไร คุณจะอธิบายอย่างไรถึงความรู้สึกของการถูกแยกจากพระเจ้า และทำไมจึงรู้สึกไม่สบายใจ ทำไมพระสัญญาแห่งพระคุณจึงเป็นวิธีการรักษาเพียงวิธีเดียว`