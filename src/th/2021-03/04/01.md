---
title: ราคาของการหยุดพัก
date:  17/07/2021
---

### อ่านข้อพระคัมภีร์สำหรับบทเรียนสัปดาห์นี้
2 ซามูเอล 11:1-27; 2 ซามูเอล 12:1-23; ปฐมกาล 3:1-8; 1 ยอห์น 1:9

ข้อควรจำ“ข้าแต่พระเจ้า ขอทรงสร้างใจสะอาดภายในข้าพระองค์ และฟื้นน้ำใจที่หนักแน่นขึ้นใหม่ภายในข้าพระองค์” (สดุดี 51:10)

ดูเหมือนกับว่าผู้คนมากมายต้องการพบสันติสุขและความสงบเงียบแม้เพียงเล็กน้อย พวกเขายินดีจ่ายเงินเพื่อให้ได้มาซึ่งสิ่งนี้ เมืองใหญ่หลายแห่งมีห้องพักปลอดอินเตอร์เน็ตให้เช่าเป็นรายชั่วโมง กฎระเบียบการใช้ห้องเข้มงวด คือ ห้ามส่งเสียงดัง ห้ามมีผู้มาเยือน ผู้คนยอมจ่ายเงินเพื่อนั่งเงียบ ๆ เพื่อขบคิดหรืองีบหลับ ทั้งยังมีสลีปพอดหรือที่นอนที่มีฝาปิด (sleep pods) ให้เช่าในสนามบิน หูฟังลดเสียงรบกวนก็เป็นที่นิยม มีแม้แต่หมวกผ้าใบหรือที่ครอบเพื่อให้ความเป็นส่วนตัว สวมบนศีรษะและลำตัวเพื่อพักผ่อนในที่ทำงานช่วงเวลาสั้น ๆ

การพักผ่อนที่แท้จริงมีราคาต้องจ่าย หมอที่สอนให้พึ่งพิงตนเองพยายามให้เราเชื่อว่า เรากำหนดชะตากรรมของตัวเองได้ และการพักผ่อนเป็นเพียงการเลือกและการวางแผน อย่างน้อยหากเราพิจารณาเรื่องนี้อย่างตรงไปตรงมา เราจะตระหนักดีว่าเราไม่สามารถนำการพักผ่อนที่แท้จริงมาสู่จิตใจเราได้ ออกัสตินผู้เป็นบิดาแห่งคริสตจักรในศตวรรษที่สี่กล่าวสั้น ๆ ในคำสารภาพต่อพระคุณของพระเจ้าที่โด่งดัง (เล่ม 1) ว่า “พระองค์ทรงสร้างเรา และจิตใจของเราก็ไม่สงบจนกว่าจะพบการพักผ่อนในพระองค์”

สัปดาห์นี้เราจะศึกษาเรื่องราวของบุคคลหนึ่งที่มีชีวิตตามพระประสงค์ของพระเจ้า เรียนรู้ว่าเขาค้นพบราคาที่แท้จริงของการหยุดพักในพระเจ้าได้อย่างไร
