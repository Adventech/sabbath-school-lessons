---
title: การเลือกทิศทางใหม่
date:  02/08/2021
---

โยเซฟได้นำความเจ็บปวด ความสัมพันธ์ที่ยุ่งเหยิงและความวิตกกังวลไปกับเขาในขณะที่เดินทางไปอียิปต์ที่ซึ่งเขาถูกขายเป็นทาส นี่ไม่ใช่การเดินทางที่สงบ แต่เขาต้องต่อสู้ทั้งน้ำตา

“ในขณะนั้นโยเซฟพร้อมผู้จับกุมเดินทางไปอียิปต์ เมื่อกองคาราวานเดินลงไปทางใต้สู่พรมแดนของคานาอัน ชายหนุ่มมองเห็นเต็นท์บิดาที่ตั้งอยู่บนเนินเขาในระยะไกลออกไป เขาร้องไห้อย่างขมขื่นในยามที่เขาโดดเดี่ยวและเป็นทุกข์เมื่อนึกถึงผู้เป็นพ่อที่เปี่ยมด้วยความรัก อีกครั้งหนึ่งที่เขาคิดถึงเหตุการณ์ที่โดธาน เขาเห็นพวกพี่ชายโกรธแค้นและรู้สึกถึงสายตาอันโหดร้ายจ้องมายังเขา คำพูดดูถูกเหยียดหยามต่อการร้องขออันปวดร้าวของเขาดังก้องอยู่ในหู เขามองไปยังอนาคตด้วยหัวใจที่สั่นสะท้าน เป็นเหตุการณ์ที่เปลี่ยนชีวิตจากหน้ามือเป็นหลังมือเสียกระไร จากลูกชายหัวแก้วหัวแหวนไปสู่ทาสที่ถูกดูหมิ่นและไร้ที่พึ่ง ความเดียวดายและไร้เพื่อนฝูงในดินแดนต่างถิ่นที่เขากำลังเดินทางไป เป็นช่วงเวลาที่โยเซฟรู้สึกพ่ายแพ้ต่อความเศร้าโศกและความหวาดกลัวที่ควบคุมไม่ได้”

“จากนั้นความคิดของเขาก็หันไปหาพระเจ้าของผู้เป็นพ่อ ในวัยเด็กเขาได้รับการสอนให้รักและยำเกรงพระองค์ บ่อยครั้งในเต็นท์ของพ่อ เขาได้ฟังเรื่องราวนิมิตที่ยาโคบเห็นขณะที่กำลังหนีออกจากบ้านเพื่อลี้ภัย ตอนนี้บทเรียนอันล้ำค่าเหล่านี้ปรากฏต่อหน้าเขาอย่างชัดเจน โยเซฟเชื่อว่าพระเจ้าของพ่อจะเป็นพระเจ้าของเขาด้วย จากนั้นเขาได้ถวายตัวแด่พระเจ้าอย่างสุดจิตสุดใจ และอธิษฐานขอให้พระผู้ดูแลแห่งอิสราเอลอยู่กับเขาในดินแดนที่เขาถูกเนรเทศ” (เอลเลน จี. ไว้ท์, บรรพชนกับผู้เผยพระวจนะ, หน้า 213, 214)

บางวัฒนธรรมเน้นบทบาทของชุมชนมากกว่าปัจเจกบุคคล ในขณะที่บางวัฒนธรรมมีแนวโน้มที่จะเน้นบทบาทของปัจเจกบุคคลมากกว่าชุมชน ขณะที่เราหาความสมดุลระหว่างสองสิ่งนี้ในพระคัมภีร์ เราเห็นชัดว่าจำต้องมีการอุทิศตนมากเท่ากับการอุทิศองค์กรต่อพระเจ้า โยเซฟเริ่มพบความสงบผ่านความสัมพันธ์ในครอบครัวโดยการตัดสินใจติดตามพระจ้าเป็นการส่วนตัว

`ข้อพระคัมภีร์ต่อไปนี้สอนเราเกี่ยวกับการอุทิศตนส่วนตัวอย่างไร (เฉลยธรรมบัญญัติ 4:29; โยชูวา 24:15; 1 พงศาวดาร 16:11; สดุดี 14:2; สุภาษิต 8:10; อิสยาห์ 55:6)`

เพื่อที่จะพบกับการหยุดพัก เราแต่ละคนต้องตัดสินใจส่วนตัวที่จะติดตามพระเจ้า แม้ว่าบรรพบุรุษของเราจะเป็นผู้มีความเชื่อฝ่ายจิตวิญญาณยิ่งใหญ่มากก็ตาม ความเชื่อฝ่ายจิตวิญญาณนี้ไม่ได้ถ่ายทอดทางพันธุกรรม จำไว้ว่า พระเจ้ามีแต่บุตรชายหญิงไม่ใช่หลาน

`เหตุใดจึงเป็นสิ่งสำคัญที่เราเลือกที่จะอุทิศตัวเราเองต่อพระเจ้าในทุก ๆ วัน แม้ในทุกช่วงเวลาของวัน จะเกิดอะไรขึ้นหากคุณไม่ทำเช่นนี้`