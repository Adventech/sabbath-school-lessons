---
title: ศึกษาเพิ่มเต็ม
date:  16/07/2021
---

“จะไม่มีการเติบโตหรือบังเกิดผลในชีวิตที่ยึดตนเองเป็นศูนย์กลาง หากคุณยอมรับพระคริสต์เป็นพระผู้ช่วยให้รอดส่วนตัว คุณจะไม่คิดถึงแต่ตนเอง แต่จะพยายามช่วยเหลือผู้อื่น พูดถึงความรักของพระคริสต์ เล่าถึงความดีของพระองค์ ทำทุกหน้าที่ที่ได้รับมอบ แบกรับภาระของจิตวิญญาณที่หัวใจของคุณ และพยายามช่วยผู้หลงหายให้รอดด้วยทุกวิถีทางโดยพลังของคุณ เมื่อคุณรับพระวิญญาณของพระคริสต์ คือพระวิญญาณแห่งความรักอันไม่เห็นแก่ตัวและทำงานเพื่อผู้อื่น คุณจะเติบโตและบังเกิดผล ความสง่างามแห่งพระวิญญาณส่องสว่างในลักษณะนิสัยของคุณ ความเชื่อของคุณจะเพิ่มขึ้น ความเชื่อมั่นจะลึกซึ้งขึ้น ความรักของคุณจะสมบูรณ์แบบ คุณจะสะท้อนลักษณะของพระคริสต์มากขึ้นเรื่อย ๆ ในทุกสิ่งที่บริสุทธิ์ สูงส่ง และน่ารัก” (เอลเลน จี. ไวท์, Christ’s Object Lessons, หน้า 67-68)

ในการจัดการปัญหาระหว่างสมาชิกคริสตจักร “การสนทนายืดเยื้อเป็นเวลานานหลายชั่วโมงระหว่างฝ่ายที่เกี่ยวข้อง ไม่เพียงแต่เสียเวลา แต่ผู้รับใช้ของพระเจ้าต้องรับฟังพวกเขา จิตใจของทั้งสองฝ่ายเอาชนะได้โดยพระคุณ หากละทิ้งความหยิ่งผยองและความเห็นแก่ตัวห้านาทีก็จะขจัดปัญหาส่วนใหญ่ได้” (เอลเลน จี. ไวท์, Early Writings, หน้า 119)

**คำถามเพื่อการอภิปราย**

`จงนึกถึงวิธีการเอาชนะความเห็นแก่ตัวที่ใช้ได้จริง คุณจะช่วยกันและกันเพื่อให้ความคิดนี้กลายเป็นความจริงได้อย่างไร`

`โดยธรรมชาติแล้วความทะเยอทะยานไม่ใช่สิ่งเลวร้าย กระนั้นเราจะคาดหวังและจินตนาการถึงสิ่งยิ่งใหญ่จากพระเจ้าโดยไม่ตกอยู่ในกับดักของการถูกทำลายจากความทะเยอทะยานได้อย่างไร`

`เราส่วนใหญ่แล้วจะไม่แสดงออกถึงความทะเยอทะยาน การหน้าซื่อใจคดหรือเสแสร้ง การเห็นแก่ตัว หรือการอิจฉาภายนอก เช่นเดียวกับระบบรากขนาดใหญ่ของต้นแอสเพ็น ลักษณะเชิงลบทั้งหมดนี้แฝงตัวอยู่ใต้พื้นผิว การเปลี่ยนแปลงลักษณะนิสัยที่นำโดยพระวิญญาณในทางปฏิบัติมีลักษณะอย่างไร เราจะเอาชนะต้นตอของการกระวนกระวายและค้นพบการพักผ่อนที่แท้จริงในพระเยซูได้อย่างไร`

`จากคำถามสุดท้ายของวันพฤหัสบดี เกี่ยวกับความสำคัญของการเสด็จมาครั้งที่สอง หากท้ายที่สุดแล้วไม่มีการเสด็จมาครั้งที่สอง เราจะมีความหวังอะไร การเสด็จมาครั้งแรกของพระคริสต์จะมีประโยชน์อันใดต่อเรา เมื่อรู้ว่าคนตายหลับจนถึงการฟื้นคืนชีพ ซึ่งเกิดขึ้นในการเสด็จมาครั้งที่สองเท่านั้น`