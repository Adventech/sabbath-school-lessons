---
title: พระเยซูทรงนำความแตกแยก
date:  11/07/2021
---

มีเพียงไม่กี่คนที่ชอบความขัดแย้ง เราปรารถนาความปรองดองและสันติ เรายังจัดสัมมนาเกี่ยวกับการสร้างสันติและการแก้ปัญหาความขัดแย้งในคริสตจักรหรือสถาบันของเรา

`อ่าน มัทธิว 10:34-39 พระเยซูหมายความอย่างไรเมื่อพระองค์ตรัสว่า พระองค์มิได้นำสันติภาพมา แต่นำดาบมา ข้อพระคัมภีร์นี้หมายความว่าอย่างไรเมื่อพิจารณาว่า พระเยซูทรงเป็น “องค์สันติราช” (อิสยาห์ 9:6)`

คำตรัสของพระเยซูใน มัทธิว 10:34-39 สวนทางกันอย่างน่าตกใจ พระผู้ช่วยให้รอดซึ่งมาในฐานะทารกที่ช่วยเหลือตนเองไม่ได้ แทนที่จะมาในฐานะกษัตริย์ผู้ทรงอำนาจที่รายล้อมไปด้วยองครักษ์ชั้นยอด ผู้ที่เทศนาให้เรารักทั้งเพื่อนบ้านและศัตรู แต่ตอนนี้พระองค์ทรงบอกผู้ติดตามพระองค์ว่า พระองค์ทรงนำความแตกแยกและการต่อสู้ สาวกและผู้ฟังของพระองค์อาจสงสัย เหมือนที่เราสงสัย เป็นไปได้อย่างไร

มัทธิว 10:35-39 เขียนเกี่ยวกับความจงรักภักดีและซื่อสัตย์ การที่พระเยซูทรงอ้าง มีคา 7:6 พระองค์ทรงต้องการเรียกร้องให้ผู้อ่านเลือกชีวิตนิรันดร์ บุตรชายหญิงควรรักและให้เกียรติบิดามารดา นี่เป็นข้อกำหนดของพระบัญญัติที่โมเสสได้รับบนภูเขา ซึ่งเป็นส่วนหนึ่งของวิธีดำเนินการของพระเจ้า แต่หากความรักนั้นเหนือกว่าการอุทิศตนต่อพระเยซู ก็เป็นการตัดสินใจที่ยาก บิดามารดาควรรักและดูแลลูก ๆ ของพวกเขา แต่หากความรักนั้นเหนือกว่าการอุทิศตนต่อพระเยซู ก็เป็นการตัดสินใจที่ยาก พระเยซูทรงเตือนเราในข้อนี้

พระเยซูแสดงทางเลือกนี้โดยตั้งประโยคไว้สามประโยค โดยแต่ละประโยคใช้คำว่า ‘ควรค่า’ การควรค่านั้นไม่ได้ตั้งอยู่บนมาตรฐานของศีลธรรมขั้นสูงหรือแม้แต่การมีชัยเหนือบาป การควรค่าขึ้นอยู่กับความสัมพันธ์ของคนคนหนึ่งกับพระเยซู เราควรค่าเมื่อเราเลือกพระองค์เหนือสิ่งอื่นใด ไม่ว่าจะเป็นพ่อ แม่ หรือลูก ๆ เราเลือกความทุกข์ทรมานของกางเขนและติดตามพระเยซู

“ฉันไม่มีความปรารถนามากไปกว่าการเห็นเยาวชนของเราซึมซับไปด้วยจิตวิญญาณแห่งศาสนาที่บริสุทธิ์ ซึ่งจะนำพาพวกเขาให้รับเอากางเขนและติดตามพระเยซู สาวกเยาว์วัยของพระคริสต์ผู้อยู่ภายใต้หลักการ จงออกไป คลุมด้วยเสื้อคลุมแห่งความบริสุทธิ์และความชอบธรรม พระผู้ช่วยให้รอดของท่านจะทรงนำท่านไปสู่ตำแหน่งที่เหมาะกับความสามารถของท่านที่สุดและไปยังที่ที่ท่านจะเป็นประโยชน์มากที่สุด” (เอลเลน จี. ไวท์, Testimonies for the Church, vol. 5, หน้า 87)

`บางครั้งเราถูกบังคับให้แบกกางเขนที่ไม่ใช่การเลือกของเราเอง และบางครั้งเราก็เต็มใจแบกกางเขน ไม่ว่าจะด้วยวิธีใด หลักในการแบกกางเขนอย่างสัตย์ซื่อคืออะไร`