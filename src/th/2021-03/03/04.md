---
title: ความทะเยอทะยาน
date:  13/07/2021
---

การศึกษาการปฏิบัติกิจของพระเยซูบนโลกในสัปดาห์สุดท้ายก่อนการตรึงกางเขนเป็นแหล่งกำลังใจและแรงบันดาลใจเสมอ นอกจากนี้เรื่องนี้ยังนำเสนอให้เห็นถึงภาพรวมของการกระวนกระวายและความทะเยอทะยานที่ผลักดันให้ผู้คนทำและแนะนำในสิ่งที่ไม่ดี

`อ่าน ลูกา 22:14-30 และให้คำนึงถึงอารมณ์ของพระเยซูในขณะที่พระองค์ทรงได้ยินเหล่าสาวกโต้เถียงกันในระหว่างการรับประทานอาหารอันสูงส่งนี้ ว่าใครในหมู่พวกเขาควรนับได้ว่าเป็นใหญ่ที่สุด (ลูกา 22:24) เหตุใดเหล่าสาวกหันเหจากช่วงเวลาอันสำคัญนี้และมุ่งความสนใจไปยังความยิ่งใหญ่ของมนุษย์`

เรามักไม่ค่อยพูดถึงใครเป็นใหญ่ที่สุดในคริสตจักร ครอบครัวหรือสถานที่ทำงานของเรากับผู้อื่น เราอาจคิดเกี่ยวกับเรื่องนี้หลายครั้ง แต่ใครจะพูดเรื่องแบบนี้กับคนอื่น

นี่ไม่ใช่ครั้งแรกที่คำถามเช่นนี้เกิดขึ้นในหมู่ผู้ติดตามพระเยซู มัทธิว 18:1 บันทึกสิ่งที่สาวกถามพระเยซูและถามในรูปแบบแนวคิดทางทฤษฎีว่า “ใครเป็นใหญ่ในแผ่นดินสวรรค์” พระเยซูทรงตอบคำถามในรูปแบบของคำสอน พระองค์ทรงเรียกเด็กชายคนหนึ่ง หลังจากนั้นพระองค์ทรงให้เขายืนตรงกลางในหมู่สาวก นัยน์ตาทุกดวงก็เปิดกว้างออก คิ้วก็ยกสูงขึ้น จำต้องมีคำอธิบายในการกระทำของพระเยซู และพระอาจารย์ก็ทรงอธิบายใน มัทธิว 18:3 ว่า “เรากล่าวความจริงแก่ท่านทั้งหลายว่า ถ้าพวกท่านไม่กลับใจเป็นเหมือนเด็กเล็ก ๆ ท่านจะเข้าในแผ่นดินสวรรค์ไม่ได้เลย”

การกลับใจเป็นพื้นฐานของการค้นพบการพักผ่อนที่แท้จริงในพระเยซู เราตระหนักดีว่าเราต้องการความช่วยเหลือจากภายนอก เราตระหนักดีว่าเราพึ่งพาตนเองไม่ได้ แต่เราต้องพึ่งพระเยซู เราประสบกับการเปลี่ยนแปลงในค่านิยมและความทะเยอทะยานของเรา พระเยซูตรัสแก่สาวกของพระองค์ว่า จงวางใจในเราและพึ่งพาเราเหมือนเด็กชายคนนี้ ความยิ่งใหญ่ที่แท้จริงคือการสละตัวคุณเองและรับเอาคุณค่าของอาณาจักรสวรรค์

น่าเสียดายที่ดูเหมือนว่าเหล่าสาวกยังไม่เรียนรู้บทเรียนนี้ไปจนถึงช่วงเวลาที่พระเยซูรับประทานอาหารมื้อสุดท้ายกับพวกเขา การที่พวกเขาโต้เถียงและแย่งชิงกันได้ทำลายการเข้าสนิทอันสมบูรณ์แบบที่ไม่อาจเกิดขึ้นได้อีก

แม้จะอยู่กับพระเยซูหลายปี ร่วมพันธกิจกับพระองค์ ได้ยินและเรียนรู้ที่พระบาทพระองค์ พวกเขาทำได้แค่นี้หรือ ช่างเป็นตัวอย่างที่น่าเศร้าถึงการที่จิตใจมนุษย์ยังคงเสื่อมโทรมเสียกระไร อย่างไรก็ตามในด้านบวกให้นึกถึงพระคุณของพระเจ้าที่เป็นจริงปรากฏอยู่ตลอดเวลา พระเยซูยังคงไม่ละทิ้งพวกเขาแม้ว่าจะมีการสนทนาที่น่าเวทนาในหมู่ผู้ติดตามพระองค์ก็ตาม

`เหตุใดการมุ่งความสำคัญของเราไปยังพระเยซูบนกางเขนจึงเป็นวิธีที่มีประสิทธิภาพในการเยียวยาความประสงค์ของการยกย่องตนเอง ซึ่งเราทุกคนที่เป็นมนุษย์ตกในบาปต่างก็ตกเป็นเหยื่อ`