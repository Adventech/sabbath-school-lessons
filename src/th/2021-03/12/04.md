---
title: ภารกิจเสร็จสมบูรณ์
date:  14/09/2021
---

หากเปรียบเทียบนีนะเวห์กับเมืองอื่น ๆ ในอิสราเอง นีนะเวห์ก็เป็นเมืองใหญ่มาก เป็น “นครใหญ่โตมากทีเดียว ถ้าจะเดินข้ามเมืองก็กินเวลาสามวัน” (โยนาห์ 3:3)

`อ่านโยนาห์ 3:1-10 นครที่ชั่วร้ายนี้ตอบสนองอย่างไร เราได้บทเรียนอะไรจากเรื่องนี้ในการเป็นพยานแก่ผู้อื่นเพื่อพระเจ้า`

โยนาห์ประกาศข่าวสารจากพระเจ้าในขณะที่เดินอยู่ในเมืองนั้นว่า “อีกสี่สิบวัน นีนะเวห์จะถูกคว่ำ” (โยนาห์ 3:4) ข่าวสารพุ่งตรงประเด็น แม้จะไม่มีรายละเอียด แต่ก็เห็นได้ชัดว่าผู้ฟังได้รับข่าวสารนี้ และชาวเมืองนีนะเวห์ก็เชื่อคำเตือนของโยนาห์

ตามแบบลักษณะของชาวตะวันออกใกล้ กษัตริย์แห่งนีนะเวห์ต้องประกาศกฤษฎีกาเพื่อแสดงให้เห็นถึงการเปลี่ยนแปลงจิตใจ ทุก ๆ คนรวมทั้งสัตว์ด้วยจะต้องอดอาหารและไว้ทุกข์ (ข้อความจารึกไม่ได้กล่าวไว้ว่าสัตว์ไว้ทุกข์อย่างไร) กษัตริย์จะก้าวลงจากบัลลังก์และนั่งลงบนกองขี้เถ้า ซึ่งเป็นการแสดงออกเชิงสัญลักษณ์ที่สำคัญมาก

`อ่าน โยนาห์ 3:6-9 และเปรียบเทียบกับเยเรมีย์ 25:5 เอเสเคียล 14:6 และวิวรณ์ 2:5 คำประกาศของกษัตริย์มีองค์ประกอบอะไรบ้างที่แสดงให้เห็นว่าพระองค์เข้าถึงการกลับใจที่แท้จริง`

คำเทศนานั้นสั้นตรงประเด็น แต่เต็มไปด้วยหลักศาสนศาสตร์ที่ถูกต้องเกี่ยวกับการกลับใจอย่างแท้จริง ขณะที่โยนาห์ประกาศ พระวิญญาณบริสุทธิ์ทำงานอย่างหนักในจิตใจของชาวนีนะเวห์

ชาวนีนะเวห์ไม่ได้รับสิทธิพิเศษจากเรื่องราวการทรงนำด้วยความอ่อนโยนจากพระเจ้าอย่างที่ชาวอิสราเอลได้รับ แต่กระนั้นพวกเขาก็ตอบรับพระองค์ในแง่บวก พวกเขาพูดอย่างตั้งใจว่า “ให้เราทุกคนเข้าหาพระกรุณาของพระเจ้า ไม่ใช่เข้าหาความสำเร็จของตนเอง ให้เราทุกคนพึ่งพาความดีและพระคุณของพระองค์โดยสิ้นเชิง”

น่าแปลกใจที่โยนาห์ผู้ซึ่งได้สัมผัสกับพระคุณของพระเจ้าด้วยตัวเอง กลับคิดว่ามีเพียงบางคนเท่านั้นที่มีโอกาสได้หยุดพักในพระคุณของพระเจ้า

`เหตุใดการกลับใจใหม่จึงเป็นส่วนสำคัญของประสบการณ์คริสเตียน การกลับใจจากบาปของเราอย่างแท้จริงหมายความว่าอย่างไร โดยเฉพาะบาปที่เรากระทำซ้ำแล้วซ้ำเล่า`