---
title: ผู้เผยพระวจนะที่กระวนกระวาย
date:  11/09/2021
---

### อ่านข้อพระคัมภีร์สำหรับบทเรียนสัปดาห์นี้
โยนาห์ 1-4; เยเรมีย์ 25:5; เอเสเคียล 14:6; วิวรณ์ 2:5; ลูกา 9:51-56; ยูดาห์ 1-25

> <p>ข้อควรจำ</p>
> “ไม่สมควรหรือที่เราจะหวงเมืองนีนะเวห์นครใหญ่นั้น ซึ่งมีพลเมืองมากกว่าหนึ่งแสนสองหมื่นคน ผู้ไม่ทราบว่าข้างไหนมือขวาข้างไหนมือซ้าย และมีสัตว์เลี้ยงเป็นอันมากด้วย” (โยนาห์ 4:11)

เรื่องที่น่าสนใจที่สุดเรื่องหนึ่งในพระคัมภีร์คงหนีไม่พ้นเรื่องของโยนาห์ ซึ่งเป็นผู้เผยพระวจนะของพระเจ้า เป็นผู้ที่พระเจ้าทรงเรียก แต่กระนั้น เกิดอะไรขึ้น เขาวิ่งหนีจากการทรงเรียกของพระเจ้า หลังจากที่เขาได้รับการเกลี้ยกล่อมอย่างน่าตื่นเต้นให้เปลี่ยนใจมาเชื่อฟังพระเจ้า เขาก็กลับมาเชื่อฟัง แต่เพียงเพื่อทำอะไร เพื่อร้องบ่นเพราะว่าผู้คนที่เขาได้เป็นพยานถึงพระเจ้าต่างกลับใจและได้รับการไว้ชีวิต มิฉะนั้นพวกเขาคงถูกทำลายแล้ว

ช่างเป็นตัวอย่างของคนที่ไม่หยุดพัก ไม่สงบนิ่ง แม้กระทั่งถึงจุดที่เขาร้องออกมาว่า “ข้าแต่พระเจ้า เพราะฉะนั้น บัดนี้ ขอพระองค์ทรงเอาชีวิตของข้าพระองค์ไปเสีย เพราะว่าข้าพระองค์ตายเสียก็ดีกว่าอยู่” (โยนาห์ 4:3)

พระเยซูก็ทรงกล่าวถึงเรื่องราวของโยนาห์ ตรัสว่า “ชนชาวนีนะเวห์จะลุกขึ้นในวันพิพากษาพร้อมกับคนยุคนี้ และจะเป็นตัวอย่างให้คนยุคนี้ได้รับโทษ ด้วยว่าชาวนีนะเวห์ได้กลับใจเสียใหม่ เพราะคำประกาศของโยนาห์ และซึ่งใหญ่กว่าโยนาห์มีอยู่ที่นี่” (มัทธิว 12:41) ใหญ่กว่าโยนาห์ แน่นอนทีเดียว มิฉะนั้นพระองค์คงเป็นพระผู้ช่วยให้รอดของเรามิได้

สัปดาห์นี้เราจะศึกษาเรื่องของโยนาห์และเรียนรู้จากการที่เขาไม่สงบนิ่งและขาดสันติสุข