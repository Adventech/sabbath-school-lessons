---
title: ศึกษาเพิ่มเติม
date:  17/09/2021
---

“โยนาห์ได้รับมอบหมายให้รับผิดชอบในงานที่หนัก แต่กระนั้นพระองค์ผู้ทรงเรียกเขาก็มอบความช่วยเหลือและประทานความสำเร็จแก่ผู้รับใช้ของพระองค์ หากผู้เผยพระวจนะเชื่อฟังโดยไม่สงสัย เขาคงไม่ต้องประสบกับความขมขื่นมากมายและคงได้รับพระพรอย่างล้นเหลือ กระนั้นในช่วงเวลาที่โยนาห์สิ้นหวัง พระเจ้าก็ไม่ทรงทอดทิ้งเขา ผู้เผยพระวจนะฟื้นฟูความเชื่อมั่นในพระเจ้าและพลังอำนาจแห่งการช่วยให้รอดอันไม่สิ้นสุดของพระองค์ ผ่านทางการทดลองและเหตุการณ์ต่าง ๆ มากมาย” (เอลเลน จี. ไว้ท์, Prophets and Kings, หน้า 266)

“เราเข้าถึงหลายพันคนได้ด้วยวิธีที่เรียบง่ายและอ่อนน้อมที่สุด ผู้ที่มีสติปัญญามากที่สุด ชายและหญิงที่ได้รับการมองว่ามีพรสวรรค์ที่สุดในโลกมักได้รับการฟื้นฟูด้วยคำพูดเรียบง่ายของผู้ที่รักพระเจ้าและผู้ที่พูดถึงความรักนั้นได้อย่างเป็นธรรมชาติ” (เอลเลน จี. ไว้ท์, Christ’s Object Lessons, หน้า 232)

**คำถามเพื่อการอภิปราย**

`“ผู้เผยพระวจนะของพระเจ้า” ไม่พอใจที่ผู้คนที่พระเจ้าทรงเรียกให้เขาไปประกาศยอมรับความรอดอย่างนั้นหรือ เราเข้าใจทัศนคติในส่วนของโยนาห์อย่างไร ช่างเป็นตัวอย่างของความอดทนที่ดีที่พระเจ้ามีต่อประชากรของพระองค์เสียจริง แม้ว่าพวกเขาจะทำสิ่งตรงข้ามกับแสงสว่างที่พวกเขามีก็ตาม`

`เรื่องราวของโยนาห์ดูเหมือนจะชี้ให้เห็นว่า พระเจ้าไม่เพียงแต่ช่วยคนที่ดื้อดึงให้รอด แต่พระองค์ทรงสนพระทัยอย่างมากที่จะเปลี่ยนแปลงผู้ติดตามพระองค์ด้วย เราจะมี “ใจใหม่” และ “จิตวิญญาณใหม่” ได้อย่างไร แม้ว่าเราจะรู้จักพระเจ้าและความจริงสำหรับเวลานี้แล้วก็ตาม ความแตกต่างระหว่างการรู้ความจริงและการที่ความจริงนั้นเปลี่ยนแปลงเราคืออะไร`

`อ่านพระธรรมยูดาอีกครั้งหนึ่ง ข่าวสารที่สำคัญของพระธรรมนี้คืออะไร และข่าวสารนี้เกี่ยวเนื่องกับคริสตจักรของเราในทุกวันนี้อย่างไร`

`ประสบการณ์ในการรับใช้เพื่อความรอดของผู้อื่นทำให้จิตวิญญาณของเราดีขึ้นได้อย่างไร`

`ไม่ว่าโยนาห์จะมีเหตุผลหรือแนวคิดที่ดีที่จะไม่ไปเมืองนีนะเวห์เพียงใดก็ตาม พระเจ้าแสดงให้เขาเห็นว่าที่จริงแล้วเขาคิดผิด เราอาจมีทัศนคติในทางลบเช่นเดียวกับที่โยนาห์มีต่อผู้อื่นอย่างไรบ้าง`