---
title: สะบาโตแห่งการหยุดพัก
date:  28/08/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 1:26, 27; ปฐมกาล 9:6; 2 เปโตร 2:19; โรม 6:1-7; อพยพ 19:6; ยอห์น5:7-16

> <p>ข้อควรจำ</p>
> “จงทำการงานในหกวัน แต่วันที่เจ็ดนั้นเป็นสะบาโตแห่งการหยุดพักสงบ เป็นวันประชุมบริสุทธิ์ เจ้าอย่าทำการงานใด ๆ เป็นสะบาโตแด่พระเจ้าตามที่อยู่ทั่วไปของเจ้า” (เลวีนิติ 23:3)

เราเคยได้ยินข้อโต้แย้งเรื่องการรักษาวันสะบาโตวันที่เจ็ดหลากหลายรูปแบบมิใช่หรือ เราเคยได้ยินตั้งแต่พระเยซูเปลี่ยนวันสะบาโตเป็นวันอาทิตย์ หรือพระเยซูล้มเลิกวันสะบาโตแล้ว หรือเปาโลหรืออัครสาวกคนอื่น ๆ ให้วันอาทิตย์แทนที่วันสะบาโตวันที่เจ็ดเพื่อให้เกียรติการฟื้นคืนชีพ และอีกมากมาย ในช่วงไม่กี่ปีที่ผ่านมาข้อโต้แย้งบางข้อซับซ้อนมากขึ้นโดยอ้างเรื่องต่าง ๆ ตัวอย่างเช่น พระเยซูทรงเป็นวันสะบาโตแห่งการหยุดพักสำหรับเรา เพราะฉะนั้นเราไม่จำเป็นต้องรักษาวันที่เจ็ดหรือวันใดวันหนึ่งให้บริสุทธิ์ และแน่นอนว่าข้อโต้แย้งจะมีมาเรื่อย ๆ แม้บางข้อจะดูแปลกก็ตาม เช่น การหยุดพักวันที่เจ็ดเป็นการหาหนทางไปสู่สวรรค์ด้วยตัวเราเอง

ในทางกลับกันคริสเตียนบางคนเริ่มสนใจถึงแนวคิดในการหยุดพักและวันแห่งการหยุดพัก แม้ว่าพวกเขาจะโต้แย้งว่าวันนั้นเป็นวันอาทิตย์หรือวันใดก็ตาม ในเมื่อพวกเขาหยิบยกแนวคิดเรื่องการหยุดพักแบบพระคัมภีร์ เหตุใดยังต้องให้ความสำคัญในเรื่องของวันอีกเล่า

แน่นอนว่าในฐานะเซเว่นธ์เดย์แอ๊ดเวนตีส เราเข้าใจถึงความเป็นนิรันดร์ของกฎศีลธรรมของพระเจ้าและการเชื่อฟังพระบัญญัติข้อที่สี่ตามที่ได้เขียนไว้ ไม่ใช่เป็นการหาหนทางสู่สวรรค์ด้วยตัวเราเอง แต่เป็นผลจากการเชื่อฟัง เหมือนเชื่อฟังพระบัญญัติข้อที่ห้า หก หรือข้อแรก หรือข้ออื่น ๆ

สัปดาห์นี้เราจะเรียนรู้มากขึ้นเกี่ยวกับการหยุดพักที่พระเจ้าประทานให้และความสำคัญของพระบัญญัติเรื่องวันสะบาโต