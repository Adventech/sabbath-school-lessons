---
title: เครื่องหมายบ่งบอกว่าเราเป็นของพระเจ้า
date:  02/09/2021
---

ในช่วงสงครามโลกครั้งที่สอง เมื่ออังกฤษคาดการณ์ว่าการโจมตีของกองทัพเยอรมันใกล้เข้ามาแล้ว จึงมีการเตรียมการเพื่อปกป้องประเทศให้ดีที่สุด มีการตั้งป้อมปราการเพิ่มเติมตามชายหาด แน่นอนว่าถนนเป็นเส้นทางเร็วที่สุดที่ศัตรูจะถึงจุดหมาย ฉะนั้นจึงมีการติดตั้งสิ่งกีดขวางตามจุดยุทธศาสตร์ หลังจากนั้นทางการอังกฤษได้ทำบางสิ่งที่แปลกออกไป เพื่อชะลอความเร็วในการเดินทางและสร้างความสับสนให้กับศัตรู จึงมีการนำป้ายทางรถไฟและป้ายถนนออก และฉาบปูนซีเมนต์ปิดทับป้ายสลักบนหินหรือบนอาคารที่ไม่สามารถนำออกได้

เครื่องหมายเป็นสิ่งสำคัญทำหน้าที่บ่งชี้และนำทาง ในยุคก่อน GPS เราทุกคนล้วนมีแผนที่และคอยดูเครื่องหมายบอกทาง

`วันสะบาโตเป็นเครื่องหมายของอะไร อ่าน อพยพ 31:13, 16, 17 เราจะประยุกต์สิ่งที่กล่าวไว้ในข้อพระคัมภีร์นี้กับตัวเราเองได้อย่างไรในปัจจุบัน สำหรับผู้ที่เชื่อว่าพระบัญญัติของพระเจ้าเป็นนิรันดร์`

แม้ว่าถ้อยคำเหล่านี้จะตรัสเฉพาะกับชนชาติอิสราเอล แต่เราผู้เป็น “พงศ์พันธุ์ของอับราฮัม คือผู้รับมรดกตามพระสัญญา” (กาลาเทีย 3:29) ของพระคริสต์ และทุกวันนี้สะบาโตยังคงเป็นหมายสำคัญระหว่างพระเจ้ากับประชากรของพระองค์ พระธรรมอพยพ 31 ชี้ให้เห็นว่าวันสะบาโตเป็นหมายสำคัญหรือเครื่องหมายของพันธสัญญานิรันดร์ของพระเจ้า (อพยพ 31:16, 17) เครื่องหมายนี้ช่วยให้เรา “รู้จัก” พระผู้สร้าง พระผู้ไถ่ และพระพระผู้ชำระเราให้บริสุทธิ์ เป็นเหมือนธงที่ชักขึ้นสูงทุก ๆ วันที่เจ็ด และทำหน้าที่คอยเตือนใจเรา เพราะเรามักจะลืมอย่างง่ายดาย

วันสะบาโตของพระเจ้าเป็นเครื่องเตือนใจตลอดเวลาถึงต้นกำเนิด เสรีภาพ จุดหมายปลายทาง และความรับผิดชอบของเราต่อผู้ถูกทอดทิ้งและผู้ที่ไม่สำคัญ แท้จริงแล้ววันสะบาโตมีความสำคัญมาก แทนที่เราจะเข้าหาวันนั้น แต่วันนั้นเข้ามาหาเราในทุก ๆ สัปดาห์ และไม่มีข้อยกเว้น เป็นการเตือนเป็นนิรันดร์ว่าเราเป็นใคร ผู้ใดสร้างเรา พระองค์ทรงกำลังทำอะไรเพื่อเรา และท้ายที่สุดเมื่อพระองค์ทรงสร้างฟ้าสวรรค์และแผ่นดินโลกใหม่พระองค์จะทรงทำอะไรเพื่อเรา

พระเจ้าผู้บริสุทธิ์ทรงเชื้อเชิญมนุษย์ผู้ร่วมพันธสัญญาของพระองค์ให้พิจารณาจังหวะที่ครอบคลุม นั่นคือความสัมพันธ์แห่งความรอดระหว่างพระผู้สร้างและพระผู้ไถ่กับสิ่งทรงสร้างที่ดื้อรั้นของพระองค์ ในทุก ๆ สัปดาห์เราได้รับคำสั่งด้วยฤทธิ์และอำนาจที่มาจากพระเจ้าให้เข้าสู่การหยุดพักที่เราได้รับโดยไม่คิดมูลค่าในพระเยซูคริสต์ “ผู้บุกเบิกความเชื่อ และผู้ทรงทำให้ความเชื่อของเราสมบูรณ์ พระองค์ได้ทรงอดทนต่อกางเขน เพื่อความรื่นเริงยินดีที่ได้เตรียมไว้สำหรับพระองค์” (ฮีบรู 12:2)

`คุณเรียนรู้ที่จะมีประสบการณ์ลึกซึ้งกับพระเจ้าในช่วงวันสะบาโตได้อย่างไร`