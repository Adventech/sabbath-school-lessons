---
title: ศึกษาเพิ่มเติม
date:  20/08/2021
---

“เนื่องจากสถานการณ์เปลี่ยนแปลงตลอดเวลา ประสบการณ์ของเราจึงเปลี่ยนแปลงด้วย และการเปลี่ยนแปลงนี้ถ้าไม่ทำให้เรามีความสุขก็ทำให้เราหดหู่ แต่การเปลี่ยนแปลงของสถานการณ์เหล่านี้ไม่มีอำนาจเปลี่ยนความสัมพันธ์ของพระเจ้าต่อเรา พระองค์ทรงเหมือนเดิมเมื่อวาน วันนี้ และตลอดไป และพระองค์ทรงขอให้เรามั่นใจในความรักของพระองค์อย่างไม่ต้องสงสัย” (เอลเลน จี. ไว้ท์, In Heavenly Places, หน้า 120)

“จงมองไปยังพระเยซูโดยไม่ละสายตา อธิษฐานอย่างเงียบ ๆ ด้วยความเชื่อ ฉวยพละกำลังของพระองค์ไว้ ไม่ว่าคุณจะแสดงความรู้สึกออกมาหรือไม่ก็ตาม จงก้าวไปข้างหน้าราวกับว่าทุกคำอธิษฐานที่ทูลออกไปตั้งอยู่หน้าบัลลังก์ของพระเจ้าและพระองค์ผู้ไม่เคยผิดพระสัญญาจะทรงตอบสนอง จงก้าวออกไป ร้องเพลงและร้องทำนองเพลงต่อพระเจ้าในใจของคุณ แม้ว่าความหดหู่จะหนักและน่าเศร้าเพียงไร ข้าพเจ้าบอกท่านในฐานะผู้รู้ว่า แสงสว่างจะมา ความชื่นชมจะเป็นของเรา หมอกและเมฆจะม้วนกลับไป และเราจะผ่านอำนาจกดขี่ของเงาและความมืดไปสู่แสงตะวันที่ชัดแจ้งแห่งที่ประทับของพระองค์” (เอลเลน จี. ไว้ท์, Selected Messages, เล่ม 2, หน้า 242, 243)

**คำถามเพื่อการอภิปราย**

`บ่อยครั้งการช่วยคนทุกข์ทรมานจากความผิดปกติทางจิตหรือภาวะซึมเศร้าเป็นเรื่องยากมาก กลยุทธ์ที่ดีสำหรับคริสตจักรในการทำพันธกิจรับใช้กับผู้ที่ได้รับผลกระทบจากภาวะซึมเศร้าคืออะไร`

`เมื่อการเปิดใจและซื่อสัตย์ต่อพระพักตร์พระเจ้าเป็นเรื่องยากสำหรับเรา ลองอ่านพระธรรมสดุดีและดูว่าผู้เขียนพระธรรมเปิดใจและซื่อสัตย์ต่อพระเจ้าเพียงใด เราจะส่งเสริมบรรยากาศแห่งการเปิดใจและซื่อสัตย์ให้กับสมาชิกในโบสถ์ท้องถิ่นได้อย่างไร`

`บ่อยครั้งการอธิษฐานมักเป็นเรื่องยากหากเราเผชิญกับภาวะซึมเศร้า จงอภิปรายถึงพลังแห่งการอธิษฐานเผื่อผู้ที่ไม่สามารถอธิษฐานเพื่อตัวเองได้`

`เหตุใดจึงเป็นสิ่งสำคัญมากที่เราต้องจำไว้ว่าความเชื่อไม่ใช่ความรู้สึก หากเรารู้สึกหดหู่ ซึมเศร้า ท้อแท้ หวาดกลัว และกังวล นั่นไม่ได้หมายความว่าเราขาดความเชื่อหรือวางใจในพระเจ้า แต่หมายความว่า เราซึมเศร้า ท้อแท้ หวาดกลัว และกังวลเพียงชั่วขณะหนึ่งเหมือนที่หลาย ๆ คนเคยเผชิญ เราจะเรียนรู้ได้อย่างไรว่าในเวลาเช่นนี้ การยื่นมือออกด้วยความเชื่อเป็นสิ่งสำคัญมากไม่ว่าจะยากแค่ไหนก็ตาม`

`คุณเรียนรู้ความหวังอันยิ่งใหญ่จากเรื่องราวของคนง่อยอย่างไร โดยเฉพาะหากวิถีชีวิตที่ผิดบาปเป็นตัวนำโรคร้ายและความเจ็บป่วยมาสู่คุณ`