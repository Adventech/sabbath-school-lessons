---
title: “แบบอย่าง” ของการหยุดพัก
date:  07/09/2021
---

นอกเหนือจากตัวอย่างที่เราได้ศึกษาแล้ว แนวคิดเรื่องแบบจำลองและสัญลักษณ์ยังสามารถใช้กับแนวคิดเรื่องการหยุดพักแบบพระคัมภีร์ได้ด้วย เราจะศึกษาเรื่องนี้จากพระธรรมฮีบรูในพระคัมภีร์ใหม่

`อ่าน ฮีบรู 4:1-11 พระสัญญาที่ว่า จะให้เราเข้าสู่การพำนัก (หยุดพัก) ซึ่งพระองค์ประทานหมายความว่าอย่างไร ประสบกาณณ์ของชาวอิสราเอลในช่วงอพยพและพเนจรในถิ่นทุรกันดารให้ข้อมูลเชิงลึกเพิ่มเติมเกี่ยวกับแนวคิดเรื่องการเข้าสู่การพำนักในพระเจ้าอย่างไร`

ความเพียรพยายามและความสัตย์ซื่อมีความสำคัญมากในเรื่องนี้ แม้ว่าข้อพระคัมภีร์จะกล่าวถึงวันสะบาโตวันที่เจ็ด (ดู ฮีบรู 3:7-19) แต่จุดสำคัญแท้จริงแล้วเป็นการเรียกร้องให้ประชากรของพระเจ้ามีความพากเพียรในความเชื่อ นั่นคือให้สัตย์ซื่อต่อพระเจ้าและข่าวประเสริฐ

ข้อพระคัมภีร์เหล่านี้เตือนผู้อ่านให้เห็นความสำคัญของบทเรียนจากการทรงนำของพระเจ้าในอดีตอย่างจริงจัง “เพื่อจะได้ไม่มีผู้หนึ่งผู้ใดหลงไปเหมือนคนที่ไม่เชื่อฟังเหล่านั้น” (ฮีบรู 4:11) จงสนใจศึกษา นี่เป็นโอกาสที่ดี ชนชาติอิสราเอลได้เรียนรู้ข่าวประเสริฐ แต่พวกเขาไม่ได้รับประโยชน์จากพระวจนะนั้น แทนที่พวกเขาจะให้ความเชื่อเข้มแข็งขึ้นโดยการวางใจและเชื่อฟัง พวกเขากลับเลือกที่จะกบฏ (เปรียนเทียบกับ ฮีบรู 3:7-15) ดังนั้นพวกเขาจึงไม่เคยประสบกับการหยุดพักที่พระเจ้าประทานให้

ฮีบรู 4:3 ชี้ให้เห็นถึงความสัมพันธ์ใกล้ชิดระหว่างความเชื่อและการพำนัก (หยุดพัก) เราจะเข้าสู่การพำนักของพระองค์ได้ก็ต่อเมื่อเราเชื่อและวางใจในพระผู้สัญญาที่จะมอบการพำนักให้และพระผู้ที่ทำตามสัญญานี้ได้ และแน่นอนว่านั่นคือ พระเยซูคริสต์

`อ่าน ฮีบรู 4:3 อีกครั้ง ปัญหาหลักของประชากรคืออะไร บทเรียนอะไรที่เราได้รับจากเรื่องนี้ เนื่องจากเราเป็นผู้ “ได้รับข่าวอันประเสริฐเช่นเดียวกับพวกเขา” (ฮีบรู 4:2)`

ประชากรคริสเตียนยุคแรกยอมรับการเปิดเผยของพระเจ้าที่มีมาก่อน (ที่เราเรียกว่า “พระคัมภีร์พันธสัญญาเดิม”) และเชื่อว่าพระเยซูคริสต์ทรงเป็นพระเมษโปดกของพระเจ้า ซึ่งเป็นเครื่องบูชาไถ่บาปของพวกเขา และโดยความเชื่อในเรื่องถวายบูชา พวกเขาสัมผัสกับความรอดในพระเยซูและการพำนักที่พระองค์ประทานให้

`การเข้าใจความหมายของการได้รับความรอดโดยพระโลหิตของพระเยซูช่วยเราให้เข้าสู่การพำนักในพระเยซูได้อย่างไร โดยรู้ว่าเรารอดโดยพระคุณและมิใช่โดยการกระทำของเรา`