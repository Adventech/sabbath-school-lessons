---
title: ศึกษาเพิ่มเติม
date:  10/09/2021
---

“เราไม่เต็มใจเข้าหาพระเยซูพร้อมด้วยการทดลองและความยากลำบากของเราเสมอไป บางครั้งเราเทปัญหาไว้กับหูมนุษย์ เล่าความทุกข์ให้กับคนที่ไม่สามารถช่วยเราได้ และละเลยที่จะวางใจทุกสิ่งในพระเยซูผู้สามารถเปลี่ยนวิถีเศร้าโศกสู่เส้นทางแห่งความสุขและสันติได้ การปฏิเสธตนเองและการเสียสละนำมาซึ่งสง่าราศีและชัยชนะแก่กางเขน พระสัญญาของพระเจ้ามีค่ายิ่งนัก ถ้าเราอยากรู้พระประสงค์ของพระองค์ เราต้องศึกษาพระวจนะของพระองค์ หากศึกษาพระคำแห่งแรงบันดาลใจอย่างรอบคอบและเชื่อฟังโดยการปฏิบัติ จะนำย่างเท้าของเราไปในเส้นทางราบเรียบที่เราจะเดินได้โดยไม่สะดุด โอ้ หากเพียงผู้รับใช้และทุกคนจะนำภาระและความสับสนไปยังพระเยซู พระผู้ทรงรอคอยที่จะรับฟังและประทานสันติสุขและการพักผ่อนแก่พวกเขา พระองค์ไม่เคยทอดทิ้งผู้ที่วางใจในพระองค์เลย” (เอลเลน จี. ไว้ท์, The Signs of the Times, 17 มีนาคม 1887, หน้า 161)

“เยาวชนที่รัก คุณจะรอคอยด้วยความหวังอันชื่นชมและคาดหวัง เมื่อพระเจ้าผู้พิพากษาอันชอบธรรมจะกล่าวชื่อของคุณต่อพระพักตร์พระบิดาและทูตสวรรค์ผู้บริสุทธิ์ทั้งหลายได้หรือไม่ การเตรียมตัวที่ดีที่สุดที่คุณจะทำได้สำหรับการมาปรากฏตัวครั้งที่สองของพระคริสต์ คือการหยุดพักด้วยความเชื่ออันมั่นคงในความรอดอันยิ่งใหญ่ที่พระคริสต์นำมาสู่เราเมื่อพระองค์เสด็จมาครั้งแรก คุณต้องเชื่อพระคริสต์ในฐานะพระผู้ช่วยให้รอดส่วนตัว” (เอลเลน จี. ไว้ท์, Our High  Calling, หน้า 368)

**คำถามเพื่อการอภิปราย**

`วันสะบาโตวันที่เจ็ดมีความพิเศษอะไรที่แสดงให้เห็นล่วงหน้าถึงการหยุดพักบนสวรรค์ที่มีไว้สำหรับประชากรของพระองค์ การหยุดพักวันสะบาโตช่วยเราให้สัมผัสถึงความเป็นนิรันดร์ได้อย่างไร`

`การลบมลทินหมายถึง การกลับคืนดีและชี้แนะแนวทางกลับสู่พระเจ้า จงคำนึงถึงข้อพระคัมภีร์สำคัญนี้ใน โรม 5:11 “มิใช่เพียงเท่านั้น เราทั้งหลายยังชื่นชมยินดีในพระเจ้า โดยทางพระเยซูคริสต์เจ้าของเรา ผู้ทรงเป็นเหตุให้เราได้กลับคืนดีกับพระเจ้า” ถ้ามีคนถามคุณว่า “การกลับคืนดีกับพระเจ้าหมายความว่าอะไร และการกลับคืนดีนี้ทำให้ชีวิตคุณแตกต่างอย่างไร” คุณจะตอบคำถามนี้อย่างไร`

`เราจะหลีกเลี่ยงการให้ความสำคัญในเรื่องที่ไม่สำคัญในชีวิตคริสเตียนของเราอย่างไร อะไรช่วยให้เรายังคงจดจ่อกับภาพรวมในพระคำของพระเจ้า`

`ลองคำนึงอีกครั้งถึงความผิดพลาดและการขาดความเชื่อที่ลูกหลานชาวอิสราเอลแสดงให้เห็นในถิ่นทุรกันดาร แม้ว่ารายละเอียดของความท้าทายที่พวกเขาเผชิญจะแตกต่างจากเรา (เราไม่ได้พเนจรไปในทะเลทรายอันกว้างใหญ่) แต่หลักการทั่วไปมีอะไรบ้าง ก็คือในการดำเนินชีวิตคริสเตียน เราอาจเผชิญความท้าทายในแบบเดียวกับพวกเขา และเราเรียนรู้จากข้อผิดพลาดของพวกเขาได้อย่างไร`