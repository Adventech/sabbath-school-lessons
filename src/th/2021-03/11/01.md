---
title: โหยหาสิ่งที่เหนือกว่า
date:  04/09/2021
---

### อ่านข้อพระคัมภีร์สำหรับบทเรียนสัปดาห์นี้
1 โครินธ์ 10:1-11; เลวีนิติ 4:32-35; ยอห์น 1:29; ฮีบรู 4:1-11; สดุดี 95:8-11

> <p>ข้อควรจำ</p>
> “เหตุการณ์เหล่านี้เป็นเครื่องเตือนใจพวกเรา ไม่ให้เรามีใจโลภปรารถนาสิ่งที่ชั่วเหมือนเขาเหล่านั้น” (1 โครินธ์ 10:6)

พิพิธภัณฑ์ศิลปะควีนส์ในรัฐนิวยอร์ก ประเทศอเมริกา เป็นที่ตั้งของเมืองจำลองสถาปัตยกรรมที่ใหญ่ที่สุดในโลก โดยแสดงภาพอาคารทั้งหมดของนิวยอร์ก บนมาตราส่วน 1:1,200 ครอบคลุมพื้นที่เกือบ 870 ตารางเมตร เดิมสร้างเสร็จในปี 1964 โดยช่างฝีมือ 100 คน ใช้เวลาสร้างนานกว่าสามปีเพื่อให้โครงการนี้เสร็จสมบูรณ์ ได้มีการต่อเติมในช่วงปี 1990 แต่ก็ยังไม่สามารถสะท้อนภาพทิวทัศน์ของปี 2021 ได้ เป็นเมืองจำลองที่มีรายละเอียดซับซ้อนอย่างน่าอัศจรรย์

ท้ายที่สุดเมืองจำลองนั้นก็เป็นเพียงแค่สำเนา แบบจำลอง ตัวแทนของสิ่งที่สง่ากว่า ยิ่งใหญ่กว่า ลึกกว่า และซับซ้อนกว่า

นั่นก็คือความเป็นจริงของแบบจำลองทั้งปวง ซึ่งไม่ใช่ของดั้งเดิม แต่ทำหน้าที่เป็นสัญลักษณ์ของต้นฉบับเท่านั้น แบบจำลองช่วยให้เราเข้าใจแก่นแท้ของต้นฉบับ แต่ไม่สามารถแทนที่ได้ มีไว้เพื่อช่วยให้ผู้คนเข้าใจต้นฉบับได้ดียิ่งขึ้น

พระคัมภีร์เต็มไปด้วยแบบจำลองขนาดเล็กของการกระทำและสถาบันที่ต่างชี้ไปยังความจริงในสวรรค์ที่ยิ่งใหญ่กว่า ฮีบรูบทที่ 4 ช่วยเราให้ค้นพบความจริงประการหนึ่งที่เกี่ยวกับการหยุดพัก