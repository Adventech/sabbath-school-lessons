---
title: ทำให้ปฏิบัติได้
date:  11/08/2021
---

การที่จะให้อภัยได้ เราต้องยอมรับก่อนว่าเราถูกทำให้เจ็บปวด ซึ่งเป็นการยากที่จะทำ เพราะบางครั้งเรามีแนวโน้มที่จะพยายามฝังความรู้สึกของเราไว้มากกว่ายอมรับมัน หากเรารู้สึกไม่พอใจและโกรธเคืองในแบบที่คริสเตียนไม่ควรเป็นต่อพระพักตร์พระเจ้าก็ไม่เป็นไร เราเห็นความรู้สึกเช่นนี้บ่อยครั้งในพระธรรมสดุดี เราสามารถบอกพระเจ้าได้อย่างอิสระว่าเราไม่ชอบสิ่งที่เกิดขึ้นหรือการปฏิบัติต่อเรา และสิ่งนี้ทำให้เราเศร้าเสียใจหรือโกรธเคืองหรือทั้งสองอย่าง

ในเรื่องราวของโยเซฟ เราเห็นโยเซฟร้องไห้เมื่อเขาพบกับพี่ชายของเขาอีกครั้งและหวนคิดถึงความรู้สึกในอดีต

`คำประกาศของพระเยซูบนกางเขนบอกเราเกี่ยวกับเวลาแห่งการอภัยอย่างไร อ่าน ลูกา 23:34`

พระเยซูไม่ได้รอให้เราขอการอภัยก่อน เราไม่ต้องรอให้ผู้กระทำผิดต่อเรามาขอการอภัย เราอภัยให้ผู้อื่นได้โดยไม่ต้องให้เขายอมรับการให้อภัยของเรา

`ลูกา 6:28 และ มัทธิว 5:44 สอนให้เรามีปฏิสัมพันธ์กับคนที่ทำร้ายเราอย่างไร`

การให้อภัยก็เป็นเช่นเดียวกับความรักที่เริ่มต้นด้วยการเลือกมากกว่าความรู้สึก เราเลือกได้ที่จะให้อภัย แม้ความรู้สึกของเราอาจไม่เห็นด้วยกับการตัดสินใจนี้ก็ตาม พระเจ้าทรงทราบดีว่า ด้วยกำลังของเราการเลือกนี้เป็นไปไม่ได้ แต่ “ไม่เหลือกำลังของพระเจ้า” (มาระโก 10:27) นี่คือเหตุผลที่เราได้รับคำบอกให้อธิษฐานเผื่อคนที่ทำร้ายเรา ในบางกรณีบุคคลนั้นอาจเสียชีวิตไปแล้ว แต่เรายังคงสามารถอธิษฐานขอความสามารถในการให้อภัยเขาได้

ไม่ต้องสงสัยเลยว่า การให้อภัยไม่ใช่เรื่องง่ายเสมอ ความเจ็บปวดและความเสียหายที่เกิดขึ้นกับเราอาจทำลายเรา ปล่อยให้เราเจ็บปวด พิการหรือแตกหัก หากเรายอมอภัย การเยียวยาก็จะเกิดขึ้น แต่การยึดติดกับความขมขื่น ความโกรธเคืองและความไม่พอใจจะทำให้การเยียวยานั้นยากขึ้นมาก

กางเขนเป็นตัวอย่างที่ดีที่สุดถึงมูลค่าที่พระเจ้าต้องจ่ายเพื่ออภัยให้เรา ถ้าพระเจ้าทรงผ่านสิ่งเหล่านั้นเพื่อเรา แม้ว่าพระองค์ทรงทราบว่าหลายคนจะปฏิเสธพระองค์ ดังนั้นแล้ว เราก็เรียนรู้ที่จะอภัยได้ด้วยเช่นกันอย่างแน่นอน

`มีใครบ้างที่คุณจำเป็นต้องให้อภัย แม้จะไม่ใช่เพื่อเห็นแก่คนคนนั้น แต่ก็เพื่อตัวคุณเอง`