---
title: ศึกษาเพิ่มเติม
date:  13/08/2021
---

“ขณะที่โยเซฟถูกขายให้กับชาวต่างชาติโดยพวกพี่ชายของเขาเอง เช่นนั้นแหละพระคริสต์ทรงถูกขายให้กับศัตรูที่ชั่วร้ายที่สุดของพระองค์โดยสาวกคนหนึ่งของพระองค์ โยเซฟถูกกล่าวหาอย่างไม่เป็นความจริงและถูกจับเข้าคุกเพราะความดีของเขา เช่นนั้นแหละพระคริสต์ได้รับการเหยียดหยามและถูกปฏิเสธเพราะชีวิตชอบธรรมของพระองค์ ชีวิตที่ปฏิเสธตนเองของพระองค์เป็นการตำหนิบาป และแม้ว่าพระองค์ไม่มีความผิด แต่ทรงถูกประณามจากคำให้การของพยานเท็จ นอกจากนี้ด้วยความอดทนและความอ่อนน้อมถ่อมตนของโยเซฟภายใต้ความอยุติธรรมและการกดขี่ การพร้อมที่จะให้อภัยและความเมตตาอันสูงส่งของเขาที่มีต่อพี่น้องที่ผิดธรรมชาติของเขา แสดงถึงความอดทนอดกลั้นอย่างไม่ย่อท้อขององค์พระผู้ช่วยให้รอดจากคนชั่วร้ายที่มุ่งร้ายและข่มเหง และการให้อภัยของพระองค์ไม่เพียงแต่มอบให้กับผู้ที่ฆ่าพระองค์เท่านั้น แต่รวมถึงทุกคนที่เข้ามาหาพระองค์ สารภาพบาปต่อพระองค์และขอการอภัย” (เอลเอล จี. ไว้ท์, บรรพชนกับผู้เผยพระวจนะ, หน้า 239, 240)

“ไม่มีสิ่งใดทำให้จิตวิญญาณที่ไม่ยอมให้อภัยชอบธรรมได้ ผู้ที่ไม่เมตตาต่อคนอื่นแสดงให้เห็นว่าตัวเขาเองไม่ได้มีส่วนร่วมในพระคุณแห่งการอภัยของพระเจ้า ในการให้อภัยของพระเจ้า จิตใจของผู้ที่กระทำผิดถูกดึงดูดเข้าใกล้หัวใจอันยิ่งใหญ่แห่งความรักอันไม่มีที่สิ้นสุด คลื่นแห่งความรักเมตตาของพระเจ้าไหลเข้าสู่จิตใจของคนบาป และจากจิตใจเขาไปสู่จิตใจของคนอื่น ๆ ความอ่อนโยนและความเมตตาที่พระคริสต์ทรงเปิดเผยในชีวิตอันล้ำค่าของพระองค์เห็นได้ในผู้ที่เป็นผู้แบ่งปันพระคุณของพระองค์” (เอลเลน จี. ไว้ท์, อุทาหรณ์จากคำสอนของพระคริสต์, หน้า 251)

**คำถามเพื่อการอภิปราย**

`มีคนเคยกล่าวไว้ว่า “การไม่ให้อภัยเหมือนกับการดื่มยาพิษโดยหวังว่าอีกฝ่ายจะตาย” ข้อความนี้หมายความว่าอย่างไร`

`อะไรคือจุดประสงค์ของแผนการซับซ้อนทั้งหมดที่โยเซฟจัดทำขึ้นก่อนที่จะเปิดเผยตัวเอง`

`คนต้นเรือนของโยเซฟต้องมีส่วนในแผนการบางอย่างที่โยเซฟทำกับพวกพี่ชาย (เช่นในปฐมกาล 44:1-12) ประสบการณ์ของการให้อภัยนี้ส่งผลต่อผู้คนที่สังเกตการณ์อย่างไร`

`“พระเจ้าไม่เคยนำบุตรชายหญิงของพระองค์ ถ้าพวกเขาไม่เลือกที่จะให้พระองค์นำ ถ้าพวกเขามองเห็นจุดสิ้นสุดตั้งแต่เริ่มต้นและมองเห็นสง่าราศีของจุดประสงค์ที่พวกเขากำลังทำให้สำเร็จในฐานะเป็นผู้ร่วมงานของพระองค์” (เอลเลน จี. ไว้ท์, ผู้พึงปรารถนาแห่งปวงชน, หน้า 224, 225) ในขณะที่คุณไตร่ตรองถึงข้อความนี้ให้นึกถึงชีวิตของคุณ การเข้าใจเรื่องนี้ช่วยให้เราผ่านการทดลองและปัญหามากมายได้อย่างไร`
