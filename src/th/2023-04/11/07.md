---
title:  ศึกษาเพิ่มเติม
date:   15/12/2023
---

“ในบรรดาผู้ที่ชาวยิวเรียกคนนอกศาสนานั้น มีคนที่เข้าใจคำพยากรณ์ในพระคัมภีร์ที่เกี่ยวกับพระเมสสิยาห์ได้ดีกว่าครูในอิสราเอล มีบางคนหวังในการเสด็จมาของพระองค์ว่าเป็นการช่วยกู้ให้พ้นบาป นักปรัชญาพยายามศึกษาความลึกลับของเศรษฐกิจฮีบรู แต่ความมีอคติของชาวฮีบรูขัดขวางการเผยแพร่ของแสงสว่าง” (เอลเลน จี. ไว้ท์, ผู้พึงปรารถนาแห่งปวงชน, หน้า 33)

“พระเยซูองค์พระผู้เป็นเจ้า พระผู้ช่วยให้รอดผู้ทรงมหิทธิฤทธิ์ ทรงสิ้นพระชนม์เพื่อดวงวิญญาณเหล่านี้ พระองค์ทรงสามารถปลุกพวกเขาจากความเฉยเมย ปลุกความเห็นอกเห็นใจ ทำให้จิตใจของพวกเขาอ่อนโยนลง เปิดเผยความงดงามและพลังของความจริงแก่จิตวิญญาณของพวกเขา พระผู้ทรงงานยิ่งใหญ่คือพระเจ้า และมิได้เป็นมนุษย์ที่มีข้อจำกัด แต่กระนั้นพระองค์ก็ยังทรงเรียกมนุษย์ให้เป็นหน่วยงานที่พระองค์จะประทานแสงสว่างไปยังผู้ที่อยู่ในความมืดได้ พระเจ้าทรงมีเพชรเม็ดงามในทุกคริสตจักร และไม่ใช่หน้าที่เราที่จะกล่าวประณามผู้อื่นในโลกที่อ้างตนว่ามีศาสนา แต่เราต้องประกาศความจริงทั้งหมดดังที่มีอยู่ในพระเยซูด้วยความถ่อมใจและความรัก จงให้ผู้อื่นเห็นการปฏิบัติตนในศาสนาของเราและการอุทิศตน จงให้พวกเขาเห็นอุปนิสัยที่เหมือนพระคริสต์ แล้วพวกเขาจะถูกดึงดูดมาสู่ความจริง... พวกเขาจะต้องยกพระเยซูพระผู้ไถ่ของโลกขึ้น พวกเขาจะต้องยึดมั่นในพระวจนะแห่งชีวิต” (เอลเลน จี. ไว้ท์, The Advent Review and Sabbath Herald, 17 มกราคม, 1893)

**คำถามเพื่อการอภิปราย**:

`ความต้องการเร่งด่วนอะไรบ้างในพื้นที่ที่คุณอาศัยอยู่ที่อาจทำให้คุณและคริสตจักรมีโอกาศเข้าถึงจิตวิญญาณที่ไม่รู้ความจริง`

`อ่านถ้อยคำของนางเอลเลน จี. ไว้ท์. ข้างต้นที่เกี่ยวกับผู้นับถือศาสนาอื่น “พระเจ้าทรงมีเพชรเม็ดงามในทุกคริสตจักร และไม่ใช่หน้าที่เราที่จะกล่าวประณามผู้อื่นในโลกที่อ้างตนว่ามีศาสนา แต่เราต้องประกาศความจริงทั้งหมดดังที่มีอยู่ในพระเยซูด้วยความถ่อมใจและความรัก” กล่าวอีกนัยหนึ่งได้ว่า เราจะแสดงให้ผู้อื่นเห็นถึงวิถีทางของเขาที่ผิดพลาด ในขณะเดียวกันก็ไม่ดูหมิ่นตัวตนของพวกเขาได้อย่างไร`

`“แต่เมื่อบุตรมนุษย์มา ท่านยังจะพบความเชื่อในแผ่นดินโลกหรือ” (ลูกา 18:8) พระเยซูหมายความว่าอย่างไรในคำถามเชิงสำนวนโวหารเช่นนี้ เหตุใดผู้ที่มีความเชื่อที่ถูกต้องอาจพบว่าไม่มีความเชื่อเมื่อพระเยซูเสด็จกลับมา`