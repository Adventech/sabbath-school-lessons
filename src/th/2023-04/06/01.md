---
title:  แรงจูงใจและการเตรียมตัวเพื่อพันธกิจ
date:   04/11/2023
---

### อ่านข้อพระคัมภีร์สำหรับบทเรียนสัปดาห์นี้
ลูกา 24:1-12; ลูกา 24:36-49; กิจการ 1:12-26; ฮีบรู 10:24, 25; กิจการ 2:1-41; 1 โครินธ์ 11:1

> <p>ข้อควรจำ</p>
> “นี่เป็นถ้อยคำของเรา ซึ่งเราบอกไว้กับท่านทั้งหลายขณะที่เรายังอยู่กับท่านว่า บรรดาถ้อยคำที่เขียนไว้ในหมวดธรรมบัญญัติของโมเสส ในหมวดผู้เผยพระวจนะ และในหมวดเพลงสดุดีที่กล่าวถึงเรานั้น จำเป็นจะต้องสำเร็จ” (ลูกา 24:44)

เปาโลเขียนถึงชาวฟีลิปปีว่า “จริงอยู่ที่มีบางคนประกาศพระคริสต์ด้วยความอิจฉาและการวิวาท แต่ก็มีบางคนที่ประกาศด้วยเจตนาดี ฝ่ายหนึ่งประกาศด้วยความรัก โดยรู้ว่าข้าพเจ้าได้รับการแต่งตั้งไว้ให้กล่าวปกป้องข่าวประเสริฐนั้น แต่อีกฝ่ายหนึ่งประกาศพระคริสต์ด้วยการชิงดีกัน ไม่ใช่ด้วยความบริสุทธิ์ใจ จงใจจะเพิ่มความยากลำบากแก่ข้าพเจ้าในระหว่างถูกคุมขัง แต่จะเป็นอะไรไปล่ะ ไม่ว่าจะประกาศด้วยการเสแสร้งหรือด้วยความจริงใจ พระคริสต์ก็ถูกประกาศไปในทุกที่ เรื่องนี้แหละที่ทำให้ข้าพเจ้ายินดี และข้าพเจ้ายังจะมีความยินดีต่อไปด้วย” (ฟีลิปปี 1:15-18)

ช่างเป็นถ้อยคำที่ทรงพลัง ไม่ว่าจะประกาศ “ด้วยการเสแสร้งหรือด้วยความจริงใจ” พระคริสต์ก็ถูกประกาศออกไป และนี่ก็คือสิ่งสำคัญสำหรับเปาโล อย่างไรก็ดีตามหลักการแล้ว แรงจูงใจของเราในการประกาศพระคริสต์ ในการทำพันธกิจ ในการเข้าถึงผู้อื่นด้วยข่าวประเสริฐ ควรจะเป็นการกระทำด้วยความรักและความจริงใจ และไม่ใช่จากความทะเยอทะยานอย่างเห็นแก่ตัว ความอิจฉา หรือการแก่งแย่งชิงดี

แล้วอะไรคือแรงจูงใจในการประกาศพระคริสต์ และเรามีวิธีใดบ้างในการเตรียมตัวสำหรับการนี้

สัปดาห์นี้เราจะศึกษาเหตุการณ์บางประการที่เกิดขึ้นกับคริสตจักรยุคแรก ซึ่งจะเป็นคำแนะนำสำคัญแก่เราในส่วนของพันธกิจนี้