---
title:  ศึกษาเพิ่มเติม
date:   24/11/2023
---

อ่านหนังสือของ อาเธอร์ ไว้ท์ เรื่อง “A Few Days at Long Point” และหนังสือของนางเอลเลน จี. ไว้ท์, The Australian Years: 1891– 1900, vol. 4, หน้า 100–104

ผู้เขียนพระกิตติคุณบันทึกแบบอย่างการปฏิบัติของพระเยซูในการประสานความสัมพันธ์ระหว่างผู้คนต่างวัฒนธรรม เพื่อช่วยพวกเขาให้รอด (มัทธิว 8:28-34; มาระโก 5:1-20) ในทำนองเดียวกัน เราต่างได้รับเรียกให้ผูกมิตรและทำพันธกิจกับผู้คนจากวัฒนธรรมอื่นเช่นกัน พระคริสต์ทรงสิ้นพระชนม์เพื่อทุกคน โดยไม่คำนึงถึงเชื้อชาติ สัญชาติ ความมั่งคั่ง หรือภูมิหลัง นี่คือประเด็นที่เราต้องไม่ลืม “และพระองค์ทรงเป็นเครื่องบูชาลบบาปของเรา และไม่ใช่แค่บาปของเราเท่านั้น แต่ของทั้งโลกด้วย” (1 ยอห์น 2:2)

“ชายและหญิงไม่บรรลุวัตถุประสงค์ตามแบบของพระเจ้า หากพวกเขาเพียงแต่แสดงความรักต่อแวดวงครอบครัวของตนเอง...ในขณะที่พวกเขาแยกคนเหล่านั้นออกจากความรัก คนที่พวกเขาสามารถให้การปลอบโยนและเป็นพรให้ด้วยการบรรเทาความขัดสน...”

“เมื่อพระเจ้าทรงบัญชาให้เราทำดีเพื่อผู้อื่นที่ไม่ใช่คนในบ้าน พระองค์มิได้ทรงหมายความว่าความรักภายในบ้านของเราจะลดลง หรือเราควรรักคนของเราหรือประเทศของเราน้อยลง เพราะพระองค์ปรารถนาให้เราแสดงความเห็นอกเห็นใจ แต่เราต้องไม่จำกัดความรักและความเห็นอกเห็นใจของเราไว้กับคนภายใน และเก็บพรที่พระเจ้าประทานแก่เราไว้ จนผู้อื่นไม่อาจชื่นชมกับผลประโยชน์ของพรนั้นร่วมกับเรา” (เอลเลน จี. ไว้ท์, The Advent Review and Sabbath Herald, Oct. 15, 1895)

เราได้รับมอบหมายหน้าที่รับผิดชอบให้เป็นพรแก่ผู้ที่อยู่นอกขอบเขตความสะดวกสบายของเรา ไม่ว่าคนเหล่านั้นจะมาจากวัฒนธรรมอื่นหรือเป็นเพียงคนที่ต้องการความช่วยเหลือ นี่เป็นคำสั่งจากพระเยซูคริสต์พระองค์เองที่ซึ่งไม่อาจต่อรองได้ (กิจการ 1:8; มาระโก 11:17)

**คำถามเพื่อการอภิปราย**:

`ความสุขสบายของคุณคืออะไร และเหตุใดเมื่อมีความจำเป็นคุณต้องเต็มใจก้าวออกจากสภาวะนั้น`

`เมื่อพระเยซูทรงถูกเรียกว่า “คนตะกละ คนขี้เมา เพื่อนของบรรดาคนเก็บภาษี และคนบาป” (มัทธิว 11:19) หมายความว่าอย่างไร พระเยซูทรงทำอะไรจึงนำมาซึ่งคำกล่าวหาเช่นนี้ และข้อนี้สอนเราถึงพันธกิจอย่างไร`

`คริสเตียนมีส่วนร่วมในงานเฉลิมฉลองของผู้ไม่มีความเชื่อได้มากน้อยเพียงใด และคริสเตียนจะไปร่วมงานโดยไม่ประนีประนอมกับหลักการในพระคัมภีร์ได้อย่างไร`