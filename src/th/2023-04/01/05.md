---
title:  พระเจ้าผู้ยังทรงอยู่กับเรา
date:   04/10/2023
---

ชีวิตและพันธกิจของพระเยซูเป็นการเปิดเผยพระเจ้าขั้นสูงสุด ในช่วงเวลาประมาณสามปีพระเจ้าทรงเปิดเผยพระองค์เองและพันธกิจของพระองค์ได้มากกว่าสิ่งที่พระองค์เคยกระทำผ่านวิธีการอื่น ๆ ในยุคก่อน ๆ พระคริสต์ทรงเป็น “พระฉายาของพระเจ้าผู้ไม่ทรงปรากฏแก่ตา” พระผู้ที่ “ให้ความบริบูรณ์ทั้งหมดดำรงอยู่ในพระองค์...ทรงทำให้เกิดสันติภาพโดยพระโลหิตแห่งกางเขนของพระองค์” (โคโลสี 1:15, 19, 20) พันธกิจของพระเจ้าได้รับการเปิดเผยอย่างสมบูรณ์โดยทางพระคริสต์ พระเยซูพระองค์เองทรงเปิดเผยพันธกิจของพระองค์ โดยตรัสว่า “บุตรมนุษย์มาเพื่อจะแสวงหาและช่วยผู้ที่หลงหายไปนั้นให้รอด” (ลูกา 19:10)

`อ่านและไตร่ตรอง ยอห์น 3:16 อย่างละเอียด คุณเห็นว่าความรักและพันธกิจของพระเจ้ามีความสัมพันธ์กันอย่างไร`

พันธกิจของพระองค์ในภายหลัง เมื่อทรงเข้าใกล้สัปดาห์สุดท้ายของการดำรงพระชนม์ของพระองค์ ชะตากรรมสุดท้ายของมนุษยชาติตั้งอยู่บนเดิมพัน เหตุการณ์ที่เกิดขึ้นในช่วงนั้นเชื่อมโยงความคาดหวังในอดีตเข้ากับความหวังแห่งอนาคต ในช่วงเทศกาลปัสกา ซึ่งเป็นพิธีที่ชี้ถึงอิสรภาพจากการกดขี่ของชาวอียิปต์ พระเยซูคริสต์ผู้ซึ่งเป็นพระเจ้า ได้สละพระชนม์ของพระองค์เพื่อปลดปล่อยเราจากพันธนาการแห่งบาป อัครทูตเปาโลเขียนว่า “พระเจ้าทรงทำพระองค์ผู้ทรงไม่มีบาปให้บาป เพราะเห็นแก่เรา เพื่อเราจะได้เป็นคนชอบธรรมของพระเจ้าทางพระองค์” (2 โครินธ์ 5:21)

`อ่าน มัทธิว 28:18-20 คำมั่นสัญญาอะไรที่เราพบได้ในพระมหาบัญชานี้ และทำให้เรามั่นใจได้อย่างไรเมื่อเราเข้าร่วมในพันธกิจของพระผู้เป็นเจ้า`

การสิ้นพระชนม์ของพระคริสต์เป็นส่วนหนึ่งของกระบวนการคืนดี ซึ่งไม่ใช่จุดสุดท้ายของกระบวนการ พระเยซูทรงพิชิตความตายผ่านการฟื้นคืนพระชนม์ และทรงได้รับ “สิทธิอำนาจทั้งหมดในสวรรค์ก็ดี ในแผ่นดินโลกก็ดี” (มัทธิว 28:18) จากความจริงนี้ พระองค์จึงทรงมอบหมายผู้ติดตามทุกคนของพระองค์ให้สร้างสาวกไปทั่วโลก พร้อมกับทรงสัญญาอย่างยิ่งใหญ่ว่า “เราจะอยู่กับท่านทั้งหลายเสมอไป จนกว่าจะสิ้นยุค” (มัทธิว 28:20)

`พระสัญญาของพระเยซูที่กล่าวว่า “จะอยู่กับท่านทั้งหลายเสมอไป” สำเร็จในชีวิตของคุณอย่างไรในขณะที่คุณเข้าร่วมพันธกิจของพระองค์`