---
title:  พระเจ้าผู้ทรงเป็นหนึ่งเดียวกับเรา
date:   03/10/2023
---

พระคัมภีร์พันธสัญญาเดิมนำเสนอวิธีที่พระผู้สร้างทรงเริ่มดำเนินการตามแผนการเพื่อโลกนี้ โดยผ่านกลุ่มคนที่เป็นตัวแทนพระลักษณะและพระประสงค์ของพระองค์ ทุกสิ่งที่พระเจ้าทรงทำเป็นไปตามแผนการแห่งพันธกิจของพระองค์ พระเจ้าตรัสผ่านผู้เผยพระวจนะอิสยาห์ว่า “ ‘เราเป็นพระเจ้า และไม่มีใครเป็นเหมือนเรา ผู้แจ้งตอนจบให้ทราบตั้งแต่เริ่มต้น... ทั้งกล่าวว่า ‘ “แผนงานของเราจะยั่งยืนและเราจะทำทุกสิ่งตามความประสงค์ของเรา” ’ ” (อิสยาห์ 46:9, 10) อย่างไรก็ตาม ในพระคัมภีร์พันธสัญญาใหม่ พระเจ้าทรงประสงค์ที่จะดำเนินกับมนุษย์ ซึ่งนำไปสู่มิติใหม่ สิ่งที่เป็นเพียงคำสัญญาในสวนเอเดน (ปฐมกาล 3:15) กลายเป็นความจริง ด้วยการมาประสูติเป็นมนุษย์ของพระคริสต์

`อ่านเรื่องราวการบังเกิดของพระเยซูใน มัทธิว 1:18-23 เรื่องราวนี้บอกอะไรเราถึงสิ่งสำคัญเกี่ยวกับพระเจ้าบ้าง`

อิมมานูเอล แปลว่า “พระเจ้าสถิตกับเรา” พระเจ้าสถิตท่ามกลางประชากรของพระองค์ภายในสถานนมัสการ และบัดนี้พระองค์ประทับอยู่กับพวกเขาในพระกายของพระเยซูชาวนาซาเร็ธ อันที่จริง เมื่อพระเยซูประสูติ พระเจ้าทรงสำแดงความปรารถนาที่จะสถิตอยู่กับเราทั้งในลักษณะและพันธกิจด้วยวิธีที่ชัดเจนและอย่างต่อเนื่อง พระบุตรของพระเจ้าทรงเป็นมนุษย์โดยสมบูรณ์และเป็นพระเจ้าโดยสมบูรณ์ และพระองค์ทรงเป็นผู้ยืนยันว่า “เราเป็นทางนั้น เป็นความจริง และเป็นชีวิต ไม่มีใครมาถึงพระบิดาได้นอกจากจะมาทางเรา” (ยอห์น 14:6)

`อ่าน ยอห์น 1:14-18 คุณเรียนรู้อะไรเกี่ยวกับพันธกิจของพระเจ้าที่มีต่อเราจากการมาประสูติของพระเยซู`

พระเจ้าทรงเคลื่อนต่อไปข้างหน้าด้วยพันธกิจของพระองค์ จากนั้นทรงอยู่ในเนื้อหนังท่ามกลางบุตรธิดาของพระองค์โดยทางพระเยซูคริสต์ “พระสิริที่สมกับพระบุตรองค์เดียวของพระบิดา บริบูรณ์ด้วยพระคุณและความจริง” (ยอห์น 1:14) ทรงทำให้คำพยากรณ์ในพระคัมภีร์พันธสัญญาเดิมสำเร็จผล และเพื่อเป็นไปตามแผนการของพระองค์ จึงทรงกลายเป็นหนึ่งเดียวกับเรา พระเจ้าทรงลงมาในเนื้อหนังมนุษย์ พระเจ้าแห่งพันธกิจยังคงทำให้พระประสงค์ของพระองค์บรรลุผล

`ลองคิดดูว่า ความรักที่พระเจ้าทรงมีต่อเรานั้นยิ่งใหญ่ถึงขนาดที่พระองค์เสด็จมาหาเราในเนื้อหนังมนุษย์นั้นหมายความว่าอย่างไร เราควรตอบสนองต่อความรักนี้อย่างไร โดยเฉพาะในแง่ของพันธกิจต่อผู้อื่น`