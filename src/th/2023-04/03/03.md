---
title:  การเป็นพรแก่คนทั้งโลก
date:   16/10/2023
---

`อ่าน ปฐมกาล 12:1-3 พระเจ้าทรงเรียกอับราฮัมให้เข้าสู่พันธกิจอย่างไร`

พระเจ้าทรงเรียกให้อับราม (ซึ่งภายหลังพระองค์ทรงเปลี่ยนชื่อเป็นอับราฮัม) ให้ออกจากประเทศและผู้คนของตนไปยังดินแดนอื่น ทั้งหมดนี้เป็นส่วนหนึ่งของแผนการของพระเจ้าในการใช้อับราฮัมให้เป็นสื่อกลาง เพื่อทำให้พระประสงค์ของพระองค์ในโลกนี้บรรลุผลสำเร็จ และอับราฮัมก็ออกไปตามพระคำของพระเจ้า หากพระเจ้าทรงมีแผนการสำหรับคุณ อาจเป็นการทรงเรียกให้คุณต้องออกจากครอบครัวและเพื่อนพ้องของคุณ และไปยังสถานที่ที่พระองค์เปิดเผยให้คุณรับใช้พระองค์ เพื่อคุณจะได้เป็นพระพรแก่ผู้อื่น คุณจะทำอย่างไร

อ่านข้อพระคัมภีร์ต่อไปนี้ แต่ละข้อกล่าวถึงพระสัญญาของพระเจ้าอย่างไร และพระสัญญาที่พระองค์ทรงมีต่อเราอย่างไร

`ปฐมกาล 3:15, ปฐมกาล 17:19, ผู้วินิจฉัย 24:17, อิสยาห์ 9:6, ดาเนียล 9:24-27, มัทธิว 1:21 `

จากข้อพระคัมภีร์เบื้องต้น เราเห็นได้ชัดเจนว่า พระเจ้าจะทำให้พระสัญญาของพระองค์ที่ให้ไว้ที่สวนเอเดนสำเร็จ ที่กล่าวว่าพระผู้หนึ่งจะมายุติปัญหาแห่งบาป การยุติปัญหานี้ พระเยซูคริสต์พระเมสสิยาห์จะต้องเกิดขึ้นจากทางสายของอับราฮัมและอิสอัค (ผ่านทางนางซาราห์) ฮีบรู 11:9 กล่าวว่าอิสอัคและยาโคบเป็นผู้รับมรดกตามพระสัญญาแห่งพระพรที่พระเจ้ากระทำกับอับราฮัม

เราไม่รู้แน่ชัดว่าอับราฮัมรู้หรือเข้าใจมากน้อยเพียงใดว่า พงศ์พันธุ์แห่งพระสัญญาจะเกิดขึ้นผ่านทางเขา แต่เขาก็เดินทางออกไปด้วยความเชื่อ “โดยความเชื่อ เมื่ออับราฮัมได้รับการทรงเรียกให้ออกเดินทางไปยังที่ที่ท่านจะรับเป็นมรดก ท่านก็เชื่อฟังและเดินทางออกไปโดยไม่รู้ว่าจะไปที่ไหน” (ฮีบรู 11:8)

ช่างเป็นแบบอย่างที่ดีสำหรับเราเพียงใด

`สมมติว่าคุณได้รับการทรงเรียกให้ออกไปโดย “ไม่รู้” ว่าจะไปที่ไหน คุณจะตอบสนองอย่างไร และทำไมจึงตอบสนองเช่นนั้น`