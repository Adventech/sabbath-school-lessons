---
title:  ศึกษาเพิ่มเติม
date:   03/11/2023
---

เอลเลน จี. ไว้ท์ให้คำเตือนที่ชัดเจนแก่ผู้ที่กำลังดิ้นรนที่จะทำตามการทรงเรียกของพระเยซูเพื่อเป็นพยานแก่คนรอบข้าง

“ข้อแก้ตัวของผู้ที่ล้มเหลวในการทำงานนี้ไม่ได้ปลดปล่อยพวกเขาออกจากหน้าที่รับผิดชอบ และถ้าพวกเขาเลือกที่จะไม่ทำงานนี้ พวกเขาก็ละเลยจิตวิญญาณของผู้ที่พระคริสต์ทรงสิ้นพระชนม์ ละเลยความรับผิดชอบที่พระเจ้าประทานให้ และถูกบันทึกในหนังสือแห่งสวรรค์ว่าเป็นผู้รับใช้ที่ไม่ซื่อสัตย์ ผู้รับใช้ที่ปลีกตัวออกห่างจากผู้ที่ต้องการความช่วยเหลือ เขาเหล่านี้ทำงานเหมือนพระอาจารย์หรือ พระอาจารย์ผู้ทรงเป็นกำลังและเป็นพรแก่ผู้อื่น ผู้ที่ละเลยความสัมพันธ์ส่วนตัวกับผู้อื่นเป็นคนเห็นแก่ตัว เขาต้องการประสบการณ์ในการสื่อสารกับพี่น้องของตน เพื่อจะได้เข้าใจสภาพฝ่ายจิตวิญญาณของตน และรู้วิธีเลี้ยงฝูงแกะของพระเจ้า ผู้ที่ละเลยต่องานนี้แสดงให้เห็นว่าพวกเขาต้องปรับปรุงศีลธรรม แล้วพวกเขาจะเห็นว่าตนไม่ได้แบกภาระของงานนี้เลย” (เอลเลน จี. ไว้ท์, The Advent Review and Sabbath Herald, 30 สิงหาคม, 1892)

แม้ว่าถ้อยคำเหล่านี้จะตรงไปตรงมา เน้นย้ำถึงความสำคัญที่พระเจ้าให้กับพันธกิจ แต่เราก็ไม่ได้ถูกทอดทิ้งให้ปราศจากความหวัง “จากคำสั่งที่ได้รับ โยนาห์ได้รับมอบหมายหน้าที่รับผิดชอบอันหนักหน่วง กระนั้นพระผู้ทรงบัญชาให้เขาออกไปก็สามารถค้ำจุนผู้รับใช้ของพระองค์และประทานความสำเร็จให้เขาได้ หากผู้เผยพระวจนะเชื่อฟังโดยไม่สงสัย เขาคงรอดพ้นจากประสบการณ์อันขมขื่นมากมาย และคงได้รับพรอย่างล้นเหลือ แต่ในยามที่โยนาห์สิ้นหวัง องค์พระผู้เป็นเจ้ามิได้ทรงทอดทิ้งเขา ความมั่นใจของผู้เผยพระวจนะในพระเจ้าและในอำนาจอันไม่มีขอบเขตของพระองค์ก็ช่วยฟื้นฟูเขาไว้ได้ โดยการทดลองและการเตรียมการไว้ก่อนแล้วหลายต่อหลายครั้ง” (เอลเลน จี. ไว้ท์, บรรพชนกับกษัตริย์, หน้า 266)

เช่นเดียวกับโยนาห์ เราอาจหาข้อแก้ตัวที่จะไม่มีส่วนร่วมในพันธกิจได้อย่างง่ายดาย แรงจูงใจของเราในการหาข้อแก้ตัว อาจเป็นหนึ่งในหลายข้อที่กล่าวข้างต้น อย่างไรก็ตาม การทรงเรียกเราให้เข้าสู่งานพันธกิจก็ไม่ได้พิเศษน้อยไปกว่าการทรงเรียกของโยนาห์ คำถามก็คือว่า คุณจะตอบอย่างไร

**คำถามเพื่อการอภิปราย**:

`คุณมีแนวโน้มที่จะใช้ข้อแก้ตัวใดที่จะไม่เข้าร่วมในงาน พันธกิจ เมืองนีนะเวห์ของคุณคืออะไร`

`ลองนึกถึงความจริงที่เราผู้เป็นเซเว่นธ์เดย์แอ๊ดเวนตีสมีนั้นมีค่าเพียงใด ลองนึกดูว่าคุณโชคดีเพียงใดที่คุณมีความจริงเหล่านี้ อะไรที่รั้งคุณไว้ไม่ให้แบ่งปันสิ่งที่เรารักมากมายกับคนอื่น`

`โดยพระคุณของพระเจ้า คุณจะเรียนรู้ที่จะเอาชนะความกลัวใด ๆ ก็ตามที่คุณอาจมีจากการต้องเป็นพยานและการประกาศพันธกิจอย่างไร`