---
title:  การอัศจรรย์ที่ปูริม
date:   21/12/2023
---

นักวิจารณ์พระคัมภีร์นับพันปีสังเกตว่า พระนามของพระเจ้าไม่ได้ปรากฏในพระธรรมเอสเธอร์ นี่เป็นพระคัมภีร์เพียงเล่มเดียวที่ไม่มีกล่าวถึงพระนามของพระเจ้า อย่างไรก็ตาม ชาวยิวก็รับรู้ถึงการกระทำของพระเจ้าในการช่วยกู้ครั้งยิ่งใหญ่ และคนของพระเจ้าได้เลือกพระธรรมเล่มนี้ให้รวมไว้เป็นหลักธรรมในพระคัมภีร์

เราจะพบการทรงสถิตของพระเจ้าภายใต้การดำเนินชีวิตประจำวันของเราได้หรือไม่ การกระทำของพระเจ้าอาจดูเหมือนเหตุการณ์ปกติตามธรรมชาติ และถ้าเราไม่ใส่ใจกับเหตุการณ์เหล่านี้ เราก็จะไม่สังเกตเห็นการทรงสถิตของพระเจ้า

`อ่าน เอสเธอร์ 9:1-12 ผลลัพธ์ของความพยายามของเอสเธอร์เป็นอย่างไร`

การอัศจรรย์แห่งปูริมเกิดขึ้นด้วยวิธีที่ไม่เหมือนทั่วไป กฎหมายที่ให้ทำลายชาวยิวไม่ได้ถูกยกเลิก แต่มีการเขียนกฎใหม่ขึ้น เพื่อให้ชาวยิวสามารถป้องกันตัวเองได้

นอกจากนี้ จงสังเกตว่าเกิดอะไรขึ้นอีก และพระเจ้าทรงทำงานผ่านเหตุการณ์เหล่านี้อย่างไร ชาวเปอร์เซียได้สังเกตสิ่งที่พระเจ้าทรงกระทำเพื่อชาวยิว แล้วผลลัพธ์เป็นอย่างไร

“คนจำนวนมากมาจากชนหลายชาติของประเทศก็เข้าเป็นยิว” (เอสเธอร์ 8:17) เรื่องนี้เป็นตัวอย่างที่ดีถึงวิธีที่พระเจ้าทรงทำเพื่อนำจิตวิญญาณที่หลงหายมาสู่ความรู้ในพระองค์

ผู้นำชาวยิวตระหนักถึงการทำงานของพระเจ้า เมื่อชาวยิวได้รับชัยชนะในการปกป้องตนเอง พวกเขาประกาศวันหยุดประจำปี (เรียกว่า ปูริม) เพื่อเป็นการรำลึกถึงและเฉลิมฉลองชัยชนะของพวกเขา วันเหล่านี้ยังคงมีความสำคัญตามประเพณีเพื่อขอบคุณพระเจ้าในการรำลึกถึงการปลดปล่อยของพระองค์

`ท้าทายให้ทำ: อธิษฐานขอพระเจ้าประทานความกล้าให้คุณที่จะแบ่งปันบางสิ่งที่พระองค์ทรงทำเพื่อคุณให้กับคนใดคนหนึ่งในรายชื่อคำอธิษฐานของคุณในสัปดาห์นี้`

`ท้าทายเพิ่มเติม: เริ่มเขียนบันทึกประจำวันหรือบันทึกเรื่องพิเศษเล็ก ๆ น้อย ๆ (หรือเรื่องใหญ่) ที่พระเจ้าได้ทรงทำเพื่อคุณ ทบทวนและอธิษฐานขอพระเจ้าให้ช่วยให้คุณนึกถึงเรื่องเหล่านี้ในเวลาที่เหมาะสม เพื่อที่คุณจะได้แบ่งปันให้กับคนอื่น ๆ`