---
title:  เอสเธอร์และโมรเดคัย
date:   16/12/2023
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 1:1-12; ดาเนียล 6:1-9; เอสเธอร์ 2:1-10, 20; เอสเธอร์ 3:1-15; เอสเธอร์ 4:1-14; เอสเธอร์ 9:1-12

> <p>ข้อควรจำ</p>
> “เราจะให้เจ้าเป็นความสว่างแก่บรรดาประชาชาติ เพื่อความรอดของเราจะไปถึงสุดปลายแผ่นดินโลก” (อิสยาห์ 49:6)

เรื่องราวในพระคัมภีร์ที่สร้างแรงบันดาลใจมากที่สุดในพระคัมภีร์เรื่องหนึ่ง คือเรื่องราวของ “พันธกิจข้ามวัฒนธรรม” ที่พบได้ในพระธรรมเอสเธอร์ มีงานเขียนมากมายเกี่ยวกับพระธรรมเล่มนี้ที่เขียนขึ้นเป็นเวลานับพันปี และจวบจนถึงทุกวันนี้ ชาวยิวจำนวนมากยังคงเฉลิมฉลองเทศกาลปูริมตามที่ เอสเธอร์ 9:26-31 บันทึกไว้

เอสเธอร์และโมรเดคัยลุงของเธอเป็นชาวยิวที่อาศัยอยู่ในสุสานเมืองป้อม เมืองหลวงของอาณาจักรเปอร์เซีย ไม่ว่าจะด้วยเหตุผลประการใดก็ตาม พวกเขาและชาวยิวบางคนยังคงอยู่ในดินแดนที่ถูกจองจำ ไม่เหมือนชาวยิวคนอื่น ๆ ที่กลับไปยังยูดาห์

ด้วยการทรงนำของพระเจ้า เอสเธอร์ได้กลายเป็นราชินี “กษัตริย์ทรงรักเอสเธอร์ยิ่งกว่าหญิงอื่นทั้งสิ้น และเธอได้รับความโปรดปรานและพระกรุณาจากพระองค์มากกว่าหญิงพรหมจารีทั้งหมด พระองค์จึงทรงสวมมงกุฎบนศีรษะของเธอ และทรงตั้งเธอให้เป็นพระราชินีแทนวัชที” (เอสเธอร์ 2:17)

บทบาทนี้เองที่ทำให้เอสเธอร์มีความสำคัญทางประวัติศาสตร์ในพระคัมภีร์ แม้เธอจะลังเลก็ตาม เรื่องราวนี้แสดงให้เห็นว่าคนของพระเจ้า แม้จะอยู่ในสภาพแวดล้อมต่างชาติก็สามารถเป็นพยานเพื่อความจริงได้

อ่านพระธรรมเอสเธอร์ เท่าที่เวลาคุณจะอำนวย เพื่อศึกษาบทเรียนในสัปดาห์นี้