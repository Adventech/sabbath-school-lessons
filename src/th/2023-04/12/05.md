---
title:  เพื่อยามวิกฤตเช่นนี้
date:   20/12/2023
---

`อ่าน เอสเธอร์ 4:1-14 เหตุใดเอสเธอร์ระบุว่าตนเองเป็นชาวยิวในเวลานี้จึงถือว่าเหมาะสม`

เมื่อโมรเดคัยติดต่อขอความช่วยเหลือจากเอสเธอร์ ขณะนั้นเธอแต่งงานกับกษัตริย์อาหสุเอรัสเป็นเวลาหลายปีแล้ว แต่มีกฎในเปอร์เซียเขียนไว้ว่า ไม่ให้ผู้ใดเข้าไปยังบัลลังก์ของกษัตริย์ได้ หากไม่ได้รับเชิญจากกษัตริย์ ผู้ใดก็ตามที่ไม่เคารพกฎนี้ก็จะต้องเสี่ยงตาย เอสเธอร์รู้ถึงความเสี่ยง แต่ก็ไปยังห้องบัลลังก์โดยไม่ได้รับเชิญ

ความเชื่อของโมรเดคัยแสวงหาทางปลุกความเชื่อของเอสเธอร์ ใจกลางของพระธรรมเอสเธอร์พบคำพูดของโมรเดคัย “โมรเดคัยจึงบอกเขาให้กลับไปทูลตอบพระนางเอสเธอร์ว่า ‘อย่าคิดว่าเธออยู่ในพระราชวังแล้วจะรอดพ้นได้ดีกว่าพวกยิวอื่น ๆ เพราะถ้าเธอเงียบอยู่ในเวลานี้ ความช่วยเหลือและการช่วยกู้จะมาถึงพวกยิวจากที่อื่น แต่เธอและครัวเรือนบิดาของเธอจะพินาศ ที่จริงเธอมารับตำแหน่งราชินีก็เพื่อยามวิกฤตเช่นนี้ก็เป็นได้นะ ใครจะรู้’ ” (เอสเธอร์ 4:13, 14)

ความเชื่อของเอสเธอร์ถูกทดสอบเมื่อโมรเดคัยเรียกร้องความรักที่เธอมีต่อผู้คนของเธอ ไม่มีใครรู้ว่าเธอเป็นชาวยิวนอกจากโมรเดคัย และเมื่อเธอตัดสินใจที่จะมีส่วนร่วม เธอก็ไม่ลังเลเลยที่จะเสี่ยงชีวิต

เธอมีความเชื่อในพระเจ้าอย่างเข้มแข็ง และเธอก็รู้ว่าหากไม่มีความช่วยเหลือจากพระเจ้า เธอก็คงไม่ประสบความสำเร็จ คำตอบที่เธอให้แก่โมรเดคัยเผยให้เห็นความเชื่อของเธอ “ไปเถิด ให้รวบรวมพวกยิวทั้งสิ้นที่หาพบในสุสานและถืออดอาหารเพื่อฉัน อย่ารับประทานและอย่าดื่มเป็นเวลาสามวัน ทั้งกลางวันและกลางคืน ฉันและสาวใช้ของฉันจะอดอาหารอย่างท่านด้วย แล้วฉันจะเข้าเฝ้ากษัตริย์แม้ว่าเป็นการฝืนกฎ ถ้าฉันพินาศ ฉันก็พินาศ” (เอสเธอร์ 4:16) โมรเดคัยส่งข้อความนี้ไปยังชุมชนชาวยิวทุกคนในสุสานและขณะที่พวกเขาอดอาหารและอธิษฐาน เอสเธอร์ก็เตรียมตัวเธอเองให้พร้อมสำหรับช่วงเวลาอันตรายที่จะมาถึง “เมื่อถึงวันที่สาม พระนางเอสเธอร์ก็ทรงเครื่องทรงราชินี และทรงยืนในลานชั้นในของพระราชวังตรงข้ามกับท้องพระโรง กษัตริย์ประทับบนราชบัลลังก์ภายในพระราชสำนักตรงข้ามทางเข้าพระราชวัง เมื่อกษัตริย์ทอดพระเนตรเห็นพระราชินีเอสเธอร์ยืนอยู่ในพระลาน พระนางเป็นที่โปรดปรานของพระองค์ กษัตริย์จึงยื่นพระคทาสุวรรณซึ่งอยู่ในพระหัตถ์ของพระองค์แก่พระนาง เอสเธอร์ พระนางเอสเธอร์ก็เสด็จเข้ามาแตะยอดพระคทา” (เอสเธอร์ 5:1, 2)

`สำหรับชาวยิวที่อยู่ในสถานการณ์ตามที่อธิบายไว้ข้างต้น การอธิษฐานมาพร้อมกับการอดอาหารอย่างแน่นอน นั่นคือ แม้พวกเขาจะทำเพื่อตนเอง แต่การอธิษฐานก็ยังเป็นหัวใจสำคัญ เราได้รับบทเรียนที่ชัดเจนอะไรจากเรื่องนี้`