---
title:  ศึกษาเพิ่มเติม
date:   17/11/2023
---

อ่านหนังสือของนางเอลเลน จี. ไว้ท์ เรื่อง “ชาวสะมาเรียผู้ใจดี” หน้า 497-505 ในหนังสือผู้พึงปรารถนาแห่งปวงชน

ปัจจุบันมีคนหิวโหย คนขัดสน และถูกข่มเหงมากมายในโลกของเรา คุณจะต้องทำในส่วนของคุณ แม้ว่ามันดูจะ “เล็กน้อย” ก็ตาม เราไม่จำเป็นต้องแก้ปัญหาของโลกทั้งหมดก่อนที่พระเยซูจะเสด็จกลับมา เราไม่ได้รับการทรงเรียกให้ทำเช่นนั้น แต่จนกว่าจะถึงเวลานั้น งานของเราอาจเป็นแค่การช่วยเหลือคนที่คุณรู้จัก คนที่ไม่มีอาหารเพียงพอ หรืออาจเป็นการช่วยเหลือสมาชิกคริสตจักรที่กำลังเผชิญกับความอยุติธรรม ซึ่งยังคงเป็นปัญหาที่แท้จริงในโลกของเราในทุกวันนี้

“ศาสนาที่บริสุทธิ์และปราศจากมลทินต่อพระพักตร์พระบิดาคือ ‘การช่วยเหลือเด็กกำพร้าและหญิงม่ายที่มีความทุกข์ร้อน และการรักษาตัวให้พ้นจากราคีของโลก’ การกระทำดีเป็นผลจากสิ่งที่พระคริสต์ปรารถนาให้เราทำ คือ คำพูดสุภาพ การกระทำที่แสดงออกด้วยความรัก อ่อนโยนต่อผู้ยากไร้ ผู้ขัดสน ผู้ทุกข์ยาก เมื่อมีความเห็นใจต่อผู้ที่มีภาระหน้าที่ หรือท้อแท้และโศกเศร้า จงแจกจ่ายให้คนขัดสน เมื่อคนเปลือยกายได้รับการนุ่งห่ม เมื่อคนแปลกหน้าได้รับการต้อนรับบนที่นั่งในห้องรับแขกและในใจคุณ เมื่อเราทำเช่นนี้ ทูตสวรรค์จะเข้ามาใกล้เป็นอย่างมาก ทุก ๆ การกระทำที่ยุติธรรม มีเมตตา และแสดงออกถึงความรักทำให้เกิดเสียงดนตรีในสวรรค์ พระบิดาจากพระที่นั่งทรงทอดพระเนตรเห็นบรรดาผู้ที่กระทำการเมตตาเหล่านั้น และนับพวกเขาไว้กับสมบัติอันล้ำค่าที่สุดของพระองค์ ‘เขาทั้งหลายจะเป็นคนของเรา เป็นกรรมสิทธิ์พิเศษของเรา ในวันที่เราจะประกอบกิจ’ ทุก ๆ การกระทำที่เมตตาต่อผู้ยากไร้ ผู้ทนทุกข์ ถือว่าเป็นการกระทำเพื่อพระเยซู เมื่อคุณช่วยเหลือคนยากจน เห็นอกเห็นใจผู้ทุกข์ยากและผู้ถูกกดขี่ และเป็นมิตรกับเด็กกำพร้า คุณกำลังเข้าสู่ความสัมพันธ์ที่ใกล้ชิดกับพระเยซูมากขึ้น” (เอลเลน จี. ไว้ท์, คำพยานสำหรับคริสตจักร, vol. 2, หน้า 25)

**คำถามเพื่อการอภิปราย**:

`เราจะแน่ใจได้อย่างไรว่า พระบัญชาที่ให้รักพระเจ้าและผู้อื่นไม่ใช่ความรอดโดยการกระทำ เมื่อเราเข้าใจว่าพระเยซูทรงเป็นผู้ใดและสิ่งที่พระองค์ทรงกระทำเพื่อเราบนไม้กางเขน (ดูใน ฟีลิปปี 2:5-8) เหตุใดแนวคิดที่ว่า สิ่งใดก็ตามที่เรากระทำเพื่อให้ได้มาซึ่งความรอดจึงเป็นแนวคิดที่ผิดอย่างยิ่ง เราเรียนรู้ที่จะแยกแยะระหว่างการกระทำเพื่อความรอด กับการแสดงออกถึงความรอดที่เรามีอยู่แล้วในพระเยซูในชีวิตของเราอย่างไร`

`เราจะรับรู้ถึงอคติที่เกิดขึ้นโดยธรรมชาติที่เราอาจจะมีต่อผู้ที่แตกต่างจากเราได้อย่างไร`

`นอกเหนือจากข้อพระคัมภีร์ที่เราศึกษาในบทเรียนสัปดาห์นี้ มีข้อพระคัมภีร์ใดอีกบ้างที่สนับสนุนให้เราแสดงความเมตตากรุณาต่อผู้อื่น ไม่ว่าพวกเขาจะเป็นใคร`