---
title:  พันธกิจสู่เพื่อนบ้าน
date:   11/11/2023
---

### อ่านข้อพระคัมภีร์สำหรับบทเรียนสัปดาห์นี้
ลูกา 10:25-37; 2 ทิโมธี 3:16; ยากอบ 2:17-22; มัทธิว 22:37-40; กาลาเทีย 5:14; มีคาห์ 6:6-8

> <p>ข้อควรจำ</p>
> “เขาทูลตอบว่า ‘พวกท่านจงรักองค์พระผู้เป็นเจ้าผู้เป็นพระเจ้าของท่านด้วยสุดใจของท่าน ด้วยสุดจิตของท่าน ด้วยสุดกำลังของท่าน และด้วยสุดความคิดของท่าน และจงรักเพื่อนบ้านเหมือนรักตนเอง’ ” (ลูกา 10:27)

เราต่างล้วนรู้จักข้อพระคัมภีร์ที่กล่าวว่า “พวกท่านจงรักองค์พระผู้เป็นเจ้าผู้เป็นพระเจ้าของท่านด้วยสุดใจของท่าน ด้วยสุดจิตของท่าน ด้วยสุดกำลังของท่าน และด้วยสุดความคิดของท่าน” (ลูกา 10:27) แต่กระนั้นความรักที่เรามีต่อพระเจ้าอาจเป็นความรักแบบผิวเผินได้หากเราบอกว่าเรารักพระเจ้าแต่ไม่เชื่อฟังพระองค์ เราคิดว่าเรารักพระเจ้า แต่ความรักนี้แสดงออกในชีวิตประจำวันของเราอย่างไร การรักพระเจ้าเป็นการอุทิศทั้งใจ จิตวิญญาณ ร่างกาย และความคิดของเราให้กับพระเจ้าทุกวันอย่างสมบูรณ์แบบ ใคร ๆ ก็พูดได้ว่า เขาหรือเธอรัก พระเจ้า แต่การทำเช่นนี้ต้องอาศัยความพยายามอย่างมีสติ

อย่างไรก็ตาม แม้ว่าการรักพระเจ้าเป็นสิ่งที่ดีและสำคัญ พระเจ้ายังประสงค์ให้เรารักผู้อื่นด้วย เพราะความรักที่เรามีต่อผู้อื่นสะท้อนความรักที่เรามีต่อพระเจ้า และสะท้อนด้วยอำนาจและความเป็นจริง 1 ยอห์น 4:20 กล่าวว่า “ถ้าใครกล่าวว่า ‘ข้าพเจ้ารักพระเจ้า’ แต่ใจยังเกลียดชังพี่น้องของตน เขาเป็นคนพูดมุสา เพราะว่าผู้ที่ไม่รักพี่น้องของตนที่มองเห็นแล้ว จะรักพระเจ้าที่มองไม่เห็นไม่ได้” เปาโลยังกล่าวใน กาลาเทีย 5:14 อีกด้วยว่า “เพราะว่าธรรมบัญญัติทั้งสิ้นนั้นสรุปได้เป็นคำเดียว คือว่า จงรักเพื่อนบ้านเหมือนรักตนเอง”

`สัปดาห์นี้เราจะเรียนรู้วิธีการประยุกต์บทเรียนนี้ในชีวิตของเรา`