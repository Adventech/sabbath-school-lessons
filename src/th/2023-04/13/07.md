---
title:  ศึกษาเพิ่มเติม
date:   29/12/2023
---

“ผลลัพธ์ของแผนการแห่งความรอดอันยิ่งใหญ่คือ การนำโลกใบนี้กลับคืนสู่ความโปรดปรานของพระเจ้าอย่างสมบูรณ์ ทุกสิ่งที่สูญหายไปเพราะบาปจะได้รับการฟื้นฟูให้กลับสู่สภาพเดิม ไม่เพียงแต่มนุษย์ที่ได้รับการไถ่ แต่แผ่นดินโลกก็ได้รับด้วย เพื่อให้เป็นที่พำนักนิรันดร์ของผู้เชื่อ เป็นเวลาหกพันปีมาแล้วที่ซาตานพยายามดิ้นรนเพื่อยังคงครอบครองโลก พระประสงค์ดั้งเดิมของพระเจ้าในการทรงสร้าง บัดนี้สำเร็จแล้ว ‘วิสุทธิชนขององค์ผู้สูงสุดจะได้รับอาณาจักร และเข้าครอบครองอาณาจักรตลอดไป และตลอดไปเป็นนิตย์’ ” (เอลเลน จี. ไว้ท์, บรรพชนกับผู้เผยพระวจนะ, หน้า 342)

แต่ก่อนที่สิ่งเหล่านี้จะกลายเป็นจริงได้ เป็นหน้าที่ของเราที่จะต้องร่วมมือกับพระเจ้าในพันธกิจของพระองค์ นำข่าวสารแห่งการตักเตือนมาสู่โลก เพื่อผู้คนจะได้รับและเป็นส่วนหนึ่งของพระสัญญาแห่งการทรงสร้างใหม่ของพระเจ้า

“ข้าพเจ้าอยากเห็นคนทำงานจำนวนมากประกาศให้กับผู้ที่ไม่รู้ถึงความเชื่อของเรา หลายคนได้รับแสงสว่างอันยิ่งใหญ่จากการได้ยินข่าวของทูตสวรรค์สามองค์ และตอนนี้พวกเขาควรจะประกาศข่าวสารนี้ไปทั่วทุกมุมของโลก ข้าพเจ้าปรารถนาจะทำในส่วนของตนและเปิดทางให้ผู้อื่นนำแสงสว่างแห่งความจริงออกไป ขอองค์พระผู้เป็นเจ้าช่วยให้เราสวมยุทธภัณฑ์ ผู้เชื่อจะต้องรวมตัวกันในงานอันศักดิ์สิทธิ์เพื่อประกาศคำเตือนครั้งสุดท้ายแก่ชาวโลก” (เอลเลน จี. ไว้ท์, จดหมาย 390, 1907 มิได้ตีพิมพ์)

เราได้ศึกษามุมมองและประเด็นหลากหลายที่เกี่ยวข้องกับพันธกิจของพระเจ้าตลอดไตรมาสนี้ สัปดาห์นี้เราได้สรุปการศึกษาด้วยการสำรวจกุญแจสำคัญในพระธรรมวิวรณ์ เพื่อให้เข้าใจว่า ความสัมพันธ์ที่ได้รับการฟื้นฟูกับพระเจ้ามีลักษณะอย่างไร และสิ่งสำคัญที่สุดอยู่ที่พันธกิจที่สำเร็จลุล่วง คือการสร้างโลกใหม่และกลับคืนสู่สภาพเดิม แม้ว่าการทำลายล้างบาปและความทุกข์ทรมานจะเป็นวันที่น่ากลัวที่สุดในประวัติศาสตร์ของโลกจะเป็นเรื่องจริง พระเจ้าทรงให้เราได้เห็นช่วงเวลาที่อยู่เหนือการทำลายล้างนี้ และประทานการปลอบประโลมใจและกำลังใจในพระสัญญาว่าแผ่นดินโลกจะได้รับการกลับคืนสู่สภาพเดิม

**คำถามเพื่อการอภิปราย**:

`“ข่าวประเสริฐนิรันดร์” คืออะไร ทำไมถึงเป็น “นิรันดร์” และเหตุใดสิ่งที่ข่าวประเสริฐนิรันดร์สอนจึงเป็นรากฐานของพันธกิจของเรา`

`เหตุใดเราจึงเน้นข่าวของทูตสวรรค์สามองค์มาก คุณจะตอบสนองอย่างไรต่อข้อโต้แย้งที่กล่าวว่า เราต้องเน้นไปที่พระเยซูและไม่ใช่สิ่งที่เป็น “เชิงลบ” เหมือนดังที่ข่าวสารนี้กล่าวถึง ซึ่งรวมถึงคำเตือนที่เข้มข้นด้วย`

`คุณและคริสตจักรจะมีส่วนร่วมในพันธกิจที่ได้รับการทรงเรียกให้มากขึ้นได้อย่างไร`