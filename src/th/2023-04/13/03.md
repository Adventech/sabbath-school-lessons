---
title:  ข่าวทูตสวรรค์สามองค์และพันธกิจ
date:   25/12/2023
---

พระธรรมวิวรณ์ให้ภาพความขัดแย้งครั้งยิ่งใหญ่ที่เต็มไปด้วยพลังและความชัดเจน ซึ่ง วิวรณ์ 12:12 น่าจะบรรยายภาพได้ชัดเจนที่สุด “เพราะเหตุนี้จงรื่นเริงยินดีเถิด สวรรค์และบรรดาผู้ที่อยู่ในสวรรค์ แต่วิบัติจะมีแก่แผ่นดินโลกและทะเล เพราะว่ามารได้ลงมาหาเจ้าทั้งหลาย ด้วยความเดือดดาลอย่างยิ่ง เพราะมันรู้ว่าเวลาของมันมีน้อย” เป็นการยากที่จะจินตนาการว่า จะมีใครเข้าใจพระคัมภีร์ได้อย่างไร หากไม่เข้าใจถึงใจความสำคัญของความขัดแย้งครั้งยิ่งใหญ่ ซึ่งจะถึงจุดสูงสุดในยุคสุดท้าย

`อ่าน วิวรณ์ 14:6-12 นี่เป็นการบรรยายให้เห็นภาพอะไร และเกี่ยวข้องกับพันธกิจและข่าวสารของเราอย่างไร`

ศูนย์กลางของพันธกิจ พันธกิจของพระเจ้า คือ ข่าวสารของ พระเจ้า คือข่าวประเสริฐ ข่าวสารในความหมายที่แท้จริงก็คือ พันธกิจ เราจำเป็นต้องเตือนโลกใบนี้ว่าอะไรกำลังจะเกิดขึ้น และทุกคนจะถูกบังคับให้เลือกระหว่างชีวิตหรือความตาย

`“ใครไม่อยู่ฝ่ายเราก็ต่อต้านเรา และใครไม่รวบรวมไว้กับเรา ก็ทำให้กระจัดกระจายไป” (ลูกา 11:23) พระเยซูตรัสอะไรในข้อนี้ที่เกี่ยวข้องโดยตรงกับพันธกิจของเรา`

ข่าวของทูตสวรรค์สามองค์ในวิวรณ์ 14 ก่อตัวขึ้นเป็นแกนกลาง หรือหัวใจ ของสิ่งที่เราชาวเซเว่นธ์เดย์แอ๊ดเวนตีสได้รับการทรงเรียกให้ประกาศไปทั่วโลก ศูนย์กลางและรากฐานของข่าวนี้มีสองข้อ คือ “ข่าวประเสริฐนิรันดร์” (วิวรณ์ 14:6) และการนมัสการพระผู้สร้าง หัวข้อทั้งสองนี้ปรากฏในคำบรรยายวิสุทธิชนว่า “นี่แหละคือความทรหดอดทนที่พวกธรรมิกชนจะต้องมี คือพวกที่ถือรักษาพระบัญญัติของพระเจ้า และจงรักภักดีต่อพระเยซู” (วิวรณ์ 14:12) ไม่ว่าเราจะทำอะไรอีก ความดีทั้งหมดที่เราทำในการช่วยเหลือผู้คน เราจะต้องไม่ลืมการทรงเรียกและพันธกิจพิเศษของรา ซึ่งก็คือ การประกาศความหวังที่พบได้ใน “ข่าวประเสริฐนิรันดร์” ให้แก่โลกที่หลงหาย ในขณะเดียวกัน เพื่อเตือนโลกถึงสิ่งหนึ่งที่จะเกิดขึ้นในวันข้างหน้า

`“ใครไม่อยู่ฝ่ายเราก็ต่อต้านเรา” (ลูกา 11:23) คุณเข้าใจสิ่งที่พระเยซูตรัสกับเราในข้อนี้อย่างไร เหตุใดคำเหล่านี้จึงทำให้เราตรวจสอบตัวเองว่า โดยแท้จริงแล้วจิตใจของเราอยู่ที่ไหน`