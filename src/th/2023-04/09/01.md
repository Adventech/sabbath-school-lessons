---
title:  พันธกิจเพื่อผู้มีอำนาจ
date:   25/11/2023
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 4; 2 พงศ์กษัตริย์ 5:1-19; ยอห์น 3:1-12; ยอห์น 7:43-52; มัทธิว 19:16-22; ยอห์น 19:38-42

> <p>ข้อควรจำ</p>
> “เพราะเขาจะได้ประโยชน์อะไร ถ้าได้สิ่งของหมดทั้งโลกแต่ต้องเสียชีวิตของตน หรือคนนั้นจะนำอะไรไปแลกชีวิตของตนกลับคืนมา” (มัทธิว 16:26)

แม้พระคัมภีร์จะเขียนไว้หลายปีแล้ว แต่พระวจนะของพระเจ้าก็เป็นการเปิดเผยความจริงของพระเจ้าสำหรับโลกของเรา และหนึ่งในบรรดาความจริงมากมายที่พระคัมภีร์เปิดเผยก็คือ ธรรมชาติของมนุษย์ และไม่ว่าจะเป็นผู้คนในยูเดียในศตวรรษที่ 7 หรือผู้คนในบราซิลในศตวรรษที่ 21 โดยพื้นฐานแล้วคนเหล่านี้ต่างก็เหมือนกัน คือต่างเป็นคนบาปที่ต้องการพระคุณจากพระเจ้า

คนที่กล่าวมาข้างต้นนี้รวมถึงคนร่ำรวยและผู้มีอำนาจ คนมั่งมีและมีอำนาจในสมัยพระคัมภีร์ก็ไม่ต่างไปจากคนมั่งมีและมีอำนาจในยุคปัจจุบัน โดยเฉพาะในการเสาะแสวงหาความมั่งคั่ง ชื่อเสียงและอำนาจ ซึ่งบ่อยครั้ง (แต่ไม่เสมอไป) การได้มาซึ่งสิ่งเหล่านี้ต้องแลกกับผู้ที่เปราะบาง กระนั้นพระเจ้าก็ทรงห่วงใยความรอดของคนมั่งมีและผู้มีอำนาจมากพอ ๆ กับที่ทรงห่วงใยคนอ่อนแอและคนขัดสน พระคัมภีร์ให้ตัวอย่างของบุคคลในพระคัมภีร์ที่มีอำนาจ หรือร่ำรวย หรือทั้งสองอย่างได้อย่างน่าประทับใจ และยังให้แบบอย่างวิธีที่พระเจ้าทรงใช้พวกเขาให้เป็นพรแก่บรรดาประชาชาติ ตัวอย่างเช่น อับราฮัม อิสอัค โยบ โซโลมอน และโยเซฟ เป็นต้น

สัปดาห์นี้เราจะศึกษาพันธกิจของพระเจ้าที่มีต่อคนร่ำรวยและผู้มีอำนาจ ขอให้คุณเดินทางไปกับเราในขณะที่ศึกษาว่าพระเจ้าทรงเข้าถึงคนเหล่านี้อย่างไร และวิธีที่พระองค์ทรงเรียกและเตรียมเซเว่นธ์เดย์แอ๊ดเวนตีสให้เป็นพยานในทุกวันนี้