---
title:  การแนะนำพระเจ้าองค์ใหม่
date:   06/12/2023
---

บัดนี้เปาโลได้รับความสนใจจากนักปรัชญาในกรุงเอเธนส์แล้ว เขาจึงหันผู้ฟังไปที่พระเจ้าแห่งฟ้าสวรรค์

`อ่าน กิจการ 17:24-27 เปาโลใช้วิธีใดในการพยายามเข้าถึงคนเหล่านี้`

ผู้คนที่เอาใจใส่เรื่องฝ่ายจิตวิญญาณมากพอที่จะสร้างแท่นบูชาแด่พระเจ้าที่ไม่รู้จัก คำพูดของเปาโลเป็นที่น่าสนใจสำหรับคนเหล่านั้น กล่าวคือ พระเจ้าพระผู้สร้างที่ไม่ได้สถิตอยู่ในวิหาร พระองค์ไม่ประสงค์สิ่งใดจากมนุษย์เลย แต่กลับเป็นพระผู้ทรงประทานสิ่งจำเป็นแก่มนุษย์ สำหรับวัฒนธรรมที่มีตำนานเทพเจ้ากรีกแพร่หลาย ซึ่งเทพเจ้าเป็นสิ่งที่คาดเดาไม่ได้ เอาแต่ใจ และโหดร้าย มุมมองของพระเจ้าเหมือนกับที่เปาโลบรรยายนั้นเป็นความคิดที่น่าสนใจอย่างอัศจรรย์ใจ และชาวสภาอาเรโอปากัสจึงเริ่มก้าวแรกเข้าสู่พระเจ้าแห่งความรัก

ความจริงก็คือว่า พระเจ้าที่พวกเขาไม่รู้จักนี้ สามารถรู้จักได้แล้ว และแน่นอนว่า พระองค์ต้องการเป็นที่รู้จักเช่นกัน

เปาโลอาจกล่าวที่สภาอาเรโอปากัสนานกว่าคำพูดไม่กี่ประโยคที่ลูกาบันทึกไว้ในเรื่องนี้ ซึ่งอาจมีเหตุผลในเรื่องของพื้นที่ในการบันทึก ลูกาจึงเพียงแต่สรุปคำกล่าวของเปาโล หากเป็นเช่นนั้นจริง เปาโลคงให้รายละเอียดในแนวคิดแต่ละข้อที่เราได้อ่านจนถึงตอนนี้มากกว่าที่เราเห็น ดังนั้นให้เรามาแบ่งคำกล่าวของเปาโลออกเป็นแนวคิดย่อย ๆ ดังนี้

1. เริ่มต้นด้วยการที่เปาโลชื่นชมความตระหนักรู้ฝ่ายจิตวิญญาณและความจริงใจของพวกเขา
2. ต่อมาเขาแสดงให้เห็นว่าเขาได้ศึกษาความเชื่อของพวกเขาและพบว่าบางสิ่งที่เขาได้เรียนรู้นั้นน่านับถือ
3. จากนั้นเขาบอกถึงสิ่งหนึ่งที่ได้ค้นพบในการศึกษาศาสนาของพวกเขา สิ่งที่พวกเขายอมรับว่าพวกเขาเองก็ไม่เข้าใจ
4. หลังจากนั้นเขาจึงแบ่งปันพระลักษณะของพระเจ้าที่เขารู้ดีว่าพวกเขาต้องการรู้เป็นอย่างยิ่ง ก็คือความจริงที่ว่า พระเจ้าทรงดำรงอยู่และทรงรักพวกเขา และพระองค์มิได้ทรงอยู่ไกล
5. ท้ายที่สุด ในตอนจบการปราศรัยของเปาโล เขาเตือนถึงความหมายของการปฏิเสธความรู้ของพระเจ้าองค์ที่พวกเขายังไม่รู้จัก

เปาโลบอกพวกเขามากเท่าที่จะทำได้ โดยพิจารณาจากสิ่งที่พวกเขาเชื่อ ถ้าเขาประกาศไปได้มากขนาดนั้น ก็แสดงว่าประสบความสำเร็จไปมาก

`สังเกตการที่เปาโลกล่าวถึงโลกที่ถูกสร้างและพระเจ้าพระผู้สร้าง (ดูใน โรม 1:18-25) ทำไมการกล่าวถึงเรื่องนี้จึงเป็นแนวทางที่ดีที่จะเข้าถึงคนส่วนใหญ่ อย่างน้อยก็ในตอนเริ่มต้น โลกที่ได้รับการทรงสร้างชี้ไปยังพระเจ้าอย่างไร`