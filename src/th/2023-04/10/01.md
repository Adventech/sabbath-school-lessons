---
title:  พันธกิจเพื่อคนที่เข้าไม่ถึง ตอน 1
date:   02/12/2023
---

### อ่านข้อพระคัมภีร์สำหรับบทเรียนสัปดาห์นี้
กิจการ 17; 1 โครินธ์ 2:2; โรม 1:18-25

> <p>ข้อควรจำ</p>
> “พระเจ้าผู้ทรงสร้างโลกกับสิ่งทั้งปวงที่มีอยู่ในนั้น เป็นองค์พระผู้เป็นเจ้าแห่งฟ้าสวรรค์และแผ่นดินโลก พระองค์ไม่ได้สถิตในวิหารที่มนุษย์สร้างขึ้น” (กิจการ 17:24)

ลูกาเขียนพรรณนาถึงสิ่งที่เปาโลทำในกรุงเอเธนส์ว่า “เพราะฉะนั้นท่านจึงถกปัญหากับพวกยิวและบรรดาคนที่นับถือพระเจ้าในธรรมศาลา และกับคนทั้งหลายที่มาพบท่านที่บริเวณตลาดนัดทุกวัน” (กิจการ 17:17)

โดยธรรมชาติแล้ว เปาโลน่าจะเป็นผู้ที่ทำงานกับชาวยิวได้อย่างสบายใจที่สุด เพราะเป็นเลือดเนื้อเชื้อไขของเขาเอง แต่เปาโลปฏิเสธที่จะพอใจทำงานเฉพาะกับหมู่ชนของตน เขาได้รับการทรงเรียกให้เข้าถึงและประกาศกับผู้อื่นด้วยเช่นกัน

หรือเปาโลอาจจะเพียงแค่ประกาศกับคนต่างชาติที่ “ยำเกรงพระเจ้า” ผู้ซึ่งมีมุมมองที่เปลี่ยนแปลงไปอย่างมากแล้วก็ได้ คนเหล่านี้จะมีพื้นฐานทางพระคัมภีร์ที่เปาโลสามารถต่อยอดได้ แม้พวกเขาจะยังต้องเรียนรู้จักพระเจ้าที่พวกเขา “ยำเกรง” คือพระเยซูพระเมสสิยาห์

แต่ไม่เป็นเช่นนั้นเลย ขณะที่อยู่ในกรุงเอเธนส์ เมืองที่มีชื่อเสียงด้านปรัชญา เปาโลพยายามเข้าถึงและประกาศกับผู้คนที่นั่นด้วย หลายคนในเมืองนั้นมีภูมิหลังและมุมมองที่แตกต่างอย่างสิ้นเชิงกับชาวฮีบรู และยังมีประวัติศาสตร์อันศักดิ์สิทธิ์ของพวกเขาที่แตกต่างอีกด้วย ซึ่งเป็นรากฐานของความเชื่อที่เปาโลต้องการสอนชาวเอเธนส์

`เปาโลพยายามเข้าถึงคนเหล่านี้อย่างไร และเราเรียนรู้อะไรได้บ้างจากความพยายามของเขา`