---
title:  บาดแผลปางตายได้รับการรักษาให้หาย
date:   03/06/2018
---

`อ่านพระธรรม วิวรณ์ 13:1-10 เพราะเหตุใดพระคัมภีร์ตอนนี้จึงอ้างถึงบทบาทของสันตะปาปาในอดีตและอนาคต ให้สังเกตบทความโดดเด่นของบทบาทที่ได้รับ สิ่งนี้มีความหมายอย่างไรในวาระสุดท้าย`

แม้พระเจ้าจะทรงมีประชากรที่สัตย์ซื่อของพระองค์ในคริสตจักรทุกแห่ง แต่พระวจนะได้ชี้ไปยังบทบาทเฉพาะเจาะจงสิ่งที่สถาบันแห่งนี้ได้ทำไว้ในประวัติศาสตร์และจะทำในวาระสุดท้าย

`อ่านพระธรรมวิวรณ์ 13:3 มีอะไรที่กำลังเกิดขึ้นตรงนี้ และสิ่งนี้บ่งบอกถึงความโดดเด่นอะไรไรของโรม`

เป็นเวลาหลายศตวรรษที่คริสตจักรแห่งโรมได้กลายเป็นศูนย์กลางทางศาสนาและในหลายประการเป็นศูนย์กลางทางการเมืองของโลกตะวันตก  บันทึกตัวอย่างในอำนาจยิ่งใหญ่ของคริสตจักรโรมมีให้เห็นจากตัวอย่างของพระเจ้าเฮนรีที่ 4 ซึ่งเป็นจักรพรรดิของอาณาจักรโรมันอันศักดิ์สิทธิ์ ผู้ได้ทำให้องค์สันตะปาปาเกรกอรีที่ 7 โกรธ จักรพรรดิได้มาที่ปราสาทของสันตะปาปาเพื่อขออภัย และจักรพรรดิต้องคอยที่ลานด้านนอกปราสาทถึง 3 วันในฤดูหนาวก่อนที่สันตะปาปาจะยอมให้เข้าไปพบ สันตะปาปามีความพึงพอใจมากในชัยชนะของพระองค์และได้คุยอวดในภายหลังว่าเป็นหน้าที่ของพระองค์ที่จะกระตุกความหยิ่งของกษัตริย์ทั้งหลายให้ถ่อมลง

ถึงแม้ในเวลาต่อมาจะมีการปฏิรูปทางศาสนา และการได้พบแสงสว่างใหม่ (enlightenment) การปฏิวัติของประเทศฝรั่งเศส แต่การเมืองของโรมและความเป็นเจ้าทางศาสนา (religious hegemony) ยังคงเข้มแข็งอยู่มาก จนกระทั่งปลายศตวรรษที่สิบแปด อำนาจยิ่งใหญ่ดังกล่าวจึงได้เสื่อมลง เมื่อสันตะปาปาปิอุสที่ 6 (Pius VI) ได้ถูกกองทัพฝรั่งเศสจับตัวไปในปี ค.ศ. 1798 และเสียชีวิตลงขณะที่ยังเป็นเชลยในปี ค.ศ.1799

พระธรรมวิวรณ์ บทที่ 13 อย่างไรก็ดี กล่าวถึงการฟื้นคืนอีก (resurgence) นั่นคือการถูกรักษาให้หาย “จากบาดแผลปางตาย” และแม้ปัจจุบันคริสตจักรโรมไม่เป็นใหญ่ทางการเมืองเหมือนช่วงสมัยของสันตะปาปาเกรกอรี่ ที่ 7 กระนั้นความเป็นที่นิยมของสันตะปาปาซึ่งเมื่อเร็วๆนี้ จะกลับมามีกองกำลัง มีอิทธิพลทั้งด้านศาสนาและด้านการเมืองอีกครั้ง (ยกตัวอย่างเช่น  สันตะปาปาฟรานซีส ได้พูดกับทั้งสมาชิกรัฐสภาและสภาผู้แทนราษฎรของประเทศอเมริกา ในปี ค.ศ. 2015 ด้วยการเอ่ยถึงประวัติศาสตร์ก่อน) ซึ่งสอดคล้องกับคำพยากรณ์ที่อิทธิพลนี้มีแต่จะเติบโต

`เราจะสัตย์ซื่อต่อข่าวสารที่เราได้รับการทรงเรียกให้ประกาศ แต่ระวังให้กระทบกระทั่งกันน้อยที่สุดได้อย่างไร และเพราะเหตุใดเราจึงต้องไม่ก้มศีรษะให้กับการบังคับใช้กฎหมายทางการเมืองในขณะที่เราประกาศความจริงปัจจุบัน`
