---
title:  ศึกษาเพิ่มเติม
date:   08/06/2018
---

การที่ซาตานโจมตีพระบัญญัติของพระเจ้าเท่ากับโจมตีพระเจ้าเอง ทั้งสองอย่างเป็นสิทธิอำนาจและรัฐบาลของพระองค์ ดังนั้นในวาระสุดท้ายเหตุการณ์สุดยอดของวิกฤติกาล ซาตานจะเข้าโจมตีเหล่าผู้ถือรักษา “พระบัญญัติของพระเจ้า” (วิวรณ์ 12:17; 14:12) เพราะพวกเขาเป็นกลุ่มเดียวบนแผ่นดินโลกที่ปฏิเสธจะมอบความภักดีให้ซาตานผ่านสิ่งที่ซาตานกำหนดขึ้น 
การสงครามที่ซาตานต่อต้านพระเจ้าในสวรรค์นานมาแล้วจะดำเนินต่อไปในแผ่นดินโลก และอย่างที่เราทราบซาตานพ่ายแพ้ในสวรรค์แล้วครั้งหนึ่ง ซาตานจะพ่ายแพ้ในโลกนี้เช่นกัน “นับตั้งแต่การต่อสู้ครั้งยิ่งใหญ่ที่เริ่มต้นขึ้นในสวรรค์ ซาตานมุ่งมั่นล้มล้างธรรมบัญญัติของพระเจ้า มันก้าวสู่การกบฏต่อพระผู้สร้างก็เพื่อทำการนี้ให้สำเร็จ และแม้ว่ามันถูกขับออกจากสวรรค์ไปแล้ว
มันก็ยังคงทำสงครามเดียวกันนี้ในโลก การหลอกลวงมนุษย์และชักนำให้พวกเขาล่วงละเมิดธรรมบัญญัติของพระเจ้าเป็นเป้าหมายที่มันคอยทำอย่างมุ่งมั่นมาตลอด ไม่ว่าจะกระทำโดยละทิ้งธรรมบัญญัติไปทั้งหมดหรือปฏิเสธธรรมบัญญัติเพียงข้อหนึ่งข้อใด ท้ายที่สุดก็ได้ผลเท่ากัน ผู้ที่ทำผิดธรรมบัญญัติเพียง “ข้อเดียว” ก็ดูแคลนธรรมบัญญัติทั้งหมด อิทธิพลและแบบอย่าง
ของเขาอยู่ฝ่ายเดียวกันกับพวกที่ล่วงละเมิด เขาจึง “ทำผิดธรรมบัญญัติทั้งหมด” (ยากอบ 2:10)  (เอลเลน จี. ไว้ท์, ปลายทางแห่งความหวัง, หน้า 539)

**คำถามเพื่อการอภิปราย**

`1.	สถานการณ์ในโลกชี้ให้เห็นถึงสิ่งที่เราเชื่อว่าจะเกิดขึ้นในวาระสุดท้ายอย่างไร เหตุการณ์ใดที่ควรได้รับการเปิดเผย เราจะรักษาการตื่นตัวเรื่องเครื่องหมายของเวลาโดยไม่คลั่งไคล้จนถึงขั้น ไปกำหนดวันหรือทำนายถึงสิ่งที่ไม่ได้เขียนไว้ในพระคัมภีร์และ หนังสือของ เอลเลน จี. ไว้ท์ ได้อย่างไร`

`2.	จงไตร่ตรองถึงคำถามเกี่ยวกับการนมัสการว่าการนมัสการหมายถึงอะไร และเราจะนมัสการสิ่งที่เรานมัสการอย่างไร`

`3.	จงพิจารณาถึงความข้อที่ว่า พระเจ้ายังมีประชากรอยู่ในบาบิโลน คำว่า “บาบิโลน” หมายถึงอะไร (เป็นสัญลักษณ์ ไม่ใช่ตามตัวอักษร) สิ่งนี้สอนให้เรารู้ถึงความรับผิดชอบของเราที่มีต่อการเผยแพร่ข่าวสารของเราแก่คนอื่นโดยไม่ใช้ความแตกต่างด้านการเมืองและศาสนามาเป็นกำแพงกั้นอย่างไร`
