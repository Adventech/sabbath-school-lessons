---
title:  “บาบิโลน มหานคร”
date:   06/06/2018
---

`อ่านข้อพระคัมภีร์ต่อไปนี้ ข้อพระคัมภีร์เหล่านี้สอนอะไรเกี่ยวกับบาบิโลน เยเรมีย์ 51:6, 7, 53, 57; เศคาริยาห์ 2:7; วิวรณ์ 17:5, 6; 18:2, 3`

อย่างที่เรามองเห็นเมื่อวานนี้ บาบิโลนมีประวัติศาสตร์ยาวนานในฐานะเป็นเมืองหลวงแห่งการนมัสการเทียมเท็จ ดังนั้นเมืองนี้จึงเหมาะสมกับสัญลักษณ์ของอำนาจช่วงสุดท้ายที่ทำการหลอกลวงนานาชาติ

`เปรียบเทียบพญานาค สัตว์ร้ายจากทะเล และสัตว์ร้ายสีแดง (วิวรณ์ 12:3, 13:1-3; 17:3) ว่ามีความคล้ายและแตกต่างกันอย่างไร`

สัตว์ร้ายทั้งสามตัวมีเจ็ดหัวและเขาสิบเขา ซึ่งเป็นตัวแทนจำนวนรวมของ “หัว” และ “เขา” แห่งสัตว์ทั้งหลายแห่ง ดาเนียลบทที่ 7 แต่ละอาณาจักรสืบเนื่องกันโดยสร้างฐานจากอาณาจักรที่มีอยู่ก่อน เช่นเดียวกันพญานาค และสัตว์จากทะเล (เป็นสัญลักษณ์ของโรมแห่งโลก และโรมทางศาสนาตามลำดับ) และเช่นเดียวกับสัตว์จากแผ่นดิน (วิวรณ์ 13:11-14) ซึ่งแบ่งเป็นกลุ่มรวม “อำนาจทั้งสามต่างร่วมมือกันเป็นศัตรูของพระเจ้า Jacques B. Doukhan, Secrets of Revelation, the Apocalypse Through Hebrew Eyes (Review and Herald Publishing Association), 2002, หน้า 162 สิ่งสำคัญเพิ่มเติมในวิวรณ์ บทที่ 17 ผู้หญิงขี่บนสัตว์สีแดงเข้มเป็นสัญลักษณ์อำนาจของสหภาพ
แห่งศาสนาและการเมืองที่ไม่ถูกกฎหมาย ผู้หญิงคนนี้มีความผิดแผกอย่างยิ่งกับผู้หญิงบริสุทธิ์ในวิวรณ์ บทที่ 12

| หญิงผู้บริสุทธิ์ (วิวรณ์ บทที่ 12) | หญิงแพศยา (วิวรณ์ บทที่ 17) |
| ------------ | ------------ |
| อยู่ในสวรรค์ | นั่งบนน้ำมากหลาย |
| มีดวงอาทิตย์เป็นอาภรณ์ | นุ่งห่มผ้าสีม่วง และสีแดงเข้ม |
| มงกุฎมีดาวประดับสิบสองดวง | ประดับด้วยทองคำ เพชรพลอย ไข่มุก |
| ดึงดูดพญานาค (ให้มาทำลาย) | ได้รับการสนับสนุนจากพญานาค |
| เป็นมารดาพงศ์พันธุ์ของนางที่เหลืออยู่ | เป็นมารดาของหญิงแพศยาทั้งหลาย |

ใน “ความเป็นแม่ของหญิงแพศยา” บาบิโลนง่วนอยู่กับงานของแม่ คือผลิตคริสตจักรที่ผละออกจากคำสอนแห่งความจริง หญิงแพศยามีบุตรสาวหรือคริสตจักรเทียมเท็จจำนวนมาก แต่พระเจ้าไม่ทรงรับเป็นคริสตจักรของพระองค์ ทั้งนี้เพราะคริสตจักรเหล่านั้นสอนสิ่งผิดหลายอย่าง และมีพฤติกรรมชั่วร้ายแม้จะเรียกว่าตนเป็นคริสเตียน ส่วนประชากรแท้ของพระเจ้า แม้จะโดนโจมตีโดยซาตาน สามารถยืนหยัดอยู่ได้ตลอดหลายศตวรรษที่ผ่านมา

พระธรรม วิวรณ์ 14:8 ได้ประกาศเตือนผู้คนแห่งบาบิโลน คือผู้ผละออกห่างจากความจริง ซึ่งในที่สุดจะถูกนำไปสู่การหลอกลวงช่วงสุดท้าย คือให้ทำการกราบไหว้เครื่องหมายของสัตว์ร้าย (วิวรณ์ 14:9-11) การประกาศเตือนนี้ จะได้รับการทวนซ้ำด้วยฤทธิ์อำนาจยิ่งใหญ่กว่า เพื่อให้เกิดพลังโน้มน้าวสุดท้ายสำหรับประชากรของพระเจ้าซึ่งยังอยู่ในบาบิโลนให้ออกมาจาก
เมืองนั้น และเข้าร่วมกับคริสตจักรที่ยังเหลืออยู่ของพระเจ้าในวาระสุดท้าย (วิวรณ์ 18:1-4)
