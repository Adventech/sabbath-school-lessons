---
title:  สหรัฐอเมริกาในคำพยากรณ์
date:   04/06/2018
---

ผู้คนได้พากันถามและไม่เข้าใจในความเป็นไป คริสตจักรแห่งโรมจะมีอิทธิพลประเภทนั้นในปัจจุบันหรือในอนาคตอย่างที่ได้พรรณนาไว้ในพระธรรมวิวรณ์ บทที่ 13 อย่างไร วันเดือนปีได้ผ่านมานานแล้วที่คริสตจักรแห่งโรมได้บัญชากองทัพอย่างที่เราได้อ่านถึงในอดีต คำตอบจะพบได้เช่นกันในพระธรรมวิวรณ์ บทที่ 13

`อ่านพระธรรมวิวรณ์ 13:11, 12 มีสัญลักษณ์อะไรที่พิสูจน์ได้ว่าอำนาจนี้คือใคร`

สัตว์ร้ายที่มาก่อนหน้านี้ได้ถูกมองเห็นว่าเป็น “โรม” (Rome) โดยโปรเตสแตนต์มานาน และได้รับการพรรณนาว่าเป็นเหมือนอำนาจที่ได้รับมอบมา “สี่สิบสองเดือน” (วิวรณ์ 13:5) ช่วงเวลา “สี่สิบสองเดือน” เป็นเวลาเท่ากันกับช่วงเวลา “หนึ่งวาระ สองวาระ และครึ่งวาระ” (time and times and the dividing of time) ในดาเนียล 7:25 หรือ “สามปีครึ่ง” (วิวรณ์ 12:14)   หรือ 1,260 วันในคำพยากรณ์ (วิวรณ์ 12:6) เป็นช่วงเวลาซึ่งอำนาจของคริสตจักรโรม (papal) กดขี่ข่มเหงผู้ขัดขวาง (ถือศาสนาเดียวกันแต่มีความเชื่อแตกต่างไป) ช่วงเวลาในคำพยากรณ์ (ใช้หลักเกณฑ์หนึ่งวันในคำพยากรณ์เท่า 1 ปีจริง) ซึ่งคริสตจักรแห่งระบบสันตะปาปาขึ้นสู่อำนาจสูงสุดเริ่มต้นในปี ค.ศ. 538 และในปี ค.ศ. 1798 อำนาจได้ถูกริบไป (สันตะปาปาในเวลานั้น กกองทัพฝรั่งเศสจับไปเป็นเชลย) ซึ่งเมื่อตีความตามคำพยากรณ์ อำนาจของคริสตจักรโรมเหมือน “ถูกฟันเป็นแผลปางตาย” จะเห็นว่าคำทำนายสำเร็จสมจริง

ประมาณช่วงเวลาเดียวกันในประวัติศาสตร์ ตอนปลายยุค “สี่สิบ สองเดือน” (ค.ศ. 1798) อำนาจอีกอำนาจหนึ่งปรากฏขึ้น (วิวรณ์ 13:11, วิวรณ์ 13:1) ครั้งนี้อำนาจโผล่ขึ้นมาจากแผ่นดินซึ่งมีความผิดแผกกับอำนาจทั้งหลายในอดีต ซึ่งโผล่ขึ้นจากน้ำ (ดู ดาเนียล 7:2, 3) ซึ่งเป็นสัญลักษณ์ของฝูงชน อย่างการปฏิวัติของประเทศฝรั่งเศส การเมืองของโรม “และทูตสวรรค์นั้นบอก ข้าพเจ้าว่า “น้ำมากหลายที่ท่านได้เห็นหญิงแพศยานั่งอยู่นั้น ก็คือชนชาติมวลชนประชาชาติและภาษาต่างๆ” (วิวรณ์ 17:15) 

ด้วยเหตุผลดังกล่าวเหล่านี้และอื่นๆ อำนาจนี้ต้องเป็นประเทศ “สหรัฐอเมริกา” ซึ่งได้รุ่งเรืองขึ้นจากพื้นที่ของโลกที่ค่อนข้างจะมีผู้คนอาศัยอยู่น้อย จึงไม่จำเป็นต้องมีกองกำลังใหญ่โตโค่นล้มอาณาจักรที่มีอยู่ก่อนเพื่อยึดอำนาจ

“ไม่มีชนชาติใดในโลกที่ขึ้นมาเรืองอำนาจในปี ค.ศ. 1798 และดูมีลักษณะท่าทางแข็งแกร่งยิ่งใหญ่และดึงดูดความสนใจของคนทั้งโลก การแปลความหมายของสัญลักษณ์นี้เป็นเรื่องที่ไม่มีข้อสงสัยมีอยู่ประเทศหนึ่งและเป็นเพียงประเทศเดียวที่มีคุณสมบัติตรงตามคำพยากรณ์นี้ ซึ่งมันชี้ตรงไปยังประเทศสหรัฐอเมริกาอย่างไม่ผิดพลาด” (เอลเลน จี. ไว้ท์, ปลายทางแห่งความหวัง, หน้า 407)

แม้ว่าอำนาจนี้ถูกพรรณนาในครั้งแรกว่ามีเขาสองเขาเหมือนลูกแกะซึ่งเป็นสัญลักษณ์ของความสุภาพอ่อนโยน แต่ปากจะพูด “เหมือนพญานาค”  (วิวรณ์ 13:11) บ่งชี้ถึงช่วงเวลาแห่งการกดขี่ข่มเหงอย่างที่เคยเกิดขึ้นภายใต้ผู้มีอำนาจก่อนหน้านั้น วิวรณ์ 13:11-17 อย่างนั้นคำถามเกี่ยวกับโรมที่อาจสำแดงอิทธิพลตามที่คำพยากรณ์ทำนายไว้ คำตอบคือจะมีกำลังอำนาจของ สหรัฐอเมริกาเป็นผู้สนับสนุนอยู่เบื้องหลัง

