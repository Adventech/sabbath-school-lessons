---
title:  ประชากรของเราจงออกมา
date:   07/06/2018
---

ตลอดหลายปีที่ผ่านมา นักศึกษาพระคัมภีร์ได้ศึกษาคำพยากรณ์และได้ติดตามเหตุการณ์ของโลกด้วยความสนใจอย่างยิ่ง โดยเฉพาะอย่างยิ่งเหตุการณ์เกี่ยวเนื่องกับช่วงวาระสุดท้าย ยกตัวอย่างเช่น เกี่ยวกับบทบาทของสหรัฐอเมริกาโดยย้อนกลับไปถึงปี ค.ศ. 1851 แอ๊ดเวนตีสบางคนชี้ออกมาว่าอเมริกาเป็นอำนาจของสัตว์ร้ายตัวที่สอง (วิวรณ์ 13:11-15) ซึ่งคำพยากรณ์
ชี้ชัดว่าเป็นประเทศสหรัฐอเมริกา ในช่วงกลางของปี ค.ศ. 1800s, อำนาจยิ่งใหญ่ยังคงอยู่บนพื้นที่ของโลกเก่าอันมีปรัสเซีย ฝรั่งเศส ออสเตรีย ฮังการี 
และอังกฤษ ซึ่งในเวลานั้นอเมริกาอยู่ในช่วงสุขสงบ กองทัพมีทหารประมาณสองหมื่นคน ซึ่งถ้าเป็นสัดส่วนจะประมาณหนึ่งในสิบของทหารที่สู้รบกันในสงครามวอเตอร์ลู (ปี ค.ศ. 1815) แห่งเดียว ในปี ค.ศ. 1814 เพียงสี่สิบปีก่อนหน้านั้น กองทหารอังกฤษบุกไปเผาวอชิงตัน ดี.ซี.ในปี ค.ศ. 1867 กองทหารกล้าแข็งเอาชนะกองทหารม้าที่ 7 ของนายพลคัสเตอร์อย่างเบ็ดเสร็จ กระนั้นภายหลังนักวิจารณ์ได้ชี้ว่าสหรัฐอเมริกาจะขึ้นสู่มหาอำนาจ และวันหนึ่งจะเป็นผู้บังคับใช้กฎหมาย “เครื่องหมายของสัตย์ร้าย” แก่ชาวโลก แม้ว่าตอนนั้นอเมริกายังคงต่อสู้กับกองกำลังของชนพื้นเมืองบนพื้นดินของตัวเอง และไม่เป็นฝ่ายได้ชัยชนะทุกครั้งด้วยซ้ำ

ไม่มีข้อกังขา เหตุการณ์ของโลกได้เป็นไปตามที่เราได้เชื่อว่าจะเป็นไปเช่นนั้น แม้ยังมีบางสิ่งต้องเปิดเผยให้เห็นก่อนจึงจะพูดได้เต็มปาก นั่นคือ
เหตุผลว่า ในการพูดเกี่ยวกับ “เครื่องหมายสัตว์ร้าย” จึงเป็นสิ่งสำคัญที่จะเน้นว่าเวลานี้ยังไม่อาจชี้ชัดไม่ว่าพวกเขาจะถือรักษาพระบัญญัติข้อที่สี่หรือไม่ตรงนี้ยังมีบางอย่างที่จำเป็นต้องเปิดเผยให้มากขึ้น

`อ่านพระธรรม วิวรณ์ 18:1-4 มีอะไรเกิดขึ้นตรงนี้ และเหตุใดจึงสำคัญสำหรับเราที่จะจำไว้ว่าข้อพระคัมภีร์เหล่านี้สอนอะไรเราเกี่ยวกับพันธกิจของเราที่มีต่อโลก`

ข้อพระคัมภีร์เหล่านี้วาดภาพความว่างเปล่าของโลกในด้าน ด้านการเมือง ด้านศีลธรรม และด้านจิตวิญญาณ แต่ข้อพระคัมภีร์แสดงให้เห็นอิทธิพลจากคำสอนของศาสนาเทียมเท็จในโลก ในเวลาเดียวกัน ข้อพระคัมภีร์ต่างๆเสนอความหวังยิ่งใหญ่ เพราะว่าทูตสวรรค์อีกองค์หนึ่งจากสวรรค์ส่องสว่างด้วยแสงรัศมีของเขาเอง ยิ่งกว่านั้นผู้สัตย์ซื่อของพระเจ้าคือเหล่าผู้ยังไม่ได้
เรียนรู้ว่า พวกเขาถูกเรียกให้ออกมาจากบาบิโลน ซึ่งหมายถึงนับแต่นี้จนสิ้นยุค ประชากรของพระเจ้าผู้ได้ออกมาจากบาบิโลนเรียบร้อย ต่างมีงานที่จะต้องทำสำหรับผู้คนที่ยังคงอยู่ในเมืองนั้น

`เหตุใดพระเจ้าจึงทรงเรียกบางคนคนที่ยังอยู่ในบาบิโลนว่า “ประชากรของเรา” สิ่งนี้มีความหมายอะไรกับเราและช่วยให้เรารู้ว่า เราควรมีความสัมพันธ์กับคนอื่นอย่างไร`
