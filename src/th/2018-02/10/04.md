---
title:  ประเด็นของการนมัสการ
date:   05/06/2018
---

ตลอดประวัติศาสตร์ศาสนาขององค์พระผู้เป็นเจ้า พระองค์ต้องจัดการกับเหล่าผู้หลงไปกราบไหว้รูปเคารพ และไปกราบนมัสการเทียมเท็จในรูป
แบบต่างๆ (มัทธิว 4:8-10) ในวิกฤติกาลสุดท้ายที่วิวรณ์บทที่ 13 วาดภาพให้เห็น ประเด็นเรื่องการนมัสการจะกลับมาเป็นปัญหาอีกครั้งหนึ่ง ตรงนี้ก็เช่นกัน 
ประชากรของพระเจ้าจะต้องตัดสินใจเลือกพวกว่าจะนมัสการและรับใช้ผู้ใด 
(ดู โยชูวา 24:15)

ในสัปดาห์ที่ 2 ในบทเรียนชื่อ “ดาเนียลและวาระสุดท้าย” เราศึกษาเรื่องเด็กหนุ่มชาวฮีบรูสามคนที่ได้รับคำสั่งให้ “กราบไหว้ปฏิมากรทองคำ”(ดาเนียล 3:5) เราจะได้เห็นเช่นกันตามที่วิวรณ์บทที่ 13 ใช้ภาษาจากดาเนียลมาบรรยายว่า ในช่วงวาระสุดท้ายประชากรของพระเจ้าจะต้องเผชิญ ดังที่อาจได้เห็นเกิดขึ้นอย่างในดาเนียลบทที่ 3 ขณะที่ผู้มีอำนาจสูงสุดออกคำสั่งให้
กราบไหว้ และมีบทลงโทษแก่ผู้ขัดขืนด้วยความตาย สิ่งเดียวกันจะเกิดขึ้นในช่วงวาระสุดท้ายจากผู้มีอำนาจ ดังที่วิวรณ์บทที่ 13 ได้กล่าวคำพรรณนาไว้ว่า “ทรงยอมให้มันมีอำนาจที่จะให้ลมหายใจแก่รูปสัตว์นั้น...และให้มีอำนาจที่จะกระทำให้บรรดาคนที่ไม่ยอมบูชารูปสัตว์ร้ายนั้นถึงแก่ความตายได้” (วิวรณ์ 
13:15) 

`อ่านพระธรรมวิวรณ์ 14:9-11; 16:2; 19:20; 20:4 ข้อพระคัมภีร์เหล่านี้บอกเราว่าการนมัสการนั้นจะเป็นเรื่องที่ร้ายแรงมากเพียงใด`

กรุงบาบิโลนได้เป็นเมืองหลวงแห่งการนมัสการเทียมเท็จเสมอ เรื่อง “หอบาเบล” พิสูจน์ให้เห็นความประสงค์ของเหล่าผู้สร้าง เช่นเดียวกันพระคัมภีร์บรรยายความทะเยอทะยานของลูซีเฟอร์ไว้ว่า “ข้าจะขึ้นไปเหนือความสูงของเมฆ ข้าจะทำตัวของข้าเหมือนองค์ผู้สูงสุด” (อิสยาห์ 14:14) ผู้ร่วมก่อสร้างหอบาเบลพยายามจะช่วยพวกเขาเองให้ปลอดภัย ในกรณีมีน้ำท่วมโลกครั้งใหญ่อีกครั้ง นี่เป็นการปฏิเสธพระสัญญาของพระเจ้าที่พระองค์ตรัสว่าจะไม่ส่งน้ำมาท่วมโลกอีก (ปฐมกาล 9:8-11) 

อาณาจักรบาบิโลนใหม่ก็เช่นเดียวกันยกย่องงานฝีมือมนุษย์ เนบู-คัดเนสซาร์ยกย่องงานสร้างแห่งอาณาจักรของพระองค์อย่างเลิศลอยว่า “นี่เป็นมหาบาบิโลนมิใช่หรือ ซึ่งเราได้สร้างไว้ด้วยอำนาจใหญ่ยิ่งของเรา ให้เป็นราชฐานและเพื่อเป็นศักดิ์ศรีอันสูงส่งของเรา” (ดาเนียล 4:30) ต่อมาภายหลังกษัตริย์เบลซัสซาร์ได้ทรงจัดงานเลี้ยงใหญ่แก่เจ้านายหนึ่งพันคน พระองค์ได้
สั่งให้นำภาชนะทองคำและเงินที่ได้นำมาจากพระวิหารของซาโลมอนในกรุงเยรูซาเล็มมาใส่น้ำจัณฑ์ดื่ม “เขาทั้งหลายดื่มเหล้าองุ่น และสรรเสริญพระที่ทำด้วยทองคำ เงิน และทองสัมฤทธิ์ เหล็ก ไม้” (ดาเนียล 5:3, 4) สังเกตว่าภาชนะศักดิ์สิทธิ์แห่งพระวิหารถูกเติมไว้ด้วยเหล้าองุ่นซึ่งมีสารมึนเมาเข้าควบคุมประสาทความรู้สึก และความมีสติ และคนทั้งปวงที่ดื่มเหล้าเข้าไป
จะได้รับผลร้ายจากมันเช่นกัน ส่วนผลลัพธิ์เกิดขึ้นกับเจ้านายทั้งปวงในงานเลี้ยง และประชาชนในตัวเมืองอีกจำนวนมากได้พบกับความพินาศเมื่อกรุงบาบิโลนถูกข้าศึกโจมตี และตัวเมืองถูกทำลายลง ความจริงที่ปรากฏให้เห็นไม่สามารถซ่อนสิ่งเทียมเท็จและเป็นอันตรายถึงตายได้เหมือน “เหล้าองุ่นแห่ง
บาบิโลน” การนมัสการเทียมเท็จและแนวคิดอันเป็นเท็จนั้นเป็น “เงินตรา” 
(currency) แห่งอาณาจักรของซาตาน

`เรามั่นใจได้อย่างไรว่า  เราจะไม่มีส่วนร่วมในการกราบไหว้นมัสการพระเทียมเท็จใดๆ`
