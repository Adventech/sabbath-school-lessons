---
title:  ข่าวพันธกิจสำหรับผู้ใหญ่
date:   08/06/2018
---

#### ฉันเดินออกมา

_เล่าโดย ไอด้า เอลิซาเบธ ดาวิส วัย 65...รัฐเวสต์เวอร์จิเนีย สหรัฐอเมริกา_

(ถ้าเป็นได้ขอผู้หญิงเป็นผู้เล่าข่าว ใช้สรรพนาม “ฉัน” แทน ไอด้า)

เมื่อฉันเป็นเด็กหญิงตัวเล็ก คุณยายซึ่งเป็นเซเว่นธ์เดย์แอ๊ดเวนตีสได้จัดแจงให้ฉันไปที่โบสถ์เพื่อศึกษาพระคัมภีร์ทุกคืนวันพุธ ที่โบสถ์ “เบ็กเลย์ รัฐเวสต์เวอร์จิเนีย” ส่วนในเช้าวันสะบาโต ฉันเดินระยะทางแปดช่วงตึกเพื่อไปที่โบสถ์ เรื่องไปโบสถ์ฉันต้องไปฉันไม่อาจทำอย่างอื่นได้ และเมื่อโบสถ์เลิกฉันต้องกลับมาที่บ้านจะเถลไถลไปที่อื่นไม่ได้

คุณยายเลี้ยงดูส่งเสริมฉันซึ่งเป็นลูกคนเล็กของพี่ๆอีกหกคน คุณยายของฉันเป็นคนเข้มงวด ฉันไม่ได้รับอนุญาตให้ใส่กระโปรงสั้น ฉันต้องอ่านพระคัมภีร์ทุกเย็นวันศุกร์ คุณยายไม่อนุญาตให้ใครทำงานหรือทำอะไรหลังจากดวงอาทิตย์ตกดินเย็นวันศุกร์ ถึงดวงอาทิตย์ตกดินเย็นวันเสาร์ คุณยายไม่อนุญาตให้ฉันไปนมัสการที่โบสถ์วันอาทิตย์ ชีวิตวัยเด็กของฉันมีเพียงไปโรงเรียน และไปโบสถ์ นี่คือรูปแบบที่ฉันถูกเลี้ยงดูและเติบโตขึ้นมา

เมื่อฉันอายุได้ 14 ปี ฉันย้ายไปอยู่กรุงนิวยอร์คกับพี่ๆที่อายุมากกว่า ฉันถูกเปิดตัวให้เห็นโลกกว้างและหยุดไปนมัสการที่โบสถ์ หลังจากเรียนจบมหาวิทยาลัยฉันทำงานเป็นพนักงานบัญชีในบริษัทประกันชีวิตซึ่งตั้งอยู่บนถนนวอลสตีท และต่อมาฉันได้สอบเข้าทำงานเป็นข้าราชการในตำแหน่งผู้ตรวจบัญชีในกรุงวอชิงตัน ตอนนี้ฉันได้เริ่มไปนมัสการที่โบสถ์วันอาทิตย์แห่งหนึ่ง 

คืนวันหนึ่งฉันฝันไปว่า ฉันกำลังไถที่ดินแปลงหนึ่ง ขณะที่ฉันเป็นเด็กคุณยายซึ่งมีรถไถนาได้ให้ลูกจ้างขับรถเข้ามาและไถพื้นที่ตรงนั้น เตรียมพื้นดินสำหรับการเพาะปลูก เมื่อฉันตื่นจากการนอนหลับ ฉันคิดว่านี่อาจเป็นเครื่องหมายว่าฉันควรกลับบ้าน “ฉันเต่งงานหลายปีแล้ว และวางแผนกับสามีไว้ว่าเราจะสร้างบ้านของเราเอง ดังนั้นเมื่อไปถึงบ้านเกิดฉันเกิดความคิดจะสร้างบ้านบนที่ดิน ผืนที่คุณยายโอนให้เป็นกรรมสิทธิ์ของฉันและตอนนี้คุณยายได้ตายไปแล้วเมื่อสามปีก่อน

สามีของฉันเป็นข้าราชการเช่นเดียวกัน แต่เขาไม่รู้สึกตื่นเต้นกับความคิดที่จะเป็นเจ้าของบ้านในรัฐเวสต์เวอร์จิเนีย แต่เขาก็ไม่ขัดข้องอะไรเมื่อฉันติดต่อผู้รับเหมาให้เขาสร้างบ้านให้ตามพิมพ์เขียวที่เราให้กับเขา การสร้างบ้านดำเนินไปอย่างช้าๆ เพราะเราบอกผู้รับเหมาอย่างนั้น ถ้าเขามีงานอื่นรีบด่วนให้เขาไปรับงานก่อนได้แต่ต้องขออนุญาตกับเราก่อน ดังนั้นบ้านค่อยเป็นรูปร่างขึ้นและสร้างเสร็จในหกปี บ้านเสร็จสวยงามตั้งบนเนิน บนที่ดินแปลงใหญ่ ตามที่เราวาดฝันไว้แต่เรายังคงทำงานในวอชิงตัน

เรากลับไปเยี่ยมบ้านบ่อยขึ้น หรือมีวันหยุดไม่กี่วันเราก็จะกลับบ้าน แต่เราได้กลับมาอยู่ที่บ้านหลังใหม่จริงๆ ก็ตอนที่เราเกษียณจากงานราชการ หลังจากเราได้กลับมาอยู่บ้านของเรา ฉันเริ่มมาคิดสงสัยว่า เหตุใดฉันต้องจากพี่น้องและเพื่อนฝูงมาใช้ชีวิตอยู่ในบ้านเดิมซึ่งฉันเติบโตขึ้นมาตอนเป็นเด็ก จริงอยู่ฉันมีเพื่อนเก่าอยู่บ้าง และผูกมิตรกับเพื่อนใหม่ วันหนึ่งฉันอธิษฐานถามพระเจ้าว่า “เหตุใดฉันจึงย้ายมาอยู่ที่นี่” ประมาณช่วงเวลานี้ฉันได้รับแผ่นพับแผ่นหนึ่งทางไปรษณีย์ เป็นการเชื้อเชิญให้เข้าร่วมสัมมนาคำพยากรณ์ ฉันเชิญเพื่อนใหม่สามสี่คนให้ไปร่วมสัมมนาครั้งนี้แต่ทุกคนปฏิเสธที่จะไป ในที่สุดฉันตัดสินใจจะไปตามลำพัง

ในคืนที่สี่ของการสัมมนา นักเทศน์ผู้บรรยายพูดถึงสัตว์ร้ายในพระธรรมดาเนียลและวิวรณ์ ถึงตอนนี้ฉันตระหนักเป็นครั้งแรกว่า ฉันกำลังเข้าร่วมสัมมนาที่ผู้ประกาศพระกิตติคุณเป็นเซเว่นธ์เดย์แอ๊ดเวนตีสด้วยเหตุผลบางประการ ความเชื่อมโยงกับแอ๊ดเวนตีสไม่ทำให้ฉันรู้สึกเฉลียวใจตอนที่ฉันลงทะเบียนในตอนเริ่มต้น และในคืนต่อๆมาฉันเกิดความคิดถึงตอนเป็นเด็กที่ฉันถูกเลี้ยงดู และเติบโตขึ้นอย่างเคร่งครัด และความรู้สึกโดดเดี่ยวจากเพื่อนฝูงในช่วงวัยเด็กได้สะท้อนเข้ามาในความรู้สึก ฉันคิดว่าถ้าฉันเข้าร่วมการสัมนานี้อย่างต่อเนื่อง ฉันอาจสูญเสียเพื่อนทั้งหมดของฉัน

การประชุมสัมมนาพึ่งเริ่มต้น ฉันลุกขึ้นและเดินอย่างรวดเร็วไปยังประตูออก  สุภาพสตรีผู้ลงทะเบียนให้ฉันในคืนแรกหยุดฉันไว้ก่อนที่ฉันจะเดินออกนอกประตูไป  เธอถามว่าฉันจะไปไหน ฉันตอบไปว่า ฉันได้ยินสิ่งต่างๆเหล่านี้มาตลอดชีวิตของฉัน และฉันได้เล่าเกี่ยวกับคุณยายของฉัน คุณยายจะไม่ยอมให้ฉันไปไหนนอกจากการอ่านพระคัมภีร์และการไปโบสถ์ แต่นั่นเป็นข้ออ้าง ฉันรู้ว่าฉันต้องอยู่ตามลำพัง ฉันต้องการมีเพื่อนขณะที่มาฟังการประชุมเพื่อการประกาศพระกิตติคุณ

สุภาพสตรีคนนั้น ภายหลังฉันได้ทราบว่าเป็นครูสอนพระคัมภีร์ชื่อ “นาโอมี ทริโคมิ” เธอยิ้มอย่างเข้าใจสถานการณ์ดีพลางสวมกอดฉัน เธอเชื้อเชิญให้ฉันอยู่ต่อจนเสร็จการประชุม มิตรภาพที่เธอหยิบยื่นให้เป็นสิ่งที่ฉันต้องการจริงๆ ฉันกลับไปนั่งที่เดิมและไปร่วมการประชุมทุกคืนจนเสร็จสิ้นการประชุมซึ่งใช้เวลาหนึ่งเดือนเต็ม ทุกคืนนาโอมีจะทักทายฉัน สวมกอดฉัน เธอไม่อาจนั่งเป็นเพื่อนฉัน เพราะมีหน้าที่ต้องทำ แต่ฉันทราบว่าฉันมีมิตรแท้ในที่ประชุม ขณะที่ฉันนั่งฟังสิ่งที่อาจารย์นำเสนอ ความทรงจำในอดีตตอนอยู่ในวันเด็กได้ท่วมท้นขึ้นมา ฉันรู้สึกว่าเป็นเหมือนเด็กในโบสถ์อีกครั้งหนึ่ง เมื่อศาสนาจารย์ผู้เทศนาขอให้ผู้ฟังถวายจิตใจให้พระเยซูด้วยการเข้าสู่พิธีบัพติศมา ขอให้เดินออกไปข้างหน้าเพื่อการอธิษฐานถวายตัว ฉันตอบสนองโดยการเดินออกไปตามคำเชิญและฉันรู้สึกเหมือนได้กลับบ้าน ฉันเป็นหนึ่งใน 16 คนที่เข้าร่วมคริสตจักรแอ๊ดเวนตีสในเดือนกันยายน 2016 ซึ่งเป็นผลของการประชุม 1 ใน 35 แห่งที่ทำการเปิดประชุม ที่จัดขึ้นจากงบของเงินถวายในวันสะบาโตที่สิบสามของปี 2015 สำหรับเปิดการประชุมเผยแพร่ทั่วทั้งรัฐเวอร์จิเนียใต้

เมื่อฉันมองย้อนไป 65 ปีในชีวิตของฉัน ฉันตระหนักว่าโบสถ์และพระคัมภีร์ได้ฝังตรึงในตัวฉัน เพราะคุณยายของฉัน พระเจ้าทรงปกป้องฉันเสมอ ตอนนี้ฉันเริ่มจะเข้าใจว่าเหตุใดพระเจ้าทรงเรียกฉันให้กลับมาที่รัฐเวสต์เวอร์จิเนีย เพราะฉันสามารถจะเคลื่อนไหวไปข้างหน้าและมุ่งมองไปยังสิ่งที่พระเจ้าทรงมีพระประสงค์ให้ฉันทำ...ขอบคุณพี่น้องในพระคริสต์ทุกท่านที่มีส่วนถวายในปี 2015 และในปีนี้ 2018 เพื่อนำไปดำเนินพันธกิจของพระเจ้า อย่างที่ได้เล่าให้ทราบในข่าวมิชชั่น ขอพระเจ้าทรงอวยพระพรทุกท่านที่มีส่วนในพระราชกิจของพระเจ้า...ในนามพระเยซูเจ้า...อาเมน

**ข้อมูลด่วน**

- พื้นที่ประมาณ 75% เวสต์เวอร์จิเนีย ปกคลุมไปด้วยป่าทึบ
- รัฐเวสต์เวอร์จิเนีย เป็นเพียงรัฐเดียว ที่ได้รับการประกาศให้มีสถานะเป็นรัฐหนึ่ง จากประธานาธิบดีอับราฮัม ลินคอล์น 
- เพราะพื้นที่ของรัฐเวอร์จิเนียเต็มไปด้วยภูเขา และลำธาร บางครั้งมีการเปรียบเทียบว่า นี่เป็นสวิตเซอร์ แลนด์ ของสหรัฐอเมริกา
- รัฐเวสต์เวอร์จิเนียถือว่าเป็นรัฐที่ตั้งอยู่ภาคใต้สุด และเหนือสุด 
- การส่งไปรษณีย์ในเขตพื้นที่เมืองฟรี ได้เริ่มต้นขึ้นในเมืองชารเลส ซึ่งอยู่ในเวสต์เวอร์จิเนีย เมื่อวันที่ 6 ตุลาคม 1896 และงานบริการส่งจดหมาย และสิ่งของนี้ได้ขยายไปทั่วสหรัฐอเมริกา
- ในปี 1947 ชัค ยีเกอร์ ชาวพื้นเมืองแห่ง แฮมลิน เวอร์จิเนียใต้ เป็นบุคคลแรกที่บินได้เร็วกว่าความ เร็วของเสียง
