---
title:  ศึกษาเพิ่มเติม
date:   06/04/2018
---

อ่านพระธรรม วิวรณ์ 12:9-12 และ เอลเลน จี. ไว้ท์, “เหตุใดพระเจ้าทรงอนุญาตให้ความบาปเกิดขึ้น”, หนังสือบรรพชนกับผู้เผยพระวจนะ หน้า 33-34

> <p></p>
> “เป็นเวลานานที่สรรพสิ่งที่พระเจ้าทรงสร้างขึ้นมีความจงรักภักดีแห่งความรัก ใช้ชีวิตราบรื่นกลมกลืนสมบูรณ์ทั่วจักรวาล นำมาซึ่งความชื่นชมยินดีแก่พระผู้สร้างที่ทรงบรรลุเป้าหมายตามพระประสงค์ สิ่งมีชีวิตทั้งปวงเหล่านั้นสะท้อนให้เห็นถึงพระสิริและแซ่ซ้องสรรเสริญพระนามของพระองค์ ขณะที่ความรักของพระเจ้าเปี่ยมล้นเต็มไปด้วยความรักซึ่งกันอย่างไม่เห็นแก่ตัว ถ้าเปรียบกับดนตรีจะเท่ากับว่าไม่มีโน้ตตัวใดส่งเสียงเพี้ยนทำให้เสียงประสานเสียไป แต่แล้วก็มีการเปลี่ยนแปลงสภาพแห่งความสุขนี้เกิดขึ้น หัวหน้าทูตสวรรค์องค์นั้นได้บิดเบือนเสรีภาพที่พระเจ้าทรงรับประกันกับผู้ที่พระองค์ทรงสร้างไว้ ความบาปได้เริ่มต้นในบุรุษผู้นี้ ผู้ซึ่งมีตำแหน่งและรับเกียรติอันสูงส่ง เป็นรองแต่พระคริสต์” เอลเลน จี. ไว้ท์, บรรพชนกับผู้เผยพระวจนะ, หน้า 35

ให้สังเกตถ้อยคำาของ เอลเลน จี. ไว้ท์ ซึ่งเขียนไว้ว่า “ความจงรักภักดีแห่งความรัก” นี่เป็นวลีที่ทรงพลังมีความหมายอย่างมากซึ่งชี้ไปยังความจริงที่ว่า “ความรักนำไปสู่ความจงรักภักดี” สู่ความสัตย์ซื่อ คู่ชีวิตที่รักคู่ชีวิตของตนจะแสดงความรักออกมาผ่านความจงรักภักดี ซึ่งเป็นวิธีที่ชาวสวรรค์แสดงออกมาและควรเป็นวิธีที่เราแสดงความสัมพันธ์ที่มีต่อพระเจ้าด้วย

**คำาถามเพื่อการอภิปราย**

`1.	มีหลักฐานจากพระคัมภีร์ข้อใดบ้างที่ชี้ให้เห็นบทบาทของซาตานในสงครามอันยิ่งใหญ่แห่งจักรวาล และเราจะช่วยให้คนอื่นเข้าใจว่าซาตานมีตัวตนจริงไม่ใช่เพียงแค่สัญลักษณ์ของความชั่วร้าย ได้อย่างไร`

`2.	ในฐานะเป็นเซเว่นธ์เดย์แอ๊ดเวนตีส เราได้รับพระพรที่เป็นความรู้อย่างเหลือเชื่อเกี่ยวกับความจริงในพระคัมภีร์ ถึงกระนั้น เพราะเหตุใดความรู้เหล่านี้จึงยังไม่เพียงพอที่จะช่วยเราให้รอดได้`

`3.	คุณได้รับประสบการณ์เกี่ยวกับการสถิตอยู่ของพระเยซูอย่างไร และประสบการณ์เหล่านี้ช่วยคุณในการเผชิญกับปัญหาความทุกข์ยากอย่างไร`

`4.	“ความจงรักภักดีแห่งความรัก” ช่วยให้เข้าใจความสัมพันธ์ระหว่าง “ธรรมบัญญัติกับพระคุณ” และ “ความเชื่อกับการเชื่อฟัง” อย่างไร สิ่งเหล่านี้สอนอะไรเราเกี่ยวกับเสรีภาพที่ได้รับมาเป็นมรดกในภาพรวมแห่งความรัก และเราจะเปิดเผยให้คนอื่นเห็นได้อย่าง`
