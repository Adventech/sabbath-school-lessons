---
title:  สงครามบนสวรรค์และบนโลก
date:   03/04/2018
---

การตกลงสู่ความบาปของบิดา-มารดาคู่แรกของเรานำโลกของเราถลำสู่ความบาป ความชั่วร้ายและความตาย ผู้คนอาจไม่เห็นด้วยในสาเหตุที่เกิดขึ้นอย่างทันทีหรือใครที่ทำความผิด แต่ใครสามารถปฏิเสธสภาพความเป็นจริงอันเกิดจากความโกลาหล ความรุนแรง การเปลี่ยนแปลงอย่างฉับพลันหรือความขัดแย้งที่มีผลทำให้เราทั้งปวงได้รับความเจ็บปวดตรงนี้

เราพูดเกี่ยวกับความขัดแย้งครั้งใหญ่ในโลกและทั่วจักรวาลซึ่งเป็นเรื่องละเอียดอ่อนและเป็นความจริง การความขัดแย้งนี้จะเริ่มต้นอย่างไรก็ตามแต่มันส่งผลต่อโลกนี้ ที่จริงแล้วเป็นเรื่องราวในประวัติศาสตร์ของพระคัมภีร์ เริ่มต้นจากการตกลงในความบาป ณ สวนเอเดนเรื่อยมาจนถึงวาระสุดท้ายที่นำไปสู่การเสด็จกลับมาครั้งที่สองของพระเยซู พระคัมภีร์เปิดเผยให้เห็นการต่อสู้ขัดแย้งยิ่งใหญ่นี้หลายประการ เราทั้งปวงมีชีวิตอยู่ท่ามกลางความขัดแย้งนี้ พระวจนะของพระเจ้าอธิบายให้เราเห็นว่า มีอะไรกำลังดำเนินไป มีอะไรอยู่เบื้องหลังและที่สำคัญที่สุดคือ มันกำลังจะจบลงอย่างไร

`อ่านพระธรรม วิวรณ์ 12:1-17 พระคัมภีร์บทนี้เปิดให้เห็นภาพที่เกิดขึ้นบนสวรรค์และบนโลกอย่างไร`

เรามองเห็นสงครามบนสวรรค์และสงครามบนแผ่นดินโลกเช่นกัน การสงครามครั้งแรกระหว่างพญานาค (คือ ซาตาน วิวรณ์ 12:7-9) และมีคาเอล(ในภาษาฮีบรู มีคาเอล หมายถึง “ผู้เป็นเหมือนพระเจ้า”) หัวหน้ากบฏคือลูซีเฟอร์ เป็นที่รู้จักกันในนามของซาตาน (ปรปักษ์) เป็นเพียงผู้ที่ได้รับการสร้างขึ้น แต่ได้ทำการต่อสู้กับพระผู้สร้างผู้ทรงพระชนม์นิรันดร์ คือพระเยซู (ฮีบรู 1:1, 2;ยอห์น 1:1-4)

ซาตานและบริวารพ่ายแพ้การสงครามบนสวรรค์  ซาตานมองหาโอกาสต่อต้านพระคริสต์บนโลกตอนที่พระองค์เสด็จมาบังเกิด (วิวรณ์ 12:4) และอีกครั้งซาตานล้มเหลวในการต่อต้านพระองค์ จากนั้นซาตานไม่ประสบผลสำเร็จในการเอาชนะพระองค์จากการทดลองในถิ่นทุรกันดาร และครั้งล่าสุดซาตานพ่ายแพ้พระเยซูที่บนไม้กางเขน และซาตานก็ไม่สามารถเรียกชัยชนะกลับคืนมาได้อีก ขณะนี้ซาตานหันมาหลอกลวงเพื่อเอาชนะพลไพร่ของพระคริสต์ซึ่งจะว่าไป ซาตานทำสงครามกับพลไพร่ของพระเจ้าตลอดมาในประวัติศาสตร์ของคริสเตียน (วิวรณ์ 12:6, 14-16) และสงครามนี้จะดำเนินเรื่อยไปจนกว่าพระเยซูจะเสด็จกลับมาครั้งที่สอง

`อ่านพระธรรม วิวรณ์ 12:10-12 เราได้พบความหวังอะไรในข้อพระคัมภีร์เหล่านี้ ท่ามกลางการต่อสู้ขับเคี่ยวที่มองเห็นได้ในข้อพระคัมภีร์ อื่นๆ`
