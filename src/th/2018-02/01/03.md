---
title:  มากกว่าความรู้ชั้นนำ
date:   02/04/2018
---

แม้ว่าเราไม่อาจอธิบายได้ว่าเหตุใดความบาปจึงอุบัติขึ้น (ในเมื่อไม่มีความชอบธรรมที่จะดำรงอยู่) พระคัมภีร์เปิดเผยให้ทราบว่า “มันเริ่มขึ้นในดวงใจของซาตานบนสวรรค์ นอกจากนี้การเข้าใจอย่างลึกซึ้งน่าพิศวงนี้ เอลเลน จี. ไว้ท์ ดูตัวอย่างจากบทชื่อ “จุดเริ่มต้นของความชั่ว” (ปลายทางแห่งความหวัง) พระคัมภีร์ไม่บอกเรามากนักว่ามันเริ่มต้นในสวรรค์อย่างไร แต่พระวจนะของพระเจ้าบอกเราชัดเจนกว่าความบาปเริ่มต้นบนโลกอย่างไร

`อ่านพระธรรม ปฐมกาล 3:1-7 มีอะไรเกิดขึ้นบนโลกที่แสดงให้เห็นว่าอาดัมและเอวาน่าจะได้รับการตำหนิที่ปล่อยให้ซาตานล่อลวงได้`

สิ่งน่าเศร้าตรงนี้คือเอวาทราบดีจากถ้อยคำของพระเจ้าที่ทรงประทานให้พวกเขา เธอกล่าวทบทวนคำที่พระเจ้าตรัสว่า “อย่ากินหรือแตะต้องมัน มิฉะนั้นเจ้าจะตาย” (ปฐมกาล 3:3) เท่าที่ข้อพระคัมภีร์บอกกับเราไม่มีข้อความใดกล่าวว่า “อย่าสัมผัส” ผลไม้จากต้นนั้น เธอทราบความจริงว่า “การรับประทาน” ผลไม้จากต้นนั้นจะนำไปสู่ความตาย

ทันใดนั้นงูจึงได้กล่าวขัดแย้งถ้อยคำของพระเจ้าอย่างเปิดเผยว่า “เจ้าจะไม่ตายจริงดอก” (ปฐมกาล 3:4) 

นับเป็นการเปรียบเทียบให้เห็นชัดเจน อย่างไรก็ตาม นับตั้งแต่เริ่มต้นซาตานได้เข้าถึงเอวาอย่างมีเล่ห์เหลี่ยมนั่นคือการกล่าวถ้อยคำเพื่อให้เอวาเกิดความสนใจ เมื่อเห็นเธอไม่ต่อต้านซาตานได้เปิดการท้าทายกับพระบัญชาของพระเจ้า เรื่องเศร้าคือเอวาไม่ได้เริ่มทำการจากความไม่รู้ เธอไม่ได้อ้างว่า “ฉันไม่ทราบ ฉันไม่ทราบ” เพราะเธอทราบดี

กระนั้นแทนที่จะใช้ความรู้ที่เธอทราบ เธอได้ทำผิดซึ่งมันได้เกิดขึ้นในสภาพแวดล้อมที่สมบูรณ์ของสวนเอเดน ความรู้ในตัวของมันเองไม่เพียงพอที่จะปกป้อง (และต่อมาคืออาดัม ผู้รู้จักความจริงเช่นกัน) เอวาจากการทำบาป เราไม่ควรหลอกตัวเราเองให้คิดว่า ความรู้เพียงอย่างเดียวเพียงพอที่จะช่วยเราได้เดี๋ยวนี้ ถูกแล้วเราจำเป็นต้องทราบว่าพระวจนะของพระเจ้าบอกอะไรเรา แต่พร้อมกันไปกับความรู้ เราจะต้องมอบถวายตัวเราเองให้ “เชื่อฟัง” ในสิ่งที่ทรงบอกเราเช่นกัน

`พระเจ้าตรัสสิ่งหนึ่ง ซาตานไปพูดอีกอย่าง แทนที่อาดัมและเอวาจะใช้ความรู้ที่พวกเขามีอยู่ พวกเขาเลือกที่จะฟังซาตาน คิดถึงสิ่งที่เปลี่ยนไปเล็กน้อยเพียงใดในช่วงหลายพันปีที่ผ่านมา เราสามารถที่จะหลีกเลี่ยงการทำความผิดอย่างเดียวกันได้อย่างไร`
