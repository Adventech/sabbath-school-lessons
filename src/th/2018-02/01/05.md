---
title:  อยู่กับท่านทั้งหลายเสมอไป จนกว่าจะสิ้นยุค
date:   04/04/2018
---

พระธรรมวิวรณ์พยากรณ์ล่วงหน้าว่าประชากรของพระเจ้าจะเผชิญกับการกดขี่ข่มเหง ช่วงเวลาหนึ่งในประวัติศาสตร์ของคริสตจักรซึ่งกินเวลาถึง 1,260 วันแห่งคำพยากรณ์ วิวรณ์ 12:6 และวิวรณ์ 12:14 ซึ่งชี้ให้ทราบว่าเป็นระยะเวลา 1,260 ปีแห่งการข่มเหงต่อคริสตจักรต่างๆ

“การกดขี่ข่มเหงที่เริ่มต้นก่อตัวขึ้นตั้งแต่สมัยของจักรพรรดิเนโรราวๆในช่วงที่เปาโลกได้พลีชีพเพื่อความเขื่อของตน ดำเนินไปอย่างต่อเนื่องเป็นเวลาหลายศตวรรษด้วยความรุนแรงมากบ้างน้อยบ้าง คริสเตียนถูกกล่าวหาอย่างผิดๆ ว่าเป็นอาชญากรที่น่ากลัวที่สุดและถูกประณามว่าเป็นต้นเหตุของความหายนะใหญ่หลวงทั้งปวงเช่น การกันดารอาหาร โรคระบาดร้ายแรง และแผ่นดินไหว ขณะที่พวกเขาตกเป็นเป้าของความเกลียดชังและความหวาดระแวง พวกสายลับที่เห็นแก่ได้เตรียมพร้อมที่จะทรยศผู้บริสุทธิ์ พวกเขาถูกกล่าวหาว่าเป็นผู้ก่อการกบฏต่อราชอาณาจักร เป็นมารศาสนาและเป็นเหลือบสังคม คนจำนวนมากถูกจับและโยนให้สัตว์ป่ากัดกิน  หรือถูกเผาทั้งเป็นในโรงมหรสพกลางแจ้ง” (เอลเลน จี. ไว้ท์, ปลายทางแห่งความหวัง, หน้า 23-24)

ในเวลาเดียวกัน หญิงนั้น (คริสตจักร) ได้หนีไปในถิ่นทุรกันดาร (วิวรณ์ 12:6) เธอได้รับการพรรณนาว่ามีปีกสองปีกเหมือนนกอินทรีย์ นี่ทำให้มองเห็นภาพการบินหนีของหญิงนั้นเพื่อจะหาผู้ให้การช่วยเหลือ เธอได้รับการดูแลในถิ่นทุรกันดาร และพญานาคหรือซาตานไม่อาจทำลายหญิงนั้น (วิวรณ์ 12:14) พระเจ้าทรงปกป้องชนกลุ่มน้อยที่เหลืออยู่ระหว่างการกดขี่ข่มเหงครั้งใหญ่และซาตานจะทำการข่มเหงเช่นนั้นอีกในช่วงวาระสุดท้าย

`ในบริบทของความหายนะในวาระสุดท้าย พระคริสต์ทรงสัญญากับประชากรของพระองค์ว่า “นี่แหละเราจะอยู่กับเจ้าทั้งหลายเสมอ จนกว่าจะสิ้นยุค” (มัทธิว 28:20) เราจะเข้าใจพระสัญญาอัศจรรย์นี้อย่างไรแม้ผู้ติดตามพระคริสต์หลายคนกำลังเผชิญหน้ากับการถูกกดขี่ข่มเหงในวงกว้าง” (โรม 8:31-39; มัทธิว 10:28)`

ไม่ว่าจะเป็นการกดขี่ข่มเหง การกันดารอาหาร หรือความตายไม่สามารถแยกเราจากความรักของพระเจ้าได้ พระคริสต์ทรงสถิตอยู่กับเราไม่ว่าจะเป็นเดี๋ยวนี้ หรือในวาระสุดท้าย แต่ไม่ได้หมายความว่าเราจะไม่ได้รับความเจ็บปวด ความทุกข์ยากลำบาก การทดลองหรือแม้แต่ความตาย พระเจ้าทรงสัญญาว่าจะ “ยกเว้น” สิ่งดังกล่าวจากชีวิตนี้ของเรา นั่นหมายความว่าผ่านทางพระคริสต์และสิ่งที่พระองค์ได้ทรงทำเพื่อเรา เราสามารถดำรงชีวิตด้วยความหวังในพระสัญญาที่พระเจ้าทรงสถิตอยู่กับเราในขณะที่เราได้รับการทดลองเหล่านี้ เรามีพระสัญญาแห่งชีวิตชั่วนิรันดร์ในสวรรค์ใหม่และแผ่นดินโลกใหม่ เราสามารถดำเนินชีวิตด้วยความหวัง ไม่ว่าเราจะต้องผ่านอะไรในโลกนี้เหมือนกับท่านเปาโล เราสามารถแน่ใจได้ ดังที่เปาโลได้กล่าว ว่า “ต่อแต่นี้ไปมงกุฎแห่งความชอบธรรมจะเป็นของข้าพเจ้า  ซึ่งองค์พระผู้เป็นเจ้าผู้พิพากษาอันชอบธรรมจะทรงประทานเป็นรางวัลแก่ข้าพเจ้าในวันนั้น และมิใช่แก่ข้าพเจ้าผู้เดียวเท่านั้น แต่จะทรงประทานแก่คนทั้งปวงที่ยินดีในการเสด็จมาของพระองค์” (2 ทิโมธี 4:8) เราผู้มี “ใจรักในการเสด็จมาปรากฏของพระองค์” สามารถอ้างความหวังและพระสัญญานี้สำหรับเราเองเช่นกัน
