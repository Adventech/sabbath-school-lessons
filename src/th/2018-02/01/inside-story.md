---
title:  ข่าวพันธกิจสำหรับผู้ใหญ่
date:   06/04/2018
---

#### การอธิษฐานเพื่อเด็กที่ซน

เล่าโดย  เอลลิสา อัลเบอร์เซ็น...หมู่เกาะมาร์แชลล์

เด็กชายโลโมนไม่สวมเครื่องแบบนักเรียนเมื่อเขามาเข้าชั้นเรียนในโรงเรียน “อีเบเย” เซเว่นธ์เดย์แอ๊ดเวนตีสวันแรก โรงเรียนแห่งนี้ตั้งอยู่ที่หมู่เกาะมาร์แชลล์

ในวันที่สองเด็กชายโลโมน อายุ 5 ปีมาโรงเรียนสวมเสื้อผ้าสำหรับชั้นอนุบาล คือกางเกงดำและเสื้อคอโปโลสีเทา แต่เขานั่งอยู่ไม่สุขเมื่อครูบอกให้นักเรียนทุกคนนั่งอยู่กับที่ฟังครูซึ่งชื่อ เอลลิสา อัลเบอร์ตัน ซึ่งเป็นมิชชันนารีอาสาจากรัฐอลาสก้าสหรัฐอเมริกา... มีบางครั้งครูเขียนหนังสือที่กระดานดำ โลโมนจะแอบออกจากชั้นไปที่ถนนและเล่นกับเพื่อนๆของเขาที่ไม่ได้เรียนหนังสือ บางคราวโลโมนก็จะหยิกหรือใช้ดินสอแหย่ด้านหลังของเพื่อนในชั้นเรียนที่นั่งอยู่ใกล้กับเขา

ครูเอลลิสา จัดให้โลโมนนั่งห่างจากเด็กคนอื่นๆ แต่โลโมนเป็นเด็กไฮเปอร์ บางทีเขาทำเสียงหอนของหมาป่าทั้งๆที่อยู่ในห้องเรียน

ครูเอลลิสานำโลโมนไปหาครูใหญ่ แต่ความประพฤติของเขายังไม่เปลี่ยนแปลง ดูเหมือนจะเลวร้ายกว่าเดิมด้วยซ้ำ จะว่าไปเด็กอีก 19 คนในชั้นอนุบาลต่างก็ปรับตัวในโรงเรียนได้ง่ายบ้างยากบ้างด้วยกันทุกคน พวกเขามักจะหยอกล้อซึ่งกันและกันด้วยวิธีการต่างๆ วันหนึ่งเมื่อครูเอลลิสาไปเข้าห้องน้ำ โลโมนได้เดินออกจากห้องไป เด็กทั้ง 19 คนก็เดินตามโลโมนออกไป เมื่อครูเอลลิสากลับมาพบห้องเรียนว่างเปล่า ครูเอลลิสาต้องไปตามเรียกเด็กทั้ง 20 คนเข้าชั้นเรียน

แม้เด็กทุกคนจะซนบ้าง แต่โลโมนเป็นตัวป่วนมากที่สุด เอลลิสาได้ไปเยี่ยมบ้านของโลโมนและได้พบว่าแม่ของโลโมนอายุเพียง 22 ปี และอยู่กับสามีซึ่งเป็นคนติดสุราโดยเขาไปทำงานก่อสร้างในเกาะอีกแห่งหนึ่งห่างออกไป โลโมนจึงอาศัยอยู่กับลุงและป้าบนเกาะอีเบเยซึ่งเป็นเกาะขนาดเล็ก เกาะนี้มีประชากรอาศัยอยู่เพียง 12,000 คน พื้นที่ของเกาะมีเพียง 80 เอเคอร์ หรือประมาณ 200 ไร่เท่านั้น 

เอลลิสานึกสงสารเด็กชายโลโมนอย่างยิ่ง “เขาไม่ได้อาศัยในบ้านกับพ่อแม่ที่อบอุ่นและนี่เป็นครั้งแรกที่เขามาเข้าโรงเรียน” เอลลิสาคิดว่าเด็กชายต้องการความรัก ความเอาใจใส่เป็นพิเศษ ซึ่งจะสร้างความอบอุ่นให้แก่ดวงใจของเขา

วันหนึ่งเอลลิสาสังเกตว่าโลโมนมาโรงเรียนด้วยรอยฟกช้ำตามผิวหนังหลายแห่ง เอลลิสาทราบว่ามีบางสิ่งผิดปกติเกิดขึ้นที่บ้าน เอลลิสาปรึกษาเรื่องนี้กับอาจารย์ใหญ่ อาจารย์ใหญ่บอกว่าในวัฒนธรรมของพื้นที่พวกเขาทำได้เพียงเล็กน้อยที่จะไปว่ากล่าวผู้ปกครองของเด็กๆ  แม้เด็กอาจได้รับการปฏิบัติรุนแรงไปบ้าง ครูใหญ่จึงเพียงแนะนำให้ครูเอลลิสาใช้พวกครีมทาแก้ฟกช้ำให้กับโลโมน

นอกจากทำตามคำแนะนำของอาจารย์ใหญ่ ครูเอลลิสาหยุดรายงานความประพฤติดื้อรั้นของโลโมนให้ทางบ้านทราบเพื่อเด็กชายจะไม่ถูกลงโทษ และอีกสิ่งหนึ่งที่ครูเอลลิสาทำคือเธอเริ่มทำการอธิษฐานเผื่อโลโมนและคุณลุงคุณป้าของเขา

ครูเอลลิสาเล่าว่า วันหนึ่งเมื่อฉันกลับไปที่ห้องพัก ได้อธิษฐานต่อพระเจ้าว่า “ขอพระบิดาทรงแนะนำว่าจะให้ข้าพระองค์ปฏิบัติต่อเด็กๆในชั้นอย่างไร เพื่อทั้งชั้นจะประสบกับความสำเร็จในการปีการศึกษานี้..ในนามพระเยซูคริสต์เจ้า...อาเมน     

ครูเอลลิสาตระหนักว่า มีสงครามกำลังต่อสู้ในด้านจิตวิญญาณในชั้นเรียน แม้ว่าจะเป็นเพียงชั้นอนุบาลก็ตาม

ครูเอลลิสาอธิษฐานอีกว่า “เด็กๆในวัยอนุบาล พวกเขากำลังเรียนรู้สิ่งที่ดีและไม่ดี...นี่เป็นวัยที่ซาตานกำลังปลูกฝังนิสัยไม่ดีให้พวกเขาเพื่อพวกเขาจะมีความสัมพันธ์แยกห่างจากพระองค์ ขอพระองค์ช่วยข้าพระองค์ในการนำพวกเขามาอยู่ใกล้พระองค์ด้วย...ในนามพระเยซูเจ้า...อาเมน

ครูเอลลิสารู้สึกว่าเธอจะต้องอธิษฐานเป็นประจำวัน ไม่เพียงอธิษฐานเผื่อโลโมนคนเดียวและความยากลำบากในชั้นการสอนของเธอเท่านั้น แต่อธิษฐานเผื่อครอบครัวของเด็กแต่ละคน เพื่อขอพระเจ้าทรงเติมความรักของพระองค์ลงบนบรรยากาศของห้องเรียนด้วย” ครูเอลลิสารวบรวมรายชื่อและอธิษฐานเพื่อครอบครัวของเด็กนักเรียนโดยออกชื่อเด็กทุกคนในตอนเช้าและตอนเย็นทุกวัน

ในโอกาสต่อมา ครูเอลลิสากล่าวเป็นพยานว่า “ฉันตั้งใจทำงานและเชื่อว่าพระเจ้าจะทรงทำให้ชั้นเรียนที่ฉันสอนเกิดการเปลี่ยนแปลงในทางที่ดีขึ้น”

ที่โรงเรียนครูเอลลิสาเริ่มบอกให้โลโมนอยู่ต่อหลังโรงเรียนเลิกเพื่อเป็นการทำโทษที่เขาไม่เชื่อฟัง แล้วเธอได้อธิษฐานร่วมกับเด็กชายทุกครั้งถ้าในวันนั้นเขาทำผิด โลโมนไม่รู้ความหมายของการอธิษฐาน ดังนั้นเธอจึงสอนเด็กชายจนเขาเข้าใจ 

ครูเอลลิสาอธิษฐานว่า “พระบิดาที่รัก” แล้วบอกให้เด็กชายพูดตามทีละประโยค “ขอบคุณพระองค์สำหรับวันนี้ ข้าพเจ้าเสียใจที่ได้รบกวนเพื่อนในชั้นและได้ทำให้ครูเสียใจด้วย  โปรดช่วยข้าพระองค์ให้พยายามมากขึ้นที่จะเป็นคนดี  โปรดอภัยความผิดบาปของข้าพระองค์ด้วย และช่วยให้ข้าพระองค์ทำได้ดีขึ้นในวันพรุ่งนี้...ในนามพระคริสตเจ้า...อาเมน” 

วันหนึ่งขณะที่ฉันกำลังอธิษฐานกับโลโมน เด็กชายพูดขึ้นมาว่า “ครูครับ.. ครูครับ ให้ผมช่วยจัดโต๊ะหลังเลิกเรียนนะครับ” นี่เป็นการแสดงออกว่าเขาต้องการช่วยครูของเขาเป็นครั้งแรก! 

หลังจากการอธิษฐานเผื่อเด็กนักเรียนทุกคนไปได้ประมาณสองสัปดาห์ มีสิ่งแตกต่างเกิดขึ้นในห้องเรียน  โลโมนไม่เพียงจัดโต๊ะเรียนได้เรียบร้อย เขายังช่วยกวาดและช่วยถูพื้นห้องเรียนด้วย โลโมนหยุดโต้เถียงกับเพื่อนๆ ถ้ามีเรื่องเกิดขึ้นเขาจะกล่าวขอโทษ และถ้าเพื่อนทำผิดและกล่าวขอโทษเขา เขาจะบอกว่ายินดีให้อภัยและเขาจะขอกอดเพื่อนคนนั้นด้วย ตามที่ครูเอลลิสาสวมกอดเขาทุกวัน

เด็กคนอื่นๆ ในชั้นเริ่มแสดงการมีใจกรุณากว่าเดิม พวกเขาเรียนรู้ที่จะพูด “ฉันเสียใจ...โปรดยกโทษให้ฉันด้วย”  “เหล่าผู้ได้รับการขอโทษเรียนรู้จะตอบผู้กล่าวขอโทษว่า “ไม่เป็นไร..ฉันยกโทษให้เธอ” หลังจากนั้นทั้งสองฝ่ายจะสวมกอดกัน ความรักของพระเจ้าเติมเต็มให้กับห้องเรียนอย่างที่ไม่เคยปรากฏมาก่อน” ครูเอลลิสากล่าว

ในหลักปฏิบัติของครู “อย่าให้ครูคิดลำเอียง” แต่สำหรับครูเอลลิสา เด็กชายโลโมนกลายเป็นนักเรียนคนพิเศษสำหรับครู “โลโมนเป็นเด็กที่บาดเจ็บจากการที่ไม่ได้อยู่กับพ่อแม่ เขาต้องการได้รับความรักและการเอาใจใส่ และเขาต้องการยืนหยัดเข้มแข็งในช่วงเวลาแห่งความยากลำบาก” ครูเอลลิสา ครูสาวจิตอาสาวัย 21 ปีกล่าว

ส่วนหนึ่งของเงินถวายในวันสะบาโตที่สิบสามของไตรมาสนี้ จะเป็นกองทุนเพื่อช่วยซ่อมแซมห้องเรียนของโรงเรียนอีเบเยเซเว่นธ์เดย์แอ๊ดเวนตีส เพื่อให้เด็กๆเช่นโลโมนเรียนรู้เกี่ยวกับพระบิดาบนสวรรค์..ขอบคุณพี่น้องในพระคริสต์ทุกท่านที่ให้การสนับสนุนด้วยเงินถวายของท่าน

(หมายเหตุ :   ตอนนี้เด็กชายโลโมนได้เปลี่ยนชื่อเป็น “มาร์แชลล์” ซึ่งหมายถึงน้ำที่ไม่สงบนิ่ง.. แล้ว)

**ที่ตั้งของมิชชั่น **

- เกาะมาร์แชลล์ เป็นประเทศเล็กๆประเทศหนึ่งซึ่งตั้งอยู่กลางมหาสมุทรแปซิฟิก เกาะนี้ตั้งอยู่ครึ่งทางระหว่างเกาะฮาไวและประเทศออสเตรเลีย 
- เกาะมาร์เชลล์มีภาษาที่ใช้อย่างเป็นทางการสองภาษา (1) ภาษามาร์แชลล์ และ (2) ภาษาอังกฤษ 
