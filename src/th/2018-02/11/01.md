---
title:  ตราของพระเจ้าหรือเครื่องหมายของสัตว์ร้าย
date:   09/06/2018
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 17:9-11; อพยพ 31:13, 17; วิวรณ์ 13:17; เอเฟซัส 1:13, 14; ฮีบรู 4:9, 10

> <p>ข้อควรจำ</p>
> “ข้าแต่พระเจ้าผู้ทรงฤทธานุภาพสูงสุด พระราชกิจของพระองค์ใหญ่ยิ่งและมหัศจรรย์นัก ข้าแต่องค์พระมหากษัตริย์แห่งประชาชาติทั้งปวง วิธีการทั้งหลายของพระองค์ยุติธรรมและเที่ยงตรง” (วิวรณ์ 15:3)
เพลงของโมเสสและเพลงของพระเมษโปดก เริ่มต้นด้วยถ้อยคำที่เป็นข้อควรจำของเราสัปดาห์นี้ เพลงถูกร้องออกมาโดย “บรรดาคนที่มีชัยต่อสัตว์ร้ายและรูปของมัน” ขณะที่พวกเขายืนอยู่ริมทะเลแก้วบนสวรรค์ (วิวรณ์ 15:2) เราสามารถจะอยู่ท่ามกลางพวกเขาได้อย่างไร          

หนึ่งในเครื่องหมายแท้แห่งประชากรของพระเจ้า คือการที่พวกเขาป่าวประกาศข่าวของทูตสวรรค์สามองค์ ซึ่งเตือนไม่ให้รับเอาเครื่องหมายของสัตว์ร้าย อย่างไรก็ดี แม้ไม่มีการเตือนอย่างเด็ดขาดในพระคัมภีร์ทั้งเล่ม หลายคนรู้สึกสับสนว่าเครื่องหมายนี่คืออะไร เพราะมีการแนะนำในหลายปีที่ผ่านมา เช่นบาร์โค๊ดของบัตรเครดิตหรือบัตรประจำตัวที่ทำขึ้นเป็นพิเศษ
(biometric identification) (บัตรที่ใช้ทฤษฎีทางสถิติและชีววิทยา)

เราไม่ควรรู้สึกประหลาดใจ และมีความสับสนเพิ่มขึ้นเกี่ยวกับแนวคิดเรื่อง “บาบิโลน” ยิ่งกว่านั้น ความหมายของชื่อบาบิโลนหมายถึง “ความสับสน” แต่ประชากรรุ่นสุดท้ายที่เหลืออยู่จำเป็นต้องเข้าใจกระจ่างในหัวข้อนี้ เพื่อที่จะประกาศข่าวของทูตสวรรค์สามองค์ด้วยพลังอำนาจ สัปดาห์นี้เราพยายามที่จะเข้าใจดีขึ้นว่า เครื่องหมายของสัตว์ร้ายคืออะไร และเราสามารถจะหลีกเลี่ยงได้โดยการรับเอาตราของพระเจ้าไว้เป็นของเราก่อน
