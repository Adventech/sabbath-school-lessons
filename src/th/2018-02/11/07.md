---
title:  ศึกษาเพิ่มเติม
date:   15/06/2018
---

“ในไม่ช้าหลังจากประชากรของพระเจ้าได้รับการประทับตราที่หน้าผากแล้ว ที่จริงไม่ใช่ตราหรือเครื่องหมายที่สามารถมองเห็นได้ แต่เป็นการสถาปนาความจริง ทั้งด้านสติปัญญาและฝ่ายจิตวิญญาณ ดังนั้นการทดสอบใดจะไม่ได้รับอนุญาตให้เกิดขึ้น จนกว่าประชากรของพระเจ้าได้รับการประทับตรา และเตรียมความพร้อมสำหรับการเขย่า (shaking) ให้หลุดจากความเชื่อซึ่งกำลังจะเกิดขึ้น แต่จะว่าไปมีบางสิ่งได้เกิดขึ้นแล้ว นั่นคือการพิพากษาของพระเจ้าซึ่งตอนนี้ได้เกิดขึ้นบนแผ่นดิน...ซึ่งเราอาจทราบว่ามีอะไรกำลังจะตามมา” (เอลเลน จี. ไว้ท์, The Faith I Live By, หน้า 285)

“วันสะบาโตจะเป็นเครื่องทดสอบอันยิ่งใหญ่ของความจงรักภักดีเพราะเป็นหัวข้อของสัจธรรมที่เป็นประเด็นพิพาทกันโดยเฉพาะเมื่อการทดสอบครั้งสุดท้ายเกิดขึ้นกับมนุษย์แล้ว และเส้นแบ่งระว่างผู้ที่รับใช้พระเจ้าและผู้ที่ไม่ยอมรับใช้พระองค์จะเห็นได้อย่างเด่นชัด ในขณะที่การถือรักษาวันสะบาโตเทียมเท็จตามกฎหมายของรัฐซึ่งขัดแย้งกับพระบัญญัติข้อที่สี่จะเป็นการปฏิญาณแสดงถึงความจงรักภักดีต่ออำนาจที่ต่อต้านพระเจ้านั้น การถือรักษาวันสะบาโตที่แท้จริงซึ่งเป็นการเชื่อฟังตามพระบัญญัติของพระเจ้านั้นก็จะเป็นหลักฐานที่แสดงถึงความภักดีที่มีต่อพระผู้สร้าง ในขณะที่คนกลุ่มหนึ่งรับเครื่องหมายของสัตว์ร้ายด้วยการยอมรับสัญลักษณ์ของการยอมจำนนต่ออำนาจฝ่ายโลก คนอีกกลุ่มหนึ่งจะรับตราประทับของพระเจ้าซึ่งเป็นเครื่องหมายแสดงความภักดีต่ออำนาจของพระองค์” (เอลเลน จี. ไว้ท์, ปลายทางแห่งความหวัง,หน้า 560-561)

**คำถามเพื่อการอภิปราย**

`1.	มีวิธีใดบ้างที่เราจะนำเสนอความจริงเกี่ยวกับเครื่องหมายของสัตว์ร้ายและตราของพระเจ้าโดยไม่ให้เกิดความขัดแย้ง และเพราะเหตุใดเราจึงต้องพูดว่าเวลานี้ยังไม่มีใครได้รับเครื่องหมายของสัตว์ร้าย`

`2.	วันสะบาโตและตราของพระวิญญาณบริสุทธิ์มีความสัมพันธ์ต่อกันอย่างไร`

`3.	ตราเป็น “การสถาปนาสู่ความจริงทั้งด้านสติปัญญาและด้านจิต วิญญาณ” นั้นหมายความว่าอย่างไร`

`4.	บาบิโลนฝ่ายจิตวิญญาณมีลักษณะ ค่านิยม และวิธีแบบใด แตกต่างจากค่านิยมที่เป็นอาณาจักรของพระเจ้าอย่างไร ค่านิยมของบาบิโลนอาจแทรกซึมเข้ามาสู่คริสตจักรในปัจจุบันนี้ได้อย่างไร  ในฐานะที่เป็นคริสเตียนซึ่งต้องสะท้อนค่านิยมที่เป็นอาณาจักรของพระเจ้า เราจะเรียนรู้ที่จะสังเกตและต้านทานได้อย่างไร`
