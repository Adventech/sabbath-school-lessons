---
title:  ข่าวพันธกิจสำหรับผู้ใหญ่
date:   15/06/2018
---

#### จดหมายจากสวรรค์

_เล่าโดย คลิฟฟอร์ด ลอง วัย 61...รัฐเวสต์เวอร์จิเนีย สหรัฐอเมริกา_

จดหมายฉบับหนึ่งส่งมาลงตู้ไปรษณีย์หน้าบ้านของ คลิฟฟอร์ด ลอง ซึ่งมีบ้านอยู่ในรัฐเวสต์เวอร์จิเนีย ซึ่งทำให้คริฟฟอร์ดประหลาดใจมาก 
จดหมายเขียนด้วยลายมือถามเขาว่า เขาอยากจะลงทะเบียนเรียนพระคัมภีร์หลักสูตรทางไปรษณีย์ไหม ซึ่งเขาจะได้เรียนเรื่องวันสะบาโต สภาพของคนตายและการเสด็จกลับมาครั้งที่สองของพระเยซูคริสต์

คลิฟฟอร์ด และภรรยาของเขาชื่อ แคทธี ไม่ได้ไปนมัสการที่โบสถ์ไหนเป็นประจำ แต่พวกเขาได้พูดคุยเกี่ยวกับการมองหาสถานที่เหมาะสมที่จะไปนมัสการ แต่เมื่อพวกเขาไปนมัสการที่ไหน เขาทั้งสองมักจะมีคำถามในหลักข้อเชื่อของคริสตจักรนั้นเสมอ ว่าโบสถ์ที่พวกเขาไปเยี่ยมนมัสการ เป็นโบสถ์เที่ยงแท้หรือไม่
“คริฟฟอร์ดมักจะพูดว่า...“มีหลักข้อเชื่อหลายข้อไม่สมเหตุผล” แม้ว่าศาสนาจารย์จะอ้างว่าคริสตจักรของเขาถูกต้อง แต่คลิฟฟอร์ดยังไม่เชื่อสนิทใจจนกระทั่งวันที่เขาได้รับจดหมายส่งลงตู้ในวันนั้น คลิฟฟอร์ดจึงลงทะเบียนบทเรียนพระคัมภีร์ดังกล่าว เมื่อได้รับบทเรียนมา คลิฟฟอร์ดจะศึกษาบทเรียนแต่ละบทอย่างตั้งใจ โดยเขานำไปยังที่ทำงานคือโรงไฟฟ้า ซึ่งเขาทำงานเป็นผู้ควบคุมดูแลคอมพิวเตอร์ที่ควบคุมเครื่องกำเนิดไฟฟ้า เขาเป็นพนักงานคนหนึ่งที่ทำงาน “กะ” กลางคืน เมื่อเครื่องจักรทุกตัวดำเนินไปเรียบร้อย พนักงานจะมีเวลาว่าง  พวกเขาเพียงแต่ชำเลืองดูคอมพิวเตอร์เป็นครั้งคราวว่าเครื่องทุกตัวทำงานปกติหรือไม่ ดังนั้นคลิฟฟอร์ดจึงมีเวลาศึกษามาก เมื่อตอบคำถามในแผ่นคำถามเสร็จ  คลิฟฟอร์ดจะส่งกลับไปที่โรงเรียน และรอรับผลว่า เขาได้ตอบคำถามถูกทุกข้อหรือไม่ พร้อมกับเขาจะได้บทเรียนใหม่ในบทต่อไป

คลิฟฟอร์ดมีคำถามเรื่องวันสะบาโตเรื่อยมา ตอนที่เป็นเด็กเขาได้ไปนมัสการที่โบสถ์วันอาทิตย์กับครอบครัว แต่คุณพ่อของเขามักจะพูดกับเขาว่า “พ่อไม่แน่ใจว่าได้นำครอบครัวมานมัสการพระเจ้าในวันที่ถูกต้องหรือไม่ คุณพ่อของผมเคยพูดว่า “เหตุใดพี่น้องคริสเตียนในคริสตจักรต่างๆ นมัสการพระเจ้าในวันอาทิตย์ ในเมื่อพระคัมภีร์กล่าวว่า “วันเสาร์เป็นวันสะบาโต วันบริสุทธิ์ของพระเจ้า” คลิฟฟอร์ดกล่าว ซึ่งแม้ผมเป็นเด็ก ผมยังรู้สึกสงสัยในจิตใจ” ดังนั้นเมื่อบทเรียนพระคัมภีร์ที่คลิฟฟอร์ดกำลังเรียนอยู่ในเวลานี้ได้มาถึง “หัวข้อเรื่องวันสะบาโต” 
คลิฟฟอร์ดมองเห็นว่าบทเรียนมีเหตุมีผล เขามองเห็นแล้วว่า พระเจ้าทรงแยกวันที่เจ็ดไว้ต่างหากในตอนสร้างโลก และพระองค์ไม่เคยเปลี่ยนวันบริสุทธิ์เป็นวันอื่นในรอบสัปดาห์ แต่เขายังรู้สึกสงสัยอยู่ดีเหตุใดคริสตจักรต่างๆนมัสการในวันอาทิตย์ เมื่อคลิฟฟอร์ดศึกษาหลักสูตรแรกสำเร็จแล้ว เขาลงทะเบียนศึกษาต่อในหลักสูตรที่สอง และในที่สุดได้ศึกษาหลักสูตรที่สามจนสำเร็จ คลิฟฟอร์ดได้ค้นพบความจริงอันน่าทึ่ง ซึ่งหลักสูตรที่สามมีชื่อว่า “เสียงแห่งคำพยากรณ์” 

มาถึงตอนนี้โรงไฟฟ้าที่คลิฟฟอร์ดทำงาน ซึ่งใช้ถ่านหินเป็นเชื้อเพลิงได้ปิดตัวลง พนักงานในโรงไฟฟ้าได้รับการแจ้งล่วงหน้าแล้วว่า โรงไฟฟ้าถ่านหินจะปิดตัวลงในเวลาห้าปี ซึ่งวันนั้นได้มาถึง คลิฟฟอร์ด และคนอื่นๆได้หวังว่าโรงไฟฟ้าจะอยู่รอด เมื่อโรงไฟฟ้าต้องปิดตัวลงจริงๆ คลิฟฟอร์ด และพนักงานคนอื่นๆถูกบังคับให้ให้เกษียณอายุก่อนเวลา หลังจากทำงานได้ 27 ปี พร้อมกับได้เงินบำเหน็จ และเงินชดเชยก้อนใหญ่ แทนที่จะรู้สึกเศร้าโศก ฟลิฟฟอร์ด และภรรยาคือแคทธี รู้สึกสบายใจที่มีเวลามากขึ้นเพื่อศึกษาพระคัมภีร์ และไม่ต้องเผชิญกับความขัดแย้งเรื่องเวลาทำงาน และการถือรักษาวันสะบาโต

และในช่วงเวลานั้นเอง คลิฟฟอร์ด และแคทธีภรรยาของเขา ได้พบผู้หญิงคนที่ส่งจดหมายเชื้อเชิญให้ คริฟฟอร์ดศึกษาพระคัมภีร์หลักสูตรทางไปรษณีย์ เธอชื่อ “เดลซี่ คไนท์ลี่” ซึ่งเป็นชาวไร่และเป็นอาสาพันธกิจทำการเผยแพร่ด้วยการเปิดประชุม ซึ่งได้เขียนจดหมายถึงคลิฟฟอร์ด และ แคทธี ว่าเธอจะมาเยี่ยมที่บ้านได้ไหม เมื่อได้รับคำตอบว่ายินดีต้อนรับ เดลซี่ได้เดินทางมาเยี่ยมสองสามีภรรยาที่บ้านของพวกเขา แคทธี และเดลซี่กลายเป็นเพื่อนที่ดีต่อกันทันทีที่ได้พบหน้าซึ่งกันและกัน

ในปี 2015 เดลซี่ เชิญให้สองสามีภรรยาไปร่วมฟังในการประชุมเผยแพร่พระกิตติคุณ ซึ่งเดลซี่เป็นคนเทศนาพระวจนะเองที่โบสถ์ “วอลเลย์วิว เซเว่นธ์เดย์แอ๊ดเวนตีส” ในเมืองบลูฟิลด์ 
คลิฟฟอร์และแคทธีได้เดินทางไปเข้าฟังในการประชุมอย่างกระตือรือร้นทุกคืน พวกเขาได้เรียนรู้ว่าคริสตจักรโรมันคาธอลิกได้เปลี่ยนวันนมัสการจากวันเสาร์มาเป็นวันอาทิตย์ และคริสตจักรภายใต้ร่มโปรเตสแตนท์ส่วนใหญ่ได้ยอมรับการเปลี่ยนแปลงนี้ พวกเขาตระหนักว่าคริสเตียนจำนวนมากที่จริงใจ พวกเขานมัสการพระเจ้าในวันอาทิตย์เพราะธรรมเนียมประเพณี แต่ไม่ได้ตระหนักว่าพวกเขาละเมิดพระบัญญัติสิบประการของพระเจ้า

ช่วงระหว่างการประชุม แคทธีได้รับการตรวจ และวินิจฉัยโรคจากนายแพทย์ว่า เธอต้องได้รับการผ่าตัดช่องจมูก แต่เธอขอเลื่อนวันผ่าตัดออกไปโดยขอเข้ารับการผ่าตัดหลังการประกาศเผยแพร่ที่เธอเข้าไปฟังทุกคืน...คลิฟฟอร์ดผู้สามีกล่าวว่า “เธอผลัดวันการผ่าตัดผ่าตัดออกไป...เธอบอกกับผมว่า เธอไม่ต้องการพลาดจากการประชุมหากไม่จำเป็นสุดขีด” 

การประชุมเผยแพร่ ซึ่งมีผู้เข้าร่วมประชุมประมาณ 25 คน ซึ่งส่วนใหญ่เป็นสมาชิกโบสถ์ แต่เมื่อการประชุมเสร็จสิ้นลง มีผู้ตัดสินใจรับบัพติศมา 2 คน คือ คลิฟฟอร์ดและแคทธี อย่างไรก็ดีในช่วงเวลาเดียวกันนี้มีการเปิดประชุมเผยแพร่พระกิตติคุณอีก 34 แห่ง ซึ่งมาจากกองทุนการประกาศพระกิตติคุณซึ่งได้จากเงินถวายในวันสะบาโตที่สิบสาม ของปี 2015

คลิฟฟอร์ด ตอนนี้อายุ 61 ปี แสดงออกถึงความชื่นชมยินดีเกี่ยวการประชุมเผยแพร่ และจดหมายฉบับแรกซึ่งเชิญชวนให้เรียนบทเรียนทางไปรษณีย์ คลิฟฟอร์ดกล่าวว่า พระเจ้าทรงส่งจดหมายดังกล่าว เพราะเป็นการตอบคำถามในใจผมว่า “ผมควรไปนมัสการที่โบสถ์แห่งไหน และคำตอบดังกล่าวได้มาถึงผม” พระเจ้าทรงประสงค์ให้คนอื่นๆ ทำการศึกษาพระคัมภีร์ด้วย และองค์ทรงบันดาลให้สองสามีภรรยาได้ศึกษาพระคัมภีร์และได้พบความจริง และเขาทั้งสองได้แบ่งบันให้ลูกชายสองคนซึ่งเป็นผู้ใหญ่แล้ว และคนอื่นๆตลอดจนเพื่อนบ้านอีกหลายคน

“ข้าพเจ้าคิดว่าการศึกษาพระคัมภีร์เป็นสิ่งที่น่าจะให้ความสำคัญอันดับต้นๆ คุณสามารถเรียนรู้ได้มาก “ผมคิดว่าจริงๆแล้ว การศึกษาบทเรียนพระคัมภีร์เหล่านี้เองที่ทำให้ผมและภรรยาได้ค้นพบคำตอบที่แสวงหามาหลายสิบปี...สำหรับผมเห็นว่าการสอนพระคัมภีร์ควรได้รับความสำคัญในอันดับแรก เพราะทำให้บังเกิดผลจริงๆ ขอบคุณพี่น้องโรงเรียนวันสะบาโตทุกท่านที่ให้การสนับสนุนพันธกิจของพระเจ้าด้วยเงินถวายของท่าน 
