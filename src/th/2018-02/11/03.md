---
title:  สัตว์ร้ายและการนมัสการเทียมเท็จ
date:   11/06/2018
---

`ข้อพระคัมภีร์ต่อไปนี้สอนให้เรารู้ว่าการหลีกเลี่ยง “เครื่องหมายสัตว์ร้าย” นั้นสำคัญมากแค่ไหน (วิวรณ์ 13:17; 14:9, 10; 16:2)`

การได้รับพระพิโรธของพระเจ้าอย่างไม่เจือจาง การได้รับการลงโทษด้วยภัยทรมานเจ็ดประการ และในตอนท้ายถูกโยนลงในทะเลไฟ ช่างแตกต่าง
กับเหล่าผู้ปฏิเสธเครื่องหมายของสัตว์ร้าย ได้ยืนอยู่บนฝั่งทะเลแก้วอย่างปิติยินดีเนื่องจากประสบชัยชนะ ร่วมกันร้องเพลงสรรเสริญพระเจ้าและพระเมษโปดก 

เครื่องหมายอะไรที่ไม่มีใครต้องการจะรับเอา เป็นที่ชัดเจนว่าข้อพระคัมภีร์ข้างบนเชื่อมโยงกับการนมัสการเทียมเท็จ และเหมือนเราได้เห็นในบทเรียนที่ผ่านมา สัตว์ร้ายตัวที่สี่มีอำนาจตามดาเนียล บทที่ 7 ในตอนถัดมา (ซึ่งได้พรรณนาว่าเป็นสัตว์ร้ายจากทะเลของวิวรณ์ บทที่ 13) ซึ่ง “คิดเปลี่ยนแปลงบรรดาวาระและธรรมบัญญัติ” (ดาเนียล 7:25) พระบัญญัติข้อหนึ่งที่ผู้มีอำนาจคิดเปลี่ยนแปลงคือ “วันสะบาโต” พระบัญญัติข้อที่สี่ เป็นข้อเดียวของพระบัญญัติสิบประการที่อ้างถึงเวลา และชี้ตรงๆไปยังพระเจ้าองค์พระผู้ทรง “สร้างฟ้าและแผ่นดิน ทะเล และสรรพสิ่งซึ่งมีอยู่ในที่เหล่านั้น แต่ในวันที่เจ็ดทรงพัก” (อพยพ 20:11) 

ลักษณะสำาคัญของข่าวทูตสวรรค์องค์แรกชี้กลับไปยังพระบัญญัติข้อนี้ ที่อำนาจของสัตว์ร้ายพยายามทำการเปลี่ยนแปลง ขณะที่ข่าวของทูตสวรรค์กล่าวชัดเจนว่าเราต้องนมัสการองค์พระผู้เป็นเจ้าเพียงพระองค์เดียว ในฐานะที่ทรงเป็นองค์พระผู้สร้าง ที่จริงข้อพระคัมภีร์ที่อ้างถึงการนมัสการในวิวรณ์ บทที่ 12-14 นี้ (14:7) เป็นเพียงข้อเดียวเกี่ยวกับการนมัสการแท้ ส่วนอีกหกข้อเตือนเกี่ยวกับการนมัสการเทียมเท็จ คือนมัสการเครื่องหมายของสัตว์ร้ายและรูปของมัน (วิวรณ์ 13:4, 8, 12, 15; 14:9, 11) ทันทีหลังทูตสวรรค์องค์ที่สามพรรณนาถึงชะตากรรมของเหล่าผู้ร่วมในการนมัสการเทียมเท็จ ส่วนผู้นมัสการพระเจ้าได้รับการบรรยายว่า “นี่แหละความอดทนซึ่งพวกธรรมิกชนคือ ผู้ที่ประพฤติตามพระบัญญัติของพระเจ้าและดำเนินตามความเชื่อของพระเยซูจะต้องมี” (วิวรณ์ 14:12) 

กล่าวได้อีกอย่างว่า การป่าวประกาศของข่าวสารสามข่าวแยกจากกันและข่าวทั้งสามข่าวพยายามแยกมนุษยชาติออกเป็นสองกลุ่มคือเหล่าผู้นมัสการพระผู้สร้างด้วยการถือรักษาพระบัญญัติทั้งหมดของพระองค์ อันรวมถึงวันที่เจ็ด-วันสะบาโต และกลุ่มต่อมาคือผู้นมัสการสัตว์ร้ายและรูปของมันการนมัสการที่ไม่ถูกรูปแบบนี้  ต่อมามีบางคนได้หันมาเลือกนมัสการพระผู้สร้าง
ด้วยการถือรักษาวันสะบาโตสอดคล้องกับพระบัญญัติสิบประการ

`จงพิจารณาถึงความเชื่อมโยงระหว่างการนมัสการและความจงรักภักดี เพื่อตอบคำถามว่าการนมัสการแบบใดที่แสดงถึงความจงรักภักดีต่อพระเจ้า`
