---
title:  ตราของพระเจ้า
date:   12/06/2018
---

ตราเหมือนกับลายเซ็น ทำให้เอกสารมีผลตามกฎหมายในสมัยโบราณ มักจะทำเป็นตราเพื่อประทับลงบนขี้ผึ้ง หรือแวคซ์ (สารคล้ายขี้ผึ้ง) หรือดิน
เหนียว ครั่ง เพื่อแสดงถึงสิทธิอำนาจหรือความเป็นเจ้าของ คือมีสิทธิของเจ้าของรับรองอยู่เบื้องหลัง

`อะไรคือตราของพระเจ้า พระองค์ทรงประทานให้อย่างไรและเมื่อไหร่ เอเฟซัส 1:13, 14; 4:30; 2 ทิโมธี 2:19; วิวรณ์ 7:1-4; 14:1`

ตราของพระเจ้าเป็นเหมือนเครื่องหมายแสดงความเป็นเจ้าของของพระเจ้า และการปกป้องประชากรของพระองค์ ท่านเปาโลพรรณนาการประทับตราของพระเจ้าเชื่อมโยงกับการสนทนา
การรับของประทานแห่งพระวิญญาณบริสุทธิ์ ซึ่งพระองค์ทรงเรียกของประทานนี้ว่า “การฝาก” (หรือมัดจำ) หรือ “การจ่ายดาวน์” ซึ่งพระเจ้าทรงประทานให้ผู้เชื่อทั้งปวง เป็นการ
ให้ความมั่นใจที่จะมีการไถ่ถอน หรือประทานมรดกให้ในอนาคตที่พวกเขาจะได้รับเมื่อพระเยซูเสด็จมา

พระธรรมวิวรณ์วาดภาพตราอีกอันหนึ่ง ซึ่งจะปรากฏก่อนการเสด็จกลับมาครั้งที่สอง นี่เป็นตราอันสุดท้ายที่ทรงประทานให้กับ 144,000 คน ณ ช่วงเวลาการหลั่งพระวิญญาณบริสุทธิ์ในระหว่างฝนปลายฤดู ตราดังกล่าวมีพระนามของพระเจ้า (หรือลายเซ็น) ซึ่งจะเขียนบนหน้าฝากของพวกเขา 
ผ่านงานของพระวิญญาณบริสุทธิ์ในชีวิตของพวกเขา พวกเขาสะท้อนพระอุปนิสัยของพระเจ้าออกมาให้เห็น

`เมื่อเปรียบเทียบตราของพระเจ้าและเครื่องหมายของสัตว์ร้าย ทั้งสองมีความแตกต่างกันอย่างไรตามข้อพระคัมภีร์นี้ วิวรณ์ 7:3; 14:9`

ตราของพระเจ้าถูกประทานให้แก่ผู้นมัสการพระเจ้าด้วยความจริง ขณะที่เครื่องหมายของสัตว์ร้ายถูกมอบให้กับผู้กราบไหว้สัตว์ร้าย ตราของ
พระเจ้ามอบให้เฉพาะที่หน้าผาก เป็นการบอกถึงการเลือกที่เจาะจงในจิตใจของผู้นมัสการพระเจ้าในวิธีที่พระองค์ได้ทรงบัญชาไว้ แต่เครื่องหมายของสัตว์ร้ายนั้นจะอยู่ที่หน้าผาก หรือที่มือ 
นี่หมายถึงผู้คนนมัสการเครื่องหมายของสัตว์ร้ายจากหนึ่งหรือสองเหตุผล ไม่ว่าจะอยู่ที่จิตใจของพวกเขาซึ่งพวกเขาเห็นด้วย โดยคิดว่าเป็นการนมัสการพระเจ้าจริงๆ หรือไม่พวกเขาไม่เห็นด้วย
กับการนมัสการดังกล่าว แต่พวกเขากลัวผลลัพธ์ร้ายแรงถ้าไม่ปฏิบัติตาม อย่างผู้ที่ถูกข่มเหงไม่สามารถซื้อหรือขาย และในที่สุดพวกเขาจะถูกฆ่า (วิวรณ์ 13:15, 17)     

“ผู้ที่เป็นอันหนึ่งอันเดียวกับโลกต่างได้รับการหล่อหลอมจากโลก และได้รับการเตรียมตัวสำหรับเครื่องหมายของสัตว์ร้าย แต่ผู้ที่ไม่วางใจในตนเองและกำลังถ่อมกายใจต่อพระเจ้า พระองค์จะทรงชำระดวงวิญญาณของพวกเขาให้บริสุทธิ์ การที่พวกเขาเชื่อฟังความจริง ทำให้พวกเขากำลังได้รับการหล่อหลอมจากสวรรค์ และได้รับการเตรียมพร้อมสำหรับตราของพระเจ้าที่หน้าผากของพวกเขา” เอลเลน จี. ไว้ท์, คำพยานสำหรับคริสตจักร, เล่ม 5,หน้า 216
