---
title:  เครื่องหมายของสัตว์ร้าย
date:   13/06/2018
---

อะไรคือเครื่องหมายนี้ซึ่งเราจำเป็นต้องหลีกเลี่ยงการรับเอาไว้ ตามที่เราได้เห็นในบทเรียนก่อนหน้านี้ อำนาจของสัตว์ร้ายตัวที่สี่ในดาเนียลบทที่ 7 ในตอนที่สอง (ซึ่งแสดงให้เห็นโดยสัตว์จากทะเลในวิวรณ์ บทที่ 13) ซึ่งจะคิดเปลี่ยนแปลงบรรดาวาระ และธรรมบัญญัติ” (ดาเนียล 7:25) ตามที่เราได้เห็นไปแล้ว พระบัญญัติข้อหนึ่งที่ผู้มีอำนาจคิดจะเปลี่ยนคือวันสะบาโต
ซึ่งเป็นพระบัญญัติข้อที่สี่ เป็นพระบัญญัติข้อเดียวที่ชี้ตรงไปที่พระเจ้า “ผู้ทรงสร้างฟ้า และแผ่นดิน ทะเล และสรรพสิ่งซึ่งมีอยู่ในที่เหล่านั้น แต่วันที่เจ็ดทรงพัก” (อพยพ 20:11) 

ในระหว่างนั้น ข่าวของทูตสวรรค์องค์ที่หนึ่งชี้ให้ผู้อ่าน มองกลับไปยังพระบัญญัติข้อเดียวกันนี้ซึ่งอำนาจของสัตว์ร้ายพยายามที่จะเปลี่ยนแปลง ทำให้ชัดเจนว่าเราต้องนมัสการองค์พระผู้เป็นเจ้าองค์เดียวในฐานะที่พระองค์
เป็นพระผู้สร้าง จากนั้นหลังจากการเตือนเกี่ยวกับชะตากรรมของเหล่าผู้หันไปนมัสการสัตว์ร้าย และรูปของมัน” (วิวรณ์ 14:9) ประชากรผู้สัตย์ซื่อของพระเจ้าได้รับการวาดภาพให้เห็นในข้อ 12

`คำบรรยายถึงคนที่สัตย์ซื่อต่อพระเจ้าในวิวรณ์ 14:12 ช่วยให้เราเข้าใจว่า เพราะเหตุใดวันสะบาโตจึงเป็นศูนย์กลางของเหตุการณ์ในวาระสุดท้าย`

ข้อพระคัมภีร์กล่าวว่า “นี่แหละความอดทนซึ่งพวกธรรมิกชนคือ ผู้ที่ประพฤติตามพระบัญญัติของพระเจ้า และดำเนินตามความเชื่อของพระเยซูจะ
ต้องมี” (วิวรณ์ 14:12) ตามที่เราได้เห็นรวมไปถึง “พระบัญญัติของพระเจ้า” คือพระบัญญัติข้อที่สี่ เรื่องวันสะบาโตซึ่งชี้ว่าพระเจ้าทรงเป็นพระผู้สร้าง และ
ทรงเป็นองค์เดียวที่คู่ควรแก่การนมัสการของเรา ไม่สงสัยเลยที่คนจำนวนมากได้เห็นการออกกฎหมายให้ผู้คนนมัสการ “เครื่องหมายของสัตว์ร้าย” ซึ่งเป็น
ความเชื่อมโยงกับคำถามเรื่องการนมัสการในวันอาทิตย์ ซึ่งนั่นเป็น “วันสะบาโตเทียมเท็จ” เพราะไม่ใช่เป็นคำสั่งของพระคัมภีร์ให้ถือรักษา เพราะต่อต้านต่อการรักษาวันสะบาโตซึ่งเป็นคำสั่งของพระคัมภีร์

ถ้าอย่างนั้นหมายความว่าคริสเตียนที่นมัสการพระเจ้าในวันอาทิตย์ มีเครื่องหมายของสัตว์ร้ายในเวลานี้ใช่ไหม...ไม่ใช่ สอดคล้องกับพระธรรม วิวรณ์ 13:15 เหล่าผู้ปฏิเสธจะเข้าร่วมการนมัสการเทียมเท็จแห่งสัตว์ร้ายจะถูกฆ่า ซึ่งในที่สุดจะกลายเป็นประเด็นของ “ชีวิต” หรือ “ความตาย” ที่แน่ชัด
คือ แม้เหตุการณ์ดังกล่าวยังไม่มาถึงจุดนั้น และเครื่องหมายของสัตว์ร้ายจะยังไม่ถูกบัญญัติเป็นกฎหมายจนกว่าช่วงเวลาแห่งบททดสอบสุดท้ายจะมาถึง ดังนั้นขณะนี้ยังไม่มีใครได้รับเครื่องหมายของสัตว์ร้าย
`เพราะเหตุใดพระบัญญัติของพระเจ้าและความเชื่อของพระเยซูจึงเป็นคุณสมบัติสำคัญที่บ่งบอกถึงคริสเตียนที่แท้จริง`
