---
title:  วันสะบาโตเป็นตราประทับ
date:   14/06/2018
---

ตามที่เราได้เห็นแล้วว่า วันที่เจ็ด-วันสะบาโตได้เป็นเครื่องหมายของประชากรที่แท้จริงของพระเจ้าตลอดในประวัติศาสตร์ เริ่มต้นจากอาดัมและเอวา และต่อเนื่องมาระหว่างเวลาของชนอิสราเอล เรามองเห็นว่าพระเจ้าได้ทรงทำให้ยืนยงถาวรในคริสตจักรสมัยพระคัมภีร์ใหม่ ด้วยการปฏิบัติของพระเยซูกับเหล่าอัครทูต และเป็นเครื่องหมายที่แยกประชากรของพระเจ้าในวาระสุดท้ายให้แตกต่างออกไปคือ “ผู้ที่ประพฤติตามพระบัญญัติของพระเจ้า และดำเนินตามความเชื่อของพระเยซู” (วิวรณ์ 14:12) 

`เพราะเหตุใดวันสะบาโตจึงมีความสำคัญมาก และมีความสำคัญเป็นพิเศษสำาหรับคริสเตียนอย่างไร อพยพ 20:8-11; ฮีบรู 4:9, 10`

วันสะบาโตอยู่ตรงใจกลางของพระบัญญัติสิบประการ ซึ่งพระเจ้าทรงประทานให้ตอนที่ทรงสร้างโลกเพื่อเป็นเครื่องหมายหรือตราแห่งสิทธิอำนาจ พระบัญญัติบ่งบอกชื่อของพระเจ้า “องค์พระผู้เป็นเจ้าของท่าน” บ่งบอกอาณาจักรของเขตซึ่งพระองค์ทรงมีสิทธิอำนาจในการปกครอง “สวรรค์ และแผ่นดินโลก และทะเล และสรรพสิ่งในพื้นที่เหล่านั้น” อีกทั้งยังบ่งบอกพื้นที่แห่ง
สิทธิอำนาจของพระองค์ “เพราะในหกวันองค์พระผู้เป็นเจ้าทรงสร้างสวรรค์ และโลก...และทรงหยุดพักในวันที่เจ็ด”

พระคัมภีร์ใหม่บ่งบอกว่า พระเจ้าทรงสร้างสรรพสิ่งผ่านทางพระเยซู (ยอห์น 1:1-3; โคโลสี 1:16; ฮีบรู 1:1, 2) เป็นองค์พระเยซูเองที่ทรงสร้างโลกของเราในหกวัน และทรงหยุดพักในวันที่เจ็ด ดังนั้นวันที่เจ็ดจึงมีความสำคัญยิ่งยวด และขณะที่พระเยซูทรงถูกตรึงบนไม้กางเขนในบ่ายวันศุกร์นั้น พระองค์เปล่งเสียงออกมาว่า “สำเร็จแล้ว” (ยอห์น 19:30) เหมือนที่พระองค์ทรงหยุดพักในวันสะบาโตภายหลังเสร็จสิ้นงานสร้างของพระองค์ ดังนั้นพระเยซูทรงหยุดพักในอุโมงค์ในวันสะบาโต หลังจากงานและการถวายบูชาพระชนม์ชีพของพระองค์  เพื่อทรงไถ่เราจากความบาป  ดังนั้นวันสะบาโตมีพระพรสองประการ ประการแรก ณ ตอนสร้างโลก และต่อมาที่ไม้กางเขน นั่นคือเหตุผลว่าสอดคล้องกับพระธรรมฮีบรู ทรงพักในวันสะบาโตสำหรับคริสเตียนเป็นการแสดงว่า “เพราะว่าผู้ใดที่ได้เข้าสู่การพำนักของพระเจ้าแล้ว ก็ได้พักงานของตนเหมือนพระเจ้าได้ทรงพักพระราชกิจของพระองค์” (ฮีบรู 4:10) วันสะบาโตเป็นสัญลักษณ์ที่สมบูรณ์แบบแห่งความจริงที่เราไม่อาจช่วยตัวเราเองให้รอดได้ จากจุดเริ่มต้นถึงจุดแห่งความสำเร็จ เป็นงานของพระคริสต์ที่ทำให้เป็นไปได้ผ่านทางความเชื่อ  (เปรียบเทียบกับ ฮีบรู 12:2) 

`ถ้าวันสะบาโตเป็นสัญลักษณ์ของการหยุดพักจากงานของเรา แล้วการถือรักษาวันอาทิตย์เป็นสัญลักษณ์แทนสิ่งใด และสิ่งนี้ตรงกับลักษณะของบาบิโลนอย่างไร`
