---
title:  เครื่องหมายของพระเจ้า พิสูจน์พลไพร่ของพระองค์
date:   10/06/2018
---

`ในช่วงเวลาของพระคัมภีร์เดิมมีเครื่องหมายที่แสดงถึงเอกกษณ์ว่าเป็นประชากรแท้ของพระเจ้าอย่างแรกคือการเข้าพิธีสุหนัต  พระเจ้าทรงประทานเครื่องหมายนี้ให้ใครเป็นคนแรก (ปฐมกาล 17:9-11) `

พระเจ้าทรงบัญชาท่านอับราฮัมและพงศ์พันธุ์ของท่านให้เข้าพิธีสุหนัต ซึ่งถือเป็นเครื่องหมายแห่งพันธะสัญญาแห่งความรอด เพศชายต้องเข้าพิธีสุหนัตหลังการเกิดได้แปดวัน (เลวีนิติ 12:3) อย่างไรก็ดีพิธีมีความหมายลึกซึ้ง ซึ่งเป็นสัญลักษณ์ในความต้องการสำหรับ “การรับพิธีสุหนัต” หรือการฟื้นฟูแห่งดวงใจ (ดู เฉลยธรรมบัญญัติ 30:6) นั่นคือสิ่งที่อัครทูตเปาโลเขียน “เพราะว่ายิวแท้ มิใช่คนที่เป็นยิวแต่ภายนอกเท่านั้น และการเข้าสุหนัตแท้ก็ไม่ใช่การเข้าสุหนัตซึ่งปรากฏที่เนื้อหนังเท่านั้น คนที่เป็นยิวแท้คือคนที่เป็นยิวภายใน และการเข้าสุหนัตแท้นั้นเป็นเรื่องของจิตใจ ตามพระวิญญาณมิใช่ตามตัวบทบัญญัติ คนอย่างนั้นพระเจ้าสรรเสริญมนุษย์ไม่สรรเสริญ” (โรม 2:28, 29)

ข้อพระคัมภีร์อย่าง 1 โครินธ์ 7:19; กาลาเทีย 5:6 และ 6:15 แสดงให้เห็นว่าในพระคัมภีร์ใหม่การรับพิธีสุหนัตแทนที่ด้วย “การรับบัพติศมา” ซึ่งเป็นสัญลักษณ์หมายถึงการกลับใจใหม่ เป็น “บุคคลถูกสร้างใหม่” คนเก่าได้ตายในความบาป และเมื่อขึ้นจากน้ำเป็นการฟื้นขึ้นสู่ชีวิตใหม่ (ดูโรม 6:3, 4) 
นั่นคือสิ่งที่ท่านเปาโลพูดเกี่ยวกับ “การรับพิธีสุหนัต” ซึ่งไม่มีความสำคัญอีกต่อไป แต่ “ความเชื่อกำลังทำงานผ่านความรัก” และ “การรักษาพระราชบัญญัติของพระเจ้า” เป็นเรื่องสำคัญแท้จริง

`อะไรคือเครื่องหมายภายนอกอย่างที่สอง ที่พระเจ้าทรงประทานให้เพื่อพิสูจน์พลไพร่ของพระองค์ และเพราะเหตุใดพระองค์จึงประทานให้ (อพยพ 31:13, 17; เอเสเคียล 20:12, 20)`

สังเกตว่าวันสะบาโตเป็นเครื่องหมายย้อนกลับไปยังการสร้างโลก (ดูปฐมกาล 2:2, 3) ในทางกลับกันพิธีสุหนัตเริ่มต้นสมัยท่านอับราฮัม ดังนั้นพระเยซูทรงกล่าวอ้างถึงปฐมกาลว่า “พระองค์จึงตรัสแก่เขาว่า “วันสะบาโตนั้นทรงตั้งไว้เพื่อมนุษย์ มิใช่ทรงสร้างมนุษย์ไว้สำหรับวันสะบาโต” (มาระโก
2:27) ซึ่งแสดงว่าเราเป็นประชากรของพระเจ้าโดยการทรงสร้าง เพราะว่าทรงสร้างเราและโดยทรงไถ่เราให้รอด เพราะพระองค์ทรงทำให้เราเป็นผู้ชอบธรรมและทรงชำระให้บริสุทธิ์ เช่นนั้นท่านเปาโลกล่าวว่า พิธีสุหนัตไม่มีความสำคัญอีกต่อไป ท่านให้เหตุผลว่าการถือพระราชบัญญัติของพระเจ้า (ซึ่งรวมไปถึงวันสะบาโต) ยังคงมีความสำคัญ (ดู ฮีบรู 4:9) 

`ความคิดและความตั้งใจเปิดเผยให้คุณทราบว่าตนได้เข้าสุหนัตในใจแล้วอย่างไร`
