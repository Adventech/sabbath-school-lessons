---
title:  วันขององค์พระผู้เป็นเจ้า
date:   24/06/2018
---

อย่างไรก็ดี ส่วนมากแล้วเราคิดเรื่องการเสด็จกลับมาครั้งที่สองของพระเยซูตามที่พระคัมภีร์ใหม่สอนไว้เพียงอย่างเดียว ซึ่งไม่ใช่ความจริงทั้งหมด แน่นอนหลังจากการเสด็จมาครั้งแรกของพระเยซู ภายหลังการสิ้นพระชนม์ การฟื้นพระชนม์ และการเสด็จกลับสวรรค์ เราได้รับการเปิดเผยเต็มๆ และสมบูรณ์ในความจริงรายรอบการเสด็จกลับมาครั้งที่สอง แต่นอกจากข้อมูลความจริงซึ่งมีอยู่มากมายในพระคัมภีร์ใหม่ พระคัมภีร์เดิมได้เปิดเผยเบาะแสและเงาของความจริงสำคัญนี้เนิ่นนานก่อนเหตุการณ์จะเกิดขึ้น พร้อมกับหลักข้อเชื่อเรื่องการเสด็จกลับมาครั้งที่สองของพระเยซู ผู้ได้รับการดลใจให้เขียนพระคัมภีร์ใหม่ไม่ได้เปิดเผยให้ทราบความจริงใหม่ แต่เป็นว่าผู้เผยพระวจนะทั้งหลายเหล่านั้นได้เพิ่มพูน (enhance) ความจริงซึ่งพระเจ้าได้ทรงเปิดเผยให้ทราบในพระคัมภีร์เดิม ปัจจุบันนี้แสงสว่างแห่งการถูกตรึง และการฟื้นพระชนม์ของพระผู้ช่วยให้รอด สามารถให้คำสัญญาแห่งการเสด็จกลับมาครั้งที่สอง ได้รับการเติมเต็มให้เข้าใจลึกซึ้งและทำให้เรามองเห็นคุณค่าและขอบพระคุณพระองค์มากขึ้น

`อ่านข้อพระคัมภีร์ต่อไปนี้ ข้อพระคัมภีร์เหล่านี้สอนเราเกี่ยวกับการเสด็จกลับมาครั้งที่สองอะไรบ้าง อิสยาห์ 13:6, 9; เศคาริยาห์ 14:9; ดาเนียล 12:1 `

เหนือกว่าคำถามว่า “วันขององค์พระผู้เป็นเจ้า” จะเป็นวันของความพินาศ และความเศร้าสลด และความสับสนวุ่นวายสำหรับผู้สูญเสีย แต่ก็เป็นวันการช่วยให้รอดสำหรับประชากรของพระเจ้า คือเหล่า “ผู้มีชื่อจดไว้ในหนังสือแห่งชีวิต” (วิวรณ์ 13:8; วิวรณ์ 3:5; ฟีลิปปี 4:3) หัวข้อ “วันขององค์พระผู้เป็นเจ้า” เป็นวันแห่งการพิพากษาเหล่าคนชั่วร้าย แต่ก็เป็นวันเมื่อ
ประชากรผู้ซื่อสัตย์ต่อพระเจ้าได้รับการปกป้องและได้รับรางวัล ซึ่งจะพบข้อความในพระคัมภีร์เดิม ยกตัวอย่างเช่น แม้ว่าบางคนจะเผชิญ “พระพิโรธอันร้ายแรงแห่งพระเจ้า” (the Lord’s fierce anger) เหล่าผู้ใส่ใจการเรียกให้ “แสวงหาความชอบธรรม” และ “แสวงหาความถ่อมใจ ชะรอยเจ้าจะได้รับการกำบังในวันแห่งพระพิโรธของพระเจ้า” (เศฟันยาห์ 2:1-3)

`อ่านพระธรรมมัทธิว 24:30, 31 ข้อพระคัมภีร์นี้ชี้ให้เห็นความแตกต่างของผู้สูญเสียและผู้ที่ได้รับความรอดเมื่อพระเยซูเสด็จกลับมาครั้งที่สองอย่างไร`

`เมื่อเหตุการณ์สุดท้ายมาถึงเราอยู่ข้างใดก็จะมีความชัดเจน ดังนั้นข้างใดคือสิ่งที่เราต้องเลือกเวลานี้เพื่อให้แน่ใจได้ว่าเราจะอยู่ข้างที่ถูกต้อง`
