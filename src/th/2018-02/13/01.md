---
title:  การเสด็จกลับมาขององค์พระเยซูเจ้าของเรา
date:   23/06/2018
---

### อ่านข้อพระคัมภีร์สำหรับบทเรียนสัปดาห์นี้
อิสยาห์ 13:6, 9; มัทธิว 24:30, 31; ดาเนียล 2:34, 35; 2 ทิโมธี 4:6-8; 2 เธสะโลนิกา 1:7-10

> <p>ข้อควรจำ</p>
> “ด้วยว่าฟ้าแลบมาจากทิศตะวันออกส่องไปจนถึงทิศตะวันตกฉันใด การเสด็จกลับมาของบุตรมนุษย์ก็จะเป็นฉันนั้น” (มัทธิว 24:27)

กวีชื่อ ที. เอส. เอลลิออท เริ่มแต่งบทกวีของเขาด้วยบรรทัดที่เริ่มต้นว่า “ในจุดเริ่มต้นของข้าพเจ้าคือจุดสิ้นสุดของข้าพเจ้า” อย่างไรก็ดี ข้อความต่อมาของเขากะทัดรัดเต็มไปด้วยพลังความจริงลักษณะเดียวกันกับชื่อคริสตจักรของเรา “กะทัดรัดจากจุดเริ่มต้นถึงจุดสุดท้าย” เราได้ยินเสียงสะท้อนแห่งความจริงในชื่อของเรา “เซเว่นธ์เดย์” ซึ่งบรรจุคำสอนพื้นฐานของพระคัมภีร์สองประการ “เซเว่นธ์เดย์” หมายถึงวันสะบาโตของพระบัญญัติสิบประการ เป็นการระลึกประจำสัปดาห์ของหกวันแห่งการทรงสร้างสรรพชีวิตบนโลกและคำว่า “แอ๊ดเวนตีส” ชี้ไปยังการเสด็จกลับมาครั้งที่สองของพระเยซู ซึ่งเป็นความหวังทั้งมวล และพระสัญญาในพระคัมภีร์อันรวมไปถึงพระสัญญาแห่งชีวิตนิรันดร์ ซึ่งจะบรรจบกับความสำเร็จสมจริง    

อย่างไรก็ตาม ระยะเวลาจากการทรงเนรมิตสร้างโลก (ซึ่งเป็นจุดเริ่มต้นของเรา) อยู่ห่างไกลจากจุดการเสด็จกลับมาครั้งที่สองของพระเยซู (ซึ่งเป็นจุดสุดท้ายของเรา อย่างน้อยก็เป็นจุดสิ้นสุดชีวิตแห่งความบาป) ทั้งสองเหตุการณ์นี้เชื่อมโยงกัน พระเจ้าผู้ทรงสร้างเรา (ยอห์น 1:1-3) เป็นพระเจ้า
องค์เดียวผู้จะเสด็จกลับมาและการเสด็จกลับมานั้นมีลักษณะฉับพลัน “ในชั่วขณะเดียว ในพริบตาเดียว เมื่อเป่าแตรครั้งสุดท้าย” (1 โครินธ์ 15:52) ซึ่งจะเป็นผลของการไถ่ให้รอด ในจุดเริ่มต้นของเรา ที่จริงแล้วเราได้พบจุดสุดท้ายของเราที่ไม่มีวันสิ้นสุดชั่วนิรันดร์

สัปดาห์นี้เราจะพูดเกี่ยวกับจุดสุดท้ายของเหตุการณ์สุดท้ายทั้งปวง อย่างน้อยไกลที่สุดเท่าที่โลกของเราในปัจจุบันจะเป็นไปถึง: เกี่ยวกับการเสด็จกลับมาครั้งที่สองของพระเยซู
