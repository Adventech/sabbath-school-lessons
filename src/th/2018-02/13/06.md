---
title:  คนที่มีชีวิตอยู่และคนที่ตายแล้ว
date:   28/06/2018
---

ก่อนที่พระเยซูจะทรงเรียกลาซารัสพระสหายของพระองค์ให้ออกมาจากอุโมงค์ฝังศพ พระองค์ตรัสว่า “เราเป็นเหตุให้คนทั้งปวงเป็นขึ้นและมีชีวิต ผู้ที่วางใจในเรานั้นแม้ว่าเขาตายแล้วก็ยังจะมีชีวิตอีก” (ยอห์น 11:25) แทนที่พระองค์จะขอให้ผู้คนเชื่อในพระดำารัสของพระองค์ สำหรับคำกล่าวอ้างอันเหลือเชื่อ แต่ทรงดำเนินไปยังอุโมงค์เก็บศพแล้วทรงเรียกลาซารัสให้ฟื้นขึ้น
สู่ชีวิต หลังจากที่ลาซารัสได้ตายไปแล้วสี่วัน ซึ่งนานเพียงพอที่จะทำให้ศพเริ่มมีกลิ่นเหม็น (ยอห์น 11:39) 

เหล่าผู้ที่เชื่อในพระเยซูที่มีชีวิตอยู่เดี๋ยวนี้ที่จริงยังต้องตาย อย่างไรก็ดีพระเยซูตรัสว่า แม้ว่าเขาอาจจะตายไปแต่พวกเขาจะกลับมีชีวิตใหม่อีกครั้งหนึ่ง นี่คือสิ่งที่เรียกว่า “การฟื้นคืนชีพจากความตาย” (resurrection)และสิ่งนี้เองที่ทำให้การเสด็จกลับมาครั้งที่สองของพระเยซูเป็น “ศูนย์กลาง” ของความหวังทั้งหมดของเรา

`ตามข้อพระคัมภีร์เหล่านี้ มีอะไรเกิดขึ้นกับคนที่ตายแล้วในพระคริสต์เมื่อพระองค์เสด็จกลับมาครั้งที่สอง โรม 6:5; 1 เธสะโลนิกา 4:16; 1 โครินธ์ 15:42-44, 53-55`

ความหวังยิ่งใหญ่ของการเสด็จกลับมาครั้งที่สองคือ การฟื้นขึ้นจากความตายที่พระเยซูเองทรงมีประสบการณ์ตรง ซึ่งจะเป็นสิ่งที่เหล่าผู้สัตย์ซื่อต่อพระองค์จะได้รับประสบการณ์เช่นกัน ในการทรงฟื้นพระชนม์จากความตายของพระเยซู พวกเขาทั้งหลายจะมีความหวังและความมั่นใจของพวกเขาเอง

`มีอะไรเกิดขึ้นกับคนที่ยังมีชีวิตอยู่เมื่อพระเยซูเสด็จกลับมาครั้งที่สอง ฟีลิปปี 3:21; 1 เธสะโลนิกา 4:17`

เหล่าผู้สัตย์ซื่อที่ยังมีชีวิตเมื่อพระเยซูเสด็จกลับมาครั้งที่สอง ร่างกายของเขาจะยังคงอยู่แต่ไม่อยู่ในสภาพที่เป็นอยู่ในปัจจุบัน จะมีการเปลี่ยนแปลงอย่างอัศจรรย์เกิดขึ้น กล่าวคือร่างกายจะเปลี่ยนแปลงสู่สภาพที่ไม่รู้จักตายเช่นเดียวกับร่างกายของผู้สัตย์ซื่อที่ได้ตายไปก่อนหน้าที่พระเยซูเสด็จกลับมาครั้งที่สอง พวกเขาจะได้ร่างกายใหม่ที่ไม่รู้จักตายเช่นกัน “ในชั่วขณะเดียว ใน
พริบตาเดียวเมื่อเป่าแตรครั้งสุดท้าย เพราะว่าจะมีเสียงแตรและคนที่ตายแล้วจะเป็นขึ้นมาปราศจากเปื่อยเน่า แล้วเราทั้งหลายจะเปลี่ยนแปลงใหม่...ทั้งคนที่ตายแล้วฟื้นมีชีวิตใหม่...และผู้ที่ยังมีชีวิตอยู่ได้รับร่างกายใหม่ ทั้งสองพวกจะถูกรับขึ้นไปพบพระเยซูบนท้องฟ้า” (เอลเลน จี. ไว้ท์, ปลายทางแห่งความหวัง, หน้า 598)

`จงเขียนสิ่งต่างๆ ในโลกนี้ที่คุณคิดว่ามีความสำคัญมากถึงขั้นที่ควรจะเสียสละชีวิตนิรันดร์เพื่อรักษาสิ่งเหล่านั้นไว้ในเวลานี้ สิ่งเหล่านั้นมีอะไรบ้าง`
