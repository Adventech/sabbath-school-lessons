---
title:  บนเมฆในท้องฟ้า
date:   27/06/2018
---

อย่างไรก็ดี ศูนย์กลางและสิ่งสำคัญยิ่งของการเสด็จกลับมาครั้งที่สองสอดคล้องกับคำสอนของพระคัมภีร์ที่ว่าพระองค์จะทรงเสด็จมาด้วยตัวตนจริงของพระองค์ กระนั้นยังมีคริสเตียนจำนวนหนึ่งมีความเห็นโต้แย้ง ยกตัวอย่างเช่น กลุ่มหนึ่งอ้างว่าการเสด็จกลับมาครั้งที่สองเกิดขึ้น ไม่ใช่เมื่อพระคริสต์เองเสด็จกลับมายังโลกแต่พระวิญญาณของพระองค์จะทรงสำแดงให้ปรากฏ
ในคริสตจักรของพระองค์บนโลกต่างหาก หรือกล่าวได้อีกอย่างว่า การเสด็จกลับมาครั้งที่สองจะสำเร็จสมบูรณ์เมื่อหลักการด้านศีลธรรมของคริสเตียนถูกเปิดเผยออกในประชากรของพระองค์ 
อย่างไรก็ตาม ขอบคุณมากเท่าที่จะมากได้ที่คำสอนนี้เป็นสิ่งที่ไม่จริง ถ้าสิ่งนี้เป็นความจริง การเฝ้ารอคอยเป็นเวลานานด้วยความหวังของเราจะเหลืออะไร

อ่าน ข้อพระคัมภีร์ต่อไปนี้ในพระคัมภีร์ใหม่เกี่ยวกับการเสด็จกลับมาครั้งที่สอง ข้อพระคัมภีร์ดังกล่าวเปิดเผยเกี่ยวกับธรรมชาติในการเสด็จกลับมาของพระคริสต์อย่างไร

`มัทธิว 24:30;`

`1 เธสะโลนิกา 4:16; `

`มัทธิว 26:64;`

`วิวรณ์ 1:7;`

`2 เธสะโลนิกา 1:7-10`

“ดูเหมือนท้องฟ้าจะเปิดๆ ปิดๆ รัศมีภาพจากพระที่นั่งของพระเจ้าดูราวกับจะส่องผ่านเมฆออกมา ภูเขาสั่นสะเทือนเหมือนต้นอ้อถูกลมพัดและเศษก้อนหินขรุขระกระเด็นกระจัดกระจายไปทั่วรอบทิศ มีเสียงคำรามประหนึ่งเสียงพายุที่กำลังจะพัดเข้ามา ทะเลซัดปั่นป่วนราวกับโกรธแค้น เสียงลมสลาตันพัดดังกึกก้องราวกับเสียงร้องของภูตผีที่ออกไปทำหน้าที่ในการทำลายล้าง โลกทั้งใบกระเพื่อมและพองออกเหมือนคลื่นในทะเล พื้นผิวโลกกำลังปริออก ราวกับว่ารากฐานของแผ่นดินโลกจะพังทลาย เทือกเขากำลังจมลง เกาะที่มีผู้คนอาศัยอยู่จมหายไป ท่าเรือที่เหมือนเมืองโสโดมเนื่องด้วยความชั่วนั้นถูกคลื่นร้ายกลืนไป มหานครบาบิโลนเมาอยู่ในความทรงจำขอพระเจ้าเพื่อ ‘ทรงให้ถ้วยแห่งพระพิโรธรุนแรงของพระองค์’ แก่เธอ” (เอลเลน จี. ไว้ท์, ปลายทางแห่งความหวัง, หน้า 590-591)

การเสด็จกลับมาของพระเยซูเป็นดุจเหตุการณ์ยิ่งใหญ่ซับซ้อน ซึ่งเป็นสิ่งที่เกิดขึ้นจริง ตามที่พระคัมภีร์ได้กล่าวไว้ซึ่งจะนำโลกนี้สู่วาระสิ้นยุค เมื่อสิ่งเหล่านี้เกิดขึ้น ทุกคนจะได้รู้ได้เห็นสิ่งที่พระเยซูได้ทรงทำสำเร็จเพื่อเราในตอนพระองค์เสด็จมาครั้งแรก งานไถ่ให้รอดของพระองค์จะถูกทำให้เป็นที่ประจักษ์อย่างเต็มสมบูรณ์เมื่อพระองค์เสด็จกลับมาในครั้งที่สอง

`การดำเนินชีวิตเพื่อรอการเสด็จกลับมาครั้งที่สองจริงจะส่งผลต่อการดำเนินชีวิตในปัจจุบันนี้อย่างไร สิ่งนี้จะช่วยให้เราระลึกได้ว่าอะไรเป็นสิ่งที่สำคัญต่อชีวิตจริงได้อย่างไร`
