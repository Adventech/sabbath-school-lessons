---
title:  ข่าวพันธกิจสำหรับผู้ใหญ่
date:   29/06/2018
---

#### “หนูเจ็บปวดหน้าอก เมื่ออาจารย์ออกชื่อ พระเยซู”

เด็กหญิงคนหนึ่งถูกเรียกให้มายังห้องศาสนาจารย์ประจำโรงเรียน เพื่อสอบถามดูว่าเหตุใดเธอแอบหนีไม่เข้าชั้นเรียน เด็กหญิงคนนั้นตอบว่า “ในชั่วโมงเรียน ชั่วโมงนั้นหนูไม่รู้สึกตัว เหมือนมีเสียงหนึ่งกระซิบที่ข้างหูของหนูบอกว่า เดินไปเรื่อยๆเดินไป...พอหนูเป็นตัวของตัวเองหนูเดินไปถึงแปลงผักของโรงเรียน และก็สายเกินไปที่จะเข้าห้องเรียน....”  หลังจากพูดคุยกับเด็กหญิงที่หนีชั้นเรียน ศาสนจารย์และครูประจำชั้นของเด็กหญิงคนนั้น ต่างมีความเห็นเหมือนกันว่า นี่เป็นการต่อสู้ขัดแย้งกันระหว่างพระคริสต์และซาตาน...

ไม่กี่วันต่อมา ศาสนาจารย์ “ฟิล เวคเชียเรลลิ” ศาสนาจารย์ประจำโรงเรียนได้เรียนเดชบา นักเรียนเกรดแปดที่มีปัญหาให้มาพบในห้องของศาสนาจารย์ โดยมี มิสกิซเซลเล ออทิส ครูฝ่ายกิจกรรมนักเรียนนั่งอยู่ด้วย เมื่อเริ่มพูดคุยกับเดซบา อาจารย์ฟิลได้เอ่ยนามของพระเยซู ทันใดนั้นร่างกายของเดซบาที่นั่งบนเก้าอี้ได้ชักกระตุกและเธอได้ร้องออกมา “ปิดปาก” (Shut up!) จากนั้น เดซบารู้สึกผ่อนคลาย และเดซบาได้กระซิบกับศาสนาจารย์ฟิลว่า “หนูเจ็บปวดหน้าอกเมื่ออาจารย์ออกชื่อพระเยซู อาจารย์ฟิล เปิดพระคัมภีร์ของเข และเริ่มต้นอ่านพระสัญญาเกี่ยวกับอำนาจของพระเยซูซึ่งเอาชนะผีร้ายและทุกครั้งที่อาจารย์อ่านชื่อพระเยซู เดซบามีปฏิกิริยาตอบสนองทันทีอย่างรุนแรง เธอจะตัวสั่นเทิ้มและร้องเสียงแหลมออกมาว่า “ปิดปาก” จากนั้นเดซบา ได้พูดขัดศาสนาจารย์ขึ้นว่า “หนูมีเสียงภายใน และเขาได้บอกหนูว่า อาจารย์กำลังพูดเท็จและหนังสือที่อาจารย์อ่านเป็นหนังสือแห่งความเท็จ”
อาจารย์ได้พูดอธิบายอย่างสงบว่า “พระเยซูทรงเป็นพระเจ้า”...และ “หนูจะเป็นอิสระจาก...เสียงที่คอยสั่งหนูให้ทำนั่นทำนี่ เสียงนั้นจะหายไปถ้าหนูยอมรับว่าพระเยซูเป็นพระเจ้า”

มันเหมือน “กับการชกมวย” เมื่ออาจารย์เอ่ยนามพระเยซู เด็กหญิงร้องเสียงแหลมด้วยความเจ็บปวด ศาสนาจารย์พูด มิสกิซเซลเล อธิษฐานอย่างเงียบๆ อ้างพระสัญญาในพระคัมภีร์ และขอบคุณพระเยซูสำหรับชัยชนะที่ใกล้เข้ามา ขณะที่ศาสนาจารย์ฟิลไม่มีความเกรงกลัวอำนาจของพญามารได้เปิดพระคัมภีร์อ่านพระสัญญาของพระเจ้าข้อต่อไป เวลาดังกล่าวเดซบามีอาการปวดรุนแรงขึ้นเป็นสองเท่า เธอร้องเสียงดังและล้มพับลงนอนบนพื้น อาจารย์ฟิลได้เอ่ยกับ “เดซบา” ว่า เหตุใดหนูจึงคิดว่า จะไม่อะไรเกิดขึ้นกับอาจารย์...ก็เพราะว่าพระเยซูทรงฤทธานุภาพมากว่า...พระเยซูจะช่วยหนูได้แน่นอนถ้าหนูมอบถวายชีวิตของหนูแด่พระองค์” เดซบา กลิ้งตัวไปตามพื้นห้องร้องเสียงแหลม “หนูเจ็บปวด ..หนูเจ็บปวด ” จากนั้นเดซบา ลุกขึ้น และวิ่งถลาออกไปยังทางเดินระหว่างห้องเรียน ผ่านที่ทำงานของฝ่ายบริหาร และการเงิน มิสกิซเซลเล ตั้งสติได้ ลุกขึ้นวิ่งตามเดซบาไปติดๆ คิดสงสัยว่าเธอจะวิ่งออกนอกบริเวณโรงเรียน
ไปหรือเปล่า  เดซบาหยุดวิ่งหันหน้ามาดูมิสกิสเซลเล ใบหน้าของเดซบาแสดงอาการที่บรรยายไม่ถูก มิสกิซเซลเลทราบว่า นั่นไม่ใช่ใบหน้าปกติของเดซบาที่กำลังจ้องดูเธอ เพราะใบหน้าของเดซบามีสีขาวซีดเหมือนขาดเลือด เหมือนกำลังมองเห็นสิ่งที่น่าสะพรึงกลัวสุดๆ และเด็กสาวพยายามจะกลืนความกลัวผ่านลำคอลงไป ภายนอกอาคารเรียน มิสกิซเซลเล นั่งลงกับเดซบาบนบันไดซีเมนต์ทางขึ้น ไม่ช้าอาจารย์ฟิลได้ตามมาสมทบ ทั้งสามคนนั่งเรียงกันหันหน้าออกไปยังสนามฟุตบอล ทันใดนั้น เดซบาวิ่งไปที่สนามหญ้าและล้มตัวลงนอน ปากร้องเสียงแหลม ที่สุดเธอร้องว่า “หนูยอมรับ..หนูยอมรับ ”  “หนูยอมรับพระเยซูเข้ามายังชีวิตของหนูแล้วใช่ไหม” อาจารย์ฟิลเอ่ยถาม “ใช่ค่ะ หนูยอมรับพระเยซูเข้ามาในชีวิตของหนู” เธอพูดออกมาด้วยน้ำเสียงเต็มไปด้วยความเจ็บปวด ในทันใดนั้น ทุกสิ่งได้ผ่านพ้นไป วิญญาณชั่วที่สิงสถิตอยู่กับเดซบาได้ออกจากร่างของเธอไป เดซบานอนนิ่งไม่ไหวติง...สักอึดใจเดซบาลืมตาแล้วใช้แขนทั้งสองข้างยันกายลุกขึ้นนั่ง “หนูรู้สึกเหนื่อยเพลียหรือเปล่า” อาจารย์ฟิลเอ่ยถาม “ค่ะ...”เดซบาตอบแผ่วเบา มิสกิซเซลเล รู้สึกตื้นตันในอำนาจของพระเจ้าเหนืออำนาจของพญามาร เธอร้องไห้ออกมาด้วยอารมณ์ตื้นตันใจ “นี่เป็นสิ่งสวยงามที่ได้เห็นชัยชนะเหนืออำนาจผีร้าย” เธอได้กล่าวสรุปออกมา หลังจากผ่านไปครู่หนึ่ง เดซบาไปที่หอพักหญิงพร้อมกับการช่วยเหลือของมิสเกซเซลเลได้จัดห้องของเธอเพื่อให้พระเยซูทรงประทับอยู่ด้วย ทั้งสองได้ช่วยกันคัดลอกพระสัญญาของพระเยซูสองข้อ แล้วแขวนไว้ที่ฝาผนังห้อง

นั่นไม่ใช่เหตุการณ์เดียวที่มิสกิซเซลเล วัย 27 ปี ที่เรียนสำเร็จจากมหาวิทยาลัยแอ๊ดเวนตีสเซาเทิร์น ซึ่งเป็นครูฝ่ายกิจกรรมของโรงเรียนโฮลบรู๊ค ได้เห็นและมีประสบการณ์ด้วยตัวเองในอำนาจของพญามารและฤทธิ์อำนาจของพระเจ้า มีอยู่ครั้งหนึ่งเด็กหญิงคนหนึ่งถูกเรียกมายังห้องทำงานของมิสกิซเซลเล เด็กหญิงเริ่มขยับลิ้นของเธอเล่นไปมาและจ้องไปที่มุมห้อง เด็กหญิงบอกว่าเธอมองเห็นคุณพ่อบุญธรรมของเธอที่ตายไปเมื่อปีที่แล้วนั่งอยู่ที่มุมห้อง มิสกิซเซลเลรู้สึกเย็นวาบ เสร็จแล้วเธอเริ่มอธิษฐานออกมาเป็นคำพูด กล่าวกับวิญญาณร้ายว่า “ฉันรู้จักเจ้า ในนามของพระเยซูจงออกจากห้องนี้ และวิญญาณร้ายนั้นออกไป”...อาการของเด็กนักเรียนหญิงคนนั้นหายเป็นปกติ 
บางครั้งในชั่วโมงนมัสการเช้า และเย็นของนักเรียนในหอพัก เด็กนักเรียนจะกล่าวเป็นพยานถึงอำนาจเหนือธรรมชาติ ในสิ่งที่พวกเขาได้เห็นและได้ยินสิ่งต่างๆที่เกิดขึ้นในหอพัก เมื่อมิสกิซเซลเลเริ่มมาทำงานครั้งแรกในโรงเรียน และได้เป็นผู้ช่วยหัวหน้าหอพักด้วยอย่างหนึ่ง คืนหนึ่งเธอรู้สึกว่ามีความมืดปกคลุมอยู่ในห้องพักของเธอ และเธอได้ยินเสียงพูดกับจิตใจเธอว่า “เธอต้องอธิษฐานเดี๋ยวนี้” เธอได้คุกเข่าลงและอธิษฐานต่อพระเจ้า “โอ พระผู้เป็นเจ้า ข้าพระองค์ไม่ทราบว่ามีอะไรกำลังเกิดขึ้นในหอพักนี้ ในขณะนี้ แต่ข้าพระองค์ทูลขอพระองค์ทรงปกป้อง เด็กผู้หญิงในหอพักทุกคน รวมทั้งข้าพระองค์ด้วย...ในนามพระเยซูเจ้า...อาเมน”  

ในตอนรุ่งเช้าหัวหน้าหอพักหญิงซึ่งพักอยู่ชั้นบนเหนือมิสกิซเซลเลขึ้นไปอีกชั้น บอกกับมิสกิซเซลเลว่า ในคืนที่ผ่านมาในความมืดเธอรู้สึกว่ามีมือข้างหนึ่งที่มองไม่เห็น มือนั้นแข็งแรงมากเอื้อมมากดเธอลงติดกับเตียง เธอไม่สามารถเคลื่อนไหวได้และรู้สึกตกใจกลัวมาก ทันใดนั้นมีแสงส่องสว่างวาบเข้ามาในห้อง และมือนั้นได้หายไป แสงสว่างที่ส่องวาบเข้ามาในห้องของหัวหน้าหอพัก น่าจะเป็นทูตสวรรค์ของพระเจ้าถูกส่งมาปกป้องเมื่อมิสกิซเซลเลคุกเข่าลงอธิษฐานทูลขอ การเผชิญหน้าเช่นนั้นเตือนใจมิสกิซเซลเลว่า การต่อสู้ขัดแย้งระหว่างพระคริสต์ และซาตานเป็นเรื่องจริง และที่พระเยซูทรงสัญญาไว้ว่า พระองค์จะทรงเสด็จกลับมาในอีกไม่ช้าไม่นานก็เป็นความจริงด้วยเช่นกัน

มิสกิซเซลเลกล่าวเป็นพยานในวันหนึ่งอย่างน่าคิด แต่เป็นความจริงว่า “ฉันไม่ตระหนักในเรื่องนี้ จนกระทั่งฉันได้ย้ายมาทำงานที่นี่ว่า ทุกครั้งที่ฉันเฉื่อยชาหรือไม่ผลักดันอาณาจักรของพระเจ้าให้รุดหน้าไป พญามารจะรุดหน้าไปก้าวหนึ่งเสมอ” เธอกล่าวต่อไปว่า ฉันเห็นสิ่งนี้ในเด็กๆของเรา ถ้าฉันไม่จัดหาแสงสว่างให้กับชีวิตของพวกเขา ความมืดจะค่อยปกคลุมเข้ามาในชีวิตของพวกเขา และจะฉันต้องเริ่มต้นใหม่อีกครั้งหนึ่ง” มิสกิซเซลเลกล่าวว่า ฉันรักงานของมิชชันนารีและฉันจะไม่ยอมแลกกับงานอื่นใดเด็ดขาด

“เป็นการไม่เพียงพอที่จะยืนขึ้นพูดข้างหน้ากลุ่มผู้เชื่อในห้องประชุมหรือที่โบสถ์เป็นครั้งคราว”  เธอกล่าว “เราถูกเรียกมาให้เดินและร้องไห้กับผู้คน...งานการเผยแพร่พระกิตติคุณอาจทำให้คุณเมื่อยล้า แต่ฉันไม่เคยรู้สึกว่าจะมีงานใดทำให้ฉันมีชีวิตชีวามากกว่างานการรับใช้ ซึ่งเป็นสิ่งวิเศษยิ่งที่ได้ร่วมทำงานกับพระวิญญาณบริสุทธิ์ของพระคริสต์...เพื่อผู้คนที่ต้องการพระองค์” 
