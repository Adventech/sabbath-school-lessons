---
title:  ศึกษาเพิ่มเติม
date:   29/06/2018
---

การเสด็จกลับมาครั้งที่สองของพระเยซู ไม่ใช่ถ้อยคำส่งท้ายของคำสอน หรือคำสั่งภาคผนวก หรือตอนจบของเรื่องเศร้าในชีวิตมนุษย์แห่งความบาป และความทุกข์ยากต่างๆบนโลกที่ล้มลงใบนี้ แต่การเสด็จกลับมาครั้งที่สองเป็นจุดสุดยอดยิ่งใหญ่ของความหวังแสนประเสริฐของความเชื่อของคริสเตียน ถ้าปราศจากสิ่งนี้จะมีอะไรเล่านอกจากเรื่องราวของมนุษยชาติ เป็นเพียงแค่ดำเนินต่อไป และต่อไปถ้าเป็นฉากของละครก็จะเป็นฉากความทุกข์เดือดร้อน แล้วก็เป็นฉากโศกนาฏกรรม ฉากแล้วฉากเล่าไม่มีสิ้นสุด จนกว่าชีวิตจะสิ้นในความตาย ถ้าแยกจากการเสด็จกลับมาครั้งที่สองของพระคริสต์ที่ทรงเสนอให้เรา ชีวิตก็จะเป็นเหมือนท่าน วิลเลี่ยม เช็คสเปียร์ เขียนไว้ “เรื่องที่เขียนโดยคนที่โง่มาแต่กำเนิด (idiot) เต็มไปด้วยเสียง และความโกรธ ไม่แสดงออกในสิ่งที่มีความหมายใดๆ” แต่สำหรับเรา มีความหวังนี้เพราะพระวจนะของพระเจ้าให้การรับรองแก่เราครั้งแล้วครั้งเล่า เรามีความหวังนี้เพราะว่าพระเยซูได้ทรงไถ่เราด้วยพระชนม์ชีพของพระองค์” (มาระโก 10:45) และพระเยซูจะเสด็จกลับมาจริงๆ เพื่อจะรับเอาสิ่งที่พระองค์ได้จ่ายไปแล้ว ดวงดาวบนท้องฟ้าไม่ได้พูดกับเราเรื่องการเสด็จกลับมาครั้งที่สอง นกนานาชนิดที่ร้องเพลงบนต้นไม้ไม่ได้สื่อข่าวในเรื่องนี้ ในตัวของพวกมันเอง สิ่งเหล่านี้อาจชี้ไปยังบางสิ่งที่ดี บางสิ่งที่มีความหวัง เกี่ยวสิ่งที่เป็นจริงในตัวมันเอง แต่พวกมันไม่ได้สอนเราว่าวันหนึ่ง เมื่อพระเยซูเสด็จกลับมา “เพราะว่าจะมีเสียงแตร และคนที่ตายแล้วจะเป็นขึ้นปราศจากเน่าเปื่อย แล้วเราทั้งหลายจะถูกเปลี่ยนแปลงใหม่” (1 โครินธ์ 15:52) พวกมันไม่ได้สอนเราว่าสักวันหนึ่งเราจะมองขึ้นไป และ “จะได้เห็นบุตรมนุษย์นั่งข้างขวาของผู้ทรงฤทธานุภาพ และเสด็จมาในเมฆแห่งฟ้าสวรรค์” (มาระโก 14:62) เปล่าเลยเราทราบสิ่งเหล่านี้เพราะว่าพระเจ้าได้ทรงบอกเราในพระวจนะของพระองค์ และเราไว้วางใจในสิ่งที่พระวจนะได้สัญญาไว้กับเรา

**คำถามเพื่อการอภิปราย**

`1.	จงคิดว่าจะมีความหมายอะไร ถ้าการเสด็จกลับมาครั้งที่สองของพระเยซูเป็นแค่หลักการดำเนินชีวิตของผู้ติดตามพระเยซูเท่านั้น  ไม่ได้เป็นความจริงแม้จะเป็นการดำเนินเรื่องที่ดีแต่จะจบอย่างไร้ความหวังอย่างไร`

`2.	เพราะเหตุใดการเชื่อว่าจักรวาลเกิดด้วยความว่างเปล่าซึ่งเป็นที่นิยมในปัจจุบันนี้จึงเป็นความคิดที่โง่เขลา ทำไมจึงมีคนส่งเสริมและมีคนเชื่อมากมาย เพราะเหตุใดการเชื่อเรื่องพระเจ้าที่ทรง พระชนม์อยู่ชั่วนิรันดร์ผู้ทรงสร้างสรรพสิ่งจึงมีเหตุผลมากกว่าใน การอธิบายจักรวาล`

`3.	จงแลกเปลี่ยนความเห็นเกี่ยวกับสิ่งที่แต่ละคนเขียน ว่าสำคัญต่อชีวิตปัจจุบันนี้มากจนถึงขั้นยอมเสียสละชีวิตนิรันดร์เพื่อแลกเอา  คุณได้เรียนรู้อะไรจากแต่ละคน ถ้าบางคนบอกว่าไม่มีอะไร เราจะแน่ใจได้อย่างไรว่าไม่มีอะไรดึงเขาออกจากความรอด`
