---
title:  ดาเนียลและการเสด็จกลับมาครั้งที่สองของพระเยซู
date:   25/06/2018
---

แม้ว่าชาวยิวจำนวนมากสมัยพระเยซูอยู่บนโลกคาดหวังว่าพระเมสสิยาห์จะทำการขับไล่กองทหารโรมันออกไป และจัดตั้งรัฐบาลประเทศอิสราเอล และส่งเสริมให้เป็นประเทศมหาอำนาจยิ่งใหญ่  แต่นั่นไม่ใช่จุดประสงค์ของพระเยซูในการเสด็จมาครั้งแรก หรือครั้งที่สองว่าจะต้องเกิดขึ้น แต่ว่าพระเจ้าทรงมีบางสิ่งยิ่งใหญ่กว่าเตรียมไว้สำหรับประชากรผู้สัตย์ซื่อของพระองค์ คือมากกว่าการจัดระเบียบใหม่ของประเทศซึ่งอยู่ในโลกใบเก่าแห่งความบาป และได้ล้มลงแล้ว บางทีไม่มีสิ่งอื่นใดในพระคัมภีร์เดิมเปิดเผยชัดเจนเหมือนที่พระธรรมดาเนียล บทที่ 2 ที่บอกว่าโลกใหม่ไม่ได้เติบโตจากโลกเก่า แต่ว่าโลกใหม่เป็นสิ่งใหม่ซึ่งมีรากฐานโครงสร้างแตกต่างออกไป

ดาเนียล บทที่ 2 แสดงให้เห็น “ความรุ่งเรืองขึ้น” และ “การล่มจม” ของอาณาจักรใหญ่ของโลกอันมีบาบิโลน, มีเดีย-เปอร์เซีย, กรีก และสุดท้ายคืออาณาจักรโรมัน ซึ่งต่อมาได้แตกแยกออกและรวมตัวกันเป็นประเทศต่างๆในทวีปยุโรปในสมัยปัจจุบัน อย่างไรก็ดีรูปหล่อโลหะที่กษัตริย์เนบูคัดเนสซาร์มองเห็นในสุบินของพระองค์ (เป็นสัญลักษณ์ของอาณาจักรมหาอำนาจทั้งสี่ที่สืบทอดอาณาจักรกันอย่างต่อเนื่อง) และอาณาจักรสุดท้ายสิ้นสุดลงอย่างน่าตื่นใจ ซึ่งแสดงให้เห็นการไม่เชื่อมต่อกับอาณาจักรที่มีอยู่ก่อน และสอดคล้องตามความฝันของกษัตริย์เนบูคัดเนสซ่าร์ จะเป็นอาณาจักรยิ่งใหญ่สถาพร ซึ่งจะคงอยู่ตลอดชั่วนิรันดร์ นั่นคือการเสด็จกลับมาขององค์พระผู้เป็นเจ้า พระเยซูคริสต์ 

`อ่านพระธรรมดาเนียล 2:34, 35, 44, 45 ข้อพระคัมภีร์เหล่านี้สอนเกี่ยวกับชะตาของโลกนี้ และธรรมชาติของโลกใหม่อะไรบ้าง`

ข้อพระคัมภีร์เหล่านี้ปล่อยให้เรามีความเข้าใจเป็นสองนัยเกี่ยวกับสิ่งที่เกิดขึ้นเมื่อพระเยซูเสด็จกลับมาใน ลูกา 20:17, 18 พระเยซูเปรียบเทียบพระองค์เองเป็นดุจก้อนศิลาซึ่งบดสิ่งต่างๆจนเป็นผงทั้งหมดที่เหลือไว้ในโลกนี้ พระธรรมดาเนียล 2:35 ฉบับภาษาอาราเมค กล่าวว่า หลังจากอาณาจักรทองคำ เงิน ทองสัมฤทธิ์ และดินเหนียวปนโลหะทั้งหมดถูกบด “กลายเป็นเหมือนแกลบจากลานนวดข้าวในฤดูร้อน ลมก็พัดพาเอาไปจึงหาร่องรอยไม่พบเลย” นั่นหมายถึงไม่มีอะไรหลงเหลือในโลกนี้ภายหลังพระเยซูเสด็จกลับมา

ในเวลาเดียวกัน ก้อนศิลาที่ทำลายสิ่งทั้งหลายในโลกเก่า “ก้อนหินที่กระทบปฏิมากรนั้นกลายเป็นภูเขาใหญ่จนเต็มพิภพ” (ดาเนียล 2:35) ก้อนหินหรือก้อนศิลาหมายถึงอาณาจักรของพระเจ้า ซึ่งจะตั้งขึ้นหลังการเสด็จกลับมาครั้งที่สอง “พระเจ้าแห่งฟ้าสวรรค์จะทรงสถาปนาราชอาณาจักรหนึ่งซึ่งไม่มีวันทำลายเสียได้ หรือราชอำนาจนั้นจะไม่ตกแก่ชนต่างชาติอื่น ราชอาณาจักรนั้นจะกระทำให้ราชอาณาจักรเหล่านี้แตกเป็นชิ้นๆ ถึงอวสาน และราชอาณาจักรนั้นจะตั้งมั่นอยู่เป็นนิตย์” (ดาเนียล 2:44) 

มีจุดจบหนึ่งในสองอย่างที่รอคอยมนุษย์ทุกคน ผู้ที่อาศัยอยู่ในดาวเคราะห์ดวงนี้ เราจะได้อยู่กับพระเยซูตลอดนิรันดร์หรือจะสูญหายไปสู่ความไม่มีอะไรเหมือนแกลบของโลกเก่านี้ ไม่ทางใดก็ทางหนึ่ง ชีวิตชั่วนิรันดรกำลังรอเราอยู่ 
