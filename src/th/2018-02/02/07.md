---
title:  ศึกษาเพิ่มเติม
date:   13/04/2018
---

> <p></p>
> “ขณะที่เรากำลังเข้าใกล้การปิดฉากประวัติศาสตร์ของโลก  คำพยากรณ์ที่ดาเนียลได้บันทึกไว้เรียกให้เราทุ่มเทความสนในเป็นพิเศษ เพราะเหตุการณ์ทั้งหลายเชื่อมโยงกับช่วงเวลาที่เราดำรงชีวิตอยู่ เหตุนี้เราควรเชื่อมโยงคำสอนเข้ากับหนังสือเล่มสุดท้ายของพระคัมภีร์ใหม่ ซาตานได้นำผู้เชื่อจำนวนมากให้เชื่อว่าเราไม่สามารถเข้าใจบางส่วนของคำพยากรณ์ในพระธรรม  ดาเนียลและพระธรรมวิวรณ์ที่ท่านยอห์นบันทึกไว้ แต่พระสัญญานั้นชัดเจน พระพรพิเศษจะตกอยู่กับเหล่าผู้ศึกษาคำพยากรณ์เหล่านี้ “...แต่บรรดาคนที่ฉลาดจะเข้าใจ” (ดาเนียล 12:10) ได้กล่าวถึงนิมิตของดาเนียลที่จะได้รับการเปิดเผยในช่วงวาระสุดท้าย และพระธรรมวิวรณ์ที่พระคริสต์ทรงประทานแก่ยอห์นอัครทูตของพระองค์ก็จะถูกเปิดออกเช่นกัน ทั้งนี้เพื่อเป็นเครื่องนำทางประชากรของพระเจ้าตลอดหลายศตวรรษ พระสัญญากล่าวไว้ว่า “ขอความสุขจงมีแก่บรรดาผู้อ่าน  และผู้ฟังคำพยากรณ์เหล่านี้และถือรักษาข้อความที่เขียนไว้ในคำพยากรณ์นี้ เพราะว่าเวลานั้นใกล้เข้ามาแล้ว” วิวรณ์ 1:3 (เอลเลน จี. ไว้ท์, ผู้เผยพระวจนะกับกษัตริย์, หน้า 547, 548)

มีแนวโน้มที่เราจะเห็นหนังสือดาเนียลในบริบทของความ “เจริญรุ่งเรื่องขึ้น และการเสื่อมถอยลงของประชาชาติและการพิพากษาที่ชาติเหล่านั้นได้รับ (ดาเนียล 7:22, 26; 8:14) และการช่วยปลดปล่อยประชากรของพระเจ้าในช่วงเวลายากลำบาก” (ดาเนียล 12:1) เราจะพบว่าสัปดาห์นี้หนังสือดาเนียลสามารถให้ตัวอย่างแก่เราเป็นส่วนบุคคลว่า เราจะต้องเตรียมความพร้อมสำหรับการทดสอบและการข่มเหง เมื่อสิ่งเหล่านี้เกิดขึ้น เรื่องเหล่านี้บอกแก่เราด้วยข่าวสารสำคัญยิ่งในวาระสุดท้าย ยิ่งกว่านั้นเป็นสิ่งให้ความหวังแก่เราเพียงใดที่เผยให้เราทราบเกี่ยวกับ “เครื่องหมายของสัตว์ร้าย” และ “เวลาแห่งทุกข์ยาก” และการกดขี่ข่มเหงทางศาสนาที่จะบังเกิดขึ้น ถ้าเราไม่มีประสบการณ์กับพระเจ้าและมีความรู้เหล่านี้เป็นการล่วงหน้า เราจะไม่พร้อมจะเผชิญกับการทดสอบ มากกว่าสิ่งอื่นใดเราต้อง “ได้รับการบังเกิดใหม่อีกครั้งหนึ่ง” ซึ่งประสบการณ์ที่ดาเนียลและคนอื่นๆ รวมทั้งกษัตริย์เนบูคัดเนสซาร์ได้รับ

**คำถามเพื่อการอภิปราย**

`1.	คำอธิษฐานในดาเนียล 9:3-19 แสดงว่าดาเนียลเข้าใจถึงพระคุณเกี่ยวกับความรักและการไถ่ให้รอดของพระเจ้าซึ่งขัดแย้งกับการทำบุญหรือทำความดีด้วยตัวเราเองอย่างไร`

`2.	นโยบายของผู้มีอำนาจที่ส่งผลร้ายต่อการนมัสการพระเจ้าใน ดาเนียลบทที่ 3 และ 6 มีความเหมือนกันและต่างกันอย่างไร และเราจะเป็นพยานที่สัตย์ซื่อต่อพระเจ้าเหมือนชายหนุ่มชาว ฮีบรูเหล่านี้ได้อย่างไร`

`3.	การบังเกิดใหม่หมายความว่างอย่างไร เพราะเหตุใดพระเยซูจึงตรัสว่าเราต้องบังเกิดใหม่อีกครั้งหนึ่ง (ยอห์น 3:7)`
