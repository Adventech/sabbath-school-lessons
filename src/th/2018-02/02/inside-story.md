---
title:  ข่าวพันธกิจสำหรับผู้ใหญ่
date:   13/04/2018
---

#### โรงเต้นรำกลายเป็นโรงเรียน

เล่าโดย  โนแจบ เลมาริ วัย 66 ปี...หมู่เกาะมาร์แชลล์        

(ถ้าเป็นได้ขอผู้หญิงเป็นผู้เล่าข่าว  ใช้สรรพนาม “ฉัน” แทน มิสซิส โนแจบ)   

ก่อนหน้าปี ค.ศ. 1980 ไม่มีชาวเซเว่นธ์เดย์แอ๊ดเวนตีสอาศัยอยู่แม้คนเดียวบนเกาะ “อีเบเย” ในเวลานั้นเกาะแห่งนี้ ซึ่งมีประชากรอาศัยอยู่ 12,000 คน เป็นเกาะหนึ่งในเขตการปกครองของ “ไมโครนีเซีย” ซึ่งเป็นของสหรัฐอเมริกา เกาะแห่งนี้มีโรงพยาบาลขนาดเล็กของรัฐบาลแห่งหนึ่งตั้งอยู่ และข้าพเจ้าผู้เขียนข่าวมิชชั่นวันนี้ชื่อ มิสซิส โนแจบ ทำงานเป็นนางพยาบาลในโรงพยาบาล และสามีของข้าพเจ้าชื่อ “เรลลอง” ทำงานเป็นหัวหน้านายตำรวจประจำสถานีตำรวจของเกาะแห่งนี้ 

ในปี ค.ศ. 1980 รัฐบาลได้เซ็นชื่อมอบโรงพยาบาลแห่งนี้ให้อยู่ในการดูแลของคริสตจักรเซเว่นธ์เดย์-แอ๊ดเวนตีส ฉันเองได้ทำงานในโรงพยาบาลต่อขณะที่บุคลากรด้านการบริหาร ด้านการเงิน นายแพทย์ และพยาบาลมีมาเพิ่มหลายคน หัวหน้าแผนกพยาบาลคนใหม่ซึ่งเป็นเพศชายชื่อ “เจอร์รี่ วิธแลนด์” เชิญข้าพเจ้าและสามีให้ศึกษาพระคัมภีร์กับเขา เราตอบตกลงและเขาได้เริ่มมาสอนพระคัมภีร์ที่บ้านของเราในตอนเย็นทุกวัน

ในเวลาต่อมาไม่นาน ลูกพี่ลูกน้องฉันชื่อ “ทอมมี่ คิลมา” ทำงานเป็นศาสนาจารย์ในคริสตจักรแอ๊ดเวนตีส และผู้ปกครองโบสถ์อีกสองคนจากเกาะกวมได้เดินมาเยี่ยมเราที่เกาะอีเบเย อาจารย์ทอมมี่ซึ่งเป็นตัวแทนเดินทางมาในนามของคริสตจักรแอ๊ดเวนตีสได้ขอให้สามีของข้าพเจ้าเป็นผู้ประสานงาน เพื่อขออนุญาตเจ้าหน้าที่ท้องถิ่นเพื่อก่อตั้งโบสถ์และโรงเรียนแอ๊ดเวนตีสขึ้น สามีของข้าพเจ้าพูดกับผู้นำเผ่าหลายคน และพวกเขายินดีอนุญาตให้อาจารย์ทอมมี่ตั้งโบสถ์และโรงเรียนได้ สามีของข้าพเจ้าได้เปิดโรงเต้นรำซึ่งส่วนหนึ่งแบ่งเป็นห้องเล่นเกม “บิงโก” ด้วย ซึ่งตอนนี้สามีของข้าพเจ้าหลังจากได้เรียนรู้เรื่องของพระเจ้าแล้วรู้สึกไม่สบายใจเพิ่มขึ้นตามลำดับ เขาได้ตัดสินใจมอบโรงเต้นรำและห้องบิงโกพร้อมที่ดินให้กับคริสตจักรเพื่อทำการปรับเปลี่ยนเป็นโรงเรียนชั้นอนุบาลและชั้นประถม ในฤดูใบไม้ล่วงในปี 1980 และบุตรชายคนโตของข้าพจ้า คืออาร์. ดี. ได้กลายเป็นคนหนึ่งที่เป็นนักเรียนอนุบาล

เราศึกษาพระคัมภีร์ในบ้านของเราเป็นเวลาสามปี บางครั้งหัวหน้าพยาบาลสอนพระคัมภีร์ให้เรา และในเวลาอื่นสอนโดยผู้อำนวยการโรงพยาบาลหรือคนอื่นที่เชื่อมโยงกับโรงพยาบาล

ข้าพเจ้าเผชิญกับการดิ้นรนต่อสู้บางประการ ข้าพเจ้าเติบโตขึ้นมาในครอบครัวที่ถือรักษาวันอาทิตย์อย่างเคร่งครัด และคุณพ่อของข้าพเจ้าเป็นผู้ปกครองโบสถ์ท้องถิ่น ดูแลกลุ่มผู้เชื่อเมื่อศิษยาภิบาลไม่อยู่ แต่สามีและดิฉันมองเห็นแล้วว่าเราถูกสอนจากพระคัมภีร์และเราได้ตัดสินใจรับบัพติศมาในปี 1983 เราสองคนเป็นเซเว่นธ์เดย์แอ๊ดเวนตีสสองคนแรกในเกาะอีเบเย

พ่อของฉันไม่เห็นด้วยกับความเชื่อใหม่ของฉัน หลังจากรับบัพติศมาได้ประมาณหนึ่งปี ฉันเดินทางไปเยี่ยมบ้านเดิมซึ่งอยู่ที่เกาะอีกแห่งหนึ่ง วันอาทิตย์นั้นขณะอยู่ที่บ้านของบิดา ข้าพเจ้าซักเสื้อผ้าตากบนราวตากผ้า ตอนบ่ายคุณพ่อกลับมาจากโบสถ์ได้ต่อว่าข้าพเจ้า “นี่มีอะไรเกิดขึ้นกับลูก ทำไมลูกซักผ้าในวันบริสุทธิ์ของพระเจ้า นี่ลูกติดตามคนผิวขาวไปจนละเมิดพระบัญญัติของพระเจ้าโดยทำงานในวันอาทิตย์วันบริสุทธิ์ของพระเจ้าใช่ไหม

ข้าพเจ้าเปิดพระคัมภีร์แสดงให้คุณพ่อดูสองข้อที่สำคัญ ซึ่งเป็นบันทึกเกี่ยวกับวันสะบาโตในสมัยพระเยซูทรงถูกตรึงบนกางเขน

มัทธิว 28:1 ข้าพเจ้าอ่าน  “ภายหลังวันสะบาโต เวลาใกล้รุ่งเช้าวันต้นสัปดาห์ มารีย์ชาวมักดาลากับมารีย์อีกคนหนึ่งนั้นมาดูที่อุโมงค์” จากนั้นข้าพเจ้าเปิดไปที่ ลูกา 23:54  และอ่าน ว่า “วันนั้นเป็นวันจัดเตรียมและวันสะบาโตก็เกือบจะถึงแล้ว” 

หลังจากวันนั้นคุณพ่อไม่เคยพูดอีกแม้คำเดียวเกี่ยวกับการถือรักษาวันสะบาโตของข้าพเจ้า เขาคงเข้าใจแล้วว่าข้าพเจ้าได้พบพระผู้เป็นเจ้าแห่งวันสะบาโตแล้ว

หมู่เกาะมาร์แชลล์ ที่เกาะอีเบเยรวมอยู่เป็นส่วนหนึ่งได้รับเอกราชในปี 1986 และในปีต่อมาเราได้ย้ายโรงเรียนไปยังที่ดินแปลงใหม่ที่ใหญ่กว่าเดิมซึ่งเมื่อก่อนเราใช้เป็นโกดังให้เช่า ซึ่งเป็นธุรกิจของครอบครัวในที่ตั้งแห่งใหม่เราขยายอาคารเรียน และขยายหลักสูตรจากชั้นเตรียมอนุบาลจนถึงชั้นสิบสอง บุตรชายของข้าพเจ้าคือ อาร์.ดี. เรียนสำเร็จชั้นสิบสอง หรือชั้นมัธยมปลายเป็นรุ่นแรกของโรงเรียน

ผู้คนสังเกตว่าข้าพเจ้ายิ้มแย้มเจ่มใสอยู่เสมอ แม้บางครั้งข้าพเจ้าจะประสบกับการทดลองแต่ไม่ว่าที่ใดที่มีสิ่งขวางกั้นเส้นทาง พระเจ้าจะทรงเปิดให้เสมอ 

ในปี 1987 สามีของข้าพเจ้าได้ขึ้นบริการรับคนป่วยทางอากาศไปที่เกาะฮาวายเพื่อรับการรักษาฉุกเฉิน เราอธิษฐานและสามีของข้าพเจ้าออกจากโรงพยาบาลในเพียงห้าวัน!  เขาหายเป็นปกติดี ข้าพเจ้าขอบพระคุณพระเจ้าที่ทรงต่อชีวิตให้กับเขา สามีของข้าพเจ้ามีชีวิตอยู่ต่อมาอีกหลายปีและเสียชีวิตในปี ค.ศ.  2017 ตอนที่เขามีอายุ 67 ปี

ไม่กี่ปีต่อมาหลังจากการจากไปของสามีของข้าพเจ้า เด็กทารกเพศชายชายเกิดจากภรรยาของน้องชายคนเล็กของข้าพเจ้าซึ่งเป็นผู้ปกครองโบสถ์แอ๊ดเวนตีสแห่งเกาะอีเบเย ศีรษะของเด็กโตขึ้นและโตขึ้น เรารีบนำส่งโรงพยาบาลแอ๊ดเวนตีส นายแพทย์ประกาศว่ามีของเหลวอยู่ในศีรษะของเขา... อีกครั้งหนึ่งที่เราใช้บริการทางอากาศฯฉุกเฉิน บินนำส่งตัวเขาไปยังเกาะฮาวาย

เมื่อเครื่องบินไปลงที่สนามบินโฮโนลูลูเป็นเวลา 3 นาฬิกาตอนเช้า ข้าพเจ้าบอกว่าก่อนเราจะนำหลานไปที่โรงพยาบาลให้เราอธิษฐานกันก่อน “เราอธิษฐานบนเครื่องบิน เราอธิษฐานอีกครั้งขณะที่รอพบแพทย์ที่โรงพยาบาล เมื่อนายแพทย์ตรวจดูอาการของเด็กชายเขาไม่พบของเหลวแต่อย่างใด ศีรษะขนาดใหญ่ของเด็กชายลดลงสู่ขนาดปกติ เขาได้รับการรักษาให้หาย!

ข้าพเจ้าเชื่อในอำนาจของการอธิษฐาน ข้าพเจ้ายิ้มแย้มเสมอเพราะว่าเพราะว่าพระเจ้าทรงรักและดูแลข้าพเจ้า ข้าพเจ้าจึงอุทิศถวายทุกอย่างเพื่อพระองค์ และข้าพเจ้าเชื่อว่าพระองค์จะทรงจัดหาทุกสิ่งที่จำเป็นให้แก่ข้าพเจ้า

ตอนนี้ข้าพเจ้า โนแจบ เลมาริ อายุ 66 ปี ได้เกษียณอายุจากงานพยาบาลซึ่งตำแหน่งสุดท้ายของข้าพเจ้าคือหัวหน้านางพยาบาล และยังคงเป็นผู้ให้การสนับสนุนหลักของคริสตจักรแอ๊ดเวนตีสแห่งเกาะอีเบเย ส่วนหนึ่งของเงินถวายวันสะบาโตที่สิบสามของไตรมาสนี้จะนำไปเป็นงบฉุกเฉินเพื่อซ่อมแซมอาคารเรียนซึ่งเก่าแก่ที่โนแจบ และสามีของเธอได้อุทิศเงินสร้างตั้งแต่ปี 1987 ซึ่งเวลานี้อายุได้ 31 ปีมาแล้ว

**ข้อมูลด่วน**

- หมู่เกาะมาร์แชลล์รวมไปถึงเกาะ “ราทัก” (ดวงอาทิตย์ขึ้น) และ “ราลิก” (ดวงอาทิตย์ตก) นี่เป็นหมู่เกาะเล็กเกาะน้อยสองแถวคู่ขนานกัน บางเกาะเป็นเว้าแหว่งน้ำท่วมล้ำเข้าไปนับเป็นพื้นที่สูงกว่าน้ำทะเลไม่กี่ฟุต
- จะว่าไประดับความสูงเหนือระดับน้ำทะเลของทั้งประเทศอยู่ที่ 7 ฟุต (2 เมตร 10 ซ.ม.) เท่านั้น
- เพราะหมู่เกาะมาร์แชลล์เป็นพื้นที่สูงกว่าระดับน้ำทะเลไม่มาก หมู่เกาะแห่งนี้จึงถูกคุกคามจากคลื่นทะเลขนาดใหญ่บ่อยครั้ง จะว่าทั้งประเทศตกอยู่ในเขตอันตรายจากคลื่นทะเลมากที่สุดในโลกและนักวิทยาทำนายว่า เมื่อทั่วบรรยากาศของโลกสูงขึ้นทุกขณะ เมื่อน้ำแข็งในขั้วโลกทั้งเหนือและใต้ละลายมากขึ้นทุกปี
