---
title:  ความถ่อมตัวของดาเนียล
date:   09/04/2018
---

พระธรรมดาเนียลบทที่ 2 เปิดเผยให้เห็นบุคคลหลายคนที่ไม่ได้บอกว่าพวกเขาได้มาเชื่อในพระเจ้า พระคัมภีร์ได้แสดงหลักฐานอันมีเหตุผลทรงพลัง ไม่เพียงเรื่องการทรงพระชนม์อยู่ของพระเจ้า แต่การทรงทราบล่วงหน้าของพระองค์โดยแท้จริง พระธรรมดาเนียล บทที่ 2 เปิดเผยให้เห็นความรู้ล่วงหน้าในอนาคตของพระเจ้า ซึ่งเป็นหลักฐานแสดงว่าพระเจ้าทรงพระชนม์อยู่

`อ่านพระธรรมดาเนียล บทที่ 2 บทนี้เสนอหลักฐานที่ทำให้เชื่อมั่นในความเป็นพระเจ้าเที่ยงแท้ มองไปที่ทวีปยุโรปปัจจุบันตามที่ได้พยากรณ์ไว้ในพระธรรมดาเนียล (ดาเนียล 2:40-43) เป็นไปได้อย่างไรที่ชายคนหนึ่งซึ่งมีชีวิตอยู่ 2,600 ปีก่อน จะอธิบายถึงสถานการณ์ได้ถูกต้องอย่างที่เห็นในปัจจุบัน นอกเสียจากว่าได้รับการเปิดเผยจากพระเจ้า`

ดาเนียลได้เปิดเผยอย่างไม่อายโดยให้เกียรติว่าสิ่งที่ท่านรู้ทั้งหมดมาจากพระเจ้าผู้ทรงเปิดเผยให้ท่านรับรู้ เป็นการง่ายเพียงใดที่ท่านจะคุยอวดถึงความรู้และสติปัญญาของตน ไม่เพียงแต่ทราบว่ากษัตริย์ทรงพระสุบินอย่างไร แต่สามารถทำนายพระสุบินของกษัตริย์นั้นได้ด้วย แต่ดาเนียลทราบอะไรที่ดียิ่งไปกว่านั้น คือการอธิษฐานที่ท่านและเพื่อนๆอธิษฐาน (ดาเนียล 2: 17-23) แสดงให้เห็นว่าพวกเขาวางใจในพระเจ้า หาไม่พวกเขาอาจต้องตายพร้อมกับนักปราชญ์ทั้งหมด

ในโอกาสต่อมา ดาเนียลทูลแก่กษัตริย์ว่า ไม่มีนักปราชญ์ หรือหมอดู หรือโหร หรือหมอดูฤกษ์ยามสำแดงความลึกลับซึ่งกษัตริย์ไต่ถามแด่พระองค์ได้ โดยเปรียบเทียบความแตกต่างว่า พระเจ้าแห่งสวรรค์สามารถเปิดเผยให้ทราบถึงความลึกลับเพราะว่าพระองค์ผู้เดียวทรงเป็นพระเจ้าเที่ยงแท้

เช่นนั้นในความถ่อมใจของดาเนียลและความไว้วางใจในพระเจ้าของท่าน ดาเนียลสามารถเป็นพยานบุคคลที่ทรงพลังยิ่ง ถ้าดาเนียลแสดงให้เห็นถึงความถ่อมใจ เราควรจะมีความถ่อมใจลงมากเพียงใดในวันนี้ ยิ่งกว่านั้นเราได้รับการเปิดเผยให้ทราบถึง “แผนการแห่งความรอด” ที่ดาเนียลไม่ทราบและถ้ามีสิ่งใดจะทำให้เป็นคนถ่อมใจ สิ่งนั้นควรเป็นการรับรู้ในสิ่งที่พระเยซูทรงทำที่บนไม้กางเขน

`ไม้กางเขนควรสอนเราเกี่ยวกับความถ่อมใจอย่างไร ไม้กางเขนพูดอะไรกับเรา ไม่เพียงแต่เรื่องความบาปของเราเอง แต่เกี่ยวกับเรื่องการไว้วางใจในพระผู่ช่วยให้รอดอย่างสิ้นสุดใจ จงไตร่ตรองว่า ไม่ว่าจะอยู่ที่ใดก็ตามเราจะอวดไม้กางเขนได้อย่างไร`
