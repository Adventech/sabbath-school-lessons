---
title:  ปฏิมากรทองคำ
date:   10/04/2018
---

นักศึกษาพระคัมภีร์ได้สังเกตเห็นความเชื่อมโยงระหว่าง ดาเนียลบทที่ 3 เรื่องของหนุ่มชาวฮีบรูสามคนที่ทุ่งดูรา และพระธรรม วิวรณ์บทที่ 13 พรรณนาให้เห็นภาพการกดขี่ข่มเหงที่ประชากรของพระเจ้าได้รับในอดีตและสิ่งที่จะเกิดในวาระสุดท้าย

`เปรียบเทียบดาเนียล 3:1-6 กับ วิวรณ์ 13:11-15 มีอะไรที่เหมือนหรือคล้ายกันระหว่างข้อความทั้งสอง`

ในทั้งสองกรณี ประเด็นของการนมัสการถือว่าเป็นส่วนกลางแต่ทั้งสองพูดเกี่ยวกับการนมัสการในเชิงบังคับ นั่นคือโดยอาศัยอำานาจด้านการเมืองที่กำหนดให้นมัสการพระเจ้าแต่เพียงพระองค์เดียว

`อ่านพระธรรม ดาเนียล 3:13-18 เรื่องนี้สอนให้เราเรียนรู้ที่จะเผชิญกับเหตุการณ์ที่จะเกิดขึ้นในวาระสุดท้ายอย่างไร`

เหมือนกับผู้นำที่มีอำานาจส่วนมากบนแผ่นดินโลก กษัตริย์เนบูคัดเนสซาร์ได้กล่าวเยาะเย้ยชายเหล่านี้และพระเจ้าของพวกเขาด้วย โดยกล่าวทำนองว่า “พระเจ้าของเจ้าเป็นใคร ที่จะช่วยเจ้าให้พ้นจากมือของเรา” แต่ไม่นานหลังจากนี้ กษัตริย์ได้พบด้วยพระองค์เองว่าพระเจ้าคือใคร และต่อมาพระองค์ทรงประกาศว่า "สาธุการแด่พระเจ้าของชัดรัก เมชาค และเอเบดเนโก ผู้ได้ส่งทูตสวรรค์ของพระองค์มาช่วยผู้รับใช้ของพระองค์ให้พ้น ผู้วางใจในพระองค์ กระทำให้พระบัญชาของกษัตริย์เหลวไป และยอมพลีร่างกายของเขาเสียดีกว่าที่จะปรนนิบัติและนมัสการพระอื่น นอกจากพระเจ้าของเขาเอง” (ดาเนียล 3:28)

ไม่มีข้อสงสัยเลยหลังจากที่ทรงเห็นการอัศจรรย์เช่นนั้น กษัตริย์ทรงแน่ใจว่ามีบางสิ่งพิเศษเกี่ยวกับพระเจ้าที่คนเหล่านี้ให้การรับใช้

ข้อพระคัมภีร์ซึ่งกล่าวว่า “ถึงแม้ไม่เป็นเช่นนั้น ข้าแต่กษัตริย์ ขอพระองค์ทรงทราบว่าพวกข้าพระองค์ก็ไม่ปรนนิบัติพระของพระองค์ หรือนมัสการปฏิมากรทองคำซึ่งพระองค์ได้ทรงตั้งขึ้น" ” (ดาเนียล 3:18) ถามว่า เหตุใดพวกเขายังคงยืนหยัดในสิ่งที่ถูก คือการไม่เชื่อฟังคำบัญชาของกษัตริย์ ซึ่งหมายถึงการถูกเผาทั้งเป็น เรื่องนี้เป็นคำาพยานที่มีพลังและเป็นความเต็มใจของพวกเขาที่จะยืนหยัดในสิ่งที่พวกเขาเชื่อ ไม่ว่าผลลัพธ์จะออกมาอย่างไรก็ตาม

`เมื่อวิกฤตเกี่ยวกับการนมัสการเกิดขึ้นในวาระสุดท้าย เราแน่ใจได้อย่างไรว่าเราจะยืนหยัดอย่างสัตย์ซื่อเหมือนพวกเขา ถ้าเราไม่สัตย์ซื่อในสิ่งเล็กน้อยเวลานี้ เราจะสัตย์ซื่อในสิ่งที่ใหญ่เมื่อเกิดวิกฤติในวาระสุดท้ายได้หรือไม่`
