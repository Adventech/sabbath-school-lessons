---
title:  “การเปลี่ยนแปลง” ธรรมบัญญัติ
date:   05/05/2018
---

### อ่านข้อพระคัมภีร์สำหรับบทเรียนสัปดาห์นี้
โรม 8:1; 7:15-25; โรม 7:1-14; ยอห์น 20:19-23; กิจการฯ 20:6, 7; ดาเนียล 7:23-25; วิวรณ์ 13:1-17

> <p>ข้อควรจำ</p>
> “ท่านจะพูดคำกล่าวร้ายองค์ผู้สูงสุด และจะให้วิสุทธิชนขององค์ผู้สูงสุดนั้นอิดหนาระอาใจ และจะคิดเปลี่ยนแปลงบรรดาวาระและธรรมบัญญัติ และเขาทั้งหลายจะถูกมอบไว้ในมือของท่าน ตลอดหนึ่งวาระ สองวาระ กับครึ่งวาระ” (ดาเนียล 7:25)

ศูนย์กลางความเข้าใจของเราเกี่ยวกับเหตุการณ์ในวาระสุดท้ายขึ้นอยู่กับคำพยากรณ์ที่พบได้ในพระคัมภีร์ ซึ่งซาตานจะทำงานหนักกว่าเดิมและทำการข่มเหงผู้ติดตามพระเจ้า เครื่องหมายของกลุ่มคนยุคสุดท้ายคือ “พญานาคโกรธแค้นหญิงนั้น มันจึงออกไปทำสงครามกับพงศ์พันธุ์ของนางที่เหลืออยู่นั้น คือผู้ที่ประพฤติตามพระบัญญัติของพระเจ้าและยึดถือคำพยานของพระเยซู” (วิวรณ์ 12:17)

คำถามเรื่องพระบัญญัติของพระเจ้า เจาะจงเป็นพิเศษคือคำถามเกี่ยวกับพระบัญญัติสิบประการโดยเฉพาะข้อที่สี่เกี่ยวกับวันที่เจ็ดของสัปดาห์ที่เป็นวันสะบาโต แม้เราจะเข้าใจว่าความรอดเป็นมาโดยความเชื่อเพียงอย่างเดียว แต่ความเชื่อหมายถึงการถือรักษาพระบัญญัติซึ่งรวมไปถึงวันสะบาโต แน่นอนการถือรักษาวันสะบาโตเพียงประการเดียวคงไม่นำเราไปถึงความรอด  เราเข้าใจ ด้วยเช่นกันว่าในวาระสุดท้าย การเชื่อในพระบัญญัติของพระเจ้ารวมถึงพระบัญญัติข้อที่สี่เรื่องวันที่เจ็ด-วันสะบาโตซึ่งเป็นเครื่องหมายแสดงออกภายนอก เป็นการบ่งบอกว่าความจงรักภักดีของเราวางอยู่ที่ไหน

ความแตกต่างนี้จะกลายเป็นสิ่งที่ปรากฏชัดท่ามกลางเหตุการณ์ซึ่งเป็นจุดสุดยอดคำพรรณนาในวิวรณ์ บทที่ 13, 14 เมื่อแหล่งอำนาจทั้งหมดกำหนดให้ทางศาสนาและการเมืองรวมกันเป็นหนึ่งเดียวกัน บีบบังคับให้นมัสการพระเจ้าในรูปแบบที่ผิดแผกเอากับประชากรของโลก ทั้งหมดของภาวะผิดแผกนี้พระธรรม วิวรณ์ 14:7 ได้กล่าวเตือนไว้แล้วว่า “จงนมัสการพระองค์ผู้ได้ทรงสร้างพ้าสวรรค์ แผ่นดินโลก ทะเล และบ่อน้ำาพุทั้งหลาย” (วิวรณ์ 4:7) นั่นคือ จงนมัสการพระเจ้าองค์พระผู้สร้างเท่านั้นไม่ใช่ผู้อื่น

สัปดาห์นี้เราจะมองไปยังพระบัญญัติของพระเจ้า โดยเฉพาะในเรื่องวันสะบาโต และจะสัมผัสประเด็นต่างๆโดยรอบในความพยายามที่ให้มีการเปลี่ยนแปลงพระบัญญัติ ซึ่งมีความหมายสำหรับเราที่อยู่ในช่วงที่ใกล้วาระสุดท้ายนี้
