---
title:  พระบัญญัติและความบาป
date:   07/05/2018
---

ในหัวข้อศึกษาของเมื่อวานนี้ เรามองไปที่ข้อพระคัมภีร์ (โรม 7:15-25) กล่าวเกี่ยวกับ “สภาพความเป็นจริงของความบาป” สำหรับทุกคน แม้กับคนที่เป็นคริสเตียน อย่างไรก็ดี ในข้อพระคัมภีร์ก่อนหน้านี้ ท่านเปาโลชี้ไปยังพระบัญญัติซึ่งแสดงให้เห็นว่าความบาปมีอยู่ทั่วไปและความบาปนั้นร้ายแรงเพียงใด

`อ่านโรม 7:1-14 อะไรคือความสัมพันธ์ระหว่างพระบัญญัติและความบาป และข้อพระคัมภีร์เหล่านี้ยังบอกเราเกี่ยวกับ “ความเป็นไปไม่ได้” ที่จะได้รับความรอดโดยพระบัญญัติอย่างไร`

จุดสำคัญยิ่งยวดสองข้อที่ได้จากสิ่งที่ท่านเปาโลสอนตรงนี้ ประการแรกท่านแสดงให้เห็นว่าพระบัญญัติไม่ใช่ปัญหา เพราะพระบัญญัตินั้น “เป็นสิ่ง บริสุทธิ์ ยุติธรรม และดีงาม” ปัญหาอยู่ที่ความบาปซึ่งนำไปสู่ความตาย และอีกจุดหนึ่งของพระบัญญัติคือ “ไม่มีพลังอำนาจที่จะช่วยเราให้รอดพ้นจากความบาปและความตาย” พระบัญญัติชี้ให้เห็นปัญหาของความบาปและความตาย ชัดเจนขึ้น แต่ไม่เสนอแนวทางการแก้ปัญหาใดๆทั้งสิ้น

ผู้ที่อ่าน อย่างผิวเผินอาจใช้ข้อพระคัมภีร์เหล่านี้เพื่อต่อต้านพระบัญญัติ คือพระบัญญัติสิบประการซึ่งคนจำนวนมากไม่ใส่ใจ ถือว่าไม่มีผลบังคับ ขณะที่คนไม่น้อยเชื่อว่าพระบัญญัติดังกล่าวยังผูกพันอยู่จนทุกวันนี้ ซึ่งนี่เป็นสิ่งที่ตรงกันข้ามกับจุดของท่านเปาโล ไม่มีข้อความตอนใดตรงนี้มีเหตุผล ถ้าพระบัญญัติ (สิบประการ) ไม่มีผลบังคับ ข้อโต้แย้งของท่านเปาโลทำหน้าที่ในข้อ สันนิษฐานว่าพระบัญญัติยังมีผลบังคับอยู่ เพราะว่าพระบัญญัตินั้นชี้ให้เห็นสภาพแท้จริงของความบาป และผลลัพธ์คือความต้องการพระกิตติคุณ ท่านเปาโลกล่าวอย่างเปิดใจว่า “ถ้าเช่นนั้นเราจะว่าอย่างไร ว่าธรรมบัญญัติคือบาปหรือหาเป็นเช่นนั้นไม่ แต่ว่าถ้ามิใช่เพราะธรรมบัญญัติแล้ว ข้าพเจ้าก็คงไม่รู้จักบาป เพราะว่าถ้าธรรมบัญญัติมิได้ห้ามว่า “อย่าโลภ” ข้าพเจ้าก็ไม่รู้ว่า อะไรคือ “ความโลภ” (โรม 7:7)

`อ่านพระธรรมโรม 7:13 อย่างระมัดระวัง ท่านเปาโลพูดอะไรไม่เพียงเกี่ยวกับพระบัญญัติแต่เกี่ยวกับว่าทำไมพระบัญญัติยังมีความจำเป็น`

พระบัญญัติไม่ได้ทำให้เกิดความตาย  แต่ความบาปต่างหาก  พระบัญญัติคือสิ่งที่แสดงให้เห็นว่าความบาปมีผลร้ายแรงยิ่งนัก ทั้งที่พระบัญญัติเป็นสิ่งที่ดี เพราะทำหน้าที่ชี้ให้เห็นความบาป เพียงแต่ไม่มีคำตอบให้เราเท่านั้น พระกิตติคุณเท่านั้นที่ให้คำตอบ  จุดของท่านเปาโลในฐานะเป็นคริสเตียนเหมือนคริสเตียนทั้งมวลต่างได้รับความรอดในพระคริสต์ เราทั้งหลายต้องทำการรับ ใช้ด้วย “ด้วยการบังเกิดใหม่ฝ่ายวิญญาณจิต” (โรม 7:6) นั่นคือเราดำรงชีวิต ในความเชื่อ มีความสัมพันธ์กับพระเยซู พึ่งวางใจในคุณความดีและความชอบธรรมของพระองค์ สำหรับความรอด (มีการกล่าวถึงเรื่องนี้มากมายก่อน พระธรรมโรม)

`จากการมีประสบการณ์ของคุณเองในการถือรักษาพระบัญญัติ ได้แสดงให้คุณเห็นว่าคุณต้องการพระคุณของพระเจ้าอย่างไร`
