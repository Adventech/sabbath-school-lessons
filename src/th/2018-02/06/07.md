---
title:  ศึกษาเพิ่มเติม
date:   11/05/2018
---

พญานาคหรือซาตานได้ทำสงครามกับพระเจ้าบนสวรรค์ (วิวรณ์ 12:7) เป็นหนึ่งเดียวกับผู้ที่ทำสงครามกับประชากรของพระเจ้าบนแผ่นดินโลก นั่นคือเหล่าผู้ที่ “ถือรักษาพระบัญญัติของพระเจ้า” (วิวรณ์ 12:17; 13:2, 4) ความจริง ซาตานเองได้กลายเป็น “ผู้ที่ผู้คนกราบไหว้” เช่นกัน (วิวรณ์ 13:4) ดังนั้นการสงครามต่อต้านพระเจ้าซึ่งซาตานเริ่มต้นในสวรรค์ ซาตานได้เปิดสนามรบต่อบนโลก และจุดศูนย์กลางที่ซาตานโจมตีคือพระเจ้าและพระบัญญัติของพระองค์

“พระบัญญัติข้อที่สี่เปิดเผยให้เห็นว่าพระเจ้าทรงเป็นพระผู้สร้างฟ้าและแผ่นดินโลก และด้วยเหตุฉะนั้นจึงทรงแตกต่างจากพระเทียมเท็จทั้งหมด วันสะบาโตเป็นดั่งอนุสรณ์ถึงพระราชกิจแห่งการสร้างว่าวันที่เจ็ดได้รับการทรงตั้งไว้ให้เป็นวันบริสุทธิ์เป็นวันพักผ่อนสำหรับมนุษย์ เป็นวันที่ทรงออกแบบไว้ให้จดจำพระเจ้าผู้ทรงพระชนม์อยู่ไว้ในจิตใจของมนุษย์อยู่เสมอในฐานะทรงเป็นแหล่งกำเนิดของสิ่งมีชีวิตและเป็นผู้ที่มนุษย์ต้องเคารพสักการะ ซาตานมุ่งมั่นที่จะหันมนุษย์ออกไปจากความจงรักภักดีต่อพระเจ้า และจากการเชื่อฟังพระบัญญัติของพระองค์ เพราะฉันนั้นมันจึงหันความพยายามของมันมาต่อสู้โดยเฉพาะกับพระบัญญัติข้อนั้นที่ชี้ไปยังพระเจ้าในฐานะพระผู้สร้าง” (เอลเลน จี. ไว้ท์, ปลายทางแห่งความหวัง, หน้า 37)

เรานมัสการพระเจ้าเพราะว่าพระองค์เป็นผู้ทรงสร้าง “ฟ้าสวรรค์ และ แผ่นดินโลก และวันสะบาโตเป็นรากฐานของเครื่องหมายแห่งการทรงสร้างของพระองค์ เป็นเครื่องหมายที่ชี้กลับไปยังสัปดาห์แห่งการทรงสร้าง (ดู ปฐมกาล 2:1-3) ไม่สงสัยเลยว่าเหตุใดซาตานจึงโจมตี “เครื่องหมายแห่งสิทธิอำนาจของพระองค์” ซาตานมุ่งทำลายจุดสำคัญแรกสุด ซึ่งเป็นรากฐานของเครื่องหมาย แห่งสิทธิอำานาจ คือวันที่เจ็ด-วันสะบาโต

ในวาระสุดท้าย พระเจ้าทรงมีประชากรของพระองค์ที่จะยืนหยัดมั่นคง ในความจงรักภักดีต่อพระองค์ ความจงรักภักดีนี้จะแสดงออกมาในการ เชื่อฟังพระบัญญัติทั้งหมด รวมถึงข้อพิเศษที่ชี้เจาะจงไปยังองค์พระผู้สร้าง พระเจ้าองค์นี้องค์เดียวเท่านั้นที่ทรงคุณค่าสำหรับการนมัสการของเรา

**คำถามเพื่อการอภิปราย**

`1.	บางคนบอกว่าความบาปมีจริงแต่พระบัญญัติถูกยกเลิกไปแล้ว สองสิ่งนี้ขัดแย้งกันหรือไม่ คุณจะให้ความกระจ่างแก่คนอื่นอย่างไร`

`2.	คุณเคยมีประสบการณ์กับคนที่แย้งว่า วันอาทิตย์เข้ามาแทนที่วันสะบาโตหรือไม่ คุณใช้อะไรโต้แย้ง ผลเป็นอย่างไร และคุณจะอธิบายว่าการรักษาวันที่เจ็ดเป็นวันสะบาโตนั้น ไม่ใช่การรอดด้วยการกระทำได้อย่างไร`

`3.	ขณะที่เราพูดกับคนอื่นถึงเรื่องวันสะบาโต และเตรียมพร้อมสำหรับเหตุการณ์ในวาระสุดท้าย เพราะเหตุใดจึงสำคัญที่จะให้ความชัดเจนว่า ความท้าทายเรื่อง “เครื่องหมายสัตว์ร้าย” ยังไม่ เกิดขึ้น`
