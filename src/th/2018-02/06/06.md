---
title:  การพยายามเปลี่ยนแปลงวันสะบาโต
date:   10/05/2018
---

พระบัญญัติของพระเจ้า พระบัญญัติสิบประการยังคงมีผลในเชิงปฏิบัติ (อ่าน  ยากอบ 2:10-12 ด้วย) และพระบัญญัติรวมไปถึงวันที่เจ็ด-วันสะบาโต ถ้าอย่างนั้นเพราะเหตุใดคริสเตียนจำนวนมากจึงถือรักษาวันอาทิตย์ในเมื่อไม่มีข้อพระคัมภีร์ให้การสนับสนุนว่าถูกต้อง

พระธรรมดาเนียลกล่าวถึงการรุ่งเรืองขึ้นสู่อำนาจของสี่อาณาจักรใหญ่คือบาบิโลน มีเดีย-เปอร์เซีย กรีก และโรมซึ่งเป็นอาณาจักรที่สี่ และเป็นอาณาจักรสุดท้ายในแผ่นดินโลก ในขณะที่อาณาจักรโรมยังเรืองอำนาจ ท่านดาเนียลได้รับนิมิตมองเห็นเขาอันเล็กเขาหนึ่งขึ้นสู่อำนาจจากอาณาจักรนี้ (ดาเนียล 7:8) ซึ่งยังอยู่ในช่วงเวลาของอาณาจักรโรม เป็นเพียงช่วงหนึ่งไม่มีการตีความหมายอื่นสำหรับเขาเล็กนี้นอกจากอำนาจของ “สำนักสันตะปาปา” (the papacy) ซึ่งรุ่งเรืองขึ้นจากอาณาจักรโรมและจนกระทั่งปัจจุบันยังเป็นส่วนหนึ่งของประเทศอิตาลี โธมัส ฮ็อบเบส นักประวัติศาสตร์ เขียนในช่วง ค.ศ. 1600 ว่า “ถ้าใครพิจารณาถึงอำนาจที่ยิ่งใหญ่ของคณะนักบวช เขาจะยอมรับได้ว่าสันตะปาปาไม่ใช่ใครอื่นมากไปกว่าวิญญาณของอาณาจักรโรมันเก่าที่กำลังนั่งสวมมงกุฎอยู่เหนือหลุมฝังศพนั่นเอง” โธมัส ฮ็อบเบส, Leviathan, Oxford: Oxford University Press, 1996, หน้า 463

`อ่านพระธรรม ดาเนียล 7:23-25 ข้อพระคัมภีร์เหล่านี้ช่วยให้เราเข้าใจจุดเริ่มต้นของการถือรักษาวันอาทิตย์อย่างไร`

ภาษาดั้งเดิม “อาราเมค” (Aramaic) แสดงให้เห็นในข้อ 25 ว่า “อำนาจของเขาเล็กมีความตั้งใจที่จะเปลี่ยนพระบัญญัติ สิ่งที่อำนาจทางโลกสามารถทำได้จริง คือการเปลี่ยนพระบัญญัติของพระเจ้า

แม้บันทึกในรายละเอียดตอนนี้ของประวัติศาสตร์ของคริสตจักรจะคลุมเครือ เราทราบว่าภายใต้อำนาจของสำนักสันตะปาปาแห่งโรม วันอาทิตย์ได้เข้ามาแทนที่วันที่เจ็ด-วันสะบาโตตามประเพณีนิยม ซึ่งเหนียวแน่นรุกเข้าไปแม้แต่การปฏิรูปทางศาสนาจนเกิดนิกาย “โปรเตสแตนต์” แต่การถือรักษาวันที่หนึ่งของสัปดาห์สำหรับนมัสการยังคงอยู่ และเวลาได้ล่วงเลยมาจนกระทั่งศตวรรษที่ยี่สิบเอ็ด ปัจจุบันคริสตจักรภายใต้ร่มเงาของโปรเตสแตนต์ส่วนใหญ่ยังถือรักษาวันที่หนึ่งของสัปดาห์มากกว่าที่จะปฏิบัติตามวันที่พระคัมภีร์กำหนดให้คือวันที่เจ็ดของสัปดาห์

`อ่านพระธรรม วิวรณ์ 13:1-17 และเปรียบเทียบกับ ดาเนียล 7:1-8, 21, 24, 25 มีภาพในจินตนาการอะไรที่เหมือนกันที่ถูกใช้ในข้อพระคัมภีร์เหล่านี้ซึ่งช่วยเราให้เข้าใจเหตุการณ์ในวาระสุดท้าย`

การใช้จินตนาการโดยตรงจากพระธรรมดาเนียลซึ่งรวมถึงจินตนาการเกี่ยวกับ (สำนักสันตะปาปา) ในช่วงครึ่งหลังของอาณาจักรโรม พระธรรมวิวรณ์ชี้ไปยังการกดขี่ข่มเหงในวาระสุดท้ายที่จะบังคับใช้กับเหล่าผู้ปฏิเสธที่จะนมัสการตามอำนาจของเผด็จการที่แสดงให้เห็นในพระธรรมวิวรณ์

`พระธรรมวิวรณ์ 14:6, 7 โดยเฉพาะข้อ 7 ที่นำข้อความมาจากพระบัญญัติข้อที่สี่ (อพยพ 20:11) ช่วยแสดงให้เห็นว่าวันสะบาโตจะเป็นตัวชี้ขาดวิกฤติของการนมัสการในวาระสุดท้ายอย่างไร`
