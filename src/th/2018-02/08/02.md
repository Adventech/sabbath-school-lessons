---
title:  ความเป็นสากลแห่งพระกิตติคุณ
date:   20/05/2018
---

`อ่านพระธรรม วิวรณ์ 14:6; มัทธิว 24:14, 28:19 อะไรคือประเด็นที่คล้ายคลึงกันในข้อพระคัมภีร์เหล่านี้  และข้อพระคัมภีร์เหล่านี้ช่วยให้เราเข้าใจว่าการประกาศและการเป็นพยานนั้นเป็นเป้าหมายที่สำคัญของคริสตจักรอย่างไร`

เหตุผลหนึ่งที่คนหนึ่งสามารถพูดได้ว่าข่าวของทูตสวรรค์องค์ที่หนึ่งเป็นพระบัญชายิ่งใหญ่ (มัทธิว 28:19) บัดนี้เมื่อทำการประกาศไปในบริบทของช่วงวาระสุดท้าย ถือว่าเป็น “ความจริงในปัจจุบัน” อย่างแท้จริง

สังเกตเห็นว่า ข้อพระคัมภีร์ทั้งสามข้อวางจุดเน้นเรื่องการประกาศออกไปแก่ชาวโลกทั้งปวง “ทุกเผ่าพันธุ์ ทุกชาติ ทุกภาษา” ซึ่งถ้าจะกล่าวอีกอย่าง ข่าวสารนี้เป็นสากลเพราะทุกคนต้องได้ยิน

`อ่านพระธรรม กาลาเทีย 3:22 ข้อพระคัมภีร์นี้ช่วยให้เราเข้าใจว่า เพราะเหตุใดทั่วทั้งโลกจึงจำเป็นต้องได้ยินข่าวพระกิตติคุณ`

ความเป็นสากลของความบาปอธิบายถึงความเป็นสากลแห่งพันธกิจที่เราถูกเรียกให้ทำ เพราะผู้คน “ทุกเชื้อชาติ เผ่าพันธุ์ ภาษา และทุกคน” ต่างได้ทำผิดและละเมิดพระบัญญัติของพระเจ้า และได้ถูก “กักตัวไว้ใต้ความบาป” การล้มลงของอาดัมได้มีผลกระทบต่อมนุษย์ทุกรูปทุกนาม ไม่มีชนชาติใดหรือชาติพันธุ์ใดมีภูมิคุ้มกันความบาป เราทั้งปวงได้รับผลลัพธ์ของความบาปทันที เว้นแต่เราจะได้รับการเยียวยาที่พระคริสต์จัดเตรียมไว้ให้เราทั้งมวลต้องเผชิญกับผลลัพธ์ในเบื้องปลาย นั่นคือความตายชั่วนิรันดร์

การเยียวยานั้นได้ถูกจัดหาไว้ให้แล้วแน่นอน  การทรงพระชนม์ การสิ้นพระชนม์  และการฟื้นพระชนม์  และพันธกิจของมหาปุโรหิตของพระเยซูในพระวิหารบนสวรรค์ เป็นวิธีแก้ปัญหาความบาปหนึ่งเดียว ทุกคนต้องการทราบถึงความหวังยิ่งใหญ่ของสิ่งที่พระเจ้าทรงเสนอให้แก่ทุกคนในพระเยซูคริสต์ นี่เป็นสาเหตุว่าเหตุใดเซเว่นธ์เดย์แอ๊ดเวนตีสจึงได้ออกไปทั่วโลก แสวงหาทางที่จะนำข่าวสารของพระเยซูไปบอกผู้ที่ยังไม่ได้ยินข่าวดีของพระองค์

`เพราะเหตุใดการเผยแพร่พระกิตติคุณจึงเป็นประโยชน์ต่อจิตวิญญาณของผู้เผยแพร่ และเพราะเหตุใดการเผยแพร่พระกิตติคุณจึงเป็นวิธีที่ดีที่สุดในการเตรียมพร้อมสำหรับการเสด็จกลับมาของพระเยซู`
