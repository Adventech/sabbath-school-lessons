---
title:  ถึงเวลาที่พระองค์จะทรงพิพากษาแล้ว
date:   23/05/2018
---

ในข่าวสารของทูตสวรรค์องค์แรก แนวคิดเรื่องการยำเกรงพระเจ้าและถวายพระเกียรติแด่พระองค์เชื่อมโยงเข้ากับการพิพากษา (วิวรณ์ 14:7) ถ้าพระคัมภีร์ชัดเจนเกี่ยวกับคำสอนใดๆ ก็เป็นที่ชัดเจนว่า พระเจ้าทรงเป็นพระเจ้าแห่งความยุติธรรมและพระองค์จะทรงทำการพิพากษา วันหนึ่งจะทรงพิพากษาและพระองค์ทรงความยุติธรรม ซึ่งทั้งสองสิ่งช่างขาดแคลนมากในโลกนี้ แต่วันนั้นจะมาถึงเมื่อพระเจ้าจะทรงพิพากษาอย่างยุติธรรม

ไม่ต้องสงสัยผู้คนจำเป็นต้องยำเกรงพระเจ้า และนั่นคือเหตุผลที่ว่า “ข่าวประเสริฐอันเป็นอมตะ” รวมเอาการพิพากษาเข้าไว้อย่างแท้จริง อะไรคือความสัมพันธ์ระหว่างสิ่งสำคัญสองสิ่ง ถ้าพระกิตติคุณหมายถึง “ข่าวดี” นั่นหมายความว่า แม้ว่าเราทั้งมวลเป็นคนบาปและได้ละเมิดพระบัญญัติของพระเจ้า เมื่อวันพิพากษามาถึงเราจะเป็นเหมือนโจรคนหนึ่งบนไม้กางเขน เราจะไม่ต้องพบกับบทลงโทษและการลงโทษที่เราสมควรได้รับสำหรับความบาปของเราและการที่เราละเมิดพระบัญญัติ

`อ่านข้อพระคัมภีร์ต่อไปนี้ และถามตัวเองว่าฉันจะยืนอยู่ด้วยความดีของตนได้อย่างไร (อ่าน ดู มัทธิว 12:36; ปัญญาจารย์ 12:14; โรม 2:6; 1 โครินธ์ 4:5)`

พระเจ้าผู้นับเส้นผมบนศีรษะของเราจะเป็นผู้ทรงพิพากษาโลกซึ่งนั่นจะถูกต้องเที่ยงตรง เหตุใด “ข่าวประเสริฐอันเป็นอมตะ” ช่างเป็นข่าวดีล้ำเลิศ การพิพากษาจะมาถึงแต่จะ “ไม่มีการลงโทษ” สำหรับเหล่าผู้ติดตามสัตย์ซื่อของพระเยซู พวกเขาจะได้รับการชำระล้างได้รับการทำให้พ้นบาป และได้ถูกทำให้เป็นผู้ชอบธรรมในนามขององค์พระเยซูเจ้า” (อ่าน 1 โครินธ์ 6:11) เพราะว่าพระเยซูคริสต์เป็นความชอบธรรมของพวกเขา และความชอบธรรมของพระองค์ได้จากการพิพากษา

“มนุษย์ไม่สามารถแก้ข้อกล่าวหาความบาปของเขาเองในเสื้อเปรอะเปื้อนแห่งความบาปของเขา เขาได้สารภาพความผิดบาปของเขา เขายืนต่อพระพักตร์พระเจ้าแต่พระเยซูผู้ทรงเป็นทนายแก้ต่างของเรา ทรงยื่นขอพระเมตตาแทนเราพร้อมกับคนทั้งปวงที่กลับใจใหม่และมีความเชื่อและยอมมอบถวายดวงวิญญาณของพวกเขาแด่พระองค์ พระเยซูทรงร้องทูลขอแก้คดีของพวกเขา 
และได้มีชัยชนะต่อ (ซานตาน) ผู้กล่าวหาด้วยอำนาจยิ่งใหญ่แห่งคาล์วารี พระองค์ผู้ทรงเชื่อฟังสมบูรณ์แบบในพระบัญญัติของพระเจ้า ยอมแม้กระทั่งสละพระชนม์ชีพของพระองค์บนไม้กางเขน พร้องทั้งเสียสละฤทธานุภาพในสวรรค์และแผ่นดินโลกอย่างหมดสิ้น และพระองค์ร้องทูลขอพระเมตตาจากพระบิดา ทรงทูลขอการกลับคืนดีให้กับมนุษย์ทั้งหลายผู้สำนึกในความผิดบาป” (เอลเลน จี.ไว้ท์, คำพยานสำหรับคริสตจักร, เล่ม 5, หน้า 471)

`การพิพากษาจริงสอนให้เรารู้ว่าการอภัยมีความจำเป็นต่อเราอย่างไร และเราจะเรียนรู้ที่จะให้อภัยแก่คนที่ทำผิดต่อเราเหมือนที่พระเจ้าทรงให้อภัยแก่เราผ่านทางพระเยซูอย่างไร`
