---
title:  การนมัสการองค์พระผู้สร้าง
date:   19/05/2018
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 14:6, 7; มัทธิว 24:14; กาลาเทีย 3:22; ลูกา 23:32-43; ปฐมกาล 22:12; วิวรณ์ 14:8-12

> <p>ข้อควรจำ</p>
> “แล้วข้าพเจ้าได้เห็นทูตสวรรค์อีกองค์หนึ่งเหาะไปในท้องฟ้า เพื่อประกาศข่าวประเสริฐอันเป็นอมตะแก่ชาวโลกทั้งปวง ทุกเผ่าพันธุ์ ทุกชาติ ทุกภาษา” (วิวรณ์ 14:6)

ในฐานะเป็นเซเว่นธ์เดย์แอ๊ดเวนตีส เราเชื่อคสอนของพระคัมภีร์เรื่อง “ความจริงปัจจุบัน” (present truth) (2 เปโตร 1:12) นี่เป็นแนวคิดพื้นฐานที่พระเจ้าทรงเปิดเผยแก่มนุษยชาติในเวลาที่ต้องการแสงสว่าง และจะทรงให้มากขึ้นในยุคต่อๆมา พระกิตติคุณแห่งพระสัญญาข้อแรกในปฐมกาล 3:15 ซึ่งเผยให้เห็นมนุษย์คู่แรกผู้ล้มลง ความหวังนั้นจะผ่านทางพงศ์พันธุ์ของหญิง และพระสัญญาที่พระเจ้าทรงประทานผ่านอับราฮัม “เพราะอับราฮัมจะเป็นประชาชาติใหญ่โตและมีกำลังมาก และประชาชาติทั้งหลายในโลกจะได้รับพรก็เพราะท่าน” (ปฐมกาล 18:18) ส่วนการเปิดเผยที่ชัดเจนกว่า คือพระสัญญาแห่งพระกิตติคุณ การเสด็จมาของพระเยซูผู้ซึ่งประกาศว่า “เพราะบุตรมนุษย์มิได้มาเพื่อรับการปรนนิบัติ แต่ท่านมาเพื่อจะปรนนิบัติเขา และประทานชีวิตของท่านให้เป็นค่าไถ่ของคนเป็นอันมาก” (มาระโก 10:45) ซึ่งแน่นอนการเสด็จมาบังเกิดของพระบุตรเป็นการเปิดเผยพระกิตติคุณที่ยิ่งใหญ่กว่า

วันนี้เราเชื่อว่าข่าวของทูตสวรรค์สามองค์ในวิวรณ์ 14:6-12 เป็น “ความจริงในปัจจุบัน” สำหรับผู้คนทั้งมวลผู้มีชีวิตอยู่ในช่วงวาระสุดท้ายก่อนการเสด็จกลับมาของพระคริสต์ และความสำเร็จสมจริงของความหวังทั้งปวงในฐานะเป็นคริสเตียน

สัปดาห์นี้ เราจะโฟกัสเจาะจงไปยังข่าวสารของทูตสวรรค์องค์ที่หนึ่ง เพราะข่าวสารนี้บรรจุความจริงสำคัญยิ่งยวดสำหรับผู้ที่แสวงหาทางที่จะยืนด้วยความสัตย์ซื่อในวารระสุดท้ายที่เต็มไปด้วยอันตราย
