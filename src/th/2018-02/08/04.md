---
title:  จงยำเกรงพระเจ้าและถวายพระเกียรติแด่พระองค์
date:   22/05/2018
---

หลังจากพูดถึงการประกาศ “ข่าวประเสริฐอันเป็นอมตะ” ไปทั่วโลกทั้งใบของทูตสวรรค์องค์แรก ต่อไปจะเป็นการอธิบายความของข่าวนี้ขณะที่ทำการเผยแพร่ “ข่าวประเสริฐอันเป็นอมตะ” เราจะต้องรวมเอาความจริงที่เป็นส่วนของข่าวสารสำหรับเวลานี้ด้วย นั่นก็คือข่าว “ความจริงปัจจุบัน” สำหรับช่วงวาระสุดท้ายซึ่งรวมถึงพระธรรม วิวรณ์ 14:7 ด้วย

`อ่านพระธรรม วิวรณ์ 14:7 การยำเกรงพระเจ้าและถวายพระเกียรติแด่พระองค์หมายความว่าอย่างไร เราจะทำตามได้อย่างไร และสิ่งนี้สอดคล้องกับพระกิตติคุณอย่างไร`

ที่จะยำเกรงพระเจ้าและที่จะถวายพระเกียรติแด่พระองค์ไม่ใช่สิ่งที่ไม่สัมพันธ์กัน ถ้าเรารู้สึกยำเกรงพระเจ้าตามเหตุผลของพระคัมภีร์ เราจะถวายพระเกียรติแด่พระองค์ สิ่งหนึ่งควรนำตรงไปยังอีกสิ่งหนึ่ง

`อ่านข้อพระคัมภีร์ต่อไปนี้  ข้อพระคัมภีร์เหล่านี้ช่วยเราให้เข้าใจว่าอะไรหมายถึง “จงยำเกรงพระเจ้า” และคำกล่าวนี้สัมพันธ์กับคำกล่าวต่อมา “และถวายพระเกียรติแด่พระองค์” อย่างไร ปฐมกาล 22:12; อพยพ 20:20; โยบ 1:9; ปัญญาจารย์ 12:13; มัทธิว 5:16`

ข้อพระคัมภีร์ที่กล่าวมานี้ มีแนวคิดของการยำเกรงพระเจ้าถูกเชื่อมโยงเข้ากับการเชื่อฟังพระองค์ และเมื่อเราเชื่อฟังพระเจ้าเราจะทำในสิ่งที่ถูก เราจะถวายพระเกียรติแด่พระองค์แม้ว่าบ่อยครั้งเราพูดว่าการยำเกรงพระเจ้าเท่ากับเรา “กลัว” พระเจ้า และถวายสักการะพระองค์ซึ่งมันควรลงลึกไปกว่านั้น เราได้รับการบอก “ให้ยำเกรงพระเจ้า” เพราะเราเป็นผู้ที่ล้มลง เราทั้งหลายเป็นคนบาป เราสมควรต้องตาย มีใครไม่เคยพบกับการสะดุ้งตกใจตระหนักในความชั่วร้ายจากการกระทำของตนและรับสิ่งที่สมควรกับโทษจากพระหัตถ์ของผู้พิพากษาคือพระเจ้า ผู้ทรงชอบธรรมสำหรับการกระทำของพวกเรา นี่คือความยำเกรงพระเจ้า และความกลัวนี่เองที่ผลักดันเราประการแรกสู่ไม้กางเขนเพื่อการอภัยบาป และประการที่สองที่จะอ้างถึงอำนาจของพระเจ้าที่จะชำระเราให้สะอาดจากความชั่วร้าย ถ้าไม่เพราะไม้กางเขน เราคงต้องสูญเสียดวงวิญญาณของเราทั้งหลาย (ดู มัทธิว 10:28)

`คุณเคยมีประสบการณ์เกี่ยวกับความยำเกรงพระเจ้าหรือไม่อย่างไร และสิ่งนี้มีผลต่อจิตวิญญาณและความเชื่อของเราอย่างไร`
