---
title:  ศึกษาเพิ่มเติม
date:   25/05/2018
---

นักศึกษาพระคัมภีร์หลายคนได้มองเห็นความเชื่อมโยงระหว่างการทรงเรียก ในวิวรณ์ 14:7 “จงนมัสการพระองค์ ผู้ทรงสร้างฟ้าสวรรค์ แผ่นดินโลก ทะเลและบ่อน้ำพุทั้งหลาย” และพระบัญญัติสิบประการข้อที่สี่ในอพยพ 20:11 เมื่อวันสะบาโตชี้กลับไปยังข้อเท็จจริงที่ว่า “เพราะในหกวันพระเจ้าทรงสร้างฟ้า และแผ่นดิน ทะเล และสรรพสิ่งซึ่งมีอยู่ในที่เหล่านั้น” อย่างไรก็ดี ความเชื่อมโยงใกล้ชิดของภาษามีการเปลี่ยนถ้อยคำเล็กน้อย ซึ่งข้อความในวิวรณ์ชี้ว่า องค์พระผู้เป็นเจ้าเป็นพระผู้ทรงสร้าง “บ่อน้ำพุทั้งหลาย”

ผู้ประพันธ์หนังสือเกี่ยวกับศาสนาที่ได้รับการต้อนรับอย่างแพร่หลายคนหนึ่ง ชื่อ ยอห์น บอลด์วิน เขียนให้เหตุผลพระธรรมข้อนี้ว่า “ประมาณว่าเป็นน้ำพระทัยของพระเจ้า เมื่อทรงดลใจให้เขียนส่วนของประโยคที่ว่า “บ่อน้ำพุทั้งหลาย” เหตุใดพระเยซูทรงดลใจให้ผู้เผยพระวจนะแยกข้อความที่เขียนในอพยพ 20:11 และเหตุใดทูตสวรรค์ผู้สื่อข่าวไม่เอ่ยถึงสิ่งที่ทรงสร้างอื่นๆ อย่างเช่นต้นไม้ทั้งหลาย ฝูงนกในอากาศ ฝูงปลา หรือภูเขาทั้งหลายเล่า เราไม่ทราบ

“บางทีข้อความที่ว่า “บ่อน้ำพุทั้งหลาย” ในบริบทของพระเจ้า เป็นการประกาศถึงช่วงเวลาพิเศษแห่งการพิพากษาของพระเจ้าที่กำลังจะมาถึง ดังนั้นทรงหาทางกล่าวโดยตรงให้ผู้อ่านพระธรรม วิวรณ์สนใจช่วงเวลาก่อนการพิพากษาดังกล่าว...อาจเป็นไปได้ที่พระเจ้าทรงตั้งพระทัยกล่าว “พาดพิง” (allusion) ถึงน้ำท่วมโลกในอดีตด้วยการใช้ถ้อยคำว่า “บ่อน้ำพุทั้งหลาย” ซึ่งจะทำให้ผู้คนมองเห็นความจริงเหมือนการขีดเส้นใต้เน้นข้อความ (underscore) ซึ่งที่จริงแล้วการพิพากษาของพระเจ้ามีพระลักษณะความเด็ดขาดพอๆกับความสัตย์ซื่อ และทรงพระกรุณาคุณอย่า่งไม่มีที่สิ้นสุด ถ้าเป็นเช่นนั้น การใช้ “น้ำท่วมในความหมายแฝงเป็นการกระตุ้นถ้อยคำว่า “บ่อน้ำพุทั้งหลาย” ทรงมุ่งหนุนใจผู้อ่านให้คิดอย่างจริงจังถึงการพิพากษาของพระเจ้าที่จะมาถึงในขั้นตอนของวาระสุดท้ายครั้งใหม่ ทูตสวรรค์องค์ที่หนึ่งได้ทำการประกาศในพระธรรมวิวรณ์ บทที่ 14” ยอห์น บอลด์วิน, Creation, Catastrophe, and Calvary: Why a Global Flood Is Vital to the Doctrine of Atonement, Md. Review and Herald, 2000, หน้า 27

**คำถามเพื่อการอภิปราย**

`1.	พระธรรมอิสยาห์ 53:6 “เราทุกคนได้เจิ่นไปเหมือนแกะ เราทุกคนต่างได้หันไปตามทางของตนเองและพระเจ้าทรงวางลงบนท่าน ซึ่งความบาปผิดของเราทุกคน” คำว่า “เราทุกคน” คือ “cullanu” ในข้อพระคัมภีร์เดียวกัน ท่านอิสยาห์กล่าวว่า พระเจ้าทรงวาง “ซึ่งความบาปผิด” ของเราทุกคน คำว่า “เราทุกคน” ตรงนี้ก็เช่นกันใช้คำว่า “cullanu” สิ่งนี้แสดงให้เราเห็นว่า ไม่ว่าบาปจะใหญ่แค่ไหน วิธีแก้ก็มีมากกว่าคำว่าเพียงพอ`

`2.	เราสามารถเรียนรู้บทเรียนอะไรจากเรื่องโจรบนไม้กางเขน สมมติว่าโจรคนที่ได้รับการอภัยถูกนำลงมาจากไม้กางเขน และมีชีวิตรอด คุณคิดว่าเขาจะใช้ชีวิตแตกต่างจากที่แล้วๆมาเหรือไม่ คำตอบที่เราได้ บอกเราเกี่ยวกับอำนาจของพระคริสต์ที่ได้เปลี่ยนแปลงชีวิตของเราอะไรบ้าง`
