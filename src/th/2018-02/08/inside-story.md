---
title:  ข่าวพันธกิจสำหรับผู้ใหญ่
date:   25/05/2018
---

#### การแก้ปัญหาในปั๊มน้ำมัน

_เล่าโดย  จอห์น เพนยา วัย 57...รัฐเวสต์เวอร์จิเนีย สหรัฐอเมริกา_

เย็นวันหนึ่ง เครื่องรูดบัตรเคดิตที่ปั้มน้ำมันแห่งนั้น ซึ่งตั้งอยู่นอกตัวเมืองในรัฐเวสต์เวอร์จิเนียเกิดขัดข้องทางเทคนิค จอห์น เพนยา และผู้ร่วมงานซึ่งเป็นหญิงคนหนึ่งทำงานในปั้มมันแห่งนี้ไม่ทราบจะแก้ไขอย่างไร นอกจากขอให้ลูกค้าทุกคนจ่ายค่าน้ำมันเป็นเงินสด จะว่าไปปั้มน้ำมันในพื้นที่แถบนั้นซึ่งมีทั้งหมด 23 แห่งต่างมีปัญหาเดียวกัน คือเครื่องรูดบัตรไม่ทำงาน ต้องขายน้ำมันด้วยเงินสดเหมือนกัน

จอห์นและเพื่อนร่วมงานผู้หญิงมองดูรถยี่ห้อ คาดิแลค คันใหญ่วิ่งเข้ามาในปั้ม คนขับแต่งกายภูมิฐาน จอห์น รีบเข้าไปบอกว่าเครื่องรูดบัตรไม่ทำงาน ถ้าจะเติมน้ำมันขอจ่ายเป็นเงินสด เจ้าของรถคันหรูดังกล่าวพูดว่า ปั้มอื่นๆในละแวกนี้ก็มีปัญหาเหมือนกัน เติมน้ำมันให้กับรถยนต์ของผมเถอะ จอห์นเติมน้ำมันให้กับรถของเขาตามคำขอ เมื่อเติมน้ำมันเสร็จจอห์น รายงานว่า “40 เหรียญครับ” จอห์นคิดว่าเจ้าของรถจะจ่ายเป็นเงินสด เพราะเขาได้แจ้งล่วงหน้าไปแล้ว... ชายคนนั้นกล่าวว่า ผมไม่มีเงินสดหรอก ผมขอค้างไว้ก่อนวันพรุ่งนี้ผมจะผ่านมาเส้นทางนี้แล้วจะจ่ายให้ จอห์น พูดกับผู้จัดการปั้ม ซึ่งให้คำแนะนำว่าขอให้ลูกค้าจอดรถไว้ที่ปั้ม แล้วเขาเดินไปกดเงินจากตู้ เอ.ที.เอ็ม. ที่ไหนสักแห่งมาจ่ายให้ แต่ลูกค้ากล่าวว่า “ผมไม่มีทางไหนที่จะหาเงินสดทันเย็นวันนี้” จอห์นรู้สึกว่าชายเจ้าของรถเป็นคนดี จอห์นกล่าวว่า “ผมจะใช้เงินส่วนตัวของผมจ่ายค่าน้ำมันแทนคุณไปก่อน ขอคุณมอบใบขับขี่ของคุณไว้กับผม... และเมื่อนำเงินมาให้ผมพรุ่งนี้ ผมจะคืนใบขับขี่ให้คุณ” 

ชายคนนั้นตอบตกลง และมอบใบขับขี่ของเขาให้กับจอห์น แล้วจับมือจอห์นเขย่า พูดว่า “ขอบคุณครับ พรุ่งนี้เจอกันที่นี่”  แล้วขับรถออกไป หลังจากชายคนนั้นขับรถจากไป ผู้หญิงเพื่อนร่วมงานพูดกับจอห์นว่า “นี่จอห์นดูท่าคุณจะสูญเสียเงินไปอย่างไม่เข้าท่านะ ทำไมยอมจ่ายเงินแทนเขา ไม่น่าใจดีเกินไปเพื่อนร่วมงานของเรา”  จอห์นกล่าวว่า “ผมเชื่อว่าเขาจะกลับมา และคืนเงินให้กับผมน่ะ” ในวันรุ่งขึ้นชายคนนั้นขับรถคันเดิมเข้ามาแล้วยื่นเงินให้จอห์น  พลางกล่าวว่า “ขอบคุณมากคุณจอห์น นี่คือเงิน 40 เหรียญของคุณ... มีอะไรที่ผมจะทำให้กับคุณได้ไหม” เขากล่าวท่าทีจริงใจอย่างรู้สึกขอบคุณจริงๆ จอห์นไม่ต้องการรางวัล หรือเงินเพิ่มเติม จึงตอบไปว่า “ไม่ครับ..ขอบคุณครับที่มีน้ำใจให้” ขอพระเจ้าอวยพระพรให้คุณ และให้การเดินทางของคุณปลอดภัยทุกวันนะครับ” ชายคนนั้นค้อมศีรษะให้พูดว่า “ขอพระเจ้าทรงอวยพระพรให้คุณเช่นกัน” แล้วขึ้นรถขับออกไป

**การพบปะที่ไม่คาดหวัง **

เย็นวันนั้นจอห์นเล่าประสบการณ์ที่ไม่ธรรมดาให้ภรรยาของเขาคือ “ชารอน” ฟัง แต่จอห์นยังเล่าไม่จบ มิสเตอร์ “จิม” พ่อตาซึ่งมาเยี่ยมลูกสาว ซึ่งก็คือภรรยาของจอห์นเดินเข้ามาและพูดเรื่องพระคัมภีร์ จิมเป็นคริสเตียนเซเว่นธ์เดย์แอ๊ดเวนตีส และได้กล่าวเชิญจอห์นให้ไปเยี่ยมโบสถ์แอ๊ดเวนตีสแล้วสักครั้งหนึ่งเมื่อเดือนก่อนวันนี้เมื่อ  จิมทราบว่าจอห์นไม่มีตารางทำงานที่ปั้ม น้ำมันในวันเสาร์ที่จะถึงนี้ จึงกล่าวเชิญจอห์นให้ไปเยี่ยมโบสถ์ในวันเสาร์ ซึ่งก็คือวันมะรืนนี้... จอห์นรู้สึกเกรงใจพ่อตาจึงตอบไปว่า “ตกลงครั้งนี้ผมรับปากจะไปครับ” เขาตอบ

จอห์นเกิดในครอบครัวคริสเตียนที่ไปโบสถ์ในวันอาทิตย์ ในเมืองคลีฟแลนด์ จอห์นเคยไปนมัสการที่โบสถ์แอ๊ดเวนตีสสองสามครั้งกับภรรยาตอนแต่งงานใหม่ๆ ส่วนภรรยาเติบโตในโบสถ์แอ๊ดเวนตีส แต่ตอนนี้ภรรยาหยุดไปโบสถ์มาหลายปีแล้ว  
ในเช้าวันสะบาโต จอห์นนั่งอย่างอึดอัดใจเล็กน้อยข้างจิมซึ่งเป็นพ่อตาในโบสถ์แอ๊ดเวนตีสที่เบ็กเลยน์ เวสต์เวอร์จิเนีย รอเวลาที่ชั่วโมงนมัสการจะเริ่มต้น ไม่กี่นาทีต่อมาศาสนาจารย์เดินเข้ามาจากด้านข้างของโบสถ์ จิมพูดกับจอห์นว่า “จอห์น พ่ออยากให้จอห์นพบกับศิษยาภิบาลสักครั้ง” จอห์นตอบว่า “ได้ครับพ่อ..ผมมีคำถามเกี่ยวกับพระคัมภีร์อยู่สองสามข้อ อยากถามเขาอยู่เหมือนกัน” ขณะที่อาจารย์คนนั้นเดินตามทางเดินระหว่างม้านั่งในโบสถ์ จอห์นมองตามและคิดว่า “ฉันเคยเห็นเขาคนนี้ที่ไหนสักแห่ง...เป็นที่ไหนนะ”  

เมื่อจิมแนะนำศิษยาภิบาลให้รู้จักกับจอห์นผู้เป็นลูกเขย...ศาสนาจารย์จ้องหน้าจอห์น พูดเปรยๆว่าผมเคยพบคุณที่ไหนสักแห่ง แต่นึกไม่ออกในตอนนี้” ชายทั้งสองจ้องหน้าซึ่งกันและกันสักครู่หนึ่ง เสร็จแล้วจอห์นอุทานออกมาว่า “อาจารย์เป็นคนนั้นที่ปั้มน้ำมันเมื่อวันก่อน นั่นเอง !” “โอ..ใช่แล้ว คุณเป็นคนที่จ่ายค่าน้ำมันรถยนต์ให้ผมนั่นเอง !”

หลังการเลิกนมัสการในโบสถ์ จอห์นและศาสนาจารย์ซามูเอล ซิมมูโซสยา ซึ่งเป็นคนพื้นเมืองจากประเทศแซมเบีย อพยพมาอยู่สหรัฐอเมริกาตั้งแต่สมัยคุณพ่ออธิบายให้จิมทราบว่า เขาพบกับจอห์นอย่างไร จอห์นพูดออกมาว่า “ผมเคยพูดถึงสิ่งดีๆว่า “ผมโชคดี” แต่ตอนนี้ผมขอเปลี่ยนไปพูดว่า “นี่เป็นพระพรจากพระเจ้า”  

**เรื่องส่วนที่เหลือทั้งหมด**

การที่จอห์นได้รู้จักกับศาสนาจารย์แอ๊ดเวนตีสในวิธีพิเศษ ทำให้จอห์นยรู้สึกประทับใจว่าพระเจ้าทรงนำเขาให้รู้จักกับพระองค์ จอห์นเริ่มไปนมัสการที่ “โบสถ์แอ๊ดเวนตีสสเปนเซอร์” ซึ่งอยู่ใกล้บ้านมากกว่า ต่อมาไม่นานภรรยาของจอห์นซึ่งเกิดในครอบครัวแอ๊ดเวนตีส แต่ได้หลงหายไปได้กลับเข้าโบสถ์และรับบัพติศมา

ต่อมามิชชั่น “เวอร์จิเนีย ตะวันตก” ได้รับส่วนหนึ่งของเงินถวายวันสะบาโตที่สิบสามในปี 2015 สำหรับโครงการ การเปิดประชุมเผยแพร่ในที่สาธารณะ 35 แห่งในปีนั้น โบสถ์สเปนเซอร์ ซึ่งอยู่ในเขตเวอร์จิเนีย ตะวันตกได้งบประมาณเปิดการประชุม 1 ใน 35 แห่งนั้นด้วย ในการเปิดประชุมครั้งนั้นเป็นช่วงที่จอห์นมานมัสการที่โบสถ์พอดี ในวันที่จอห์นไม่ได้เข้ากะทำงาน เขาจะออกไปแจกใบปลิว และเยี่ยมเยียนตามบ้านของผู้ที่มาในการประชุม 
เสร็จการประชุมเผยแพร่ในที่สาธารณะ ซึ่งมี “วิลเลี่ยม ไอแอนนาโค” ผู้ปกครองโบสถ์คนหนึ่งเป็นผู้เทศนา มีผู้ตัดสินใจรับบัพติศมา 2 คน ในวันเสาร์ หลังการประชุมเสร็จลง แต่จอห์นไม่ได้อยู่ในสองคนนั้น อาจารย์ “ดาเนียล โมริโคเน” ซึ่งเป็นศิษยาภิบาลประจำโบสถ์ได้มาเยี่ยมจอห์นที่บ้าน ได้ถามจอห์นตรงๆว่ามีอะไรทำให้คุณยังไม่ถวายดวงใจให้พระเยซู จอห์นได้ตอบอาจารย์ดาเนียลว่า “เมื่อผมมองไปที่สมาชิกโบสถ์แล้ว ผมไม่แน่ใจว่าผมสะอาดเพียงพอที่จะรับบัพติศมาหรือเปล่า”

อาจารย์ได้ตอบว่า “ถ้าคุณมองไปที่คนอื่น คุณไม่อยากจะรับบัพติศมา ดังนั้นให้คุณมองไปที่พระเยซูผู้ซึ่งรักคุณและสิ้นพระชนม์ไถ่บาปของคุณ...พระองค์พร้อมจะต้อนรับคุณในทุกสภาพที่คุณเป็นอยู่” ถ้อยคำนั้นทะลุสู่กลางใจของจอห์น เย็นวันนั้นเป็นวันศุกร์เขาได้โทรบอกศิษยาภิบาลว่า “ผมจะเข้าร่วมในพิธีบัพติสมาในครั้งนี้ด้วย....ผมต้องนำอะไรมาบ้างสำหรับพิธีบัพติศมาวันพรุ่งนี้” จอห์นเป็นพยานหลังบัพติศมาว่า “ความรัก และความเสียสละพระชนม์ชีพของพระเยซู ตลอดจนได้มองเห็นความดีของเหล่าสมาชิกโบสถ์ ทำให้ผมตัดสินใจถวายชีวิตให้พระเยซูในวันนี้” ในปลายปีนั้นจอห์น วัย 57 ปีได้รับเลือกให้เป็นมัคนายกของโบสถ์แอ๊ดเวนตีสสเปนเซอร์ และเขามีความกระตือรือร้นในการประกาศส่วนบุคคล เขากล่าวว่า “ผมต้องการนำพระพรแห่งความรอดไปสู่ผู้คนในชุมชนเหมือนกับที่ผมได้รับมา”

จอห์นกล่าวอีกว่า “ผมได้อาศัยอยู่พื้นที่แถบนี้มาเป็นเวลา 30 ปี และผู้คนรู้จักผม...พวกเขามองเห็นว่าชีวิตของผมได้รับการเปลี่ยนแปลงอย่างไร หลังจากที่ผมได้กลับใจใหม่และได้รับบัพติศมา ผมต้องการเข้าถึงผู้คนในชุมชนเพื่อพระคริสต์ครับ”

ขอบคุณพี่น้องในพระคริสต์ทุกท่านทั่วโลก ที่ได้ถวายเงินถวายในวันสะบาโตในปี 2015 ซึ่งมีส่วนทำให้จอห์นได้พบความจริงในคริสจักรเซเว่นธ์เดย์แอ๊ดเวนตีส และได้กลับใจใหม่...ขอพี่น้องถวายเงินถวายในครั้งนี้ด้วยเช่นกัน เพื่อพันธกิจของพระเยซูจะได้ประกาศออกไป... ขอพระเจ้าทรงอวยพระพรให้ทุกท่าน
