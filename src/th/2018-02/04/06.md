---
title:  ข่าวประเสริฐอันเป็นอมตะ
date:   26/04/2018
---

`อ่านพระธรรม วิวรณ์ 14:6, 7 อะไรคือ “ข่าวประเสริฐอันเป็นอมตะ” `

ข่าวประเสริฐที่กล่าวถึงนี้ “เป็นอมตะ” มีหลักฐานมากมายว่าพระเจ้าไม่ทรงเปลี่ยนแปลง พระเจ้าผู้ไม่เปลี่ยนแปลงจะไม่ทรงเปลี่ยนพระกิตติคุณ พระกิตติคุณอันเป็นอมตะให้ความมั่นใจแก่คนทั้งปวงผู้เต็มใจที่จะยอมรับพระกิตติคุณที่เปิดเผยการไม่เปลี่ยนแปลงความรักของพระเจ้า และข่าวสารนี้จำเป็นต้องประกาศแก่ชาวโลก ทุกคนจำต้องรับโอกาสที่จะรับฟัง นี่คือเหตุที่พระเจ้าทรงเรียกประชากรของพระองค์ให้ประกาศเผยแพร่พระกิตติคุณ 

`“ในพระเยซูคริสต์นั้น พระองค์ได้ทรงเลือกเราไว้ตั้งแต่ก่อนที่จะทรงเริ่มสร้างโลก เพื่อเราจะบริสุทธิ์และปราศจากตำหนิในสายพระเนตรของพระองค์ พระองค์ทรงกำหนดเราไว้ด้วยความรักก่อนตามที่ชอบพระทัยพระองค์ให้เป็นบุตรโดยพระเยซูคริสต์” (เอเฟซัส 1:4, 5) ข่าวประเสริฐอันเป็นอมตะนั้นแท้ที่จริงแล้วคืออะไร`

การถูกเลือกโดยพระองค์ “ตั้งแต่ก่อนที่จะทรงเริ่มสร้างโลก” และพูดเกี่ยวกับข่าวประเสริฐ “อันเป็นอมตะ” พระเจ้าทรงวางแผนเพื่อเราจะมีความรอดในพระองค์

มองดูบางถ้อยคำตรงนี้: “ทรงเลือกไว้” “ตั้งแต่ก่อน” “ที่ชอบพระทัย” “ทรงรับเป็นบุตร” มองดูข้อพระคัมภีร์ทั้งสองชี้ไปไปยังพระประสงค์ของพระเจ้าเพื่อเราจะได้รับชีวิตนิรันดร์ “ในพระองค์” ความจริงที่พระเจ้าทรงทำทั้งหมดในอดีตที่ผ่านมา (ดูใน 2 เธสะโลนิกา 2:13; 2 ทิโมธี 1:9 ด้วย) ข้อพระคัมภีร์เหล่านี้ชี้ไปยังพระคุณของพระองค์ว่าความรอดของเรามาจากบางสิ่งที่เราไม่สามารถทำหรือประกอบบุญกุศลใดๆได้ ทั้งหมดเป็นการกระทำให้เกิดขึ้นจากพระอุปนิสัยแห่งความรักของพระเจ้า ถ้าความรอดนั้นมาจากสิ่งใดๆที่เราทำ เราจะถูกเลือกให้รับความรอดในพระองค์แม้แต่ก่อนเรามีตัวตนได้อย่างไร ดังนั้นการเลือกนั้นเป็นของเราไม่ว่าจะยอมรับหรือปฏิเสธ

และการทรงเลือกทำให้ปรากฏในชีวิตของผู้ถูกเลือกอย่างไร คือ “ในพระเยซูคริสต์นั้น พระองค์ได้ทรงเลือกเราไว้ตั้งแต่ก่อนที่จะทรงเริ่มสร้างโลก เพื่อเราจะบริสุทธิ์และปราศจากตำหนิในสายพระเนตรของพระองค์” (เอเฟซัส 1:4) ตรงนี้ก็เช่นกันว่าเราได้ถูกเลือกไว้เพื่ออะไร

`เราถูกเรียกให้เผยแพร่พระกิตติคุณ “อันเป็นอมตะ” แก่โลกซึ่งเป็นส่วนหนึ่งของ “ข่าวสุดท้าย” ก่อนพระคริสต์จะเสด็จกลับมาครั้งที่สอง เพราะเหตุใดเราจะต้องทราบและมีประสบการณ์ความเป็นจริงของ “ข่าวประเสริฐอันเป็นอมตะ” ในชีวิตของเราเองก่อนที่เราสามารถจะแบ่งปันกับคนอื่น`
