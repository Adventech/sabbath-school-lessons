---
title:  ความรักของพระวิญญาณ
date:   24/04/2018
---

มีความเข้าใจผิดเกี่ยวกับพระวิญญาณบริสุทธิ์เกือบจะเท่าการเข้าใจผิดในพระบิดา นักศาสนศาสตร์เคยคิดว่าพระวิญญาณบริสุทธิ์เป็นดุจความรักระหว่างพระบิดาและพระบุตร หรือกล่าวอีกอย่างว่า พระวิญญาณบริสุทธิ์เป็นเพียง “ความรักความผูกพัน” ระหว่างพระบิดาและพระบุตร นี่หมายความว่าพระวิญญาณถูกมองให้เล็กลงด้วยการกล่าวว่าเป็นความสัมพันธ์ระหว่างสมาชิกของพระเจ้าสองพระภาคและพระองค์ไม่มีตัวตนโดยพระองค์เอง

แต่ข้อพระคัมภีร์พิสูจน์ความมีตัวตนของพระองค์ คริสเตียนทั้งหลายรับบัพติสมาในนามของ “พระวิญญาณบริสุทธิ์” พร้อมกันไปกับพระนามของพระบิดาและพระบุตร (มัทธิว 28:19) พระวิญญาณบริสุทธิ์ถวายพระสิริแด่พระคริสต์ (ยอห์น 16:14) พระวิญญาณดลใจให้คนบาปตระหนักว่าตนเป็นคนบาป (ยอห์น 16:8) พระวิญญาณสามารถเศร้าเสียพระทัยได้ (เอเฟซัน 4:30) พระองค์เป็นผู้ปลอบประโลม (ยอห์น 14:16) พระองค์ทรงช่วยเหลือ,ให้คำปรึกษา, พระองค์ทรงสอน (ลูกา 12:12) พระองค์ทูลอ้อนวอนเพื่อคนอื่น (โรม 8:26) พระองค์ทรงชำระให้บริสุทธิ์ (1 เปโตร 1:2) พระเยซูตรัสว่าพระวิญญาณนำไปสู่ความจริงทุกอย่าง (ยอห์น 16:13)

สรุปสั้นๆ พระวิญญาณบริสุทธิ์คือพระเจ้าเหมือนพระบิดาและพระบุตร ทั้งสามพระองค์เป็นพระเจ้าองค์เดียวกัน

`ทุกสิ่งทุกอย่างที่พระวิญญาณบริสุทธิ์ทรงทำเป็นการเปิดเผยความรักของพระเจ้า มีอะไรบ้างที่พระองค์ทรงทำ ลูกา 12:12; ยอห์น 16:8-13; กิจการ 13:2`

หลักฐานยิ่งใหญ่ที่สุดของพระวิญญาณบริสุทธิ์ว่าทรงเป็นพระเจ้า นั่นคือการเสด็จมาบังเกิดของพระคริสต์” (incarnation of Christ) พระเยซูทรงบังเกิดจากพระวิญญาณบริสุทธิ์ (มัทธิว 1:20) มีเพียงพระเจ้าที่อาจ “สร้าง” ได้เช่นนั้น

พระวิญญาณบริสุทธิ์สามารถประกอบการอัศจรรย์ที่ตรงกันข้ามกันเพื่อพระคริสต์ ประการแรกพระองค์นำพระคริสต์ผู้ทรงปรากฏได้ทุกแห่งมาปฏิสนธิในครรภ์ของมารีย์ และบังเกิดเป็นพระกุมารเยซู เมื่อเสร็จสิ้นพันธกิจ พระคริสต์เสด็จขึ้นสู่สวรรค์ในร่างกายของมนุษย์ทั้งๆที่ทรงถูกจำกัดภายในร่างกายนั้น ประการที่สองพระวิญญาณนำพระคริสต์ที่ถูกจำกัดในร่างกายมนุษย์ให้สถิตอยู่กับคริสเตียนรอบโลกได้

เช่นนั้น พระวิญญาณบริสุทธิ์พร้อมกับพระบิดาและพระบุตรทรงกำลังทำการเพื่อเรา “พระเจ้าสามพระภาคได้รับการดลใจให้ทรงพระกรุณาต่อเผ่าพันธุ์มนุษย์ พระบิดา พระบุตรและพระวิญญาณบริสุทธิ์ทรงประทานพระองค์เองเพื่อดำเนินแผนการแห่งความรอด” เอลเลน จี. ไว้ท์, Counsels on Health,หน้า 222

พระบิดา พระบุตรและพระวิญญาณบริสุทธิ์ทรงรักเราเท่าเทียมกัน ทรงกำลังทำการเพื่อที่จะช่วยเราให้รอดในอาณาจักรนิรันดร์ของพระองค์  เช่นนั้น เราสามารถที่จะเพิกเฉยต่อความรอดยิ่งใหญ่เช่นนี้ได้อย่างไร

`เราสามารถได้การหนุนใจมากเพียงใด ต่อข้อเท็จจริงที่ว่าพระบิดา พระบุตรและพระวิญญาณบริสุทธิ์ทั้งสามพระองค์ทรงทำการร่วมกันเพื่อให้บังเกิดผลดีต่อชีวิตชั่วนิรันดร์ของเรา`
