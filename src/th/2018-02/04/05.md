---
title:  หลักประกันของความรอด
date:   25/04/2018
---

มีเซเว่นธ์เดย์แอ๊ดเวนตีสบางคนสงสัยว่าพวกเขาจะได้รับความรอดหรือเปล่า พวกเขาขาดความมั่นใจและมีความต้องการจะทราบอนาคตของพวกเขาในเรื่องชีวิตชั่วนิรันดร์ พวกเขาทำการเพื่อจะให้พวกเขาดีเพียงพอ กระนั้นพวกเขาก็รู้สึกว่ายังขาดอยู่ พวกเขามองตัวเองและพบเพียงสิ่งเล็กน้อยที่หนุนใจตนในการดำเนินชีวิต

เมื่อเรามองเห็นช่องว่างกว้างระหว่างอุปนิสัยของพระคริสต์และอุปนิสัยของเราเอง หรือเมื่ออ่านข้อพระคัมภีร์อย่างเช่น “เพราะว่าประตูซึ่งนำไปถึงชีวิตนั้นก็คับและทางก็แคบผู้ที่หาพบก็มีน้อย” (มัทธิว 7:14) มีใครในพวกเราที่ไม่เคยหวั่นไหวแม้แต่น้อยว่าตนจะทำได้หรือเปล่า

การเตรียมความพร้อมเพื่อวาระสุดท้ายนั้น ต้องมีความมั่นใจในรอดของปัจจุบัน พวกเขาต้อง “สุขใจ” ในความเป็นจริงของความรอดเพื่อที่จะเผชิญอนาคตอย่างไม่เกรงกลัว ดังที่เราได้รับทราบมา พระเจ้าทั้งสามพระภาคทำกิจร่วมกันเพื่อช่วยเราให้รอด ดังนั้นเราควรดำรงชีวิตด้วยความมั่นใจในความรอดของเรา

ข้อพระคัมภีร์ต่อไปนี้ให้ความหวังและความมั่นใจอะไรแก่เราเกี่ยวกับความรอดและสิ่งที่พระเจ้าทรงสัญญาจะทำเพื่อเรา

`สดุดี91:15, 16;`

`โยเอล 2:31, 32;`

`ยอห์น 10:28;`

`โรม 10:9-13;`

`1 ยอห์น 5:11-13`

เราถูกเรียกและแม้แต่ได้รับพระบัญชาให้ดำเนินชีวิตบริสุทธิ์ แต่ชีวิตของเราทั้งหลายเป็นผลลัพธ์ของการได้รับการช่วยให้รอดโดยพระคริสต์ ไม่ได้หมายถึงการบรรลุสู่ความรอด แม้ว่าเราจะต้องสัตย์ซื่อและอาจต้องพบความตาย เราจะต้องพึ่งพิงเสมอในของประทานซึ่งเป็นความหวังในความรอดเพียงสิ่งเดียว ประชากรของพระเจ้าจะต้องถูกพบว่ามีความสัตย์ซื่อและเชื่อฟังในวาระสุดท้าย ความซื่อสัตย์และการเชื่อฟังบังเกิดขึ้นจากความมั่นใจในสิ่งที่พระคริสต์ทรงได้ทำเพื่อพวกเขา
