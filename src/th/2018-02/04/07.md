---
title:  ศึกษาเพิ่มเติม
date:   27/04/2018
---

เราสามารถมีความมั่นใจในความรอดแต่เราจะต้องไม่ทึกทักเอาเอง อย่างเช่นในกรณีของความเชื่อมั่นอันเป็นเท็จ พระเยซูทรงเตือนในเรื่องนี้ด้วย โดยตรัสว่า “มิใช่ทุกคนที่เรียกเราว่า “พระองค์เจ้าข้า พระองค์เจ้าข้า จะได้เข้าในแผ่นดินสวรรค์ แต่ผู้ที่ปฏิบัติตามพระทัยของพระบิดาของเราผู้ทรงสถิตในสวรรค์จึงจะเข้าได้ เมื่อถึงวันนั้นจะมีคนเป็นอันมากร้องแก่เราว่า พระองค์ เจ้าข้า พระองค์เจ้าข้า ข้าพระองค์กล่าวพระวจนะในพระนามของพระองค์ และ ได้ขับผีออกในพระนามของพระองค์  และได้ทำการมหัศจรรย์เป็นมากในพระนามของพระองค์มิใช่หรือ เมื่อนั้นเราจะได้กล่าวแก่เขาว่า เราไม่รู้จักเจ้าเลย เจ้าผู้กระทำาชั่ว จงไปเสียให้พ้นจากหน้าเรา” (มัทธิว 7:21-23)

ผู้คนเหล่านี้ทำผิดพลาดร้ายแรงสองประการ  ประการแรก  แม้ว่าพวกเขาอาจได้ทำการใหญ่อย่างไรก็ตามในพระนามขององค์พระผู้เป็นเจ้า แต่พวกเขาไม่ได้ทำตามน้ำพระทัยของพระองค์ นั่นคือการเชื่อฟังพระบัญญัติของพระองค์ พระเยซูไม่ได้ตรัสว่า “จงถอยไปจากเรา เจ้าผู้ “ไม่ปราศจากบาป” หรือ “เจ้าผู้ไม่ปราศจากความผิด” หรือ “เจ้าไม่ดีสมบูรณ์” แต่เป็นว่าพระองค์ทรง พรรณนาพวกเขาเป็นนดุจ “พวกไร้กฎหมาย” หรือผู้ “ปราศจากพระบัญญัติ” ประการที่สอง สังเกตการเน้นของพวกเขาในตัวพวกเขาเองและในสิ่งที่พวกเขาได้ทำสำเร็จ ไม่ใช่เราทำสิ่งนี้ในพระนามของพระองค์มิใช่หรือ และเราได้ทำสิ่งอื่นและทั้งหมดในนามของพระองค์ด้วย พวกเขาได้แยกห่างจากพระคริสต์ และชี้ให้เห็นในความพยายามจะทำของพวกเขาเอง  ความชอบธรรมต่อพระพักตร์ของพระเจ้าเป็นผลงานอันเดียวที่จะช่วยเราให้รอดโดยพระคุณความดีของพระคริสต์พระผู้ช่วยเราให้รอดโดยความเชื่อ ตรงนี้เองเป็นจุดที่นำความมั่นใจมาสู่เราซึ่งไม่ได้เกิดขึ้นในตัวของเราเอง หรือการงานของเรา แต่เป็นสิ่งเดียวที่พระคริสต์ได้ทำเพื่อเรา คุณต้องการความมั่นใจ จงเชื่อฟังพระบัญญัติของพระเจ้าและวางใจในคุณความดีและความชอบธรรมของพระคริสต์ แล้วคุณจะมีความมั่นใจทุกอย่างเท่าที่คุณต้องการ

**คำถามเพื่อการอภิปราย**

`1.	มาร์ติน ลูเธอร์ กล่าวว่า “เมื่อมองดูตัวเอง ข้าพเจ้าไม่ทราบว่าตนจะรอดได้อย่างไร แต่เมื่อมองดูพระเยซูข้าพเจ้าก็ไม่ทราบว่าตนจะพินาศได้อย่างไร” ท่านพบปัญญาจากคำกล่าวนี้หรือไม่ เพราะเหตุใดจึงควรรักษาข้อความนี้ไว้`

`2.	จงอภิปรายประเด็นนี้: เราได้รับการเลือกไว้เพื่อความรอดก่อนที่จะวางรากฐานของแผ่นดินโลก แต่เพราะเหตุใดจึงไม่ใช่ทุกคนที่จะได้รับความรอดทั้งหมด นี่ไม่ได้ขึ้นอยู่กับการทรงเลือกของพระเจ้า แต่เป็นการเลือกของมนุษย์เอง`

`3.	ภาพของสงครามการต่อสู้อันยิ่งใหญ่ช่วยให้เราจัดการความชั่วร้ายที่เกิดขึ้นจริงได้ดีกว่าอย่างไร แม้ว่าจะเกิดขึ้นในโลกที่พระเจ้าพระบิดา พระบุตรและพระวิญญาณบริสุทธิ์ทรงรัก`
