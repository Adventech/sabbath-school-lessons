---
title:  ความรักของพระบิดา
date:   22/04/2018
---

ไม่นานก่อนเหตุการณ์ที่บนไม้กางเขน พระเยซูตรัสกับผู้ติดตามพระองค์ว่า ผู้คนสามารถมาถึงพระบิดาผ่านทางพระองค์ นั่นเป็นตอนที่ท่านฟีลิปอัครทูตคนหนึ่งทูลถามขึ้นว่า “พระองค์เจ้าข้า ขอสำแดงพระบิดาให้ข้าพระองค์ทั้งหลายได้เห็นก็พอใจข้าพระองค์แล้ว” (ยอห์น 14:8)

`พระเยซูทรงตอบอย่างไร ในยอห์น 14:9 คำตอบของพระองค์สอนอะไรเราเกี่ยวกับพระบิดาบ้าง มีความคิดเห็นอะไรที่ผิดเกี่ยวกับพระเจ้า ที่คำตอบของพระองค์ทำให้เกิดความชัดเจน`

บางคนพูดว่าพระเจ้าของพระคัมภีร์เดิมเป็นเจ้าแห่งความยุติธรรมเมื่อเปรียบเทียบกับพระเจ้าของพระคัมภีร์ใหม่ ผู้ซึ่งเต็มไปด้วยความเมตตาและการให้อภัย การวาดภาพความแตกต่างระหว่างพระเจ้าแห่งพระคัมภีร์เดิมและพระคัมภีร์ใหม่นั้นไม่ถูกต้องไม่ใช่ความจริง เพราะพระเจ้าของพระคัมภีร์ทั้งสองภาค(ของพระคัมภีร์เก่าและใหม่)เป็นพระเจ้าองค์เดียวกันและพระองค์มีพระลักษณะนิสัยเป็นอย่างเดียวกัน

เหตุผลหนึ่งที่พระคริสต์เสด็จมายังโลกนี้ก็เพื่อจะทรงเปิดเผยความจริงเกี่ยวกับพระเจ้าองค์พระบิดา เวลาผ่านมาหลายศตวรรษ แนวความคิดเห็นที่ผิดเกี่ยวพระอุปนิสัยของพระเจ้าได้คืบคลานเข้ามา และได้แพร่ขยายออกไป ไม่เพียงท่ามกลางคนต่างชาติเท่านั้นแต่ท่ามกลางประชากรที่ได้รับการเลือกสรรเช่นกัน “โลกนี้ได้มืดครึ้มผ่านความเข้าใจผิดในเรื่องของพระเจ้า การทำให้เงามืดแห่งความเศร้าหมองสว่างไสวขึ้น โลกนี้จะถูกนำกลับมาสู่ภาพที่เป็นจริงของพระเจ้า เงามืดจากการหลอกลวงของซาตานจะต้องถูกทำให้แตกสลายไป” (เอลเลน จี. ไว้ท์, ผู้พึงปรารถนาแห่งปวงชน, หน้า 22) นี่คือเหตุผลบางประการที่พระเยซูทรงเสด็จลงมายังโลกนี้

พระเจ้าไม่ทรงเปลี่ยนแปลง ถ้าเราได้ทราบเกี่ยวกับข้อมูลความจริงรอบด้านเกี่ยวกับเหตุการณ์ในพระคัมภีร์เดิม เราจะพบว่าพระเจ้าเป็นพระเจ้าแห่งพระเมตตาคุณทั้งในพระคัมภีร์เดิมและในพระคัมภีร์ใหม่ พระคัมภีร์กล่าวไว้ว่า “พระเจ้าทรงเป็นความรัก” (1 ยอห์น 4:8) และพระเจ้าไม่ทรงเปลี่ยนแปลง “พระเยซูคริสต์ยังทรงเหมือนเดิมในเวลาวานนี้และเวลาวันนี้ และต่อๆไปเป็นนิจกาล” (ฮีบรู 13:8)

ระลึกไว้ด้วยว่าทรงเป็นพระเจ้าแห่งพระคัมภีร์เดิมผู้ทรงถูกตรึงบนไม้กางเขน

“พระเจ้าทรงพระเมตตากรุณา ทรงกริ้วช้า และมีความรักมั่นคงอย่างอุดม” (สดุดี 145:8) พระเจ้าทรงมีความรักมั่นคงอย่างไม่มีที่สิ้นสุด (สดุดี143:8) พระองค์ทรงปรีดีในคนที่ยำเกรงพระองค์ (สดุดี 147:11) พระเจ้าทรงวางแผนให้ผู้คนรุ่งเรืองและประทานความหวังให้ (เยเรมีย์ 29:11) ในความรักของพระองค์ พระองค์จะไม่ทรงกล่าวตำหนิแต่ชื่นชมเหนือประชากรของพระองค์ด้วยการร้องเพลง (เศคาริยาห์ 3:17) นี่น่าจะเป็นข้อพิสูจน์ และยังมีอีกมากที่แสดงให้เห็นพระลักษณะแท้จริงของพระเจ้าว่าเป็นเช่นใด

`คิดเกี่ยวกับความจริงที่พระเยซูเป็นตัวแทนของพระบิดา นี่เป็นสิ่งมหัศจรรย์และเป็นความหวังแห่งความจริง โดยเฉพาะอย่างยิ่งเหล่าผู้ที่เชื่อบางครั้งมีความเกรงกลัวพระเจ้าอย่างไร`
