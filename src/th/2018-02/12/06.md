---
title:  'อารมาเกดโดน และภูเขาคารเมล ตอนที่ 2'
date:   21/06/2018
---

อ่านพระธรรม 1 พงศ์กษัตริย์ 18:18-40 เรื่องนี้จบอย่างไร และสะท้อนถึงจุดจบของสงครามความขัดแย้งอันยิ่งใหญ่ในวาระสุดท้ายอย่างไร  

การสงครามบนเขาคารเมล เป็นสิ่งที่เกิดขึ้นระหว่างเอลียาห์ผู้เผยพระวจนะของพระเจ้า และผู้เผยพระวจนะของพระบาอัลหลายร้อยคน (สังเกตจำนวนคนฝ่ายเทียมเท็จมีจำนวนมากกว่าผู้อยู่ฝ่ายพระเจ้าเที่ยงแท้) เป็นการสาธิตให้เห็นว่า ใครคือพระเจ้าองค์แท้จริง คือพระเจ้าผู้ทรงสร้างสวรรค์ และแผ่นดินโลก หรือ “พระบาอัล” นี่เป็นเพียงอีกเรื่องหนึ่งที่แสดงให้เห็นว่า “พญานาค” และความหมายอีกอย่าง คือตัวการซึ่งแสวงหาโอกาสหลอกลวงชาวโลก (วิวรณ์ 12:9)  

บนเขาคารเมล ผู้เผยพระวจนะของพระบาอัลพากันอธิษฐานวิงวอนขอร้องให้พระบาอัลส่งไฟมาเผาซากวัวที่ถูกฆ่าเป็นเครื่องถวายบูชา พวกเขาร้องคร่ำครวญจากเช้าถึงเที่ยง แต่ไม่มีไฟตกลงมาเผาเครื่องถวายบูชา ผู้เผยพระวจนะเอลียาห์กล่าวเยาะเย้ยว่า “ร้องไห้ดังๆซี เพราะท่านเป็นพระเจ้าองค์หนึ่งท่านกำลังติดธุระอยู่ คือท่านกำลังไปทุ่งหรือท่านไปเที่ยว หรือชะรอยท่าน
กำลังหลับ” (1 พงศ์กษัตริย์ 18:27) เหล่าผู้เผยพระวจนะเทียมเท็จพยายามทำทุกอย่าง แม้แต่ใช้ดาบกรีดตามเนื้อตัวจนเลือดไหลย้อย พวกเขารู้สึกเหนื่อยเพลียจึงยอมล้มเลิกการประกอบพิธีถวายบูชา 

เมื่อถึงคราวของท่านเอลียาห์  ท่านบอกให้เจ้าหน้าที่ขุดร่องน้ำรอบแท่นบูชาแล้วเทน้ำรดเครื่องถวายบูชาจนชุ่มโชกและไหลลงไปที่ร่องน้ำรอบแท่นถวายบูชาจนเต็ม ท่านเอลียาห์อธิษฐานด้วยถ้อยคำง่ายๆต่อพระเจ้า และทันใดนั้นพระเจ้าทรงส่งไฟลงมาเผาเครื่องถวายบูชา และไหม้เครื่องถวายบูชา และฟืนและหินและผงคลี และเลียน้ำซึ่งอยู่ในคู ประชาชนต่างได้เห็นการไร้ซึ่งอำนาจของพระบาอัล และประจักษ์ในฤทธานุภาพยิ่งใหญ่ของพระเจ้า เมื่อเห็นเช่นนี้ยังจะมีใครตัดสินใจผิดพลาด

`อ่านวิวรณ์ 16:13; 19:20, 21 และเปรียบเทียบข้อพระคัมภีร์เหล่านี้กับชะตากรรมของผู้เผยพระวจนะเทียมเท็จของพระบาอัล เราได้เห็นอะไรตรงนี้`

ไม่ว่าอะไรก็ตามที่ยังไม่กระจ่างเกี่ยวกับอารมาเกดโดน อย่างน้อยที่สุดสำาหรับเวลานี้ เราทราบว่าผลออกมาอย่างไร ความพินาศของศัตรูของพระเจ้า และขณะเดียวกันเป็นการพิสูจน์ในความเป็นพระเจ้าผู้ทรงฤทธานุภาพ บริสุทธิ์ชอบธรรมและธรรมิกชน (saints) ของพระองค์

`อ่านพระธรรม  1 โครินธ์ 15:1, 2 แม้บริบทตรงนี้จะแตกต่างจากเรื่องอารมาเกดโดน แต่อะไรคือสิ่งที่เปาโลชี้ และเพราะเหตุใดสิ่งนี้จึงช่วยให้เราระลึกถึงสิ่งที่จะเกิดขึ้นในอนาคตได้ อ่าน บริบทของอารมาเกดโดนในพระธรรม วิวรณ์ 16:15 ข้อพระคัมภีร์สองตอนนี้บอกอะไรให้เรา`
