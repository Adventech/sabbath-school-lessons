---
title:  บาบิโลนและอารมาเกดโดน
date:   16/06/2018
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 14:8; 16:19; อิสยาห์ 52:9; วิวรณ์ 18:1-10; 16:12-16; 1 พงศ์กษัตริย์ 18:1-40; 1 โครินธ์ 15:1, 2

> <p>ข้อควรจำ</p>
> “และที่หน้าผากของหญิงนั้นเขียนชื่อที่แฝงความหมายไว้ว่า บาบิโลนมหานคร แม่ของหญิงแพศยาทั้งหลาย และแม่สิ่งทั้งปวงที่น่าสะอิดสะเอียนแห่งแผ่นดินโลก” (วิวรณ์ 17:5)

พระธรรมวิวรณ์อย่างที่เราได้ตั้งข้อสังเกต เต็มไปด้วยรูปลักษณ์และภาษาที่คัดมาตรงๆจากพระคัมภีร์เดิม ยกตัวอย่างเช่น ชื่อ “บาบิโลน” ปรากฏให้เห็นหกครั้งในพระธรรมวิวรณ์ แต่ไม่ได้พูดถึงอาณาจักรโบราณของกษัตริย์เนบูคัดเนสซาร์ ซึ่งได้ผ่านไปแล้วในประวัติศาสตร์โลกนับหลายพันปีก่อนหน้า แต่อัครทูตยอห์นผู้ได้รับการดลใจให้เขียนพระธรรมวิวรณ์ ใช้รูปสัญลักษณ์ในพระคัมภีร์เดิมเพื่อแสดงออกในความจริง ในกรณีนี้บาบิโลนซึ่งเป็นมหาอำนาจทางการเมืองและศาสนาซึ่งได้กดขี่ประชากรของพระเจ้า ตอนนี้พรรณนาถึงความเป็นปึกแผ่นของอำนาจทางศาสนาและการเมือง ซึ่งแสวงหาทางจะทำอย่างเดียวกันในช่วงวาระสุดท้าย  

บางสิ่งที่คล้ายกันเกิดขึ้นกับถ้อยคำว่า “อารมาเกดโดน” ซึ่งปรากฏเฉพาะในวิวรณ์ แต่มีรากฐานมาจากวลี (phrase) ในภาษาฮีบรู ซึ่งดูเหมือนหมายถึง “ภูเขาเมกิดโด” (Megiddo) ซึ่งอ้างถึงสถานที่อยู่ในอิสราเอลโบราณ ความคาดหวังส่วนใหญ่ของผู้ศึกษาคำพยากรณ์ เชื่อว่าจะมีการทำสงครามครั้งสุดท้ายบนพื้นที่อารมาเกดโดนในตอนใกล้สิ้นโลก

สัปดาห์นี้เราจะมองไปยังบาบิโลน และอารมาเกดโดน และแสวงหาการเรียนรู้จากที่พระคัมภีร์กำลังบอกเราด้วยรูปลักษณ์เหล่านี้
