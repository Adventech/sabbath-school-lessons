---
title:  ข่าวพันธกิจสำหรับผู้ใหญ่
date:   22/06/2018
---

#### ปีศาจพูดกับผม

_เล่าโดย เปียร์ ออทิซ วัย21...รัฐแอริโซนา สหรัฐอเมริกา_

เปียร์เป็นหัวหน้าหอพักชายในโรงเรียนเฮลบรู๊คเซเว่นธ์เดย์แอ๊ดเวนตีสอินเดียน เขากำลังเตรียมจะเข้านอนซึ่งอยู่ในตอนเริ่มต้นของปีการศึกษา พลันมีเสียงโทรศัพท์ดังขึ้น ผู้ช่วยของเขาเรียกเขาโดยพูดขึ้นว่า ดาวิดเด็กรุ่นเพศชายคนหนึ่งในจำนวน 28 คนในหอพัก ต้องการออกไปเดินเที่ยวในตอนดึก หัวหน้าหอพักรีบแต่งตัวและออกไปทันที เขาทราบมาเล็กน้อยเกี่ยวกับ “ดาวิด” ว่า เป็นเด็กอายุ 17 ปี เรียนอยู่เกรด 11 อดีตเคยเป็นสมาชิกของแก๊งตามท้องถนน คุณแม่ของเขาส่งเขามาเข้าเรียนในโรงเรียนที่มีหอพักที่รัฐอริโซนาในสหรัฐอเมริกาเพราะเธอคิดว่าถ้าลูกชายยังอยู่ที่เมืองโฟอีนิกซ์ คงจะเสียคนแน่     
เมื่อเปียร์ไปถึง ดาวิดกำลังจะออกเดิน เปียร์ก้าวไปเดินเคียงคู่กันเดินกันไปหลายนาทีท่ามกลางท้องฟ้าสว่างสีนวลในยามราตรีเพราะแสงจันทร์นวลผ่อง เมื่อถึงร่องน้ำแห่งหนึ่งทั้งสองนั่งลง และเริ่มพูดคุยกัน เกี่ยวกับดวงดาวมากมายบนท้องฟ้า และดาวบางดวงที่อยู่ในระบบสุริยจักรวาล พลันดาวิดได้เอ่ยขึ้นอย่างทันทีว่า “บางทีปีศาจพูดคุยกับผม” เปียร์เอ่ยถามดาวิดว่า “เธอหมายความว่าอย่างไร” ดาวิดยังคงตอบเกือบเหมือนเดิมว่า “ผี หรือปีศาจพูดกับผมและผมได้ยินกับหู บางทีปีศาจสั่งให้ผมทำร้ายใครบางคนหรือให้ทำในสิ่งที่ปกติผมไม่อยากทำ”

เปียร์ซึ่งเป็นครูผู้ทำหน้าที่หัวหน้าหอพักด้วย ถามต่อว่า “ช่วงนี้ปีศาจมาพูดคุยกับเธอบ่อยไหม” “ไม่ค่อยบ่อยครับ แต่มาแต่ละครั้งสั่งให้ทำในสิ่งชั่วร้ายมากกว่าเดิม” ดาวิดตอบ หัวหน้าหอพักกล่าวชวนว่า “เป็นการดีที่เราจะร่วมกันอธิษฐานในตอนนี้เลย...เมื่อเปียร์มองเห็นดาวิดก้มศีรษะลง เปียร์เริ่มอธิษฐานทูลขอพระเจ้าให้เป็นส่วนหนึ่งในการสนทนาในคืนนี้....”เมื่อลืมตาขึ้น เปียร์กล่าวแสดงความเห็นว่า “ครูพอจะทราบว่าเหตุใดผีร้าย หรือปีศาจจึงมีพฤติกรรมเลวร้ายขึ้นกว่าเดิม” ดาวิดมองครูอย่างอยากรู้เหตุผล เปียร์ตอบว่า “เพราะว่าเธอรู้จักปีศาจก่อนจะเดินทางมาที่นี่...และตอนนี้เธอมาอยู่ในโรงเรียนซึ่งเป็นสถาบันของพระเจ้า ปีศาจจึงพยายามที่เข้าควบคุมเธอไว้อย่างเบ็ดเสร็จไม่ให้หนีไปไหน เพราะปีศาจไม่ชอบคริสเตียนและไม่ชอบพระเจ้า” ดาวิดนิ่งเงียบไปหลายอึดใจแล้วพูดขึ้นว่า “ครูครับ ผมไม่เข้าใจเรื่องพระเจ้าและเรื่องการเข้าโบสถ์..โดยเฉพาะโรงเรียนออกกฎให้นักเรียนทั้งหลายต้องเข้านมัสการเช้าเย็น ต้องเข้าโบสถ์ และต้องฟังผู้พูดที่กำลังพูดและทำสิ่งต่างๆ แล้วก็มีข้อห้าม” เปียร์กล่าวเปรียบเทียบว่า “นั่นมันก็เหมือนกฎของแก๊งมิใช่หรือ” ดาวิดกล่าวยอมรับว่า “นั่นเป็นสิ่งที่น่าเกรงขาม มันเหมือนครอบครัว อีกอย่างเราไม่เคยได้เห็นหัวหน้าแก๊ง แต่เขาจะสั่งเราผ่าน “ซองคำสั่ง โดยเขียนคำสั่งไว้บนแผ่นกระดาษและสอดเข้ามาให้เราใต้ประตู เมื่อเราอ่านเข้าใจแล้ว ก็ออกไปปฏิบัติตาม เพราะเราเป็นครอบครัวเดียวกัน”

“ครูเข้าใจ....ที่เธอไม่เห็นหน้าหัวหน้า แต่เธอรับเอาคำสั่งและออกไปทำตามคำสั่ง รางวัลที่เธอได้รับคือการเป็นสมาชิกคนหนึ่งในแก๊งหรือในครอบครัว”

เปียร์ยิ้มและกล่าวว่า “ดาวิดโบสถ์ก็คือครอบครัวประเภทหนึ่ง...โบสถ์เป็นครอบครัว เพราะว่าแทนที่จะออกไปแพร่ความรุนแรง หรือสิ่งชั่วร้าย แต่ออกไปเพื่อประกอบการดี” ดาวิดพูดละล่ำละลักออกมาว่า “พระเจ้าคงไม่ประทานการอภัยบาปให้กับผม ใช่ไหม” “ดาวิดเธอคงไม่ทราบว่าน้ำพระทัยของพระองค์ยิ่งใหญ่แค่ไหน เพราะเธอยังไม่เคยได้รับการสัมผัสกับความรักของพระองค์” เปียร์กล่าวออกมาชัดเจน “ผมเคยทำบาปมหันต์มาแล้วโดยได้ฆ่าคนมาก่อน ผมไม่คิดว่าในพวกครูไม่มีใครเคยทำสิ่งเลวร้ายเช่นนี้” ดาวิดกล่าวออกมาด้วยน้ำเสียงท้อแท้ ... “ผมจึงคิดว่าพระเจ้าไม่ทรงต้องการดวงใจของผม” เปียร์กล่าวว่า “ในพระคัมภีร์เต็มไปด้วยบันทึกเรื่องราวของฆาตกรผู้ได้รับการยกโทษให้อภัยจากพระเจ้า  ถ้าเรานำเอาเรื่องของฆาตกรออกจากพระคัมภีร์ พระคัมภีร์จะขนาดเล็กลง” เปียร์กล่าวสรุป “จึงกล่าวได้ว่าพระเจ้าทรงรักคนฆ่าคนที่กลับใจใหม่ด้วยเช่นกัน” ดาวิดกล่าวสารภาพต่อว่า “ผมมีสิ่งอื่นที่จะบอกกับครูด้วย บางครั้งผีร้ายทำมากกว่าการพูดคุยกับผม ผีร้ายจะเข้าสิงสู่ในตัวผมทำให้ร่างกายของกระตุกและมีน้ำลายฟูมปาก และผมไม่สามารถควบคุมตัวเองได้”
เปียร์รู้สึกเห็นอกเห็นใจในชีวิตของดาวิด เขากล่าวออกมาว่า “นี่คือเหตุผลที่เรามาอยู่ที่นี่ ที่ฮอลบรุ๊ค” เขาพูดเบาๆ “นี่เป็นพื้นที่ของพระเจ้า และซาตานไม่อาจมีอิทธิพลตรงนี้ ถ้าเธอรู้สึกว่ามีสิ่งเลวร้ายบังเกิดขึ้น เราสามารถอธิษฐานเพื่อเธอ และต่อสู้การสงครามร่วมกับเธอได้นะ” เวลานั้นเป็นเวลา 1.00 น. (ตีหนึ่ง) ของวันใหม่ อากาศหนาวเหน็บขึ้น เปียร์อธิษฐานร่วมกับดาวิดอีกครั้งหนึ่งแล้วทั้งสองเดินเคียงกันกลับหอพัก

เปียร์ไม่ทราบแน่ว่า ดาวิดได้ต้อนรับพระเยซูเข้าสู่ชีวิตของเขาหรือไม่ แต่ครั้งสุดท้ายที่เขาได้ยินคือ ดาวิดได้ลาออกจากโรงเรียนกลับไปอยู่ที่เมือง “โฟอีนิกซ์” บ้านเกิดของเขาและได้ไปเข้าร่วมกับแก๊งข้างถนนอีกครั้งหนึ่ง แต่เปียร์ก็ยังรู้สึกยินดีที่เขาได้มีโอกาสได้นั่งและเดินเคียงคู่กับดาวิดท่ามกลางแสงจันทร์ที่บริเวณพื้นที่ของโรงเรียนโฮลบรู๊ค เปียร์กล่าวเป็นพยานในชั่วโมงนมัสการครั้งหนึ่งว่า “ผมมีโอกาสผ่านหน้าต่างบานเล็กๆที่จะเอื้อมถึงเด็กๆเหล่านี้” นับถึงเวลานี้ เปียร์ วัย 24 ปี ได้รับใช้ในหน้าที่หัวหน้าหอพักชายมาแล้ว 2 ปี เขากล่าวเสริมว่า “นักเรียนชายจำนวน 65 คน ได้เข้ามาและกลับออกไป บางคนอาจไม่อยู่ที่นี่ในวันพรุ่งนี้ แต่เราต้องไว้วางใจในพระเจ้าว่าจะทรงอวยพรให้ “เมล็ดพืช” ที่เราหว่านลงไป คำอธิษฐานของผมคือ ไม่ว่านักเรียนของเราจะไปแห่งหนตำบลใด พระเจ้าจะทรงสำแดงบางสิ่งน่าทึ่งในชีวิตของพวกเขา”

ส่วนหนึ่งของเงินถวายในวันสะบาโตที่สิบสาม จะนำไปช่วยโรงเรียนโฮลบรู๊คเซเว่นธ์เดย์แอ๊ดเวนตีสอินเดียน ในการก่อสร้างโรงอาหารใหม่ และโรงยิมใหม่ แทนที่โรงอาหาร และโรงยิมที่เก่าแก่มีอายุใช้งานมานานถึง 72 ปี ขอบคุณพี่น้องในพระเยซูทุกท่านที่ให้การสนับสนุนในพันธกิจของพระเจ้าในโรงเรียนสำหรับชาวอินเดียแดง ในพื้นที่ของสหรัฐอเมริกา...ขอพระเจ้าทรงอวยพระพรแด่ทุกท่าน ในนามพระเยซูคริสต์เจ้า...อาเมน

**ข้อมูลด่วน**

- รัฐแอริโซนาเคยเป็นถิ่นฐานของชนเผ่าพื้นเมือง เผ่ามาวาโจ ซึ่งเป็นชนเผ่าพื้นเมืองอเมริกันที่ทางรัฐบาลจัดสรรที่ดิน และสร้างอาณานิคมให้อยู่อาศัย และให้ที่ทำกิน มีเนื้อที่ถึง 71,030 ตารางกิโลเมตร  ครอบคลุมรัฐแอริโซนา  รัฐยูท่าห์ และรัฐเม็กซิโก ชนเผ่านาวาโจ เป็นชนเผ่าที่มีประชากรจำนวนมาก กว่าประชากรของรัฐที่มีขนาดเล็กที่สุด 10 รัฐในสหรัฐอเมริกา เมืองหลวงของชนเผ่านาวาโจ นี้คือ  เมือง “วินโดว์ ร็อค” อยู่ในรัฐแอริโซนา
- วิทยาลัยแห่งแรกที่ก่อตั้งขึ้นสำหรับชนเผ่านาวาโจชนเผ่าพื้นเมืองอเมริกัน โดยมูลนิธิชนเผ่านาวาโจ ได้ ก่อตั้งขึ้นใน ค.ศ. 1968 มีชื่อว่า “วิทยาลัยชุมชนนาวาโจ” ซึ่งปัจจุบันได้เปลี่ยนชื่อเป็น “วิทยาลัยไดเน”     
