---
title:  บาบิโลนล่มจมแล้ว
date:   18/06/2018
---

อย่างไรก็ดี ความชั่วร้ายขยายออกไปแสนไกล อิทธิพลของบาบิโลนมีอยู่ในโลก พระธรรมวิวรณ์สอนว่าวันหนึ่งอิทธิพลดังกล่าวจะถึงจุดสิ้นสุด 

`อ่านพระธรรม วิวรณ์ 18:1-10 ข้อพระคัมภีร์เหล่านี้บอกเราเกี่ยวกับ “มหานครบาบิโลนยิ่งใหญ่” อะไรบ้าง`

ข่าวของทูตสวรรค์องค์ที่สอง (วิวรณ์ 14:8) เกี่ยวกับการล้มลงของบาบิโลนถูกกล่าวซ้ำตรงนี้ ในวิวรณ์ 18:2 เป็นการแสดงให้เห็นว่า ความชั่วร้ายดังกล่าวนี้ช่างร้ายแรงยิ่ง “พระคัมภีร์เปิดเผยว่าก่อนที่องค์พระผู้เป็นเจ้าจะเสด็จมา ซาตานจะกระทำ ‘อิทธิฤทธิ์ทุกอย่างทั้งหมายสำคัญและการอัศจรรย์จอมปลอมและอุบายชั่วทุกอย่าง’ และพวกที่ ‘ไม่ได้รับความจริงเพื่อจะรอดได้’ 
จะถูกปล่อยให้ ‘ความลุ่มหลงมาถึงพวกเขาให้ให้เขาเชื่อสิ่งที่เท็จ’ (2 เธสะโลนิกา 2:9-11) จวบจนกระทั่งสภาพเช่นนี้จะเกิดขึ้นและการรวมตัวของคริสตจักรกับโลกจะเกิดขึ้นตลอดทั่วทั้งอาณาจักรคริสเตียนแล้ว การล่มจมของมหานครบาบิโลนจึงจะเกิดขึ้นอย่างสมบูรณ์ การเปลี่ยนแปลงอันนี้เติบใหญ่ขึ้น
เป็นลำดับ แต่ความสำเร็จที่สมบูรณ์ของคำพยากรณ์ในพระธรรม วิวรณ์ 14:8 นี้ยังคงเป็นสิ่งที่จะเกิดขึ้นในอนาคต” เอลเลน จี. ไว้ท์, ปลายทางแห่งความหวัง, หน้า 356-357)   

ส่วนที่จะ “สำเร็จสมจริงอย่างสมบูรณ์” ได้มาถึงหรือยัง มีพระเจ้าองค์เดียวที่ทราบ แต่สิ่งเราทราบเดี๋ยวนี้คือ สอดคล้องกับข้อพระคัมภีร์ทั้งหลาย “ด้านจิตวิญญาณของบาบิโลน” ในวันหนึ่งจะต้องพบกับการพิพากษาของพระเจ้าเพราะความชั่วร้ายยิ่งใหญ่ของเธอ “เพราะว่าบาปของนครนั้นสูงขึ้นถึงสวรรค์แล้ว และพระเจ้าได้ทรงจำการทุจริตแห่งนครนั้นได้” (วิวรณ์ 18:5) การแสดงออกนี้สะท้อนมาจากภาษาของพระคัมภีร์เดิมเกี่ยวกับบาบิโลนโบราณเช่นกัน (ดูเยเรมีย์ 51:9) 

การมาถึงของการพิพากษานี้  แน่นอนควรจะเป็นเรื่องที่ทำให้ประหลาดใจยิ่งกว่านั้น บาบิโลนอันเก่าแก่ต้องพบกับการพิพากษา (ดูดาเนียล บทที่ 5) 
พระคัมภีร์กล่าวถึงสถานที่ต่างๆมากมายอย่างชัดเจน ซึ่งในวันหนึ่งจะมีคำตอบสำหรับการกระทำของพวกเขา อันรวมไปถึงบาบิโลน ช่างเป็นการหนุนใจที่ได้ทราบว่าในฐานะเป็นคริสเตียน เรามีคนกลาง (Intercessor) ผู้เฝ้าทูลขอแทนเราซึ่งจะยืนอยู่ฝ่ายเรา (1 ยอห์น 2:1; ดาเนียล 7:22) หาไม่แล้ว ชะตาชีวิตของเราอาจไม่ได้ดีกว่าบาบิโลน

`คุณได้รับการหนุนใจอย่างไร จากพระสัญญาที่กล่าวว่า ความอยุติธรรมและความชั่วร้ายทั้งปวงที่ดูเหมือนไม่ได้รับการลงโทษในเวลานี้ จะได้รับผลจากพระเจ้าในวาระสุดท้าย`
