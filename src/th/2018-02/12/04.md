---
title:  อารมาเกดโดน
date:   19/06/2018
---

แม้ว่าผู้คนส่วนมากรวมทั้งคริสเตียนจำนวนไม่น้อย ไม่ค่อยทราบมากนักเกี่ยวกับพระธรรมวิวรณ์อย่างภาพลักษณ์ (image) หรือ “ถ้อยคำหนึ่ง” จากพระคัมภีร์ได้บรรลุการตีความหมายอันเป็นนิยม หรือยอมรับเช่นคำว่า “อารมาเกดโดน” (Armageddon) (ดู วิวรณ์ 16:16) แม้จะเป็นการตีความหมายทางโลก คำนี้มีความหมายแทน “การต่อสู้ครั้งสุดท้ายเพื่อชะตากรรมของ
โลกซึ่งถูกแขวนไว้บนตาชั่ง” หลายปีก่อนฮอลลีวูดได้ผลิตภาพยนตร์เรียกชื่อว่า “อารมาเกดโดน” เป็นเรื่องเกี่ยวกับดาวเคราะห์น้อย (aseroid) ขนาดยักษ์ที่จะพุ่งมาทำลายโลก” ในแง่มุมหนึ่ง เป็นแนวคิดเกี่ยวกับวาระสุดท้ายของโลกซึ่งอยู่ในจิตใจของชาวโลกเช่นกัน

คริสเตียนหลายคนคุ้นเคยกับพระธรรมวิวรณ์ และเชื่อในเรื่อง “สงครามอารมาเกดโดน” ว่าเป็นความขัดแย้งทางทหารในตะวันออกกลางซึ่งจะเกิดขึ้นตอนใกล้วาระสุดท้ายของโลก มีข้อเขียนฉบับหนึ่งบอกว่ามีกองทหาร 200 ล้านคนจากเอเซีย ยาตราทัพเข้าไปในภาคเหนือของอิสราเอล ส่วนกองทหารอื่นๆ สาละวนอยู่กับภารกิจทางทหาร และการเมืองในพื้นที่ส่วนนั้นของโลกซึ่งตามที่พวกเขาเข้าใจ กลุ่มมหาอำนาจกำลังจะทำสงครามอารมาเกดโดนในพื้นที่ซึ่งมีชื่อว่า “เมกิดโด” (Megiddo) 

อย่างไรก็ดี พระคัมภีร์พรรณนาภาพให้เห็นแตกต่างไป พระคัมภีร์นำเสนอ อารมาเกดโดนเป็นจุดสุดยอดในเวลาสุดท้าย ไม่ใช่การทำสงครามระหว่างชาติต่างๆ แต่เป็นความขัดแย้งระหว่างสองฝ่ายของโลกเป็นสงครามทางศาสนา ไม่ใช่เรื่องเศรษฐกิจ ไม่ใช่เรื่องการเมือง อย่างไรก็ตามองค์ประกอบด้านเศรษฐกิจ และการเมืองอาจเข้ามามีบทบาทได้

`อ่านพระธรรมวิวรณ์ 16:12-16 เราสามารถเรียนรู้อะไรบ้างเกี่ยวกับอารมาเกดโดนจากข้อพระคัมภีร์เหล่านี้`

ประการแรก สังเกตเพียงสัญลักษณ์และภาษาตรงนี้ วิญญาณคล้าย “กบ” ออกมาจากปากของพญานาค จากปากของผู้เผยพระวจนะเทียมเท็จและจากปากของสัตว์ร้าย (อ้างถึงอำนาจของวิวรณ์บทที่ 13;  ผู้เผยพระวจนะเทียมเท็จตรงนี้ จะต้องอ้างถึงสัตว์ร้ายจากแผ่นดินของวิวรณ์ 13:11) สงครามการต่อสู้ขัดแย้งยิ่งใหญ่จะถูกพบตรงนี้  ขณะที่ “วิญญาณของพญามาร” (วิวรณ์ 16:14) ออกไปทำสงครามใน “วันยิ่งใหญ่ของพระเจ้าผู้ทรงฤทธานุภาพสูงสุด” (วิวรณ์ 16:14) ไม่ว่าอารมาเกดโดนจะเปิดออกมามีลักษณะอย่างไร จะต้องเป็นเรื่องความขัดแย้ง “ระดับโลก” ระหว่างกองกำลังของพระคริสต์ และซาตาน ไม่ใช่สงครามท้องถิ่นในพื้นที่ “เมกิดโด” หรือที่อื่นใดมากไปกว่าบาบิโลนในพระธรรมวิวรณ์ ที่เรากำลังพูดเกี่ยวกับเหตุการณ์ในมุมของ “อิรักในยุคใหม่”

`อ่านพระธรรมวิวรณ์ 16:15 น่ายินดีที่ตรงกลางของเหตุการณ์นี้พระเยซูทรงหนุนใจเราด้วยข่าวประเสริฐเกี่ยวกับการเสด็จกลับมาของพระองค์และความต้องการที่จะปกปิดเราด้วยความชอบธรรมของพระองค์ สิ่งนี้ช่วยให้เราเข้าใจธรรมชาติของสงครามฝ่ายวิญญาณที่เรากำลังเผชิญอย่างไร`
