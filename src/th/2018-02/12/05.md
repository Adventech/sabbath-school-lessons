---
title:  'อารมาเกดโดน และภูเขาคารเมล: ตอนที่ 1'
date:   20/06/2018
---

ที่ว่าการสงครามใหญ่แห่งอารมาเกดโดนคืออะไร ประการแรก ชื่อดูเหมือนจะหมายความว่า “ภูเขาเมกิดโด” อย่างไรก็ตามชื่อ “เมกิดโด” ไม่เป็น
ที่รู้จักในพื้นที่ดังกล่าว แต่ “ภูเขาคารเมล” ตั้งอยู่บนพื้นที่บริเวณใกล้เคียง ผู้เชี่ยวชาญได้เห็นข้อความของวลีที่เอ่ยถึง “ภูเขาเมกิดโด” เมื่ออ้างถึง “ภูเขา
คารเมล”  

รายละเอียดตรงจุดนี้ นักศึกษาพระคัมภีร์มองเห็นเรื่องของท่านผู้เผยพระวจนะเอลียาห์ และผู้เผยพระวจนะเทียมเท็จของพระบาอัลที่ภูเขาคารเมล เป็นสัญลักษณ์ของสิ่งที่กำลังจะเผยออกในพระธรรมวิวรณ์ บทที่ 13 ตามที่เราได้เห็นในบทเรียนเมื่อวานนี้ วิวรณ์ 16:13 ที่อ้างอิงถึงพญานาค สัตว์ร้าย และผู้เผยพระวจนะเทียมเท็จ ชี้กลับไปยังเหตุการณ์ในวิวรณ์ บทที่ 13 เรื่อง “ตรีเอกานุภาพเทียมเท็จ” ซึ่งเราได้เห็นในบทเรียนบทที่เก้า เรื่องในวิวรณ์บทที่ 13 เริ่มมาถึงจุดสุดยอด (climax) ในข้อที่ 13 และ 14 เมื่อสัตว์ร้ายตัวที่สองแสดงหมายสำคัญใหญ่ “จนกระทำให้ไฟตกลงมาจากฟ้าสู่แผ่นดินโลกประจักษ์แก่ตามนุษย์ทั้งหลาย” (วิวรณ์ 13:13) เหตุการณ์เหล่านี้นำไปสู่การเผชิญหน้าระหว่างพระเจ้าและซาตาน และระหว่างเหล่าผู้นมัสการพระเจ้าเที่ยงแท้ และเหล่าผู้นมัสการ “รูปของสัตว์ร้าย” (วิวรณ์ 
13:14)

`อ่านพระธรรม  1 พงศ์กษัตริย์ 18:1-18 มีอะไรที่เกิดขึ้นตรงนี้และเผยให้เห็นถึงสิ่งที่จะเกิดขึ้นในวาระสุดท้ายในพระธรรมวิวรณ์`

มีหลายวิธีที่เราเห็นของความขมขื่นของ “สงครามการต่อสู้ขัดแย้งยิ่งใหญ่” (the great controversy) ผู้เผยพระวจนะเอลียาห์กล่าวถึงประเด็นนี้อย่างชัดเจนในข้อ 18: ประชาชนพากันละทิ้งพระราชบัญญัติของพระเจ้า ติดตามและนมัสการพระเทียมเท็จ สิ่งนี้ไม่เคยเป็นประเด็นเสมอหรือโดยไม่คำนึงถึงรูปแบบและวิธีการไม่รู้จบ ซึ่งความชั่วร้ายนี้ได้ปรากฏให้เห็นตลอด
ประวัติศาสตร์ ถ้าเราทั้งหลายไม่ “นมัสการพระองค์ผู้ได้ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย” (วิวรณ์ 14:7) เราก็กราบไหว้ใครสักคนหรือสิ่งอื่นใด ในกรณีของวิวรณ์ บทที่ 13 และเหตุการณ์ที่เปิดเผยให้เห็น แทนที่ประชาชนจะนมัสการองค์พระผู้เป็นเจ้า แต่ประชาชนกำลังนมัสการสัตว์ร้ายและรูปของมัน ไม่มีพื้นที่ให้คนยืนอยู่ตรงกลางเราจะต้องอยู่
ฝ่ายพระเจ้าหรือไม่ก็ฝ่ายของซาตาน การเลือกดังกล่าวนี้มีความสำคัญยิ่งยวด โดยเฉพาะเวลานี้ขณะสงคราม “อารมาเกดโดน” ตามที่เราเห็นในเรื่องกำลังเกิดขึ้นที่ “ภูเขาคารเมล” ซึ่งแสดงให้เห็นในความแตกต่างชัดเจนมาก
