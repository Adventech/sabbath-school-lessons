---
title:  “สิ่งน่าสะอิดสะเอียนแห่งความวิบัติ”
date:   15/05/2018
---

ในการสั่งสอนของพระเยซูเกี่ยวกับวาระสุดท้าย พระองค์ทรงสอนว่า “เหตุฉะนั้นเมื่อท่านทั้งหลายเห็นสิ่งอันน่าสะอิดสะเอียน  ซึ่งกระทำให้เกิดความวิบัติตามพระวจนะที่เขียนโดยดาเนียลผู้เผยพระวจนะนั้นตั้งอยู่ในสถานบริสุทธิ์” (มัทธิว 24:15) ศึกษาคำพยากรณ์เกี่ยวข้องกับการถวายบูชาที่หยุดไป ระยะเวลาของการหยุดการถวายบูชาและระยะเวลาในคำพยากรณ์จากพระธรรม ดาเนียล (ดาเนียล 9:27; 11:31; 12:11)

พระเจ้าทรงประกาศบางสิ่งเกี่ยวกับ “สิ่งน่าสะอิดสะเอียน” อย่างเช่น การกราบไหว้รูปเคารพ (เฉลยธรรมบัญญัติ 27:15) หรือการล่วงประเวณี (เลวีนิติ 18:22) ดังนั้นการเกิด “สิ่งอันน่าสะอิดสะเอียนแห่งความวิบัติ” รวมไปถึงการละทิ้งความเชื่อทางศาสนาด้วย

`อ่านพระธรรม มัทธิว 24:15 และ ลูกา 21:20 ข้อพระคัมภีร์เหล่านี้ช่วยให้เราเข้าใจ “สิ่งน่าสะอิดสะเอียนแห่งความวิบัติ” ที่พระเยซูได้ตรัสไว้ชัดเจนมากขึ้นอย่างไร`

ข้อพระคัมภีร์สองข้อนี้ทำให้คำาพยากรณ์ของพระเยซูชัดเจนขึ้น  อันรวมไปถึงความรู้สึกที่เกิดขึ้นทันทีจากฉากความพินาศอันน่ากลัวที่จะเกิดขึ้นกับกรุงเยรูซาเล็มใน ค.ศ. 70 เมื่อกองทัพของโรมันยกมาทำลาย ซึ่งไม่เพียงทำลายกรุงเยรูซาเล็ม แต่ได้ทำลายพระวิหารอันศักดิ์สิทธิ์ลงด้วยเช่นกัน

อย่างไรก็ดี มีความสำเร็จสมจริงตามคำพยากรณ์นี้ ซึ่งเป็นเหตุการณ์ที่เกิดก่อนหน้า คือเรื่องความพินาศของกรุงเยรูซาเล็ม ซึ่งซากปรักหักพังหลงเหลือให้เห็นรูปแบบของอนาคต อันเป็นวาระสุดท้ายของโลก “พระคริสต์ทรงเห็นกรุงเยรูซาเล็มเป็นสัญลักษณ์เล็งถึงโลกที่แข็งกระด้างในความไม่เชื่อและการกบฏ และกำลังเร่งรุดเข้าสู่การพิพากษาโทษของพระเจ้า” เอลเลน จี. ไว้ท์, ปลางทางแห่งความหวัง, หน้า 6

ในดาเนียล 12:11 และ ดาเนียล 11:31 “สิ่งที่น่าสะอิดสะเอียนซึ่งกระทำให้เกิดความวิบัติขึ้น” ปรากฏให้เห็นพร้อมกันช่วงหลังของอาณาจักรโรม และช่วงหลังของสำนักสันตะปาปาซึ่งเป็นระบบทางเลือกของการไกล่เกลี่ย และความรอดได้ถูกกำหนดขึ้น ฝ่ายหนึ่งแสวงหาทางช่วงชิงสิ่งที่พระคริสต์ได้ทรงทำเพื่อเราและที่กำลังทำเพื่อเราขณะนี้ในพระวิหารบนสวรรค์

ดาเนียลบทที่ 8 โดยเฉพาะข้อ 9-12 ช่วยวางเหตุการณ์เหล่านี้ในประวัติศาสตร์ตามบริบทของมัน เป็นสองช่วงที่อาณาจักรโรมันมีอำนาจ ช่วงแรก “มีเขาเล็กๆเขาหนึ่งงอกออกมาจากเขาหนึ่งในพวกเขาเหล่านี้ ซึ่งงอกขึ้นใหญ่โตเหลือเกินตรงไปทางใต้ ตรงไปทางตะวันออก และตรงไปยังดินแดนอันรุ่งโรจน์นั้น” (ดาเนียล 8:9) ซึ่งแสดงถึงอาณาจักรอันไพศาลของพวกนอกศาสนาแห่งโรม ในช่วงที่สอง (ดาเนียล 8:10-12) เขาอันเล็ก “พองตัวขึ้นอีก แม้กระทั่งถึงจอมของบริวารและเครื่องเผาบูชาเนืองนิตย์ ก็ถูกชิงไปเสียจากพระองค์ และสถานศักดิ์สิทธิ์ของพระองค์ก็ถูกเหวี่ยงลง” (ดาเนียล 8:11) สิ่งนี้เป็นตัวแทนช่วงของสำนักวาติกันซึ่งรุ่งเรืองขึ้นจากการล้มลงของอาณาจักรโรมัน แต่ยังคงอยู่ที่โรม (นั่นคือเหตุว่าสัญลักษณ์หนึ่ง คือเขาเล็กเป็นตัวแทน ของสองช่วงอำนาจอันเดียวกัน) การพิพากษาใน ดาเนียล 7:9, 10 การชำระพระวิหารในดาเนียล 8:14 และเครื่องหมายบนท้องฟ้า มัทธิว 24:29 เครื่องหมายทั้งปวงเป็นของพระเจ้าซึ่งทรงสำแดงให้ประชากรของพระองค์ได้ประจักษ์ในวาระสุดท้าย

