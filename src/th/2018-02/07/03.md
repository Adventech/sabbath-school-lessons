---
title:  อดทนจนถึงที่สุด
date:   14/05/2018
---

`เนื้อหาในพระธรรมมัทธิว 24:9 มีความคล้ายคลึงกับเนื้อหาในพระธรรมวิวรณ์ 13:11-17 อย่างไร`

พระคริสต์ทรงห่วงใยประชากรของพระองค์ในวาระสุดท้ายรวมไปถึงการหลอกลวงทั่วโลกที่ทำให้ประชาชาติต่อต้านความเชื่อที่แท้จริง และส่งเสริมให้มีการนมัสการเทียมเท็จ  เหล่าผู้ยืนหยัดมั่นคงจะต้องเผชิญกับความเกลียดชัง ความยากลำาบาก และแม้แต่ถูกฆ่าให้ตาย

`อ่านพระธรรม มัทธิว 24:13 อะไรคือกุญแจของความรอดและความสัตย์ซื่อในเวลาที่ได้รับการต่อต้านทั่วโลก`

“ไม่มีผู้ใดจะยืนหยัดจนผ่านพ้นความขัดแย้งสุดท้ายที่ยิ่งใหญ่ไปได้นอกจากผู้ที่เสริมสมองของตนเองด้วยสัจธรรมต่างๆในพระคัมภีร์เท่านั้น” เอลเลน จี. ไว้ท์, ปลายทางแห่งความหวัง, หน้า 549 คำแถลงนี้หมายถึง คนที่ได้เสริมพลังจิตใจของพวกเขาด้วยความจริงในพระคัมภีร์ จะไม่ถูกกวาดไปด้วยการหลอกลวงใดๆในช่วงวาระสุดท้าย พวกเขาจะต้องหยั่งลึกในความจริงสำหรับช่วงเวลานี้ มิฉะนั้นการหลอกลวงต่างๆจะท่วมท้นพวกเขา

`อ่านมัทธิว 7:24-27 มีอะไรอื่นอีกที่มีความสำคัญต่อการยืนหยัดมั่นคงต่อพระเจ้า`

สิ่งที่มีความสำคัญเท่ากับการหยั่งรากลึกในสติปัญญาจากพระวจนะของพระเจ้า สอดรับกับพระเยซูยังไม่เป็นการเพียงพอที่สามารถจะยืนอยู่ท่ามกลางการทดสอบที่เราจะเผชิญ เราจะต้องทำในสิ่งที่เราได้เรียนรู้มานั่น คือเราต้องเชื่อฟังความจริงเหมือนเป็นคำตรัสของพระเยซูในคำอุปมาข้างบน ผู้สร้างทั้งสองคนได้ยินสิ่งที่พระเยซูทรงสอนเหมือนกัน  ความแตกต่างระหว่างพวกเขา เมื่อเกิดลมฝนและน้ำไหลหลาก บ้านหลังหนึ่งพังทลายลง ขณะที่บ้านอีกหลังตั้งมั่นคงอยู่เพราะการเชื่อฟังทำตามที่พระเยซูทรงสอน

`เพราะเหตุใดคนที่เชื่อฟังจึงยืนหยัดอยู่ได้ แต่คนที่ไม่เชื่อได้ล้มลง การเชื่อฟังรักษาความเชื่อของบุคคลให้มั่นคงได้อย่างไร`
