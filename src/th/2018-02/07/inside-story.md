---
title:  ข่าวพันธกิจสำหรับผู้ใหญ่
date:   18/05/2018
---

#### การพูดคุยกับคนตาย

_เล่าโดย  คิม ฮาร์ริงตัน วัย 45...รัฐแอลเบอร์ตา ประเทศแคนาดา_

ครูสอนชั้นมัธยมปลายคนหนึ่ง คือ คิม ฮาริงตัน กำลังฟังเด็กสาววัยรุ่น อายุ 17 ปี ชื่อ เชลลี่ กำลังพรรณนาการสนทนาที่เธอได้พูดคุยกับคุณปู่ของเธอเมื่อคืนวันก่อน

เชลลี่และคุณปู่ของเธอกำลังพูดคุยกันเกี่ยวกับอนาคตของเธอ ขณะที่ทั้งสองนั่งอยู่ในบ้านพักของปู่ที่หมู่บ้านที่รัฐบาลจัดสรรให้ชาวพื้นเมืองได้อยู่อาศัยร่วมกัน ซึ่งอยู่ในรัฐแอลเบอร์ตา ประเทศแคนาดา  เมื่อครูคิม ฮาริงตันได้ฟังเรื่องราวของปู่ที่ให้ความสนใจในอนาคตของหลานสาว จึงกล่าวชมว่า คุณปู่ของเธอช่างเป็นคนคิดการไกล เขาอยากให้เธอมีอนาคตที่ดี....ตอนนี้คุณปู่ของเธออายุกี่ปีนะ” เชลลี่ทำหน้าเศร้าตอบว่า คุณปู่ของหนูตายไปเมื่อสองปีที่แล้ว เมื่อฉันได้ทราบว่าคุณปู่ของเชลลีได้ตายไปแล้ว ขนตามแขนทั้งสองข้างของฉันตั้งชันขึ้น ครูคิมกล่าวว่า “ฉันรู้สึกเหมือนกับว่า ฉันกำลังกำลังเผชิญหน้ากับวิญญาณชั่วร้าย” 

คิม เป็นครูสอนวิชาวิทยาศาสตร์กับวิชาคณิตศาสตร์ของโรงเรียนมามาเวย์ อะทอสเคย์ตัน ซึ่งเป็นโรงเรียนสำหรับเด็กชาวพื้นเมืองของประเทศแคนาดา เมื่อปีที่แล้ว 2017 โรงเรียนแห่งนี้มีนักเรียนรวมกัน200 กว่าคน โดยมีชั้นเรียนจากชั้นอนุบาลถึงชั้นสิบสอง เด็กนักเรียนส่วนใหญ่มาจากครอบครัวชนพื้นเมืองที่ยังถือปฏิบัติตามประเพณีดั้งเดิม คือการกราบไหว้ดวงวิญญาณ 

เชลลี่พูดหลายครั้งเกี่ยวกับทูตผีให้ครูคิมของเธอฟัง อย่างเช่นผีร้ายเหมือนในนิยายที่ส่วนบนตัวเป็นคน ส่วนท่อนล่างเป็นม้า (เหมือนนิยายตะวันตก) ผีท่อนล่างเป็นม้าจะกระโดดจากบ้านหนึ่งไปยังอีกบ้านหนึ่ง ในหมู่บ้านจัดสรร นอกจากนี้เชลลี่ยังเล่าให้ครูคิมฟังด้วยว่า เธอเคยได้ฟังเรื่องเล่าเก่าๆจากคนสูงอายุในหมู่บ้านว่าญาติสูงอายุที่ตายไปแล้วบางคนที่ห่วงลูกหลานจะมาปรากฏตัวเป็นเงารางๆ  ที่ต้นไม้ไม่ห่างจากบริเวณหน้าบ้านเพื่อพูดจากับลูกหรือหลานของพวกตน

เชลลี่เล่าต่อว่า วันหนึ่งขณะที่เธอนั่งอยู่เงียบๆ คนเดียวเธอได้ยินเสียงเหมือนคนพูดกับเธอด้วยเสียงแผ่วเบาเธอพยายามเงี่ยหูตั้งใจฟัง...ตลอดเวลาที่ผ่านมาอย่างน้อยมีสองครั้งที่เธอได้พูดคุยกับคุณปู่ของเธอ ตอนนั้นเชลลี่นั่งอยู่ที่เก้าอี้หน้าบ้านตามลำพัง ปู่ได้ถามเชลลี่ว่า “เธอต้องการอะไรบ้างสำหรับชีวิตของเธอ” ซึ่งเธอไม่ได้ตอบอะไร ..แต่ที่น่าสังเกตคือวิญญาณของปู่ไม่ได้บอกให้เธอทำอะไรที่เป็นด้านลบ เช่นบอกว่ากระโจนลงไปในทะเลสาบสิ..ส่วนใหญ่เป็นการพูดคุยธรรมดา และเชลลี่บอกว่า หนูไม่รู้สึกกลัววิญญาณของปู่แต่กลับรู้สึกสบายใจเหมือนได้คุยกับปู่เหมือนตอนที่ปู่ยังมีชีวิตอยู่”

เมื่อครูคิมได้ยินเชลลีเล่าให้ฟังเรื่องวิญญาณคนตายเช่นนี้ ครูคิมรู้สึกไม่สบายใจมาก เธออธิษฐานเงียบๆต่อพระเจ้า ขอพระองค์ทรงประทานให้เธอเลือกคำที่เหมาะสมเพื่อพูดคุยกับเชลลี่ วันหนึ่งครูคิมได้เอ่ยถามเชลลี่ว่า  “บอกครูหน่อย หนูเชื่อในวิญญาณของคนตายไหม เสียงพูดแผ่วเบาที่หนูได้ยินเป็นเสียงของวิญญาณของปู่ของหนูจริงๆหรือ ใครเป็นผู้ส่งวิญญาณมาพูดคุยกับหนู”

วันหนึ่งมีเสียงของวิญญาณพยายามจะพูดกับเชลลี่อีก เชลลี่ตั้งสติแล้วพูดออกไปว่า “ถ้าเจ้าเป็นวิญญาณชั่วร้าย ฉันต้องการให้เจ้าออกไปจากตรงนี้เลย” จากนั้นเชลลี่เริ่มต้นร้องเพลงเกี่ยวกับพระเยซูที่เธอได้เรียนรู้จากโรงเรียน เสียงของวิญญาณเงียบหายไป  

เมื่อครูคิมได้ทราบเรื่องที่เกิดกับเชลลี่ เธอได้ร่วมอธิษฐานกับเชลลีบ่อยขึ้นเพื่อให้เชลลีไว้วางใจในพระเจ้า  ครูคิมกล่าวกับเชลลี่ว่า “พระเจ้าทรงพร้อมที่จะเข้าควบคุมและปกป้องชีวิตของเธอ ไม่ว่าจะมีอะไรเกิดขึ้น” เชลลี่กล่าวว่าเรื่องนี้เกิดขึ้นเพราะเธอเปิดประตูให้กับวิญญาณโดยเธอเคยทราบว่าตอนที่ปู่มีชีวิตอยู่ ปู่สนใจในอนาคตของเธอ...เมื่อปู่ตายแล้ว วิญญาณของปู่อาจมาให้คำแนะนำแก่เธอได้...วิญญาณชั่วร้ายจึงได้แฝงตัวเข้ามา”

ฉัน..ครูคิมจึงบอกกับเชลลี่ว่า “พระเจ้าทรงมีแผนการสำหรับเธอ แม้ว่าในตอนนี้เธออาจจะยังไม่ทราบว่าแผนการที่ว่านั้นคืออะไรก็ตาม” 

ครูคิมได้อ่านพระสัญญาจาก พระธรรมเยเรมีย์ 29:1 ให้เชลลีฟังซึ่งมีข้อความว่า “พระเจ้าตรัสว่า เพราะเรารู้แผนงานที่เรามีไว้สำหรับเจ้า เป็นแผนงานเพื่อสวัสดิภาพ ไม่ใช่เพื่อทุกขภาพ เพื่อจะให้อนาคตและความหวังแก่เจ้า” 
ครูคิมต้องการให้นักเรียนของเธอทุกคนทราบว่า ชีวิตพวกเขาขึ้นอยู่กับพระเจ้า ไม่ใช่อยู่ใต้การควบคุมของวิญญาณตนใดตนหนึ่ง เธอทำป้ายขนาดย่อมและติดที่พนักพิงด้านหลังของนักเรียนทุกคนในชั้นว่า  “ที่นั่งตัวนี้จับจองแล้วโดยเด็กของพระเจ้า” ครูคิมกล่าว่า “ฉันต้องการให้เด็กๆได้ทราบว่า พวกเขาเป็นเด็กพิเศษที่พระเจ้าทรงรักพวกเขา ไม่ว่าเขาแต่ละคนจะเป็นคนเช่นไร”

ส่วนหนึ่งของเงินถวายในวันสะบาโตที่สิบสามของไตรมาสนี้ จะนำไปช่วยขยายห้องวิทยาศาสตร์ และซื้อเครื่องอุปกรณ์สำหรับห้องทดลองวิทยาศาสตร์ เพื่อจะรับเด็กได้มากขึ้น และมีคุณภาพการศึกษาดีขึ้น ซึ่งแน่นอนพวกเขาจะได้เรียนรู้เรื่องพระเจ้าในสถาบันการศึกษาที่เข้มแข็งน่าภาคภูมิใจมากขึ้น

**ข้อมูลด่วน**

- สำนักงาน คอนเฟอเรนซ์ แอลเบอร์ตา มีสมาชิกโบสถ์ 11,646 คน และมีโบสถ์ 67 แห่ง 
- คริสตจักรเซเว่นธ์เดย์แอ๊ดเวนตีศ ถูกนำเข้าไปยังจังหวัด “แอลเบอร์ตา” ของแคนาดาเดือนพฤษภาคม ปี ค.ศ. 1895 โดยคนขายหนังสือของคริสตจักรสองคน (1) โทมัส แอสเลฟอร์ด และ (2) จอร์จ ดับเบิลยู. โซเลชอร์
- ศาสนาจารย์คนแรกที่เข้าไปทำงานในจังหวัด แอลเบอร์ตา คือศาสนาจารย์ เฮ็นรี บล็อก ชาวเยอรมัน ซึ่งเข้าไปทำงานในเดือนตุลาคม ปี 1899 เพื่อเป็นศิษยาภิบาล กลุ่มนมัสการที่ใช้ภาษาเยอรมัน ที่ “เล็ดดัค”
- การข่มเหงเกิดกับเซเว่นธ์เดย์แอ๊ดเวนตีสในเมือง แอลเบอร์ตา เกิดครั้งแรกในปี 1902 และ 1903 เมื่อ เจ.แอลแฮมเรน ถูกปรับ 2 ดอลลาร์ สำหรับการทำงานงานในฟาร์มในวันอาทิตย์ และ เกบานัส ช่างตีเหล็กถูก ปรับเพราะเปิดร้านตีเหล็กในวันอาทิตย์
