---
title:  การยืนหยัดที่ทรงพลังของคำพยากรณ์
date:   13/05/2018
---

ในช่วงสุดท้ายก่อนการสิ้นพระชนม์บนกางเขน เหล่าสาวกทูลถามพระเยซูบนภูเขามะกอกเทศหลังจากที่พวกเขาได้ยินว่าพระวิหารในกรุงเยรูซาเล็มจะถูกทำลาย พระองค์ทรงทราบทุกอย่างว่าพวกเขากำลังคิดกันในเรื่องอะไร  แต่คำถามที่พวกเขาถามขึ้นมาบ่งบอกว่าพวกเขาเชื่อมโยงกับเหตุการณ์ความพินาศของพระวิหารกับช่วงเวลาสิ้นโลก “ยุคเก่าจะสิ้นสุดลง” (มัทธิว 24:3)

`อ่านพระธรรม มัทธิว 24:1-25 ข่าวสารโดยรวมเกี่ยวกับวาระสุดท้ายที่พระเยซูทรงประทานให้ผู้ติดตามพระองค์ มีอะไรบ้าง`

มัทธิว 24:1-25 กล่าวชัดเจนว่า ท่ามกลางสิ่งอื่นๆพระคริสต์ทรงห่วงใยเกี่ยวกับการหลอกลวงต่างๆซึ่งจะทำให้ประชากรของพระองค์รู้สึกสับสนทุกยุคตลอดมา จนถึงยุคสุดท้ายท่ามกลางการหลอกลวงนานา มีผู้เผยพระวจนะและพระคริสต์เทียมเท็จเกิดขึ้น บางคนกล่าวว่าตนเป็นตัวแทนของพระคริสต์ บางคนอ้างตรงๆว่าพวกเขาเป็นพระคริสต์ และสิ่งที่น่ากลัวคือผู้คนจำนวนหนึ่งจะเชื่อและติดตามพวกเขาไป

เราได้เห็นการยืนยันที่เศร้าใจจากพระวจนะของพระเจ้า ซึ่งได้เกิดขึ้นตลอดประวัติศาสตร์ที่ผ่านมา และแม้ในช่วงปัจจุบันการหลอกลวงก็ได้ปรากฏให้เห็น ผู้ที่กล่าวอ้างว่า “ตนคือพระคริสต์” คำพยากรณ์ช่างเป็นจริงให้เห็นกับตาในช่วงเวลาที่เรามีชีวิตอยู่ เราสามารถสำรวจย้อนกลับไปช่วงหลายร้อยปีในประวัติศาสตร์และได้เห็น (ซึ่งเหล่าผู้มีชีวิตในสมัยพระคริสต์ไม่อาจเห็น) ว่าคำพยากรณ์เกิดขึ้นจริงทุกประการ เราจะไม่รู้สึกประหลาดใจ และจะเห็นว่าการหลอกลวงทำนองนี้มีแต่จะมากขึ้นและมากขึ้นในช่วงวาระสุดท้าย

เช่นกันในบริบทของการยืนหยัดด้านความเชื่อ มองไปยังภาพสถานะของโลกที่พระเยซูทรงพรรณนาให้เห็นในหลายช่วงของประวัติศาสตร์นับแต่สมัยพระคริสต์ ผู้คนฝากความหวังไว้กับสิ่งประดิษฐ์ต่างๆที่พวกเขาเชื่อว่าจะขจัด หรืออย่างน้อยลดความเจ็บปวดซึ่งเป็นศัตรูของมนุษย์ลงได้ พวกเขาฝากความหวังกับการเคลื่อนไหวทางการเมืองหรือเทคโนโลยี หรือการค้นพบทาง วิทยาศาสตร์ไม่อย่างใดก็อย่างหนึ่ง ซึ่งจะนำสังคมสู่ยุค “ยูโทเปีย” (utopia) ดินแดนแห่งอุดมคติที่สมบูรณ์พร้อมทั้งด้านสังคมและการเมืองบนผืนโลกที่ไหนสักแห่ง แต่ความเป็นจริงที่ปรากฏทั่วไปคนทั้งหลายเป็นพยานตลอด ประวัติศาสตร์แสดงให้เห็นครั้งแล้วครั้งเล่าว่าพวกเขาวางความหวังไว้บนรากฐานที่อ่อนแอ โลกในปัจจุบันเป็นเหมือนที่พระเยซูตรัสไว้เมื่อสองพันปีที่ แล้ว แสดงให้เห็นว่าความหวังของชาวโลกที่ผ่านมาได้วางไว้บนสิ่งที่ไม่เป็นจริง

`อ่านพระธรรม มัทธิว 24:25 มีอะไรที่สามารถนำเราไปจากสิ่งนี้เพื่อให้เรายืนหยัดมั่นคงในความเชื่อ`
