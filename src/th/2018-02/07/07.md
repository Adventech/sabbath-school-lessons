---
title:  ศึกษาเพิ่มเติม
date:   18/05/2018
---

“คนที่ได้รับตะลันเดียว ‘ขุดหลุมซ่อนงินของนายไว้’ ” (มัทธิว 25:18)

“คนที่รับของประทานน้อยที่สุด เป็นคนที่ปล่อยให้ของประทานนั้นไม่ได้รับการปรับปรุงให้ดีขึ้น เรื่องนี้มีคำเตือนสำหรับทุกคนที่มีความรู้สึกว่าของประทานที่ได้รับมามีเพียงเล็กน้อยจึงใช้เป็นข้ออ้างไม่ทำงานรับใช้พระคริสต์ หากเขาจะรับงานใหญ่โตเขาก็คงจะทำด้วยความยินดี แต่เนื่องจากเขาทำแต่งานเล็กๆน้อยๆ เขาจึงคิดว่าการไม่ทำอะไรเลยเป็นข้ออ้างที่ถูต้องในเรื่องนี้ พวกเขาคิดผิด พระผู้เป็นเจ้าใช้การแจกจ่ายของประทานเพื่อทดสอบอุปนิสัย ผู้ที่ละเลยที่จะพัฒนาความสามารถได้พิสูจน์ตนเองว่า เขาเป็นบ่าวที่ไม่สัตย์ซื่อ หากเขาได้รับห้าตะลันต์เขาก็คงจะฝังมันไว้เหมือนกับที่เขาฝังตะลันต์เดียวไว้ การใช้ตะลันต์เดียวในทางผิดแสดงให้เห็นว่าเขาหมิ่นของประทานแห่งสวรรค์”

“‘คนที่สัตย์ซื่อในของเล็กน้อยจะสัตย์ซื่อในของมากด้วย’ (ลูกา 16:10) บ่อยครั้งที่ความสำคัญของสิ่งเล็กน้อยได้ถูกประเมินค่าไปในทางต่ำเพราะเป็นของเล็กน้อย แต่เป็นแหล่งที่มาของการฝึกวินัยในชีวิตจริง ในชีวิตคริสเตียนไม่มีสิ่งใดที่เป็นของไม่สำคัญ การสร้างอุปนิสัยของเราจะพบกับภัยอันตรายมากมาย หากเรามองข้ามความสำคัญของสิ่งเล็กน้อย” เอลเลน จี. ไว้ท์,อุทาหรณ์จากคำสอนของพระคริสต์, หน้า 317

**คำถามเพื่อการอภิปราย**

`1.	อะไรทำให้คนเชื่อว่าจะมีสังคมในอุดมคติที่เรียกว่ายูโทเปียบนโลกนี้ ความคิดเหล่านั้นคืออะไร และเพราะเหตุใดจึงล้มเหลว`

`2.	การเชื่อฟังสิ่งที่พระเจ้าสอนช่วยเสริมความเชื่อให้เข้มแข็งได้อย่างไร เพราะเหตุใดความเชื่อที่ปราศจากการประพฤติจึงไร้ผล (ยากอบ 2:26) สังเกตการทดลองที่จะเกิดกับคนประพฤติตามพระบัญญัติของพระเจ้า (วิวรณ์ 14:12) เพราะเหตุใดจึงสำคัญที่เราต้องเตรียมพร้อมสำหรับสิ่งที่จะเกิดโดยไม่คาดฝัน`

`3.	เพราะเหตุใดเรื่องสาวพรหมจารีสิบคนจึงเตือนสติเราถึงสิ่งที่พวกเขามีและทำเหมือนกัน และเราจะมั่นใจได้อย่างไรว่าเราจะไม่หลอกตัวเองเหมือนพวกสาวพรหมจารีโง่`

`4.	หมายความว่าอย่างไรที่พระคัมภีร์กล่าวว่า จะมีการล่อลวงให้แม้แต่ผู้ที่พระเจ้าทรง “เลือกสรร” ให้หลง (มัทธิว 24:24) ใครคือผู้ที่พระเจ้าทรงเลือกสรร (อ่าน ดูใน มัทธิว 24:31; โรม 8:33; โคโลสี 3:12 ด้วย) สิ่งนี้บอกให้เรารู้ว่าการทดลองที่จะเกิดขึ้นนั้นใหญ่เพียงใด`
