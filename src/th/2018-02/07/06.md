---
title:  การใช้ตะลันต์ของคุณ
date:   17/05/2018
---

`อ่านพระธรรม มัทธิว 25:13-30 การใช้ของประทานที่เราได้รับช่วยเตรียมเราให้พร้อมสำหรับการเสด็จกลับมาของพระคริสต์อย่างไร`

แม้พระเยซูจะทรงเล่าคำอุปมาอีกเรื่องที่แตกต่างออกไปก่อนหน้านี้ ทั้งสองเรื่องพูดเกี่ยวกับการเตรียมความพร้อมสำหรับการเสด็จกลับมาของพระองค์ ทั้งสองเรื่องเกี่ยวข้องกับคนที่พร้อมและไม่พร้อม และทั้งสองกลุ่มแสดงให้เห็นว่ากลุ่มหนึ่งเป็นกลุ่มที่ไม่ใส่ใจชีวิตด้านจิตวิญญาณของพวกตน จึงต้องพบกับความพินาศ
เหมือนกับ “น้ำมัน” เป็นสิ่งแทนพระวิญญาณบริสุทธิ์สำหรับสาวพรหมจารีสิบคน ซึ่งก็เหมือนถุงบรรจุทองคำสามถุง ซึ่งแต่ละถุงมีทองคำนับเป็นตะลันต์ต่างกัน (มัทธิว 25:15) ตะลันต์ในภาษากรีกคือ (talanta) “ตะลันต์ หมายถึงของประทานฝ่ายพระวิญญาณบริสุทธิ์และความสามารถตามธรรมชาติทั้งหมด” (The SDA Bible Commentary, เล่ม 5, หน้า 510)

ผู้รับใช้ทั้งสามในคำอุปมาต่างได้รับทรัพย์สมบัติจากเจ้านายของพวกเขา (มัทธิว 25:14) ของมีค่าที่มอบให้พวกเขารับผิดชอบ สอดคล้องกับความสามารถของแต่ละคน” (มัทธิว 25:15) ของประทานมอบให้พวกเขาในรูป ทรัพย์สิน เป็นสิ่งมีเหตุมีผล ผู้รับใช้เหล่านี้จะว่าไปเป็นผู้ดูแลรับผิดชอบทรัพย์สินที่พวกเขาไม่ใช่เจ้าของแต่ผู้รับผิดชอบในทรัพย์สินเหล่านั้น นั่นคือ เหตุผลว่าเมื่อเจ้านายกลับมา เจ้านายจึงคิดบัญชีกับพวกเขา (มัทธิว 25:19)

ของประทานฝ่ายจิตวิญญาณมาจากพระวิญญาณบริสุทธิ์ (อ่าน 1 โครินธ์ 12:1-11, 28-31; เอเฟซัส 4:11) นี่เป็นข่าวดีสำหรับเหล่าผู้ที่คิดว่าอย่างน้อย พวกเขาได้รับของประทานชิ้นเล็กที่สุด ของประทานนี้จะไม่เกิดขึ้นถ้าไม่มี “ผู้ให้” ดังนั้นผู้คนเหล่านี้รับของประทานของพวกเขา และเป็นของประทานยิ่งใหญ่ที่สุด นั่นคือของประทานแห่งพระวิญญาณบริสุทธิ์

ของประทานดังกล่าวเป็นของเราเรียบร้อยแล้วในพระคริสต์ แต่การจะเป็นทรัพย์สมบัติของเราขึ้นอยู่กับการรับเอาพระวิญญาณบริสุทธิ์ และการมอบถวายตัวเราเองแด่พระองค์ นี่คือจุดที่ผู้รับใช้ผู้ไม่มีผลกำไรได้ทำสิ่งที่ผิดพลาด ผู้รับใช้คนนี้ได้รับของประทานแต่ไม่ทำการใดๆกับของประทานนั้น เขาไม่ทำให้ของประทานที่เขาได้รับงอกเงยหรือเพิ่มปริมาณขึ้น เขาไม่ใช้ความพยายามที่จะทำอะไรกับสิ่งที่เขาได้รับมา และผลลัพธ์ก็คือพระเยซูทรงเรียกเขาว่า “อ้ายข้าชั่วช้า และเกียจคร้าน” (มัทธิว 25:26) เป็นการประณามที่แรงมาก

`พระเยซูทรงเล่าคำอุปมานี้เกี่ยวกับวาระสุดท้ายและการเสด็จกลับมาครั้งที่สองของพระองค์ สิ่งนี้สอนให้เรารู้ว่า การใช้ตะลันต์ความสามารถนั้นสำคัญต่อการเตรียมพร้อมสำหรับวาระสุดท้ายอย่างไร`
