---
title:  การหลอกลวงในวาระสุดท้าย
date:   26/05/2018
---

### อ่าน ข้อพระคัมภีร์สำาหรับบทเรียนสัปดาห์นี้
วิวรณ์ 2:13, 24; 2 โครินธ์ 11:13-15; เพลงสดุดี 146:4; ปฐมกาล 1-2:3; วิวรณ์ 13:1-17

> <p>ข้อควรจำ</p>
> “พญานาคใหญ่ซึ่งเป็นงูดึกดำบรรพ์ ที่เขาเรียกกันว่ามารและซาตานผู้ล่อลวงมนุษย์ทั้งโลกก็ถูกผลักทิ้งลงไปในแผ่นดินโลก” (วิวรณ์ 12:9)

แม้ในสวรรค์ ก่อนที่ถูกขับลงมายังโลก ซาตานได้ทำงานหลอกลวงเหล่าทูตสวรรค์ “ลูซีเฟอร์ออกไปจากตำแหน่งของเขาซึ่งอยู่ถัดจากเบื้องพระพักตร์พระเจ้า เขาไปกระจายความรู้สึกไม่พอใจให้กับทูตสวรรค์ทั้งหลาย เขาทำงานนี้อย่างลับๆและชั่วขณะหนึ่งเขาปกปิดเป้าหมายที่แท้จริงด้วยการแสดงความยำเกรงพระเจ้า เขาพยายามสร้างความไม่พอใจในเรื่องพระบัญญัติที่ใช้ปกครองชาวสวรรค์และยุยงว่าพวกเขาถูกบังคับด้วยข้อห้ามต่างๆที่ไม่จำาเป็น” (เอลเลน จี. ไว้ท์, ปลายทางแห่งความหวัง, หน้า 460)

ในสวนเอเดน ซาตานปลอมตัวเป็นงูตัวหนึ่งและใช้เล่ห์กลหลอกเอวา ตลอดประวัติศาสตร์กระทั่งวันนี้และแม้แต่ยุคหลังหนึ่งพันปี ซาตานจะใช้การหลอกลวง (วิวรณ์ 20:8) ดำเนินงานเพื่อบรรลุวัตถุประสงค์

น่าเสียดายจริง ซาตานฉลาดมากกว่า มีอำนาจมากกว่าและเชี่ยวชาญมากกว่าใครในพวกเรา ซึ่งนี่คือเหตุผลที่เราจำเป็นต้องยึดติดกับพระเยซู และถ้อยคำของพระองค์เพื่อที่จะปกป้องตัวเราเองจากเพทุบายของซาตาน “แต่ท่านทั้งหลายผู้ยึดพระยาห์เวห์พระเจ้าของท่านอย่างมั่นคง ยังมีชีวิตอยู่ถึงวันนี้ทุกคน” (เฉลยธรรมบัญญัติ 4:4) หลักการที่แสดงให้เห็นตรงนี้ แท้จริงแล้วยังใช้การได้ในวันนี้เช่นกัน

สัปดาห์นี้ เราจะมองไปยังการหลอกลวงที่มีประสิทธิผลที่สุดบางข้อของพญามาร และดูว่าเราจะปกป้องการหลอกลวงดังกล่าวได้อย่างไร
