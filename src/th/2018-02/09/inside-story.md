---
title:  ข่าวพันธกิจสำหรับผู้ใหญ่
date:   01/06/2018
---

#### หนังสือเล่มเล็กที่คอยดุนหลัง

_เล่าโดย จัวนิตา เซ็ทลิฟ  วัย 67…รัฐเวสต์เวอร์จิเนีย สหรัฐอเมริกา_

จัวนิตา เป็นน้องคนเล็กสุดในพี่น้องเจ็ดคน พวกเขาไม่ชอบไปโบสถ์ตั้งแต่เป็นเด็กมาแล้ว พวกเขาเติบโตขึ้นจากฟาร์มยากจน เจ้าของไม่มีทุนซื้อเครื่องมือการเกษตร แถมพื้นที่ของฟาร์มอยู่แถบภูเขา “แอพพาลาเชน” ในรัฐเวสต์เวอร์จิเนีย 

คุณแม่บังคับให้จัวนิตา เดินเท้าไปโบสถ์กับพวกพี่ๆตั้งแต่อายุยังน้อย โบสถ์ที่ว่าอยู่ห่างออกไปถึง 6 ก.ม. ไปกลับก็ 12 กิโลเมตร อย่างไรก็ดีเมื่อฤดูหนาวมาเยือน จัวนิตาไม่ได้ไปโบสถ์เพราะถนนปกคลุมไปด้วยหิมะหนาหลายนิ้ว

พวกพี่ๆของจัวนิตา ก็เช่นเดียวกันบอกว่า เราไม่ชอบไปโบสถ์เพราะเด็กคนอื่นๆในโบสถ์พูดล้อเราที่เราต้องเดินเท้าขณะที่เด็กคนอื่นๆนั่งรถยนต์มาโบสถ์กับพ่อแม่ เมื่อพวกเราโตขึ้นพวกเราจึงแทบไม่คิดถึงคำว่า “โบสถ์” เลยในจิตใจ

ในครอบครัวของจัวนิตาไม่มีใครเคยมีพระคัมภีร์ในบ้านเลย เพราะพ่อแม่ของพวกเขาอ่านไม่ออก เขียนหนังสือไม่ได้พวกเขามีความสนในในเรื่องศาสนาเพียงเล็กน้อย แม่พูดกับลูกๆว่า “พ่อและแม่ต่างได้รับบัพติศมาแล้ว ขณะที่พวกเรายังอยู่ในบ้านของพ่อแม่ตอนยังหนุ่มสาวและไปโบสถ์เสมอในแถบภูเขานี่เอง

จัวนิตา ไม่ชอบชีวิตในวัยเด็กของเธอ เพราะอยู่ในสภาพแวดล้อม “ไม่ดีเลย” คุณพ่อของเธอเป็นทหารผ่านศึกในสงครามโลกครั้งที่สองและขาพิการไปข้างหนึ่ง ในฐานะเป็นเจ้าของฟาร์ม เขาต้องจ้างคนงานหลายคน คนงานเหล่านั้นกินเหล้ากันบ่อยพูดจาหยาบคาย จัวนิตาจำได้ว่า “เป็นสิ่งเลวร้ายที่ได้เติบโตในฟาร์มเช่นนั้น”

เมื่อโตขึ้นหน่อยพ่อแม่ส่งเด็กๆไปเรียนหนังสือในที่ห่างไกลต้องพักในหอพัก ปิดเทอมทีคิดถึงพ่อแม่แต่ไม่อยากกลับมาเห็นสภาพแวดล้อมไม่ดีของบ้านและฟาร์ม

ตอนนี้จัวนิตาโตเป็นผู้ใหญ่และแต่งงานแล้ว ชีวิตการแต่งงานของเธอไม่สมหวังจนต้องหย่าสองครั้ง จัวนิตามีลูกสาวสองคนและเปลี่ยนงานหลายครั้ง วันหนึ่งเมื่อลูกสาวทั้งสองขอไปโบสถ์ เธอตอบไปแบบขวานผ่าซากว่า “แม่ไม่ใช่คนเสแสร้ง กลางคืนไปงานเลี้ยงเกือบทั้งคืน ตอนเช้าแต่งตัวแต่งหน้าไปโบสถ์” 

อยู่มาวันหนึ่ง จัวนิตาเปิดตู้จดหมายหน้าบ้าน เธอพบหนังสือเล่มบางๆ พูดเชิญชวนให้ไปเข้าร่วมสัมมนา “คำพยากรณ์ในพระธรรมวิวรณ์” ก่อนหน้านี้จัวนิตาได้รับแผ่นผับหรือหนังสือเล่มเล็กเกี่ยวกับเรื่องศาสนาหลายครั้งแต่จัวนิตาไม่สนใจ แต่ในครั้งนี้เธอรู้สึกว่ามีความปรารถนาจะเข้าร่วมสัมมนา

จัวนิตากล่าวเป็นพยานในภายหลังว่า “มันเหมือนมีคนคอยดุนหลังให้ก้าวไปข้างหน้า” ฉันไม่เคยรู้สึกอย่างนั้นมาก่อน มีบางสิ่งคอยผลักดันให้ฉันเดินหน้า...ฉันจึงไปเข้าสัมมนา” 

ฉันไปร่วมสัมมนาคำพยากรณ์พระธรรมวิวรณ์ซึ่งจัดขึ้นที่คริสตจักรเซเว่นธ์เดย์แอ๊ดเวนตีสใน “เบ็กเลย์” เมืองที่สงบในเวสต์เวอร์จิเนียซึ่งมีประชากร 17,200  จัวนิตารู้เพียงว่าคริสตจักรแอ๊ดเวนตีสเป็นคริสเตียนคริสตจักรหนึ่ง แต่ไม่ทราบว่าคริสตจักรแอ๊ดเวนตีสสอนแตกต่างจากคริสตจักรอื่นอย่างไร โดยเฉพาะพวกเขาไปนมัสการพระเจ้าในวันเสาร์ ดังนั้นเมื่อจัวนิตาพบสมาชิกโบสถ์ที่มาช่วยในการประชุมสัมมนา จัวนิตาได้ถามว่า “เหตุใดคุณจึงไปนมัสการพระเจ้าในวันเสาร์” สมาชิกโบสถ์ยิ้มแล้วตอบว่า “ศาสนาจารย์ของเราจะนำเสนอเรื่องนี้ในภายหลังโปรดมาฟังทุกคืน” แม้ว่าจัวนิตาจะรู้สึกผิดหวังบ้างที่ไม่ได้รับคำตอบตรงๆ แต่ในคืนต่อมาศาสนาจารย์หรือผู้ประกาศที่เป็นผู้บรรยายยังไม่นำเสนอเรื่องวันสะบาโต ดังนั้นจัวนิตาจึงถามคำถามเดิมซ้ำหลังการประชุม อีกครั้งหนึ่งที่จัวนิตาได้รับรอยยิ้มและคำสัญญาว่า หัวข้อดังกล่าวจะได้รับการนำเสนอแน่นอนในอีกไม่กี่คืนข้างหน้า

จัวนิตากล่าวว่า “มันเป็นความลึกลับอะไรบอกไม่ถูก ฉันอยากทราบคำตอบจริงๆ ฉันไม่เข้าใจเลยว่าทำไมพวกเขาไม่ให้คำตอบในเมื่อฉันสนใจอยากทราบ

อย่างไรก็ดีนอกเหนือจากอยากทราบว่า เหตุใดคริสเตียนเซเว่นธ์เดย์นมัสการพระเจ้าในวันเสาร์ ในเมื่อคริสเตียนอื่นๆนมัสการในวันอาทิตย์ อีกอย่างที่ฉันอยากทราบด้วยคือฉันเคยได้ยินมาว่า ในอนาคตพระเจ้าจะทรงพิพากษามนุษย์ในโลก  ผู้ใดไม่กลับใจใหม่และรับบัพติศมาจะต้องได้รับความพินาศ..เรื่องนี้จริงหรือไม่ ถ้าจริง ฉันจะเตรียมตัวสำหรับอนาคตได้อย่างไร ความคิดในเรื่องการพิพากษาทำให้ฉันหวั่นวิตกมาก การประชุมสัมมนามีกำหนดสี่สัปดาห์ เมื่อถึงสิ้นสุดสัปดาห์ที่สอง ที่ประชุมสัมมนาได้มอบพระคัมภีร์หนึ่งเล่มให้กับผู้ที่มาประชุมอย่างสัตย์ซื่อ เมื่อได้รับพระคัมภีร์ จัวตินาเปิดอ่านด้วยความสนใจ เธอนำพระคัมภีร์มาในการประชุมด้วย เมื่อผู้บรรยายพูดถึงข้อพระคัมภีร์ข้อใด เธอจะเปิดไปอ่านด้วยและในที่สุดผู้บรรยายได้เสนอเรื่อง วันที่เจ็ดเป็นวันสะบาโต เธอพึ่งตระหนักว่า พระเจ้าได้ทรงแยกวันที่เจ็ดไว้ต่างหากตอนที่พระองค์ทรงสร้างโลกเสร็จในหกวัน และวันที่เจ็ดทรงตั้งไว้เป็นวันบริสุทธิ์ (ปฐมกาล 2:2, 3) ทรงกล่าวทวนซ้ำความสำคัญของวันสะบาโตในพระบัญญัติข้อที่สี่ อพยพ 20:8-11  จัวนิตา ได้เรียนรู้ว่า พระเยซูทรงถือรักษาวันสะบาโต พระองค์เสด็จมายังโลกไม่ใช่เพื่อทำลายพระบัญญัติแต่เพื่อ “ที่จะเชิดชูพระธรรมและกระทำให้พระธรรมนั้นมีเกียรติ” (อิสยาห์ 42:21)

จัวตินาได้รับบัพติศมากับอีก 15 คนในเดือนกันยายน 2016 จากการประชุมสัมมนาที่โบสถ์แอ๊ดเวนตีส  เบ็คเลย์ ซึ่งเป็น 1 ของการประชุมเผยแพร่จำนวน 35 แห่งซึ่งจัดขึ้นทั่วทั้งรัฐเวสต์เวอร์จิเนีย จากงบประมาณ ซึ่งได้มาจากเงินถวายในวันสะบาโตที่สิบสามของปี 2015 

ตอนนี้ จัวตินา เธออายุ 67 ปีแล้ว เธอได้ถวายจิตใจแก่พระเยซู เธอไม่กล่าวคำสบถสาบานว่าต่อไปเธอจะไม่ดื่มเบียร์ ไม่ดื่มสุรา และไม่เข้าบาร์เพื่อการสังสรรค์หรือเต้นรำ เหมือนเมื่อก่อน

จัวตินากล่าวเป็นพยานว่า “ฉันเป็นคนมีนิสัยอารมณ์ร้อน..เป็นคนหงุดหงิดง่าย ตอนนี้ฉันใจเย็นขึ้นเยอะกว่าที่เคยเป็นมา ตอนนี้แม้แต่พูดกับลูกสาวของฉัน เมื่อฉันพูดถ้อยคำไม่ดี ฉันมักจะพูดว่า “แม่เสียใจ ยกโทษให้แม่ด้วยนะจ๊ะ” เป็นต้น

จัวตินาบอกกับผู้เขียนข่าวชิ้นนี้แทนเธอว่า “บางครั้งฉันถูกทดลองให้อยากดื่ม ทั้งนี้การดื่มเป็นวิธีทำให้ฉันลืมความเจ็บปวดในอดีต ตอนนี้ฉันเลิกคบหาเพื่อนเก่า ส่วนการคบหาเพื่อนใหม่ ฉันต้องใช้ความระมัดระวัง เพื่อจะไม่มีใครชวนฉันกลับไปดื่มหรือใช้ชีวิตอย่างเดิมอีก” 

จัวตินาให้คำแนะนำว่า ปัจจุบันฉันคบเฉพาะเพื่อนคนใหม่ที่เป็นคนดีเท่านั้น...ขอบคุณพี่น้องในพระคริสต์ทุกท่านที่ถวายเงินถวายเพื่อพันธกิจของพระเจ้า ในไตรมาสนี้ ขอท่านทั้งหลายได้อธิษฐานเพื่อพวกเราในพันธกิจการรับใช้พระเจ้าด้วย....ขอพระเจ้าทรงอวยพระพรให้ทุกท่าน... ในนามพระเยซูคริสต์เจ้า...อาเมน

**สถานที่ตั้งมิชชัน**

- ส่วนใหญ่ของพื้นที่เวสต์เวอร์จิเนียอยู่ในเขตดูแลของ “คอนเฟอเรนซ์เมาเทน วิว” ซึ่งมีสมาชิกโบสถ์รวม 2, 303 คน และมีโบสถ์ 33 แห่ง
- งานของพระเจ้าใน
- สหรัฐอเมริกา อยู่ภายใต้การดูแลของ “สำนักงานภาคเมริกาเหนือ” มีโบสถ์ทั้งหมด 5,493 แห่ง และมีสมาชิกโบสถ์รวม 1,225,317 คน จากประชากรรวม 360,605,000 คน จึงมีอัตรา  แอ๊ดเวนตีส 1 คน ต่อประชากรทั่วไป 294 คน
