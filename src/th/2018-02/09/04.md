---
title:  ความไม่ตายของดวงวิญญาณ
date:   29/05/2018
---

`ข้อพระคัมภีร์ต่อไปนี้สอนเราถึง “สภาพของคนตาย” อย่างไร  และข้อพระคัมภีร์เหล่านี้ช่วยเราในการต่อสู้กับ “ความผิดใหญ่หลวง สองประการ” นั้นได้อย่างไร ปัญญาจารย์ 9:5, 6, 10; เพลงสดุดี 115:17;เพลงสดุดี 146:4; 1 โครินธ์ 15:16-18; ดาเนียล 12:2`

ในรอบสิบปีที่พึ่งผ่านมามีการตื่นตัวให้ความสนใจในเรื่องราวเกี่ยวกับคนผู้ได้ “ตายแล้ว” ในขณะที่หัวใจของพวกเขาหยุดเต้น และหยุดการหายใจ แต่พวกเขาฟื้น และกลับมีสติรู้สึกตัว (consciousness) อีกครั้งหนึ่ง ในจำานวน คนเหล่านี้ หลายคนได้เล่าประสบการณ์อันเหลือเชื่อเกี่ยวกับความรู้สึกใน ความเป็นอยู่ภายหลังจากที่พวกเขาได้ถูกทึกทัก (supposedly) ว่าได้ตายไป แล้ว บางคนพูดว่า พวกเขาลอยตัวอยู่บนอากาศ และมองเห็นร่างกายของ พวกเขาอยู่ด้านล่าง คนอื่นๆ รายงานว่าพวกเขาลอยตัวออกจากร่างของ พวกเขาไม่ไกล และได้พบว่าร่างกายของพวกมีแสงเรืองๆ และได้รับความ รู้สึกอบอุ่น ความกรุณา และความรักจากคนใกล้ชิด คนอื่นๆ เล่าว่าได้ไป พบปะพูดคุยกับญาติๆ ที่ตายไปแล้วบางคน

ปรากฏการณ์นี้มีให้เห็นจนเป็นเรื่องธรรมดามาก และแม้แต่ได้รับชื่อ ทางวิทยาศาสตร์ว่า “ประสบการณ์ใกล้ตาย” (Near Death Experiences, ‘NDEs’) อย่างไรก็ตามประสบการณ์ที่ว่ายังมีข้อโต้แย้ง คริสเตียนหลายคนใช้ เป็นข้อพิสูจน์ว่า “ดวงวิญญาณคงเป็นอมตะ” บ้างก็อ้างว่าในแนวคิดที่ว่า เมื่อคนหนึ่งตายลง ดวงวิญญาณได้ออกจากร่างและเดินทางไปมีสติมีความรู้สึก ในอีกรูปแบบหนึ่งในอีกภพภูมิอื่น

แต่ประสบการณ์ใกล้ตาย แน่นอนเป็นการปรากฏให้เห็นลักษณะของ “ความผิดใหญ่หลวงสองประการ” ตราบใดที่มีผู้คนเชื่อว่าเมื่อคนหนึ่งตายแล้วดวงวิญญาณยังมีชีวิตอยู่ต่อไปในอีกรูปแบบใดรูปแบบหนึ่ง บุคคลนั้นได้เปิดกว้างต่อความลี้ลับหรือการหลอกลวงด้านความเป็นอมตะของวิญญาณ การหลอกลวงดังกล่าวเป็นแนวคิดที่สามารถส่งเสริมได้ง่าย ไม่ว่าจะทำอย่างเปิดเผย หรือความหมายโดยนัย เพราะไม่จำเป็นต้องเอ่ยถึงพระเยซู ที่จริงแล้วคนส่วนใหญ่ที่มีประสบการณ์ใกล้ตายได้พูดเหมือนกันว่า ร่างของดวงวิญญาณที่พวกเขาพบปะโดยเฉพาะที่เป็นเครือญาติ พวกเขาได้รับการปลอบประโลมด้วยถ้อยคำเกี่ยวกับความรัก สันติสุขและความดีงาม แต่ไม่มีรายใดเอ่ยถึงความรอดในพระคริสต์ ไม่พูดถึงความผิดบาป ไม่มีอะไรเกี่ยวข้องกับการพิพากษาที่จะมาถึง ซึ่งถือว่าเป็นหลักคำสอนพื้นฐานของพระคัมภีร์ คนหนึ่งอาจคิดว่า สมมติว่ากำลังได้ชิมรสชาติของคริสเตียนหลังการมีชีวิต แต่กลับเป็นว่าพวกเขาไม่ได้ชิมรสชาติในสิ่งต่างๆที่เป็นคำสอนพื้นฐานของคริสเตียน  สิ่งที่ผู้มีประสบการณ์ใกล้ตายส่วนใหญ่เล่าให้ฟังเป็นเหมือนกับ “คำสอนยุคใหม่”  (New Age Dogma) ที่น่าสังเกตคือ จำนวนมากของผู้มีประสบการณ์ใกล้ตาย เมื่อฟื้นกลับมามีสติแล้วพวกเขามีความโน้มเอียงต่อการเป็นคริสเตียนน้อยลง กล่าวคือมีความเข้มแข็งในหลักข้อเชื่อ หรือมีสภาพฝ่ายจิตวิญญาณแผ่วเบากว่าเมื่อก่อนที่พวกเขา “มีประสบการณ์ใกล้ตาย”

`ในฐานะที่เป็นคริสเตียน เพราะเหตุใดเราจึงต้องยึดมั่นในพระวจนะของพระเจ้า แม้จะมีความรู้สึกที่ต่างออกไปก็ตาม`
