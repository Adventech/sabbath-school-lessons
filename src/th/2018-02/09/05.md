---
title:  วันสะบาโตและทฤษฎีวิวัฒนาการ
date:   30/05/2018
---

นับว่าซาตานประสบความสำเร็จอย่างมากในการหลอกลวงชาวโลกให้เชื่อใน “การไม่รู้จักตายของดวงวิญญาณ” และการสอนอีกอย่างที่ประสบความสำเร็จอย่างยิ่งมากกว่าเสียอีกใน “การแย่งชิงสิทธิอำนาจ” (usurping) ด้วยการตั้งวันอาทิตย์เป็นวันนมัสการแทนวันสะบาโตของพระคัมภีร์ (ค้นดู สัปดาห์ที่มี 6 และ 8 วัน) ความพยายามดังกล่าวได้เกิดขึ้นเกือบตลอดเวลาในประวัติศาสตร์ของคริสเตียน

ในไม่กี่สิบปีที่ผ่านมา พญามารได้เสนอการหลอกลวงขึ้นมาอีกอย่างหนึ่ง ซึ่งทำให้วันที่เจ็ดวันสะบาโตมีความสำคัญน้อยลงในจิตใจของผู้คน นั่นคือทฤษฎีวิวัฒนาการ

`อ่านพระธรรม ปฐมกาล 1-2:3 พระคัมมภีร์ตอนนี้สอนเราว่า องค์พระผู้เป็นเจ้าทรงสร้างโลกของเราอย่างไร และใช้เวลานานเท่าใด`

แม้แต่การอ่านข้อพระคัมภีร์เหล่านี้อย่างเปิดกว้าง เผยให้เห็นสองจุดเกี่ยวกับเรื่องการทรงสร้างของพระเจ้า ประการแรก ทุกสิ่งทุกอย่างได้ถูกวางแผนและได้รับการคำนวณไว้ก่อน ไม่มีสิ่งใดเรียกว่า “โดยการสุ่ม” หรือเป็นโดยอำเภอใจ หรือโดยความบังเอิญ พระคัมภีร์ไม่เหลือพื้นที่ให้สิ่งใดเป็นไปโดย “การส่งเดช” ในขั้นตอนแห่งการทรงสร้างของพระเจ้า

ประการที่สอง ข้อพระคัมภีร์เปิดเผยชัดเจนที่แต่ละชีวิตแต่ละสิ่งถูกสร้างขึ้นตามชนิดของมัน นั่นคือแต่ละประเภทถูกสร้างแยกจากกัน และแตกต่างจากสิ่งอื่นชัดเจน พระคัมภีร์ไม่ได้สอนอะไรเกี่ยวกับการมีบรรพบุรุษร่วมกัน (อย่างเช่นการมีเซลแบบง่ายๆ ในยุคดึกดำบรรพ์ (primeval)) สำหรับสิ่งมีชีวิตทั้งมวลบนโลก

แม้แต่จากการไม่ตีความหมายพระธรรมปฐมกาลของนักอักษรศาสตร์  สองจุดนี้ก็มีความชัดเจนคือไม่มีสิ่งใดที่เป็นไปยถากรรม หรือบังเอิญในการทรงสร้างและไม่มีสิ่งมีชีวิตสายพันธุ์ (species) ใดที่มีบรรพบุรุษร่วมกันตามธรรมชาติ

ตามทฤษฎีของชาร์ล ดาร์วิน เกี่ยวกับสายพันธุ์ต่างๆนั้น สอนถึงสองสิ่งคือ: (1) เป็นไปโดยการบังเอิญหรือการสุ่ม (randomness) (2) มีบรรพบุรุษตามธรรมชาติร่วมกันสำหรับทุกสายพันธุ์ (species) 

เหตุใดผู้คนมากมายจึงตีความหมายพระธรรมปฐมกาลผ่านเลนส์ (lens) ของทฤษฎีวิวัฒนาการโดยใช้ในระดับพื้นฐานมากที่สุด ซึ่งที่จริงไม่เพียงมีข้อผิดพลาด เพราะขัดแย้งกับจุดพื้นฐานของพระธรรมปฐมกาลที่สุด ปัจจุบันทฤษฎีวิวัฒนาการไม่เพียงกวาดประชากรที่อยู่ทางโลกนับหลายพันล้านให้ยอมรับ แต่ก็ยังมีผู้อ้างว่าเป็นคริสเตียนที่เชื่อว่าพวกเขาสามารถประนีประนอมกับความเชื่อของคริสเตียนได้ทั้งๆ ที่มีสิ่งขัดแย้งกันชัดเจนตามที่ได้เอ่ยมา

อย่างไรก็ดี ความหมายโดยนัยของทฤษฎีวิวัฒนาการในวาระสุดท้าย  ทำให้มองเห็นอันตรายชัดเจนขึ้น เช่นมีผู้กล่าวว่าทำไมต้องเอาจริงเอาจังเรื่องของวันเดียว วันที่เจ็ด วันสะบาโตซึ่งถือรักษาเป็นวันที่ระลึกถึงการทรงสร้างโลกของพระเจ้า ทำไมไม่นับหกวันแห่งการทรงสร้างส แต่กลับนับเวลาในการทรงสร้างว่าใช้เวลาประมาณ 3 พันล้านปี (วันเดือนปีล่าสุดที่คาดว่าชีวิตได้เริ่มอุบัติ ขึ้นครั้งแรกบนโลก) ดังนั้นทฤษฎีวิวัฒนาการได้เพิกถอน (denudes) วันที่เจ็ดออกไปจากความสำคัญ เพราะว่าช่วงเวลาหกวันแห่งการสร้างโลกนั้นไร้ความหมายเหมือนกับนิยายที่เล่าว่าโรมุลัส และ เรมัส ถูกเลี้ยงดูโดยหมาป่า  นอกจากนี้ผู้ที่เชื่อว่าการทรงสร้างต้องใช้เวลาหลายพันล้านปีแทนที่จะเป็นเวลาหกวัน จะเสี่ยงต่อการถูกทำร้ายหรือความตายด้วยการยืนยันวันสะบาโตต่อต้านวันอาทิตย์

