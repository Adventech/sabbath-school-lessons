---
title:  ตรีเอกานุภาพเทียมเท็จ
date:   31/05/2018
---

แนวคิดเรื่องธรรมชาติของพระเจ้าจะพบได้ตลอดในพระคัมภีร์ อย่างไรก็ดี ในบริบทของช่วงเวลาของการหลอกลวงสุดท้ายอันนำมาซึ่งการกดขี่ข่มเหง พระธรรมวิวรณ์เปิดเผยให้เห็น “ตรีเอกานุภาพเทียมเท็จ” ซึ่งประกอบด้วยพญามาร สัตว์ร้ายที่ขึ้นจากทะเล และสัตว์ร้ายที่ขึ้นจากแผ่นดินในพระธรรมวิวรณ์ บทที่ 13

`อ่านพระธรรม วิวรณ์ 12:17; 13:1, 2 มีอะไรพรรณนาให้เห็นตรงนี้`

พญามารตรงนี้ได้ถูกมองเห็นดุจเป็นองค์พระบิดาเทียมเท็จ ซึ่งเขาเป็นผู้ควบคุมทุกอย่างชัดเจน เขาเป็นผู้นั่งบนบัลลังก์และมอบสิทธิอำนาจให้แก่สัตว์ร้ายที่ขึ้นจากทะเลผู้ซึ่งทำหน้าที่ดุจพระคริสต์เทียมเท็จ 

`อ่านพระธรรม วิวรณ์ 13:2-5 สัตว์ร้ายที่ขึ้นจากทะเลตัวนี้ มีลักษณะนิสัยอย่างไร`

นอกเหนือจากการได้รับสิทธิอำนาจจากพญานาคให้รำลึกความทรงจำในสิ่งที่พระเยซูตรัสเกี่ยวกับการได้รับสิทธิอำนาจจากพระบิดา (ดู มัทธิว  28:18) สัตว์ร้ายจากทะเลมีประสบการณ์เหมือนพระเยซู คือได้พบความตายและจากนั้นได้พื้นคืนชีพสู่ชีวิต (ดูวิวรณ์ 13:3) อีกอย่างสัตว์ตัวนี้ได้รับการพรรณนาเป็นผู้พยายามสำแดงสิทธิอำนาจเป็นเวลา “สี่สิบสองเดือน” หรือ  “สามปีครึ่ง” คำพยากรณ์เกี่ยวกับพระคริสต์เทียมเท็จ มีอำนาจสามปีครึ่งตามเวลาจริง แต่วันในคำพยากรณ์ เวลาหนึ่งวันในคำพยากรณ์เท่ากับหนึ่งปีในเวลาปกติทั้งนี้ขึ้นอยู่กับหลักเกณฑ์การตีความวันสำหรับปี

`อ่านพระธรรม วิวรณ์ 13:11-17 สัตว์ร้ายจากแผ่นดินได้รับการพรรณนาอย่างไรตรงนี้`

สัตว์ร้ายจากแผ่นดินตัวนี้ส่งเสริมความสนใจของสัตว์ร้ายจากทะเล ดังเช่นพระวิญญาณบริสุทธิ์ไม่ถวายเกียรติแด่พระองค์เองแต่ถวายแด่พระเยซู (ยอห์น 16:13, 14) เช่นกันเหมือนพระวิญญาณบริสุทธิ์กระทำการด้วยฤทธิ์อำนาจในการนำ “ไฟ” ลงมาจากสวรรค์ (กิจการฯ 2 :3) สัตว์ร้ายจากแผ่นดินก็ทำบางสิ่งที่คล้ายกัน (ดู วิวรณ์ 13:13)

“ในตอนสุดท้าย สัตว์ร้ายจากแผ่นดินได้ทำวันเพ็นเทคอสต์เทียมเท็จ! เพื่อวัตถุประสงค์อะไร เพื่อพิสูจน์ให้ทราบว่ามตรีเอกานุภาพเป็นพระเจ้าเที่ยงแท้” (จอน พอลเลน, What the Bible Says About the End-Time (Review and Herald Publishing Association, 1998) หน้า 111)

`มีการหลอกลวงอะไรอีก ในวาระสุดท้ายที่เราต้องระวัง และเราจะช่วยคนอื่นให้ตระหนักถึงการหลอกลวงเหล่านี้ได้อย่างไร`
