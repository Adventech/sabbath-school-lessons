---
title:  มหาปุโรหิตของเรา
date:   01/05/2018
---

`อ่านพระธรรม ฮีบรู 7:24-27; 8:6 ข้อพระคัมภีร์เหล่านี้ให้ความหวังอะไรแก่เรา`

พระคริสต์ทรงสามารถช่วยให้รอดได้อย่างสมบูรณ์ด้วยคุณสมบัติที่ปุโรหิตอื่นไม่มี พระองค์ทรงเป็นพระเจ้าผู้ทรงมีสิทธิอำนาจอภัยบาปได้ พระองค์ทรงเป็นปุโรหิตอยู่ในตำแหน่งถาวร ในทุกช่วงสมัยของคริสเตียน พระองค์เป็นคนกลางอธิษฐานแทนประชากรของพระองค์ตลอดเวลาด้วยความรักและพระเมตตาอย่างเดิมเหมือนตอนที่พระองค์ทรงรักษา และปลอบประโลมผู้เปล่าเปลี่ยวในโลกนี้ พระองค์ทรงเป็นมนุษย์แต่ทรงเกิดและเติบโตอย่างไร้ความบาปและคงสภาพอยู่เช่นนั้น และในฐานะผู้ปราศจากซึ่งความบาป ทรงสิ้นพระชนม์เพราะทรงแบกรับเอาความบาปของมวลมนุษย์ มีเพียงพระองค์ผู้เดียวผู้ซึ่งเป็นพระเจ้าและมนุษย์ที่สามารถทูลถวายแทนคนบาปในวิหารบนสวรรค์ได้

สิ่งที่ข้อพระคัมภีร์เหล่านี้แสดงให้เห็นคือการถวายบูชาของพระคริสต์ครั้งเดียวและมีผลสำหรับคนทั้งมวล เป็นสิ่งจำเป็นต้องเกิดเพียงครั้งเดียวและเพียงพอที่จะนำความรอดมาสู่มนุษย์ทุกคน

ยิ่งกว่านั้นเมื่อพิจารณาใครคือผู้สิ้นพระชนม์บนไม้กางเขน เหตุใดการถวายบูชาเช่นนั้นจึงเพียงพอสำหรับมนุษย์ทุกผู้ทุกนาม

`อ่านพระธรรม ฮีบรู 9:11-15 พระคริสต์ทรงได้รับอะไรสำหรับเราผ่านการสิ้นพระชนม์ของพระองค์ และบัดนี้ทรงดำเนินพันธกิจการรับใช้ของพระองค์ในสวรรค์`

พระธรรมฮีบรู 9:12 กล่าวว่า พระคริสต์ได้ “ทรงไถ่มนุษย์ให้รอดชั่วนิรันดร์” ภาษากรีกใช้คำาว่า (redemption) หมายถึง “การไถ่ถอนหรือการไถ่คืน” และคำว่า (ransoming) “การไถ่ตัวหรือการไถ่เชลย” “การปลดปล่อย” และ “การช่วยให้รอด” เป็นคำเดียวกันที่ใช้ในพระธรรมลูกา 1:68 เมื่อ “เศคาริยาห์” ประกาศว่า “พระองค์ทรงเยี่ยมเยียนและช่วยไถ่ชนชาติของพระองค์” ส่วนที่เป็นสัญลักษณ์ถึงพระโลหิตของพระคริสต์ เป็นสิ่งเดียวที่เพียงพอสำหรับการถวายบูชา ซึ่งหมายถึงพระคริสต์ซึ่งเป็นการถวายบูชาลูกแกะซึ่งนำมาถึงการไถ่ให้รอด การปลดปล่อยหนี้ และข่าวสารยิ่งใหญ่แห่งพระกิตติคุณที่พระคริสต์ได้รับไม่ใช่สำหรับพระองค์เองแต่สำหรับเรา และมันได้กลายเป็นสิ่งที่มีผลสำหรับคนทั้งปวงที่ต้อนรับการถวายบูชาของพระคริสต์เพื่อพวกเขา

`อาศัยแนวคิดนี้ที่พระคริสต์ทรง “ได้รับ” “การไถ่ให้รอดชั่วนิรันดร์” สำหรับเรา และเป็นภายหลังที่พระองค์ “ได้ทรงทำสำเร็จ” ขณะนี้พระองค์เสด็จเข้าไปในพระวิหารบนสวรรค์ในนามของเรา  สิ่งนี้ให้ความหวังอะไรแก่เรา`
