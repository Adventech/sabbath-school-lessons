---
title:  วันลบบาป
date:   03/05/2018
---

พระธรรมฮีบรูสอนว่าการประกอบพิธีในพลับพลาบนโลกมีต้นแบบมาจากพระวิหารบนสวรรค์ สถานที่ซึ่งพระคริสต์เสด็จเข้าไปและปฏิบัติงานอย่างเป็นทางการในฐานะมาหาปุโรหิตของเรา การประกอบพิธีบนโลกซึ่งพลับพลามีอยู่สองห้อง การประกอบพิธีถวายบูชาและพิธีชำระพลับพลาให้บริสุทธิ์ เป็น “เงาของพระวิหารแห่งสวรรค์ ดังที่ท่านโมเสสได้รับพระบัญชาจากพระเจ้าเมื่อพระเจ้าตรัสสั่งให้ท่านสร้างพลับพลาขึ้น” (ฮีบรู 8:5)

และเหมือนการประกอบพิธีในพลับพลาบนโลกซึ่งเป็นการประกอบพิธีในทั้งสองห้องของพลับพลาคือห้องแรกห้องวิสุทธิสถานและห้องถัดมาคือห้องอภิสุทธิสถาน พระคริสต์ทรงประกอบพิธีในพระวิหารบนสวรรค์เช่นเดียวกับในพลับพลาบนโลก แนวคิดเรื่องการพิพากษาได้ถูกนำเสนอใน “วันลบบาป” (the day of Atonement) ซึ่งมีผลทำให้พลับพลาได้รับการชำระให้สะอาด ดังที่ได้พรรณนาไว้ในพระธรรมเลวีนิติบทที่ 16 พิธีนี้ประกอบขึ้นปีละหนึ่งครั้ง เมื่อมหาปุโรหิตเข้าไปในห้องที่สองของพลับพลาคือห้องอภิสุทธิสถาน (เลวีนิติ 16:12-14) เพื่อที่จะประกอบพิธีการชำระและลบบาปในฐานะตัวแทนของประชาชน

`อ่าน พระธรรม ฮีบรู 9:20-23 มีอะไรต้องทำให้บริสุทธิ์และชำระให้สะอาด และเหตุใดสิ่งนี้จึงถูกกล่าวอย่างชัดเจนถึงวันประกอบพิธีลบบาปของพระคริสต์`

นักวิชาการรู้สึกประหลาดใจในแถลงการณ์ที่พระวิหารบนสวรรค์เองเป็นต้องได้รับการชำระให้สะอาด หรือ “ทำให้บริสุทธิ์” อย่างไรก็ดี เมื่อได้เข้าใจข้ออ้างอิงเรื่อง “วันลบบาป” แล้วครั้งหนึ่งปัญหาก็หมดไป พระธรรมฮีบรู 9:23 แสดงว่าพันธกิจของพระคริสต์ที่ประกอบในพระวิหารบนสวรรค์เป็นการแสดงออกถึงของแท้ที่มหาปุโรหิตได้ประกอบเป็นประจำในพลับพลาของชนชาติอิสราเอลบนโลกในวันลบบาป การประกอบพิธีของปุโรหิตบนโลก เป็น “เงาล่วงหน้า” ของการประกอบพิธีของพระคริสต์ในวันหนึ่งซึ่งพระองค์จะทรงประกอบพิธีเดียวกันบนสวรรค์ ข้อพระคัมภีร์ไม่ได้บอกว่าการชำระพระวิหารบนสวรรค์เกิดขึ้นทันทีเมื่อพระคริสต์เสด็จขึ้นไปบนสวรรค์หรือไม่ จากการศึกษาพระธรรมดาเนียล เราสามารถมองเห็นส่วนของประโยคตอนนี้ว่า พิธีดังกล่าวเริ่มต้นขึ้นในปี ค.ศ. 1844 ดังนั้นขณะที่เราเป็นคริสเตียนที่กำลังจะเผชิญกับช่วงวันสุดท้าย เราจำเป็นต้องเข้าใจความแน่นอนของเวลา (solemnity of time) ที่ว่า เราอยู่ในภาวะวางความมั่นใจในสิ่งที่พระคริสต์ได้ทรงทำเพื่อเราในอดีต และที่กำลังทรงดำเนินการเพื่อเราในห้องวิสุทธิสถานแห่งพระวิหารบนสวรรค์

`ข่าวสารของทูตสวรรค์องค์ที่หนึ่งประกาศว่า “จงยำเกรงพระเจ้า และถวายพระเกียรติแด่พระองค์ เพราะถึงเวลาที่พระองค์จะทรงพิพากษา แล้ว” (วิวรณ์ 14:7) การพิพากษานี้ชี้ถึงวาระสุดท้ายที่ใกล้เข้ามา ความจริงนี้ควรมีผลต่อการดำเนินชีวิตของเราอย่างไร`
