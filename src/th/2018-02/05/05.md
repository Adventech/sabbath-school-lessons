---
title:  ผู้ทูลขอเพื่อเรา
date:   02/05/2018
---

แม้ความบาปได้นำความกลัวในการแยกจากกันระหว่างพระเจ้าและมนุษย์ ผ่านการสิ้นพระชนม์ไถ่บาปด้วยความตาย เราในฐานะมนุษย์ได้ถูกนำมาสู่พระเจ้าและสามารถเข้าถึงพระองค์ได้อย่างต่อเนื่อง” (ดู เอเฟซัส 2:18; 1 เปโตร 3:18)

`“ความหวังที่เรายึดนั้นเป็นเสมือนสมอที่แน่มั่นคงของจิตใจ ความหวังนั้นที่นำไปสู่อภิสุทธิสถานข้างหลังม่านที่พระเยซูผู้ทรงนำหน้าได้เสด็จเข้าไปก่อนเพื่อเราแล้ว เพราะพระองค์ได้ทรงรับการแต่งตั้งเป็นมหาปุโรหิตเป็นนิตย์ตามแบบอย่างมัลคีเซเดคนั้น” (ฮีบรู 6:19, 20) ตามข้อพระคัมภีร์นี้พระเยซูทรงทำอะไรเพื่อเรา`

`อ่านพระธรรม ฮีบรู 9:24 พระคัมภีร์ข้อนี้กล่าวว่า งานของพระคริสต์รวมไปถึงอะไร`

พระเยซูทรงเป็นผู้ทรงนำหน้าได้เข้าไปเป็นตัวแทนของเราสู่พระวิหารบนสวรรค์ แม้แต่เข้าไปอยู่ต่อพระพักตร์ของพระเจ้าเพื่อเรา นั่นคือพระเยซูทรงยืนอยู่ด้านหน้าพระบิดา ทรงนำเสนอพันธกิจการไถ่ให้รอดของพระองค์ นั่นคือ “การไถ่ให้รอดชั่วนิรันดร์” ที่พระองค์ “ทรงได้รับในนามของเรา”

ถูกแล้ว เมื่อเราเชื่อในพระเยซู ความบาปของเราได้รับการอภัย และเรายืนอยู่หน้าพระเจ้าได้รับการอภัยบาปและได้รับการชำระให้สะอาด แต่ข้อมูลยังอยู่แม้ภายหลังเราได้กลายเป็นคริสเตียน เรายังคงทำบาปในบางครั้งแม้ว่าจะมีพระสัญญาแห่งชัยชนะอัศจรรย์ก็ตาม ในกรณีเช่นนั้น พระเยซูในฐานะมหาปุโรหิตเฝ้าทูลขอจากสิ่งที่พระองค์ได้ทำแทนเราต่อพระพักตร์พระบิดา “ด้วยเหตุนี้พระองค์จึงทรงสามารถเป็นนิตย์ที่จะช่วยคนทั้งปวงที่ได้เข้าถึงพระเจ้าโดยทางพระองค์นั้นให้ได้รับความรอด เพราะว่าพระองค์ทรงพระชนม์อยู่เป็นนิตย์เพื่อช่วยทูลขอพระกรุณาให้คนเหล่านั้น” (ฮีบรู 7:25)

`มีอะไรเกิดขึ้นเมื่อคริสเตียนไม่รู้สึกต้องการพระคุณของพระคริสต์ที่มีให้อย่างต่อเนื่อง หมายความว่า ไม่ว่าจะมีชีวิตใหม่หรือมีการเปลี่ยนแปลงอย่างไรเขาก็ไม่รู้สึกถึงความจำเป็นที่ต้องได้รับการอภัยบาปใช่หรือไม่ ถ้าเช่นนั้นเพราะเหตุใดการรู้ว่าพระคริสต์ทรงเป็นมหาปุโรหิตจึงมีคุณค่าต่อเรา`
