---
title:  ศึกษาเพิ่มเติม
date:   04/05/2018
---

พระธรรมฮีบรูชี้ไปยังพระวิหารบนสวรรค์ที่เป็นต้นแบบของพระราชกิจที่พระคริสต์ทรงทำเพื่อเป็นเครื่องถวายบูชาของเราบนโลก และทรงเป็นมหาปุโรหิตของเราบนสวรรค์ พลับพลาของชนอิสราเอลมักจะหมายความถึงวัตถุประสงค์ของบทเรียนแห่งพระกิตติคุณเพื่อที่จะสอนชาวยิวถึงแผนการแห่งความรอด ซึ่งรวมถึงการถวายบูชา การทูลอ้อนวอนเพื่อคนบาป การพิพากษา และวาระสุดท้ายของความบาป พระธรรมดาเนียลได้ให้ความกระจ่างเพิ่มเติมเกี่ยวกับวาระสุดท้ายในประเด็นของพันธกิจการรับใช้ครั้งสุดท้ายในพระวิหารบนสวรรค์ “ซึ่งกล่าวเน้นในเรื่องการชำระให้สะอาด การพิพากษาและการแก้ต่าง วาระสุดท้ายของนิมิตของท่านดาเนียลจินตนาการให้เห็น “วันลบบาป” ที่เกิดขึ้นท้ายสุดของประวัติศาสตร์โลก การชำระให้สะอาดเชื่อมต่อโดยตรงกับพระวิหารบนสวรรค์และกับงานของพระเมสสิยาห์ในฐานะกษัตริย์และปุโรหิต นิมิตต่างๆแนะนำเรื่องเวลา ทำให้เป็นไปได้สำหรับผู้อ่านที่จะกำหนดเวลาเจาะจงของจุดเริ่มต้นพันธกิจสุดท้ายของพระองค์ในการชำระให้สะอาด การพิพากษา และการแก้ต่างในสวรรค์สถานของพระเจ้า” Handbook of Seventhday Adventist Theology, หน้า 394

**คำถามเพื่อการอภิปราย**

`1.	ดูข้ออ้างอิงจาก เอลเลน จี. ไว้ท์ “ดั่งในสมัยโบราณ บาปทั้งหลายของประชาชนถูกโอนไปยังเครื่องบูชาไถ่บาปด้วยความเชื่อและผ่านทางเลือดของสัตว์ที่เป็นเครื่องบูชานั้น บาปได้ถูกโอนถ่ายไปยังสถานนมัสการบนโลก พิธีในพันธสัญญาใหม่ก็เช่นกัน โดยความเชื่อ บาปของผู้ที่กลับใจจะถูกนำไปวางไว้กับพระคริสต์และจะถูกโอนถ่ายไปยังสถานนมัสการในสวรรค์ และเช่นเดียวกับที่พิธีชำระจำลองในโลกจะเสร็จสิ้นได้ด้วยการกำจัดบาปที่ทำให้สถานนมัสการเปรอะเปื้อนออกไปฉันใด การชำระจริงที่มีขึ้นในสถานนมัสการบนสวรรค์ก็จะเสร็จสิ้นได้ด้วยการกำจัดหรือลบบาปออกจากสมุดบันทึกฉันนั้น แต่ก่อนที่จะลบบาปเหล่านี้ทิ้งไปได้สำเร็จนั้น จะต้องมีการตรวจสอบสมุดบันทึกเพื่อดูว่าผู้ใดกลับใจจากบาปและเชื่อในพระคริสต์ พวกเขาจึงจะได้รับประโยชน์ จากการลบมลทินบาปของพระองค์” เอลเลน จี. ไว้ท์, ปลายทางแห่งความหวัง, หน้า 288 สองสิ่งที่เผยให้เห็นผู้ที่ได้รับการลบบาปของพระคริสต์มีอะไรบ้าง เพราะเหตุใดการเข้าใจสิ่งนี้จึง สำคัญสำหรับพลไพร่ของพระเจ้าโดยเฉพาะในวาระสุดท้าย`

`2.	อ่านพระธรรมเลวีนิติ 16:15, 16 เลือดสำคัญอย่างไร เลือดเป็นเครื่องหมายแทนอะไร เพราะเหตุใดเลือดจึงสำคัญในวันลบบาปสมัยก่อน และมีความหมายอะไรสำหรับเราในเวลานี้`
