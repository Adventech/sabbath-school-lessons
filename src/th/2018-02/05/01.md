---
title:  พระคริสต์ในพระวิหารแห่งสวรรค์
date:   28/04/2018
---

### อ่านข้อพระคัมภีร์สำหรับบทเรียนสัปดาห์นี้
โรม 8:3; ยอห์น 1:29; วิวรณ์ 5:12; ฮีบรู 7:1-28; 9:11-15; เลวีนิติ 16:13; ฮีบรู 9:20-23

> <p>ข้อควรจำ</p>
> “ เหตุฉะนั้นพระเจ้าจึงได้ทรงยกพระองค์ขึ้นอย่างสูงที่สุดด้วย และได้ทรงประทานพระนามเหนือนามทั้งปวงให้แก่พระองค์ เพื่อ `หัวเข่าทุกหัวเข่า' ในสวรรค์ก็ดี ที่แผ่นดินโลกก็ดี ใต้พื้นแผ่นดินโลกก็ดี จะคุกเข่าลงกราบพระเยซู”  (ฟีลิปปี 2:9, 10)

เมื่อกล่าวถึงพระเยซูในพระวิหารแห่งสวรรค์ พระธรรมฮีบรูกล่าวว่า “ที่พระเยซูผู้ทรงนำหน้าได้เสด็จเข้าไปก่อนเพื่อเราแล้ว เพราะพระองค์ได้ทรงรับการแต่งตั้งเป็นมหาปุโรหิตเป็นนิตย์ ตามแบบอย่างเมลคีเซเดคนั้น” (ฮีบรู 6:20)

ข้อพระคัมภีร์โดยเฉพาะพระคัมภีร์ใหม่ กล่าวอย่างชัดเจนมากเกี่ยวกับบทบาทของพระเยซูในพระวิหารแห่งสวรรค์ พระองค์ทรงรับบทบาทนี้หลังจากที่ทรงดำเนินพันธกิจของพระองค์บนแผ่นดินโลกเสร็จสิ้น ซึ่งพระองค์ได้ทรงถวายบูชาพระชนม์ชีพของพระองค์เป็นเครื่องไถ่บาปมนุษย์ (อ่าน ฮีบรู 10:12)

สัปดาห์นี้เราจะสำรวจพันธกิจของพระเยซูในพระวิหารแห่งสวรรค์ พันธกิจการทูลขอเพื่อคนอื่นๆนับเป็นงานสำคัญในการเตรียมประชากรของพระองค์ให้พร้อมสำหรับวาระสุดท้าย เราได้เห็นภาพคำเตือนที่หนักแน่นดังนี้ “ประชากรของพระเจ้าจะต้องเข้าใจเรื่องสถานนมัสการและการพิจารณาพิพากษาอย่างถ่องแท้ ทุกคนต้องมีความรู้เรื่องตำแหน่งและพระราชกิจของมหาปุโรหิตผู้ยิ่งใหญ่ หาไม่แล้วมันเป็นไปไม่ได้ที่พวกเขาจะนำความเชื่อซึ่งจำเป็นสำหรับช่วงเวลานี้ออกมาใช้หรือเข้าไปอยู่ในตำแหน่งที่พระเจ้าทรงจัดเตรียมไว้ให้เขาไปอยู่” เอลเลน จี. ไว้ท์, ปลายทางแห่งความหวัง, หน้า 453

พระคริสต์กำลังทำอะไรเพื่อเราในพระวิหารบนสวรรค์ และเหตุใดจึงสำคัญมากสำหรับเราที่จะเข้าใจ สิ่งซึ่งจะเกิดขึ้นเป็นพิเศษในวาระสุดท้าย
