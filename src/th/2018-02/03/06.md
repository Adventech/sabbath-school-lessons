---
title:  'พระคริสต์ในพระธรรม วิวรณ์: ตอนที่ 2'
date:   19/04/2018
---

`อ่าน พระธรรม วิวรณ์ 1:10-18 พระเยซูตรัสอะไรเกี่ยวกับพระองค์เองที่นั่น`

พระเยซูทรงปรากฏตามที่เห็นในข้อพระคัมภีร์เหล่านี้ ทรงยืนอยู่ในห้องวิสุทธิสถาน (ห้องแรก) ของพระวิหารบนสวรรค์ การเปิดเผยของพระองค์ในบทบาทนี้เป็นสิ่งยิ่งใหญ่ ยอห์นก้มลงกราบที่พระบาทของพระองค์ด้วยความยำเกรง พระเยซูองค์ผู้ปลอบประโลมทรงบอกเขาว่าอย่ากลัวเลยและชี้ไปที่พระองค์ว่าพระองค์ทรงเป็น “อัลฟา” และ “โอเมกา” ทรงเป็นเบื้องต้นและเบื้องปลาย ทรงพระชนม์นิรันดร์ดังพระเจ้า ถัดจากนั้นก็ตรัสถึงการสิ้นพระชนม์และการฟื้นพระชนม์และความหวังในการฟื้นพระชนม์ของพระองค์นำมาให้พระเยซูเป็นกุญแจแห่ง “ความตายและแดนมรณา” ในอีกคำหนึ่ง ตรงนี้พระเยซูกำลังกล่าวแก่ยอห์นที่ได้ทรงกล่าวกับมารธาในการตายของลาซารัสน้องชายของเธอซึ่งท่านยอห์นได้บันทึกข้อความนั้นว่า “เราเป็นเหตุให้คนทั้งปวงเป็นขึ้นและมีชีวิต ผู้ที่วางใจในเรานั้น ถึงแม้ว่าเขาตายแล้วก็ยังจะมีชีวิตอีกและทุกคนที่มีชีวิตและวางใจในเราจะไม่ตายเลย เจ้าเชื่ออย่างนี้ไหม” (ยอห์น 11:25, 26)

ตอนนั้นทรงกล่าวกับมารธา แต่ตอนนี้ทรงกล่าวกับยอห์น พระเยซูทรงชี้ให้เราเห็นถึงความหวังแห่งการฟื้นคืนชีพว่าเป็นการบรรลุสูงสุดของความเชื่อคริสเตียน ถ้าปราศจากความหวังนี้ ยังจะมีความหวังอะไรเหลืออยู่เล่า

`อ่านพระธรรม วิวรณ์ 22:7, 12, 13 ข้อพระคัมภีร์เหล่านี้เปิดเผยอะไรเกี่ยวกับพระเยซูเช่นกัน`

“พระเยซูคริสต์ทรงเป็น อัลฟาและโอเมกา เป็นพระธรรมปฐมกาลแห่งพระคัมภีร์เดิมและพระธรรมวิวรณ์แห่งพระคัมภีร์ใหม่ ทั้งสองภาคพบกันในพระคริสต์ อาดัมและพระเจ้าได้กลับคืนดีต่อกันโดยการเชื่อฟังของอาดัมคนที่สอง ผู้ทำการประสบความสำเร็จ ทรงได้ชัยชนะเหนือการทดลองของซาตานและได้ทรงไถ่อาดัมคนแรกจากความล้มเหลวและการล้มลงอย่างน่าละอาย” (เอลเลน จี. ไว้ท์, The SDA Bible Commentary, เล่ม 6, หน้า 1092, 1093) ถูกแล้ว พระเยซูทรงเป็นจุดเริ่มต้นและจุดสิ้นสุด พระองค์ทรงสร้างเราในตอนเริ่มต้นและพระองค์ทรงสร้างเราขึ้นใหม่ในตอนสุดท้าย

จากจุดเริ่มต้นจนถึงจุดสิ้นสุด สิ่งที่สอนเราไม่ได้เป็นเพียงประวัติศาสตร์แต่เกี่ยวกับเหตุการณ์ในวาระสุดท้าย พระธรรมวิวรณ์ยังเป็นพระธรรมที่เปิดเผยให้เห็นพระเยซูคริสต์อีกครั้งหนึ่ง ไม่ว่าจะศึกษาเกี่ยวกับวาระสุดท้ายของโลกจากแหล่งข้อมูลอื่นใด พระเยซูคริสต์จะต้องเป็นศูนย์กลางของสิ่งทั้งปวง

`มีวิธีใดบ้างที่เราจะที่เราจะสามารถทำให้พระคริสต์เป็นจุดศูนย์กลางของชีวิตได้ทุกวัน`
