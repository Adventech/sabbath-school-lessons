---
title:  พระลักษณะของพระเยซู
date:   16/04/2018
---

อ่านข้อพระคัมภีร์ต่อไปนี้ ซึ่งมีชื่อหลากหลายสำหรับพระเยซูในข้อพระคัมภีร์ ในบางกรณีเป็นคำพรรณนาเกี่ยวกับพระองค์และสิ่งที่พระองค์ทรงได้ทำ หรือกำลังทำและจะทำ ข้อพระคัมภีร์เหล่านี้สอนอะไรเราบ้างเกี่ยวกับพระเยซู

`วิวรณ์ 1:5`

`วิวรณ์ 1:18`

`วิวรณ์ 5:8`

`วิวรณ์ 19:11-15`

`วิวรณ์ 21:6`

ข้อพระคัมภีร์เหล่านี้เป็นเพียงไม่กี่ข้อของข้อพระคัมภีร์หลายข้อในวิวรณ์ที่กล่าวถึงบทบาทหน้าที่ของพระเยซู พระองค์ทรงเป็นลูกแกะซึ่งเล็งไปยังการเสด็จมาครั้งแรกของพระองค์ และพระองค์เป็นเครื่องถวายบูชาสำหรับความบาปของเรา “จงชำระเชื้อเก่าเสีย เพื่อท่านจะได้เป็นแป้งดิบก้อนใหม่ เหมือนขนมปังไร้เชื้อ เพราะพระคริสต์ผู้ทรงเป็นปัสกาของเราได้ถูกฆ่าบูชาเสียแล้ว” (1 โครินธ์ 5:7) พระองค์ “ผู้ที่ดำรงชีวิตอยู่ เราได้ตายแล้ว แต่นี่แน่ะเราก็ยังดำรงชีวิตอยู่ตลอดไปเป็นนิตย์” (วิวรณ์ 1:18) นี่คือแหล่งอ้างอิงเรื่องการสิ้นพระชนม์และฟื้นพระชนม์ของพระองค์จากความตาย ดังที่พระเยซูตรัสว่า “มีคำเขียนไว้อย่างนั้นว่า พระคริสต์จะต้องทรงทนทุกข์ทรมานและทรงเป็นขึ้นมาจากความตายในวันที่สาม” (ลูกา 24:46) และในวิวรณ์ 19:11-15 พระองค์ถูกวาดภาพในบทของพระบุตรผู้เสด็จมาครั้งที่สอง พระองค์จะเสด็จมาด้วยฤทธานุภาพและสง่าราศีและจะทรงพิพากษา “เหตุว่าเมื่อบุตรมนุษย์จะเสด็จมาด้วยพระสิริแห่งพระบิดา และพร้อมด้วย ทูตสวรรค์ของพระองค์ เมื่อนั้นจะประทานบำเหน็จให้ทุกคนตามการกระทำของตน” (มัทธิว 16:27)

`เราจะทำให้การสิ้นพระชนม์ การฟื้นพระชนม์ และการเสด็จกลับมาเป็นศูนย์กลางของจุดมุ่งหมายในการดำรงชีวิต และเป็นพื้นฐานด้านศีลธรรมของเราได้อย่างไร`
