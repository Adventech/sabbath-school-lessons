---
title:  'พระคริสต์ในพระธรรม วิวรณ์: ตอนที่ 1'
date:   18/04/2018
---

ทุกสิ่งในพระธรรมวิวรณ์จากโครงร่างถึงเนื้อหา มีวัตถุประสงค์เดียวคือการเปิดเผยให้เ็นถึงพระเยซูคริสต์

นั่นคือถ้อยคำกล่าวเปิดหนังสือซึ่งมีข้อความว่า “ยอห์นเป็นพยานฝ่ายพระวจนะของพระเจ้าและเป็นพยานของพระเยซูคริสต์” (วิวรณ์ 1:2) ข้อมูลความจริงคือ คำว่า “วิวรณ์” (Revelation) แปลว่า “การเปิดเผย” คำนี้โต้แย้งกับคนทั้งหลายที่เชื่อว่า “พระธรรมวิวรณ์” ยากเกินไปที่จะเข้าใจได้ ถ้าอย่างนั้น เหตุใดองค์พระผู้เป็นเจ้าจึงทรงรวมเอาหนังสือเล่มนี้ไว้ในพระคัมภีร์ ถ้าพระองค์ไม่ประสงค์ให้ผู้ที่อ่านเข้าใจ

`อ่านพระธรรม วิวรณ์ 1:1-8 ข้อพระคัมภีร์เหล่านี้สอนอะไรเราเกี่ยวกับพระเยซู`

ในพระธรรมวิวรณ์ พระคริสต์ได้รับการแนะนำว่าทรง “เป็นผู้ทรงครอบครองกษัตริย์ทั้งปวงในโลก” (วิวรณ์ 1:5) และตอนใกล้จบของหนังสือ พระองค์ได้รับการอธิบายว่าทรงเป็น “จอมกษัตริย์และจอมเจ้านาย” (วิวรณ์ 19:16) ข่าวสารยิ่งใหญ่นี้อยู่ท่ามกลางความสับสนวุ่ยวายบนแผ่นดินโลก เราสามารถมีความเชื่อมั่นว่าองค์พระผู้เป็นเจ้าผู้ทรงพระชนม์อยู่ ทรงรักเราและพระองค์ทรงเป็นพระผู้ช่วยให้รอดของเรา ในที่สุดแล้วพระองค์จะใช้อำนาจสูงสุดควบคุมสถานการณ์บนโลกทุกอย่าง

ในพระธรรมวิวรณ์ เราได้รับข้อยืนยันว่าพระคริสต์ทรงเป็นพระผู้ไถ่บาป “พระองค์ผู้ทรงรักเราทั้งหลายและได้ทรงปลดเปลื้องบาปของเราด้วยพระโลหิตของพระองค์” (วิวรณ์ 1:5) พระคัมภีร์ข้อนี้เล็งให้เราเห็นถึงการสิ้นพระชนม์ไถ่บาปของพระองค์บนกางเขน พระองค์ไม่เพียงชำระเราให้เป็นคนบริสุทธิ์ แต่ยังทรงชำระให้บริสุทธิ์อย่างต่อเนื่องเช่นกัน (1 โครินธ์ 6:11) ในข้อพระคัมภีร์ข้อนี้ เราสามารถพบความมั่นใจในความรอดได้เพราะข้อพระคัมภีร์เหล่านั้นแสดงให้เราเห็นว่าพระเยซูทรงเป็นผู้นั้น ผู้ทรงชำระล้างความบาปของเราให้หมดไป ซึ่งเป็นสิ่งที่เราทำด้วยตนเองไม่ได้

`อ่านพระธรรม วิวรณ์ 1:7 พระคัมภีร์ข้อนี้สอนอะไรเราเกี่ยวกับพระเยซู `

แกนกลางแห่งความเชื่อทั้งหมดของคริสเตียนคือพระสัญญาเกี่ยวกับการเสด็จกลับมาของ “พระคริสต์ในก้อนเมฆ” พระเยซูจะเสด็จกลับมาอีกครั้งหนึ่ง เป็นการเสด็จกลับมาที่เป็นเหตุการณ์ที่โลกทั้งใบจะได้เป็นพยาน ได้รับรู้ได้และได้เห็นด้วยสายตาของทุกคน เป็นเหตุการณ์ที่เกิดขึ้นครั้งเดียวและจะเป็นที่สิ้นสุดของทุกสิ่ง ไม่ว่าจะเป็นความเจ็บปวด ความทุกข์ทรมาน ความสับสน ความวุ่นวาย สรรพสิ่งในโลกนี้จะถูกทำาลาย ผู้ชอบธรรมทั้งปวงจะถูกรับไปอยู่ในสวรรค์และพวกเขาจะได้รับชีวิตชั่วนิรันดร์ตามพระสัญญา

`พระธรรมวิวรณ์ 1:8 สอนอะไรเราเกี่ยวกับพระเยซู พระคัมภีร์ข้อนี้ให้ความหวังและกำลังใจแก่เราเมื่อได้รับความยากลำบากจากการถูกทดลองอย่างไร`
