---
title:  ความคิดเพิ่มเติม
date:  08/10/2021
---

ข้อความต่อไปนี้เป็นวิธีที่นักวิชาการท่านหนึ่งพยายามตอบคำถาม

ยากๆ เกี่ยวกับสิ่งที่ชาวอิสราเอลกระทำต่อประชาชาติเหล่านี้:

“องค์พระผู้เป็นเจ้าในฐานะพระผู้สร้างสรรพสิ่งทั้งปวงและมนุษย์ทุกคน และมีอำนาจเหนือทุกสิ่ง พระองค์ทรงสามารถทำทุกอย่างที่พระองค์ประสงค์กับใครก็ได้และมีสิทธิที่จะทำเช่นนั้น......”

“วิถีทางของพระเจ้านั้นเป็นเรื่องลึกลับ เนื่องจากเราไม่สามารถเข้าใจพระองค์ได้อย่างถ่องแท้ ฉะนั้นเราควรคลายความสงสัยในความคิดของเราเสีย อิสยาห์ 55:8-9 ได้เขียนคำปลอบประโลมใจไว้”

“ตามคำอธิบายทางพระคัมภีร์เกี่ยวกับชาวคานาอัน จะเห็นว่าผู้คนเหล่านี้ชั่วร้ายอย่างยิ่ง และการทำลายล้างพวกเขาก็แสดงถึงการพิพากษาของพระเจ้าสำหรับบาปของพวกเขา การทำลายล้างชาวคานาอันไม่ใช่ครั้งแรกหรือครั้งสุดท้ายที่พระเจ้าจะทรงทำเช่นนี้ ความแตกต่างระหว่างชะตากรรมของชาวคานาอันกับชะตากรรมของมนุษยชาติ (ยกเว้นครอบครัวของโนอาห์) ดังที่อธิบายไว้ใน ปฐมกาล 6-9 เกี่ยวข้องกับขนาดและหน้าที่......”

“พระเจ้าไม่เคยมีเจตนาให้ชนชาติอิสราเอลกำหนดให้โยบายการทำลายอย่างราบคาบ (herem) เป็นนโยบายหลักต่อคนภายนอก เฉลยธรรมบัญญัติ 7:1 ระบุอย่างชัดเจนถึงการจำกัดกลุ่มเป้าหมาย ชนชาติอิสราเอลจะต้องไม่นำนโยบายนี้ไปใช้กับชาวอารามา หรือชาวเอโดม หรือชาวอียิปต์ หรือชนชาติอื่นใดก็ตาม (เฉลยธรรมบัญญัติ 20:10-18)......”

“ชาวคานาอันต้องประสบชะตากรรมที่คนบาปทุกคนจะต้องเผชิญในที่สุด นั่นคือการพิพากษาของพระเจ้า......”

“การที่พระเจ้าทรงกำจัดชาวคานาอันเป็นขั้นตอนที่จำเป็นในประวัติศาสตร์แห่งความรอด......”

“แม้ว่าชาวคานาอันโดยรวมจะตกอยู่ในการพิพากษาของพระเจ้า แต่พวกเขาก็ได้รับคำเตือนล่วงหน้าอย่างน้อยสี่สิบปี (ดูคำสารภาพของนางราหับ

ใน โยชูวา 2:8-11) – (Daniel I. Block, The NIV Application Com-mentary: Deuteronomy (Grand Rapids, Mich.: Zondervan, 2012), หน้า 98, 99)

**คำถามเพื่อการอภิปราย**

`ลองนึกถึงสิ่งที่เราเข้าใจเกี่ยวกับสหัสวรรษ ที่ซึ่งเราจะมีเวลาหนึ่ง พันปีในการรับฟังคำตอบทั้งหมด ความเข้าใจนี้ช่วยให้เราเรียนรู้ ที่จะวางใจในพระเจ้าได้อย่างไร แม้เราจะมีคำถามที่ยากในตอนนี้ ก็ตาม`

`พระเจ้าทรงนำเราในอดีตด้วยวิธีใดบ้างที่ช่วยให้เราเรียนรู้ที่จะ วางใจพระองค์ในอนาคต ทำไมจึงเป็นสิ่งสำคัญที่เราต้องไม่ลืมว่า พระเจ้าทรงทำงานในชีวิตของเราอย่างไร`

`ในชั้นเรียนให้ทบทวนคำถามในตอนท้ายของบทเรียนวันอาทิตย์ ที่เกี่ยวกับโมเสสเต็มใจสละชีวิตของตนเพื่อเห็นแก่ประชากรของ พระองค์ นั่นเป็นทัศนคติที่ถูกต้องหรือไม่ หากจะมีสิ่งใดก็ตามที่ ควรค่าแก่การสูญเสียชีวิตของบุคคลหนึ่ง โดยเฉพาะเมื่อพิจารณา ถึงค่าของการไถ่ สิ่งนั้นคืออะไร`