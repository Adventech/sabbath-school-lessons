---
title: ความคิดเพิ่มเติม
date:  05/11/2021
---

“นับตั้งแต่การต่อสู้ครั้งยิ่งใหญ่ที่เริ่มต้นขึ้นในสวรรค์ ซาตานมุ่งมั่นล้มล้างธรรมบัญญัติของพระเจ้า มันก้าวเข้าสู่การกบฏต่อพระผู้สร้างก็เพื่อทำการนี้ให้สำเร็จ และแม้ว่ามันถูกขับออกจากสวรรค์ไปแล้ว มันก็ยังคงดำเนินสงครามเดียวกันนี้ในโลก การหลอกลวงมนุษย์และชักนำให้พวกเขาล่วงละเมิดธรรมบัญญัติของพระเจ้าเป็นเป้าหมายที่มันคอยทำอย่างมุ่งมั่นมาตลอด  ไม่ว่าจะกระทำโดยการละทิ้งธรรมบัญญัติไปทั้งหมด  หรือปฏิเสธบัญญัติเพียงข้อหนึ่งข้อใด ท้ายสุดก็ได้ผลเท่ากัน ผู้ที่ทำผิดธรรมบัญญัติแม้เพียง “ข้อเดียว” ก็ดูแคลนธรรมบัญญัติทั้งหมด อิทธิพลและแบบอย่างของเขาอยู่ฝ่ายเดียวกันกับพวกที่ล่วงละเมิด เขาจึง “ทำผิดธรรมบัญญัติทั้งหมด” ยากอบ 2:10” (เอลเลน จี. ไว้ท์, ปลายทางแห่งความหวัง, หน้า 582)

นางเอลเลน จี. ไว้ท์ เขียนเกี่ยวกับพระบาอัลเปโอร์ว่า “พวกเขาผจญไปในดินแดนต้องห้าม และติดกับดักของซาตาน ถูกล่อลวงด้วยดนตรี และการเต้นรำ และถูกยั่วยวนด้วยความงามของหญิงพรหมจารีของคนนอกศาสนา พวกเขาละทิ้งความจงรักภักดีต่อพระเยโฮวาห์ ในขณะที่พวกเขารวมตัวเข้ากับความรื่นเริงและงานเลี้ยง ดื่มด่ำกับเหล้าองุ่นที่บดบังความรู้สึกของพวกเขาและทำลายการควบคุมตนเอง ทำให้จิตใต้สำนึกเป็นมลทินด้วยราคะตัณหา พวกเขาถวายบูชาบนแท่นบูชาของคนนอกศาสนา และเข้าร่วมพิธีกรรมที่เสื่อมโทรมที่สุด” (เอลเลน จี. ไว้ท์, บรรพชนกับผู้เผยพระวจนะ, หน้า 454)

**คำถามเพื่อการอภิปราย**

`เราในฐานะเซเว่นธ์เดย์แอ๊ดเวนตีสอยู่ในสถานะเดียวกับชนชาติอิสราเอลอย่างไร ลองนึกถึงสิ่งที่เราได้รับที่ตรงข้ามกับโลกรอบตัวเรา แม้แต่ตรงข้ามกับคริสตจักรอื่นๆ คำถามก็คือว่า เราจะตอบสนองต่อสิ่งที่เราได้รับอย่างไร เราจะฉาย “สติปัญญาและความเข้าใจ” ที่เรามีต่อโลกใบนี้อย่างไร`

`“แต่ท่านทั้งหลายผู้ได้ยึดพระเยโฮวาห์พระเจ้าของท่านทั้งหลายมั่งคงอยู่ ทุกคนได้มีชีวิตอยู่ถึงวันนี้” ท่านทั้งหลายเป็นประธานของคำว่า “ได้ยึด” พระเจ้าจะไม่ทรงเข้ามายึดติดกับเราในแง่ที่ว่าพระองค์จะไม่ทรงบังคับเราให้เข้าหาพระองค์ ในทางกลับกันพระองค์ทรงให้ของประทานแห่งเจตจำนงเสรีอันศักดิ์สิทธิ์ เราต้องเลือกที่จะยึดติดกับพระองค์ เมื่อเราตัดสินใจเลือกหนทางนี้แล้ว เราจะทำให้สำเร็จและยึดติดกับพระองค์ได้อย่างไร`

`ศึกษาคำถามท้ายบทของวันอาทิตย์ การเพิ่มหรือตัดกฎเกณฑ์ของพระเจ้าออกหมายความว่าอย่างไร การเปลี่ยนแปลงที่ไม่ชัดเจน เช่น การพยายามเปลี่ยนแปลงวันสะบาโต อาจเกิดขึ้นอย่างค่อยเป็นค่อยไปจนเราไม่ตระหนักด้วยซ้ำว่าเกิดอะไรขึ้น`