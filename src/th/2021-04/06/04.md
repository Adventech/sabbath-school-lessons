---
title: ยึดพระเยโฮวาห์พระเจ้าของท่าน
date:  02/11/2021
---

หลายพันคนต้องเสียชีวิตเพราะบาปกับพระบาอัลเปโอร์ “บรรดาคนที่ติดตามพระบาอัลเปโอร์” ถูกทำลาย อย่างไรก็ดี ยังมีอีกหลายคนที่ไม่ได้ละทิ้งความเชื่อนี้

พวกเขาคือใคร

`“แต่ท่านทั้งหลายผู้ได้ยึดพระเยโฮวาห์พระเจ้าของท่านทั้งหลายมั่งคงอยู่ ทุกคนได้มีชีวิตอยู่ถึงวันนี้” (เฉลยธรรมบัญญัติ 4:4) ข้อพระคัมภีร์นี้อธิบายถึงความแตกต่างระหว่างคนที่ทำบาปและคนที่ไม่ได้ทำบาปอย่างไร ข้อความใดสอนเราเกี่ยวกับบาป การล่อลวง และฤทธิ์อำนาจของพระเจ้าในชีวิตของเรา`

สังเกตความแตกต่างระหว่างคำว่า “ทุกคน” ในข้อนี้กับข้อก่อนหน้านี้ “ทุกคน” ที่ติดตามพระบาอัลเปโอร์ถูกทำลาย แต่ “ท่านทั้งหลายผู้ได้ยึดพระเยโฮวาห์” จะมีชีวิตอยู่ ไม่มีพื้นที่กึ่งกลาง และในปัจจุบันนี้ก็ไม่มีเช่นกัน เราจะอยู่เพื่อหรือต่อต้านพระเยซู ต้องเลือกทางใดทางหนึ่ง (มัทธิว 12:30)

คำภาษาฮีบรูสำหรับคำว่า “ยึด” มักชี้ให้เห็นถึงความมุ่งมั่นอย่างแรงกล้าที่จะปฏิบัติตามบางสิ่งที่อยู่นอกเหนือตนเอง รากศัพท์ภาษาฮีบรูเดียวกันนี้ถูกใช้ใน ปฐมกาล 2:24 ผู้ชายจะจากครอบครัวของตน และไป “ผูกพัน” อยู่กับภรรยา (ดูใน นางรูธ 1:14) และยังใช้คำนี้อีกสี่ครั้งในบริบทเดียวกันในหนังสือเฉลยธรรมบัญญัติ (เฉลยธรรมบัญญัติ 10:20; 11:22; 13:4; 30:20) ให้แนวคิดเดียวกันคือ ประชาชนจะต้องยึด (ผูกพัน) กับพระเจ้าของเขา นั่นคือ พวกเขาจะต้องถวายตัวแด่พระองค์ และดึงพลังและพละกำลังจากพระองค์

สิ่งสำคัญที่ต้องจดจำไว้คือ ประชาชนเป็นประธานของประโยคคือพวกเขาจะต้องเป็นผู้ “ยึด” พวกเขาจะต้องเลือกว่าจะ “ผูกพัน” กับพระเจ้าและจากนั้นด้วยฤทธิ์อำนาจและพละกำลังของพระองค์ พวกเขาจะหลีกเลี่ยงการล้มลงในบาปได้

`อ่านยูดา บทที่ 24 และ 1 โครินธ์ 10:13 ข้อความใดที่กล่าวไว้ในพระคัมภีร์พันธสัญญาใหม่ที่พบได้ใน เฉลยธรรมบัญญัติ 13:4`

พระเจ้าทรงสัตย์ซื่อ พระองค์สามารถป้องกันไม่ให้เราล้มลงได้ แต่เราต้องเลือกอย่างมีสติที่จะยึดติดกับพระเจ้า หากเราทำเช่นนั้นได้ เราก็จะมั่นใจได้ว่า ไม่ว่าการทดลองใดๆ เข้ามา เราจะยังคงสัตย์ซื่อได้

`สิ่งต่างๆ เช่น การอธิษฐาน ศึกษาพระคัมภีร์ นมัสการ และสามัคคีธรรม ช่วยให้เรายึดติดกับพระเจ้าได้อย่างไร`