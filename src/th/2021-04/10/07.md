---
title: ความคิดเพิ่มเติม
date:  03/12/2021
---

“การวางรุ้งงามไว้บนเมฆเพื่อเป็นเครื่องหมายแห่งพันธสัญญาของพระองค์กับมนุษย์ เป็นการที่พระเจ้าถ่อมตัวลงมาอย่างยิ่งใหญ่และมีเมตตาต่อสิ่งมีชีวิตที่หลงผิดของพระองค์ พระเจ้าประกาศว่า เมื่อพระองค์ทอดพระเนตรสายรุ้งนั้น พระองค์จะทรงระลึกถึงพันธสัญญาของพระองค์ ไม่ได้หมายความว่าพระองค์จะลืม แต่พระองค์ตรัสกับเราด้วยภาษาของเราเอง เพื่อเราจะเข้าใจพระองค์มากขึ้น เป็นพระประสงค์ของพระเจ้าที่ลูกหลานรุ่นต่อรุ่นจะถามถึงความหมายของซุ้มประตูอันรุ่งโรจน์ซึ่งทอดยาวทั้งฟ้าสวรรค์ พ่อแม่ของพวกเขาควรเล่าเรื่องน้ำท่วมโลกซ้ำแล้วซ้ำเล่า และบอกพวกเขาว่า พระผู้สูงสุดได้โค้งสายรุ้งและวางไว้บนเมฆ เพื่อเป็นหลักประกันว่า น้ำจะไม่ท่วมโลกอีกต่อไป ดังนั้นสายรุ้งจึงเป็นพยานถึงความรักของพระเจ้าที่มีต่อมนุษย์จากรุ่นสู่รุ่น และช่วยเสริมสร้างความมั่นใจของมนุษย์ต่อพระเจ้า” (เอลเลน จี. ไว้ท์, บรรพชนกับผู้เผยพระวจนะ, หน้า 106, 107)

ตั้งแต่มีการก่อตั้งคริสต์ศาสนาเป็นต้นมา ยังไม่เคยมีคริสตจักรแห่งใดในโลกนี้ที่ได้รับความมั่งคั่งและความสะดวกสบายมากเหมือนคริสตจักรในปัจจุบันนี้ คำถามก็คือว่า ความมั่งคั่งเช่นนั้นส่งผลต่อจิตวิญญาณของเราอย่างแน่นอน และไม่ใช่ผลดีด้วย เป็นไปได้อย่างไร ความมั่งคั่งทางวัตถุส่งเสริมการเป็นคริสเตียนที่ดีในทางปฏิเสธตนเองและเสียสละตั้งแต่เมื่อใด ในกรณีส่วนใหญ่แล้ว จะเกิดสิ่งตรงข้ามขึ้น ยิ่งผู้คนมีมากเท่าไร พวกเขาก็ยิ่งมีความพึงพอในใจตนเองมากยิ่งเท่านั้น และมักจะพึ่งพาพระเจ้าน้อยลง ความมั่งคั่งและความเจริญรุ่งเรืองแม้จะดีอย่างไร แต่ก็มาพร้อมกับกับดักที่อันตรายมากมายทางจิตวิญญาณ

**คำถามเพื่อการอภิปราย**

`ความมั่งคั่งส่งผลกระทบต่อจิตวิญญาณของเราอย่างไร มีวิธีใดบ้างที่ผู้ “มีเงิน” จะป้องกันตนเองจากอันตรายฝ่ายจิตวิญญาณที่เป็นผลมาจากความมั่งคั่ง`

`อภิปรายถึงฉากสุดท้ายในชีวิตพระคริสต์ เราเรียนรู้เกี่ยวกับความรักของพระเจ้าที่มีต่อเราอย่างไร และทำไมเราต้องไม่ลืมความรักนั้น มีสิ่งใดอีกบ้างที่เผยให้เห็นถึงคุณความดีของพระเจ้าและทำไมเราจึงควรจดจำสิ่งเหล่านี้`

`นักวิทยาศาสตร์บางคนกล่าวว่าไม่มีน้ำท่วมโลก ทั้งๆ ที่พระคัมภีร์กล่าวไว้ว่ามี (และมีรุ้ง) บางคนบอกว่าไม่มีการสร้างโลกหกวันเช่นกัน ทั้งๆ ที่พระคัมภีร์กล่าวไว้ว่ามี (และให้ระลึกถึงวันสะบาโตวันที่เจ็ด) สิ่งเหล่านี้บอกเราว่า วัฒนธรรมส่งผลต่อความเชื่อในเชิงลบและมีอิทธิพลอย่างไร`