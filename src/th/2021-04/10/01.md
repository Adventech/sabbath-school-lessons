---
title: กลับใจใหม่
date:  27/11/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 9:8-17; เฉลยธรรมบัญญัติ 4:32-39; วิวรณ์ 14:12; เฉลยธรรมบัญญัติ 4:9, 23; เฉลยธรรมบัญญัติ 6:7; เฉลยธรรมบัญญัติ 8:7-18; เอเฟซัส 2:8-13

> <p>ข้อควรจำ</p>
> “จงจำไว้และอย่าลืมเสียว่า พวกท่านได้กระทำให้พระเยโฮวาห์ พระเจ้าของท่านพิโรธที่ในถิ่นทุรกันดาร ตั้งแต่วันที่ท่านออกจากแผ่นดินอียิปต์ กระทั่งท่านมาถึงที่นี่ท่านมักกบฏต่อพระเจ้าอยู่” (เฉลยธรรมบัญญัติ 9:7)

มีสองคำที่ปรากฏอยู่ทั่วพระคัมภีร์คือ จำไว้และลืม ทั้งสองคำบ่งบอกถึงมนุษย์ และสิ่งที่เกิดขึ้นในใจของเรา ทั้งสองคำเป็นคำกริยาและเป็นคำตรงกันข้าม การจำได้คือ การที่เราไม่ลืม และการลืมคือ การที่เราจำไม่ได้

พระเจ้ามักบอกให้ประชากรของพระองค์จดจำทุกสิ่งที่พระองค์ทรงทำเพื่อพวกเขา จดจำพระคุณและคุณความดีของพระองค์ที่มีต่อพวกเขา หลายต่อหลายครั้งที่พระคัมภีร์พันธสัญญาเดิมกล่าวถึงการที่ผู้เผยพระวจนะบอกประชาชนชาวฮีบรูว่า อย่าลืมสิ่งที่พระเจ้าได้ทรงกระทำเพื่อพวกเขา สำคัญที่สุดคือ พวกเขาต้องไม่ลืมสาเหตุที่พระองค์ทรงร้องเรียกพวกเขา และพวกเขาต้องเป็นคนอย่างไรในการตอบสนองต่อการทรงเรียกนั้น “ข้าพเจ้าจะระลึกถึงพระราชกิจทั้งปวงของพระเจ้า พระเจ้าข้า ข้าพระองค์จะจดจำบรรดาการอัศจรรย์ของพระองค์ในสมัยก่อนๆ” (สดุดี 77:11)

แตกต่างกับเราในทุกวันนี้หรือไม่ ทั้งในระดับองค์กรและส่วนบุคคลการลืมสิ่งที่พระเจ้าทรงทำเพื่อเรานั้นง่ายดายเพียงใด

สัปดาห์นี้เราจะศึกษาหลักการสำคัญตามที่แสดงไว้ในเฉลยธรรมบัญญัติ กล่าวคือ จงระลึกถึงและอย่าลืมปฏิสัมพันธ์ของพระเจ้าในชีวิตของเรา