---
title: กลับใจใหม่
date:  20/11/2021
---

### อ่านข้อพระคัมภีร์สำหรับบทเรียนสัปดาห์นี้
เฉลยธรรมบัญญัติ 5:22-29; เฉลยธรรมบัญญัติ 4:25-31; เฉลยธรรมบัญญัติ 30:1-10; มัทธิว 3:1-8; มาระโก 1:15; กิจการ 2:37, 38

> <p>ข้อควรจำ</p>
> “แต่ ณ ที่นั่นแหละท่านทั้งหลายจะแสวงหาพระเยโฮวาห์พระเจ้าของท่าน ถ้าพวกท่านค้นหาพระองค์ด้วยสุดจิตและสุดใจ พวกท่านจะพบพระองค์” (เฉลยธรรมบัญญัติ 4:29)

ความจริงง่ายๆ ของชีวิตที่ติดตามเราทุกคนคือ เราเป็นคนบาป

บางครั้งเราได้ยิน “ผู้เชี่ยวชาญ” แสดงความสงสารต่อแนวคิดของคริสเตียนที่ว่ามนุษย์เราตกอยู่ในความเสื่อมทราม แต่สิ่งที่เราทุกคนต้องทำคือ ดูข่าวเป็นเวลาหนึ่งวันหรือประมาณนั้น หรือสำรวจประวัติศาสตร์มนุษย์อย่างคร่าวๆ และความจริงแห่งหลักคำสอนของคริสเตียนในเรื่องนี้ก็จะปรากฏให้เห็นหรือง่ายกว่านั้น สิ่งที่ทุกคนต้องทำคือ มองไปยังกระจก ไม่ยากเลย ใครก็ตามที่กล้ามองลึกลงไปยังจิตใจของตน (ซึ่งอาจเป็นสถานที่ที่น่ากลัว) ก็จะรู้ความสัตย์จริงใน โรม 3:9-23 ซึ่งลงท้ายด้วยคำกล่าวที่ว่า “เพราะว่าทุกคนทำบาป และเสื่อมจากพระสิริของพระเจ้า” (โรม 3:23)

แน่นอนว่า ข่าวดีพบในข้อพระธรรมที่กล่าวว่า “เขาเป็นผู้ชอบธรรม โดยไม่คิดมูลค่า โดยที่พระเยซูคริสต์ทรงไถ่เขาให้พ้นบาปแล้ว” (โรม 3:24) สิ่งสำคัญในข่าวอันยิ่งใหญ่นี้คือ การกลับใจใหม่ ยอมรับบาปของเรา เสียใจในการกระทำ ขอการอภัยจากพระเจ้า และท้ายที่สุด ละทิ้งบาปนั้น เพราะเราเป็นคนบาป การกลับใจใหม่จึงเป็นศูนย์กลางของการดำรงชีวิตคริสเตียน สัปดาห์นี้ เราจะศึกษาแนวคิดเรื่องการกลับใจใหม่ดังที่แสดงไว้ในเฉลยธรรมบัญญัติ