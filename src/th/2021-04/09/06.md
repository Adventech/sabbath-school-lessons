---
title: จงกลับใจใหม่
date:  25/11/2021
---

แน่นอนว่าพระคัมภีร์ใหม่เต็มไปด้วยแนวคิดเรื่องการกลับใจ อันที่จริง ยอห์นผู้ให้บัพติศมาเริ่มพันธกิจด้วยการร้องเรียกให้กลับใจใหม่

`อ่านมัทธิว 3:1-8 กล่าวถึงแนวคิดเรื่องการ “หันกลับ” อย่างไรกล่าวอีกนัยหนึ่งคือ ยอห์นบอกให้พวกเขาทำอะไรที่สะท้อนถึงสิ่งที่พบในเฉลยธรรมบัญญัติ ทำไมคำกล่าวนี้เกี่ยวข้องเป็นพิเศษกับพวกฟาริสีและสะดูสี`

พระเยซูทรงเริ่มพันธกิจด้วยการร้องเรียกให้กลับใจใหม่ด้วย

`อ่านมาระโก 1:15 พระเยซูตรัสถึงอะไร และทำไมพระองค์จึงทรงเชื่อมโยงการกลับใจใหม่กับข่าวประเสริฐ`

ไม่ว่าจะเป็นการที่ยอห์นพูดเฉพาะกับผู้นำศาสนาหรือพระเยซูตรัสกับคนทั้งประเทศชาติ แนวคิดยังคงเหมือนเดิน เราเป็นคนบาป และแม้ว่าพระคริสต์เสด็จมาเพื่อช่วยคนบาปให้รอด เราจะต้องกลับใจจากบาปของเราและการกลับใจใหม่นั้นรวมถึงการหันกลับจากวิถีบาปแบบเก่าของเรา ไม่ว่าเราจะเป็นผู้ละทิ้ง หรือเป็นคริสเตียนผู้ซื่อสัตย์ที่ล้มลงในบาป หรือเป็นผู้เชื่อใหม่ เราต้องยอมรับความบาปของเรา และแสดงการกลับใจจากบาปของเรา สำนึกในตัวของบาป (ไม่ใช่เพียงแค่ผลของบาป) เราต้องตัดสินใจเลือกอย่างมีสติที่จะละทิ้งบาปเหล่านั้นไป และพึ่งพาในคุณความดีของพระเยซูทั้งหมดทั้งสิ้น “กระทำตามพระสุรเสียงของพระเยโฮวาห์ พระเจ้าของท่าน” (เฉลย-ธรรมบัญญัติ 15:5)

นักศาสนศาสตร์บางท่านเห็นพ้องว่าพระคัมภีร์ใหม่สะท้อนแนวคิดเรื่องการกลับใจใหม่ดังที่แสดงไว้ในเฉลยธรรมบัญญัติ ตัวอย่างเช่น เมื่อเปโตรกล่าวหาว่าชนชาตินี้ได้ตรึงพระเยซูไว้ที่กางเขน มีหลายคน “ได้ยินเช่นนี้ก็รู้สึกเสียดแทงใจยิ่งนักและกล่าวกับเปโตรและอัครทูตคนอื่นๆ ว่า “พี่น้องเอ๋ย เราจะทำอย่างไรดี” (กิจการ 2:37) นั่นหมายความว่า พวกเขาตระหนักถึงบาป พวกเขาสำนึกบาป (“รู้สึกเสียดแทงใจยิ่งนัก”) และปรารถนาที่จะรู้ว่าพวกเขาควรทำอย่างไรเพื่อให้ถูกต้องต่อพระเจ้าที่พวกเขาได้ละเมิดนั้น

สถานการณ์เช่นนี้ไม่เหมือนกับพวกเราทุกคน ผู้เป็นคนบาปที่ได้ละเมิดพระเจ้าหรอกหรือ

`อ่านกิจการ 2:38 เปโตรตอบคำถามของพวกเขาอย่างไร เหตุ-การณ์นี้เผยให้เห็นหลักการเบื้องหลังการกลับใจใหม่ที่แท้จริงอย่างไร`