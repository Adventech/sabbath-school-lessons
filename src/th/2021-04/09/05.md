---
title: ด้วยสุดจิตสุดใจ
date:  24/11/2021
---

เฉลยธรรมบัญญัติ 30:1-10 แสดงให้เห็นถึงพระคุณและความดีของพระเจ้าต่อผู้ละทิ้งความเชื่อและคนบาป แม้ว่าคนบาปและผู้ละทิ้งความเชื่อเหล่านั้นจะได้รับพรจากพระเจ้าด้วยวิธีพิเศษก็ตาม “เพราะมีประชาชาติใหญ่ชาติใดเล่าซึ่งมีพระเจ้าอยู่ใกล้ตน อย่างกับพระเยโฮวาห์พระเจ้าของพวกเราทรงอยู่ใกล้เรา ในเมื่อเราร้องทูลต่อพระองค์” (เฉลยธรรมบัญญัติ 4:7) ทั้งๆที่พระองค์ทรงทำสิ่งทั้งปวงเพื่อพวกเขา และในความเป็นจริงนั้นพวกเขาก็ไม่มีข้อแก้ตัวหรือเหตุผลดีพอที่จะทำบาป พวกเขาก็ยังคงทำบาปอยู่ดี (มีใครเป็นเช่นนี้บ้าง) แต่ถึงกระนั้น

`ในเฉลยธรรมบัญญัติ 30:1-10 เน้นการกลับใจใหม่ และการหันกลับมาหาพระเจ้า “เทชูวาห์” (teshuvah) อะไรคือสิ่งจำเป็นที่เราต้องทำ และสิ่งนี้สอนเราในปัจจุบันว่า การกลับใจใหม่แท้จริงเกี่ยวข้องกับอะไรบ้าง`

สำคัญที่สุดคือ พวกเขาต้องตัดสินใจหันกลับมาหาพระองค์ และเชื่อฟังพระองค์ด้วยสุดจิตสุดใจของพวกเขา ในแง่หนึ่งกล่าวได้ว่า ประเด็นที่แท้จริงคือ จิตใจของพวกเขา เพราะถ้าจิตใจของพวกเขาซื่อตรงต่อพระเจ้าแล้ว การกระทำก็จะตามมา กล่าวคือ พวกเขาก็จะเชื่อฟัง

นี่คือสาเหตุที่พวกเขาได้รับพระสัญญาอันอัศจรรย์ที่ว่า หากพวกเขา “หันกลับ” มาหาพระเจ้าอย่างจริงใจแล้ว พระองค์ก็จะทรงทำงานในใจพวกเขาและจะ “ตัด” ใจพวกเขา พวกเขาจะต้องเลือกที่จะหันกลับมาหาพระเจ้าท่ามกลางภาวะที่ถูกจองจำ จากนั้นพระองค์จะนำพวกเขากลับสู่พระองค์และแผ่นดินของพระองค์ และที่นั่นในแผ่นดินนั้น พระองค์จะอวยพรพวกเขา ส่วนหนึ่งของพระพรก็คือ พระองค์จะทรงทำงานในพวกเขาเพื่อเปลี่ยนแปลงจิตใจให้เข้าใกล้พระองค์มากขึ้น เพื่อที่พวกเขาและลูกหลานจะ “รักพระเยโฮวาห์ พระเจ้าของท่านด้วยสุดจิตสุดใจของท่าน เพื่อท่านทั้งหลายจะมีชีวิตอยู่ได้”

ท้ายที่สุดเมื่อพวกเขาตอบสนองต่อคำเตือนของพระเจ้า (ดู กิจการ5:31) พวกเขาจะกลับใจจากบาปอย่างแท้จริง และแม้ว่าเราจะอยู่ในบริบทที่แตกต่างจากอดีต นางเอลเลน จี. ไว้ท์ เขียนไว้ว่า “ผู้คนคร่ำครวญเพราะบาปของเขานำความทุกข์ทรมานมาสู่ตนเอง ไม่ได้คร่ำครวญเพราะพวกเขาดูหมิ่นพระเจ้าโดยการละเมิดธรรมบัญญัติอันบริสุทธิ์ของพระองค์ การกลับใจที่แท้จริงเป็นมากกว่าการเสียใจต่อบาป แต่เป็นการหันกลับจากความชั่วอย่างเด็จขาด” (เอลเลน จี. ไว้ท์, บรรพชนและผู้เผยพระวจนะ, หน้า 557) และนี่คือความจริงที่เราเห็นได้ในเฉลยธรรมบัญญัติ 30:1-10

`เราจะรู้ความแตกต่างระหว่างสำนึกบาปเพราะผลที่ตามมา ซึ่งใครก็ทำได้ กับการสำนึกในตัวของบาปเองอย่างไร เหตุใดความแตกต่างนี้จึงเป็นสิ่งสำคัญ`