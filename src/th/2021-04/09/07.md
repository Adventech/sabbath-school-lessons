---
title: ความคิดเพิ่มเติม
date:  26/11/2021
---

“การกลับใจของเราลึกซึ้งยิ่งขึ้นในทุกย่างก้าวของประสบการณ์คริสเตียนที่เดินไปข้างหน้า พระเจ้าทรงกล่าวแก่ผู้ที่พระองค์ทรงให้อภัย ผู้ที่พระองค์ทรงยอมรับเป็นประชากรของพระองค์ว่า “เมื่อนั้นเจ้าจะสำนึกในวิถีบาปและการประพฤติชั่วร้ายของตน เจ้าจะเกลียดตัวเองเพราะบาปและการกระทำอันน่าชิงชังต่างๆ” (เอเสเคียล 36:31) พระองค์ตรัสอีกครั้งว่า “ดังนั้นเราจะสถาปนาพันธสัญญาของเราไว้กับเจ้า แล้วเจ้าจะรู้ว่าเราคือพระยาห์เวห์ เมื่อนั้นเราจะลบล้างมลทินบาปให้เจ้าสำหรับทุกสิ่งที่เจ้าทำลงไป เจ้าจะจำได้และละอายใจ ไม่กล้าปริปากอีกเลยเนื่องจากความละอายของเจ้า’ พระยาห์เวห์องค์เจ้าชีวิตประกาศดังนั้น” (เอเสเคียล 16:62, 63) เมื่อนั้นริมฝีปากของเราจะไม่เปิดออกเพื่อสรรเสริญตนเองอีกต่อไป เราจะรู้ว่าความพอเพียงของเราอยู่ในพระคริสต์เท่านั้น เราจะให้คำสารภาพของอัครสาวกเป็นของเราเอง “ข้าพเจ้ารู้ว่าไม่มีสิ่งดีอะไรอยู่ในตัวข้าพเจ้า” (โรม 7:18) “ขออย่าให้ข้าพเจ้าอวดอะไรเว้นแต่ไม้กางเขนขององค์พระเยซูคริสต์เจ้าของเรา โดยไม้กางเขนนั้น โลกถูกตรึงไว้จากข้าพเจ้าแล้วและข้าพเจ้าถูกตรึงไว้จากโลกแล้ว” (กาลาเทีย 6:14)” (เอลเลน จี. ไว้ท์, อุทาหรณ์จากคำสอนของพระคริสต์, หน้า 160, 161)

“ ‘พระกรุณาคุณของพระเจ้ามุ่งชักนำท่านให้กลับใจใหม่’ โรม 2:4 พระเมตตาและความเห็นอกเห็นใจแห่งความรักของพระเจ้าเป็นดั่งห่วงโซ่ทองคำ ที่ส่งผ่านไปยังดวงวิญญาณที่ตกอยู่ในอันตรายทุกดวง องค์พระผู้-เป็นเจ้าประกาศว่า ‘เราได้รักเจ้าด้วยความรักนิรันดร์ เราได้โน้มนำเจ้าเข้ามาหาเราด้วยความรักความเอ็นดู’ เยเรมีย์ 31:3” (เอลเลน จี. ไว้ท์, อุทาหรณ์-จากคำสอนของพระคริสต์, หน้า 202)

**คำถามเพื่อการอภิปราย**

`แม้ว่าเราต้องกลับใจใหม่ เราจะหลีกเลี่ยงกับดักของการกลับใจใหม่ในรูปแบบเพื่อนำมาซึ่งความดีความชอบแก่ตนเองอย่างไรประหนึ่งว่าการกลับใจใหม่เป็นการกระทำให้เราถูกต้องต่อพระเจ้ามีวิธีเดียวเท่านั้นที่เราจะทำให้ถูกต้องต่อพระเจ้าได้ วิธีนั้นคืออะไร`

`“เมื่อยูดาสผู้ทรยศพระเยซูเห็นว่าพระองค์ถูกตัดสินลงโทษก็รู้สึกผิดจับใจ เขาจึงนำเงินสามสิบเหรียญมาคืนแก่พวกหัวหน้าปุโรหิตและเหล่าผู้อาวุโส และกล่าวว่า “ข้าพเจ้าได้ทำบาปไปแล้วด้วยการทรยศผู้บริสุทธิ์ ทำให้เขาถึงตาย” พวกนั้นตอบว่า “แล้วเราเกี่ยวอะไรด้วย นั่นเป็นความรับผิดชอบของเจ้า” ดังนั้นยูดาสจึงขว้างเงินนั้นเข้าไปในพระวิหาร แล้วออกไปผูกคอตาย” (มัทธิว 27:3-5) ไม่ต้องสงสัยเลยว่า ยูดาสเสียใจต่อสิ่งที่เขาทำกับพระเยซู(ท้ายที่สุด เขาฆ่าตัวตาย) ทำไมการกระทำของเขาจึงไม่ถือว่าเป็นการกลับใจใหม่ที่แท้จริง`

`ความจริงเกี่ยวกับบาปของมนุษย์ แม้กระทั่งบาปของเราเองช่วยให้เราถ่อมตนต่อหน้าผู้อื่น (ไม่ตัดสินผู้อื่น) และต่อพระพักตร์พระเจ้าอย่างไร ทำไมต้องเป็นที่กางเขน เราจึงรับการช่วยให้รอดได้ เช่น การสิ้นพระชนม์ของพระบุตรของพระเจ้าเพื่อแสดงให้เห็นว่าบาปนั้นร้ายแรงเพียงใด`