---
title: ความคิดเพิ่มเติม
date:  19/11/2021
---

ทั้งนี้ทั้งนั้นในตอนนี้ เราทุกคนมีทางเลือก คำสำคัญคือ ทางเลือก แตกต่างจากความเข้าใจของคริสเตียนบางกลุ่ม ที่เชื่อว่าแม้ก่อนที่มนุษย์จะเกิด พระเจ้าทรงกำหนดไว้แล้วว่ามีบางคนที่ไม่เพียงจะสูญเสียเท่านั้น แต่จะถูกเผาไหม้ในนรกตลอดไป พระคัมภีร์สอนเราว่า การเลือกโดยเสรีของเราที่จะเอาชีวิตหรือความตาย พระพรหรือคำสาปแช่ง สิ่งดีหรือสิ่งชั่ว เป็นตัวกำหนดว่าท้ายสุดเราจะเผชิญกับอะไร (ชีวิต สิ่งดี พระพร หรือ ความตาย สิ่งชั่ว คำสาปแช่ง) ดีแค่ไหนที่รู้ว่า แม้ว่าบางคนจะเลือกสิ่งผิด ผลก็คือความตาย เป็นความตายนิรันดร์ ไม่ใช่การทรมานนิรันดร์ในบึงไฟที่ไม่มีวันสิ้นสุด

“ค่าจ้างของบาปคือความตาย แต่ของประทานจากพระเจ้าคือชีวิตนิรันดร์ในพระเยซูคริสต์องค์พระผู้เป็นเจ้าของเรา” โรม 6:23 ชีวิตเป็นมรดกของคนชอบธรรม ความตายเป็นส่วนแบ่งของคนชั่ว โมเสสเปิดเผยแก่คนอิสราเอลว่า “ข้าพเจ้าได้วางชีวิตและสิ่งดี ความตาย และสิ่งร้ายไว้ต่อหน้าท่าน” เฉลยธรรมบัญญัติ 30:15 ความตายที่พระคัมภีร์กล่าวถึงในข้อนี้ไม่ใช่ความตายที่ประกาศตัดสินให้แก่อาดัม เพราะมนุษย์ชาติทั้งปวงต้องรับโทษจากการล่วงละเมิด แต่เป็น “ความตายครั้งที่สอง” ที่ถูกนำมาเปรียบเทียบให้เห็นถึงความแตกต่างกับชีวิตนิรันดร์” (เอลเลน จี. ไว้ท์, ปลายทางแห่งความหวัง, หน้า 544)

**คำถามเพื่อการอภิปราย**

`จงอภิปรายแนวคิดของบทเรียนวันอังคาร ที่กล่าวว่าการลงโทษเนื่องจากการไม่เชื่อฟังมาจากพระเจ้าโดยตรง หรือการลงโทษเป็นผลทางกฎหมายมาจากการกระทำที่ไม่เชื่อฟัง หรืออาจเป็นทั้งสองอย่าง หรือขึ้นอยู่กับแต่ละกรณี เราเข้าใจหัวข้อนี้อย่างไร`

`เนื้อหาวันศุกร์ที่นำมาจากคำกล่าวของนางเอลเลน ไว้ท์ สอนเราเกี่ยวกับฤทธิ์อำนาจของพระเจ้าที่ช่วยให้เราชนะความบาปอย่างไร`

`อ่าน โรม 10:1-10 ที่ซึ่งเปาโลกล่าวอ้างจาก เฉลยธรรมบัญญัติ 30:11-14 เมื่อกำลังอธิบายถึงความรอดโดยความเชื่อในพระเยซูที่ตรงกันข้ามกับการแสวงหาความรอดและความชอบธรรมผ่านทางธรรมบัญญัติ เหตุใดเปาโลจึงอ้างข้อพระคัมภีร์จากเฉลย-ธรรมบัญญัติ จงศึกษาเจาะจงเป็นพิเศษใน โรม 10:10 “ด้วยว่าความเชื่อด้วยใจก็นำไปสู่ความชอบธรรม และการยอมรับสัจจะของพระเจ้าด้วยปากก็นำไปสู่ความรอด” เปาโลกล่าวถึงประเด็นอะไรในข้อนี้`

`ถ้าคุณไม่ระมัดระวัง วัฒนธรรม สังคม กลุ่มคนที่คุณพบปะ อาจนำคุณไปสู่การนมัสการเทียมเท็จทางใดได้บ้าง`