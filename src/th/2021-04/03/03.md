---
title:  พันธสัญญากับชนชาติอิสราเอล
date:  11/10/2021
---

`“ซึ่งท่านทั้งหลายกำลังเข้าไปยึดครองแผ่นดินนี้นั้น มิใช่เพราะความชอบธรรมของท่าน หรือความสัตย์ธรรมในใจของท่าน แต่เป็นเพราะความชั่วช้าของประชาชาตินี้ ซึ่งพระเยโฮวาห์พระเจ้าของท่านต้องขับไล่เขาออกเสียต่อหน้าท่านทั้งหลาย และเพื่อว่าพระองค์จะทรงให้เป็นจริงตามพระวจนะซึ่งพระเจ้าทรงปฏิญาณต่อบรรพบุรุษของท่าน คือต่ออับราฮัม ต่ออิสอัค และต่อยาโคบ” (เฉลยธรรมบัญญัติ 9:5; ดู เฉลยธรรมบัญญัติ 9:27 ด้วย) ข้อพระคัมภีร์นี้แสดงให้เห็นความจริงแห่งพันธสัญญาอย่างไร`

พันธสัญญาแห่งพระคุณก็ปรากฏให้เห็นเช่นกันในข้อนี้ พระเจ้าทรงกระทำเพื่อพวกเขา ทั้งๆ ที่พวกเขามีข้อผิดพลาดอยู่ตลอดเวลา (แน่นอนว่า ข่าวประเสริฐทำงานในลักษณะเช่นนี้ในปัจจุบันด้วยเช่นกัน) เป็นเช่นนี้ก็เพราะว่าพระสัญญาที่กระทำต่อบรรพบุรุษที่กล่าวว่า พระคุณของพระเจ้าได้มอบแก่คนรุ่นต่อๆ ไปในอนาคต

การที่โมเสสจัดการกับประชากรที่ได้รับพันธสัญญาโดยรวม เขามัก กล่าวย้อนไปยังพันธสัญญาที่ได้ทำกับบรรพชน

`อ่าน อพยพ 2:24; อพยพ 6:8 และเลวีนิติ 26:42 ข้อพระคัมภีร์เหล่านี้แสดงให้เห็นการดำเนินการของพันธสัญญาอย่างไร`

การอพยพออกจากอียิปต์ ซึ่งเป็นสัญลักษณ์อันยิ่งใหญ่ของพระคุณแห่งการช่วยให้รอดของพระเจ้า  ก็อยู่บนพื้นฐานของพันธสัญญาที่พระผู้เป็นเจ้าทรงกระทำกับบรรพบุรุษของพวกเขาด้วย นั่นก็คือว่า ก่อนที่ผู้รับประโยชน์จากพันธสัญญาจะเกิด พระสัญญาได้กระทำในนามพวกเขาก่อนแล้ว ดังนั้น พวกเขาได้รับพระสัญญาแห่งการช่วยให้รอด โดยไม่เกี่ยวข้องกับความดีของพวกเขาเอง ซึ่งพระเจ้าได้ทรงทำเพื่อพวกเขาผ่านทางการอัศจรรย์ต่างๆ และเหตุการณ์ต่างๆ ในการอพยพ

แน่นอนว่า สิ่งต่างๆ ไม่ได้จบลงเพียงเท่านั้น พวกเขาเดินทางออกจากอียิปต์ แล้วไปที่ไหน ที่ภูเขาซีนาย เป็นที่ซึ่งสถาปนาพันธสัญญากับพวกเขา “อย่างเป็นทางการ” (ดู อพยพ บทที่ 20) ศูนย์กลางของพันธสัญญานั้นคือ ข่าวประเสริฐและพระบัญญัติสิบประการ ซึ่งพวกเขาได้รับเรียกให้เชื่อฟัง เป็นการแสดงให้เห็นชัดถึงความสัมพันธ์แห่งความรอดของพวกเขากับองค์พระผู้-เป็นเจ้า ผู้ทรงได้ไถ่พวกเขาไว้แล้ว (ข่าวประเสริฐ) ดังนั้นในพระธรรมเฉลย-ธรรมบัญญัติ พวกเขาได้รับการเรียกให้เชื่อฟังพระบัญญัติครั้งแล้วครั้งเล่า ซึ่งเป็นส่วนหนึ่งของพันธสัญญาที่ได้ให้สัตยาบันที่ภูเขาซีนาย

`พระบัญญัติของพระเจ้าควรมีบทบาทอย่างไรในชีวิตปัจจุบันของเรา ผู้ซึ่งได้รับความรอดโดยพระคุณ และทำไมพระบัญญัตินั้นจึงมีความสำคัญอย่างยิ่งต่อประสบการณ์ของเรากับพระเจ้า`