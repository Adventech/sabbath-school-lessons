---
title:  ความคิดเพิ่มเติม
date:  15/10/2021
---

“จิตวิญญาณของความเป็นทาสเกิดจากการพยายามที่จะดำเนินชีวิตตามกฎเกณฑ์ของศาสนา โดยมานะพากเพียรที่จะปฏิบัติตามข้อเรียกร้องของบทบัญญัติด้วยกำลังของเราเอง แต่เรามีความหวังว่า หากเราเพียงเข้ามาอยู่ภายใต้พันธสัญญาของอับราฮัม ซึ่งเป็นพันธสัญญาแห่งพระคุณโดยความเชื่อในพระเยซูคริสต์ ข่าวประเสริฐที่ประกาศแก่อับราฮัม ทำให้เขามีความหวัง เป็นข่าวประเสริฐเดียวกันกับที่ประกาศแก่เราในทุกวันนี้ ซึ่งทำให้เรามีความหวัง อับราฮัมมองไปยังพระเยซูผู้บุกเบิกความเชื่อ และผู้ทรงทำให้ความเชื่อของเราสมบูรณ์” (เอลเลน จี. ไว้ท์, The SDA Bible Commentary, เล่ม 6, หน้า 1077)

“ตั้งแต่แรกเริ่มก่อนการสร้างโลก พระบิดาและพระบุตรทรงรวมกันเป็นหนึ่งในพันธสัญญาเพื่อไถ่มนุษย์ หากมนุษย์ต้องพ่ายแพ้แก่ซาตาน พระองค์ประสานมือกันในคำปฏิญาณอันสูงส่งว่า พระคริสต์จะทรงเป็นผู้ค้ำประกันแก่เผ่าพันธุ์มนุษย์ พระคริสต์ได้ทรงทำให้คำปฏิญาณนี้สำเร็จแล้ว เมื่อพระองค์ทรงอยู่บนกางเขน พระองค์ตรัสกับพระบิดาว่า ‘สำเร็จแล้ว’ คำสัญญาสำเร็จสมบูรณ์แล้ว ในครั้งนั้นพระองค์ประกาศว่า พระบิดา สำเร็จแล้ว ข้าพระองค์ได้ทำตามพระประสงค์ของพระองค์แล้ว โอ ข้าแต่องค์พระผู้เป็นเจ้า งานแห่งการไถ่ให้รอดเสร็จสมบูรณ์แล้ว หากทำให้ความยุติธรรมของพระองค์พึงพอใจ ‘ข้าพระองค์ปรารถนาให้คนเหล่านั้น ที่พระองค์ได้ประทานให้แก่ข้าพระองค์ อยู่กับข้าพระองค์’ ยอห์น 9:30; 17:24” (เอลเลน จี. ไว้ท์, ผู้พึงปรารถนาแห่งปวงชน, หน้า 834)

**คำถามเพื่อการอภิปราย**

`ตามแนวคิดที่ว่า ตั้งแต่แรกเริ่มก่อนการสร้างโลก พระบิดาและ พระบุตรทรงรวมกันเป็นหนึ่งในพันธสัญญาเพื่อไถ่มนุษย์ ถ้าพงศ์ พันธุ์มนุษย์ล้มลงในบาป ทำไมแนวคิดนี้ให้กำลังใจเรา แนวคิด นี้สอนอะไรเราเกี่ยวกับการที่พระเจ้าต้องการให้เรารอดเพื่อเข้าสู่ อาณาจักรของพระองค์มากเพียงใด`

`ในฐานะคริสตจักรเซเว่นธ์เดย์แอ๊ดเวนตีส เราจะเติมเต็มบทบาท ที่ชนชาติอิสราเอลควรทำให้สำเร็จในช่วงเวลานั้นอย่างไร เราจะ หลีกเลี่ยงข้อผิดพลาดในลักษณะเดียวกันกับพวกเขาอย่างไร`

`ทำไมข่าวประเสริฐและพระสัญญาแห่งข่าวประเสริฐจึงเป็น ศูนย์กลางของแนวคิดทั้งหมดในพันธสัญญาใหม่ มีข้อพระคัมภีร์ ใดบ้างในพระคัมภีร์ใหม่ที่บอกว่าธรรมบัญญัติและการเชื่อฟัง ธรรมบัญญัติไม่ได้ถูกยกเลิกภายใต้พันธสัญญาใหม่ ตามที่ คริสเตียนคณะอื่นๆ สอนกันทั่วไป และทำไมคริสเตียนจำนวน มากจึงกล่าวว่าข่าวประเสริฐทำให้ความจำเป็นในการรักษา พระบัญญัติสิบประการเป็นโมฆะ`