---
title:  หนังสือแห่งพันธสัญญา
date:  12/10/2021
---

แนวคิดเรื่องพันธสัญญา (เบริท – berit – ภาษาฮีบรู) ที่อธิบายถึงความสัมพันธ์ของพระเจ้ากับประชากรของพระองค์นั้นพบได้ทั่วไปในพระคัมภีร์ คำนี้ก็ปรากฏบ่อยครั้งในพระธรรมเฉลยธรรมบัญญัติ จนพระธรรมเฉลยธรรมบัญญัติได้รับการเรียกขานว่า “หนังสือแห่งพันธสัญญา”

`อ่าน เฉลยธรรมบัญญัติ 5:1-21 สิ่งที่เกิดขึ้นในเรื่องนี้แสดงให้เห็นพันธสัญญาที่เป็นศูนย์กลางของพระคัมภีร์เฉลยธรรมบัญญัติเล่มนี้อย่างไร`

ไม่นานหลังจากที่ลูกหลานชาวอิสราเอลได้รับการช่วยให้รอดจากอียิปต์ พระเจ้าทรงสถาปนาพันธสัญญากับพวกเขาที่ภูเขาซีนาย เกิดขึ้นก่อนที่พวกเขาเกือบจะได้เข้าสู่แผ่นดินแห่งพันธสัญญา แต่จากนั้น หลังจากที่ต้องเดินอ้อมในถิ่นทุรกันดารอีก 40 ปี และก่อนที่พวกเขากำลังจะเข้าสู่แผ่นดินแห่งพันธสัญญาอีกครั้ง ซึ่งเป็นศูนย์กลางแห่งพันธสัญญา (ดู ปฐมกาล 12:7; อพยพ 12:25) พระเจ้าประทานพระบัญญัติสิบประการแก่พวกเขาอีกครั้งโดยผ่านทางการพูดของโมเสส ซึ่งเป็นอีกวิธีหนึ่งในการเน้นย้ำอีกครั้งว่าการเริ่มพันธสัญญาใหม่มีความสำคัญเพียงใด

แน่นอนว่า พระผู้เป็นเจ้ากำลังจะทำตามสัญญาที่กระทำกับพวกเขา บัดนี้ แม้ว่าพวกเขามีหน้าที่ต้องรักษาคำสัญญาในส่วนของพวกเขาเอง “และพระองค์ทรงประกาศพันธสัญญาของพระองค์แก่ท่าน ซึ่งพระองค์ทรงบัญชาให้ท่านทั้งหลายปฏิบัติตามคือ พระบัญญัติสิบประการ และพระองค์ทรงจารึกไว้บนศิลาสองแผ่น” (เฉลยธรรมบัญญัติ 4:13) พระองค์ได้ทรงกระทำพันธ-สัญญาที่ภูเขาซีนาย และบัดนี้พระองค์จะทรงกระทำอีกครั้งในโมอับ ก่อนที่พวกเขากำลังจะได้รับแผ่นดินที่สัญญาไว้กับพวกเขาผ่านคำสัญญาที่ทำไว้กับบรรพบุรุษเมื่อหลายศตวรรษก่อน เป็นการสำแดง “พันธสัญญานิรันดร์” ที่มีมาก่อนที่จะมีโลกนี้

“ตั้งแต่แรกเริ่มก่อนการสร้างโลก พระบิดาและพระบุตรทรงรวมกันเป็นหนึ่งในพันธสัญญาเพื่อไถ่มนุษย์ หากมนุษย์ต้องพ่ายแพ้แก่ซาตาน พระองค์ประสานมือกันในคำปฏิญาณอันสูงส่งว่า พระคริสต์จะทรงเป็นผู้ค้ำประกันแก่เผ่าพันธุ์มนุษย์” (เอลเลน จี. ไว้ท์, ผู้พึงปราถนาแห่งปวงชน, หน้า 834)

`อ่าน เฉลยธรรมบัญญัติ 5:3 เราเข้าใจข้อพระคัมภีร์นี้อย่างไร`

โมเสสกล่าวอะไรกับพวกเขา ดูเหมือนโมเสสกำลังเน้นความจริงที่ว่า แม้ตอนนี้บรรพบุรุษของพวกเขาจะจากไปแล้ว แต่พันธสัญญาอันประเสริฐที่ได้กระทำกับบรรพบุรุษนั้นก็ส่งต่อมายังพวกเขา นี่อาจเป็นวิธีของโมเสสในการทำให้พวกเขารู้ว่า พวกเขาไม่ควรล้มเหลวเหมือนอย่างที่คนรุ่นก่อนเคยเป็น ในขณะนี้พระสัญญา (พันธะผูกพัน) ตกเป็นของพวกเขาแล้ว