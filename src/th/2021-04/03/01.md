---
title:  พันธสัญญานิรันดร์
date:  09/10/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 12:1-3; โรม 4:1-5; อพยพ 2:24; เฉลยธรรมบัญญัติ 5:1-21; เฉลยธรรมบัญญัติ 26:16-19; เฉลยธรรมบัญญัติ 8:5; มัทธิว 28:10

> <p>ข้อควรจำ</p>
> “เราจะตั้งพันธสัญญาของเราไว้ระหว่างเรากับเจ้า และเชื้อสายของเจ้าที่สืบมาตลอดชั่วชาติพันธุ์ของเขาให้เป็นพันธสัญญานิรันดร์ คือเป็นพระเจ้าแก่เจ้า และแก่เชื้อสายของเจ้าที่สืบมา” (ปฐมกาล 17:7)

“แล้วข้าพเจ้าได้เห็นทูตสวรรค์อีกองค์หนึ่งเหาะไปในท้องฟ้า เพื่อประกาศข่าวประเสริฐอันเป็นอมตะแก่ชนชาวโลกทั้งปวง ทุกเผ่าพันธุ์ ทุกชาติ ทุกภาษา” (วิวรณ์ 14:6) สังเกตว่า “ข่าวประเสริฐอันเป็นอมตะ” เป็นอมตะ คือการเป็นนิรันดร์ คือการดำรงอยู่เสมอมา ดังที่พระเยซูคริสต์ได้ทรงสัญญาแก่เราไว้ “ตั้งแต่ดึกดำบรรพ์” (ทิตัส 1:2)

จึงไม่แปลกที่พระคัมภีร์กล่าวถึง “พันธสัญญานิรันดร์” ในช่วงอื่นด้วย (ปฐมกาล 17:7; อิสยาห์ 24:5; เอเสเคียล 16:60; ฮีบรู 13:20) เพราะว่าสาระสำคัญของข่าวประเสริฐคือ พันธสัญญา และสาระสำคัญของพันธสัญญาคือ ข่าวประเสริฐ พระเจ้าประทานความรอดที่เราไม่สมควรได้รับให้แก่เราด้วยพระคุณและความรักแห่งความรอดของพระองค์ และเพื่อเป็นการตอบสนอง เราจึงรักพระองค์ตอบ ด้วย “สุดจิตสุดใจของท่าน ด้วยสุดความคิดและด้วยสิ้นสุดกำลังของท่าน” (มาระโก 12:30) เป็นความรักที่แสดงออกโดยการเชื่อฟังพระบัญญัติของพระองค์ “เพราะนี่แหละเป็นความรักต่อพระเจ้า คือที่เราทั้งหลายประพฤติตามพระบัญญัติของพระองค์” (1 ยอห์น 5:3)

สัปดาห์นี้เราจะพิจารณาแนวคิดเรื่องพันธสัญญาดังที่แสดงไว้ในพระธรรมเฉลยธรรมบัญญัติ ที่ซึ่งพันธสัญญาและทุกสิ่งที่เกี่ยวข้องได้รับการเปิดเผยไว้