---
title:  ความคิดเพิ่มเติม
date:  01/10/2021
---

หากต้องการศึกษาอย่างเชิงลึกและถี่ถ้วนถึงหัวข้อการขัดแย้งครั้งยิ่งใหญ่บนพื้นฐานของพระเจ้าทรงเป็นความรัก และเขียนโดยเซเว่นธ์เดย์แอ๊ดเวนตีส โดย ยอห์น เพ็คแฮม, เสรีภาพของความรัก: ความขัดแย้งระดับจักรวาลและปัญหาของความชั่ว (Grand Rapids, MI: Baker Academic, 2018)” บทความนี้ได้รับการตีพิมพ์โดยสำนักพิมพ์ที่ไม่ใช่ของแอ๊ดเวนตีส แสดงให้เห็นว่าผู้เขียนสามารถเปิดเผยความจริงในเรื่องการขัดแย้งครั้งยิ่งใหญ่นี้ตรงตามพระคัมภีร์ได้อย่างดีเยี่ยม

“ข้าพเจ้าไม่เห็นด้วยที่ว่า ความรักของพระเจ้า (ที่เข้าใจอย่างถูกต้อง) เป็นศูนย์กลางของความขัดแย้งในจักรวาล และคำมั่นสัญญาของพระเจ้าที่จะรักให้เหตุผลเพียงพอว่าเหตุใดพระองค์จึงทนกับความชั่ว แต่แนวคิดเกี่ยวกับความรักของพระเจ้าช่วยให้เราเข้าใจถึงการกระทำของพระเจ้าในความขัดแย้งนั้น พระเจ้าทรงทำตามกฎแห่งพันธสัญญาของพระองค์” (ยอห์น ซี. เพ็ค-แฮม, เสรีภาพของความรัก: ความขัดแย้งระดับจักรวาลและปัญหาของความชั่ว (Grand Rapids, MI: Baker Academic, 2018), หน้า 4)

คำตัดสินที่ว่าชนชาติอิสราเอลจะไม่ได้เข้าไปในแผ่นดินคานาอันเป็นเวลาสี่สิบปีทำให้โมเสสและอาโรน คาเลบและโยชูวาผิดหวังอย่างขมขื่น แต่กระนั้นพวกเขาก็ยอมรับการตัดสินใจของพระเจ้าโดยไม่บ่นว่า แต่บรรดาผู้ที่เคยบ่นว่าการจัดการของพระเจ้า และเคยประกาศว่าจะกลับไปอียิปต์ บัดนี้ร้องไห้คร่ำครวญอย่างมากเมื่อพระพรที่เคยดูหมิ่นถูกดึงออกไปจากพวกเขา พวกเขาเคยบ่นในสิ่งที่ไม่ควรบ่น และตอนนี้พระเจ้าให้เหตุผลที่พวกเขาควรร้องไห้คร่ำครวญ หากพวกเขาคร่ำครวญต่อบาปที่เปิดเผยต่อหน้าอย่างตรงไปตรงมา คำตัดสินนี้คงไม่ถูกประกาศออกไป แต่พวกเขาคร่ำครวญเพราะคำพิพากษานั้น ความเศร้าโศกของพวกเขาไม่ใช่เป็นการกลับใจใหม่ และไม่สามารถกลับคำพิพากษาได้” (เอลเลน จี. ไว้ท์, บรรพชนกับผู้เผยพระวจนะ, หน้า 392)

**คำถามเพื่อการอภิปราย**

`จงอภิปรายเรื่องเจตจำนงเสรีและความรักว่า ทำไมการรักและ การเป็นที่รักจึงเป็นการให้อย่างเสรี บางคนอาจกล่าวว่าความรัก นั้นไม่คุ้มค่าเลยเพราะความทุกข์ทรมานที่เกิดขึ้นในโลกนี้ คุณ จะตอบคำโต้แย้งนี้อย่างไร`

`การเชื่อฟังเป็นศูนย์กลางของพระคัมภีร์ทั้งหมด คำถามคือ การ เคร่งศาสนาคืออะไร และมีปัจจัยใดบ้างที่เปลี่ยนความซื่อสัตย์ที่มี ต่อพระเจ้า พระคำและพระบัญญัติของพระองค์ให้กลายเป็นกับ ดักของการเคร่งศาสนา`

`จงอภิปรายคำถามท้ายบทเรียนวันอังคาร เกี่ยวกับความคล้าย คลึงระหว่างอิสราเอลในยุคนั้นและคริสตจักรเซเว่นธ์เดย์แอ๊ด-เวนตีสในยุคนี้ว่า มีอะไรความคล้ายคลึงกันบ้าง และสิ่งนั้น สำคัญอย่างไร`