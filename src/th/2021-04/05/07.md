---
title: ความคิดเพิ่มเติม
date:  29/10/2021
---

เป็นเรื่องยากที่จะจินตนาการ แม้ว่าในช่วงเวลาที่ดีที่สุดของชนชาติอิสราเอล เช่น ภายใต้การนำของดาวิดและซาโลมอน ชาวอิสราเอลอาจได้รับพระพรจากพระเจ้าอย่างมากมาย ถึงกระนั้นก็อาจกดขี่คนยากจน คนขัดสน และคนถูกทอดทิ้งที่อยู่ในหมู่พวกเขาได้

“เพราะว่าเขาทั้งหลายเหยียบย่ำคนยากจน และเอาส่วยข้าวสาลีไปเสียจากเขา เจ้าจึงสร้างตึกด้วยศิลาสกัด แต่เจ้าจะไม่ได้อยู่ในตึกนั้น เจ้าทำสวนองุ่นที่ร่มรื่น แต่เจ้าจะไม่ได้ดื่มเหล้าองุ่นจากสวนนั้น เพราะเรารู้ว่าการทรยศของเจ้ามีเท่าใด และบาปของเจ้ามากมายสักเท่าใด เจ้าทั้งหลายผู้ข่มใจคนชอบธรรม ผู้รับสินบน และขับไล่คนขัดสนออกไปเสียจากประตูเมือง” (อาโมส 5:11, 12)

“พระเจ้าทรงเข้าพิพากษา พวกผู้ใหญ่และเจ้านายชนชาติของพระองค์ เจ้าทั้งหลายนี่แหละซึ่งได้กลืนกินสวนองุ่นเสีย ของที่ริบมาจากคนจนก็อยู่ในเรือนของเจ้า” (อิสยาห์ 3:14)

**คำถามเพื่อการอภิปราย**

`ชนชาติอิสราเอลจำต้องระลึกว่า พวกเขาเคยเป็น “คนต่างด้าว” ในอียิปต์ ซึ่งเป็นเหตุผลหนึ่งที่พวกเขาต้องปฏิบัติต่อคนต่างด้าวและคนถูกทอดทิ้งในอิสราเอล ดังที่พวกเขาหวังว่าจะได้รับการปฏิบัติเมื่อยังอยู่ในอียิปต์ ความจริงนี้มีส่วนเกี่ยวข้องกับข่าวประเสริฐอย่างไร ในเรื่องที่เราได้รับการปลดปล่อยจากการเป็นทาสของบาปทางพระโลหิตของพระเยซู สิ่งที่พระเยซูทรงทำเพื่อเราส่งผลต่อวิธีที่เราปฏิบัติต่อผู้อื่น โดยเฉพาะผู้ยากไร้ที่อยู่ท่ามกลางเราอย่างไร`

`จงคำนึงถึงข้อนี้ เราอาจนมัสการในวันที่ถูกต้อง เข้าใจความจริงเกี่ยวกับความตาย นรก เครื่องหมายสัตว์ร้าย และอื่นๆ นั่นเป็นเรื่องดี แต่สิ่งเหล่านี้จะมีความหมายอะไร หากเราปฏิบัติต่อผู้อื่นอย่างหยาบคาย หรือกดขี่ข่มเหงคนอ่อนแอที่อยู่กับเรา หรือไม่ให้ความเป็นธรรมเมื่อเราอยู่ในสถานการณ์ที่ต้องตัดสินผู้อื่นโดยเฉพาะอย่างยิ่ง เนื่องจากความจริงที่เรามี ทำไมเราจึงต้องระมัดระวังเป็นพิเศษที่จะไม่คิดว่า การที่เรารู้ความจริงนั้นเพียงพอแล้วต่อสิ่งที่พระเจ้าต้องการจากเรา ทำไมจึงเป็นกับดักที่เป็นอันตรายต่อเรา`

`ความเชื่อของเราควรมีบทบาทอย่างไร ในการช่วยให้เราเข้าใจสิ่งที่คนทั่วไปเรียกว่า “สิทธิมนุษยชน”`