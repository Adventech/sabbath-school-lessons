---
title: จงตัดใจ
date:  24/10/2021
---

เฉลยธรรมบัญญัติ บทที่ 10 เป็นการต่อเนื่องจากเฉลยธรรมบัญญัติบทที่ 9 โดยพื้นฐานแล้วเป็นการที่พระเจ้ายืนยันถึงพันธสัญญาที่พระองค์ทรงกระทำกับชนชาติอิสราเอล แท้จริงแล้ว เนื้อหาส่วนใหญ่ของหนังสือเล่มนี้เป็นการต่อพันธสัญญาใหม่แบบหนึ่ง นั่นคือ แม้หลังจากที่พวกเขาทำบาปร้ายแรงที่โฮเรบ ซึ่งไม่นานที่โมเสสจากพวกเขาไปชั่วประเดี๋ยวหนึ่ง พวกเขาได้กราบไหว้รูปเคารพ แต่พระเจ้าก็ยังทรงอดทนกับพวกเขา

`อ่านเฉลยธรรมบัญญัติ 10:1-11 เกิดอะไรขึ้นในข้อนี้ ที่ช่วยให้เราเข้าใจว่าพระเจ้าทรงอภัยบาปแก่ประชากรของพระองค์ และยังทรงยืนยันคำสัญญาในพันธสัญญาที่ทำไว้กับพวกเขาและบรรพบุรุษของพวกเขาอีกครั้ง`

โมเสสเหวี่ยงแผ่นศิลาพระบัญญัติสิบประการลง (เฉลยธรรมบัญญัติ 9:17) ซึ่งเป็นสัญลักษณ์ของพันธสัญญาที่แตกหัก (เฉลยธรรมบัญญัติ 32:19) “เพื่อแสดงให้เห็นถึงความเกลียดชังต่อความผิดบาปของพวกเขา เขาเหวี่ยงแผ่นศิลาทั้งสองลง และแผ่นนั้นก็แตกหักต่อหน้าผู้คนทั้งปวง อันเป็นสัญลักษณ์ว่าพวกเขาได้ละเมิดพันธสัญญาที่ทำไว้กับพระเจ้าแล้ว ดังนั้นพระเจ้าจึงทรงหักพันธสัญญาของพระองค์กับพวกเขาด้วย” (เอลเอน จี. ไว้ท์, บรรพชนกับผู้เผยพระวจนะ, หน้า 320)

ดังนั้นการที่พระเจ้าตรัสบอกโมเสสให้สกัดแผ่นศิลาใหม่ให้ “เหมือนอย่างเดิม” และเขียนถ้อยคำที่อยู่บนศิลาแผ่นแรกลงบนแผ่นศิลาใหม่นั้น เป็นการแสดงให้เห็นว่าพระเจ้าทรงอภัยพวกเขา และยังอดทนกับพวกเขา แม้จะเกิดเรื่องเช่นนั้นก็ตาม

`อ่านเฉลยธรรมบัญญัติ 10:14-16 พระเจ้ากำลังตรัสอะไรกับพวกเขา สิ่งที่องค์พระผู้เป็นเจ้าทรงพรรณนาในข้อนี้หมายความว่าอย่างไร`

เป็นการพรรณนาที่ผสมผสานกันในข้อนี้คือ หนังหุ้มปลาย หัวใจ และคอ อย่างไรก็ตามประเด็นนั้นชัดเจน การเข้าสุหนัตเป็นสัญลักษณ์ของพันธสัญญา แต่เป็นเพียงสัญลักษณ์ภายนอกเท่านั้น พระเจ้าประสงค์จิตใจของพวกเขา ซึ่งก็คือความคิด ความพึงพอใจ และความรักของพวกเขา ภาพที่ชูคอแข็งเพียงชี้ให้เห็นว่าพวกเขาดื้อรั้นเพียงใดที่ไม่เต็มใจเชื่อฟังพระเจ้า ทั้งนี้และทั้งนั้น พระเจ้าทรงบอกให้พวกเขาหยุดความจงรักภักดีที่แตกแยก และรับใช้พระองค์ด้วยสุดจิตสุดใจของพวกเขา

`ลองนึกถึงแต่ละครั้งที่พระเจ้าอภัยบาปให้คุณ สิ่งนี้บอกคุณถึงพระคุณของพระองค์อย่างไร`