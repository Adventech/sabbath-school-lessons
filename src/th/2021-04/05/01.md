---
title: คนต่างด้าวที่ประตูของท่าน
date:  23/10/2021
---

### อ่านข้อพระคัมภีร์สำหรับบทเรียนสัปดาห์นี้
มาระโก 12:29-31; เฉลยธรรมบัญญัติ 10:1-19; สดุดี 146:5-10; มัทธิว 7:12; เฉลยธรรมบัญญัติ 27:19; ยากอบ 1:27-2:11

> <p>ข้อควรจำ</p>
> “เพราะฉะนั้นท่านจงมีความรักต่อคนต่างด้าว เพราะท่านทั้งหลายก็เป็นคนต่างด้าวในแผ่นดินอียิปต์” (เฉลย-ธรรมบัญญัติ 10:19)

ดังที่เราอ่านบนเรียนของสัปดาห์ที่แล้ว เมื่อธรรมาจารย์ท่านหนึ่งถามพระเยซูว่า “ธรรมบัญญัติข้อใดเป็นเอกเป็นใหญ่กว่าธรรมบัญญัติทั้งปวง” (มาระโก 12:28) พระเยซูทรงตอบโดยยืนยันว่าพระเจ้าเป็นหนึ่งเดียว แล้วพระองค์ตรัสว่า “ธรรมบัญญัติเอกนั้นคือว่า...พวกท่านจงรักพระเจ้าด้วยสุดจิตสุดใจของท่าน ด้วยสุดความคิดและด้วยสิ้นสุดกำลังของท่าน”  (มาระโก 12:30)

อย่างไรก็ตาม พระเยซูตรัสต่อไปอีกว่า “ธรรมบัญญัติข้อที่สอง” (มาระโก 12:31) ซึ่งเป็นคำตอบที่ธรรมาจารย์ท่านนั้นยังไม่ได้ถาม แต่พระเยซูทรงทราบดีว่าสำคัญเพียงใด จึงตรัสว่า “และธรรมบัญญัติที่สองนั้นคือ จงรักเพื่อนบ้านเหมือนรักตนเอง ธรรมบัญญัติอื่นที่ใหญ่กว่าธรรมบัญญัติทั้งสองนี้ไม่มี” (มาระโก 12:31)

ไม่มีพระบัญญัติอื่นใดที่ใหญ่กว่านี้ กระนั้นหรือ พระเยซูทรงเชื่อมโยงความรักที่มีต่อพระเจ้าและต่อเพื่อนมนุษย์เข้าเป็นพระบัญญัติข้อเดียว และเป็นพระบัญญัติที่สำคัญที่สุด

เป็นอีกครั้งหนึ่งที่พระเยซูมิได้ตรัสบางสิ่งใหม่ ที่ชาวยิวไม่เคยได้ยินมาก่อน ในทางกลับกัน การทรงเรียกให้รักพระองค์อย่างสูงสุด คือแนวคิดเรื่องการรักเพื่อนบ้านและรักผู้อื่นเป็นการแสดงออกถึงความรักที่เรามีต่อพระเจ้า ซึ่งแนวคิดนี้นำมาจากหนังสือเฉลยธรรมบัญญัติ