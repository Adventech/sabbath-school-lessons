---
title: หนังสือแห่งธรรมบัญญัติ
date:  05/12/2021
---

กษัตริย์โยสิยาห์แห่งยูดาห์มีอายุแปดขวบเมื่อทรงขึ้นเป็นกษัตริย์ ทรงครองราชย์เป็นเวลา 31 ปี (640 – 609 ปีก่อนคริสตกาล) ก่อนที่จะสิ้นพระชนม์ในสนามรบ ในปีที่ 18 แห่งรัชกาลของพระองค์ มีบางอย่างเกิดขึ้น อย่างน้อยก็ชั่วขณะหนึ่ง ที่ได้เปลี่ยนประวัติศาสตร์ประชากรของพระเจ้า

`อ่าน 2 พงศ์กษัตริย์ บทที่ 22 เราเรียนรู้บทเรียนอะไรจากเหตุการณ์นี้`

นักวิชาการสรุปไว้นานแล้วว่า พระธรรมเฉลยธรรมบัญญัติเป็น “หนังสือธรรมบัญญัติ” (2 พงศ์กษัตริย์ 22:8) ซึ่งดูเหมือนว่าได้สูญหายจากประชาชนนานหลายปี

“โยสิยาห์ตื่นเต้นเป็นอย่างมากเมื่อได้ยินการอ่านคำแนะนำ  และคำเตือนที่บันทึกไว้ในต้นฉบับโบราณนี้เป็นครั้งแรก เขาไม่เคยตระหนักมาก่อนเลยถึงความชัดแจ้งที่พระเจ้าทรงแผ่ไว้ต่อหน้าชาวอิสราเอลในเรื่องของ “ชีวิตและความตาย พระพรและคำสาป” (เฉลยธรรมบัญญัติ 30:19)... หนังสือเล่มนี้เต็มไปด้วยหลักประกันที่พระเจ้าเต็มใจจะช่วยผู้ที่วางใจในพระองค์อย่างเต็มล้นให้ถึงที่สุด พระองค์จะทรงสถาปนาพวกเขาในแผ่นดินแห่งพันธสัญญาอย่างทรงฤทธิ์ และตั้งให้พวกเขาเป็นผู้นำของประชาชาติบนโลกนี้ เหมือนดังที่พระองค์ได้ทรงช่วยพวกเขาออกจากการเป็นทาสในอียิปต์” (เอลเลน จี. ไว้ท์, บรรพชนและผู้เผยพระวจนะ, หน้า 393)

ในบทถัดไปเราจะเห็นได้ว่า กษัตริย์โยสิยาห์แสวงหาที่จะ “รักษาพระบัญญัติ พระโอวาท และกฎเกณฑ์ของพระองค์ ด้วยสุดพระจิตสุดพระทัยของพระองค์” อย่างจริงจังเพียงใด (2 พงศ์กษัตริย์ 23:3 อ่านต่อใน เฉลย-ธรรมบัญญัติ 4:29; 6:5; 10:12; 11:13) การปฏิรูปนี้รวมไปถึงการชำระล้างและการกำจัด “สิ่งน่าสะอิดสะเอียนซึ่งเห็นกันอยู่ในแผ่นดินยูดาห์และในกรุงเยรูซาเล็ม เพื่อพระองค์จะทรงสถาปนาถ้อยคำแห่งธรรมบัญญัติ ซึ่งเขียนอยู่ในหนังสือที่ฮิลคียาปุโรหิต ได้พบในพระนิเวศของพระเจ้า” (2 พงศ์กษัตริย์ 23:24)

เฉลยธรรมบัญญัติเต็มไปด้วยคำตักเตือนและเครื่องเตือนสติไม่ให้ทำตามแนวทางปฏิบัติของชนชาติที่อยู่รอบๆ พวกเขา การกระทำของโยสิยาห์และทุกสิ่งที่เขาได้ทำ ซึ่งรวมถึงการกำจัดคนทรงและรูปเคารพในสะมาเรีย (2 พงศ์กษัตริย์ 23:20) แสดงให้เห็นว่าพวกเขาหลงจากความจริงที่มอบให้พวกเขาไปไกลเพียงใด แทนที่จะคงเป็นผู้บริสุทธิ์ตามที่ควรจะเป็น แต่พวกเขากลับประนีประนอมไปกับฝ่ายโลก พวกเขามักคิดว่า เราทุกคนดีแล้ว ขอบคุณพระเจ้า

เป็นการหลอกลวงที่อันตรายอะไรเช่นนี้

`ในบ้านของเราเองหรือแม้แต่ในสถาบันคริสตจักร มีสิ่งใดที่เราต้องกำจัดให้หมดสิ้นเพื่อจะได้รับใช้พระเจ้าด้วยสุดจิตและสุดใจของเรา`