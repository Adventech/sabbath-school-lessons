---
title: ความคิดเพิ่มเติม
date:  10/12/2021
---

“มีคาห์ 6:1-8 เป็นพระธรรมที่ยิ่งใหญ่ในพระคัมภีร์พันธสัญญาเดิมเช่นเดียวกับ อาโมส 5:24 และ โฮเชยา 6:6 ให้ตัวอย่างชัดเจนถึงข้อความของผู้เผยพระวจนะในศตวรรษที่แปด ข้อความนี้เริ่มต้นด้วยตัวอย่างของคดีความในพันธสัญญาอย่างงดงาม ซึ่งผู้เผยพระวจนะเรียกประชาชนให้มาฟังข้อกล่าวหาของพระยาห์เวห์ต่อพวกเขา ภูเขาและเนินเขาต่างเป็นคณะตุลาการ เพราะอยู่ล้อมรอบพวกเขามาเป็นเวลานาน และได้เห็นการจัดการของพระเจ้ากับชาวอิสราเอล แทนที่พระเจ้าจะกล่าวหาโดยตรงว่าชาวอิสราเอลละเมิดพันธ-สัญญา พระองค์ทรงถามพวกเขาว่ามีข้อกล่าวหาใดบ้างหรือไม่ ‘เราทำอะไรลงไป เราทำอะไรให้เจ้าเหน็ดเหนื่อย’ คนจนบางคนเมื่อต้องประสบกับความอยุติธรรม อาจ ‘เมื่อยล้าในการทำดี’ เจ้าของที่ดินบางคนเมื่อมีโอกาสที่จะประสบกับความร่ำรวย อาจเหนื่อยที่จะรักษาธรรมบัญญัติและพันธสัญญา” (Ralph L. Smith, Word Biblical Commentary, Micah-Malachi, (Grand Rapids, MI: Word Books, 1984), เล่ม 21, หน้า 50)

“การปฏิรูปที่ตามมา เมื่อกษัตริย์ (โยสิยาห์) หันความสนใจไปยังการทำลายรูปเคารพที่ยังหลงเหลืออยู่ นานมาแล้วที่ชาวแผ่นดินนั้นปฏิบัติตามธรรมเนียมของประชาชาติโดยรอบด้วยการกราบไหว้รูปเคารพที่ทำจากไม้และหิน ดูเหมือนว่าเกือบจะเกินกำลังของมนุษย์ที่จะขจัดร่องรอยความชั่วร้ายเหล่านี้ไปให้หมดสิ้นได้ แต่โยสิยาห์เพียรพยายามชำระแผ่นดินให้บริสุทธิ์” (เอลเลน จี. ไว้ท์, ผู้เผยพระวจนะกับกษัตริย์, หน้า 401)

**คำถามเพื่อการอภิปราย**

`ในฐานะเซเว่นธ์เดย์แอ๊ดเวนตีสที่มีความจริงยุคปัจจุบัน เราเห็นตัวเราเองในสถานะเดียวกับชนชาติอิสราเอลอย่างไรกล่าวคือ เรามีความจริงที่ผู้คนทั่วโลกจำต้องได้ยิน นี่เป็นสิทธิพิเศษยิ่งสำหรับเรา คุณคิดว่าคุณได้ดำเนินชีวิตตามความรับผิดชอบที่มาพร้อมกับสิทธิพิเศษดังกล่าวมากน้อยเพียงใด`

`ลองจินตนาการว่าคุณเป็นดาเนียล ที่เห็นประเทศของคุณถูกรุกรานและพ่ายแพ้ และตระหนักว่าพระวิหารซึ่งเป็นศูนย์กลางความเชื่อทางศาสนาทั้งหมดถูกทำลายโดยคนนอกศาสนาที่กราบไหว้รูปเคารพ ความรู้เกี่ยวกับพระธรรมเฉลยธรรมบัญญัติได้ช่วยเขา (หรือชาวยิวคนอื่นๆ) ให้คงอยู่ในความเชื่อได้อย่างไรกล่าวคือ หนังสือเล่มนี้ช่วยให้เขาเข้าใจทุกสิ่งที่เกิดขึ้นอย่างไรและเหตุใดสิ่งเหล่านี้จึงเกิดขึ้น ในทำนองเดียวกันการที่เราเข้าใจพระคัมภีร์โดยรวมช่วยเราในเวลาที่เราถูกทดลองและเหตุการณ์ยากลำบากอย่างไร มิเช่นนั้นหากเราไม่รู้พระคัมภีร์ เราอาจท้อใจอย่างมากก็เป็นได้ คำตอบนี้ช่วยให้เรารู้ว่าพระคัมภีร์ต้องเป็นศูนย์กลางของความเชื่อของเราอย่างไร`

`ในชั้นบทเรียน ให้ทบทวนคำพยากรณ์ 70 สัปดาห์ของดาเนียล9:24-27 พันธสัญญามีบทบาทอะไรในคำพยากรณ์นั้น เหตุใดแนวคิดเรื่องพันธสัญญาจึงสำคัญต่อคำพยากรณ์และต่อเรา`