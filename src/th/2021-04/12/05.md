---
title: ผู้พยากรณ์เหมือนดั่งพระองค์
date:  15/12/2021
---

พระเจ้าทรงตักเตือนชนชาติอิสราเอลครั้งแล้วครั้งเล่าไม่ให้ปฏิบัติตามประชาชาติที่อยู่รอบๆ พวกเขา ในทางกลับกัน พวกเขาจะต้องเป็นพยานแก่ประชาชาติเหล่านั้น (เฉลยธรรมบัญญัติ 4:6-8) ในเฉลยธรรมบัญญัติ 18:9-14 โมเสสได้เตือนพวกเขาอีกครั้งถึงการปฏิบัติของพวกเขาที่น่า “รังเกียจแด่พระเจ้า” (เฉลยธรรมบัญญัติ 18:12) โมเสสบอกพวกเขาในบริบทนั้นว่าพวกเขาจะต้อง “ปราศจากตำหนิต่อพระพักตร์พระเยโฮวาห์พระเจ้าของท่าน” (เฉลยธรรมบัญญัติ 18:13)

`อ่านเฉลยธรรมบัญญัติ 18:15-19 โมเสสกำลังบอกอะไรในข้อนี้จงเปรียบเทียบกับ กิจการ 3:22 และ กิจการ 7:37 เปโตรและสตีเฟนนำ เฉลยธรรมบัญญัติ 18:18 มาใช้อย่างไร`

ในการอ้างถึงพันธสัญญาที่ภูเขาซีนาย ในช่วงที่เปิดเผยธรรมบัญญัติของพระเจ้า โมเสสพูดถึงการที่ลูกหลานชาวอิสราเอล (อพยพ 20:18-21) ต้องการให้โมเสสทำหน้าที่เป็นคนกลาง เป็นผู้วิงวอนระหว่างพวกเขากับพระเจ้า ณ ที่นั่นโมเสสได้สัญญากับพวกเขาสองครั้ง (เฉลยธรรมบัญญัติ 18:15, 18) ว่าพระเจ้าจะทรงตั้งผู้เผยพระวจนะอย่างโมเสสขึ้นมาคนหนึ่ง แนวคิดเรื่องผู้เผยพระวจนะท่านนี้ที่เหมือนโมเสสในบริบทนี้คือ จะเป็นผู้วิงวอนระหว่างประชาชนและพระเจ้า

หลายศตวรรษต่อมา ทั้งเปโตรและสตีเฟนยกคำกล่าวในข้อนี้เพื่อกล่าวถึงพระเยซู ในกรณีของเปโตร พระเยซูทรงทำให้สิ่งที่ “บรรดาผู้เผยพระวจนะบริสุทธิ์ของพระองค์” (กิจการ 3:21) กล่าวถึงนั้นสำเร็จ และผู้นำจะต้องเชื่อฟังพระองค์และสิ่งที่พระองค์ตรัส กล่าวคือเปโตรยกข้อพระคัมภีร์ที่ชาวยิวรู้จักดี และบ่งชี้ไปยังพระเยซูโดยตรง ด้วยแนวคิดที่ว่า พวกเขาจำเป็นต้องกลับใจใหม่จากสิ่งที่พวกเขาได้ทำลงไปกับพระองค์ (กิจการ 3:19)

ต่อมาใน กิจการ 7:37 แม้จะอยู่ในบริบทที่ต่างออกไปจากของเปโตรสเทเฟนก็ประกาศถึงพระเยซู เขากล่าวถึงพระสัญญาอันมีชื่อเสียงนั้นเช่นกันและเขาก็อ้างว่าพระสัญญานั้นบ่งชี้ไปยังพระเยซูด้วย เขากล่าวว่าโมเสสเป็นเหมือนตัวแทนของพระเยซูล่วงหน้า อยู่ในบทบาทประวัติศาสตร์ของพระองค์และนำชาวยิว ซึ่งเหมือนกับที่เปโตรได้ทำคือ สตีเฟนพยายามแสดงให้ผู้คนเห็นว่าพระเยซูเป็นผู้ทำให้คำพยากรณ์นั้นสำเร็จผล และพวกเขาทุกคนควรจะเชื่อฟังพระองค์ ซึ่งตรงข้ามกับข้อกล่าวหาสตีเฟนที่ว่า เขากำลัง “พูดหมิ่นประมาทโมเสสและพระเจ้า” (กิจการ 6:11) สตีเฟนประกาศพระเยซูว่าเป็นพระเมสสิยาห์ เป็นผู้ทำให้สิ่งที่พระเจ้าทรงสัญญาผ่านโมเสสนั้นสำเร็จผล

`ข้อพระคัมภีร์เหล่านี้แสดงให้เราเห็นว่าพระเยซูทรงเป็นศูนย์กลางของพระคัมภีร์ทั้งเล่มอย่างไร และทำไมในการเข้าใจพระคัมภีร์ทั้งหมดจะต้องมีพระคริสต์เป็นศูนย์กลาง`