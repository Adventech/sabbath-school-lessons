---
title: เฉลยธรรมบัญญัติในพระคัมภีร์พันธสัญญาใหม่
date:  11/12/2021
---

### อ่านข้อพระคัมภีร์สำหรับบทเรียนสัปดาห์นี้
มัทธิว 4:1-11; เฉลยธรรมบัญญัติ 8:3; กิจการ 10:34; กาลาเทีย 3:1-14; กิจการ 7:37; ฮีบรู 10:28-31

> <p>ข้อควรจำ</p>
> “ฝ่ายพระองค์ตรัสตอบว่า มีพระคัมภีร์เขียนไว้ว่า มนุษย์จะบำรุงชีวิตด้วยอาหารสิ่งเดียวหามิได้ แต่บำรุงด้วยพระวจนะทุกคำ ซึ่งออกมาจากพระโอษฐ์ของพระเจ้า” (มัทธิว 4:4)

พระคัมภีร์พันธสัญญาใหม่เติมเต็มไปด้วยพันธสัญญาเดิม กล่าวคือ ผู้เขียนพระคัมภีร์พันธสัญญาใหม่ที่ได้รับการดลใจ ได้อ้างคำกล่าวของผู้เขียนพันธสัญญาเดิมที่ได้รับการดลใจ พระเยซูพระองค์เองตรัสว่า “มีพระคัมภีร์เขียนไว้ว่า” (มัทธิว 4:4) หมายความว่า “ตามที่เขียนไว้ในพระคัมภีร์พันธสัญญาเดิม” และพระองค์ตรัสว่า “จะต้องสำเร็จตามพระคัมภีร์” (มาระโก 14:49) หมายถึงพระคัมภีร์พันธสัญญาเดิม และเมื่อพระเยซูทรงพบสาวกสองคนระหว่างทางไปเอมาอูส แทนที่พระองค์จะทรงทำการอัศจรรย์เพื่อแสดงตน แต่ “พระองค์จึงทรงอธิบายพระคัมภีร์ที่เล็งถึงพระองค์ทุกข้อให้เขาฟัง เริ่มต้นตั้งแต่โมเสสและบรรดาผู้เผยพระวจนะ” (ลูกา 24:27)

ไม่ว่าจะยกคำกล่าวโดยตรงจากพระคัมภีร์พันธสัญญาเดิม หรือพาดพิงถึง หรือกล่าวอ้างถึงเรื่องราวหรือคำพยากรณ์ ผู้เขียนพระคัมภีร์พันธสัญญาใหม่ต่างก็ใช้พันธสัญญาเดิมในการค้ำจุน หรือแม้แต่พิสูจน์คำกล่าวของพวกเขาเสมอมา

หนังสือในพระคัมภีร์พันธสัญญาเดิมที่มักได้รับการกล่าวถึงหรืออ้างถึงบ่อยๆ คือ เฉลยธรรมบัญญัติ (รวมทั้งสดุดีและอิสยาห์ด้วย) มัทธิว มาระโก ลูกา ยอห์น กิจการ โรม กาลาเทีย 1 และ 2 โครินธ์ ฮีบรู จดหมายถึงผู้รับใช้ของพระเจ้า และวิวรณ์ ทั้งหมดนี้ชี้กลับไปยังเฉลยธรรมบัญญัติ

สัปดาห์นี้เราจะศึกษาตัวอย่างบางประการ และดูว่าเราจะเรียนรู้ความจริงยุคปัจจุบันจากตัวอย่างเหล่านั้นอย่างไรได้บ้าง