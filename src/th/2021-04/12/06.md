---
title: สิ่งที่น่ากลัว
date:  16/12/2021
---

พระธรรมฮีบรูมีความล้ำลึกและประเสริฐ เป็นการแนะนำชาวยิวที่เชื่อพระเยซู ซึ่งมีเนื้อหายาว และคำแนะนำที่ให้พวกเขาปฏิบัติตามคือ ยืนหยัดในความสัตย์ซื่อต่อพระเจ้า

แน่นอนว่าความสัตย์ซื่อนี้ควรเกิดจากความรักที่เรามีต่อพระเจ้าในสิ่งที่พระองค์ทรงเป็นและในพระลักษณะและคุณความดีของพระองค์ ซึ่งเปิดเผยให้เห็นอย่างทรงพลังที่กางเขนของพระคริสต์ แม้ว่าบางครั้งมนุษย์จำเป็นต้องได้รับการเตือนถึงผลเลวร้ายที่จะเกิดขึ้นจากการละเมิดนั้น ดังนั้นเราจำเป็นต้องจำไว้ว่า ท้ายที่สุดหากเราไม่ยอมรับสิ่งที่พระเยซูทรงทำเพื่อเราคือการจ่ายค่าไถ่บาปให้เรา เราจะต้องจ่ายค่าแห่งบาปนั้นด้วยตัวเราเอง และนั่นก็หมายถึง “การร้องไห้ขบเขี้ยวเคี้ยวฟัน” (มัทธิว 22:13) และตามมาด้วยความพินาศชั่วนิรันดร์

`อ่านฮีบรู 10:28-31 เปาโลกล่าวถึงอะไร และนำมาประยุกต์กับเราได้อย่างไร`

น่าสนใจว่า ในการชักจูงผู้เชื่อชาวยิวให้ซื่อสัตย์ต่อพระเจ้า เปาโลยกคำกล่าวจากเฉลยธรรมบัญญัติ ที่เป็นคำแนะนำแก่ผู้เชื่อชาวยิวก่อนหน้านี้ให้ยืนหยัดในความสัตย์ซื่อต่อพระเจ้า เปาโลยกคำเขียนใน เฉลยธรรมบัญญัติ17:6 ด้วยความจริงที่ว่า มีบางคนสมควรตาย และจะเผชิญกับความตายก็ต่อเมื่อมีคนอย่างน้อยสองคนให้การเป็นพยานปรักปรำบุคคลนั้น

แต่การที่เปาโลเขียนเช่นนี้ก็เพื่อชี้ให้เห็นว่า หากความไม่ซื่อสัตย์นั้นนำไปสู่ความตายภายใต้พันธสัญญาเดิมแล้ว “ท่านทั้งหลายคิดดูซิว่า คนที่เหยียบย่ำพระบุตรของพระเจ้า และดูหมิ่นพระโลหิตแห่งพันธสัญญา ซึ่งชำระเขาให้บริสุทธิ์ว่าเป็นสิ่งชั่วช้า และขัดขืนพระวิญญาณผู้ทรงพระคุณนั้น ควรจะถูกลงโทษมากยิ่งกว่าคนเหล่านั้นสักเท่าใด” (ฮีบรู 10:29) กล่าวอีกนัยหนึ่งว่า ตอนนี้พวกเจ้าได้รับความสว่างและความจริงมากกว่าเขาเหล่านั้น และเจ้ารู้ถึงการเสียสละสิ้นพระชนม์ของพระบุตรพระเจ้าเพื่อบาปของเจ้า ดังนั้นถ้าเจ้าถอยห่าง การลงโทษของเจ้าก็จะมากยิ่งกว่าของพวกเขา

จากนั้นเปาโลก็ย้อนกลับไปยังเฉลยธรรมบัญญัติในทันที ครั้งนี้กลับไปที่เฉลยธรรมบัญญัติ 32:35 เพียงเพื่อยืนยันข้อโต้แย้งของเขา เมื่อพิจารณาถึงสิ่งที่บรรพบุรุษได้รับในพระคริสต์และมีความรู้ในสิ่งที่กำหนดไว้ล่วงหน้าแล้ว พระผู้เป็นเจ้ากล่าวว่า “การแก้แค้นและการตอบสนองเป็นของเรา” จะ “ทรงพิพากษาประชากรของพระองค์” ต่อการละทิ้งความเชื่อและไม่สัตย์ซื่อ ท้ายที่สุด พระองค์ได้ทรงพิพากษาบรรพบุรุษของพวกเขา ผู้ซึ่งไม่ได้รับสิ่งที่ชาวยิวในพันธสัญญาใหม่เหล่านี้ได้รับ คือการเปิดเผยอย่างสมบูรณ์ถึงความรักที่แสดงให้เห็นบนกางเขน ซึ่งก็คือ เปาโลกำลังเตือนพวกเขาอยู่

`“พระเจ้าจะทรงพิพากษาประชากรของพระองค์” (เฉลยธรรม-บัญญัติ 32:26) เรามีเพียงความหวังเดียวในการพิพากษานั้น ความหวังนั้นคืออะไร (อ่านใน โรม 8:1)`