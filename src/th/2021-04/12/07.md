---
title: ความคิดเพิ่มเติม
date:  17/12/2021
---

เช่นเดียวกับที่พระคัมภีร์พันธสัญญาเดิมยกคำกล่าวจากพันธสัญญาเดิม (ตัวอย่างคือ ผู้เผยพระวจนะบางท่านจะยกคำกล่าว  หรือคำอ้างจากข้อความในหนังสือห้าเล่มแรกของโมเสส) พระคัมภีร์พันธสัญญาใหม่ก็เต็มไปด้วยข้อความ การอ้างอิง และการพาดพึงถึงพระคัมภีร์พันธสัญญาเดิมโดยตรงด้วยเช่นกันมีการอ้างอิงจากหนังสือสดุดี อิสยาห์ และเฉลยธรรมบัญญัติมากที่สุด บ่อยครั้งผู้เขียนพระคัมภีร์พันธสัญญาใหม่จะอ้างจากพระคัมภีร์ฉบับเซปตัวจินต์ (Septuagint LXX) ซึ่งบางครั้งเรียกว่า “พระคัมภีร์พันธสัญญาเดิมของกรีก” ซึ่งเป็นฉบับแปลภาษากรีกจากพระคัมภีร์ภาษาฮีบรูที่รู้จักกันดีในช่วงต้น หนังสือห้าเล่มแรกของพระคัมภีร์รู้จักกันในชื่อ โตราห์ (Torah) หรือ เพนทาทูช (Pentateuch) แปลในศตวรรษที่สามก่อนคริสตกาล และส่วนอื่นๆ ของพระคัมภีร์พันธสัญญาเดิมแปลในศตวรรษที่สองก่อนคริสตกาล

เราก็เรียนรู้วิธีตีความพระคัมภีร์จากวิธีที่ผู้เขียนพระคัมภีร์พันธสัญญาใหม่อ้างอิงจากพันธสัญญาเดิมได้มากมายเช่นกัน บทเรียนแรกที่เราเรียนรู้คือ ผู้เขียนพระคัมภีร์พันธสัญญาใหม่ไม่เคยตั้งคำถามเกี่ยวกับความถูกต้องหรืออำนาจของพระคัมภีร์พันธสัญญาเดิมเลย ซึ่งแตกต่างจากนักวิชาการพระคัมภีร์มากมายในปัจจุบัน กล่าวคือ ไม่มีข้อความที่แสดงให้เห็นถึงความสงสัยต่อเรื่องราวในประวัติศาสตร์ ตั้งแต่การดำรงอยู่ของอาดัมและเอวา การล้มลงในบาป น้ำท่วมโลก การทรงเรียกอับราฮัม และอื่นๆ “นักวิชาการพระคัมภีร์” ที่ตั้งคำถามเหล่านี้เป็นเพียงการสงสัยของมนุษย์ ซึ่งไม่ควรอยู่ในจิตใจและความคิดของเซเว่นธ์เดย์แอ๊ดเวนตีส

**คำถามเพื่อการอภิปราย**

`เมื่อพิจารณาถึงความสว่างทั้งหมดที่เราได้รับในฐานะเซเว่นธ์-เดย์แอ๊ดเวนตีส เราจะสัตย์ซื่อต่อความจริงที่เราได้รับอย่างไร`

`อ่านเฉลยธรรมบัญญัติ 18:9-14 อีกครั้ง คำกล่าวปัจจุบันสำหรับคำว่า “เป็นที่รังเกียจแด่พระเจ้า” คืออะไร เราจะหลีกเลี่ยงสิ่งเหล่านี้ได้อย่างไร`

`เหตุใดคริสเตียนผู้เข้าใจเรื่องการสิ้นพระชนม์บนไม้กางเขนของพระคริสต์มากกว่าคนอื่น จึงไม่ควร “เงยหน้าขึ้น” (มีอคติ) (ตามบทเรียนวันจันทร์) เราจะรู้ได้อย่างไรว่าตัวเรามีแนวโน้มที่จะทำอย่างนั้น การจ้องมองไปยังกางเขนช่วยรักษาทัศนคติที่ผิดนี้ได้อย่างไร`