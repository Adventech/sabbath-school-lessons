---
title: ถ้าท่านรักเรา ท่านก็จะประพฤติตามบัญญัติของเรา
date:  20/10/2021
---

ชาวอิสราเอลทั้งชาติได้รับการเรียกให้รักพระเจ้า แต่นี่เป็นสิ่งที่เกิดขึ้นกับแต่ละบุคคล ในการเป็นมนุษย์หนึ่งคน เราได้รับเจตจำนงเสรี ชาวอิสราเอลแต่ละคนต้องเลือกที่จะรักพระเจ้า และพวกเขาต้องแสดงความรักนั้นผ่านการเชื่อฟัง

`ข้อพระคัมภีร์ต่อไปนี้มีหัวข้ออะไรที่เหมือนกัน เฉลยธรรมบัญญัติ 5:10; เฉลยธรรมบัญญัติ 7:9; เฉลยธรรมบัญญัติ 10:12; เฉลยธรรม-บัญญัติ 11:1; เฉลยธรรมบัญญัติ 19:9`

พระวจนะของพระเจ้าจะชัดเจนไปกว่านี้อีกได้หรือ พระเจ้าไม่เพียงตรัสว่าพระองค์ทรงรักเรา แต่ได้ทรงแสดงความรักแก่เราผ่านสิ่งที่พระองค์กระทำในอดีตและยังคงกระทำอยู่ในปัจจุบัน ดังนั้นประชากรของพระองค์ก็เช่นเดียวกัน จะต้องแสดงความรักต่อพระองค์ผ่านทางการกระทำด้วย และจากข้อพระคัมภีร์เหล่านี้เรายังเห็นได้ว่า ความรักต่อพระเจ้าเชื่อมโยงกับการเชื่อฟังพระองค์อย่างแยกจากกันไม่ได้

นี่คือเหตุผลเมื่อยอห์นกล่าวว่า “เพราะนี่แหละเป็นความรักต่อพระเจ้า คือที่เราทั้งหลายประพฤติตามพระบัญญัติของพระองค์” (1 ยอห์น 5:3) หรือเมื่อพระเยซูตรัสว่า “ถ้าท่านทั้งหลายรักเรา ท่านก็จะประพฤติตามบัญญัติของเรา” (ยอห์น 14:15) ข้อเหล่านี้เพียงแสดงให้เห็นถึงคำสอนพื้นฐาน ความรักต่อพระเจ้าต้องแสดงออกโดยการเชื่อฟังพระเจ้าเสมอ ซึ่งเป็นเช่นนี้เสมอมาและจะเป็นอย่างนี้ตลอดไป และการเชื่อฟังพระเจ้านี้หมายถึงการเชื่อฟังธรรมบัญญัติของพระองค์ คือพระบัญญัติสิบประการ ซึ่งรวมถึงพระบัญญัติข้อที่สี่ด้วย นั่นคือวันสะบาโต การรักษาพระบัญญัติข้อสี่เป็นการกระทำชอบด้วยกฎหมายเช่นเดียวกับการรักษาพระบัญญัติอีกเก้าข้อที่เหลือ

แม้ว่าการเชื่อฟังพระบัญญัติข้อใดข้อหนึ่งเป็นการปฏิบัติตามกฎบัญญัติ แต่การเชื่อฟังเช่นนี้ไม่ได้เกิดจากความรักต่อพระผู้เป็นเจ้า เมื่อเรารักพระเจ้าอย่างแท้จริง โดยเฉพาะสิ่งที่พระองค์ได้ทรงกระทำเพื่อเราผ่านทางพระเยซูคริสต์ เราต้องการเชื่อฟังพระองค์ เพราะนั่นคือสิ่งที่พระองค์ทรงขอให้เราทำ

เมื่อโมเสสบอกชนชาติอิสราเอลให้รักและเชื่อฟังพระเจ้าซ้ำแล้วซ้ำเล่า เขาบอกหลังจากที่พวกเขาได้รับการช่วยให้รอดจากอียิปต์แล้ว นั่นคือ ความรักและการเชื่อฟังของพวกเขาเป็นการตอบสนองต่อการไถ่ให้รอดที่พระเจ้าทรงมอบแก่พวกเขา พวกเขาได้รับการไถ่ให้รอดจากพระผู้เป็นเจ้าแล้ว บัดนี้พวกเขาจะต้องตอบสนองโดยการเชื่อฟังพระบัญญัติของพระองค์อย่างซื่อสัตย์ แล้วทุกวันนี้ต่างจากช่วงเวลานั้นหรือ

`ประสบการณ์ของคุณในการเชื่อฟังพระเจ้าเป็นอย่างไร มีอะไรเป็นแรงจูงใจให้เชื่อฟัง ทำไมจึงต้องเชื่อฟังเพราะความรักที่เรามีต่อพระองค์ และความยำเกรงตามพระคัมภีร์มีบทบาทอย่างไร`