---
title: จงรักพระเยโฮวาห์พระเจ้าของท่าน
date:  16/10/2021
---

### อ่านข้อพระคัมภีร์สำหรับบทเรียนสัปดาห์นี้
เฉลยธรรมบัญญัติ 6:4, 5; เฉลยธรรมบัญญัติ 10:12; เอเฟซัส 2:1-10; วิวรณ์ 14:6, 7; เฉลยธรรมบัญญัติ 4:37; เฉลยธรรมบัญญัติ 11:1; มาระโก 12:28-30

> <p>ข้อควรจำ</p>
> “พวกท่านจงรักพระเยโฮวาห์พระเจ้าของท่านด้วยสุดจิตสุดใจและสิ้นสุดกำลังของท่าน” (เฉลยธรรมบัญญัติ 6:5)

คำอธิษฐานที่สำคัญที่สุดบทหนึ่งของศาสนายิว นำมาจากเฉลย-ธรรมบัญญัติ บทที่ 6 ซึ่งเรียกกันว่า “เชมา” (The Shema) ตามคำแรกของคำอธิษฐานในภาษาฮีบรู มาจากรากศัพท์ “ชามา” (shama) ซึ่งแปลว่า “จงฟัง” หรือ “จงเชื่อฟัง” เป็นคำที่ปรากฏซ้ำแล้วซ้ำเล่าตลอดทั้งพระคัมภีร์พันธสัญญาเดิม ไม่ใช่เพียงแค่ในเฉลยธรรมบัญญัติ

บรรทัดแรกของ “เชมา” (The Shema) อ่านได้ดังนี้:

เชมา ยิสราเอล อโดนาย เอโลเฮนู อาโดนาย อีคัด (Shema Yisrael Adonai Elohenu Adonai echad.)

หมายความว่า “โอ คนอิสราเอล จงฟังเถิด พระเยโฮวาห์พระเจ้าของเราทั้งหลาย เป็นพระเจ้าเดียว” (เฉลยธรรมบัญญัติ 6:4) หลาย ๆ ครั้งที่ชาวยิวอธิษฐาน พวกเขาจะปิดตา เป็นแนวคิดที่ว่า ไม่ต้องการให้สิ่งใดมาเบี่ยงเบนความสนใจจากความคิดเกี่ยวกับพระเจ้า “เชมา” (The Shema) บรรทัดแรกเป็นการยืนยันถึงลักษณะการเป็นพระเจ้าองค์เดียวของ “อาโดนาย เอโลเฮนู” (Adonai Elohenu) คือ “พระเยโฮวาห์พระเจ้าของเรา” และยืนยันถึงความภักดีของชาวอิสราเอลที่มีต่อพระองค์เพียงผู้เดียวและไม่ใช่ต่อ “พระ” อื่นใด อันที่จริง เราสามารถอ่านได้ว่า “พระเยโฮวาห์เป็นพระเจ้าของเรา”

บรรทัดเดียวกันนี้เป็นส่วนหนึ่งของคำปราศรัยฉบับแรกที่โมเสสกล่าวแก่ชนชาติอิสราเอลขณะที่พวกเขากำลังจะเข้าสู่แผ่นดินแห่งพันธสัญญาอย่างไรก็ตาม สิ่งที่กล่าวต่อมาหลังจากบรรทัดแรกนั้น เป็นการแสดงให้เห็นถึงความจริงอันทรงพลัง ซึ่งยังคงมีความสำคัญในตอนนี้เช่นเดียวกับตอนนั้น