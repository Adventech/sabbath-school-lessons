---
title: ความคิดเพิ่มเติม
date:  24/12/2021
---

“เมื่อพวกเขาร้องอย่างโกรธเคืองว่า ‘เราต้องเอาน้ำจากศิลานี้มาให้เจ้างั้นหรือ’ พวกเขาวางตัวเองในตำแหน่งของพระเจ้า เสมือนกับว่าอำนาจนั้นอยู่บนตัวพวกเขาเอง เขาเหล่านี้มีความอ่อนแอและกิเลสตัณหาของมนุษย์ โมเสสซึ่งเหน็ดเหนื่อยกับการพร่ำบ่นและกบฏอย่างต่อเนื่องของประชากรเหล่านี้ จึงลืมนึกถึงพระผู้ช่วยผู้ทรงมหิทธิฤทธิ์ เมื่อปราศจากพละกำลังจากพระเจ้า เขาจึงทำลายประวัติด้วยการแสดงออกถึงความอ่อนแอของมนุษย์ ชายผู้นี้ที่อาจยืนหยัดอยู่บนความบริสุทธิ์ มั่นคง และไม่เห็นแก่ตัวจนสุดปลายชีวิตพันธกิจของเขา ในที่สุดก็ต้องพ่ายแพ้ พระเจ้าได้รับการดูหมิ่นต่อหน้าชุมนุมชนอิสราเอล ในขณะที่พระองค์ควรได้รับการยกย่องสรรเสริญ” (เอลเลน จี. ไว้ท์, บรรพชนกับผู้เผยพระวจนะ, หน้า 418)

“ณ ภูเขาแห่งการจำแลงกาย โมเสสอยู่กับเอลียาห์ผู้ได้รับการเปลี่ยนแปลงขึ้นสู่สวรรค์ พระบิดาทรงส่งทั้งสองมาเพื่อเป็นผู้ถือแสงสว่างและพระสิริแก่พระบุตรของพระองค์ ฉะนั้นคำอธิษฐานของโมเสสที่กล่าวไว้เมื่อหลายศตวรรษก่อนจึงสำเร็จในที่สุด เขายืนอยู่บน ‘เทือกเขางดงาม’ ซึ่งเป็นมรดกของประชากรของเขาเป็นพยานต่อพระองค์  ผู้ซึ่งเป็นศูนย์กลางแห่งพระสัญญาทั้งปวงของชนชาติอิสราเอล นั่นคือฉากท้ายสุดของชายผู้นี้ที่เปิดเผยต่อสายตามนุษย์ในประวัติศาสตร์ ซึ่งได้รับเกียรติอย่างสูงจากสวรรค์” (หน้า 479)

**คำถามเพื่อการอภิปราย**

`ในมุมมองหนึ่งคือ โมเสสฟื้นขึ้นจากความตายและถูกรับขึ้นสู่สวรรค์ไม่นานหลังจากการตายของเขา แต่ในขณะเดียวกันโมเสสผู้น่าสงสาร (เราสันนิษฐาน) ได้เห็นความยุ่งเหยิงของสิ่งต่างๆ ในโลกเบื้องล่างนี้ เราส่วนใหญ่โชคดีเพียงใดที่จะฟื้นขึ้นจากความตายหลังจากการต่อสู้ดิ้นรนทั้งหลายบนโลกนี้จบสิ้นลงก่อนการเสด็จมาครั้งที่สอง ดังนั้นแล้วเราได้รับพรที่ยิ่งใหญ่กว่าโมเสสได้รับในทางใดบ้าง`

`การเสียชีวิตและการฟื้นคืนชีพของโมเสส แสดงให้เห็นถึงพระ-คัมภีร์พันธสัญญาใหม่ที่อ้างอิงจากพันธสัญญาเดิมบ่อยครั้งนั้นซึ่งช่วยให้เราเข้าใจพระคำลึกซึ้งยิ่งขึ้นกว่าพันธสัญญาเดิมอย่างไร`

`เรื่องราวชีวิตของโมเสสรวมถึงการตีก้อนหินด้วยความโกรธเป็นแบบอย่างของการดำเนินชีวิตโดยความเชื่อ และได้รับความรอดโดยความเชื่อ นอกเหนือจากการประพฤติตามธรรมบัญญัติอย่างไร`

`จงอภิปรายเรื่องการฟื้นคืนชีพในวาระสุดท้ายว่า ทำไมเรื่องนี้จึงเป็นศูนย์กลางของความหวังทั้งหมดของเรา และหากเราวางใจในพระเจ้าเรื่องการฟื้นคืนชีพแล้ว เราควรวางใจพระองค์ในเรื่องอื่นอย่างไร เพราะเมื่อพระองค์ทรงทำสิ่งนี้เพื่อเราแล้ว พระองค์จะทรงทำสิ่งอื่นอีกมิใช่หรือ`