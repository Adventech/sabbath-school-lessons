---
title: 'บาปของโมเสส: ตอนที่ 2'
date:  20/12/2021
---

`อ่าน กันดารวิถี 20:12, 13 อีกครั้ง เหตุผลเจาะจงอะไรที่พระเจ้าทรงให้กับโมเสส เหตุใดสิ่งที่เขาทำ จึงทำให้เขาเข้าไปไม่ได้ อ่าน เฉลยธรรมบัญญัติ 31:2 และ 34:4`

ตามข้อพระคัมภีร์นี้ มีบางอย่างที่แย่กว่าบาปที่โมเสสพยายามจะเข้าแทนที่พระเจ้า ซึ่งนั่นก็แย่พอแล้วคือ เขาแสดงให้เห็นถึงการขาดความเชื่อ ซึ่งสำหรับคนอย่างโมเสส คงอภัยให้ไม่ได้ เพราะนี่คือชายผู้อยู่ที่พุ่มไม้ที่ไฟลุกโชติช่วง (อพยพ 3:2-16) ซึ่งตั้งแต่นั้นมาเขามีประสบการณ์มากมายกับพระเจ้าที่คนส่วนใหญ่ไม่มี และตามข้อพระคัมภีร์นี้ โมเสสไม่ได้ “เชื่อพระเจ้า” ซึ่งก็คือ โมเสสแสดงให้เห็นถึงการขาดความเชื่อ และผลที่ตามมาคือ โมเสสล้มเหลวที่จะ “ถวายความศักดิ์สิทธิ์แก่พระเจ้า” ต่อหน้าลูกหลานชาวอิสราเอล กล่าวอีกนัยหนึ่งว่า ถ้าโมเสสสงบสติอารมณ์แต่แรก และทำสิ่งที่ถูกต้องโดยการแสดงความเชื่อและการวางใจในพระเจ้าท่ามกลางการละทิ้งพระเจ้า เขาคงได้ถวายพระเกียรติพระเจ้าต่อหน้าประชาชน และเป็นแบบอย่างแก่พวกเขาอีกครั้งหนึ่ง ว่าความเชื่อที่แท้จริงและการเชื่อฟังควรเป็นเช่นใด

จงสังเกตถึงวิธีที่โมเสสไม่เชื่อฟังสิ่งที่พระเจ้าตรัสบอกให้เขาทำ

`อ่าน กันดารวิถี 20:8 พระเจ้าทรงบอกให้โมเสสทำอะไร แต่โมเสสทำสิ่งใดแทน (กันดารวิถี 20:9-11)`

ข้อ 9 โมเสสนำไม้เท้าดังที่ “พระองค์ทรงบัญชา” จนถึงตอนนี้ทุกอย่างก็ยังดีอยู่ แต่ในข้อ 10 แทนที่โมเสสจะพูดกับหินนั้น และน้ำก็จะไหลออกมา ซึ่งเป็นการสำแดงฤทธิ์อำนาจของพระเจ้าอย่างอัศจรรย์ แต่โมเสสกลับตีหินนั้น และไม่ใช่เพียงครั้งเดียว แต่สองครั้ง แต่กระนั้นการตีหินและน้ำก็ไหลออกมาเป็นเรื่องอัศจรรย์ แต่แน่นอนว่าไม่น่าอัศจรรย์เท่ากับเพียงแค่พูดกับหิน แล้วสิ่งเดียวกันนี้ก็เกิดขึ้น

แน่นอนว่า หากดูผิวเผินแล้ว ราวกับว่าพระเจ้าพิพากษาโมเสสหนักเกินไป เมื่อเทียบกับสิ่งต่างๆ ที่โมเสสได้ผ่านมา เขาไม่ได้รับอนุญาตให้ข้ามไปยังดินแดนแห่งพันธสัญญา ตราบเท่าที่เรื่องนี้ได้รับการบอกเล่า ผู้คนต่างสงสัยว่าทำไม เพราะการกระทำหุนหันพลันแล่นเพียงครั้งเดียวหรือ สิ่งที่เขาคาดหวังมานานจะถูกปฏิเสธหรือ

`คุณคิดว่าลูกหลานอิสราเอลจะได้รับบทเรียนอะไรจากสิ่งที่เกิดกับโมเสส`