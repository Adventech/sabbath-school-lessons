---
title: การฟื้นคืนชีพของโมเสส
date:  18/12/2021
---

### อ่านข้อพระคัมภีร์สำหรับบทเรียนสัปดาห์นี้
กันดารวิถี 20:1-13; เฉลยธรรมบัญญัติ 31:2; เฉลยธรรมบัญญัติ 34:4; เฉลยธรรมบัญญัติ 34;1-12; ยูดาห์ บทที่ 9; 1 โครินธ์ 15:13-22

> <p>ข้อควรจำ</p>
> “ฝ่ายอัครเทวทูตาธิบดีมีคาเอล ครั้งเมื่อท่านโต้เถียงกับมารเรื่องศพของโมเสส ท่านเองก็ยังไม่บังอาจกล่าวก้าวร้าวต่อมารเลย เป็นแต่เพียงกล่าวว่า ให้องค์พระผู้เป็นเจ้าทรงขนาบเจ้าเถิด” (ยูดาห์ บทที่ 9)

ตามที่เราศึกษามาตลอดทั้งไตรมาสนี้ โมเสสเป็นผู้กลางที่เป็นมนุษย์ในหนังสือเฉลยธรรมบัญญัติ ชีวิต ลักษณะนิสัย และถ้อยคำของเขาปกคลุมอยู่ทั่วหนังสือเล่มนี้ แน่นอนว่า เฉลยธรรมบัญญัตินั้นเกี่ยวกับพระเจ้าและความรักของพระองค์ที่มีต่อ “ประชากรชาวอิสราเอล” (‘am yisra’el) บ่อยครั้งพระเจ้าทรงให้โมเสสเปิดเผยความรักนั้นและพูดกับประชากรชาวอิสราเอลของพระองค์

และในตอนนี้เมื่อเรามาถึงช่วงท้ายไตรมาสของการศึกษาหนังสือเฉลยธรรมบัญญัติ เราก็มาถึงช่วงท้ายของชีวิตโมเสสด้วยเช่นกัน

ดังที่นางเอลเลน จี. ไว้ท์ กล่าวว่า “โมเสสรู้ว่าเขาจะต้องตายตามลำพัง ไม่มีเพื่อนมนุษย์คนไหนได้รับอนุญาตให้ช่วยเหลือเขาในชั่วโมงสุดท้ายนั้น มีแต่ฉากลึกลับและน่าสะพรึงกลัวอยู่ล้อมรอบเขา ทำให้จิตใจหดหู่ การทดสอบที่หนักหน่วงที่สุดคือการพลัดพรากจากคนที่เขาห่วงใยและรัก ผู้คนที่เขาให้ความสนใจและมอบชีวิตให้เป็นหนึ่งเดียวกันมาแสนนาน แต่เขาเรียนรู้ที่จะวางใจในพระเจ้า เขามอบตนเองและประชากรของเขาให้แก่ความรักและพระเมตตาของพระเจ้าด้วยความเชื่อที่ไม่สงสัย” (เอลเลน จี. ไว้ท์, บรรพชนกับผู้เผยพระวจนะ, หน้า 470, 471)

ชีวิตและพันธกิจของโมเสสแสดงให้เห็นถึงพระลักษณะของพระเจ้าเป็นอย่างมาก การตายและการฟื้นคืนชีพของเขาก็เช่นเดียวกัน