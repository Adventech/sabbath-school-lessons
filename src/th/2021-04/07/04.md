---
title: รักษาสิ่งเหล่านี้
date:  09/11/2021
---

บุคคลที่สงสัย เป็นผู้ที่มองหาเหตุผลที่จะปฏิเสธพระคัมภีร์ บ่อยครั้งจะชี้ไปยังพระคำที่เด็จขาดของพระเจ้าที่ปรากฏในพระคัมภีร์พันธสัญญาเดิม มุมมองก็คือว่า พระเจ้าแห่งพระคัมภีร์พันธสัญญาเดิมนั้นดุร้าย พยาบาท และจิตใจโหดร้าย โดยเฉพาะเมื่อเปรียบเทียบกับพระเยซู นี่ไม่ใช่ข้อโต้แย้งที่เกิดขึ้นใหม่ แต่เป็นข้อตำหนิเดียวกันที่เกิดขึ้นเมื่อหลายศตวรรษก่อน

พระคัมภีร์พันธสัญญาเดิมกล่าวถึงพระเยโฮวาห์ว่า ทรงรักชนชาติอิสราเอลประชากรของพระองค์ และทรงต้องการเพียงสิ่งที่ดีที่สุดสำหรับพวกเขา และความรักนี้ก็เห็นได้ชัดในพระธรรมเฉลยธรรมบัญญัติ

`อ่านเฉลยธรรมบัญญัติ 10:1-15 อะไรคือบริบทของข้อพระคัมภีร์เหล่านี้ พระเจ้าทรงรู้สึกอย่างไรต่อประชากรของพระองค์ แม้หลังจากที่พวกเขาทำบาปแล้ว ข้อพระคัมภีร์สอนเราเกี่ยวกับพระคุณอย่างไร`

พระคุณและความรักที่พระเจ้าทรงมีต่อชาวอิสราเอลหลั่งไหลออกมาจากข้อพระคัมภีร์เหล่านี้ โดยเฉพาะข้อ 12 และ 13 ซึ่งเป็นประโยคคำถามที่ยาวและเรียบง่าย กล่าวคือ เราคือองค์พระผู้เป็นเจ้า ขอให้เจ้ากระทำสิ่งต่อไปนี้... ดำเนินตามทางของเรา รักเรา ปรนนิบัติเรา และรักษากฎเกณฑ์ของเราเพื่อผลประโยชน์ของเจ้าเอง

คำภาษาฮีบรูในข้อนี้ทั้งหมด ใช้คำว่า “ของท่าน” หรือ “ท่าน” ที่อยู่ในรูปเอกพจน์ แม้แน่นอนว่าพระเจ้าตรัสกับคนทั้งชาติ พระคำของพระองค์จะมีประโยชน์อันใด หากประชาชนรายบุคคลไม่เชื่อฟัง องค์รวมจะมีประโยชน์ก็ต่อเมื่อเอาแต่ละส่วนมารวมเข้าด้วยกัน พระเจ้าตรัสแบบรายบุคคลให้กับชนชาติอิสราเอลทั้งชาติ

เราไม่ควรลืมตอนท้ายของข้อ 13 ด้วย กล่าวคือ รักษาสิ่งเหล่านี้ (letov lak) ไว้ “เพื่อประโยชน์ของท่านทั้งหลาย” กล่าวอีกนัยหนึ่งว่า พระเจ้าตรัสสั่งประชาชนให้เชื่อฟัง เพื่อผลประโยชน์สูงสุดของพวกเขาเอง พระเจ้าทรงสร้างพวกเขา ทรงค้ำจุนพวกเขา พระเจ้าทรงทราบว่าอะไรดีที่สุดสำหรับพวกเขา และพระองค์ทรงต้องการให้พวกเขาได้สิ่งที่ดีที่สุด การเชื่อฟังธรรมบัญญัติของพระองค์ พระบัญญัติสิบประการ ก็เพื่อผลประโยชน์ของพวกเขาเอง

กฎหมายมักถูกนำไปเปรียบว่าเป็นรั้ว เป็นกำแพงป้องกัน และเมื่อผู้ติดตามพระองค์อยู่ภายในกำแพง ก็จะได้รับการคุ้มครองจากเรือแพแห่งความชั่วร้าย หากมิฉะนั้นความชั่วร้ายจะเอาชนะและทำลายพวกเขาได้ กล่าวโดยย่อว่า พระเจ้าประทานธรรมบัญญัติแก่พวกเขา ด้วยความรักที่พระองค์ทรงมีต่อประชากรของพระองค์ และการเชื่อฟังธรรมบัญญัติของพระองค์ก็เพื่อ “ผลประโยชน์ของท่านเอง”

`วิธีใดบ้างที่เราเห็นได้ด้วยตัวของเราเองว่า การเชื่อฟังธรรมบัญญัติของพระเจ้านั้นก็เพื่อ “ผลประโยชน์ของเราเอง”`