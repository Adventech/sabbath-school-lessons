---
title: ทาสในอียิปต์
date:  10/11/2021
---

ในหนังสือเฉลยธรรมบัญญัติ มีประเด็นหนึ่งที่กล่าวถึง และกล่าวย้ำอีกครั้งว่าพระเจ้าทรงไถ่ประชากรของพระองค์จากแผ่นดินอียิปต์ พวกเขาได้รับคำเตือนซ้ำแล้วซ้ำเล่าถึงสิ่งที่พระเจ้าทรงทำเพื่อพวกเขา “และพระเจ้าทรงนำเราทั้งหลายออกจากอียิปต์ด้วยพระหัตถ์อันทรงฤทธิ์ และด้วยพระกรที่เหยียดออก ด้วยหมายสำคัญและการอัศจรรย์ ทรงให้เกิดความยำเกรงยิ่งใหญ่” (เฉลยธรรมบัญญัติ 26:8 ดูใน เฉลยธรรมบัญญัติ 16:1-6 ด้วย)

อันที่จริง ตลอดทั่วพระคัมภีร์พันธสัญญาเดิม เรื่องราวของการอพยพได้รับการกล่าวขานว่าเป็นแบบอย่างของการปลดปล่อยอันทรงฤทธิ์ของพระเจ้า จากการเป็นทาส และการถูกกดขี่ข่มเหงในอียิปต์ด้วยพระคุณของพระองค์ “ด้วยว่าเราได้นำเจ้าขึ้นมาจากแผ่นดินอียิปต์ และไถ่เจ้ามาจากเรือนทาส” (มีคาห์ 6:4)

แม้แต่ในพระคัมภีร์พันธสัญญาใหม่ ประเด็นนี้ก็ได้รับการกล่าวถึง การอพยพจากอียิปต์ด้วยฤทธิ์อำนาจอันยิ่งใหญ่ของพระเจ้าเป็นแบบแผนแห่งการไถ่ให้รอดโดยความเชื่อในพระคริสต์ “เพราะความเชื่อ พวกอิสราเอลจึงเดินข้ามทะเลแดงเหมือนกับว่าเดินบนดินแห้ง แต่เมื่อพวกอียิปต์ได้ลองเดินข้ามดูบ้างก็จมน้ำตายหมด” (ฮีบรู 11:29 ดูใน 1 โครินธ์ 10:1-4 ด้วย)

`อ่านเฉลยธรรมบัญญัติ 5:6-22 โมเสสกล่าวถึงธรรมบัญญัติคือพระบัญญัติสิบประการ ซ้ำอีกครั้ง ซึ่งเป็นข้อกำหนดพื้นฐานของพันธสัญญาที่พวกเขากระทำกับพระเยโฮวาห์  สังเกตพระบัญญัติข้อที่สี่และเหตุผลที่ให้ไว้ อะไรคือสิ่งที่กล่าวถึงในข้อนี้ที่เผยให้เห็นถึงธรรมบัญญัติและพระคุณ`

โมเสสกล่าวย้ำพระบัญญัติพื้นฐานคือ  ให้หยุดพักในวันสะบาโตวันที่เจ็ดและยังเสริมเพื่อการเน้นย้ำ แม้ว่าจะเขียนบนแผ่นศิลาในพระธรรมอพยพ แต่ในที่นี้โมเสสกำลังขยายสิ่งที่ได้กล่าวไปแล้ว จงรักษาวันสะบาโต ไม่เพียงแต่ให้เป็นอนุสรณ์แห่งการทรงสร้าง แต่ให้เป็นอนุสรณ์แห่งการช่วยให้รอดจากอียิปต์ด้วย พระคุณของพระเจ้าทรงช่วยพวกเขาให้รอดจากอียิปต์ และให้พวกเขาได้พักจากการงานทั้งปวง (ฮีบรู 4:1-5) ในตอนนี้เพื่อเป็นการตอบสนองต่อพระคุณที่พระเจ้าประทานให้ พวกเขาจะต้องส่งต่อพระคุณนั้นไปยังผู้อื่น

ดังนั้นวันสะบาโตวันที่เจ็ดไม่ได้เป็นเพียงสัญลักษณ์แห่งการทรงสร้าง แต่เป็นสัญลักษณ์ของการไถ่ให้รอดและพระคุณด้วย ทุกๆ คนในบ้านจะได้หยุดพัก ไม่เพียงแต่ลูกหลาน แต่รวมถึงคนรับใช้ สัตว์ใช้งาน และแม้แต่คนแปลกหน้าที่อยู่ในหมู่พวกเขา วันสะบาโตเป็นการส่งต่อพระคุณที่ให้แก่ชาวยิวไปยังชนชาติอื่นๆ ด้วย แม้แต่ผู้ที่อยู่นอกพันธสัญญา และวันสะบาโตพบได้ในใจกลางของพระบัญญัติของพระเจ้า สิ่งที่พระเจ้าได้กระทำเพื่อพวกเขาด้วยความเมตตา พวกเขาจะต้องทำสิ่งนั้นเพื่อผู้อื่นด้วย

`อ่าน มัทธิว 18:21-35 หลักการในคำอุปมานี้แสดงให้เห็นถึงพระบัญญัติเกี่ยวกับวันสะบาโตอย่างไร โดยเฉพาะที่เน้นในเฉลย-ธรรมบัญญัติ`