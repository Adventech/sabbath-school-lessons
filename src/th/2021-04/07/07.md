---
title: ความคิดเพิ่มเติม
date:  12/11/2021
---

“ศัตรูของพระคริสต์ ผู้กบฏต่อธรรมบัญญัติของพระเจ้าในสวรรค์ เป็นเหมือนแม่ทัพที่มีทักษะและได้รับการฝึกฝน ทำงานด้วยพลังทั้งหมด นำอุปกรณ์ออกมาทีละชิ้นๆ เต็มไปด้วยการหลอกลวง เพื่อทำให้ธรรมบัญญัติของพระเจ้าที่เป็นมาตรฐานของความชอบธรรม และตรวจจับความบาปไม่เกิดผล” (เอลเลน จี. ไว้ท์, Review and Herald, 18 พฤษจิกายน 1890)

กาแล็กซีสองล้านล้านกลุ่มเผาไหม้อยู่ในจักรวาล แต่ละกาแล็กซีประกอบด้วยดาวฤกษ์หนึ่งแสนล้านดวง นั่นคือ 100,000,000,000 ดวง กาแล็กซีสองล้านล้านกลุ่มที่มีดาวฤกษ์หนึ่งแสนล้านดวงในแต่ละกลุ่ม เพราะฉะนั้นจะมีดาวฤกษ์ 200,000,000,000,000,000,000,000 ดวง

หลักการของการดำรงอยู่คือ อะไรก็ตามที่ให้กำเนิดหรือสร้างบางสิ่งขึ้นมาจะต้องยิ่งใหญ่กว่าและอยู่เหนือกว่าสิ่งที่ถูกสร้างขึ้นมานั้น ปิกาโซยิ่งใหญ่กว่าหรือเหนือกว่างานศิลปะที่เขาสร้าง พระเจ้าผู้ให้กำเนิดและสร้างจักรวาลของเราจะต้องยิ่งใหญ่กว่าและเหนือกว่าจักรวาลเช่นกัน

โดยคำนึงถึงคำกล่าวนี้ จงวิเคราะห์ข้อพระคัมภีร์ต่อไปนี้ “ในปฐมกาลพระวาทะดำรงอยู่ และพระวาทะทรงสถิตอยู่กับพระเจ้า และพระวาทะทรงเป็นพระเจ้า ในปฐมกาลพระองค์ทรงดำรงอยู่กับพระเจ้า พระเจ้าทรงสร้างสิ่งทั้งปวงขึ้นมาโดยพระวาทะ ในบรรดาสิ่งที่เป็นมานั้น ไม่มีสักสิ่งเดียวที่ได้เป็นมานอกเหนือพระวาทะ” (ยอห์น 1:1-3) กล่าวคือ พระเจ้าผู้ทรงสร้างสารพัดทุกสิ่ง รวมถึงดาวฤกษ์ 200,000,000,000,000,000,000,000 ดวง พระองค์ทรงทำอะไร พระองค์ทรง “ย่อตัวลง” กลายเป็นทารก ดำเนินชีวิตปราศจากบาป แล้วสิ้นพระชนม์บนไม้กางเขน แบกรับโทษจากบาปและความชั่วร้ายของเรา เพื่อเราจะได้รับพระสัญญาแห่งชีวิตนิรันดร์

ความจริงอันยิ่งใหญ่นี้อยู่ตรงหน้าเรา พระคุณที่พระเยซูคริสต์ประทานแก่เราบนไม้กางเขน พระเจ้าทรงขออะไรจากเราเพื่อเป็นการตอบแทน “จบเรื่องแล้ว ได้ฟังกันทั้งสิ้นแล้ว จงยำเกรงพระเจ้า และรักษาพระบัญญัติของพระองค์ เพราะนี่แหละเป็นหน้าที่ของมนุษย์ทั้งปวง” (ปัญญาจารย์ 12:13)

**คำถามเพื่อการอภิปราย**

`ทบทวนคำถามท้ายบทเรียนของวันจันทร์ที่กล่าวว่า คนที่รักษาธรรมบัญญัติของพระเจ้า หรือพระบัญญัติสิบประการ (รวมถึงข้อที่สี่) จะหลีกเลี่ยงการตกอยู่ภายใต้การเคร่งศาสนาที่มากเกินไปได้อย่างไร การเชื่อฟัง แม้เป็นการเชื่อฟังที่เคร่งครัดและแน่วแน่ แตกต่างจากการเคร่งศาสนามากเกินไปอย่างไร และเราจะทราบความแตกต่างระหว่างสองสิ่งนี้ได้อย่างไร`

`คุณเคยได้ยิน (หรือมีประสบการณ์ตรง) เรื่องราวใดบ้าง ที่เกี่ยวกับผู้ละเมิดพระบัญญัติสิบประการได้รับผลร้ายแรงจากการละเมิดนั้น เรื่องนี้สอนเราเกี่ยวกับการที่ธรรมบัญญัติสะท้อนให้เห็นความรักที่พระเจ้าทรงมีต่อเราอย่างไร`

`เหตุใดที่กางเขนแสดงให้เราเห็นว่าการพยายามหาทางไปสวรรค์ด้วยตัวของเราเองนั้นไร้ประโยชน์`