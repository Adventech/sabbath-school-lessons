---
title: ธรรมบัญญัติและพระคุณ
date:  06/11/2021
---

### อ่านข้อพระคัมภีร์สำหรับบทเรียนสัปดาห์นี้
เอเสเคียล 28:15, 16; เฉลยธรรมบัญญัติ 4:44; โรม 3:20; เฉลยธรรมบัญญัติ 10:1-15; เฉลยธรรมบัญญัติ 5:6-22; เฉลยธรรมบัญญัติ 9:1-6

> <p>ข้อควรจำ</p>
> “ข้าพเจ้าไม่ได้กระทำให้พระคุณของพระเจ้าเป็นโมฆะ เพราะว่าถ้าความชอบธรรมเกิดจากธรรมบัญญัติแล้วพระคริสต์ก็ทรงสิ้นพระชนม์โดยเปล่าประโยชน์” (กาลาเทีย 2:21)

คริสเตียนในหลายๆ นิกายกล่าวถึงธรรมบัญญัติและพระคุณ และเข้าใจความสัมพันธ์ระหว่างทั้งสองสิ่ง ธรรมบัญญัติเป็นมาตรฐานของพระเจ้าในด้านความศักดิ์สิทธิ์และความชอบธรรม และการละเมิดธรรมบัญญัตินั้นก็เป็นบาป “ผู้ที่กระทำบาปก็ประพฤติผิดธรรมบัญญัติ บาปเป็นสิ่งที่ผิดธรรมบัญญัติ” (1 ยอห์น 3:4) และเพราะเราทุกคนละเมิดธรรมบัญญัตินั้น “แต่พระคัมภีร์ได้บ่งว่าทุกคนอยู่ในความบาป” (กาลาเทีย 3:22) มีเพียงพระคุณของพระเจ้าเท่านั้นที่จะช่วยเราให้รอดได้ “ด้วยว่าซึ่งท่านทั้งหลายรอดนั้นก็รอดโดยพระคุณเพราะความเชื่อ และมิใช่โดยตัวท่านทั้งหลายกระทำเอง แต่พระเจ้าทรงประทานให้” (เอเฟซัส 2:8)

หัวข้อธรรมบัญญัติและพระคุณพบได้ทั่วไปในพระคัมภีร์ รวมทั้งหนังสือเฉลยธรรมบัญญัติด้วย แม้ว่าจะกล่าวถึงในรูปแบบและสถานการณ์ที่แตกต่างกันออกไป เฉลยธรรมบัญญัตินำเสนอความสัมพันธ์ระหว่างธรรมบัญญัติและพระคุณในบริบทที่ไม่เหมือนใคร