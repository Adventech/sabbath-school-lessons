---
title:  พระเยซูเครื่องถวายบูชาที่สมบูรณ์
date:   19/02/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 9:15; ปฐมกาล 15:6-21; เยเรมีย์ 34:8-22; เอเฟซัส 3:14-19; ฮีบรู 7:27; ฮีบรู 10:10; ฮีบรู 9:22-28

> <p>ข้อควรจำ</p>
> “โดยการถวายบูชาเพียงครั้งเดียว พระองค์ก็ทรงทำให้คนทั้งหลายที่ได้รับการชำระให้บริสุทธิ์แล้วนั้นถึงความสมบูรณ์ตลอดไป” (ฮีบรู 10:14)

แนวคิดที่ว่าชายผู้หนึ่งถูกตัดสินว่ามีความผิดและถูกประหารชีวิตบนไม้กางเขน และชายผู้นั้นสมควรได้รับการเคารพเช่นเดียวกับพระเจ้า ถือเป็นเรื่องที่รับไม่ได้ในสายตาชาวยิวสมัยนั้น นอกจากนี้สำหรับชาวยิวแล้ว กฎหมายกำหนดว่าชายผู้หนึ่งที่ถูกตรึงบนต้นไม้นั้นเป็นการแช่งสาปจากพระเจ้า (เฉลยธรรมบัญญัติ 21:23)

ดังนั้นภาพวาดคริสเตียนในสุสานที่เราพบในช่วงแรกคือ นกยูง (น่าจะเป็นสัญลักษณ์ของความเป็นอมตะ) นกพิราบ ฝ่ามือแห่งชัยชนะของนักกีฬา และปลา หลังจากนั้นก็ปรากฏภาพวาดในรูปแบบอื่นๆ เช่น เรือโนอาห์ อับราฮับถวายแกะแทนที่อิสอัค ดาเนียลในถ้ำสิงโต ปลาตัวใหญ่คายโยนาห์ คนเลี้ยงแกะอุ้มลูกแกะ หรือการอัศจรรย์เช่น การรักษาคนง่อยและการเรียกลาซารัสให้ฟื้นจากความตาย เหล่านี้เป็นสัญลักษณ์ของความรอด ชัยชนะ และความเอาใจใส่ ในทางกลับกัน กางเขนสื่อถึงความรู้สึกพ่ายแพ้และความอับอาย กระนั้น กางเขนก็กลายเป็นสัญลักษณ์ของศาสนาคริสต์ อันที่จริงเปาโลเรียกพระคุณว่า “พระคำแห่งกางเขน” (1 โครินธ์ 1:18)

ในสัปดาห์นี้เราจะมาดูคำว่า กางเขน ที่ปรากฏในพระธรรมฮีบรู