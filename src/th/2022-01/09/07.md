---
title:  ความคิดเพิ่มเติม
date:   25/02/2022
---

อ่านหนังสือผู้พึงปรารถนาแห่งปวงชนของเอลเลน จี. ไว้ท์ เรื่อง “คัล-วารี” หน้า 741-757 และเรื่อง “สำเร็จแล้ว” หน้า 758-764

ศาตราจารย์จิริ มอสคาลา ได้อธิบายลักษณะของการพิพากษาไต่สวนว่า พระเจ้า “ไม่ได้ทรงแสดงบาปของฉันให้ทุกคนได้เห็น เหมือนกับที่เจ้าของร้านเอาของไปวางขายที่หน้าต่างร้าน  ในทางกลับกันพระองค์ทรงชี้ไปยังพระคุณแห่งการเปลี่ยนแปลงอย่างน่าอัศจรรย์ และต่อหน้าจักรวาลทั้งปวงพระองค์ผู้ทรงเป็นพยานตลอดชีวิตของฉัน จะอธิบายทัศคติที่ฉันมีต่อพระเจ้า แรงจูงใจภายใน ความคิด การกระทำ และทิศทางในชีวิตของฉัน พระองค์จะทรงแสดงให้เห็นทั้งหมด พระเยซูจะทรงเป็นพยานว่าฉันทำผิดพลาดหลายครั้ง ฉันละเมิดธรรมบัญญัติอันศักดิ์สิทธิ์ของพระองค์ แต่พระองค์จะเป็นพยานด้วยว่า ฉันกลับใจใหม่แล้ว ฉันได้ขอการอภัยและได้รับการเปลี่ยนแปลงโดยพระคุณของพระองค์แล้ว พระองค์จะประกาศว่า ‘โลหิตของเราเพียงพอแก่ จิริ มอสคาลา คนบาปคนนี้ ชีวิตของเขาอยู่บนเรา ทัศนคติที่เขามีต่อเราและคนอื่นๆ นั้นอยู่ในแง่บวกและเขาไม่เห็นแก่ตัว เขาเป็นคนเชื่อถือได้ เขาเป็นผู้รับใช้ที่ดีและซื่อสัตย์ของเรา” (Journal of the Adventist Theological Society, Spring 2004, หน้า 155)

“ทั้งสิ่งมีชีวิตที่ได้รับการไถ่และสิ่งมีชีวิตที่ไม่เคยล้มลงในบาปจะพบหลักวิทยาศาสตร์และบทเพลงของพวกเขาบนกางเขนของพระคริสต์ และจะเห็นว่าสง่าราศีที่ส่องแสงบนพระพักตร์ของพระเยซูเป็นสง่าราศีของความรักแห่งการเสียสละตนเอง จากคัลวารีทำให้เห็นว่าธรรมบัญญัติแห่งความรักที่สละตนเองเป็นธรรมบัญญัติแห่งชีวิตสำหรับโลกและสวรรค์ คือความรักที่ ‘ไม่เห็นแก่ตัว’ ซึ่งอยู่ในพระทัยของพระเจ้า” (เอลเลน จี. ไว้ท์, ผู้พึงปรารถนาแห่งปวงชน, หน้า 19, 20)
 
**คำถามเพื่อการอภิปราย**

`มนุษย์เรามีแนวโน้มที่จะถวายเครื่องบูชาหลากหลายชนิดแด่พระเจ้า เพื่อให้ได้มาซึ่งการอภัยและความรอด บ้างก็กระทำการใหญ่โต (เช่น การเดินธุดงค์) บ้างก็มอบชีวิตให้การรับใช้ บ้างก็ทรมานตนเอง เป็นต้น เราคิดอย่างไรกับการกระทำเช่นนี้ การสละพระชนม์ของพระเยซูบนกางเขนแสดงให้เห็นว่าพระองค์ทรงยุติการถวายเครื่องบูชาเหล่านี้อย่างไร (ดาเนียล 9:27; ฮีบรู 10:18)`

`อะไรคือบทบาทของเครื่องถวายบูชาในชีวิตของผู้เชื่อ พระเยซูหมายความว่าอย่างไรเมื่อพระองค์ตรัสว่าเราจำเป็นต้องแบกกางเขนของตนและตามพระองค์ไป (มัทธิว 16:24) หรือเมื่ออัครสาวกเปาโลกล่าวว่า เราควรจะถวายร่างกายของเรา “เพื่อเป็นเครื่องบูชาอันบริสุทธิ์ที่มีชีวิต และเป็นที่พอพระทัยพระเจ้า” (โรม 12:1) หมายความว่าอะไร คำแนะนำของพระเยซูและเปาโล (มันธิว 16:24; โรม 12:1) และในฮีบรู 13:15, 16 มีความสัมพันธ์กันอย่างไร`