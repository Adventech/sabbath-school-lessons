---
title:  ชนิดของการถวายบูชา
date:   21/02/2022
---

การสิ้นพระชนม์ของพระเยซูทำให้เราได้รับการอภัยบาป  อย่างไรก็ตาม การอภัยบาปนั้นเป็นมากกว่าการยกเลิกโทษของการละเมิดพันธสัญญา การ อภัยบาปยังมีองค์ประกอบอื่นๆ ที่สำคัญอีกด้วย นั่นเป็นเหตุผลที่ระบบการ ถวายบูชาของอิสราเอลมีรูปแบบที่แตกต่างกันห้าประการ แต่ละแบบก็ให้ ความหมายอย่างล้ำค่าแก่กางเขนของพระคริสต์

`อ่าน เอเฟซัส 3:14-19 เปาโลอธิษฐานขออะไรเผื่อผู้เชื่อ`

**เครื่องบูชาเผาทั้งตัว** กำหนดให้เผาสัตว์ทั้งตัวบนแท่นบูชา (เลวีนิติ 1) ซึ่งเป็นตัวแทนของพระเยซูผู้ซึ่งชีวิตถูกเผาเพื่อเรา หมายความว่าพระเยซูทรงอุทิศตนทั้งหมดเพื่อเรา แม้ว่าพระองค์จะเท่าเทียมกับพระเจ้า แต่พระเยซู “ทรงสละพระองค์เองและทรงรับสภาพทาส” (ฟีลิปปี 2:5-8)

**ธัญบูชา** เป็นเครื่องกำนัลแสดงถึงความกตัญญูต่อทุกสิ่งที่พระเจ้าทรงทำต่อประชากรของพระองค์ (เลวีนิติ 2) นอกจากนี้ ยังเป็นตัวแทนของพระเยซูผู้เป็น “อาหารแห่งชีวิต” (ยอห์น 6:35, 48) ซึ่งเราได้รับชีวิตนิรันดร์ผ่านทางพระองค์

**ศานติบูชา** หมายถึงการรับประทานอาหารร่วมกับเพื่อนและครอบครัวเพื่อเฉลิมฉลองความผาสุกที่พระเจ้าประทานแก่ประชากรของพระองค์ (เลวีนิติ 3) ซึ่งเป็นตัวแทนของพระคริสต์ผู้สละพระชนม์เพื่อสันติสุขของเรา (อิสยาห์ 53:5; โรม 5:1; เอเฟซัส 2:14) นอกจากนี้ยังเน้นว่า เราจำเป็นต้องมีส่วนร่วมในการสละพระชนม์ของพระเยซูโดยการรับประทานเลือดเนื้อของพระองค์ (ยอห์น 6:51-56) 

**เครื่องบูชาลบล้างบาป**หรือเครื่องบูชาไถ่บาป (เลวีนิติ 4:1-5:13) เครื่องบูชานี้เน้นไปยังบทบาทของเลือดของสัตว์ ซึ่งเป็นตัวแทนของชีวิตในการไถ่บาป (เลวีนิติ 17:11) และเครื่องบูชานี้ชี้ไปยังโลหิตของพระเยซูผู้ซึ่งไถ่เราจากบาปได้ (มัทธิว 26:28; โรม 3:25; ฮีบรู 9:14)

**เครื่องบูชาชดใช้บาป** (เลวีนิติ 5:14-6:7) มอบการอภัยในกรณีที่ทำให้กลับสู่สภาพเดิมหรือกลับคืนดี ซึ่งบอกเราว่าแม้เราจะได้รับอภัยจากพระเจ้า ก็ไม่ได้หมายความว่าเราไม่ต้องรับผิดชอบในการกลับสู่สภาพเดิมหรือกลับคืนดีกับผู้ที่เราทำผิด

เครื่องบูชาในสถานศักดิ์สิทธิ์สอนเราว่า ประสบการณ์แห่งความรอดเป็นมากกว่าการยอมรับพระเยซูเป็นผู้แทนของเรา เรายังต้องได้รับการ “เลี้ยงดู” จากพระองค์ แบ่งปันประโยชน์นี้กับผู้อื่น และกลับคืนดีกับคนที่เราทำผิด