---
title:  สมบูรณ์โดยความทุกข์ทรมานต่างๆ
date:   19/01/2022
---

`อ่าน ฮีบรู 2:10, 17, 18 และ ฮีบรู 5:8, 9 เหตุใดชีวิตของพระเยซูจึงต้องทนทุกข์`

อัครสาวกกล่าวว่า พระเจ้าทรงให้พระเยซู “สมบูรณ์โดยความทุกข์ทรมานต่างๆ” ถ้อยคำนี้น่าประหลาดใจ ผู้เขียนกล่าวว่า พระเยซูทรงเป็น “แสงสว่างแห่งพระสิริของพระเจ้า ทรงมีแก่นแท้เดียวกับพระเจ้า” (ฮีบรู 1:3) และพระองค์ทรงปราศจากบาป ไร้มลทิน ปราศจากตำหนิ และบริสุทธิ์ (ฮีบรู 4:15; 7:26-28; 9:14; 10:5-10) ซึ่งหมายความว่า พระเยซูไม่จำเป็นต้องเอาชนะความไม่สมบูรณ์ทางศีลธรรมหรือจริยธรรมใดๆ

อย่างไรก็ตาม พระธรรมฮีบรูกล่าวว่า พระเยซูทรงเข้าสู่กระบวนการ “สมบูรณ์แบบ” ซึ่งทำให้พระองค์มีหนทางที่จะช่วยเราให้รอด พระเยซูทรงสมบูรณ์แบบในแง่ที่ว่า พระองค์เหมาะสมที่จะเป็นพระผู้ช่วยให้รอดของเรา

1. พระเยซูทรง “สมบูรณ์แบบ” โดยความทุกข์ทรมานต่างๆ เพื่อที่ จะเป็นแม่ทัพแห่งความรอดของเรา (ฮีบรู 2:10) พระเยซูต้อง สิ้นพระชนม์บนไม้กางเขนเป็นเครื่องถวายบูชา เพื่อที่พระบิดาจะมี วิธีการที่ชอบด้วยกฎหมายในการช่วยเราให้รอด พระเยซูทรงเป็น เครื่องบูชาอันสมบูรณ์แบบเพียงผู้เดียว พระเยซูสามารถพิพากษา เราได้เช่นเดียวกับพระเจ้า แต่เนื่องจากการเสียสละของพระองค์ พระเยซูจึงสามารถช่วยเราให้รอดได้ด้วยเช่นกัน

2. พระเยซูทรงเรียนรู้ที่จะเชื่อฟังโดยการทนทุกข์ต่างๆ (ฮีบรู 5:8) การเชื่อฟังจำเป็นอยู่สองประการ ประการแรก การเชื่อฟังทำให้ การสละพระชนม์ของพระองค์นั้นเป็นที่ยอมรับ (ฮีบรู 9:14; ฮีบรู 10:5-10) ประการที่สอง การทนทุกข์ต่างๆ ทำให้พระองค์ทรงเป็น แบบอย่างของเรา (ฮีบรู 5:9) พระเยซูทรง “เรียนรู” ที่จะเชื่อฟัง เพราะพระองค์ไม่เคยมีประสบการณ์มาก่อน ในฐานะที่พระองค์ ทรงเป็นพระเจ้า พระองค์จะต้องเชื่อฟังผู้ใด ในฐานะที่พระองค์ทรง เป็นพระบุตรนิรันดร์และเป็นหนึ่งเดียวกับพระเจ้า พระองค์ทรงได้ รับการเชื่อฟังในฐานะเป็นผู้ปกครองจักรวาล ดังนั้นพระเยซูจึงไม่ ได้จำเริญขึ้นจากการไม่เชื่อฟังไปสู่การเชื่อฟัง แต่จากผู้มีอำนาจ และผู้ปกครองสูงสุดไปสู่การยอมจำนนและเชื่อฟัง บุตรพระเจ้าผู้ สูงส่งกลายเป็นบุตรมนุษย์ผู้เชื่อฟัง

3. การทนทุกข์ต่างๆ เผยให้เห็นว่าพระเยซูทรงเป็นมหาปุโรหิตผู้ เปี่ยมด้วยความเมตตาและความสัตย์ซื่อ (ฮีบรู 2:17, 18) การทน ทุกข์ไม่ได้ทำให้พระเยซูทรงมีเมตตามากขึ้น แต่ในทางกลับกัน เป็นเพราะความเมตตาของพระเยซูตั้งแต่แรกเริ่มที่พระองค์ทรง เต็มใจสิ้นพระชนม์บนไม้กางเขนเพื่อช่วยเราให้รอด (ฮีบรู 10:5-10; เปรียบเทียบกับ โรม 5:7, 8) กระนั้นความรักฉันพี่น้องของพระเยซู ก็แสดงออกและเปิดเผยโดยความทนทุกข์ต่างๆ นั้น

`หากพระเยซูผู้ปราศจากบาปต้องทนทุกข์ เราทั้งหลายผู้เป็นคนบาปจะต้องทนทุกข์อย่างแน่นอนเช่นกัน เราเรียนรู้ที่จะอดทนต่อความเจ็บปวดในชีวิตได้อย่างไร และในขณะเดียวกันก็ยังมีความหวังและความมั่นใจในพระเจ้าผู้ทรงแสดงความรักต่อเราด้วยหลากหลายวิธีที่เปี่ยมไปด้วยฤทธิ์อำนาจ`