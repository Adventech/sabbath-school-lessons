---
title:  พระเยซูพี่ชายที่สัตย์ซื่อของเรา
date:   15/01/2022
---

### อ่านข้อพระคัมภีร์สำหรับบทเรียนสัปดาห์นี้
เลวีนิติ 25:25-27; ฮีบรู 2:14-16; ฮีบรู 11:24-26; 1 โครินธ์ 15:50; ฮีบรู 5:8, 9; ฮีบรู 12:1-4

> <p>ข้อควรจำ</p>
> “บุตรทั้งหลายมีเลือดและเนื้อเช่นกันอย่างไร พระองค์ก็ทรงมีส่วนเช่นนั้นด้วยอย่างนั้น เพื่อโดยทางความตายนั้น พระองค์จะทรงทำลายมารผู้มีอำนาจแห่งความตาย” (ฮีบรู 2:14)

ฮีบรู  บทที่ 1  กล่าวถึงพระเยซูในฐานะพระบุตรของพระเจ้า  ผู้ปกครอง เหนือเหล่าทูตสวรรค์ และเป็น “แสงสว่างแห่งพระสิริของพระเจ้า ทรงมีแก่นแท้เดียวกับพระเจ้า” (ฮีบรู 1:3) ฮีบรู บทที่ 2 พระเยซูทรงเป็นบุตรมนุษย์ ที่ได้รับการสร้างให้ต่ำกว่าทูตสวรรค์และรับเอาสภาพมนุษย์พร้อมด้วยความอ่อนแอทั้งหมด แม้จนถึงความมรณา (ฮีบรู 2:7)

ฮีบรู บทที่ 1 พระเจ้าตรัสเกี่ยวกับพระเยซูว่า “เจ้าเองเป็นบุตรของ เรา” (ฮีบรู 1:5) ฮีบรู บทที่ 2 พระเยซูกล่าวถึงบุตรชายหญิงที่เป็นมนุษย์ว่า เป็น “พี่น้อง” ของพระองค์ (ฮีบรู 2:12)

ฮีบรู บทที่ 1 พระบิดาประกาศอำนาจปกครองสูงสุดของพระบุตร (ฮีบรู 1:8-12) ฮีบรู บทที่ 2 พระบุตรยืนยันความสัตย์ซื่อต่อพระบิดา (ฮีบรู 2:13)

ฮีบรู บทที่ 1 พระเยซูทรงเป็นพระเจ้า พระผู้ทรงสร้าง พระผู้ค้ำจุน และพระผู้ปกครองสูงสุด ฮีบรู บทที่ 2 พระเยซูทรงเป็นมหาปุโรหิตของมนุษย์ พระผู้ทรงเมตตาและสัตย์ซื่อ

โดยสรุป คำอธิบายถึงพระเยซูในฐานะพี่ชายที่สัตย์ซื่อและเมตตาเป็นการพรรณนาถึงพระบุตรผู้ทรงสำแดงพระเจ้าพระผู้สร้างนิรันดร์ (ฮีบรู 1:1-4)