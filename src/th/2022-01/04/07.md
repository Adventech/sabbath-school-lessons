---
title:  ความคิดเพิ่มเติม
date:   21/01/2022
---

ฮีบรู 2:13 กล่าวถึงคำตรัสของพระเยซูต่อพระบิดาของพระองค์ที่กล่าวถึงพี่น้องของพระองค์ว่า “ตัวเรากับบรรดาบุตรที่พระเจ้าประทานแก่เราอยู่นี่แล้ว” (ฮีบรู 2:13) แพทริก เกรย์อธิบายว่า ข้อนี้บรรยายถึงพระเยซูว่าเป็นผู้พิทักษ์พี่น้องของพระองค์ ระบบโรมันทูเทล่ากำหนดว่า เมื่อบิดาถึงแก่กรรม “ผู้ดูแลซึ่งมักจะเป็นพี่ชายจะกลายเป็นผู้รับผิดชอบดูแลเด็กที่ยังไม่บรรลุนิติภาวะและมรดกของพวกเขาจนกว่าจะบรรลุนิติภาวะ ดังนั้นจึงเป็นธรรมชาติที่พี่ชายจะต้องดูแลน้องๆ ของเขา” (Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003], หน้า 126) จึงเป็นเหตุผลที่พระธรรมฮีบรูกล่าวว่าเราเป็นทั้งพี่น้องของพระเยซูและเป็นบุตรของพระองค์ด้วย พระเยซูในฐานะที่เป็นพี่ชายของเราจึงเป็นผู้ดูแลรา เป็นผู้พิทักษ์และปกป้องเรา

“พระคริสต์เสด็จมายังโลกนี้ รับเอาความเป็นมนุษย์และยืนในฐานะตัวแทนของมนุษย์ เพื่อแสดงให้เห็นในการขัดแย้งกับซาตานว่า มนุษย์ผู้ซึ่งพระเจ้าทรงสร้าง เชื่อมต่อกับพระบิดาและพระบุตร สามารถปฏิบัติตามข้อกำหนดทุกอย่างของพระเจ้าได้” (เอลเลน จี. ไว้ท์, Selected Messages, เล่ม 1, หน้า 253)

	“ในชีวิตและบทเรียนของพระคริสต์ พระองค์ทรงเป็นแบบอย่างที่สมบูรณ์แบบของพันธกิจที่ไม่เห็นแก่ตัวซึ่งมีต้นกำเนิดในพระเจ้า พระเจ้าไม่ได้อยู่เพื่อพระองค์เอง พระองค์ทรงปฏิบัติกิจเพื่อผู้อื่นอย่างต่อเนื่อง โดยการสร้างโลกและผดุงทุกสิ่งไว้ “พระองค์ทรงให้ดวงอาทิตย์ของพระองค์ขึ้นส่องสว่างแก่คนดีและคนชั่วเสมอกัน และให้ฝนตกแก่คนชอบธรรมและคนอธรรม” มัทธิว 5:45 พระเจ้าทรงมอบอุดมคติของพันธกิจเช่นนี้แก่พระบุตรของพระองค์ พระเยซูได้รับมอบหมายให้เป็นหัวหน้าของมนุษยชาติ เพื่อพระองค์จะทรงสอนความหมายของการปฏิบัติพันธกิจโดยแบบอย่างของพระองค์” (เอลเลน จี. ไว้ท์, ผู้พึงปรารถนาแห่งปวงชน, หน้า 649)

**คำถามเพื่อการอภิปราย**

`พระธรรมฮีบรูบอกเราว่า พระเยซูทรงเป็นพี่ชายของเราเพื่อช่วย เราให้รอดหมายความว่าอย่างไรในแง่ของสิ่งที่พระเจ้ทรงทำเพื่อ ช่วยเราให้รอด เหตุใดการหันหลังให้กับความจริงอันน่าอัศจรรย์ นี้จึงเป็นความผิดพลาดอย่างน่าเศร้า`

`พระเยซูไม่ได้บังเกิดมาเพื่อ “ถูกขายเป็นทาสให้อยู่ใต้บาป” เช่น เดียวกับเรา (โรม 7:14) เหตุใดคำกล่าวนี้จึงสำคัญสำหรับเรา 	จงนึกถึงโมเสส เหตุใดจึงสำคัญสำหรับชนชาติอิสราเอลที่โมเสส ไม่ใช่ทาสเหมือนพวกเขา เรื่องราวของโมเสสช่วยให้เราเข้าใจสิ่ง ที่พระเยซูทรงทำเพื่อเราอย่างไร`

`จงคำนึงถึงชีวิตของเราที่ต้องทนทุกข์ ทำไมเราไม่ควรคิดว่าการทน ทุกข์เป็นสิ่งที่ดี แม้ว่าบางครั้งความทุกข์นั้นนำสิ่งที่ดีมาให้`