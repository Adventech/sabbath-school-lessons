---
title:  พวกเขาจะเห็นพระพักตร์พระองค์
date:   03/03/2022
---

`อ่าน ฮีบรู 12:22-24 เรามาถึงนครเยรูซาเล็มแห่งสวรรค์ที่ประทับของพระเจ้าด้วยทางใด`

เป็นที่ถกเถียงกันว่า ผู้เชื่อ “มาถึง” ภูเขาศิโยน นครเยรูซาเล็มแห่งสวรรค์โดยความเชื่อ หากเป็นเช่นนี้แสดงว่า ประสบการณ์ของเขาเหล่านั้นบ่งบอกถึงอนาคต ดังนั้นนครเยรูซาเล็มแห่งสวรรค์จึงอยู่ในขอบเขตของสิ่งที่ “หวังไว้” และ “มองไม่เห็น” แต่กระนั้นความเชื่อของเราก็ยืนยันแก่เรา (ฮีบรู 11:1)

แม้ว่าเรื่องนี้จะเป็นความจริง แต่ก็ยังไม่ใช่ความหมายทั้งหมดของข้อความนี้ เรามาถึงภูเขาศิโยน ณ ที่ประทับของพระเจ้าผ่านทางพระเยซูผู้แทนของเรา (เอเฟซัส 2:5, 6; โคโลสี 3:1) แต่การเสด็จสู่สวรรค์ของพระเยซูไม่ใช่เรื่องของความเชื่อ แต่เป็นความจริง การเสด็จขึ้นสู่สวรรค์ของพระเยซูในอดีตช่วยให้เรายึดมั่นในหลักความเชื่อ (ฮีบรู 4:14; ฮีบรู 19:23) เปาโลกล่าวว่า “เมื่อเรามีมหาปุโรหิตผู้ยิ่งใหญ่ผู้เสด็จผ่านฟ้าสวรรค์แล้ว...ขอให้เราเข้ามาถึง...ด้วยความกล้า” (ฮีบรู 4:14, 16)

ดังนั้น เรา “มาถึง” แล้ว ผ่านทางตัวแทนของเรา เราจึงควรปฏิบัติตาม โดยทางพระองค์ เรา “ได้ลิ้มรสของประทานจากสวรรค์... และได้ลิ้มรสความดีงามแห่งพระวจนะของพระเจ้า และฤทธิ์เดชแห่งยุคที่จะมาถึงนั้น” (ฮีบรู 6: 4, 5) การเสด็จสู่สวรรค์ของพระเยซูและปฏิบัติกิจในสถานบริสุทธิ์แห่งสวรรค์คือ “สมอที่แน่นอนและมั่นคงของจิตใจ” (ฮีบรู 6:19) เป็นการรับประกันว่าพระสัญญามีจริงและควรค่าแก่การไว้วางใจ (ฮีบรู 7:22) สำหรับเราแล้ว ความเชื่อก็เป็นเหมือนสมอที่มั่นคงและแน่นอน

พระประสงค์ของพระเจ้าไม่ได้สำเร็จทางพระเยซูเท่านั้น แต่สำเร็จในเราด้วย เราเห็นแล้วว่าการเสด็จสู่สวรรค์ของพระเยซูนั้นเป็นไปตามแบบแผนของบรรพบุรุษอิสราเอลคือ เทศกาลปัสกาและวันเพ็นเทคอสต์ ตามที่พระธรรมฮีบรูและวิวรณ์กล่าวไว้ว่า เทศกาลสุดท้ายคือ เทศกาลอยู่เพิง และจะสำเร็จในอนาคต เราจะเฉลิมฉลองเทศกาลนี้กับพระเยซู เมื่อเราไปถึง “นคร...ซึ่งพระเจ้าทรงเป็นสถาปนิกและทรงเป็นผู้สร้าง” (ฮีบรู 11:10, 13-16) เราจะไม่สร้างเพิง แต่เพิงหรือเต็นท์ของพระเจ้าจะลอยลงมาจากสวรรค์ และเราจะอยู่กับพระองค์ตลอดไป (วิวรณ์ 7:15-17; วิวรณ์ 21:1-4; วิวรณ์ 22:1-5; กันดารวิถี 6:24-26)

`เราจะทำให้พระสัญญาแห่งชีวิตนิรันดร์เป็นจริงแก่เราในเวลานี้ได้อย่างไร เมื่อเรายังอยู่ในโลกที่เต็มไปด้วยความเจ็บปวดและทุกข์ทรมาน คุณจะตอบผู้ที่ถามคุณว่า เรื่องเหล่านี้เป็นเพียงจินตนาการที่ช่วยให้เรารู้สึกดีขึ้นกับชีวิตของเราในตอนนี้ได้อย่างไร`