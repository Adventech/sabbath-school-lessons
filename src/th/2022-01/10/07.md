---
title:  ความคิดเพิ่มเติม
date:   04/03/2022
---

การเสด็จขึ้นสู่สวรรค์ของพระคริสต์เป็นสัญญาณว่าผู้ติดตามพระองค์จะได้รับพรตามที่สัญญาไว้ ด้วยเหตุนี้จึงมีช่วงเวลาหนึ่งที่พวกเขาจะต้องรอก่อนที่จะเริ่มพันธกิจ เมื่อพระคริสต์เสด็จผ่านประตูสวรรค์ พระองค์ประทับบนบัลลังกท่ามกลางการสรรเสริญของเหล่าทูตสวรรค์ ในทันทีที่การเฉลิมฉลองนี้เสร็จสิ้น  พระวิญญาณบริสุทธิ์เสด็จลงมาบนเหล่าสาวกอย่างมาก  และพระคริสต์ได้รับเกียรติอย่างแท้จริง แม้กระทั่งสง่าราศีที่พระองค์ทรงมีกับพระบิดาตลอดชั่วนิรันดร์ การหลั่งลงมาในวันเพ็นเทคอสต์เป็นการสื่อสารจากสวรรค์ว่า การสถาปนาพระผู้ไถ่สำเร็จแล้ว พระองค์ทรงส่งพระวิญญาณบริสุทธิ์จากสวรรค์มาสู่บรรดาผู้ติดตามของพระองค์ตามที่พระองค์ได้ทรงสัญญาไว้ เพื่อเป็นเครื่องหมายว่า พระองค์ทรงได้รับอำนาจทั้งหมดทั้งในสวรรค์และบนแผ่นดินโลกในฐานะที่พระองค์ทรงเป็นปุโรหิตและกษัตริย์ และพระองค์ทรงเป็นพระผู้ได้รับการเจิมเหนือประชากรของพระองค์...

“พวกเขาจะพูดถึงพระนามของพระเยซูด้วยความมั่นใจ มิใช่เพราะพระองค์ทรงเป็นเพื่อนและพี่ชายของพวกเขาหรือ พวกเขานั่งอยู่กับพระองค์ในสวรรค์สถานอย่างใกล้ชิด พวกเขาเป็นพยานถึงพระองค์ด้วยภาษาที่หลากหลาย” (เอลเลน จี. ไว้ท์, กิจการของอัครทูต, หน้า 38, 46)

**คำถามเพื่อการอภิปราย**

`ผู้ประพันธ์เพลงสดุดีกล่าวว่า “จิตใจข้าพระองค์กระหายหาพระเจ้า หาพระเจ้าผู้ทรงพระชนม์  เมื่อไรข้าพระองค์จะได้มาเห็นพระพักตร์พระเจ้า” (สดุดี 42:2) เราจะกระหายที่จะเข้าเฝ้าพระพักตร์พระเจ้าแบบเดียวกันนี้ได้อย่างไร หากในตอนนี้เราไม่ชื่นชมยินดีเมื่อเรามาเข้าเฝ้าพระเจ้าด้วยการนมัสการและโดยความเชื่อ แล้วเราจะชื่นชมยินดีหากเราต้องเข้าเฝ้าพระองค์ในอนาคตได้หรือ ปัจจัยอะไรบ้างที่ช่วยให้เราชื่นชมยินดีเมื่อได้เข้าเฝ้าพระเจ้า`

`ในหนังสือล้อเลียนศาสนา มีคนหนึ่งสร้างหุ่นยนต์ที่สามารถเชื่อพระเจ้าแทนเราได้ แม้ว่านี่จะเป็นเรื่องล้อเลียน แต่เราจะระมัดระวังได้อย่างไรที่จะไม่ทำเหมือนชาวอิสราเอลในทะเลทราย ที่ขอให้มีคนกลางระหว่างเรากับพระเจ้า เรามักจะให้คนอื่นศึกษาพระคัมภีร์และค้นหาอัญมณีแห่งความจริงในพระคัมภีร์แทนเรา บางคนอาจรู้สึกว่าคำอธิษฐานที่ผู้อื่นทูลขอเผื่อเราสำคัญต่อพระเจ้ามากกว่าคำอธิษฐานของเราเอง ทำไมเราต้องหลีกเลี่ยงกับดักฝ่ายจิตวิญญาณนี้ ทำไมเราจึงเข้าหาพระเจ้าทางพระเยซูได้โดยไม่ต้องขอให้ผู้อื่นทำแทน`

`พระธรรมฮีบรูเขียนเกี่ยวกับความมั่นใจในความรอด แต่เราควรระวังไม่ให้เข้าใจความเชื่อผิดที่ว่า แม้เราไม่เชื่อฟังพระเจ้าแต่พระองค์ก็ยังทรงอวยพรเรา เราจะระวังได้อย่างไร`