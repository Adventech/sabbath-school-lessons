---
title:  พระเยซูต่อพระพักตร์พระบิดา
date:   27/02/2022
---

`อ่าน ฮีบรู 9:24 จากข้อพระธรรมนี้ อะไรคือจุดประสงค์ของการเสด็จขึ้นสู่สวรรค์ของพระเยซู`

พระเจ้าตรัสสั่งชนชาติอิสราเอลว่า ผู้ชายอิสราเอลควรขึ้นไปยังกรุงเยรูซาเล็ม ปีละสามครั้งเพื่อ “ปรากฏตัวต่อพระพักตร์พระเจ้า” พร้อมกับเครื่องถวายบูชา ช่วงเวลาที่กำหนดคือ เทศกาลปัสกา (เทศการกินขนมปังไร้เชื้อ) เทศกาลสัปดาห์ (เพ็นเทคอสต์) และเทศการอยู่เพิง (อพยพ 23:14-17; เฉลยธรรมบัญญัติ 16:16) เทศกาลปัสกาเป็นการเฉลิมฉลองการที่อิสราเอลถูกปลดปล่อยจากอียิปต์ เพ็นเทคอสต์เป็นการเฉลิมฉลองการเก็บเกี่ยวพืชผล และในช่วงของพระคัมภีร์ใหม่เทศกาลนี้เกี่ยวข้องกับการให้พระบัญญัติที่ภูเขาซีนาย เทศกาลอยู่เพิงเป็นการเฉลิมฉลองที่พระเจ้าทรงดูแลเอาใจใส่ชาวอิสราเอลขณะที่พวกเขาเดินทางอยู่ในถิ่นทุรกันดาร

ฮีบรู 9:24 บรรยายถึงการเสด็จสู่สวรรค์ของพระเยซู เพื่อทรงปรากฏตัวต่อพระพักตร์พระบิดา พระองค์เสด็จถึงสวรรคสถานซึ่งเป็น “ของจริง” เพื่อ “ปรากฏตัว” ต่อพระพักตร์พระเจ้าด้วยเครื่องบูชาที่ประเสริฐกว่า (ฮีบรู 9:23:24) คือพระโลหิตของพระองค์เอง

พระเยซูทรงเข้าสู่การเฉลิมฉลองของบรรพบุรุษด้วยความแม่นยำ พระองค์สิ้นพระชนม์ในวันเตรียมปัสกาเวลาเก้าโมง ซึ่งเป็นช่วงเวลาที่ลูกแกะของพิธีปัสกาถูกถวายบูชา (ยอห์น 19:14; มัทธิว 27:45-50) พระเยซูฟื้นคืนพระชนม์ในวันที่สามและเสด็จขึ้นสู่สวรรค์เพื่อรับการรับรองว่าเครื่องบูชาของพระองค์ได้รับการยอมรับ (ยอห์น 20:17; 1 โครินธ์ 15:20) ปุโรหิตจะนำพืชผลแรกนั้นมาทำพิธีโบกถวาย (เลวีนิติ 23:10-12) สี่สิบวันหลังจากนั้น พระองค์เสด็จขึ้นสู่สวรรค์ประทับเบื้องขวาพระหัตถ์ของพระเจ้าและทรงเริ่มพันธสัญญาใหม่ในวันเพ็นเทคอสต์ (กิจการ 1, 2)

จุดประสงค์ของการเฉลิมฉลองของชนชาติอิสราเอลคือ การ “ได้มาเห็นพระพักตร์พระเจ้า” (สดุดี 42:2) หมายถึงการได้สัมผัสกับพระลักษณะของพระเจ้า (สดุดี 17:15) ในทำนองเดียวกันกับคำกล่าวในพระธรรมฮีบรู “แสวงหาพระพักตร์พระเจ้า” หมายถึงการขอความช่วยเหลือจากพระเจ้า (2 พงศาวดาร 7:14; สดุดี 27:8; สดุดี 105:4) นี่คือความหมายของการเสด็จขึ้นสู่สวรรค์ของพระเยซูในพระธรรมฮีบรู พระเยซูเสด็จเข้าเฝ้าพระเจ้าด้วยการถวายบูชาอันสมบูรณ์ พระเยซูเสด็จสู่สวรรค์เพื่อนำหน้าเราสู่ที่ประทับพระเจ้า (ฮีบรู 6:19, 20) พระองค์ทรงให้พระสัญญาแก่บรรดาผู้เชื่อที่เดินทาง “แสวงหาบ้านเกิด” ผู้ปรารถนา “เมืองที่ประเสริฐกว่า” ผู้ “เฝ้าคอยนคร...ซึ่งพระเจ้าทรงเป็นสถาปนิกและทรงเป็นผู้สร้าง” เกิดขึ้นจริง (ฮีบรู 11:10, 13-16)

`สิ่งที่พระคริสต์ได้ทรงกระทำไม่เพียงแต่ที่กางเขน แต่สิ่งที่พระองค์กำลังทำอยู่ในสวรรค์ ณ เวลานี้ ช่วยเราให้มั่นใจในความรอดได้อย่างไร`