---
title:  พระเยซูทรงเป็นผู้กลางแห่งพันธสัญญา
date:   06/01/2022
---

ฮีบรู บทที่ 8-10 กล่าวเน้นถึงงานของพระเยซูในฐานะผู้กลางแห่ง พันธสัญญาใหม่ พันธสัญญาเดิมเป็นเงาที่บอกล่วงหน้าถึงสิ่งดีๆ ที่จะเกิดขึ้น เป็นการแสดงให้เห็นถึงสิ่งที่จะเกิดขึ้น ให้เห็นถึงงานที่พระเยซูจะทรงทำในอนาคต ดังนั้นปุโรหิตจึงเป็นเหมือนพระเยซูล่วงหน้า แต่พวกเขาเป็นมนุษย์และคนบาป พวกเขาไม่สามารถมอบสิ่งที่สมบูรณ์แบบอย่างที่พระเยซูทรงมอบให้ได้ และพวกเขาปฏิบัติกิจในพลับพลาที่เป็นเพียง “แบบและเงา” (ฮีบรู 8:5) ของสถานศักดิ์สิทธิ์แห่งสวรรค์

พระเยซูทรงปฏิบัติกิจในสถานศักดิ์สิทธิ์ที่แท้จริงและเชื่อมเราให้เข้าถึงพระเจ้าได้ การถวายสัตวบูชาเป็นการชี้ล่วงหน้าไปยังการสิ้นพระชนม์ของพระเยซูผู้เป็นเครื่องบูชาแทนเรา แต่เลือดของสัตว์เหล่านั้นไม่สามารถชำระจิตใต้สำนึกได้ อย่างไรก็ตาม การสิ้นพระชนม์ของพระคริสต์ชำระจิตใต้สำนึกของเราให้บริสุทธิ์ เพื่อเราจะเข้าเฝ้าพระเจ้าได้ด้วยความกล้าหาญ (ฮีบรู 10:19-22)

`อ่าน ฮีบรู 8:8-12 พระเจ้าทรงสัญญาอะไรกับเราในพันธสัญญาใหม่`

พระบิดาทรงเริ่มพันธสัญญาใหม่ ซึ่งจะทำให้สิ่งที่พันธสัญญาเดิมบ่งชี้ นั้นบรรลุผลสำเร็จ โดยการแต่งตั้งพระเยซูให้เป็นมหาปุโรหิตของเรา พันธสัญญาใหม่มอบสิ่งที่เฉพาะปุโรหิตผู้เป็นมนุษย์และพระเจ้า ผู้สมบูรณ์แบบ และเป็นนิรันดร์ให้ได้ มหาปุโรหิตผู้นี้ไม่เพียงแต่อธิบายธรรมบัญญัติของพระเจ้า แต่ยังปลูกฝังกฎนั้นเข้าในจิตใจของเรา ปุโรหิตผู้นี้มอบการถวายบูชาที่นำการอภัยบาปมาให้ ปุโรหิตผู้นี้ชำระและเปลี่ยนแปลงเรา พระองค์ทรงเปลี่ยนจิตใจเราจากใจหินเป็นใจเนื้อ (เอเสเคียล 36:26) พระองค์ทรงสร้างเราใหม่ (2 โครินธ์ 5:17) ปุโรหิตผู้นี้อวยพรเราอย่างเหลือเชื่อที่สุด โดยให้เราเข้าถึงที่ประทับของพระบิดาได้

พระเจ้าทรงวางแบบแผนพันธสัญญาเดิมให้ชี้ไปยังอนาคต ชี้ไปยัง พันธกิจของพระเยซู ซึ่งเป็นแบบแผนที่งดงามและเต็มไปด้วยวัตถุประสงค์ กระนั้นบางคนก็ยังเข้าใจวัตถุประสงค์นั้นผิดไป ไม่เต็มใจละทิ้งสัญลักษณ์หรือเงา และยอมรับความจริงที่สัญลักษณ์นั้นบ่งชี้ พวกเขาพลาดประโยชน์อันอัศจรรย์ที่พันธกิจของพระเยซูมอบให้

“พระคริสต์ทรงเป็นรากฐานและชีวิตของพระวิหาร ซึ่งการปฏิบัติกิจเป็นแบบอย่างของการสละพระชนม์ของพระบุตรของพระเจ้า หน้าที่ปุโรหิตกำหนดขึ้นเพื่อเป็นผู้แทนของอุปนิสัยและพันธกิจของพระคริสต์ แผนการแห่งการถวายบูชาทั้งหมดชี้ล่วงหน้าไปยังการสิ้นพระชนม์ของพระผู้ช่วยให้รอดเพื่อไถ่โลกให้รอด ก็ต่อเมื่อเหตุการณ์ยิ่งใหญ่ที่การถวายบูชาเหล่านี้ ชี้ไปยังเป็นเวลานานบรรลุผลแล้ว การถวายบูชาเหล่านี้ย่อมไม่เกิดผลอีกต่อไป” (เอลเลน จี. ไว้ท์, ผู้พึงปรารถนาแห่งปวงชน, หน้า 165)