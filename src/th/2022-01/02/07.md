---
title:  ความคิดเพิ่มเติม
date:   07/01/2022
---

แม้หนังสือฮีบรูจะเต็มไปด้วยความจริงอันดีงามและให้ความหวัง แต่ก็ยังมีคำเตือนหลายชุดที่สำคัญใน บทที่ 10-12 ซึ่งมีองค์ประกอบอย่างน้อยสองประการด้วยกัน ประการแรก เปรียบเทียบยุคสมัยอิสราเอลในถิ่นทุรกันดารกับผู้อ่านพระธรรมฮีบรู ประการที่สอง เตือนใจให้เรามีความเชื่อ

ชาวอิสราเอลยุคสมัยถิ่นทุรกันดารได้เห็นพลังอันมหัศจรรย์ของพระเจ้าแสดงออกในรูปของหมายสำคัญและการอัศจรรย์ในการนำพวกเขาออกจากอียิปต์  พวกเขาได้ยินพระสุรเสียงของพระเจ้าในเรื่องของพระบัญญัติสิบประการจากภูเขาซีนาย พวกเขาเห็นเสาเพลิงในเวลากลางคืนและเสาเมฆที่ปกป้องพวกเขาในเวลากลางวัน พวกเขารับประทานมานาอาหารจากสวรรค์ พวกเขาดื่มน้ำที่พุ่งออกจากโขดหินในทุกๆ ที่ที่พวกเขาตั้งค่าย แต่เมื่อพวกเขามาถึงชายแดนของแผ่นดินแห่งพันธสัญญา พวกเขาก็ไม่สามารถที่จะวางใจในพระเจ้าได้ พวกเขาขาดความเชื่อ ซึ่งเป็นแก่นสำคัญที่พระเจ้าประสงค์ “แต่ถ้าไม่มีความเชื่อแล้ว จะไม่เป็นที่พอพระทัยเลย” (ฮีบรู 11:6)

เปาโลกล่าวว่า เราเองก็อยู่ที่ชายแดนของแผ่นดินแห่งพันธสัญญาเช่นเดียวกับชาวอิสราเอลในยุคถิ่นทุรกันดาร (ฮีบรู 10:37-39) อย่างไรก็ตาม สิทธิพิเศษและหน้าที่รับผิดชอบของเรานั้นยิ่งใหญ่กว่า เราไม่ได้ยินพระสุรเสียง ของพระเจ้าอย่างที่ภูเขาซีนาย แต่เราได้เห็นการสำแดงของพระเจ้าที่ยิ่งใหญ่ กว่าที่ภูเขาศิโยนผ่านทางพระคัมภีร์ พระเจ้าในเนื้อหนังคือ พระเยซูคริสต์  (ฮีบรู 12:18-24) คำถามก็คือ เราจะมีความเชื่อหรือไม่ ผู้เขียนหนุนน้ำใจเราให้ทำตามแบบอย่างของผู้ที่มีลักษณะเหมือนพระเยซู

**คำถามเพื่อการอภิปราย**

`เราได้เรียนรู้ว่าพระเยซูทรงเป็นนักรบผู้ได้ชัยชนะของเรา ผู้ทรง ต่อสู้กับมารอยู่เบื้องหน้าเรา เราจะสู้ไปกับพระองค์ สามัคคีใน ฐานะคริสตจักรอยู่เบื้องหลังพระองค์ได้อย่างไร อะไรคือสิ่งที่ ขัดขวางความสามัคคีนี้ ซาตานทำให้เราผู้เป็นคริสตจักรอ่อนแอ ได้อย่างไร ซาตานทำให้ชาวอิสราเอลในอดีตอ่อนแอได้อย่างไร`

`เราที่เป็นผู้เชื่อ เป็นชุมชนของปุโรหิตภายใต้การทรงนำของ พระเจ้า โบสถ์ท้องถิ่นของคุณจะถวายการสรรเสริญและการทำดี ต่อพระเจ้าในทางใดได้บ้าง กรุณาเจาะจงและบอกวิธีที่นำไปใช้ ได้จริง`

`สถานการณ์ของเราคล้ายคลึงกับสถานการณ์ของชาวอิสราเอล ในยุคถิ่นทุรกันดารก่อนที่จะข้ามไปยังแผ่นดินแห่งพันธสัญญา อย่างไร เราเรียนรู้บทเรียนอะไรบ้างจากความคล้ายคลึงกันนี้`