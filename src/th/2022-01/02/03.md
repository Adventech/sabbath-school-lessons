---
title:  พระเยซูทรงเป็นผู้ไกล่เกลี่ยของเรา
date:   03/01/2022
---

แนวคิดที่น่าสนใจของหลักข้อเชื่อในพระคัมภีร์พันธสัญญาเดิมคือ พระสัญญาของกษัตริย์ดาวิด ซึ่งเป็นตัวแทนของชนชาติต่อพระเจ้า

`เปรียบเทียบ อพยพ 4:22, 23 กับ 2 ซามูเอล 7:12-14; เฉลยธรรมบัญญัติ 12:8-10 กับ 2 ซามูเอล 7:9-11 และ เฉลยธรรมบัญญัติ 12:13, 14 กับ สดุดี 132:1-5, 11-14 พระสัญญาอะไรจะสำเร็จแก่ชนชาติอิสรเอลโดยผ่านทางพระสัญญาของกษัตริย์ดาวิด`

ชนชาติอิสราเอลเป็นบุตรของพระเจ้า และพระเจ้าจะประทานสถานที่ ที่พวกเขาจะได้หยุดพักจากศัตรู พระเจ้าจะทรงเลือกสถานที่ที่จะประทับ พระนามของพระองค์ไว้ท่ามกลางพวกเขา พระสัญญาต่างๆ สำหรับชนชาติอิสราเอลถูกโอนไปยังพระสัญญาของกษัตริย์ดาวิด พระเจ้าจะทรงรับเขาเป็นบุตรของพระองค์ พระเจ้าจะทรงประทานการหยุดพักแก่เขาจากศัตรู และเขาจะสร้างพระวิหารแก่พระเจ้าที่ศิโยน ที่ซึ่งพระนามของพระองค์ประทับอยู่ หมายความว่า พระเจ้าจะทรงให้พระสัญญากับชนชาติอิสราเอลสำเร็จผ่านทางพระสัญญาของกษัตริย์ดาวิด กษัตริย์ดาวิดเป็นตัวแทนชาวอิสราเอลต่อพระเจ้า

การให้มีตัวแทนในความสัมพันธ์ระหว่างพระเจ้ากับชนชาติอิสราเอลทำให้ความสัมพันธ์ตามพันธสัญญาของพวกเขาคงอยู่ได้ถาวร พันธสัญญาของโมเสสเรียกร้องให้ชนชาติอิสราเอลทั้งหมดสัตย์ซื่อเพื่อรับการปกป้องและพระพรจากพระเจ้า (อ่าน โยชูวา 7:1-13) อย่างไรก็ตาม พันธสัญญาของดาวิดค้ำประกันพระพรที่ได้จากพันธสัญญาของพระเจ้ากับชนชาติอิสราเอลโดยผ่านทางบุคคลหนึ่งที่สัตย์ซื่อคือ กษัตริย์ดาวิด	

น่าเสียดาย ที่ส่วนใหญ่แล้วกษัตริย์ของอิสราเอลไม่สัตย์ซื่อ และพระเจ้า ไม่สามารถอวยพรอิสราเอลได้ตามที่พระองค์ต้องการ  พระคัมภีร์พันธสัญญาเดิม เต็มไปด้วยเรื่องราวของกษัตริย์มากมายเหล่านั้นที่ไม่สัตย์ซื่อ

ข่าวดีก็คือว่า พระเจ้าทรงส่งพระบุตรของพระองค์มาประสูติเป็นบุตรของดาวิด และพระองค์ทรงสัตย์ซื่ออย่างสมบูรณ์แบบ ดังนั้นพระสัญญาทั้งปวงของพระเจ้าที่กระทำต่อชนชาติอิสราเอลจึงสำเร็จได้โดยผ่านทางพระองค์ เมื่อพระเจ้าทรงอวยพรกษัตริย์ผู้นี้ ประชากรของพระองค์ทุกคนมีส่วนในผลประโยชน์นี้ จึงเป็นเหตุผลที่พระเยซูทรงเป็นผู้ไกล่เกลี่ยแห่งพระพรที่พระเจ้าประทานแก่เรา เนื่องจากพระองค์ทรงเป็นผู้ไกล่เกลี่ย พระองค์จึงทรงเป็นช่องทางที่พระพรของพระเจ้าไหลผ่าน ความหวังแห่งการช่วยให้รอดสูงสุดของเราพบได้ในพระเยซูเพียงผู้เดียวและในสิ่งที่พระองค์ทรงทำเพื่อเรา

`ลองนึกดูว่าคุณไม่สัตย์ซื่อต่อพันธสัญญาในส่วนของคุณบ่อย เพียงใด เรื่องนี้สอนเราว่าเราต้องพึ่งพาพระเยซูเพื่อความรอดของเรา มากเพียงใด`