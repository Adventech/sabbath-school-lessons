---
title:  ข่าวสารในพระธรรมฮีบรู
date:   01/01/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 1:5-14; ลูกา 1:30-33; สดุดี 132:1-5; ฮีบรู 2:14-16; ฮีบรู 5:1-4, 1 เปโตร 2:9; ฮีบรู 8:8-12

> <p>ข้อควรจำ</p>
> “สรุปประเด็นสำคัญของเรื่องที่เราพูดอยู่นี้คือ เรามีมหา-ปุโรหิตอย่างนี้ ผู้ประทับเบื้องขวาพระที่นั่งของพระเจ้าในสวรรค์” (ฮีบรู 8:1)

เอกสารชาวยิวเขียนขึ้น 2-3 ทศวรรษหลังจากพระธรรมฮีบรู ราวๆ ปีที่ 100 มีคำอธิษฐานเขียนไว้ว่า “ข้าแต่พระเจ้า ทั้งหมดนี้ที่ข้าพระองค์ทูลต่อเบื้องพระพักตร์พระองค์ เพราะพระองค์ตรัสว่า พระองค์ทรงสร้างโลกนี้เพื่อเรา...และบัดนี้ ข้าแต่พระเจ้า ดูเถิด บรรดาประชาชาติเหล่านี้ซึ่งขึ้นชื่อว่าไม่มีค่าอะไรเลย ได้ครอบครองเหนือข้าพระองค์และกัดกินข้าพระองค์เสีย แต่พวกข้าพระองค์เป็นประชากรของพระองค์ ผู้ซึ่งพระองค์ทรงเรียกว่าเป็นบุตรหัวปีของพระองค์ เป็นบุตรคนเดียวที่รักและปรารถนาของพระองค์ บัดนี้ถูกมอบไว้ในมือของพวกเขาเสียแล้ว” (James H. Charlesworth, ed., The Old Testament Pseudepigrapha, vol. 1, [New York: Hendrickson Publishers, 1983], หน้า 536.)

ผู้อ่านพระธรรมฮีบรูอาจมีความรู้สึกคล้ายคลึงกัน หากพวกเขาเป็นลูกหลานของพระเจ้าแล้ว ทำไมพวกเขาถึงต้องทนทุกข์เช่นนี้

ดังนั้นเปาโลจึงเขียนพระธรรมฮีบรูเพื่อเสริมสร้างความเชื่อแก่ผู้เชื่อ เหล่านี้ที่อยู่ท่ามกลางการทดลอง เปาโลเตือนพวกเขา (และเรา) ว่าพระสัญญาของพระเจ้าจะสำเร็จโดยทางพระเยซู ผู้ประทับเบื้องขวาของพระบิดา และจะเป็นผู้นำพาเรากลับบ้านในอีกไม่นานนี้ ในขณะเดียวกัน พระเยซูทรงเป็นสื่อกลางในพระพรของพระบิดาที่มีต่อเรา ดังนั้นเราต้องยึดมั่นในความเชื่อของเราจนกว่าจะสิ้นยุค