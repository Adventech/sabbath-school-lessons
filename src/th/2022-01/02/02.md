---
title:  พระเยซูทรงเป็นกษัตริย์ของเรา
date:   02/01/2022
---

ประเด็นหลักของพระธรรมฮีบรูคือ พระเยซูทรงเป็นผู้ปกครอง ผู้ประทับเบื้องขวาพระที่นั่งของพระเจ้า (ฮีบรู 8:1) พระเยซูทรงเป็นผู้ปกครองของจักรวาลในฐานะพระเจ้าอยู่เสมอ แต่เมื่ออาดัมและเอวาทำบาป ซาตานกลายเป็นผู้ปกครองของโลกนี้ (ยอห์น 12:31; ยอห์น 14:30; ยอห์น 16:11) อย่างไรก็ตาม พระเยซูเสด็จมาและเอาชนะซาตานที่กางเขนได้ ทวงคืนสิทธิในการปกครองคนเหล่านั้นที่ยอมรับพระองค์ให้เป็นพระผู้ช่วยให้รอดของพวกเขา (โคโลสี 2:13-15)

พระธรรมฮีบรูสองบทแรกเน้นเป็นพิเศษถึงการสถาปนาพระเยซูเป็นกษัตริย์

`อ่าน ฮีบรู 1:5-14 เกิดอะไรขึ้น`

ข้อพระคัมภีร์เหล่านี้แบ่งออกเป็นสามส่วน แต่ละส่วนเป็นการเกริ่นนำในมุมมองของพิธีขึ้นครองราชย์ของพระบุตร ส่วนแรก พระเจ้าทรงรับพระเยซูเข้าเป็นพระบุตรของพระองค์ (ฮีบรู 1:5) ส่วนที่สอง พระเจ้าทรงแนะนำพระบุตร ให้รู้จักกับเหล่าทูตสวรรค์ผู้นมัสการพระองค์ (ฮีบรู 1:6, 8) ในขณะที่พระเจ้า ทรงประกาศการปกครองนิรันดร์ของพระบุตร (ฮีบรู 1:8-12) ส่วนที่สาม พระเจ้าทรงให้พระบุตรครองราชย์ ซึ่งเป็นการมอบอำนาจที่แท้จริง (ฮีบรู 1:13, 14)

ความเชื่อสำคัญที่สุดอย่างหนึ่งของพระคัมภีร์พันธสัญญาใหม่คือ พระเจ้าทรงให้พระสัญญาที่ทรงทำกับดาวิดสำเร็จโดยผ่านทางพระเยซู (อ่าน 2 ซามูเอล 7:8-16 และ ลูกา 1:30-33) พระเยซูประสูติจากเชื้อสายดาวิดในเมืองดาวิด (มัทธิว 1:1-16; ลูกา 2:10, 11) ในช่วงการรับใช้ของพระองค์ ผู้คนมักเรียกพระองค์ว่า “บุตรของดาวิด” พระองค์ถูกประหารชีวิตภายใต้ข้อกล่าวหาที่อ้างว่าพระองค์เป็น “กษัตริย์ของชาวยิว” (มัทธิว 27:37) เปโตรและเปาโลเทศนาว่า พระเยซูทรงเป็นขึ้นมาจากความตายเป็นไปตามพระสัญญาที่ทำไว้กับดาวิด (กิจการ 2:22-36; กิจการ 13:22-37) และยอห์นระบุว่า พระเยซูทรงเป็น “สิงโตแห่งเผ่ายูดาห์” (วิวรณ์ 5:5)

แน่นอนว่า พระธรรมฮีบรูเห็นด้วย พระเจ้าได้ทรงให้พระสัญญาของพระองค์ที่ทำกับดาวิดสำเร็จโดยผ่านทางพระเยซู พระเจ้าทรงประทาน “พระนาม” (ฮีบรู 1:4) อันประเสริฐแก่พระองค์ รับพระองค์เข้าเป็นพระบุตรของพระองค์ (ฮีบรู 1:8-12) และให้พระองค์ประทับที่ “เบื้องขวา” ของพระองค์ (ฮีบรู 1:13, 14) นอกจากนี้ ตามที่ฮีบรู บทที่ 4 เขียนไว้ พระเยซูทรงนำ ประชากรเข้าสู่การพักผ่อนของพระเจ้าและเตือนเราว่า พระเยซูทรงเป็นผู้สร้างบ้านของพระเจ้า (ฮีบรู 3:3, 4)

ดังนั้นพระเยซูเป็นผู้ปกครองโดยชอบธรรม มีส่วนในสงคราบกับ ซาตาน และเป็นผู้ช่วงชิงความภักดีของเรา

`เราจะรับการปลอบประโลมจากการได้รู้ว่าพระเยซูทรงเป็นผู้ปกครองจักรวาล โดยเฉพาะเมื่อต้องอยู่ท่ามกลางการทดลองได้อย่างไร`