---
title:  พระเยซูทรงเป็นมหาปุโรหิตของเรา
date:   05/01/2022
---

ฮีบรู บทที่ 5-7 กล่าวถึงหน้าที่ที่สองของพระเยซู พระองค์ทรงเป็น มหาปุโรหิตของเรา ผู้เขียนอธิบายว่า หน้าที่นี้ทำให้พระสัญญาที่พระเจ้า กระทำกับกษัตริย์ดาวิดสำเร็จ ที่ว่าพระองค์ทรงเป็น “ปุโรหิตชั่วนิรันดร์ ตาม แบบอย่างของเมลคีเซเดค” (สดุดี 110:4 ตามที่อ้างอิงใน ฮีบรู 5:5, 6)

`อ่าน เลวีนิติ 1:1-9; เลวีนิติ 10:8-11; มาลาคี 2:7; กันดารวิถี 6:22-26 และ ฮีบรู 5:1-4 ปุโรหิตทำหน้าที่อะไร`

ปุโรหิตได้รับการแต่งตั้งให้เป็นตัวแทนมนุษย์ และเป็นผู้กลางในความสัมพันธ์ของเรากับพระเจ้าและสิ่งต่างๆ ที่เกี่ยวข้องกับพระองค์ ปุโรหิตเป็นผู้กลาง ซึ่งเป็นความจริงในระบบปุโรหิตใดๆ ไม่ว่าจะเป็นยิว กรีก โรมัน หรือระบบอื่นๆ ปุโรหิตช่วยให้ความสัมพันธ์ระหว่างเรากับพระเจ้าเกิดขึ้นได้ และทุกสิ่งที่ปุโรหิตทำมีจุดประสงค์เพื่อส่งเสริมความสัมพันธ์ระหว่างเรากับพระเจ้า

ปุโรหิตถวายเครื่องบูชาแทนมนุษย์ ผู้คนไม่สามารถนำเครื่องบูชาเหล่านี้มาถวายพระเจ้าด้วยตนเองได้ ปุโรหิตรู้วิธีที่เราจะถวายเครื่องบูชาให้พระเจ้า “พอพระทัย” เพื่อของถวายของเราจะได้เป็นที่ยอมรับต่อพระเจ้า หรือของถวายนั้นจะได้ชำระเราและมอบการอภัยแก่เรา

ปุโรหิตยังสอนกฎของพระเจ้าแก่ผู้คนด้วย พวกเขาเป็นผู้เชี่ยวชาญ เกี่ยวกับพระบัญญัติของพระเจ้าและมีหน้าที่อธิบายและประยุกต์ใช้

ท้ายสุด ปุโรหิตยังมีหน้าที่รับผิดชอบในพระพรแห่งพระนามของ พระยาห์เวห์อีกด้วย พวกเขาเป็นสื่อกลางของคุณความดีและพระประสงค์ของ พระองค์ต่อประชากร

อย่างไรก็ตาม เราเห็นแนวคิดอื่นอีกใน 1 เปโตร 2:9 เราผู้เชื่อใน พระเยซูได้รับการเรียกว่า “ปุโรหิตหลวง” บทบาทนี้บ่งบอกถึงสิทธิพิเศษอันน่าเหลือเชื่อ ปุโรหิตสามารถเข้าหาพระเจ้าในสถานนมัสการได้ ทุกวันนี้เราสามารถเข้าหาพระเจ้าโดยผ่านทางการอธิษฐานได้อย่างมั่นใจ (ฮีบรู 4:14-16; ฮีบรู 10:19-23) แต่ก็มีหน้าที่รับผิดชอบที่สำคัญด้วยเช่นเดียวกัน เราจะต้องร่วมมือกับพระเจ้าในการช่วยโลกให้รอด พระองค์ประสงค์ให้เราสอนและอธิบายพระบัญญัติและกฎของพระเจ้าแก่ผู้อื่น พระองค์ทรงต้องการให้เราถวายเครื่องบูชาแห่งการสรรเสริญและทำสิ่งดี ซึ่งเป็นที่พอพระทัยขอพระองค์ ช่างเป็นหน้าที่รับผิดชอบอันพิเศษอะไรเช่นนี้

`เมื่อเราเป็น “ปุโรหิตหลวง” แล้ว เราควรมีชีวิตที่แตกต่างอย่างไร ความจริงนี้ส่งผลต่อวิถีชีวิตของเราอย่างไร`