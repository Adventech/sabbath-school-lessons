---
title:  พระเยซูผู้เบิกทางและทำให้ความเชื่อสมบูรณ์
date:   05/03/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 10: 35-39; โรม 1:17; ฮีบรู บทที่ 11; โยชูวา 2:9-11; ฮีบรู 12:1-3

> <p>ข้อควรจำ</p>
> “โดยจับตามองที่พระเยซูผู้เบิกทางความเชื่อ และผู้ทรงทำให้ความเชื่อนั้นสมบูรณ์ พระองค์ทรงสู้ทนต่อกางเขน เพื่อความยินดีที่อยู่ต่อหน้าพระองค์ ทรงถือว่าความอับอายนั้นไม่เป็นสิ่งสำคัญ และพระองค์ประทับเบื้องขวาพระที่นั่งของพระเจ้า” (ฮีบรู 12:2)

ฮีบรู บทที่ 11 และ 12 น่าจะเป็นบทที่คนชื่นชอบมากที่สุด ซึ่งอธิบายชีวิตคริสเตียนเป็นเหมือนการเข้าร่วมการแข่งขัน และทุกคนที่สัตย์ซื่อจนถึงที่สุดจะได้รับบำเหน็จ พระธรรมสองบทนี้ยังอธิบายเรื่องราวของการไถ่ให้รอดว่าเป็นการแข่งขันที่ผู้เชื่อในอดีตต้องบากบั่น ทั้งๆ ที่ต้องทนทุกข์ทรมาน แต่พวกเขาก็ยังไม่ได้รับบำเหน็จ

และนั่นเป็นเพราะเรื่องราวไม่ได้จบลงเพียงที่พวกเขาเท่านั้น แต่จบลงที่เราด้วย เราจะต้องสรุปการกระทำสุดท้าย เรื่องราวนี้จบลงด้วยการที่เราเข้าสู่การแข่งขันในช่วงสุดท้ายและนั่งอยู่ที่เส้นชัยกับพระเยซูที่เบื้องขวาของพระเจ้า พระองค์ประทานแรงบันดาลใจและเป็นแบบอย่างในการเข้าร่วมแข่งขันที่ดีที่สุดด้วย พระองค์ทรงเป็นพยานด้วยว่าบำเหน็จนั้นมีจริง และพระองค์ทรงเป็นผู้เบิกทางแก่เรา (ฮีบรู 6:19, 20; ฮีบรู 10:19-23)

ฮีบรู บทที่ 11 อธิบายว่าความเชื่อคือความมั่นใจในพระสัญญาของพระจ้า แม้เราจะยังมองไม่เห็นก็ตาม บทเรียนสัปดาห์นี้จะศึกษาว่าความเชื่อคืออะไรและได้มาอย่างไร โดยจะศึกษาจากตัวอย่างในอดีต และโดยเฉพาะจากแบบอย่างของพระเยซู “ผู้เบิกทางความเชื่อ และผู้ทรงทำให้ความเชื่อนั้นสมบูรณ์” (ฮีบรู 12:2)