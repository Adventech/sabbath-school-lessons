---
title:  โดยความเชื่อราหับและคนที่เหลือ
date:   09/03/2022
---

`อ่าน ฮีบรู 11:31 และ โยชูวา 2:9-11 เหตุใดพระธรรมฮีบรูจึงรวมราหับหญิงโสเภณีต่างชาติไว้ในข้อพระคัมภีร์อันศักดิ์สิทธิ์นี้ด้วย`

ราหับคงจะเป็นผู้ที่คาดไม่ถึงที่สุดที่พระธรรมฮีบรู บทที่ 11 กล่าวถึง ราหับเป็นหนึ่งในผู้หญิงสองคนที่พระธรรมกล่าวชื่อ เธอเป็นคนที่สิบในรายชื่อทั้งหมด รายชื่อแรกๆ เป็นบรรพบุรุษและบรรพชนของชาวอิสราเอล และแต่ละคนถือว่าเป็นผู้ชอบธรรม แต่เมื่อมาถึงชื่อของเธอ เราจะพบว่าเธอไม่เพียงแต่เป็นผู้หญิงเท่านั้น แต่เธอเป็นหญิงโสเภณีต่างชาติอีกด้วย

ที่น่าแปลกใจที่สุดคือ เธอเป็นศูนย์กลางของเนื้อหาและจุดสำคัญในบทนี้อีกด้วย รายชื่อถูกจัดระเบียบในลักษณะเฉพาะ แต่ละรายชื่อจะเริ่มต้นด้วยวลี “โดยความเชื่อ” ซึ่งอยู่ในรูปแบบของ “โดยความเชื่อ ชื่อบุคคล และ สิ่งที่บุคคลนั้นๆ ได้กระทำ” หรือ “โดยความเชื่อ สิ่งนั้นๆ เกิดขึ้นกับ บุคคลนี้” รูปแบบซ้ำๆ นี้ทำให้ผู้อ่านคาดหวังว่าเรื่องจะมาถึงจุดสูงสุดด้วยคำกล่าวที่ว่า “โดยความเชื่อโยชูวานำชนชาติอิสราเอลมาถึงแผ่นดินแห่งพันธสัญญา”

แต่นั่นไม่มีสิ่งที่พระธรรมกล่าว แทนที่จะกล่าวถึงโยชูวาแต่กลับกล่าวถึงหญิงโสเภณี หลังจากที่กล่าวถึงราหับ รูปแบบที่กล่าวซ้ำๆ จบลงอย่างกะทันหันด้วยคำว่า “แล้วจะให้ข้าพเจ้ากล่าวอะไรต่อไปอีก” (ฮีบรู 11:32) จากนั้นเปาโลกก็ระบุชื่อและเหตุการณ์บางอย่างโดยที่ไม่ได้อธิบายรายละเอียด

ความเชื่อของราหับคือ การที่เธอได้ยิน เชื่อและปฏิบัติตาม แม้ว่าเธอจะมองไม่เห็นก็ตาม เธอไม่ได้เห็นภัยพิบัติในอียิปต์ หรือการช่วยให้รอดผ่านทะเลแดง หรือน้ำที่ไหลออกจากหิน หรืออาหารที่ตกลงมาจากสวรรค์ แต่เธอก็ยังเชื่อ เธอเป็นแบบอย่างที่ดีแก่ผู้อ่านชาวฮีบรูผู้ที่ไม่ได้ยินคำเทศนาของพระเยซูหรือเห็นพระองค์ทำการอัศจรรย์ และเป็นแบบอย่างสำหรับเราด้วยเช่นกัน เราผู้ไม่ได้เห็นสิ่งเหล่านี้ด้วยเช่นเดียวกัน

“ราหับเป็นหญิงแพศยาที่อาศัยอยู่บนกำแพงเมืองเยรีโค เธอซ่อนผู้สอดแนมชาวอิสราเอลสองคนที่ส่งมาเพื่อตรวจดูการป้องกันของเมืองนั้น เพราะความเมตตาที่เธอมีต่อพวกเขาและประกาศความเชื่อต่อพระเจ้า ผู้สอดแนมสัญญาว่าชีวิตของราหับและครอบครัวของเธอจะรอดพ้นจากการโจมตีเมืองเยรีโค” (Introduction to Rahab found in Daughters of God, หน้า 35)

จากนั้นเปาโลจึงกล่าวต่อ (ฮีบรู 11:35-38) ถึงความยากลำบากที่หลายคนเผชิญ วลีที่กล่าวว่า “แต่ก็ไม่ยอมรับการปลดปล่อย” (ฮีบรู 11:35) หมายถึงพวกเขามีโอกาสที่จะหลบหนีแต่เลือกที่จะไม่ทำ เพราะพวกเขาต่างจ้องมองไปยังบำเหน็จของพระเจ้า

`แม้เราจะไม่เคยเห็นสิ่งเหล่านี้เกิดขึ้น (การทรงสร้างหกวัน การอพยพ กางเขนของพระคริสต์) เหตุใดเราจึงเชื่อว่าสิ่งเหล่านี้เกิดขึ้นจริง`