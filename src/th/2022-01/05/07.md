---
title:  ความคิดเพิ่มเติม
date:   28/01/2022
---

ในพระธรรมฮีบรูเปาโลใช้การหยุดพักวันสะบาโตและไม่ได้ใช้วันอาทิตย์ ให้เป็นสัญลักษณ์แสดงว่าพระเจ้าทรงช่วยเราให้รอดโดยพระคุณ การใช้วันสะบาโตในลักษณะนี้บอกเป็นนัยว่าผู้เชื่อเคารพและรักษาวันสะบาโต อย่างไรก็ตามตั้งแต่ศตวรรษที่ 2 เป็นต้นไป เราพบหลักฐานการเปลี่ยนแปลงที่สำคัญในคริสตจักร การถือรักษาวันสะบาโตไม่ใช่เป็นสัญลักษณ์ของความรอดอีกต่อไป แต่ถือว่าเป็นสัญลักษณ์ของการภักดีต่อศาสนายิวและพันธสัญญาเดิม ดังนั้นผู้เชื่อจึงหลีกเลี่ยงการรักษาวันสะบาโต การรักษาวันสะบาโตจึงเทียบเท่ากับการนับถือ “ศาสนายิว” ตัวอย่างเช่น อิกเนเชียสแห่งอันทิโอก (ราว ค.ศ. 110) กล่าวว่า “บรรดาผู้ที่ดำเนินชีวิตตามระเบียบแบบเก่าได้พบความหวังใหม่คือ พวกเขาจะไม่รักษาวันสะบาโตอีกต่อไป แต่รักษาวันของพระเจ้า คือวันที่เราฟื้นจากความตายด้วยกันกับพระคริสต์และด้วยการสิ้นพระชนม์ของพระองค์” (Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), หน้า 42) ในทำนองเดียวกัน มาร์เชียนสั่งผู้ติดตามเขาให้อดอาหารในวันสะบาโต เพื่อแสดงการปฏิเสธชาวยิวและพระเจ้าของพวกเขา เช่นเดียวกับวิคเทอร์รินัสไม่ต้องการให้ผู้คนเห็นว่า เขา “รักษาวันสะบาโตของชาวยิว” (ดู Israel and the Church, หน้า 41-45) ซึ่งการขาดความเข้าใจเรื่องการรักษาวันสะบาโตเป็นสัญลักษณ์ของความรอดโดยพระคุณนำไปสู่การตายของคริสตจักรคริสเตียน

“ชีวิตในพระคริสต์เป็นชีวิตแห่งการหยุดพัก เราอาจไม่แสดงออกถึงความรู้สึกนี้ด้วยความปลาบปลื้มยินดี แต่เราจะสัมผัสได้ถึงความไว้วางใจที่ฝังลึกอยู่ในจิตใจ เหตุผลของความหวังไม่ได้อยู่ที่ตัวคุณเอง แต่อยู่ในพระคริสต์ ความอ่อนแอของคุณรวมเป็นหนึ่งเดียวกับความแข็งแกร่งของพระองค์ ความโง่เขลาของคุณรวมกับพระปัญญาของพระองค์ ความเปราะบางของคุณรวมกับฤทธิ์อำนาจอันยั่งยืนของพระองค์ ดังนั้นจงอย่ามองที่ตัวเอง อย่าให้จิตใจจดจ่อกับตัวเอง แต่จงมองไปยังพระคริสต์ จงเอาใจใส่ในความรักของพระองค์ ความสวยงาม ความสมบูรณ์แบบของพระลักษณะของพระองค์ หัวข้อที่เราควรไตร่ตรองคือ พระคริสต์ผู้ทรงปฏิเสธตนเอง พระคริสต์ผู้ทรงถ่อมตน พระคริสต์ผู้ทรงบริสุทธิ์ศักดิ์สิทธิ์ พระคริสต์ผู้ทรงมอบความรักซึ่งหาที่เปรียบมิได้” (เอลเลน จี. ไว้ท์, เคล็ดลับแห่งความสุข, หน้า 70, 71)

**คำถามเพื่อการอภิปราย**

`อะไรคือความสัมพันธ์ระหว่างการถือรักษาวันสะบาโตและความ ชอบธรรมโดยความเชื่อ`

`อะไรคือความแตกต่างระหว่างการรักษาวันสะบาโตที่แท้จริงกับการ รักษาวันสะบาโตให้เป็นไปตามธรรมบัญญัติ เราจะสัมผัสกับ ความแตกต่างในการรักษาวันสะบาโตของเราได้อย่างไร`