---
title:  พระเยซูผู้ให้การหยุดพัก
date:   22/01/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 15:13-21; ฮีบรู 3:12-19; ฮีบรู 4:6-11; ฮีบรู 4:1, 3, 5, 10; เฉลยธรรมบัญญัติ 5:12-15; ฮีบรู 4:8-11

> <p>ข้อควรจำ</p>
> “ฉะนั้นจึงยังมีการหยุดพักสะบาโตสำหรับประชากรของพระเจ้า” (ฮีบรู 4:9)

ฮีบรู บทที่ 1 และ 2 กล่าวเน้นถึงการครองบัลลังก์ของพระเยซูในฐานะผู้ปกครองและผู้ปลดปล่อยประชากรของพระองค์ ฮีบรู บทที่ 3 และ 4 แนะนำพระเยซูว่าเป็นผู้ที่จะประทานการหยุดพักแก่เรา ซึ่งสมเหตุสมผลเมื่อเรานึกถึงพันธสัญญาของดาวิดที่กล่าวว่า พระเจ้าทรงสัญญาว่าจะให้ “การหยุดพัก” แก่กษัตริย์และประชากรจากศัตรูของพวกเขา (2 ซามูเอล 7:10, 11) บัดนี้เรารับการหยุดพักนี้ได้ เพราะพระเยซูประทับที่เบื้องขวาของพระเจ้า

พระธรรมฮีบรูอธิบายถึงการหยุดพักว่า เป็นทั้งการหยุดพักที่เป็นของพระเจ้าและเป็นวันสะบาโตแห่งการหยุดพัก (ฮีบรู 4:1-11) พระเจ้าทรงให้การหยุดพักที่เป็นของพระองค์นี้แก่อาดัมและเอวา ให้เป็นประสบการณ์แห่งวันสะบาโตแรกที่สมบูรณ์แบบกับผู้สร้างความสมบูรณ์แบบนั้น พระเจ้ายังทรงสัญญาวันสะบาโตแห่งการหยุดพักอีกด้วย  เพราะการถือรักษาวันสะบาโตอย่างแท้จริงเป็นการนำพระสัญญาของพระองค์ในการสร้างโลกที่สมบูรณ์แบบกลับมาอีกครั้ง

เมื่อเรารักษาวันสะบาโต เราจะจดจำได้ว่าพระเจ้าได้จัดเตรียมสิ่งสมบูรณ์แบบแก่เราเมื่อครั้นพระองค์ทรงสร้างโลกและทรงไถ่ที่กางเขน อย่างไรก็ตาม การรักษาวันสะบาโตอย่างแท้จริงเป็นการปฏิบัติที่มากกว่าการระลึกถึง แต่เป็นการแสดงเหตุการณ์ล่วงหน้าถึงสิ่งที่พระเจ้าทรงสัญญาแก่โลกที่ไม่สมบูรณ์แบบนี้