---
title:  ให้ความรักฉันพี่น้องมีอยู่เสมอไป
date:   19/03/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 13; โรม 12:13; เอเฟซัส 5:3-5; 1 เปโตร 5:1-4; ฮีบรู 2:9; ฮีบรู 4:16; กาลาเทีย 2:20

> <p>ข้อควรจำ</p>
> “จงให้ความรักฉันพี่น้องมีอยู่ต่อกันเสมอไป” (ฮีบรู 13:1)

ฮีบรู บทที่ 13 เขียนเกี่ยวกับคำเตือนสุดท้ายของอัครสาวก กล่าวคือ “จงให้ความรักฉันพี่น้องมีอยู่ต่อกันเสมอไป” (ฮีบรู 13:1) เปาโลได้ยืนยันตลอดจดหมายที่เขียนฝากถึงเราว่า เราเป็นครอบครัวเดียวกันกับกษัตริย์ มหาปุโรหิต พระเยซู และพี่น้องของพระองค์ เปาโลไม่ได้หมายถึงกลุ่มคนกลุ่มเดียวที่พยายามให้ได้มาซึ่งความรอดในความสัมพันธ์แบบตัวต่อตัวกับพระเยซู แต่หมายถึงครอบครัวที่จะได้รับความรอดด้วยกัน เปาโลจัดรูปแบบพันธกิจของพระเยซูที่มีต่อเราในแบบ “ความรักฉันพี่น้อง” พระองค์ “ไม่ทรงละอายที่จะเรียกเขาเหล่านั้นว่าพี่น้อง” (ฮีบรู 2:11) ดังนั้นบรรดาผู้เชื่อควรปฏิบัติแบบเดียวกับที่พระเยซูทรงทำกับพวกเขาต่อผู้อื่น

ตลอดทั่วจดหมายที่เปาโลเขียน ความรักฉันพี่น้องรวมถึง “การตักเตือนกันและกัน” เพื่อจะได้ไม่มีใครขาดจากพระคุณของพระเจ้า (ฮีบรู 3:13; ฮีบรู 10:24, 25; ฮีบรู 12:15-17) ใน บทที่ 13 ความรักฉันพี่น้องยังมีองค์ประกอบอีกมากมาย เช่น มีจิตใจต้อนรับ (ฮีบรู 13:2) เยี่ยมเยียนและช่วยเหลือผู้ถูกคุมขังและผู้ที่ถูกทำทารุณ (ฮีบรู 13:3) ให้เกียรติการสมรส (ฮีบรู 13:4) หลีกเลี่ยงการเห็นแก่เงิน (ฮีบรู 13:5, 6) ระลึกถึงและเชื่อฟังบรรดาผู้นำของคริสตจักร (ฮีบรู 13:7-17) และอธิษฐานเผื่อผู้เขียนพระธรรมฮีบรูด้วย (ฮีบรู 13:18, 19)