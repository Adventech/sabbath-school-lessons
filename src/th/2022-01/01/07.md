---
title:  ความคิดเพิ่มเติม
date:   31/12/2021
---

เดวิด เอ. เดซิลวา อธิบายอย่างชัดเจนว่าเหตุใดคริสเตียนยุคแรกจึงถูกกดขี่ข่มเหง “คริสเตียนรับเอาวิถีชีวิตที่...ถือว่าต่อต้านสังคมและแม้แต่โค่นล้มประเทศ การจงรักภักดีต่อพระต่างๆ แสดงออกโดยการเข้าร่วมพิธีกรรมต่างๆ อย่างเคร่งครัด และการกระทำเช่นนั้นก็มองว่าเป็นสัญลักษณ์ของความจงรักภักดีต่อหน่วยงานรัฐ ผู้มีอำนาจ เพื่อนฝูง และครอบครัว การบูชาเทพเจ้าเป็นสัญลักษณ์ของการอุทิศตนเพื่อสารสัมพันธ์ทำให้สังคมมั่งคงและเจริญรุ่งเรือง การละเว้นการปฏิบัติที่มีมานาน คริสเตียน (เช่นเดียวกับชาวยิว) ถูกมองว่าเป็นผู้ต้องสงสัยที่อาจละเมิดกฎหมายและมีส่วนในการโค่นล้มอาณาจักร” (Perseverance in Gratitude (Grand Rapids, MI: Eerdmans Publishing Company, 2000), หน้า 12)

“มีวิธีรักษาอย่างแน่นอนสำหรับผู้ท้อแท้ คือ ความเชื่อ การอธิษฐาน การกระทำ ความเชื่อและการทำกิจกรรมจะเสริมความมั่นใจและความพึงพอใจมากขึ้นในแต่ละวัน คุณถูกล่อลวงให้รู้สึกวิตกกังวลหรือสิ้นหวังอย่างที่สุดหรือไม่  ในวันอันมืดมนที่สุด เมื่อทุกสิ่งปรากฏเหมือนน่ากลัวที่สุด จงอย่ากลัว จงมีความเชื่อในพระเจ้า พระองค์ทรงทราบความต้องการของคุณ พระองค์มีพลังอำนาจทั้งหมด ความรักและความเมตตาอันไม่มีที่สิ้นสุดของพระองค์ไม่เคยหมดไป จงอย่ากลัวว่าพระองค์จะล้มเหลวในการปฏิบัติตามพระสัญญาของพระองค์ พระองค์ทรงเป็นความจริงนิรันดร์ พระองค์จะไม่ทรงเปลี่ยนพันธสัญญาที่ทรงกระทำไว้กับผู้ที่รักพระองค์ และพระองค์จะประทานแก่ผู้รับใช้สัตย์ซื่อของพระองค์ตามความต้องการอย่างเปี่ยมไปด้วยประสิทธิภาพ อัครสาวกเปาโลเป็นพยานไว้ว่า ‘แต่พระองค์ตรัสกับข้าพเจ้าว่า การที่มีคุณของเราก็พอแก่เจ้าแล้ว เพราะความอ่อนแอมีที่ไหน เดชของเราก็มีฤทธิ์ขึ้นเต็มขนาดที่นั่น...เหตุฉะนั้นเพราะเห็นแก่พระคริสต์ ข้าพเจ้าจึงชื่นใจในบรรดาความ อ่อนแอของข้าพเจ้า ในการประทุษร้ายต่างๆ ในความยากลำบาก ในการถูกข่มเหง ในความอับจน เพราะว่าข้าพเจ้าอ่อนแอเมื่อใด ข้าพเจ้าก็จะแข็งแรงมากเมื่อนั้น’ 2 โครินธ์ 12:9, 10” (เอลเลน จี. ไว้ท์, Prophets and Kings, หน้า 64, 165)

**คำถามเพื่อการอภิปราย**

`เป็นไปได้ไหมที่เราจะ “แตกต่าง” เนื่องจากการอุทิศตนในชีวิต คริสเตียน แต่ไม่ “แปลกแยก” และทำให้ผู้อื่นรู้สึกว่าเราไม่ใส่ใจ หากเป็นไปได้ ต้องทำอย่างไร`

`คำว่า “ตักเตือน” ในพระคัมภีร์อาจหมายถึง การตำหนิ หรือการ ให้กำลังใจก็ได้ เราจะตำหนิผู้ที่ท้อใจอย่างเอาใจใส่ได้อย่างไร`

`สถานการณ์ในพระธรรมฮีบรูมีความเหมือนหรือแตกต่างกับ คริสตจักรเลาดีเซียในพระธรรมวิวรณ์ 3:14-22 และประสบการณ์ ของเราในทุกวันนี้`