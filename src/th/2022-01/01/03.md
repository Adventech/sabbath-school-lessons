---
title:  ความยากลำบาก
date:   27/12/2021
---

เมื่อผู้เชื่อแสดงความเชื่อในพระคริสต์และเข้าร่วมกับคริสตจักร พวกเขาแตกต่างจากคนอื่นๆ ในสังคม น่าเสียดายที่สิ่งนี้กลายเป็นสาเหตุของความขัดแย้ง เพราะผู้คนในชุมชนรู้สึกถูกประณามโดยวิถีชีวิตอันบริสุทธิ์ของพวกเขา 

`อ่าน ฮีบรู 10:32-34 และ ฮีบรู 13:3 คริสเตียนชาวฮีบรูต้องเผชิญกับอะไรบ้าง เมื่อพวกเขากลับใจใหม่`

เป็นไปได้มากที่คริสเตียนฮีบรูต้องทนทุกข์ทั้งทางวาจาและทางร่างกายด้วยน้ำมือของกลุ่มคนฝ่ายตรงข้ามที่พยายามยุยง (เช่น กิจการ 16:19-22; กิจการ 17:1-9) พวกเขาถูกจองจำ และอาจถูกเฆี่ยนตีด้วย เพราะเจ้าหน้าที่มีอำนาจสั่งให้ลงโทษและกักขังได้ ซึ่งการพิจารณาของศาลมักไม่ยุติธรรมและไม่สนใจหลักฐานที่รวบรวมไว้ (เช่น กิจการ 16:22, 23)

`อ่าน ฮีบรู 11:24-16 และ 1 เปโตร 4:14, 16 ประสบการณ์ของโมเสสและคริสตชนใน 1 เปโตร ช่วยให้เราเข้าใจถึงสาเหตุที่คริสเตียนจึงถูกข่มเหง อย่างไร`

การ “ถูกด่าว่า เพราะพระนามของพระคริสต์” หมายความว่าเราเป็นส่วนหนึ่งกับพระคริสต์ และทนต่อความอับอายและการข่มเหงจากสังคม การที่สังคมเป็นปฏิปักษ์กับคริสเตียนในที่สาธารณะเป็นเพราะความมุ่งมั่นทางศาสนาที่โดดเด่นของพวกเขา  ผู้คนอาจขุ่นเคืองใจเพราะไม่เข้าใจการปฏิบัติทางศาสนาของคริสเตียน  หรือรู้สึกผิดหรืออับอายเพราะวิถีชีวิตและศีลธรรมของคริสเตียน เมื่อถึงกลางศตวรรษที่ 1 ทาสิทัสถือว่าคริสเตียนมีความผิดในเรื่องสร้าง “ความเกลียดชังต่อมนุษยชาติ” (Alfred J. Church and William J. Brodribb, trans., The Complete Works of Tacitus, (New York: The Modern Library, 1942) Annals 15.44.1) ไม่ว่าเหตุที่แท้จริงของคำกล่าวหานั้นจะเป็นอย่างไร แต่ที่แน่นอนคือ คำกล่าวหาเหล่านั้นเป็นเท็จ คริสเตียนยุคแรกมากมาย เช่น กลุ่มคนที่เปาโลเขียนจดหมายถึง ต้องทนทุกข์เพราะความเชื่อของพวกเขา

`การทนทุกข์เพื่อพระคริสต์หมายความว่าอย่างไร เพราะคนอื่นที่ไม่เป็นคริสเตียนก็ต้องทนทุกข์ด้วย และเราต้องทนทุกข์มากแค่ไหนจึงจะเรียกได้ว่าเป็นการทนทุกข์เพื่อพระคริสต์`