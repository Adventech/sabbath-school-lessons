---
title:  ความคิดเพิ่มเติม
date:   04/02/2022
---

“พระคริสต์กำลังเฝ้าดูเราอยู่ พระองค์ทรงทราบภาระ ภัยอันตรายและความทุกข์ยากของเราทั้งสิ้น และพระองค์ทรงโต้แย้งแทนเรา พระองค์ทรงวิงวอนตามความต้องการของจิตวิญญาณแต่ละดวง เช่นเดียวกับที่พระองค์ทรงทำในกรณีของเปโตร... พระผู้ทรงทูลวิงวอนเพื่อเราทรงสอนเหล่าผู้ถูกทดลองและถูกล่อลวงให้ต่อสู้กับการทดลองของซาตาน พระองค์ทรงอ่านทุกการเคลื่อนไหวของศัตรูเราออก” (เอลเลน จี. ไว้ท์, SDA Bible Commentary, vol. 7, หน้า 931 (Letter 90, 1906))

“ซาตานมีจุดประสงค์ที่จะแยกพระเจ้ากับมนุษย์ชั่วนิรันดร์ แต่โดย พระคริสต์ทำให้เราเข้าเป็นหนึ่งเดียวกับพระเจ้าอย่างใกล้ชิดมากยิ่งกว่าตอนที่เราไม่เคยทำบาป เนื่องจากพระผู้ช่วยให้รอดรับสภาพเดียวกับเรา พระองค์จึงทรงผูกมัดพระองค์เองเข้ากับมนุษย์โดยสายสัมพันธ์ที่ไม่มีวันขาด... พระเจ้าทรงปฏิญาณว่า พระองค์จะทรงทำให้พระวจนะสำเร็จ ‘ด้วยมีเด็กคนหนึ่งเกิดมาเพื่อเรา มีบุตรชายคนหนึ่งประทานมาให้เรา และการปกครองจะอยู่บนบ่าของท่าน’ พระเจ้าทรงรับเอาสภาพมนุษย์ในพระกายของพระบุตร และทรงนำสภาพเดียวกันนี้ขึ้นสู่สวรรค์ นั่นคือ ‘บุตรมนุษย์’ และเขาจะขนานนามของท่านว่า ‘ที่ปรึกษามหัศจรรย์ พระเจ้าผู้ทรงมหิทธิฤทธิ์ พระบิดานิรันดร์ และองค์สันติราช’ อิสยาห์ 9:6 ผู้ซึ่ง “เราเป็น” เป็นคนกลางระหว่างพระเจ้าและมนุษย์ด้วยการวางพระหัตถ์ของพระองค์ไว้ทั้งสองฝ่าย พระองค์ทรงเป็น “ผู้บริสุทธิ์ ปราศจากอุบาย ไร้มลทิน แยกจากคนบาปทั้งหลาย” ไม่ทรงละอายที่จะเรียกเราว่าเป็นพี่น้อง ฮีบรู 7:26; 2:11 ครอบครัวแห่งแผ่นดินโลกและครอบครัวสวรรค์ผูกพันกันโดยพระคริสต์ พระคริสต์ได้รับเกียรติเป็นพี่ชายของเรา สวรรค์ประดิษฐานอยู่ในมนุษย์ และมนุษย์อยู่ในอ้อมอกแห่งความรักอันไร้ขอบเขต” (เอลเลน จี. ไว้ท์, ผู้พึงปรารถนาแห่งปวงชน, หน้า 25, 26)

**คำถามเพื่อการอภิปราย**

`ข้อความข้างต้นข้อความแรกกล่าวว่า “พระองค์ (พระเยซู) ทรง โต้แย้งเพื่อเรา” พระสัญญานี้มีความหมายต่อคุณอย่างไร สอน เราถึงความรักของพระเจ้าที่มีต่อเราอย่างไร ทำไมแนวคิดนี้จึงให้ กำลังใจเรา ทำไมเราจึงต้องการใครบางคนโต้แย้งแทนเรา`

`ข้อความที่สองกล่าวว่า “โดยพระคริสต์ทำให้เราเข้าเป็นหนึ่ง เดียวกับพระเจ้าอย่างใกล้ชิดมากยิ่งกว่าตอนที่เราไม่เคยทำบาป” หมายความว่าอย่างไร เราจะเข้าถึงความใกล้ชิดนั้นได้อย่างไร เราจะได้รับความอบอุ่นใจจากประสบการณ์นี้อย่างไร และการที่ “พระองค์ทรงโต้แย้งแทนเรา” ช่วยให้เรามีประสบการณ์นี้ได้ อย่างไร`