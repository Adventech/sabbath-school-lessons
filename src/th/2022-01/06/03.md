---
title:  ตามแบบอย่างของเมลคีเซเดค
date:   31/01/2022
---

`อ่าน ปฐมกาล 14:18-20 และ ฮีบรู 7:1-3 เมลคีเซเดคเป็นใคร เขาเปรียบเสมือนพระเยซูอย่างไร`

เมลคีเซเดคเป็นทั้งกษัตริย์และปุโรหิต เขายังเหนือกว่าอับราฮัมอีกด้วย เพราะอับราฮัมต้องคืนสิบลดให้เขา ในทำนองเดียวกัน พระเยซูทรงเป็นกษัตริย์และปุโรหิต (ฮีบรู 1:3) แต่ต่างจากเมลคีเซเดคตรงที่พระเยซูปราศจากบาป (ฮีบรู 7:26-28)
	
ฮีบรู 7:15 อธิบายว่าพระเยซูทรงเป็นปุโรหิต “ตามแบบอย่างของเมล-คีเซเดค” (ฮีบรู 5:6) ก็บรรยายพระเยซูในลักษณะนี้เช่นเดียวกัน พระเยซูไม่ ได้มาแทนที่เมลคีเซเดค แต่บทบาทปุโรหิตของพระองค์คล้ายคลึงกับเขา

ตัวอย่างเช่น เปาโลกล่าวว่าเมลคีเซเดคไม่มีบิดา มารดา ลำดับวงศ์ตระกูล การเกิด และการตาย บางคนบอกว่าเมลคีเซเดคเป็นร่างจุติของพระเยซูในสมัยอับราฮัม แต่แนวคิดนี้ไม่เข้ากับคำเขียนในพระธรรมฮีบรู เพราะพระธรรมฮีบรูเขียนว่า เมลคีเซเดค “เป็นเหมือน” พระเยซู ซึ่งบ่งบอกว่าเขาแตกต่างจากพระเยซูในบางเรื่อง (ฮีบรู 7:3)

มีบางคนกล่าวด้วยว่า เมลคีเซเดคมาจากสวรรค์ แต่แนวคิดนี้ก็ไม่ตรง กับพระธรรมฮีบรู ถ้าเมลคีเซเดคไม่มีบิดา มารดา จุดเริ่มต้น หรือจุดจบ เขาคงต้องเป็นพระเจ้า แต่ก็ยังมีข้อโต้แย้งที่ว่า หากเมลคีเซเดคเป็นปุโรหิตมาจากสวรรค์ก่อนหน้าการเสด็จมาทำพระราชกิจของพระเยซูแล้ว เหตุในพระธรรมฮีบรูจึงกล่าวว่า “ทำไมจะต้องมีปุโรหิตอีกตามแบบอย่างของเมลคีเซเดค” (ฮีบรู 7:11)

แทนที่จะเป็นเช่นนั้น พระธรรมฮีบรูไม่ได้กล่าวเกี่ยวกับการเกิด ตาย และลำดับวงศ์ตระกูลของเมลคีเซเดค เพื่อให้เป็นรูปแบบและสัญลักษณ์สำหรับพระราชกิจปุโรหิตของพระเยซู (ปฐมกาล 14:18-20) และเพราะพระเยซูทรงดำรงอยู่ชั่วนิรันดร์ กล่าวโดยย่อคือ เมลคีเซเดคเป็นปุโรหิตกษัตริย์ชาวคานาอันผู้ซึ่งรับใช้ในฐานะเป็นแบบอย่างของพระเยซู

“พระคริสต์เป็นผู้ตรัสผ่านเมลคีเซเดคผู้เป็นปุโรหิตของพระเจ้าสูงสุด เมลคีเซเดคไม่ใช่พระคริสต์ แต่เป็นพระดำรัสของพระเจ้าต่อโลกนี้ เป็นตัวแทนของพระบิดา และพระคริสต์ทรงตรัสผ่านตลอดชั่วอายุคนตั้งแต่อดีต พระคริสต์ทรงนำประชากรของพระองค์และเป็นแสงสว่างของโลก” (เอลเลน จี. ไว้ท์, Selected Messages, เล่ม 1, หน้า 409)

`เรื่องราวของเมลคีเซเดคสอนเราว่า พระเจ้าทรงทำงานในหมู่ผู้ที่ไม่เคยได้รับการสอนจากมิชชันนารีอย่างไร`