---
title:  พระเยซูมหาปุโรหิตผู้สัตย์ซื่อ
date:   29/01/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 5:1-10; ปฐมกาล 14:18-20; 1 เปโตร 2:9; ฮีบรู 7:1-3; ฮีบรู 7:11-16, 22, 26

> <p>ข้อควรจำ</p>
> “มหาปุโรหิตเช่นนี้แหละที่เหมาะสำหรับพวกเรา คือเป็นผู้บริสุทธิ์ ปราศจากอุบาย ไร้มลทิน แยกจากคนบาปทั้งหลาย และอยู่สูงกว่าฟ้าสวรรค์” (ฮีบรู 7:26)

บาปทำให้เกิดอ่าวใหญ่ที่อยู่ระหว่างพระเจ้ากับเรา ปัญหาก็ทวีคูณขึ้นเพราะบาปเปลี่ยนแปลงลักษณะของเราให้เสื่อมทราม พระเจ้าเป็นผู้บริสุทธิ์ และบาปไม่อาจปรากฎต่อพระพักตร์พระองค์ได้ ฉะนั้นลักษณะเสื่อมทรามของเราเองแยกเราออกจากพระเจ้า เหมือนแม่เหล็กขั้วเดียวกันก็จะผลักกัน นอกจากนี้ลักษณะเสื่อมทรามของเราทำให้เป็นไปไม่ได้ที่มนุษย์จะปฏิบัติตามพระบัญญัติของพระเจ้า บาปทำให้เกิดความเข้าใจผิด มนุษย์ไม่เห็นความรักและพระเมตตาของพระเจ้า แต่เห็นพระองค์ผู้ทรงพิโรธและเรียกร้องจากเรา

สัปดาห์นี้เราจะศึกษาสิ่งอัศจรรย์ที่พระบิดาและพระเยซูทรงทำเพื่อสร้างสะพานเชื่อมอ่าวนั้น ฮีบรู บทที่ 5-7 วิเคราะห์อย่างละเอียดถึงการเป็นปุโรหิตของพระเยซู ผู้เขียนพระธรรมฮีบรูวิเคราะห์ที่มาและจุดประสงค์ของการเป็นปุโรหิต (ฮีบรู 5:1-10) และจากนั้นเตือนผู้อ่านไม่ให้เพิกเฉย (ฮีบรู 5:11-6:8) และให้เรายึดมั่นในความหวังนั้น (ฮีบรู 6:9-20) ผู้เขียนยังอธิบายพระลักษณะในรูปแบบปุโรหิตด้วย (ฮีบรู 7:1-10) และความหมายของความสัมพันธ์ของพระเจ้ากับผู้เชื่อ (ฮีบรู 7:11-28) สัปดาห์นี้เราจะเน้นไปยัง ฮีบรู 5:1-10 และ ฮีบรู 7:1-28