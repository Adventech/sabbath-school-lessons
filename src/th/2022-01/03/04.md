---
title:  พระองค์ทรงเป็นแสงสว่างแห่งพระสิริของพระเจ้า
date:   11/01/2022
---

`อ่าน ฮีบรู 1:2-4 ข้อพระคัมภีร์เหล่านี้สอนเราเกี่ยวกับพระเยซูอย่างไร`

ในข้อนี้ เราจะเน้นในส่วนที่กล่าวว่า “พระบุตรทรงเป็นแสงสว่างแห่ง พระสิริของพระเจ้า ทรงมีแก่นแท้เดียวกับพระเจ้า” (ฮีบรู 1:3)

`อ่าน อพยพ 24:16, 17; สดุดี 4:6; สดุดี 36:9 และ สดุดี 89:15 ข้อพระคัมภีร์เหล่านี้ช่วยให้เราเข้าใจว่าพระสิริของพระเจ้าคืออะไร`

ในพระคัมภีร์พันธสัญญาเดิม พระสิริของพระเจ้าหมายถึง การที่ พระองค์ทรงปรากฏแก่ประชากรของพระองค์ (อพยพ 16:7; อพยพ 24:16, 17; เลวีนิติ 9:23; กันดารวิถี 14:10) การปรากฏนี้มักอยู่ในรูปของแสงสว่างหรือรัศมี

พระคัมภีร์บอกเราว่า พระเยซูทรงเป็นความสว่างที่มายังโลกนี้เพื่อ เปิดเผยพระสิริของพระเจ้า (ฮีบรู 1:3; ยอห์น 1:6-9, 14-18; 2 โครินธ์ 4:6) ตัวอย่างเช่น ลองคิดถึงการที่พระเยซูทรงปรากฏตัวในการจำแลงพระกาย “แล้วพระองค์ก็ทรงได้รับการเปลี่ยนแปลงไปต่อหน้าพวกเขา พระพักตร์ของพระองค์ทอแสงเหมือนแสงอาทิตย์ ฉลองพระองค์ก็ขาวผ่องดุจแสงสว่าง” (มัทธิว 17:2)

เฉกเช่นที่เราไม่สามารถมองเห็นดวงอาทิตย์ได้ เว้นแต่รัศมีของแสง สว่าง เราก็รู้จักพระเจ้าได้ผ่านทางพระเยซูผ่านการรับรู้ของเรา พระองค์ทั้ง สองรวมเป็นหนึ่งเดียว เพราะพระสิริของพระเจ้าเป็นความสว่าง จึงไม่มีความแตกต่างระหว่างพระเจ้ากับพระเยซู เช่นเดียวกับที่ไม่มีความแตกต่างระหว่างแสงสว่างและรัศมีของมัน

พระธรรมฮีบรูกล่าวด้วยว่า พระเยซูทรงมี “แก่นแท้เดียว” กับพระบิดา (ฮีบรู 1:3) ประเด็นของอุปมานี้คือ มีความสอดคล้องกันอย่างสมบูรณ์แบบในการดำรงอยู่หรือแก่นแท้ระหว่างพระบิดาและพระบุตร สังเกตว่า มนุษย์มีลักษณะตามพระฉายาของพระเจ้า แต่ไม่เป็นแก่นเดียวกับพระองค์ (ปฐมกาล 1:26) อย่างไรก็ตาม พระบุตรทรงมีแก่นแท้เดียวกับพระบิดา ไม่แปลกใจเลยที่พระเยซูตรัสว่า “ผู้ที่ได้เห็นเราก็ได้เห็นพระบิดา” (ยอห์น 14:9)

`เหตุใดจึงเป็นข่าวดีที่พระเยซูทรงเปิดเผยพระลักษณะและพระสิริของพระบิดาแก่เรา พระเยซูทรงบอกเราว่าพระบิดาเป็นอย่างไร`