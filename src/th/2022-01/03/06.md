---
title:  วันนี้เราให้กำเนิดเจ้า
date:   13/01/2022
---

ฮีบรู 1:5 เขียนถ้อยคำของพระบิดาที่มีต่อพระเยซูดังนี้ “เจ้าเป็นบุตรของเรา วันนี้เราให้กำเนิดเจ้า” พระเยซูได้รับการ “ให้กำเนิด” หมายความว่าอย่างไร และเกิดขึ้นเมื่อใด มิได้แสดงให้เราเห็นว่า พระเยซูได้รับการทรงสร้างจากพระเจ้าในอดีตอย่างที่หลายคนเชื่อหรอกหรือ

`อ่าน ฮีบรู 1:5; 2 ซามูเอล 7:12-14; สดุดี 2:7 และ ลูกา 1:31, 32 เปาโลประยุกต์พระสัญญาของดาวิดกับพระเยซูในพระธรรมฮีบรูอย่างไร`

พระเยซูทรงถือกำเนิดขึ้นในแง่ที่ว่าพระเจ้าทรงรับพระองค์ “ให้เป็น”  ผู้ปกครอง เป็นบุตรของดาวิดตามพระสัญญา แนวคิดของการรับให้เป็นผู้ปกครองแบบพระเจ้า เป็นแนวคิดทั่วไปในสมัยโลกของ กรีก-โรมัน และโลกตะวันออก ซึ่งทำให้ผู้ปกครองมีความชอบด้วยกฎหมายและมีอำนาจเหนือแผ่นดิน

อย่างไรก็ตาม พระเจ้าทรงสัญญากับดาวิดว่า บุตรของเขาจะเป็นผู้ปกครองที่ชอบด้วยกฎหมายของบรรดาประชาชาติอย่างแท้จริง พระองค์จะทรง “รับ” เอาบุตรของดาวิดมาเป็นบุตรของพระองค์เอง ด้วยกระบวนการนี้ กษัตริย์ดาวิดจะกลายเป็นบุตรบุญธรรมของพระเจ้าและทายาทของพระองค์ พระเจ้าจะเอาชนะศัตรูของพระองค์และประทานบรรดาประชาชาติให้เป็นมรดกของพระองค์ (สดุดี 89:27; สดุดี 2:7, 8)

ตามที่เราอ่านใน โรม 1:3, 4 และ กิจการ 13:32, 33 พระเยซูได้รับการเปิดเผยต่อสาธารณชนว่า เป็นพระบุตรของพระเจ้า การบัพติศมาและจำแลง พระกายของพระเยซูเป็นช่วงเวลาที่พระเจ้าระบุและประกาศว่าพระเยซูเป็น พระบุตรของพระองค์ (มัทธิว 3:17; มัทธิว 17:5)

กระนั้น ตามที่กล่าวไว้ในพระคัมภีร์พันธสัญญาใหม่ พระเยซูทรง เป็น “พระบุตรของพระเจ้าด้วยฤทธานุภาพ” เมื่อพระองค์ทรงฟื้นคืน พระชนม์และประทับเบื้องขวาของพระเจ้า ขณะนั้นเองพระเจ้าทรงทำให้ พระสัญญาที่ให้ไว้กับดาวิดสำเร็จ กล่าวว่าบุตรของเขาจะได้รับเป็นพระบุตร ของพระเจ้า และบัลลังก์ของพระบุตรที่อยู่เหนือบรรดาประชาชาติจะสถาปนา เป็นนิตย์ (2 ซามูเอล 7:12-14)

ดังนั้น ซีซาร์ (สัญลักษณ์ของกรุงโรม) จึงไม่ใช่ “บุตรของพระเจ้า” ที่ชอบด้วยกฎหมายปกครองบรรดาประชาชาติ แต่ผู้นั้นคือ พระเยซูคริสต์ การ “ให้กำเนิด” พระเยซูหมายถึง การเริ่มต้นการปกครองของพระเยซูเหนือบรรดาประชาชาติ แต่ไม่ใช่เป็นจุดเริ่มต้นของการดำรงอยู่ของพระองค์ เพราะพระเยซูทรงดำรงอยู่ตลอดเวลา ไม่มีเวลาไหนเลยที่พระเยซูไม่ได้ดำรงอยู่ เพราะพระองค์ทรงเป็นพระเจ้า

อันที่จริง ฮีบรู 7:3 กล่าวว่า พระเยซูไม่มี “วันเกิดหรือวันตาย” (เปรียบเทียบ ฮีบรู 13:8) เพราะพระองค์ทรงเป็นนิรันดร์ ดังนั้นแนวคิดเรื่องพระเยซูในฐานะเป็น “พระบุตรองค์เดียว” ของพระเจ้า ไม่ได้เกี่ยวข้องกับพระลักษณะของพระคริสต์ในฐานะที่เป็นพระเจ้า แต่เกี่ยวกับบทบาทของพระองค์ในแผนการแห่งการไถ่ให้รอด เมื่อพระคริสต์ทรงทำให้พระสัญญาในพันธสัญญาทั้งหมดสำเร็จ