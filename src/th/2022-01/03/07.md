---
title:  ความคิดเพิ่มเติม
date:   14/01/2022
---

การเสด็จมาของพระเยซูยังโลกนี้ในฐานะพระบุตรของพระเจ้า ได้ทำ ให้หน้าที่หลายอย่างสำเร็จพร้อมกัน ประการแรก ในฐานะเป็นพระบุตรของพระเจ้า พระเยซูเสด็จมาเพื่อเปิดเผยพระบิดาแก่เรา พระเยซูแสดงให้เราเห็นผ่านทางการกระทำและพระคำของพระองค์ว่า แท้จริงแล้วพระบิดาทรงเป็นอย่างไร และเหตุใดเราจึงวางใจและเชื่อฟังพระองค์ได้ 

พระเยซูเสด็จมาในฐานะบุตรตามคำสัญญาของดาวิด อับราฮัมและ อาดัม ที่พระเจ้าทรงสัญญากับพวกเขา ว่าพระเยซูจะเอาชนะศัตรูและปกครองโลกนี้ ดังนั้นพระเยซูเสด็จมาแทนที่อาดัมซึ่งเป็นหัวหน้ามนุษยชาติ และทำ ให้จุดประสงค์ดั้งเดิมที่พระเจ้าทรงมีต่อพวกเขาสำเร็จ (ปฐมกาล 1:26-28; สดุดี 8:3-8) พระเยซูเสด็จมาเป็นผู้ปกครองอันชอบธรรมที่พระเจ้าประสงค์ ให้โลกนี้มีมาโดยตลอด

“พระวจนะที่ตรัสกับพระเยซูที่แม่น้ำจอร์แดน ‘ท่านผู้นี้เป็นบุตรที่รัก ของเรา เราชอบใจท่านมาก’ ครอบคลุมถึงความเป็นมนุษย์ พระเจ้าตรัสกับ พระเยซูในฐานะตัวแทนของเรา แม้เราจะมีบาปทั้งปวงและความอ่อนแอ แต่ เราจะไม่ถูกทอดทิ้งอย่างไร้ค่า ‘ทรงโปรดประทานแก่เราในพระเยซูคริสต์ ผู้ทรงเป็นที่รักของพระองค์’ เอเฟซัส 1:6 พระสิริที่อยู่เหนือพระคริสต์เป็นคำ มั่นสัญญาถึงความรักที่พระเจ้าทรงมีต่อเรา...แสงสว่างที่ส่องลงมาจากประตูที่เปิดออกลงมาเหนือพระผู้ช่วยให้รอดของเราจะส่องลงมาสู่เรา เมื่อเราอธิษฐานขอการช่วยเหลือเพื่อต่อต้านการทดลอง พระสุรเสียงที่ตรัสกับพระเยซู ก็ตรัสกับจิตวิญญาณทุกดวงที่เชื่อว่า นี่คือบุตรที่รักของเรา เราชอบใจเจ้ามาก” (เอลเลน จี. ไว้ท์, ผู้พึงปรารถนาแห่งปวงชน, หน้า 113)

**คำถามเพื่อการอภิปราย**

`เราเรียนรู้ว่า หากเราเข้าใจพระวจนะและการกระทำของพระเยซู มากขึ้น จะช่วยให้เราเข้าใจพระเจ้าพระบิดาได้ดียิ่งขึ้นด้วย เรา จะปฏิบัติอย่างไรเพื่อให้การเข้าใจพระเยซูมากขึ้นส่งเสริมความ สัมพันธ์ระหว่างเรากับพระเจ้าพระบิดามากขึ้น`

`เราเรียนรู้ว่า พระเจ้าประสงค์ที่จะตรัสและปฏิบัติต่อเราในวิธี เดียวกับที่พระองค์ตรัสและปฏิบัติต่อพระเยซู แล้วเราควรปฏิบัติ ต่อผู้อื่นอย่างไร`

`เนื่องจากการที่พระคริสต์เป็นพระเจ้านิรันดร์นั้นสำคัญมาก เรา จะสูญเสียอะไรหากเราเชื่อว่าพระเยซูเป็นผู้ได้รับการทรงสร้าง เช่นเดียวกับเรา เพียงแค่สิ้นพระชนม์ที่กางเขน จงเปรียบเทียบกัน`

`อภิปรายถึงการถวายพระเกียรติแด่พระเจ้า อ่าน วิวรณ์ 14:7 การ ถวายพระเกียรติแด่พระเจ้าเป็นส่วนหนึ่งของความจริงยุคปัจจุบัน และข่าวของทูตสวรรค์สามองค์อย่างไร`