---
title:  ไม่มีเครื่องบูชาลบบาปเหลืออยู่
date:   08/02/2022
---

คำเตือนใน ฮีบรู 6:4-6 คล้ายกับคำเตือนใน ฮีบรู 10:26-29 เปาโลอธิบายว่า หากผู้อ่านปฏิเสธการสละพระชนม์ของพระคริสต์ ก็เท่ากับว่าจะไม่มีทางได้รับการอภัยบาป เพราะไม่มีทางอื่นที่เราจะได้รับการอภัยนอกจากทางของพระเยซู (ฮีบรู 10:1-14)

`อ่าน ฮีบรู 10:26-29 ผู้เขียนบรรยายถึงบาปสามอย่างที่อภัยให้ไม่ได้ คืออะไรบ้าง`

ผู้เขียนไม่ได้กล่าวว่า เราจะไม่ได้รับการอภัยบาปอีกหลังจากที่เรารับ เอาความรู้แห่งความจริง พระเจ้าทรงประทานพระเยซูให้เป็นผู้ช่วยทูลขอเพื่อ เรา (1 ยอห์น 2:1) เราจะได้รับการอภัยบาปโดยทางพระองค์ (1 ยอห์น 1:9) บาปที่ไม่ได้รับการอภัยคือ เหยียบย่ำพระบุตรของพระเจ้า ทำให้พระโลหิตแห่งพระสัญญาเป็นมลทิน และดูหมิ่นพระวิญญาณบริสุทธิ์ (ฮีบรู 10:29) ให้เรามา ดูความหมายของบาปทั้งสามนี้

คำกล่าว “เหยียบย่ำพระบุตรของพระเจ้า” (ฮีบรู 10:29) อธิบายถึงการปฏิเสธการปกครองของพระเยซู ตำแหน่ง “พระบุตรของพระเจ้า” เตือนผู้ฟังว่า พระเจ้าทรงแต่งตั้งพระเยซูไว้ที่เบื้องขวาของพระองค์ และสัญญากับพระองค์ว่าจะทำให้ศัตรูเป็น “ที่รองเท้า” ของพระองค์ (ฮีบรู 1:13; ดูใน ฮีบรู 1:5-12, 14 ด้วย) การเหยียบย่ำพระเยซูหมายความว่า ผู้ละทิ้งความเชื่อปฏิบัติต่อพระเยซูในฐานะศัตรู ในบริบทนี้บอกเป็นนัยได้ว่า ผู้ละทิ้งความเชื่อถอดพระเยซูออกจากบัลลังก์ (แล้วผู้ละทิ้งความเชื่อก็เข้าแทนที่) และให้พระองค์เป็นที่รองเท้าแทน นี่คือสิ่งที่ลูซิเฟอร์ต้องการทำในสวรรค์ (อิสยาห์ 14:12-14) และเป็นสิ่งที่ “คนนอกกฎหมาย” จะพยายามทำในอนาคต (2 เธสะโลนิกา 2:3, 4)

คำกล่าว “ถือว่าพระโลหิตแห่งพันธสัญญาเป็นมลทิน” หมายถึงการปฏิเสธการสละพระชนม์ของพระเยซู (ฮีบรู 9:15-22) ซึ่งบ่งบอกว่า พระโลหิตของพระเยซูปราศจากอำนาจการชำระล้าง

คำกล่าว “ดูหมิ่นพระวิญญาณบริสุทธิ์” มาจากศัพท์ภาษากรีก “enybrisas” แปลว่า “ดูหมิ่น ก้าวร้าว” ซึ่งเกี่ยวข้องกับการแสดงออกถึงความโอหัง หมายถึง “อวดดี” หรือ “เย่อหยิ่ง” คำกล่าวนี้แตกต่างอย่างสิ้นเชิงกับคำพรรณนาถึงพระวิญญาณบริสุทธิ์ว่าเป็น “พระวิญญาณแห่งพระคุณ” ซึ่งบ่งบอกว่า ผู้ละทิ้งความเชื่อดูถูกพระคุณที่พระเจ้าทรงมอบให้

ผู้ละทิ้งความเชื่ออยู่ในสภาพที่พระเจ้าไม่สามารถให้อภัยได้ คนเหล่านี้ปฏิเสธพระเยซู การสละพระชนม์ของพระองค์ และพระวิญญาณบริสุทธิ์