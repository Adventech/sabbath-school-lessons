---
title:  ความคิดเพิ่มเติม
date:   11/02/2022
---

อ่านหนังสือ The Acts of the Apostles เรื่อง “ยอห์นผู้เป็นที่รัก” หน้า 539-545 และหนังสือผู้พึงปรารถนาแห่งปวงชน เรื่อง “ยูดาส” หน้า 716-722 ของ เอลเลน จี. ไว้ท์

“สงครามกับตนเองเป็นการต่อสู้ที่ยิ่งใหญ่ที่สุดที่เราจะมีได้ การละทิ้งตนเองและยอมจำนนต่อพระประสงค์ของพระเจ้าจำเป็นต้องดิ้นรนพยายาม แต่จิตวิญญาณต้องยอมจำนนต่อพระเจ้าก่อนที่จะเริ่มใหม่ในความบริสุทธิ์ได้” (เอลเลน จี. ไว้ท์, เคล็ดลับแห่งความสุข, หน้า 43)

“ยอห์นปรารถนาที่จะเป็นเหมือนพระเยซู และภายใต้อิทธิพลแห่งการเปลี่ยนแปลงในความรักของพระคริสต์ เขากลายเป็นคนสุภาพอ่อนโยน ตัวตนถูกซ่อนไว้ในพระเยซู ยอห์นยอมจำนนต่ออำนาจแห่งชีวิตอันอัศจรรย์...

“เป็นเพราะความรักอันลึกซึ้งที่ยอห์นมีต่อพระคริสต์ ทำให้เขาปรารถนาจะอยู่ใกล้พระองค์เสมอ พระผู้ช่วยให้รอดทรงรักสาวกทั้งสิบสองคน แต่ยอห์นมีจิตวิญญาณที่เปิดกว้างที่สุด เขาอายุน้อยกว่าคนอื่นๆ และมีความไว้วางใจอย่างเด็ก เขาได้เปิดใจต่อพระเยซู ดังนั้นเขาจึงมีความเห็นอกเห็นใจต่อพระคริสต์ และบรรดาคนอื่นๆ ต่างได้รับคำสอนฝ่ายจิตวิญญาณอันลึกซึ้งที่สุดของพระผู้ช่วยให้รอดผ่านทางเขา...

“ความงดงามในความบริสุทธิ์ที่เปลี่ยนแปลงเขาเปล่งประกายด้วยรัศมีเหมือนพระคริสต์จากใบหน้าของเขา เขามองไปยังพระผู้ช่วยให้รอดด้วยการสรรเสริญและความรัก จนกระทั่งกลายเป็นเหมือนพระคริสต์และการสามัคคีธรรมกับพระองค์กลายเป็นความปรารถนาของเขา และลักษณะอุปนิสัยของเขาก็สะท้อนพระลักษณะของพระอาจารย์ของเขา” (เอลเลน จี. ไว้ท์, The Acts of the Apostles, หน้า 544, 545)
 
**คำถามเพื่อการอภิปราย**

`ชีวิตของยอห์นผู้เป็นสาวกอันเป็นที่รักแตกต่างอย่างชัดเจนกับ ชีวิตของยูดาส อิสคาริโอท เมื่อพระเยซูทอดพระเนตรยอห์นและ พี่ชาย พระองค์ทรงเรียกพวกเขาว่า โบอาเนอเย แปลว่า ลูกฟ้า ร้อง ยอห์นก็มีข้อบกพร่องที่ร้ายแรง ยูดาสก็มีข้อบกพร่องเช่นกัน ซึ่งก็ไม่ได้ร้ายแรงไปกว่าของยอห์น แต่ทำไมยอห์นจึงเปลี่ยนไป สู่พระฉายาของพระเยซู ในขณะที่ยูดาสได้ทำบาปต่อพระวิญญาณ บริสุทธิ์ อะไรคือความแตกต่าง`

`พระเยซูทรงเชื้อเชิญผู้เชื่อให้แบกกางเขนของตนและติดตาม พระองค์ไป การรับเอากางเขนและการยอมต่อการกดขี่ของผู้อื่น แตกต่างกันอย่างไร`

`เหตุใดพระเจ้าจึงทรงเรียกร้องให้เรายอมจำนนชีวิตของเราทั้งหมด ต่อพระองค์ เจตจำนงเสรีและความรอดสัมพันธ์กันอย่างไร`