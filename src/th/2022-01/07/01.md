---
title:  พระเยซูผู้เป็นสมอที่มั่นคงของจิตใจ
date:   05/02/2022
---

### อ่านข้อพระคัมภีร์สำหรับบทเรียนสัปดาห์นี้
ฮีบรู 6:4-6; มัทธิว 16:24; โรม 6:6; ฮีบรู 10:26-29; ฮีบรู 6:9-13; ฮีบรู 6:17-20

> <p>ข้อควรจำ</p>
> “ความหวังที่เรายึดนั้นเป็นเสมือนสมอที่แน่นอนและมั่นคงของจิตใจ เป็นความหวังที่นำไปสู่อภิสุทธิสถานข้างหลังม่าน ที่ที่พระเยซูผู้ทรงนำหน้าเสด็จเข้าไปก่อนแล้วเพื่อเรา  เพราะพระองค์ทรงเป็นมหาปุโรหิตชั่วนิรันดร์ ตามแบบอย่างเมลคีเซเดคนั้น” (ฮีบรู 6:19-20)

ฮีบรู 5:11–6:20 เปาโลเปลี่ยนจากการอธิบายพระราชกิจปุโรหิตของพระเยซูแทนเรา เป็นการแทรกคำเตือนเกี่ยวกับอันตรายอย่างร้ายแรงหากเราพลัดพรากจากพระคริสต์

แต่ดูเหมือนว่าประชากรจะตกอยู่ในอันตรายอย่างแท้จริงจากการลื่นล้มลงในความสงสารตนเองและขาดความเชื่อ อัครสาวกเปาโลกังวลว่าผู้อ่านและผู้ฟังของเขาอาจตกอยู่ในความรู้สึกฝ่ายจิตวิญญาณที่มัวหมอง เพราะว่าสถานการณ์ยากลำบากที่พวกเขากำลังเผชิญ ทำให้พวกเขาหยุดเติบโตในความเข้าใจและประสบการณ์เกี่ยวกับข่าวประเสริฐ

การเช่นนี้เป็นอันตรายที่อาจเกิดขึ้นได้กับเราทุกคนมิใช่หรือ เราท้อแท้เพราะเจอการทดลองและล้มลงมิใช่หรือ

อย่างไรก็ตาม การเตือนที่จริงจังนี้ก็จบลงด้วยการให้กำลังใจด้วยความรัก เปาโลเชื่อใจในตัวผู้อ่านและยกย่องพระเยซูว่าเป็นศูนย์รวมของพระสัญญาแห่งความรอดที่ไม่มีวันคืนคำที่พระเจ้าทำกับพวกเขา (ฮีบรู 6:9-20) รูปแบบของการเตือนและการหนุนใจนี้เกิดขึ้นอีกครั้งใน ฮีบรู 10:26-39

เราจะศึกษารูปแบบนี้และมุ่งความสนใจไปยังคำหนุนใจที่พระเยซูให้ แก่เรา