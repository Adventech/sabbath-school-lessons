---
title:  พระสัญญาที่ประเสริฐกว่าในพันธสัญญาใหม่
date:   16/02/2022
---

เราอาจจะคิดว่าพันธสัญญาใหม่ให้ “พระสัญญาที่ประเสริฐกว่า” ในแง่ ที่ว่าพันธสัญญาใหม่ให้ผลที่สูงส่งกว่าพันธสัญญาเดิม (เช่น ที่อยู่บนสวรรค์ ชีวิตนิรันดร์ เป็นต้น) แต่ความจริงก็คือว่า บำเหน็จที่พระเจ้าทรงมอบแก่ผู้เชื่อในพระคัมภีร์พันธสัญญาเดิมเป็นบำเหน็จเดียวกันกับที่พระองค์ทรงมอบแก่เรา (อ่าน ฮีบรู 11:10, 13-16) ในฮีบรู 8:6 กล่าวถึง “พระสัญญาที่ประเสริฐกว่า” คือพันธสัญญาอีกประเภทหนึ่ง

พันธสัญญาระหว่างพระเจ้ากับอิสราเอลเป็นการแลกเปลี่ยนสัญญาอย่างเป็นทางการระหว่างพระเจ้ากับอิสราอล  พระเจ้าเป็นผู้ริเริ่มและปลดปล่อยชนชาติ อิสราเอลจากอียิปต์และสัญญาว่าจะนำพวกเขาไปสู่แผ่นดินแห่งพันธสัญญา

`เปรียบเทียบ อพยพ 24:1-8 กับ ฮีบรู 10:5-10 พันธสัญญาทั้งสองนี้เหมือนและแตกต่างกันอย่างไร`

พันธสัญญาระหว่างพระเจ้ากับอิสราเอลยืนยันด้วยโลหิต คือการประพรมโลหิตทั่วแท่นบูชา ซึ่งเป็นสัญลักษณ์แทนพระเจ้า และประพรมลงบนเสาสิบสองเสา ซึ่งเป็นสัญลักษณ์ของประชากร ชาวอิสราเอลสัญญาว่าจะเชื่อฟังทุกสิ่งที่องค์พระผู้เป็นเจ้าตรัส นั่นคือสิ่งที่เราต้องทำเช่นกันเมื่อเราเข้าสู่พันธสัญญากับพระเจ้า

“เงื่อนไขในการได้รับชีวิตนิรันดร์ในตอนนี้ก็เป็นอย่างที่เคยเป็นมา เหมือนอย่างที่เคยเป็นในสรวงสวรรค์ก่อนที่บรรพบุรุษคู่แรกของเราล้มลงในบาป นั่นคือการเชื่อฟังธรรมบัญญัติของพระเจ้าอย่างบริบูรณ์ มีผลให้เกิดความชอบธรรมที่สมบูรณ์ หากจะงดเงื่อนไขการรับชีวิตนิรันดร์ลง ความผาสุกของทั่วทั้งจักรวาลก็จะตกอยู่ในอันตราย เป็นการเปิดทางให้บาปนำความวิบัติและความทุกข์เศร้าโศกให้ยั่งยืนตลอดไป” (เอลเลน จี. ไว้ท์, เคล็ดลับแห่งความสุข, หน้า 62)

พระเจ้าได้ทรงปฏิบัติตามกำหนดของพันธสัญญาใหม่เพื่อเรา โดยการประทานพระบุตรของพระองค์ให้เสด็จมาและดำเนินชีวิตที่สมบูรณ์แบบ เพื่อที่พันธสัญญาจะสำเร็จในพระองค์ และเราจะรับพันธสัญญานี้โดยความเชื่อในพระเยซู การเชื่อฟังของพระเยซูเป็นสิ่งที่ค้ำประกันพันธสัญญา (ฮีบรู 7:22) ซึ่งพระเจ้าประทานพระพรแห่งพันธสัญญาแก่พระเยซู แล้วจะประทานแก่เราด้วย แน่นอนว่า ผู้ที่อยู่ “ในพระคริสต์” จะชื่นชมยินดีกับพระสัญญาเหล่านี้กับพระองค์ ประการที่สอง พระเจ้าประทานพระวิญญาณบริสุทธิ์แก่เราเพื่อให้พลังแก่เราในการปฏิบัติตามธรรมบัญญัติของพระองค์

`พระคริสต์ทรงได้ปฏิบัติตามข้อกำหนดของพันธสัญญาแล้ว ดังนั้น สิ่งที่พระเจ้าสัญญากับเราจะสำเร็จโดยไม่ต้องสงสัยเลย เราเข้าใจความหมายของ 2 โครินธ์ 1:20-22 อย่างไร อะไรคือความหวังสำหรับเราที่พบได้จากข้อนี้`