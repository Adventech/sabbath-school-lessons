---
title:  ความคิดเพิ่มเติม
date:   18/02/2022
---

“หากจิตใจของเราถูกเปลี่ยนใหม่ให้เหมือนของพระเจ้า หากความรักของพระเจ้าปลูกฝังเข้าอยู่ในจิตวิญญาณ พระบัญญัติของพระเจ้าจะไม่ปรากฏให้เห็นในชีวิตของเราหรือ เมื่อหลักการแห่งรักฝังลงในจิตใจ เมื่อมนุษย์สร้างขึ้นใหม่ตามพระฉายาของพระองค์ผู้ทรงสร้างเขามานั้น พระสัญญาใหม่ก็เกิดขึ้น ‘เราจะบรรจุธรรมบัญญัติของเราไว้ในใจของพวกเขา และเราจะจารึกมันไว้ในจิตใจของพวกเขา’ ฮีบรู 10:16 และหากธรรมบัญญัติจารึกลงในจิตใจของเขาแล้ว ธรรมบัญญัติจะไม่หล่อหลอมชีวิตของเขาหรือ การเชื่อฟังซึ่งเป็นการรับใช้และความภักดีของความรักเป็นหมายสำคัญของการเป็นสาวกที่แท้จริง ด้วยเหตุนี้พระคัมภีร์จึงได้กล่าวไว้ว่า ‘เพราะว่าความรักต่อพระเจ้าเป็นอย่างนี้ คือเมื่อเราประพฤติตามพระบัญญัติของพระองค์’ ‘ผู้ที่กล่าวว่า ข้าพเจ้ารู้จักพระองค์ แต่ไม่ได้ประพฤติตามพระบัญญัติของพระองค์ คนนั้นเป็นคนพูดมุสาและสัจจะไม่ได้อยู่ในเขาเลย’ 1 ยอห์น 5:3; 2:4 เราไม่ได้ถูกปลดปล่อยให้พ้นจากการต้องเชื่อฟัง แต่ด้วยความเชื่อและความเชื่อเพียงอย่างเดียวเท่านั้นที่จะช่วยให้เรามีส่วนในพระคุณของพระคริสต์และทำให้เราเชื่อฟัง...
	
“เมื่อท่านเข้าใกล้พระเยซูมากยิ่งขึ้นเพียงใด ท่านก็จะยิ่งมองเห็นความบกพร่องในตัวของท่านเองมากขึ้นเท่านั้น เพราะสายตาของท่านจะมองเห็นได้ดียิ่งขึ้น และเมื่อท่านเทียบกับธรรมชาติที่สมบูรณ์แบบของพระองค์ ท่านก็จะเห็นความไม่สมบูรณ์ในตัวของท่านได้โจ่งแจ้งและชัดเจนมากขึ้น นี่คือหลัก-ฐานที่แสดงให้เห็นว่า อำนาจการหลอกลวงของซาตานได้เสื่อมถอยไปแล้ว และอิทธิพลที่ให้ชีวิตของพระวิญญาณของพระเจ้าได้ปลุกท่านให้ตื่นขึ้น
	
“ความรักที่มีต่อพระเยซูจะฝังลึกเข้าในจิตใจที่ไม่สำนึกในบาปของตนไม่ได้ จิตวิญญาณที่ได้รับการเปลี่ยนแปลงด้วยพระคุณของพระคริสต์จะชื่นชมกับพระลักษณะของพระเจ้า แต่หากเรามองไม่เห็นความบกพร่องทางคุณธรรมของเราแล้ว นั่นก็คือหลักฐานที่เด่นชัดว่า เรายังมองไม่เห็นความงามและคุณความดีของพระคริสต์” (เอลเลน จี. ไว้ท์, เคล็ดลับแห่งความสุข, หน้า 60, 64, 65)

**คำถามเพื่อการอภิปราย**

`คำนึงถึงคำกล่าวของนางเอลเลน จี. ไว้ท์ ข้างต้น การที่เรายิ่งเข้า ใกล้พระคริสต์ เราก็ยิ่งบาปมากขึ้นในสายตาของเรา ทำให้เราคิด ว่า ข้อบกพร่องของเราเองทำให้เรายอมแพ้ต่อความเชื่อด้วยความ สิ้นหวัง เราจะไม่คิดเช่นนั้นได้อย่างไร`

`ให้เรานึกถึงคำกล่าวที่ว่า ‘บรรจุธรรมบัญญัติไว้ในใจ’ มีความ หมายอย่างไรต่อชีวิตฝ่ายจิตวิญญาณของคริสเตียน การเข้าใจ และสัมผัสกับความจริงนี้ช่วยให้เราหลีกเลี่ยง “การเชื่อฟัง” แบบ เพียงแค่ปฏิบัติตามกฎให้ผ่านๆ ไปได้อย่างไร (ฮีบรู 9:14)`