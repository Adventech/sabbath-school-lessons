---
title:  ประชาชาติ ตอนที่ 2
date:   26/04/2025
---

### อ่านข้อพระคัมภีร์สำหรับบทเรียนสัปดาห์นี้

ปฐมกาล 2:9-17; ดาเนียล 2:31-35; อิสยาห์ 17:12, 13; ดาเนียล 7:1-3; โรม 3:10-19; วิวรณ์ 12:15, 16; วิวรณ์ 10:1-11

> <p>ข้อควรจำ</p>
> “จงนิ่งเสีย และรู้เถิดว่า เราคือพระเจ้า เราเป็นที่ยกย่องท่ามกลางบรรดาประชาชาติ เราเป็นที่ยกย่องในแผ่น ดินโลก” (อิสยาห์ 46:10)

ตลอดหลายศตวรรษที่ผ่านมา มีบางกลุ่มโต้แย้งว่าพระเจ้าทรงมีพระประสงค์ให้การล้มลงสู่ความบาปเกิดขึ้น พระองค์ทรงตั้งใจให้มนุษย์ตกอยู่ในบาปและความตาย เพื่อที่พระลักษณะของพระองค์จะปรากฏในตัวของพระเยซูที่เป็นมนุษย์บนไม้กางเขน พวกเขาเชื่อว่านี่เป็นหนทางเดียวที่พระเจ้าจะทรงสำแดงความรักต่อมนุษยชาติอย่างชัดเจนและทรงพลังที่สุด ด้วยการสิ้นพระชนม์บนไม้กางเขนเพื่อมนุษย์ กล่าวโดยสรุป พวกเขาเชื่อว่าพระเจ้าทรงประสงค์ให้มนุษย์ทำบาป

นั่นเป็นมุมมองที่ทั้งเลวร้ายและน่าสลดใจ พระเจ้าไม่เคยทรงตั้งพระทัยให้ซาตานหรือมนุษย์ต้องล้มลงในบาป การกบฏของซาตาน และการล้มลงในบาปของมนุษย์ที่ตามมา เป็นเหตุการณ์ที่น่าเศร้าสลดและส่งผลกระทบอย่างมหาศาล ความชื่นชมยินดีในพระเจ้าจะคงอยู่อย่างบริบูรณ์ หากบรรพบุรุษคู่แรกของเราไม่ล้มลงในบาป

สัปดาห์นี้เราจะศึกษาปัญหาที่เกิดจากการล้มลงในบาป และการที่มนุษย์เลือกการปกครองโดยมนุษย์แทนการปกครองของพระเจ้า พระธรรมดาเนียลได้เปิดเผยความจริงเหล่านี้อย่างทรงพลัง โดยชี้ให้เห็นว่าพระเจ้าทรงมีเหตุผลอันชอบธรรมเมื่อทรงเตือนประชากรของพระองค์ถึงผลลัพธ์ที่จะตามมา หากพวกเขาละทิ้งพระองค์และเลือกกษัตริย์ที่เป็นมนุษย์ สิ่งที่เกิดขึ้นคือการปกครองโดยกษัตริย์ที่เป็นมนุษย์ ซึ่งนำมาซึ่งสถานการณ์ที่คนบาปปกครองคนบาป และแน่นอนว่า นี่ไม่ใช่สถานการณ์ที่ดีเลย