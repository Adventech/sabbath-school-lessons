---
title:  สัญลักษณ์ของงานเลี้ยงอภิเษกสมรส
date:   12/04/2025
---

### อ่านข้อพระคัมภีร์สำหรับบทเรียนสัปดาห์นี้

ปฐมกาล 2:23-25; เอเฟซัส 5:29-32; เอเสเคียล 16:4-14; วิวรณ์ 18:1-4; ปฐมกาล 24:1-4; วิวรณ์ 19:1-9

> <p>ข้อควรจำ</p>
> “และทูตสวรรค์องค์นั้นบอกข้าพเจ้าว่า ‘จงเขียนลงไปว่า ความสุขมีแก่คนทั้งหลายที่ได้รับเชิญมาในงานเลี้ยงอภิเษกสมรสของพระเมษโปดก’ และท่านบอกอีกว่า ‘ถ้อยคำเหล่านี้เป็นคำที่สัตย์จริงของพระเจ้า’ ” (เยเรมีย์ 9:24)

พระคัมภีร์เต็มไปด้วยเรื่องราวของความรักที่เผยให้เห็นถึงความรอดและความรักที่พระเจ้าทรงมีต่อประชากรของพระองค์ การแต่งงาน ซึ่งเป็นความสัมพันธ์ที่ใกล้ชิดที่สุด เปรียบเสมือนโรงเรียนแห่งชีวิต หากเราดำเนินชีวิตตามแผนการที่พระเจ้าทรงวางไว้ เราจะค้นพบความจริงอันล้ำค่าที่สะท้อนถึงความรักของพระองค์ที่ทรงมีต่อเรา ความสัมพันธ์ของเรากับพระองค์ และพระคุณอันยิ่งใหญ่ในการที่พระองค์ทรงช่วยไถ่บาปของเรา

แนวคิดสมัยใหม่เกี่ยวกับความรักและการแต่งงานได้บิดเบือนมุมมองที่แท้จริงต่อคุณค่าที่พระเจ้าทรงประสงค์สอนเราผ่านทางพันธสัญญาแห่งการแต่งงาน แม้ว่าความบาปของมนุษย์จะทำให้การแต่งงาน (สิ่งอื่น ๆ อีกมากมาย) ผิดเพี้ยนไป แต่การแต่งงานยังคงเป็นวิธีที่ทรงพลังในการเปิดเผยความจริง รวมถึงความจริงในคำพยากรณ์ การแต่งงานไม่เพียงมีเป้าหมายเพื่อมอบความสุขให้กับเราเท่านั้น แต่ยังควรเป็นโรงเรียนชีวิตที่สอนบนเรียนอันล้ำค่าเกี่ยวกับตัวเราเองและความสัมพันธ์ของเรากับพระเจ้าอีกด้วย

สัปดาห์นี้เราจะมาศึกษาแนวทางต่าง ๆ ที่พระวจนะของพระเจ้ากล่าวถึงเรื่องการแต่งงาน ทั้งในด้านที่ดีและไม่ดี โดยเราจะเรียนรู้บทเรียนจากตัวอย่างเหล่านั้น เพื่อให้เข้าใจลึกซึ้งยิ่งขึ้นถึงวิธีที่พระเจ้าทรงมีความสัมพันธ์กับประชากรของพระองค์ แม้ว่าพวกเขาจะล้มเหลวก็ตาม นอกจากนี้ เรายังจะค้นหาความจริงเกี่ยวกับความรักของพระองค์ ที่สามารถช่วยให้เราเข้าใจเหตุการณ์ในวาระสุดท้ายได้ลึกซึ้งยิ่งขึ้นอีกด้วย