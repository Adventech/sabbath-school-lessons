---
title:  ศึกษาเพิ่มเติม
date:   11/04/2025
---

อ่านหนังสือ “กิจการของอัครทูต” ของนางเอลเลน จี. ไว้ท์. เรื่อง “การเปิดเผย” หน้า 578-581

ศาสนาส่วนใหญ่ทั่วโลกมักมุ่งเน้นไปที่แนวคิดหรือปรัชญาเป็นสำคัญ แต่ในทางตรงกันข้าม แนวคิดของศาสนาคริสต์มีรากฐานที่มั่นคงจากเหตุการณ์จริงทางประวัติศาสตร์ พระคัมภีร์ถ่ายทอดเรื่องราวของความสัมพันธ์ระหว่างพระเจ้ากับมนุษย์ตลอดช่วงเวลาทางประวัติศาสตร์ หากเราศึกษาความสัมพันธ์นี้ที่ดำเนินมายาวนานนับพันปี เราจะเรียนรู้ถึงพระลักษณะที่ไม่เปลี่ยนแปลงของพระเจ้าได้อย่างลึกซึ้งยิ่งขึ้น

อย่างไรก็ตาม แม้ว่าข่าวสารของเราจะคงเส้นคงวาและไม่เปลี่ยนแปลง แต่ไม่ได้หมายความว่าข่าวสารนั้นจะเป็นเรื่องที่ง่ายหรือปราศจากความท้าทาย ในความเป็นจริงนั้นตรงกันข้าม เมื่อท่านได้ศึกษาความรู้ที่พระเจ้าผู้ทรงเป็นนิรันดร์ประทานให้ ท่านจะค้นพบอย่างรวดเร็วว่า ไม่มีวันที่ท่านจะศึกษาได้จนหมดสิ้น

เอลเลน จี. ไว้ท์. อธิบายว่าเหตุผลหนึ่งที่พระธรรมวิวรณ์ถูกเขียนขึ้นก็เพื่อเชื่อมโยงคริสตจักรกับข่าวสารทางประวัติศาสตร์อย่างแน่นแฟ้นตลอดไป “คนงานรุ่นเยาว์บางคน [ในสมัยนั้น] . . . เริ่มเบื่อหน่ายกับการได้ยินความจริงเดิม ๆ ที่ถูกกล่าวซ้ำแล้วซ้ำเล่า ด้วยความปรารถนาที่จะได้สิ่งแปลกใหม่และน่าตื่นตาตื่นใจ พวกเขาจึงพยายามนำเสนอหลักคำสอนใหม่ ๆ” (กิจการของอัครทูต, หน้า 580) ด้วยเหตุนี้ พระธรรมวิวรณ์ไม่ได้กล่าวถึงเพียงอนาคตเท่านั้น แต่ยังมีความเกี่ยวโยงกับอดีตอีกด้วย โดยมีจุดมุ่งหมายเพื่อให้เรายึดมั่นในความเชื่อทางประวัติศาสตร์ และป้องกันไม่ให้เราหลงผิดไปกับความปรารถนาที่จะแสวงหาสิ่งใหม่ ๆ ที่อาจพาเราออกนอกเส้นทางแห่งความจริง

**คำถามเพื่อการอภิปราย:**

`พระคัมภีร์มอบความรู้และความเข้าใจใหม่อยู่เสมอ เราจะรักษาสมดุลระหว่างความปรารถนาในการเรียนรู้สิ่งใหม่กับการยึดมั่นในความจริงที่เราได้รับรู้อยู่แล้วได้อย่างไร`

`คริสตจักรควรจัดการกับการตีความคำพยากรณ์ใหม่ ๆ อย่างไร แม้เราจะทราบดีว่ายังมีอีกมากมายที่ต้องเรียนรู้ เราจะสามารถแยกแยะได้อย่างไรว่าแสงสว่างใหม่ที่เราได้รับนั้นมีความสำคัญและเป็นความจริง หรือเป็นเพียงกระแสชั่วคราว หรือแม้แต่เป็นความเข้าใจผิด`

`ในช่วงสงครามโลกครั้งที่ 2 นายทหารเรือคนหนึ่งในมหาสมุทรแปซิฟิกที่กำลังจะเสียชีวิตได้ร้องไห้กับแพทย์ว่า “ผมเป็นเด็กกำพร้า ใครจะจำผมได้เมื่อผมตายไป” แพทย์ตอบว่า “ผมจะจำคุณตลอดไป” อย่างไรก็ตาม แม้แพทย์จะพูดด้วยความจริงใจและเจตนาดีเพียงใด สักวันหนึ่งเขาเองก็จะต้องจากโลกนี้ไป และะความทรงจำเกี่ยวกับทหารเรือกำพร้าคนนั้นก็จะเลือนหายไปเช่นกัน เรื่องราวนี้ทำให้เราตระหนักถึงความไร้ประโยชน์และไร้ความหมายของชีวิตเราอย่างไร หากความตายเป็นจุดจบสุดท้ายของทุกสิ่ง`