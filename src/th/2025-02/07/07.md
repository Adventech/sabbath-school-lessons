---
title:  ศึกษาเพิ่มเติม
date:   16/05/2025
---

อ่านหนังสือ สงครามประวัติศาสตร์ ของนางเอลเลน จี. ไว้ท์. เรื่อง “ความขัดแย้งสิ้นสุดแล้ว” หน้า 669-671, 676-678

ซาตาน ซึ่งครั้งหนึ่งเคยเป็นเครูบผู้พิทักษ์ ได้พยายามบ่อนทำลายความเชื่อมั่นในพระที่นั่งของพระเจ้า พระเจ้าทรงอนุญาตให้เหล่าทูตสวรรค์ที่ล้มลงในบาปดำเนินการกบฏต่อไป เพื่อให้จักรวาลเห็นถึงผลลัพธ์แห่งความชั่วร้ายที่เกิดจากการยกย่องตนเอง แม้ว่าซาตานจะล่อลวงมนุษย์ให้เข้าร่วมต่อสู้กับพระเจ้า แต่พระคริสต์ทรงมีชัยเหนือซาตานโดยสมบูรณ์บนไม้กางเขน และทรงเปิดหนทางให้มนุษย์ได้รับโอกาสเข้าสู่สถานะแทนที่ทูตสวรรค์ที่ล้มลงในบาป ผู้ที่เป็นคนบาปแต่ได้รับการไถ่ในพระคริสต์ปฏิเสธคำโกหกของลูซิเฟอร์อย่างเปิดเผย เหตุการณ์สุดท้ายจะเปิดเผยให้เห็นถึงความดีและความรักของพระเจ้าที่ยิ่งใหญ่กว่าที่เคยปรากฏก่อนการล้มลงในบาปของลูซิเฟอร์ แม้ว่าพระเจ้ามิได้ทรงมีพระประสงค์ให้ความชั่วร้ายดำรงอยู่ และแม้ว่ามันได้นำมาซึ่งโศกนาฏกรรมที่ส่งผลสืบเนื่องไปชั่วนิรันดร์ แต่เมื่อทุกสิ่งสำเร็จลง ความดีและความรักของพระเจ้าจะสำแดงออกมาในวิถีทางที่ไม่เคยเห็นมาก่อน

พระคริสต์ “ทรงทอดพระเนตรไปยังบรรดาผู้ที่ได้รับการไถ่จากบาปซึ่งเป็นผู้ที่ได้รับการเปลี่ยนแปลงใหม่ตามแบบพระฉายาของพระองค์ จิตใจทุกดวงมีรอยประทับที่สมบูรณ์ของพระเจ้า และใบหน้าทุกหน้าสะท้อนพระลักษณะของพระเจ้าผู้ทรงเป็นกษัตริย์ของพวกเขา พระองค์ทรงเห็นผลลัพธ์ความยากลำบากของจิตวิญญาณของพระองค์ที่เกิดขึ้นในตัวพวกเขา และพระองค์ทรงรู้สึกพอพระทัย หลังจากนั้น ในพระสุรเสียงที่ดังไปถึงฝูงชนที่รวมตัวกันอยู่ซึ่งมีทั้งคนชอบธรรมและคนอธรรมนั้น พระองค์ทรงประกาศว่า “ดูเถิด ผู้ที่เราได้ไถ่มาด้วยพระโลหิตของเรา เพื่อเขาเหล่านี้เราได้ผ่านความทุกข์ยากลำบาก เพื่อเขาเหล่านี้เราได้สิ้นพระชนม์ เพื่อเขาทั้งหลายจะได้มาอาศัยอยู่กับเราตลอดชั่ว

นิรันดร์กาล” และบทเพลงแห่งการสรรเสริญที่มาจากเหล่าคนที่สวมเสื้อคลุมสีขาวดังขึ้นไปถึงรอบพระบัลลังก์ว่า ‘พระเมษโปดกผู้ปลงพระชนม์แล้วนั้นทรงสมควรได้รับฤทธานุภาพ ทรัพย์สมบัติ พระปัญญา พระกำลัง พระเกียรติ พระสิริ และคำสดุดี’ วิวรณ์ 5:12” (เอลเลน จี. ไว้ท์, สงครามประวัติศาสตร์, หน้า 671)

**คำถามเพื่อการอภิปราย:**

`ลองจินตนาการว่าคุณกำลังยืนอยู่ต่อเบื้องพระพักตร์ของพระเจ้า โดยที่ข้อบกพร่องทั้งหมด ลักษณะนิสัยที่ไม่ดี การกระทำที่ผิดพลาด ความคิดที่หลงผิด และแรงจูงใจที่เห็นแก่ตัวของคุณถูกเปิดเผยอย่างหมดสิ้นต่อพระองค์ ในสภาพเช่นนั้น คุณสมควรได้รับสิ่งใด อะไรคือความหวังเดียวของคุณ เหตุใดเราจึงต้องการ “ความชอบธรรมของพระเจ้า ซึ่งปรากฏโดยความเชื่อในพระเยซูคริสต์แก่ทุกคนที่เชื่อ” (โรม 3:22) เพื่อคุ้มครองเราในเวลานี้ และยิ่งกว่านั้น ในวันแห่งการพิพากษา กล่าวอีกนัยหนึ่ง เหตุใดข่าวประเสริฐจึงเป็นสิ่งจำเป็นสำหรับเรา`

`ยอห์นผู้ให้บัพติศมาได้รับบทบาทที่เปรียบเสมือนเสราฟิม ดังที่เราได้เห็น เขาเป็นดั่ง ตะเกียงที่ลุกโชนและส่องสว่าง (ดู ยอห์น 5:35) แน่นอนว่าเขาเป็นผู้เตรียมหนทางสำหรับพระคริสต์ โดยประกาศถึงการเสด็จมาครั้งแรกของพระองค์ ในทำนองเดียวกัน ประชากรของพระเจ้าในยุคสุดท้ายจะมีบทบาทแห่งคำพยากรณ์ที่สะท้อนถึงพันธกิจของยอห์นผู้ให้บัพติศมาได้อย่างไร`