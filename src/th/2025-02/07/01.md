---
title:  รากฐานของคำพยากรณ์
date:   10/05/2025
---

### อ่านข้อพระคัมภีร์สำหรับบทเรียนสัปดาห์นี้

อิสยาห์ 6:6-8; ปฐมกาล 3:21-24; เอเสเคียล 1:4-14; วิวรณ์ 4:1-11; กันดารวิถี 2:3-25; อิสยาห์ 14:12-14

> <p>ข้อควรจำ</p>
> “และข้าพเจ้าได้ยินพระสุรเสียงขององค์เจ้านายตรัสว่า ‘เราจะใช้ผู้ใดไป และผู้ใดจะไปแทนพวกเรา’ แล้วข้าพเจ้าทูลว่า ‘ข้าพระองค์อยู่นี่ ขอทรงใช้ข้าพระองค์เถิด’ ” (อิสยาห์ 6:8)

สิทธิอำนาจของพระเจ้าในการปกครองจักรวาลตั้งอยู่บนตำแหน่งของพระองค์ในฐานะผู้ทรงสร้างสรรพสิ่ง (วิวรณ์ 4:11) และตั้งอยู่บนพระลักษณะของพระองค์ด้วย เมื่อเราศึกษาและเข้าใจพระลักษณะอันชอบธรรมของพระเจ้า เราจะตระหนักได้ว่าเหตุใดมนุษย์ผู้มีบาปจึงเสื่อมจากพระสิริของพระเจ้า (โรม 3:23)

สัปดาห์นี้ เราจะศึกษาเพิ่มเติมถึงนิมิตของห้องพระที่นั่ง และพิจารณาถึงความสัมพันธ์ระหว่างมนุษยชาติกับพระเจ้าผู้บริสุทธิ์ ตลอดจนบทบาทของการสละพระชนม์ของพระคริสต์ในการฟื้นฟูและนำเราเข้าใกล้พระที่นั่ง พระเจ้าทรงมีแผนการที่จะฟื้นฟูไม่เพียงแต่บุคคลใดบุคคลหนึ่งเท่านั้น แต่รวมถึงมนุษยชาติทั้งหมด เพื่อให้เราสามารถเผยพระสิริของพระองค์ให้สรรพสิ่งทั้งปวงได้ประจักษ์อีกครั้ง เมื่อศึกษาพระคัมภีร์ในตอนอื่น ๆ เราจะพบข้อมูลเชิงลึกที่ช่วยให้เราเข้าใจและซาบซึ้งในจุดประสงค์อันยิ่งใหญ่ที่พระเจ้าประทานให้แก่เรา นั่นคือ คนบาปที่ได้รับการอภัยและได้รับการไถ่

การกบฏของมนุษย์จะถึงจุดสิ้นสุดอย่างสมบูรณ์ในที่สุดและตลอดไป ยิ่งไปกว่านั้น พระลักษณะอันเปี่ยมด้วยความรัก พระลักษณะที่ไม่เห็นแก่ตัวและการสละพระชนม์ของพระองค์ จะได้รับการสำแดงชัดเจนยิ่งกว่าแผนการดั้งเดิมที่พระองค์ทรงวางไว้สำหรับมนุษยชาติ แม้ว่าพระเจ้ามิได้ทรงประสงค์ให้มนุษยชาติล้มลงในบาป แต่ไม้กางเขนได้เผยให้เห็นพระลักษณะแห่งความรักของพระองค์ในวิธีที่น่าอัศจรรย์ใจ