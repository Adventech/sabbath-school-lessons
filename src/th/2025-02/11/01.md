---
title:  นางรูธและเอสเธอร์
date:   07/06/2025
---

### อ่านข้อพระคัมภีร์สำหรับบทเรียนสัปดาห์นี้

รูธ 1:1-5; รูธ 2:5-20; โยบ 1:6-11; มัทธิว 4:8, 9; เอสเธอร์ 3:1-14; วิวรณ์ 12:14-17

> <p>ข้อควรจำ</p>
> “เมื่อกษัตริย์ทอดพระเนตรเห็นพระราชินีเอสเธอร์ยืนอยู่ในพระลาน พระนางเป็นที่โปรดปรานของพระองค์ กษัตริย์จึงยื่นพระคทาสุวรรณซึ่งอยู่ในพระหัตถ์ของพระองค์แก่พระนางเอสเธอร์ พระนางเอสเธอร์ก็เสด็จเข้ามาแตะยอดพระคทา” (เอสเธอร์ 5:2)

สัปดาห์นี้ เราจะศึกษาต่อถึงเรื่องราวที่บ่งชี้ไปถึงเหตุการณ์ในช่วงวาระสุดท้าย โดยผ่านเรื่องราวและบุคคลในประวัติศาสตร์จริง พระเจ้าช่วยให้เราเห็นสิ่งต่าง ๆ จากมุมมองของพระองค์ และเปิดเผยแนวทางในการตีความคำพยากรณ์ที่ตามมา ซึ่งมีไว้เพื่อเสริมสร้างความเชื่อของเรา

ตอนนี้ เราจะมุ่งความสนใจไปยังเรื่องราวของสตรีสำคัญสองท่าน ซึ่งเรื่องราวของพวกเธอสร้างแรงบันดาลใจให้ผู้คนหลายชั่วอายุคน นั่นคือ รูธและเอสเธอร์ คนหนึ่งเป็นหญิงม่ายผู้ยากไร้ ได้พบความหวังใหม่เมื่อได้พบกับโบอาส ผู้มีเมตตา การแต่งงานของพวกเขาได้กลายเป็นหนึ่งในเรื่องราวความรักที่ได้รับความชื่นชอบในหมู่คริสเตียน เพราะสะท้อนให้เห็นถึงความรักที่พระคริสต์ทรงมีต่อเรา อีกคนหนึ่งเป็นเด็กหญิงที่อาศัยอยู่ต่างแดน ต้องเผชิญกับแผนร้ายที่มุ่งทำลายประชากรของเธอ ทันใดนั้น เธอก็ต้องรับบทบาทสำคัญโดยเผชิญกับความเสี่ยงมากมายเพื่อช่วยเหลือประชากรของเธอให้รอดพ้นจากภัยพิบัติ

ในคำพยากรณ์ “ผู้หญิง” มักเป็นสัญลักษณ์สำหรับคริสตจักรของพระเจ้า ซึ่งช่วยให้เราเข้าใจว่าพระเจ้ามองผู้คนของพระองค์อย่างไร มาร่วมศึกษาเรื่องราวของรูธและเอสเธอร์ ซึ่งประสบการณ์ชีวิตของพวกเธอได้รับการบันทึกไว้ในพระวจนะของพระเจ้า และค้นหาบทเรียนอันล้ำค่าจากประสบการณ์ของพวกเธอที่เราสามารถนำไปประยุกต์ใช้ได้