---
title:  ศึกษาเพิ่มเติม
date:   13/06/2025
---

อ่านหนังสือ บรรพชนกับผู้เผยพระวจนะ ของนางเอลเลน จี. ไว้ท์. เรื่อง “กษัตริย์องค์แรกของอิสราเอล” หน้า 605, 606

ซาตานจะปลุกปั่นความโกรธเคืองต่อชนกลุ่มเล็ก ๆ ที่ปฏิเสธที่จะปฏิบัติตามขนบธรรมเนียมและประเพณีที่ได้รับความนิยม บุคคลที่มีชื่อเสียงและมีอิทธิพลจะร่วมมือกับคนไร้กฎหมายและคนชั่วร้าย วางแผนต่อต้านประชากรของพระเจ้า ทรัพย์สิน ปัญญา และการศึกษาจะถูกใช้เพื่อทำให้ผู้สัตย์ซื่อดูโง่เขลา ผู้นำรัฐบาล ศิษยาภิบาล และสมาชิกคริสตจักรบางคนจะร่วมมือกันต่อต้านพวกเขา โดยใช้การโอ้อวด การขู่เข็ญ และการเยาะเย้ยผ่านทั้งคำพูดและงานเขียนเพื่อบั่นทอนความเชื่อของพวกเขา ผ่านการแพร่กระจายคำโกหกและปลุกปั่นอารมณ์ ผู้คนจะถูกชักจูงให้หันมาต่อต้านพวกเขา

เนื่องจากพวกเขาไม่มี “พระคัมภีร์ได้กล่าวไว้ว่า” เพื่อใช้ต่อต้านผู้สนับสนุนวันสะบาโต พวกเขาจึงหันไปใช้กฎหมายที่เข้มงวดเพื่อชดเชยสิ่งที่ขาดแคลน เพื่อให้ได้รับความนิยมและการสนับสนุน ผู้ตรากฎหมายจะยอมจำนนต่อข้อเรียกร้องของกฎหมายวันอาทิตย์ แต่ผู้ที่ยำเกรงพระเจ้าไม่อาจยอมรับกฎหมายที่ขัดต่อพระบัญญัติสิบประการของพระองค์ได้ นี่จะเป็นการต่อสู้ครั้งยิ่งใหญ่ครั้งสุดท้ายระหว่างความจริงและความเท็จ อย่างไรก็ตาม เราไม่จำเป็นต้องสงสัยเกี่ยวกับผลลัพธ์ เพราะพระเจ้าจะทรงปกป้องความจริงและประชากรของพระองค์ในทุกวันนี้ เช่นเดียวกับที่ทรงทำในสมัยของเอสเธอร์และโมรเดคัย” (เอลเลน จี. ไว้ท์, บรรพชนกับกษัตริย์, หน้า. 605, 606)

**คำถามเพื่อการอภิปราย:**

`คุณคิดว่าเหตุใดพระเจ้าจึงทรงยอมให้ประชากรของพระองค์ต้องเผชิญกับช่วงเวลาที่ยากลำบาก การอนุญาตให้เป็นเช่นนั้นมีคุณค่าอันใด`

`ผู้เชื่อควรเตรียมตัวอย่างไรเพื่อเผชิญกับความยากลำบากที่อาจเกิดขึ้นจากการสัตย์ซื่อต่อพระคริสต์ และท่ามกลางสถานการณ์ที่ท้าทาย คุณจะพบความหวังได้จากที่ใด`

`ทำไมคุณคิดว่าเรามักมีแนวโน้มที่จะจดจ่ออยู่กับแง่มุมที่ยากและท้าทายของคำพยากรณ์ จนปล่อยให้สิ่งเหล่านั้นบดบังภาพรวมของข่าวประเสริฐอันยิ่งใหญ่`

`หากเพื่อนมาหาคุณหลังจากอ่านพระธรรมวิวรณ์และสารภาพว่าเธอรู้สึกว่าเนื้อหาในพระคัมภีร์เล่มนี้ “น่ากลัว” คุณจะช่วยให้เธอเข้าใจและพบกับความสงบในจิตใจอย่างไร`

`หากมีคนกล่าวว่า “ฉันไม่เชื่อว่าพระเจ้ารักฉันหรือต้องการฉัน หากคุณรู้ว่าฉันทำอะไรไป คุณจะเข้าใจว่าทำไม” คุณจะตอบเขาอย่างไร เรื่องราวของรูธและเอสเธอร์มีอิทธิพลต่อคำตอบของคุณอย่างไร`