---
title:  พระธรรมสดุดี ตอนที่ 2
date:   24/05/2025
---

### อ่านข้อพระคัมภีร์สำหรับบทเรียนสัปดาห์นี้

สดุดี 46; เยเรมีย์ 4:23-26; สดุดี 47:1-4; 1 เธสะโลนิกา 4:13-17; สดุดี 75; วิวรณ์ 14:6-12

> <p>ข้อควรจำ</p>
> “ข้าแต่พระเจ้า ขอให้ชนชาติทั้งหลายยกย่องพระองค์ ขอให้ชนชาติทั้งสิ้นยกย่องพระองค์ ขอให้ชาวประเทศทั้งหลายยินดีและร้องเพลงด้วยความชื่นบาน เพราะพระองค์ทรงพิพากษาชนชาติทั้งหลาย ด้วยความเที่ยงธรรม และทรงนำชาวประเทศทั้งหลายในโลก” (สดุดี 67:3, 4)

เมื่อเรานึกถึงเหตุการณ์วาระสุดท้าย เรามักให้ความสนใจสัตว์ร้ายและอำนาจต่าง ๆ ที่ปรากฏในพระธรรมวิวรณ์ ซึ่งแน่นอนว่าสิ่งเหล่านี้มีบทบาทสำคัญยิ่ง มิฉะนั้น พระเจ้าคงไม่ทรงรวบรวมไว้ในพระคัมภีร์เพื่อให้เราได้เข้าใจ (ดู วิวรณ์ 1:3)

อย่างไรก็ตาม คำพยากรณ์ยังกล่าวถึงประเด็นสำคัญอื่น ๆ เช่น บาปและความทุกข์ทรมาน การพิพากษา การต่อสู้ระหว่างความดีและความชั่ว ธรรมชาติของความยุติธรรมและความอยุติธรรม การกดขี่ข่มเหง และอื่น ๆ อีกมากมาย

นอกจากนี้ สดุดียังเจาะลึกถึงประเด็นเหล่านี้ โดยครอบคลุมอารมณ์ของมนุษย์ในแทบทุกรูปแบบ ตั้งแต่ความสิ้นหวังอันมืดมนไปจนถึงความปีติอันล้นเหลือ เราเห็นภาพของอิสราเอลที่เตรียมพร้อมที่จะเผชิญหน้ากับกองกำลังแห่งความมืด ได้อ่านเรื่องราวของผู้คนที่ดิ้นรนกับคำถามที่ว่า เหตุใดพระเจ้าไม่ทรงจัดการกับความชั่วร้ายอย่างรวดเร็วและตรงไปตรงมากว่านี้ ซึ่งเป็นคำถามที่ไม่อาจปฏิเสธได้ว่าพวกเราทุกคนต่างเคยตั้งขึ้นเช่นกัน สดุดีนำเรากลับไปยังสถานศักดิ์สิทธิ์เพื่อแสวงหาคำตอบ และมักเตือนเราเสมอว่าพระเจ้าทรงเป็นพระผู้สร้าง นี่มิใช่ประเด็นและคำถามเดียวกันกับที่เรากำลังแสวงหาคำตอบอยู่ในปัจจุบันหรอกหรือ

แน่นอน นั่นจึงเป็นเหตุว่าทำไมเราควรศึกษาพระธรรมสดุดีอย่างต่อเนื่อง เพื่อเข้าใจความจริงที่สำคัญเหล่านี้ได้ดียิ่งขึ้น