---
title:  ศึกษาเพิ่มเติม
date:   06/06/2025
---

อ่านหนังสือ บรรพชนกับผู้เผยพระวจนะ ของ นางเอล เลน จี. ไว้ท์. เรื่อง “น้ำท่วมโลก” หน้า 101, 102

“มหาปุโรหิตไม่อาจปกป้องตนเองหรือประชาชนของตนจากคำกล่าวหาของซาตานได้ เขาไม่ได้อ้างว่าชนชาติอิสราเอลไม่มีบาป แต่เขายืนอยู่ต่อเบื้องพระพักตร์พระเจ้าโดยสวมเสื้อผ้าที่เปื้อนมลทิน ซึ่งเป็นสัญลักษณ์ของบาปของประชาชนที่เขาแบกรับไว้ในฐานะตัวแทนของพวกเขา สารภาพความผิดของประชาชน ขณะเดียวกันก็นำเสนอหลักฐานแห่งการกลับใจและความอ่อนน้อมถ่อมตนของพวกเขา เขาพึ่งพาพระเมตตาของพระผู้ไถ่ผู้ทรงอภัยบาป และด้วยความเชื่อ เขาอ้างพระสัญญาของพระเจ้า...

“ซาตานไม่ได้กล่าวหาผู้ที่แสวงหาพระเจ้าเพราะมันไม่รังเกียจบาปของพวกเขา แต่กลับชื่นชมยินดีในลักษณะนิสัยที่บกพร่อง เพราะมันรู้ดีว่าการละเมิดธรรมบัญญัติของพระเจ้าเป็นหนทางเดียวที่จะมีอำนาจครอบงำพวกเขาได้ การกล่าวหาของซาตานมีรากฐานมาจากความเป็นปฏิปักษ์ต่อพระคริสต์เพียงเท่านั้น ทว่า ผ่านแผนการแห่งความรอด พระเยซูทรงปลดปล่อยมนุษย์จากพันธนาการของซาตานและช่วยจิตวิญญาณให้รอดพ้นจากอำนาจของมัน...

“มนุษย์ไม่อาจรับมือกับข้อกล่าวหาของศัตรูได้ด้วยกำลังของตนเอง เขายืนอยู่ต่อเบื้องพระพักตร์พระเจ้าในสภาพสวมใส่เสื้อผ้าที่เปื้อนไปด้วยบาป สารภาพความผิดของตน แต่พระเยซู ผู้ทรงเป็นผู้แก้ต่างแทนเรา ทรงยื่นคำแก้ต่างที่บังเกิดผลให้กับทุกคนที่กลับใจและมอบจิตวิญญาณของตนให้กับพระองค์โดยความเชื่อ พระองค์ทรงแก้ต่างเพื่อพวกเขา และด้วยข้อโต้แย้งอันทรงพลังที่คัลวารี พระองค์ทรงเอาชนะผู้กล่าวโทษพวกเขาได้ เนื่องจากพระองค์ทรงเชื่อฟังธรรมบัญญัติของพระเจ้าอย่างสมบูรณ์แบบ พระองค์จึงทรงมีสิทธิอำนาจทั้งหมดในสวรรค์และบนแผ่นดินโลก พระองค์ทรงวิงวอนต่อพระบิดาให้สำแดงพระเมตตาและนำผู้ที่หลงผิดกลับคืนสู่พระองค์” (เอลเลน จี. ไว้ท์, บรรพชนกับกษัตริย์, หน้า 583–586)

**คำถามเพื่อการอภิปราย:**

`พระเยซูตรัสกับเหล่าสาวกว่า แม้พวกเขาจะอยู่ในโลก แต่ไม่ได้เป็นของโลก (ดู ยอห์น 15:19; ยอห์น 17:14-16) แล้วเราจะสามารถแบ่งปันข่าวประเสริฐแก่ผู้อื่นได้อย่างไร ในขณะเดียวกันก็รักษาตัวให้พ้นจาก “ราคีของโลก” (ยากอบ 1:27)`

`การประกาศข่าวประเสริฐของโนอาห์ก่อนเกิดน้ำท่วมโลกสอนบทเรียนสำคัญเกี่ยวกับความขัดแย้งครั้งยิ่งใหญ่อย่างไร เรามีบทบาทเดียวกันในปัจจุบันอย่างไร`

`ก่อนที่พระเจ้าจะทรงเผาผลาญคนชั่วด้วยไฟจากสวรรค์ (เช่นเดียวกับที่ทรงทำกับเมืองโสโดม) พระเจ้าจะทรงปลุกพวกเขาให้ฟื้นขึ้นจากความตาย และปล่อยให้ซาตานนำพวกเขาไปชั่วระยะเวลาหนึ่ง (วิวรณ์ 20:7-9) ) คุณคิดว่าเหตุใดขั้นตอนสุดท้ายนี้จึงจำเป็นก่อนที่พระเจ้าจะทรงทำให้ทุกสิ่งกลับคืนสู่ความถูกต้อง`

`เมื่อคุณไตร่ตรองเรื่องราวที่เราศึกษากันในสัปดาห์นี้ คุณเห็นคำเตือนอะไรบ้างสำหรับชีวิตของคุณเอง เรื่องราวเหล่านี้เสริมสร้างความหวังของคุณในพระคริสต์อย่างไร`