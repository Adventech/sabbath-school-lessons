---
title:  ดาเนียลบทที่ 2 และคำพยากรณ์ในมุมมองทางประวัติศาสตร์
date:   15/06/2025
---

หนึ่งในคำพยากรณ์ที่น่าอัศจรรย์ที่สุดในพระคัมภีร์พบได้ในดาเนียลบทที่ 2 ซึ่งดาเนียลได้พยากรณ์ถึงลำดับเหตุการณ์ทางประวัติศาสตร์ของโลกกว่า 500 ปีก่อนการประสูติของพระเยซู คำพยากรณ์นี้เริ่มต้นจากอาณาจักรบาบิโลน ขยายไปยังอาณาจักรมีเดีย-เปอร์เซีย กรีซ และโรม จากนั้นจึงกล่าวถึงการล่มสลายของโรม และการแตกตัวออกเป็นบรรดาเป็นประชาชาติต่าง ๆ ซึ่งยังคงปรากฏอยู่จนถึงปัจจุบัน

อันที่จริง เมื่อกล่าวถึงบรรดาประเทศต่าง ๆ ในยุโรป พระคัมภีร์กล่าวว่า “พวกเขาพยายามจะมีเอกภาพด้วยการสมรส แต่จะไม่ยึดกันแน่น เช่นเดียวกับที่เหล็กไม่ประสมเข้ากับดิน ” (ดาเนียล 2:43) คำพยากรณ์นี้สำเร็จขึ้นอย่างน่าอัศจรรย์ กล่าวคือ แม้จะมีความพยายามหลายครั้งที่จะรวมประเทศต่าง ๆ เหล่านี้เข้าด้วยกันโดยผ่านการแต่งงาน (ตั้งแต่ระดับราชวงศ์จนถึงระดับสามัญชน) แต่พวกเขาก็ยังคงแยกจากกัน

ตัวอย่างเช่น ราชวงศ์อังกฤษเป็นที่รู้จักในนาม ราชวงศ์วินด์เซอร์ ซึ่งเป็นชื่อภาษาอังกฤษที่ไพเราะ อย่างไรก็ตาม ชื่อนี้เพิ่งถูกนำมาใช้ในปี 1917 ก่อนหน้านั้น ราชวงศ์นี้มีชื่อว่า ราชวงศ์ซัคเซิน-โคบวร์คและโกทา ซึ่งเป็นชื่อภาษาเยอรมัน เนื่องจากสมาชิกราชวงศ์อังกฤษหลายพระองค์มีสายสัมพันธ์กับราชวงศ์เยอรมันผ่านการแต่งงาน ซึ่งเป็นไปตามที่พระคัมภีร์ได้บรรยายไว้ว่า ชาติต่าง ๆ จะ “สมรสกัน” แต่สายสัมพันธ์ทางครอบครัวเหล่านี้ไม่เพียงพอที่จะป้องกันไม่ให้พวกเขาไม่ต้องทำสงครามกันเอง ดังนั้น ในช่วงสงครามโลกครั้งที่ 1 ราชวงศ์อังกฤษจึงต้องการแยกตัวจากศัตรูที่เกลียดชัง จึงเปลี่ยนชื่อเป็น ราชวงศ์วินด์เซอร์

`อ่าน ดาเนียล 2:31-45 ความฝันของเนบูคัดเนสซาร์คืออะไร และดาเนียลตีความอย่างไร`

คำพยากรณ์เกี่ยวกับวันสิ้นโลกในพระธรรมดาเนียลทั้งหมดล้วนอิงตามรูปแบบที่กำหนดไว้ในดาเนียลบทที่ 2 กล่าวคือ คำพยากรณ์ที่เหลือจากนี้ เช่นเดียวกับดาเนียล 2 ดำเนินตามลำดับของอาณาจักรโลกทีละยุค จนกระทั่งพระเจ้าสถาปนาราชอาณาจักรนิรันดร์ของพระองค์ (อ่าน ดาเนียล 2:44; ดาเนียล 7:13, 14) กล่าวอีกนัยหนึ่ง คำพยากรณ์เหล่านี้ครอบคลุมประวัติศาสตร์ในลำดับต่อเนื่อง ตั้งแต่สมัยโบราณจนถึงอนาคต รวมถึงยุคของเราในปัจจุบัน วิธีการตีความคำพยากรณ์นี้เรียกว่า การตีความตามมุมมองทางประวัติศาสตร์ ซึ่งเป็นแนวทางที่พระคัมภีร์เองก็สนับสนุน การใช้แนวทางนี้มีความสำคัญอย่างยิ่งต่อการเข้าใจเหตุการณ์ในยุคสุดท้ายตามที่อธิบายไว้ในพระธรรมวิวรณ์

`ดาเนียลบทที่ 2 พิสูจน์ให้เราทราบอย่างไรว่าพระเจ้าไม่เพียงแต่ทรงล่วงรู้อนาคตเท่านั้น แต่ยังทรงเป็นผู้ควบคุมอนาคตนั้นด้วย`