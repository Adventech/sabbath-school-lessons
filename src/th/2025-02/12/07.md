---
title:  ศึกษาเพิ่มเติม
date:   20/06/2025
---

อ่านหนังสือ สงครามประวัติศาสตร์ ของนางเอลเลน จี. ไว้ท์. เรื่อง “ประชากรของพระเจ้าได้รับการช่วยกู้” หน้า 635-652

“ในทุกยุคสมัย พระเจ้าทรงให้การค้ำจุนและช่วยเหลือประชากรของพระองค์โดยทรงทำการผ่านทูตสวรรค์ผู้บริสุทธิ์ ชาวสวรรค์มีส่วนร่วมอยู่ในกิจกรรมของมนุษย์ พวกเขาปรากฏให้เห็นในชุดที่สว่างเจิดจ้าดั่งสายฟ้าแลบ พวกเขามาปรากฏเป็นมนุษย์ในสภาพของผู้ร่วมเดินทาง ทูตสวรรค์มาปรากฏต่อหน้าคนของพระเจ้าในสภาพของมนุษย์ พวกเขาพักผ่อนใต้ต้นโอ๊คในเวลาเที่ยงวันทำราวกับว่าเหนื่อยอ่อน พวกเขาเคยได้รับการต้อนรับอย่างเป็นมิตรในบ้านของมนุษย์ พวกเขาเคยทำหน้าที่เป็นผู้นำทางให้แก่คนเดินทางในยามค่ำคืนที่มืดมิด พวกเขาใช้มือจุดไฟบนแท่นเผาบูชา พวกเขาเปิดประตูเรือนจำและปลดปล่อยผู้รับใช้ขององค์พระผู้เป็นเจ้าให้เป็นอิสระ พวกเขามาในชุดของชาวสวรรค์เพื่อกลิ้งก้อนหินออกจากปากอุโมงค์ฝังศพของพระผู้ช่วยให้รอด

“บ่อยครั้งที่เหล่าทูตสวรรค์จะปรากฏในสภาพมนุษย์เข้าร่วมประชุมกับผู้ชอบธรรม และเยี่ยมการชุมนุมของคนอธรรมเหมือนเช่นที่ไปยังเมืองโสโดมเพื่อจดบันทึกการกระทำชั่วของพวกเขา เพื่อดูว่าคนเหล่านั้นทำเกินกว่าขอบเขตความอดทนนานของพระเจ้าแล้วหรือยัง องค์พระผู้เป็นเจ้าทรงพอพระทัยความเมตตาและเพื่อเห็นแก่คนเพียงไม่กี่คนที่รับใช้พระองค์อย่างแท้จริง พระองค์จึงทรงห้ามหายนะและยืดเวลาความสงบสุขให้แก่คนเป็นอันมาก คนบาปที่ต่อต้านพระเจ้าแทบจะไม่สำนึกเลยว่า ชีวิตของพวกเขานั้นเป็นหนี้ต่อผู้ที่ซื่อสัตย์เพียงไม่กี่คนที่เขาล้อเลียนและกดขี่” (เอลเลน จี. ไว้ท์, สงครามประวัติศาสตร์, หน้า 631, 632)

**คำถามเพื่อการอภิปราย:**

`อ่าน 1 ทิโมธี 1:7 และพูดคุยเกี่ยวกับคำพยากรณ์ที่ทำให้คุณกังวลมากที่สุด เราจะสลัดวิญญาณแห่งความกลัวและค้นพบข่าวสารแห่งความหวังของพระเจ้าได้อย่างไร แม้แต่ในคำพยากรณ์ที่กล่าวถึงการทนทุกข์เพื่อความเชื่อของเรา`

`ในเวลานี้ อาจเป็นเรื่องยากที่จะเข้าใจว่าเหตุใดวันสะบาโตและวันอาทิตย์จึงกลายเป็นประเด็นหลักในเหตุการณ์ยุคสุดท้าย แต่ลองพิจารณาดูว่าโลกสามารถเปลี่ยนแปลงไปได้รวดเร็วเพียงใด เรื่องนี้สอนเราอย่างไรเกี่ยวกับเหตุผลที่เราไม่ควรยึดความเชื่อของเรากับเหตุการณ์ปัจจุบัน ซึ่งสามารถเปลี่ยนแปลงไปอย่างกะทันหัน แต่ควรวางใจในพระวจนะที่พระเจ้าทรงเปิดเผยเท่านั้น`

`ลองนึกถึงดาเนียลบทที่ 2 (และดาเนียลบทที่ 7) จักรวรรดิทั้งหลายต่างรุ่งเรืองและล่มสลายไปตามคำพยากรณ์ทุกประการ ทุกวันนี้ เมื่อเรามองย้อนกลับไปในประวัติศาสตร์ เราจะเห็นได้อย่างชัดเจนว่าคำพยากรณ์เหล่านั้นเป็นความจริง จากมุมมองของเราในปัจจุบัน เหลือเพียงอาณาจักรเดียวเท่านั้นที่ยังมาไม่ถึง อาณาจักรนั้นคืออะไร และเหตุใดเราจึงสามารถมั่นใจได้ว่าจะเกิดขึ้นตามที่พยากรณ์ไว้`