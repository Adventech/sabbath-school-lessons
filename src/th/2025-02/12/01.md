---
title:  ปัจจัยนำไปสู่คำพยากรณ์
date:   14/06/2025
---

### อ่านข้อพระคัมภีร์สำหรับบทเรียนสัปดาห์นี้

ดาเนียล 2:31-45; ดาเนียล 3:1-12, 17, 18; วิวรณ์ 13:11-17; โรม 1:18-25; กิจการ 12:1-17; มัทธิว 12:9-14

> <p>ข้อควรจำ</p>
> “เพราะว่าพระเจ้าไม่ได้ประทานใจที่ขลาดกลัวแก่เรา แต่ประทานใจที่ประกอบด้วยฤทธานุภาพ ความรัก และการบังคับตนเองแก่เรา” (2 ทิโมธี 1:7)

สัปดาห์นี้ เราจะศึกษาเรื่องราวในพระคัมภีร์อีกสองเหตุการณ์ที่ชี้ไปยังเหตุการณ์ในยุคสุดท้ายอย่างละเอียด ประการแรก เราจะพิจารณาเรื่องราวของชัดรัค เมชาค และอาเบดเนโก ซึ่งสัมพันธ์กับเนื้อหาในวิวรณ์บทที่ 13 จากนั้น เราจะสำรวจพันธสัญญาใหม่ เพื่อทำความเข้าใจกับประสบการณ์ของคริสเตียนยุคแรก ซึ่งจะช่วยให้เราเห็นภาพชัดเจนขึ้นเกี่ยวกับสิ่งที่จะเกิดขึ้น ตั้งแต่ปัจจุบันจนถึงวันที่พระเยซูเสด็จกลับมา

ทั้งสองเรื่องราวสะท้อนถึงความกล้าหาญอันยิ่งใหญ่ และเป็นแนวทางให้เราเรียนรู้วิธีค้นพบสันติสุขภายใน แม้ต้องเผชิญกับสถานการณ์ที่ยากลำบากที่สุด

พระเยซูตรัสซ้ำแล้วซ้ำอีกว่า “อย่ากลัวเลย” และ “ทำไมใจของท่านจึงเป็นทุกข์” สิ่งสำคัญที่เราต้องจดจำคือ คำพยากรณ์ทั้งปวงล้วนชี้ไปยังพระคริสต์ และข้อความแห่งการหนุนใจเดียวกันนี้เราจะปรากฏอยู่ในเหตุการณ์ยุคสุดท้ายของโลกเช่นกัน พระองค์ทรงสอนสาวกของพระองค์ว่า “อย่าให้ใจของพวกท่านเป็นทุกข์เลย พวกท่านวางใจในพระเจ้า จงวางใจในเราด้วย” (ยอห์น 14:1)

กล่าวอีกนัยหนึ่ง เหตุการณ์ในยุคสุดท้ายจะเต็มไปด้วยความยากลำบากและท้าทายสำหรับผู้ที่พยายามจะสัตย์ซื่อต่อพระเจ้า อย่างไรก็ตาม ท้ายที่สุดแล้ว เราควรมองเหตุการณ์เหล่านี้ด้วยความหวัง ไม่ใช่ความหวาดกลัว