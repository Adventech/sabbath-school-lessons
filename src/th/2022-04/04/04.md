---
title:  วันอังคาร จากที่ลึกของโลก
date:   18/10/2022
---

`อ่าน สดุดี 71 ผู้ประพันธ์สดุดีหมายถึงอะไรเมื่อเขาขอให้พระเจ้านาเขาขึ้นมา “จากที่ลึกของโลก” (สดุดี 71:20) อีกครั้ง`

เราพบความหวังในการฟื้นคืนชีพอันน่าประทับใจในสดุดี 49 ตรงข้ามกับความมั่นใจผิด ๆ ของคนเขลาที่วางใจในทรัพย์สมบัติของตน ในสดุดี 71 ผู้ประพันธ์สดุดีแสวงหาความปลอดภัยและความหวังจากพระเจ้าในขณะที่รายล้อมไปด้วยศัตรูและผู้กล่าวหาที่บอกว่าพระเจ้าได้ละทิ้งเขาไปแล้ว (สดุดี 71:10, 11) ผู้ประพันธ์ค้นพบการปลอบประโลมและความมั่นใจท่ามกลางการทดลองด้วยการระลึกว่าพระเจ้าเคยดูแลเขาในอดีตอย่างไร ประการแรก เขาตระหนักว่าพระเจ้าได้ทรงเลี้ยงดูเขาตั้งแต่แรกเกิดและแม้แต่นาเขาออกมาจากครรภ์มารดา (สดุดี 71:6) จากนั้นเขายอมรับว่าพระเจ้าได้ทรงสอนเขาตั้งแต่ยังเด็ก (สดุดี 71:17) ด้วยความมั่นใจว่าพระเจ้าทรงเป็นศิลาและเป็นป้อมปราการของเขา ผู้ประพันธ์สดุดีจึงวิงวอนต่อพระองค์ “ขอทรงเป็นศิลาลี้ภัยของข้าพระองค์ ที่ข้าพระองค์จะเข้าไปหลบได้เสมอ” (สดุดี 71:3) “เมื่อถึงวัยชรา ขออย่าทรงเหวี่ยงข้าพระองค์ทิ้งเสีย ขออย่าทรงทอดทิ้งข้าพระองค์ เมื่อข้าพระองค์หมดแรง” (สดุดี 71:9) “ข้าแต่พระเจ้า ขออย่าทรงอยู่ไกลข้าพระองค์ ข้าแต่พระเจ้าของข้าพระองค์ ขอทรงรีบมาช่วยข้าพระองค์เถิด” (สดุดี 71:12) และผู้ประพันธ์เสริมต่อไปว่า “พระองค์ผู้ทรงทาให้ข้าพระองค์ประสบความทุกข์ยากลาบากเป็นอันมาก จะทรงชุบชีวิตข้าพระองค์ขึ้นมาอีกจากที่ลึกของโลก พระองค์จะทรงนาข้าพระองค์ขึ้นมาอีก” (สดุดี 71:20) สานวน “จากที่ลึกของโลก” สามารถเข้าใจได้ว่าเป็นการกล่าวถึงการฟื้นคืนชีพทางด้านกายภาพในอนาคตของผู้ประพันธ์ แต่บริบทดูเหมือนจะเป็นการอธิบายเชิงเปรียบเทียบถึงสภาพของผู้ประพันธ์ที่ซึมเศร้าราวกับว่าโลกกาลังกลืนเขา (เปรียบเทียบ สดุดี 88:6 และสดุดี 130:1) ดังนั้น เราอาจกล่าวได้ว่าข้อพระคัมภีร์ตอนนี้ “เป็นคากล่าวเชิงเปรียบเทียบ แต่ก็บอกเป็นนัยถึงการฟื้นคืนชีพทางกายภาพด้วยเช่นกัน” (Andrews Study Bible สดุดี 71:20) ท้ายที่สุด สิ่งสาคัญที่ต้องเข้าใจคือ ไม่ว่าสถานการณ์ของเราจะเป็นอย่างไร พระเจ้าทรงอยู่ที่นั่น พระองค์ทรงห่วงใย และท้ายที่สุด ความหวังของเราไม่ได้พบในชีวิตนี้ แต่จะพบในชีวิตหน้า คือชีวิตนิรันดร์ที่เรามีในพระเยซูหลังจากที่เราฟื้นคืนชีพเมื่อพระองค์เสด็จกลับมา

`เราทุกคนต่างมีช่วงเวลาที่ท้อแท้ แต่หากเรามองย้อนไปยังวิธีที่พระเจ้าเคยอยู่กับเราในอดีต จะช่วยให้เราก้าวไปข้างหน้าด้วยความเชื่อและวางใจในช่วงเวลาที่พระองค์ดูเหมือนจะอยู่ห่างไกลได้อย่างไร`