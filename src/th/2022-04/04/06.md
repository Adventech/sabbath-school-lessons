---
title:  วันพฤหัสบดี พวกที่หลับในผงคลี
date:   20/10/2022
---

ดังที่เราจะเห็นในพระคัมภีร์พันธสัญญาใหม่ มีกล่าวถึงการฟื้นขึ้นจากความตายหลายครั้ง และตามที่เราได้เห็นแล้ว แนวคิดเรื่องการฟื้นคืนชีพก็ปรากฏในพระคัมภีร์พันธสัญญาเดิมเช่นกัน คนเหล่านี้ในสมัยพันธสัญญาเดิมมีความหวังในเรื่องของการฟื้นคืนชีพครั้งสุดท้ายเหมือนอย่างเราด้วย มาธาซึ่งมีชีวิตอยู่ในสมัยของพระเยซูก็มีความหวังเช่นนี้เหมือนกัน (ยอห์น 11:24) ไม่ต้องสงสัยเลยว่า แม้แต่ในขณะนั้นชาวยิวก็มีความรู้เกี่ยวกับการฟื้นคืนชีพในวันสุดท้าย แม้ว่าจะไม่ได้เชื่อเช่นนั้นทุกคนก็ตาม (ดูใน กิจการ 23:8)

`อ่าน ดาเนียล 12 ความหวังแห่งการฟื้นคืนชีพอะไรที่พบได้ในบทนี้ ในคาเขียนของผู้เผยพระวจนะผู้ยิ่งใหญ่`

ดาเนียล 12:1 กล่าวถึงมิคาเอล “ผู้ครอบครองยิ่งใหญ่” ซึ่งมีเอกลักษณ์ที่เป็นที่ถกเถียงกันมาก เนื่องจากนิมิตครั้งยิ่งใหญ่แต่ละครั้งในพระธรรมดาเนียลจบลงด้วยการสาแดงพระคริสต์และอาณาจักรของพระองค์ ซึ่งข้อพระคัมภีร์ที่พิเศษนี้ควรจะเป็นในกรณีเช่นนั้นด้วยเช่นกัน ในพระธรรมดาเนียลเราจะพบคากล่าวถึงพระเจ้าในลักษณะเดียวกัน คือ “จอมของบริวาร” (ดาเนียล 8:11) “จอมเจ้านาย” (ดาเนียล 8:25) “พระเมสสิยาห์ ผู้เป็นประมุข” (ดาเนียล 9:25) และท้ายสุด “มีคาเอล ผู้ครอบครองยิ่งใหญ่” (ดาเนียล 12:1) ดังนั้น เราควรระบุมิคาเอลว่าเป็นพระคริสต์ด้วย พระคัมภีร์ในพันธสัญญาเดิมที่ได้ศึกษามาแล้ว (โยบ 19:25-27; สดุดี 49:15; สดุดี 71:20; อิสยาห์ 26:19) ล้วนพูดถึงการฟื้นคืนชีพของผู้ชอบธรรม แต่ดาเนียล 12 กล่าวถึงการฟื้นคืนชีพของทั้งคนชอบธรรมและคนอธรรม เมื่อมิคาเอลยืนขึ้น “คนเป็นอันมากในพวกที่หลับในผงคลีแห่งแผ่นดินโลกจะตื่นขึ้น บ้างก็จะเข้าสู่ชีวิตนิรันดร์ บ้างก็เข้าสู่ความอับอายและความขายหน้านิรันดร์” (ดาเนียล 12:2) หลายคนมองข้อนี้ว่าเป็นการกล่าวถึงการฟื้นคืนชีพพิเศษของคนบางกลุ่มเมื่อพระคริสต์เสด็จกลับมา ทั้งผู้ที่สัตย์ซื่อและไม่สัตย์ซื่อ “หลุมศพจะถูกเปิดออก ‘และคนเป็นอันมากในพวกที่หลับในผงคลีแห่งแผ่นดินโลกจะตื่นขึ้น บ้างก็จะเข้าสู่ชีวิตนิรันดร์ บ้างก็เข้าสู่ความอับอายและความขายหน้านิรันดร์’ ดาเนียล 12:2 ทุกคนที่ตายด้วยความเชื่อในข่าวของทูตสวรรค์สามองค์จะออกมาจากหลุมศพด้วยสง่าราศี เพื่อฟังพันธสัญญาแห่งสันติสุขของพระเจ้าด้วยกันกับผู้ที่ถือรักษาพระบัญญัติของพระองค์ ‘แม้แต่คนทั้งหลายที่แทงพระองค์’ (วิวรณ์ 1:7) บรรดาผู้ที่เยาะเย้ยและดูถูกการสิ้นพระชนม์ของพระคริสต์ด้วยความทุกข์ทรมาน และผู้ต่อต้านความจริงและประชากรของพระองค์ที่รุนแรงที่สุดจะตื่นขึ้นเพื่อมองดูพระองค์ในพระสิริและเห็นพระเกียรติที่มอบให้กับผู้ที่สัตย์ซื่อและเชื่อฟังพระองค์” (เอลเลน จี. ไว้ท์, สงครามประวัติศาสตร์, หน้า 637)