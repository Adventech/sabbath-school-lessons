---
title:  วันอาทิตย์ ข้าจะเห็นพระเจ้า
date:   16/10/2022
---

`อ่าน โยบ 19:25-27 และเปรียบเทียบกับ ยอห์น 1:18 และ 1 ทิโมธี 6:16 โยบคาดหวังว่าจะได้ “เห็นพระเจ้า” เมื่อใดและภายใต้สถานการณ์ใด`

ชีวิตไม่ยุติธรรมเอาเสียเลย เรารู้สึกเช่นนี้โดยเฉพาะเมื่อเราเห็นคนที่ “ดี” ต้องทนทุกข์ และ “คนอธรรม” เจริญรุ่งเรือง (ดูใน สดุดี 73:12-17, มาลาคี 3:14-18) ตัวอย่างเช่น โยบ “เป็นคนดีพร้อมและเที่ยงธรรม” และ “เป็นผู้ยาเกรงพระเจ้าและหันจากความชั่วร้าย” (โยบ 1:1) ถึงกระนั้น พระเจ้าก็อนุญาตให้ซาตานทาให้เขาต้องเจ็บปวดด้วยหายนะหลากหลายประการ ทางด้านร่างกาย เขาต้องเจ็บปวดด้วยโรคร้าย (โยบ 2:1-8) ทางด้านสิ่งของ เขาสูญเสียฝูงสัตว์และทรัพย์สินส่วนใหญ่ของเขา (โยบ 1:13-17) ทางด้านครอบครัว เขาสูญเสียคนใช้และแม้แต่ลูก ๆ ของเขาเอง (โยบ 1:16, 18) ทางด้านอารมณ์ เขาห้อมล้อมไปด้วยเพื่อนฝูงที่กล่าวหาว่าเขาเป็นคนบาปที่ไม่สานึกผิดและสมควรได้รับสิ่งที่เขากาลังเผชิญอยู่ (โยบ 4:1-5:27, โยบ 8:1-22, โยบ 11:1-20; เป็นต้น) แม้แต่ภรรยาของเขาเองก็ยังกล่าวว่า “เธอยังจะยึดมั่นในความซื่อสัตย์อยู่อีกหรือ จงแช่งพระเจ้าและตายเสียเถอะ” (โยบ 2:9) โยบไม่ได้ตระหนักว่าเขาได้กลายเป็นศูนย์กลางของการต่อสู้ในระดับจักรวาลระหว่างพระเจ้ากับซาตาน ด้วยความทุกข์ใจจากความทรมานเหล่านั้น โยบเสียใจที่เกิดมาและหวังว่าเขาไม่น่าเกิดมาเลย (โยบ 3:1-26) แต่กระนั้น ความสัตย์ซื่ออันไม่มีเงื่อนไขที่เขามีต่อพระเจ้าก็แสดงออกมาให้เห็นจากถ้อยคาที่ว่า “ถึงแม้พระองค์ทรงประหารข้าเสีย ข้าก็จะยังวางใจในพระองค์” (โยบ 13:15) แม้เขาจะคิดว่าอีกไม่นานชีวิตของเขาจะจบสิ้นลง เขาก็ยังคงยืนยันว่าความตายจะไม่ใช่สิ่งสุดท้าย ด้วยความเชื่อมั่นอย่างแรงกล้า เขากล่าวว่า แม้เขาจะต้องตาย วันหนึ่งพระผู้ไถ่ของเขาจะทรงยืนขึ้นและโยบเองนั้นจะเห็นพระเจ้าด้วยเนื้อหนังของเขาเอง (โยบ 19:25-27) “นี่คือการลิ้มรสของการฟื้นคืนชีพอย่างชัดเจน” (The SDA Bible Commentary, vol. 3, หน้า 549) ช่างเป็นความหวังอันรุ่งโรจน์ท่ามกลางโศกนาฏกรรมอะไรเช่นนี้ รายล้อมไปด้วยความเจ็บป่วยและปวดร้าว เศรษฐกิจล่มสลาย การเย้ยหยันทางสังคม และอาการเจ็บป่วยทางอารมณ์และจิตใจ โยบยังคงคาดหวังว่าวันหนึ่งเขาจะฟื้นจากความตายและจ้องมองไปที่พระผู้ไถ่อันเป็นที่รักของเขา อันที่จริงแล้ว คากล่าวของโยบเกี่ยวกับการฟื้นคืนชีพเต็มไปด้วยความมั่นใจแบบเดียวกับที่มาธาพูดกับพระเยซูว่า “ข้าพระองค์ทราบว่าเขาจะเป็นขึ้นในวันสุดท้ายเมื่อคนทั้งปวงจะเป็นขึ้นมา” (ยอห์น 11:24) โยบเช่นเดียวกับมารธาต้องอ้างพระสัญญานี้ด้วยความเชื่อ แต่ต่างจากมารธาที่ในไม่ช้าเธอก็ได้ประจักษ์หลักฐานเนื่องจากความเชื่อของเธอ

`เราเรียนรู้ที่จะวางใจในพระเจ้าได้อย่างไรแม้จะอยู่ท่ามกลางความอยุติธรรมอันโหดร้ายของชีวิต`