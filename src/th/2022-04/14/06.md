---
title:  วันพฤหัสบดี พระนามบนหน้าผาก
date:   29/12/2022
---

`อ่านวิวรณ์ 22:3-5 เราจะมั่นใจได้อย่างไรว่าเราจะอยู่ในหมู่ผู้ที่มีพระนามของพระเจ้าอยู่บนหน้าผาก`

หลังจากที่ลูซิเฟอร์กบฏและอาดัมกับเอวาล้มลงในบาป พระเจ้าจะทาลายคนบาปทั้งสองก็ได้ แต่กระนั้น พระเจ้าได้ทรงกาหนดแผนการอันเปี่ยมด้วยพระเมตตาเพื่อช่วยทุกคนที่ยอมรับในสิ่งที่พระองค์ประทานให้รอด เพื่อเป็นการแสดงถึงความรักอันไม่มีเงื่อนไขต่อสิ่งมีชีวิตที่พระองค์ทรงสร้าง นี่คือสิ่งที่เรียกว่า “แผนการแห่งความรอด” ซึ่งมีอยู่ก่อนการสร้างโลกแล้ว (เอเฟซัส 1:3, 4; 2 ทิโมธี 1:9; ทิตัส 1:2; วิวรณ์ 13:8) แผนการนี้ถูกนาเสนอแก่มวลมนุษย์เป็นครั้งแรกในสวนเอเดนหลังจากการล้มลงในบาป จากนั้นก็เปิดเผยเพิ่มเติมในรูปแบบและเงาของสิ่งที่จะมาภายหลังในพิธีของสถานนมัสการของชาวฮีบรู (อพยพ 25) และแล้วแผนการแห่งความรอดก็สาแดงออกมาอย่างสมบูรณ์แบบในการดาเนินชีวิต การสิ้นพระชนม์ และการฟื้นคืนพระชนม์ของพระเยซู (ดูใน โรม 5) พระสัญญาแห่งชีวิตนิรันดร์อยู่ที่ศูนย์กลางของแผนการแห่งความรอด บนฐานแห่งคุณความดีของพระเยซู มีให้สาหรับทุกคนที่ยอมรับการจัดเตรียมบนกางเขน และจะรับได้โดยความเชื่อ เราได้รับความรอดโดยความเชื่อและไม่ใช่การกระทาทั้งก่อนกางเขนและหลังกางเขน อย่างไรก็ตามการกระทาก็เป็นการแสดงออกถึงความรอดของเรา

`เปาโลเขียนเกี่ยวกับอับราฮัมซึ่งมีชีวิตอยู่นานก่อนการเสด็จมาของพระคริสต์ว่า เป็นแบบอย่างของความรอดโดยความเชื่อ “ถ้าอับราฮัมถูกชาระให้ชอบธรรมโดยการประพฤติ ท่านก็มีทางที่จะอวดได้ แต่ไม่ใช่เฉพาะพระพักตร์พระเจ้า พระคัมภีร์ว่าอย่างไร ก็ว่า ‘อับราฮัมเชื่อพระเจ้า และพระองค์ทรงถือว่าท่านเป็นคนชอบธรรม’ ” (โรม 4:2, 3) จากข้อพระคัมภีร์นี้ เราเข้าใจว่าความรอดโดยความเชื่อคืออะไร`

ดังนั้น หากเรายอมรับพระเยซู ยอมจานนต่อพระองค์ และอ้างพระสัญญาของพระองค์ รวมถึงมีชีวิตใหม่ในพระองค์ในเวลานี้ และถ้าเราพึ่งพาคุณความดีของพระองค์โดยสิ้นเชิง และไม่พึ่งพาสิ่งอื่นใด เราก็มั่นใจในความรอดได้ อับราฮัมเชื่อ จึงถือว่าเขาเป็นผู้ชอบธรรม เราก็เช่นกัน นี่คือความหมายของการมีพระนามของพระองค์บนหน้าผาก ถ้าเราให้พระนามของพระองค์จารึกไว้บนหน้าผากของเราในตอนนี้ และไม่หันหนีจากพระองค์แล้ว พระนามของพระองค์ก็จะจารึกไว้บนหน้าผากของเราเมื่อเราไปถึงสวรรค์ใหม่และแผ่นดินโลกใหม่ด้วย