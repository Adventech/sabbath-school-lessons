---
title:  วันอังคาร การประทับอยู่ของพระเจ้า
date:   27/12/2022
---

พระคัมภีร์กล่าวว่าพระเจ้าทรง “สถิตในความสว่างที่ไม่มีใครเข้าใกล้ได้” (1 ทิโมธี 6:16) และ “ไม่มีใครเคยเห็นพระเจ้าเลย” (ยอห์น 1:18, ยอห์น 4:12) หมายความว่าวิสุทธิชนในสวรรค์จะไม่เคยเห็นพระเจ้าพระบิดาเลยหรือ มิใช่เช่นนั้น เห็นได้ชัดว่าการไม่เห็นพระเจ้าเป็นการกล่าวถึงมนุษย์หลังจากทาบาป เพราะมีข้อบ่งชี้หลายประการในพระคัมภีร์ที่กล่าวว่าวิสุทธิชนจะได้เห็นพระองค์ในสวรรค์จริง ๆ

`อ่าน มัทธิว 5:8; 1 ยอห์น 3:2, 3; และวิวรณ์ 22:3, 4 ข้อพระคัมภีร์นี้บอกเราถึงสิทธิพิเศษสูงสุดที่ได้เห็นพระเจ้าอย่างไร`

อัครสาวกยอห์นเช่นเดียวกันที่กล่าวว่า “ไม่มีใครเคยเห็นพระเจ้าเลย” (ยอห์น 1:18; 1 ยอห์น 4:12) แต่ก็ยังประกาศด้วยว่า “เราจะเห็นพระองค์อย่างที่พระองค์ทรงเป็นอยู่” (1 ยอห์น 3:2, 3) และ “เห็นพระพักตร์ของพระองค์” (วิวรณ์ 22:3, 4) เป็นที่ถกเถียงกันว่าข้อพระคัมภีร์นี้หมายถึงพระเจ้าพระบิดาหรือพระคริสต์ แต่ความสงสัยทั้งหมดจะหายไปเนื่องจากคากล่าวของพระคริสต์เองว่า “คนที่มีใจบริสุทธิ์ ก็เป็นสุข เพราะว่าเขาทั้งหลายจะได้เห็นพระเจ้า” (มัทธิว 5:8) ช่างเป็นสิทธิพิเศษอะไรเช่นนี้ที่ผู้ได้รับการไถ่จะได้นมัสการพระเจ้าในพระวิหารของพระองค์ แต่สิทธิพิเศษสูงสุดที่อยู่เหนือทุกสิ่งทั้งปวงคือ การได้เห็นพระพักตร์พระเจ้า “ประชากรของพระเจ้าได้รับสิทธิพิเศษที่จะสนทนาอย่างเปิดเผยกับพระบิดาและพระบุตร ‘เวลานี้เราเห็นสลัว ๆ เหมือนดูในกระจก’ 1 โครินธ์ 13:12 เรามองเห็นพระฉายาของพระเจ้าสะท้อนออกมาดั่งกระจกเงาจากธรรมชาติที่พระเจ้าทรงสร้างและในการจัดการของพระองค์ที่มีต่อมนุษย์ แต่ต่อจากนี้เราจะเห็นพระองค์ตัวต่อตัวโดยไม่มีม่านขวางกั้น เราจะยืนอยู่เฉพาะพระพักตร์พระองค์และเห็นพระสิริบนพระพักตร์ของพระองค์” (เอลเลน จี. ไว้ท์, สงครามประวัติศาสตร์, หน้า 676, 677) สังเกตพระคัมภีร์ที่ศึกษาในวันนี้บางข้อ ให้ความเชื่อมโยงระหว่างความบริสุทธิ์กับการเห็นพระเจ้า “คนที่มีใจบริสุทธิ์” จะเห็นพระเจ้า และ ผู้ที่เห็นพระเจ้าจะ “ชาระตนให้บริสุทธิ์เหมือนที่พระองค์ทรงบริสุทธิ์” (1 ยอห์น 3:3) สิ่งที่ข้อพระคัมภีร์นี้เปิดเผยคือ ตอนนี้พระเจ้าจะต้องทางานในตัวเรา เพื่อช่วยเตรียมเราให้พร้อมสาหรับสวรรค์ แม้จะเป็นที่แน่ชัดแล้วว่า เรามีกรรมสิทธิ์ไปสู่สวรรค์โดยผ่านทางการสิ้นพระชนม์ของพระเยซู แต่เราก็ต้องผ่านกระบวนการชาระ ณ ที่นี่และ ณ บัดนี้ เพื่อจะช่วยเตรียมเราให้พร้อมสู่บ้านนิรันดร์ของเรา และศูนย์กลางของกระบวนการทาให้บริสุทธิ์คือ การเชื่อฟังพระวจนะของพระองค์

`อ่าน 1 เปโตร 1:22 ข้อพระคัมภีร์นี้เปิดเผยให้เราเห็นถึงการเชื่อมโยงระหว่างการเชื่อฟังกับการชาระให้บริสุทธิ์อย่างไร การเชื่อฟังอย่างไรที่ช่วยชาระเราให้บริสุทธิ์ เปโตรกล่าวว่าการเชื่อฟังของเราจะปรากฏให้เห็นชัดเจนได้อย่างไร`