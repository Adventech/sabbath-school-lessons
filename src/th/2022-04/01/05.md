---
title:  วันพุธ ราคาของความเย่อหยิ่ง
date:   28/09/2022
---

เราจะเห็นแก่นหลักหรือบรรทัดฐานหลักสองประการที่แข่งขันกัน ประการแรกอยู่ในกลุ่มของซาเล็ม ภูเขาศิโยน เยรูซาเล็ม และกรุงเยรูซาเล็มใหม่ ซึ่งเป็นตัวแทนของอาณาจักรของพระเจ้า อีกกลุ่มคือบาเบลและบาบิโลน ซึ่งแทนอาณาจักรจอมปลอมของซาตาน พระเจ้าทรงเรียกประชากรของพระองค์ให้ออกจากบาบิโลนนอกรีตเพื่อรับใช้พระองค์ในดินแดนแห่งพระสัญญาหลายต่อหลายครั้ง ตัวอย่างเช่น อับราม (ภายหลังคือ อับราฮัม) ถูกขอให้ย้ายออกจากเมืองเออร์ของชาวเคลดีไปยังแผ่นดินคานาอัน (ปฐมกาล 11:31-12:9) ชาวยิว ออกจากบาบิโลนและกลับไปยังกรุงเยรูซาเล็มเมื่อสิ้นสุดการเป็นเชลยอันยาวนาน(เอสรา 2) และในหนังสือวิวรณ์ ท้ายที่สุดประชากรของพระเจ้าถูกเรียกให้ออกจากบาบิโลนแห่งยุคสุดท้าย (วิวรณ์ 14:8) เพื่อเข้าอยู่กับพระองค์บนภูเขาศิโยนและกรุงเยรูซาเล็มใหม่ (วิวรณ์ 14:1; วิวรณ์ 21:1-3, 10)

`อ่าน อิสยาห์ 14:12-15 ความเย่อหยิ่งของลูซิเฟอร์ขณะอยู่บนสวรรค์ส่งผลมากมายต่อจักรวาลและโลกนี้อย่างไร`

เมืองบาบิโลนในพระคัมภีร์เป็นตัวแทนของอานาจที่ต่อต้านพระเจ้าและอาณาจักรของพระองค์โดยตรง และกษัตริย์ของบาบิโลน (ซึ่งหมายถึงเนบูคัดเนสซาร์เป็นพิเศษ) กลายเป็นสัญลักษณ์ของความเย่อหยิ่งและยโส พระเจ้าได้เปิดเผยต่อกษัตริย์เนบูคัดเนสซาร์ว่าอาณาจักรบาบิโลนเป็นเพียงส่วนหัว
ทองคาของรูปปั้นยิ่งใหญ่ของอาณาจักรที่สืบทอดต่อกัน (ดาเนียล 2:37, 38) เพื่อที่จะท้าทายการเปิดเผยของพระเจ้า กษัตริย์ได้สร้างรูปเคารพทองคาทั้งตัว ซึ่งเป็นสัญลักษณ์ว่าอาณาจักรของพระองค์จะคงอยู่ตลอดไป และถึงกับให้ทุกคนบูชารูปเคารพนั้น (ดาเนียล 3) ในกรณีของกษัตริย์เมืองไทระ (เอเสเคียล 28:12-19) กษัตริย์แห่งบาบิโลนก็เป็นสัญลักษณ์ของลูซิเฟอร์เช่นกัน อิสยาห์ 14:3-11 บรรยายถึงการล่มสลายของกษัตริย์บาบิโลนผู้เย่อหยิ่งจองหอง จากนั้น อิสยาห์ 14:12-15 เปลี่ยนจากเรื่องราวดินแดนประวัติศาสตร์ไปยังสวรรค์และเน้นให้เห็นว่าความมุ่งมั่นที่เย่อหยิ่งและยโสที่คล้ายคลึงกันนี้เป็นที่มาของการล้มลงในบาปของลูซิเฟอร์ ข้อพระคัมภีร์อธิบายว่าลูซิเฟอร์วางแผนที่จะยกบัลลังก์ของตนขึ้นสูงเหนือบรรดาบริวารสวรรค์ทั้งปวง และทาให้ตัวเองเป็น “เหมือนองค์ผู้สูงสุด” (อิสยาห์ 14:14) นี่คือจุดเริ่มต้นของเหตุการณ์ใหม่อันไม่เป็นมิตรที่ซึ่งความรักอันไม่เห็นแก่ตัวและความร่วมมือของพระเจ้าจะถูกท้าทายด้วยความเห็นแก่ตัวและการแข่งขันของลูซิเฟอร์ ศัตรูไม่กลัวที่จะกล่าวหาพระเจ้าในสิ่งที่ตนเองเป็นและแพร่คาโกหกให้กับทูตสวรรค์องค์อื่น ๆ นี่เป็นต้นกาเนิดอันลึกลับของความชั่วร้ายในจักรวาล

`เหตุใดจึงเป็นการง่ายที่เราจะรู้สึกภูมิใจและโอ้อวดในตาแหน่งหรือความสาเร็จของเรา การยึดให้กางเขนนาหน้าเราจะช่วยป้องกันเราไม่ให้ตกอยู่ในหลุมพรางเช่นนี้ได้อย่างไร`