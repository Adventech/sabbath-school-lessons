---
title:  วันพฤหัสบดี การแพร่กระจายของความไม่เชื่อ
date:   29/09/2022
---

`อ่าน วิวรณ์ 12 ข้อพระคัมภีร์บทนี้สอนเกี่ยวกับการแพร่กระจายของการกบฏจากสวรรค์มาสู่โลกนี้อย่างไร`

การล้มลงในบาปของลูซิเฟอร์ไม่ใช่การปะทะกันของแนวคิดที่ขัดแย้งกันอย่างง่าย ๆ พระธรรมวิวรณ์บอกเราว่า เกิดสงครามครั้งยิ่งใหญ่ในสวรรค์ระหว่างฝ่ายหนึ่งคือ ลูซิเฟอร์และบริวารทูตสวรรค์ของมัน กับอีกฝ่ายหนึ่งคือ พระคริสต์และบรรดาทูตสวรรค์ของพระองค์ ในข้อพระคัมภีร์นี้ ลูซิเฟอร์ได้รับการเรียกขานว่า “พญานาคใหญ่” “งูดึกดาบรรพ์” “มารและซาตาน” และ “ผู้กล่าวหาพี่น้องของเรา” (วิวรณ์ 12:9, 10) พระคริสต์ได้รับการเรียกว่า “มีคาเอล” (วิวรณ์ 12:7) ซึ่งหมายถึง “ผู้เหมือนพระเจ้า” ตามคากล่าวที่ว่า “มีคาเอลหัวหน้าทูตสวรรค์” (ยูดาห์ 9) ผู้ตีความบางท่านเชื่อว่าพระองค์ทรงเป็นเพียงทูตสวรรค์เท่านั้น แต่ในนิมิตหลักของพระธรรมดาเนียลบรรยายถึงพระคริสต์และอาณาจักรนิรันดร์ของพระองค์ว่าเป็นดั่งก้อนหินถูกตัดออกมาไม่ใช่ด้วยมือมนุษย์ (ดาเนียล 2:34, 45) เป็นดั่งบุตรมนุษย์ (ดาเนียล 7:13) ดั่งเจ้านายแห่งบริวารและจอมเจ้านาย (ดาเนียล 8:11, 25) และเป็นดั่งมีคาเอลเจ้าผู้ครอบครองยิ่งใหญ่ (ดาเนียล 12:1) ดังนั้น พระผู้ซึ่งเป็นทูตสวรรค์ขององค์พระผู้เป็นเจ้าก็คือพระองค์เอง (อพยพ 3:1-6; กิจการ 7:30-33, เป็นต้น) มีคาเอลจะต้องเป็นพระเจ้าองค์เดียวกัน คือ พระคริสต์พระองค์เอง วิวรณ์บทที่ 12 ให้ภาพรวมทั่วไปของการขัดแย้งครั้งยิ่งใหญ่ที่เกิดขึ้นอย่างต่อเนื่อง ซึ่ง (1) เริ่มต้นในสวรรค์ด้วยการกบฏของลูซิเฟอร์และทูตสวรรค์อีกหนึ่งในสาม (2) จุดสูงสุดอยู่ที่ชัยชนะอันเด็ดขาดของพระคริสต์ที่กางเขน และ (3) ยังคงต่อต้านผู้คนที่เหลืออยู่ของพระเจ้าในยุคสุดท้าย เมื่อไตร่ตรองถึงจุดเริ่มต้นของความขัดแย้งนี้ นางเอลเลน จี. ไว้ท์. อธิบายว่า “พระเจ้าด้วยพระเมตตาอันยิ่งใหญ่ของพระองค์ทรงเหน็ดเหนื่อยกับลูซิเฟอร์มานาน เมื่อในครั้งแรกที่ลูซิเฟอร์หมกมุ่นอยู่กับความรู้สึกที่ไม่พอใจ มันไม่ได้ถูกปลดออกจากตาแหน่งอันสูงส่งโดยทันที หรือแม้แต่ตอนที่มันเริ่มกล่าวเท็จต่อหน้าเหล่าทูตสวรรค์ที่ภักดี ลูซิเฟอร์ก็ยังอยู่ในสวรรค์อีกนาน มันได้รับการอภัยโทษครั้งแล้วครั้งเล่าตามเงื่อนไขของการกลับใจและการยอมจานน” (เอลเลน จี. ไว้ท์, สงครามประวัติศาสตร์, หน้า 495, 496) เราไม่รู้ว่าสงครามนั้นกินเวลานานเท่าใดในอาณาจักรสวรรค์ ไม่ว่าความรุนแรงและช่วงเวลาจะเป็นอย่างไร สิ่งสาคัญที่สุดของการต่อสู้ทั้งหมดก็คือ ซาตานและบรรดาทูตสวรรค์ของมัน “พ่ายแพ้และพบว่าไม่มีที่อยู่สาหรับพวกมันในสวรรค์อีกต่อไป” (วิวรณ์ 12:8; ดูในลูกา 10:18) แน่นอนว่าปัญหาในตอนนี้คือ พวกมันทั้งหมดลงมาอยู่ในโลกนี้แล้ว

`เราเห็นการต่อสู้ครั้งนี้เกิดขึ้นบนโลกอย่างไรบ้าง ความหวังเดียวของเราที่จะเอาชนะศัตรูในการต่อสู้ครั้งนี้คืออะไร`