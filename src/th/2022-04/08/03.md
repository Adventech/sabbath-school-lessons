---
title:  วันจันทร์ เราจะกลับมาอีก
date:   14/11/2022
---

อ่าน ยอห์น 14:1-3 เป็นเวลาเกือบ 2,000 ปีแล้วตั้งแต่พระเยซูทรงสัญญาว่าจะเสด็จมาอีกครั้ง เราจะช่วยให้ผู้อื่นเห็นว่า พระสัญญานี้ยังคงเกี่ยวข้องกับเราแม้จะอยู่ในยุคสมัยของเราได้อย่างไร แม้เวลาจะผ่านไปนานแล้วก็ตาม (ซึ่งจริง ๆ แล้วเรื่องเวลาก็ไม่ได้สาคัญ) ตั้งแต่ในสมัยที่พระเยซูตรัสไว้ พระเยซูตรัสในพระธรรมวิวรณ์ถึงสี่ครั้งว่า “เราจะมาในเร็ว ๆ นี้” (วิวรณ์ 3:11; วิวรณ์ 22:7, 12, 20) ความคาดหวังในการเสด็จมาของพระองค์ในเร็ววันผลักดันพันธกิจของคริสตจักรยุคอัครสาวกและเติมเต็มความหวังแก่ชีวิตคริสเตียนจานวนนับไม่ถ้วนตลอดหลายศตวรรษที่ผ่านมา แต่ผู้คนรุ่นแล้วรุ่นเล่าได้ตายจากไป และพระสัญญานี้ก็ยังไม่เกิดขึ้น หลายคนจึงถามว่า เราจะต้องเทศนาอีกนานแค่ไหนว่า “พระเยซูจะเสด็จมาเร็ว ๆ นี้” คาเหล่านี้สร้างความหวังที่ไม่เป็นจริงหรือไม่ (ดูใน 2 เปโตร 3:4) แต่คริสเตียนหลายคนบ่นเกี่ยวกับ “ความล่าช้า” อันยาวนาน (เปรียบเทียบกับ มัทธิว 25:5) แต่ในความเป็นจริงแล้ว เรารู้ได้อย่างไรว่านี่เป็น “ความล่าช้า” แล้วอะไรคือเวลาที่ “เหมาะสม” ที่พระคริสต์จะเสด็จมา ควรจะเป็นเมื่อ 50 ปีที่แล้วหรือ 150 หรือ 500 ปีก่อน แต่สิ่งที่สาคัญคือ พระสัญญาในพระคัมภีร์ที่กล่าวว่า “องค์พระผู้เป็นเจ้าไม่ได้ทรงเฉื่อยช้าในเรื่องพระสัญญาของพระองค์ ตามที่บางคนคิดนั้น แต่พระองค์ได้ทรงอดกลั้นพระทัยไว้ เพราะเห็นแก่ท่านทั้งหลายมาช้านาน พระองค์ไม่ทรงประสงค์ที่จะให้ผู้หนึ่งผู้ใดพินาศเลย แต่ทรงปรารถนาที่จะให้คนทั้งปวงกลับใจเสียใหม่” (2 เปโตร 3:9) 
แม้พระเยซูจะเสด็จขึ้นสู่สวรรค์นานหลายศตวรรษแล้วก็ตาม พระสัญญาเรื่องการเสด็จมาของพระองค์ก็ยังคงมีความเกี่ยวข้องกับเราแม้ในทุกวันนี้ ทำไมจึงเป็นเช่นนั้น เพราะทั้งหมดที่เรามีคือ ชีวิตอันแสนสั้น (สดุดี 90:10) ตามด้วยการหยุดพักโดยไม่รู้สึกตัวในหลุมศพ (ปัญญาจารย์ 9:5, 10) และจากนั้นก็เป็นการฟื้นคืนชีพครั้งสุดท้าย โดยไม่มีโอกาสเปลี่ยนชะตากรรมในภายหลัง (ฮีบรู 9:27) เท่าที่เกี่ยวข้องกับคนตายแต่ละคน (ดังที่ศึกษาไปแล้วในบทที่ 3)เนื่องจากคนที่ตายแล้วทุกคนต่างนอนหลับและไม่มีสติ การเสด็จมาครั้งที่สองของพระคริสต์จึงเป็นเพียงชั่วขณะเดียวหลังจากที่พวกเขาตายแล้วเท่านั้น สาหรับคุณ ตามประสบการณ์ส่วนตัวของคุณ (เหมือนสาหรับประชากรของพระเจ้าในทุกยุคสมัย) การเสด็จกลับมาของพระคริสต์เป็นเพียงชั่วขณะเดียวหลังจากที่คุณตาย ซึ่งเร็วมาก มิใช่หรือ ทุกวันที่ผ่านไปนาเราเข้าใกล้การมาปรากฏด้วยสง่าราศีของพระเจ้าพระเยซูคริสต์บนหมู่เมฆแห่งสวรรค์ แม้เราจะไม่รู้ว่าพระองค์จะเสด็จมาเมื่อไร แต่เราสามารถมั่นใจได้ว่าพระองค์จะเสด็จมา และนั่นก็คือสิ่งที่สาคัญที่สุด

`ศาสนาจารย์ท่านหนึ่งเทศนาแย้งว่า เขาไม่สนใจว่าพระคริสต์จะเสด็จมาเมื่อไหร่ สิ่งที่เขาสนใจมีเพียงว่า พระคริสต์จะเสด็จมาแน่นอน คุณรู้สึกอย่างไรกับแนวคิดนี้ และแนวคิดนี้จะช่วยคุณอย่างไร ถ้าคุณรู้สึกท้อแท้ที่พระคริสต์ยังไม่เสด็จกลับมา`