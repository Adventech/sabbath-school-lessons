---
title:  ความหวังในพันธสัญญาใหม่
date:   12/11/2022
---

### อ่านข้อพระคัมภีร์สำหรับบทเรียนสัปดาห์นี้
1 โครินธ์ 15:12-19; ยอห์น 14:1-3; ยอห์น 6:26-51; 1 เธสะโลนิกา 4:13-18; 1

> <p>ข้อควรจำ</p>
> “และพยานหลักฐานนั้นก็คือว่า พระเจ้าได้ทรงโปรดประทานชีวิตนิรันดร์ให้เราทั้งหลาย และชีวิตนี้มีอยู่ในพระบุตรของพระองค์ ผู้ที่มีพระบุตรก็มีชีวิต ผู้ที่ไม่มีพระบุตรก็ไม่มีชีวิต” (1 ยอห์น 5:11, 12)

แม้พระคัมภีร์จะเขียนเป็นภาษากรีก แต่ผู้เขียนพระคัมภีร์พันธสัญญาใหม่ทั้งหมด (ยกเว้นลูกา) เป็นชาวยิว และแน่นอนว่า พวกเขาเข้าถึงธรรมชาติของความเป็นมนุษย์จากมุมมองแบบองค์รวมของชาวฮีบรู ไม่ใช่แบบคนนอกศาสนาของกรีก ดังนั้นแล้ว สาหรับพระคริสต์และอัครสาวก ความหวังคริสเตียนจึงไม่ใช่ความหวังใหม่ แต่เป็นการเปิดเผยความหวังดั้งเดิมที่บรรพชนและผู้เผยพระวจนะได้ทะนุถนอมไว้แล้ว ตัวอย่างเช่น พระคริสต์ตรัสว่า อับราฮัมมองเห็นล่วงหน้าและชื่นชมยินดีที่ได้เห็นวันของพระองค์ (ยอห์น 8:56) ยูดากล่าวว่า เอโนคพยากรณ์ถึงการเสด็จกลับมาครั้งที่สอง (ยูดา 14, 15) และพระธรรมฮีบรูกล่าวถึงวีรบุรุษแห่งความเชื่อที่คาดหวังบาเหน็จจากสวรรค์ซึ่งพวกเขาจะไม่ได้รับจนกว่าพวกเราจะได้รับพร้อมกัน (ฮีบรู 11:39, 40) คากล่าวนี้จะไม่มีความหมายหากวิญญาณของพวกเขาขึ้นไปอยู่กับพระเจ้าบนสวรรค์ในตอนนี้ โดยการเน้นว่า เฉพาะผู้ที่อยู่ในพระคริสต์เท่านั้นมีชีวิตนิรันดร์ (1 ยอห์น 5:11, 12) ยอห์นได้ลบล้างทฤษฎีเรื่องลักษณะความเป็นอมตะของวิญญาณ แท้จริงแล้วไม่มีชีวิตนิรันดร์นอกเหนือจากความสัมพันธ์แห่งการช่วยให้รอดกับพระคริสต์ ดังนั้น ความหวังในพระคัมภีร์พันธสัญญาใหม่คือ ความหวังที่มีศูนย์กลางในพระคริสต์และเป็นเพียงความหวังเดียวที่สิ่งมีชีวิตที่ไม่เป็นอมตะนี้จะได้รับความเป็นนิรันดร์ในวันหนึ่ง