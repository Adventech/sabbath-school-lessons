---
title:  วันพุธ เมื่อเสียงแตรดังขึ้น
date:   16/11/2022
---

ชาวเธสะโลนิกาเชื่อมั่นว่า ชีวิตนิรันดร์จะมอบให้เฉพาะผู้ที่ยังมีชีวิตอยู่จนถึงการเสด็จมาครั้งที่สองเท่านั้น “พวกเขารักษาชีวิตของเพื่อน ๆ อย่างระมัดระวัง เกรงว่าหากพวกเขาต้องตายและสูญเสียพระพรที่ตั้งตารอเพื่อจะได้รับเมื่อพระเจ้าเสด็จมา แต่คนที่พวกเขารักถูกพรากไปจากพวกเขาคนแล้วคนเล่า และชาวเธสะโลนิกาได้มองใบหน้าของผู้ตายด้วยความปวดร้าวเป็นครั้งสุดท้าย แทบไม่กล้าที่จะหวังว่าจะพบกับพวกเขาในชีวิตหน้า” (เอลเลน จี. ไว้ท์, กิจการของอัครทูต, หน้า 258)

`อ่าน 1 เธสะโลนิกา 4:13-18 เปาโลแก้ไขความเข้าใจผิดนี้อย่างไร`

การอ่านข้อความนี้มักมีแนวโน้มไปทางประวัติศาสตร์มากกว่าที่ข้อพระคัมภีร์กล่าวไว้ “จะทรงนาบรรดาคนที่ล่วงหลับไปแล้วนั้น มากับพระองค์” (1 เธสะโลนิกา 4:14) หลายคนที่ยอมรับทฤษฎีความเป็นอมตะของวิญญาณให้ความเห็นว่า ในการเสด็จมาครั้งที่สอง พระคริสต์จะทรงนาวิญญาณของคนตายที่ชอบธรรมจากสวรรค์มากับพระองค์ ซึ่งวิญญาณเหล่านี้อยู่บนสวรรค์กับพระเจ้าก่อนแล้ว แล้ววิญญาณเหล่านี้จะรวมตัวกับร่างกายที่ฟื้นคืนชีพตามของแต่ละคน แต่การตีความดังกล่าวไม่สอดคล้องกับคาสอนโดยรวมของเปาโลในเรื่องนี้อ่านข้อความของนักศาสนศาสตร์ที่ไม่ใช่ชาวแอ๊ดเวนตีสที่ให้ความหมายแท้จริงแก่พระคัมภีร์ข้อนี้ “เหตุผลที่คริสเตียนชาวเธสะโลนิกามีความหวังในขณะที่พวกเขาเศร้าโศกต่อสมาชิกคริสตจักรที่เสียชีวิตไปแล้ว กล่าวคือ พระเจ้า ‘จะทรงนำ’ พวกเขา หมายถึง พระองค์จะให้ผู้เชื่อที่ล่วงหลับไปแล้วฟื้นขึ้นมา และทาให้พวกเขาปรากฏตัวเมื่อพระคริสต์เสด็จกลับมา เช่นนั้นแหละ พวกเขาก็จะได้อยู่ “กับพระองค์” ความหมายก็คือ ผู้เชื่อที่ล่วงหลับไปแล้วเหล่านี้จะไม่เสียเปรียบในพระคริสต์ แต่จะอยู่ “กับพระองค์” ในลักษณะที่พวกเขาจะมีส่วนเท่าเทียมกับผู้เชื่อที่มีชีวิตอยู่ในสง่าราศีของการกลับมาของพระองค์” (Jeffrey A. D. Weima, 1–2 Thessalonians, Baker Exegetical Commentary on the New Testament (Grand Rapids, MI: Baker Academic, 2014), หน้า 319.) หากวิญญาณของคนตายที่ชอบธรรมอยู่กับพระเจ้าในสวรรค์แล้ว เปาโลก็ไม่จาเป็นต้องกล่าวถึงการฟื้นคืนชีพครั้งสุดท้ายว่าเป็นความหวังของคริสเตียน เขาอาจเพียงแค่กล่าวว่าผู้ชอบธรรมอยู่กับพระเจ้าแล้ว แต่แทนที่เขาจะบอกเช่นนั้น เขากับกล่าวว่า “บรรดาคนที่ล่วงหลับไปแล้วนั้น” (1 เธสะโลนิกา 4:14) จะฟื้นขึ้นจากความตายเมื่อสิ้นยุค ความหวังในการฟื้นคืนชีพครั้งสุดท้ายนาการปลอบประโลมมาสู่ชาวเธสะโลนิกา ความหวังเดียวกันนี้จะช่วยเราเผชิญกับช่วงเวลาที่เจ็บปวดได้อย่างมั่นใจ เมื่อความตายอันเย็นยะเยือกพรากคนที่เรารักไปจากเรา