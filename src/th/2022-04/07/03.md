---
title:  วันจันทร์ พระองค์ทรงเป็นขึ้นมา
date:   07/11/2022
---

ชัยชนะของพระคริสต์เหนือซาตานและอำนาจชั่วร้ายของมันได้รับมาที่กางเขนและได้รับการยืนยันจากอุโมงค์ฝังศพที่ว่างเปล่า “เมื่อพระเยซูถูกฝังในหลุมศพ ซาตานได้รับชัยชนะ มันกล้าที่จะหวังว่าพระผู้ช่วยให้รอดจะไม่มีชีวิตขึ้นมาอีกครั้ง มันอ้างสิทธิเหนือพระศพขององค์พระผู้เป็นเจ้า และตั้งยามไว้รอบอุโมงค์เพื่อหมายจับพระคริสต์เป็นเชลย มันโกรธอย่างขมขื่นเมื่อทูตของมันหนีไปขณะที่ผู้ส่งสารจากสวรรค์เข้ามาใกล้ เมื่อมันเห็นพระคริสต์เสด็จออกมาอย่างมีชัย มันรู้ว่าอาณาจักรของมันถึงจุดจบแล้ว และท้ายที่สุดมันจะต้องตาย” (เอลเลน จี. ไว้ท์, ผู้พึงปรารถนาแห่งปวงชน, หน้า 782) แม้ว่าสภาพมนุษย์ของพระคริสต์จะตาย แต่ความเป็นพระเจ้าของพระองค์นั้นไม่ตาย ด้วยความเป็นพระเจ้าของพระองค์ พระคริสต์ทรงครอบครองอานาจที่จะทาลายพันธนาการแห่งความตาย

`อ่าน มัทธิว 28:1-6; ยอห์น 10:17, 18 และ โรม 8:11 ใครมีส่วนในการฟื้นคืนพระชนม์ของพระเยซูโดยตรง`

ในช่วงที่พระเยซูปฏิบัติพันธกิจในสะมาเรีย-เพเรีย พระเยซูตรัสว่า พระองค์เองมีอานาจที่จะสละพระชนม์ชีพและรับชีวิตคืนมาอีกครั้ง (ยอห์น 10:17, 18) พระองค์ตรัสกับมาธาว่า “เราเป็นชีวิตและการเป็นขึ้นจากตาย” (ยอห์น 11:25) ข้อพระคัมภีร์อื่น ๆ กล่าวถึงการฟื้นคืนพระชนม์ของพระองค์ว่าเป็นการกระทาของพระเจ้า (กิจการ 2:24; โรม 8:11; กาลาเทีย 1:1; ฮีบรู 13:20) แม้แต่ทูตสวรรค์ผู้ยิ่งใหญ่ของพระเจ้าก็มีส่วนร่วมในเหตุการณ์แห่งสง่าราศีนั้น (มัทธิว 28:1, 2) ในขณะเดียวกัน มัทธิว 28:11-15 เผยให้เห็นถึงความพยายามอันไร้ประโยชน์และโง่เขลาของพวกผู้นาที่ยังคงต่อสู้กับพระเยซูต่อไป ทหารรักษาการณ์ชาวโรมันเล่า “เหตุการณ์ทั้งหมดที่เกิดขึ้น” (มัทธิว 28:11) ให้พวกหัวหน้าปุโรหิตฟัง เป็นการบอกโดยนัยถึงแนวคิดที่ว่า เหล่าทหารยามได้เห็นการฟื้นคืนพระชนม์ ถ้าไม่ใช่เช่นนั้น คาพูดของพวกเขาจะหมายถึงอะไร ทูตสวรรค์ลงมาจากสวรรค์ เคลื่อนหินออก นั่งบนหินนั้น และทหารยามก็หมดสติไป สิ่งถัดไปที่พวกเขารู้คือ อุโมงค์ฝังศพนั้นว่างเปล่า บางทีในขณะที่ชาวโรมันหมดสติอยู่นั้น มีทูตสวรรค์มานาร่างของพระเยซูไป บางทีสาวกอาจจะเอาไป หรือมีคนขโมยไป แต่ไม่ว่าจะเกิดอะไรขึ้น พระศพของพระเยซูหายไปแล้วอย่างแน่นอน ทูตสวรรค์องค์หนึ่งจากสวรรค์เสด็จลงมา พวกคนหมดสติไปเพราะความกลัว และอุโมงค์ฝังศพที่ว่างเปล่าคงจะสร้างความอึดอัดให้กับบรรดาหัวหน้าปุโรหิตมากพอแล้ว แต่พวกเขาได้ “แจกเงินก้อนใหญ่ให้กับพวกทหาร” (มัทธิว 28:12) เพื่อให้ทหารเหล่านี้เงียบเสีย สิ่งนี้บอกเป็นนัยว่า ไม่ว่าอะไรก็ตามที่พวกทหารบอก ทาให้พวกเขาวุ่นวายใจเป็นอย่างมาก และแน่นอนว่าสิ่งที่พวกทหารบอกก็คือ การฟื้นคืนพระชนม์ของพระเยซู

`บางคนเยาะเย้ยแนวคิดที่ว่า คนกลุ่มแรกที่เห็นพระคริสต์ฟื้นคืนพระชนม์คือ พวกชาวโรมัน เหตุใดจึงเป็นเช่นนั้น ความจริงแล้ว เรื่องนี้ก็เป็นสัญลักษณ์ของสิ่งที่กาลังจะมาถึง กล่าวคือ ข่าวประเสริฐต้องส่งต่อไปยังคนต่างชาติด้วย คุณมีความคิดเห็นอย่างไร`