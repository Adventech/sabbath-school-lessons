---
title:  วันพฤหัสบดี ผลแรกของผู้ล่วงหลับ
date:   10/11/2022
---

`อ่าน 1 โครินธ์ 15:20 โดยคานึงถึง เฉลยธรรมบัญญัติ 26:1-11 เปาโลกล่าวถึงพระคริสต์ผู้ฟื้นคืนพระชนม์ในความหมายใดว่าเป็น “ผลแรกในพวกคนทั้งหลายที่ได้ล่วงหลับไปแล้ว”`

การถวาย “ผลแรก” เป็นการปฏิบัติทางการเกษตรของชาวอิสราเอลในสมัยโบราณ ซึ่งมีความสาคัญทางศาสนาอย่างลึกซึ้ง เป็นการยอมรับความศักดิ์สิทธิ์ของพระเจ้าในฐานะพระผู้ให้ที่เมตตา พระผู้ทรงมอบผืนดินแก่ผู้พิทักษ์ดูแลของพระองค์ ผืนดินที่มีพืชผลเติบโตและพร้อมที่จะเก็บเกี่ยว (ดูใน อพยพ 23:19; อพยพ 34:26; เลวีนิติ 2:11-16; เฉลยธรรมบัญญัติ 26:1-11) ผลแรกแสดงให้เห็นว่า การเก็บเกี่ยวนั้นไม่เพียงแต่ได้เริ่มต้นแล้วเท่านั้น แต่ยังเผยให้เห็นถึงคุณภาพของผลิตภัณฑ์อีกด้วย ตามคำกล่าวของ Wayne Grodem “ในการเรียกพระคริสต์ว่า ‘ผลแรก’ (ภาษากรีก aparchē) เปาโลใช้อุปมาจากเกษตรกรรมเพื่อแสดงให้เห็นว่า เราจะเป็นเหมือนพระคริสต์ เช่นเดียวกับที่ ‘ผลแรก’ หรือรสชาติแรกของผลิตผลที่สุกแสดงให้เห็นว่า ผลิตผลที่เหลือก็จะเป็นเหมือนผลแรกนั้น ดังนั้น พระคริสต์ในฐานะ ‘ผลแรก’ แสดงให้เห็นว่า ร่างกายที่ฟื้นคืนชีพของเราจะเป็นอย่างไร เมื่อ ‘การเก็บเกี่ยว’ ครั้งสุดท้ายของพระเจ้ามาถึง พระองค์จะทรงปลุกเราให้ฟื้นขึ้นจากความตายและทรงนาเราเข้าสู่ที่ประทับของพระองค์” (Wayne Grudem, Systematic Theology [Grand 12 Rapids, MI: Zondervan, 1994], p. 615.เป็นการคุ้มค่าที่จะระลึกว่าพระเยซูเสด็จออกจากอุโมงค์ฝังศพด้วยพระวรกายมนุษย์ที่มีสง่าราศี แต่พระองค์ยังคงมีร่องรอยการถูกตรึงที่กางเขน (ยอห์น 20:27) หมายความว่าบุตรธิดาขององค์พระผู้เป็นเจ้าที่ฟื้นขึ้นจะยังคงมีร่องรอยความทุกข์ทรมานของตนเช่นเดียวกันใช่หรือไม่ ในกรณีของอัครสาวกเปาโล เขาจะยังคงแบก “หนามใหญ่ในเนื้อ” (2 โครินธ์ 12:7) และ “รอยประทับตราของพระเยซู” (กาลาเทีย 6:17) ในร่างกายแห่งสง่าราศีของเขาอยู่อีกหรือ ตราบเท่าที่ลมหายใจยังมีอยู่ เปาโล “แบกรอยแห่งพระสิริของพระคริสต์ไว้ในร่างกายของเขา ที่ดวงตาของเขา ซึ่งเคยมืดบอดไปเพราะแสงจากสวรรค์ [ดูใน กิจการ 9:1-9]” (เอลเลน จี. ไว้ท์, ไถ่เพราะรัก, หน้า 275) แต่ไม่ได้หมายความว่าเปาโลหรือท่านอื่น ๆ ที่ได้รับการไถ่แห่งสง่าราศีจะฟื้นขึ้นจากความตายด้วยร่องรอยแห่งความทุกข์ทรมานของตน (เปรียบเทียบกับ 1 โครินธ์ 15:50-54) ในกรณีของพระคริสต์ “พระองค์จะทรงแบกร่องรอยของความโหดร้ายนี้ตลอดไป รอยตะปูทุก ๆ รอยจะบอกเล่าเรื่องราวแห่งการไถ่มนุษย์อันสุดวิเศษและค่าไถ่ที่แสนแพง” (เอลเลน จี. ไว้ท์, Early Writings, หน้า 179) รอยของพระองค์คือ สิ่งที่รับประกันว่า รอยของเราทั้งหมดจะหายไปตลอดกาล

`พระคริสต์ทรงแบกรอยแผลเป็นจากการถูกตรึงที่กางเขนตลอดไป สิ่งนี้เผยให้เห็นถึงความรักของพระเจ้าที่มีต่อเราและค่าไถ่ที่ช่วยเราให้รอดอย่างไร และแสดงให้เราเห็นอย่างไรว่าพระเจ้าสามพระภาคทรงลงแรงเพื่อช่วยเราให้รอดมากเพียงใด`