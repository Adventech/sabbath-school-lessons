---
title:  วันพุธ พยานเกี่ยวกับการฟื้นคืนพระชนมาของพระคริสต์
date:   09/11/2022
---

`อ่าน ยอห์น 20:11-29 และ 1 โครินธ์ 15:5-8 เหล่าสาวกมีปฏิกิริยาอย่างไรเมื่อพบพระคริสต์ผู้ฟื้นคืนพระชนม์เป็นครั้งแรก`

ทูตสวรรค์สององค์อยู่ที่อุโมงค์ฝังศพที่ว่างเปล่าบอกมารีย์ชาวมักดาลาและผู้หญิงคนอื่น ๆ ว่า พระเยซูทรงเป็นขึ้นมาแล้ว (มัทธิว 28:1, 5-7; มาระโก 16:1-7; ลูกา 23:55; ลูกา 24:1-11) แต่ในไม่ช้าพระเยซูพระองค์เองก็ทรงปรากฏต่อหน้าพวกเขา และพวกเขาก็นมัสการพระองค์ (มัทธิว 28:1, 9, 10; ยอห์น 20:14-18) พระองค์ทรงปรากฏต่อเปโตรด้วย (ลูกา 24:34; 1 โครินธ์ 15:5) และต่อสาวกอีกสองคนที่เดินทางไปยังเมืองเอมมาอูส ซึ่งมีใจร้อนรนขณะที่พระองค์ตรัสกับพวกเขา (มาระโก 16:12; ลูกา 24: 13-35) เมื่อพระเยซูเสด็จเข้าไปในห้องชั้นบน เหล่าสาวกเริ่มหวาดกลัวและตกใจ แต่แล้วก็เปี่ยมด้วยความปีติยินดีและอัศจรรย์ใจกับสิ่งที่เกิดขึ้น (ลูกา 24:33-49; ยอห์น 20:19-23) อีกหนึ่งสัปดาห์ต่อมา พระเยซูเสด็จมายังห้องเดิมอีกครั้งโดยไม่ได้เปิดประตู และครั้งนั้นแม้แต่โธมัสก็เชื่อในการฟื้นคืนพระชนม์ของพระองค์ (ยอห์น 20:24-29) ในช่วงสี่สิบวันระหว่างการฟื้นคืนพระชนม์และการเสด็จขึ้นสู่สวรรค์ พระเยซู “ทรงปรากฏแก่พวกพี่น้องกว่าห้าร้อยคนในคราวเดียว” (1 โครินธ์ 15:6) รวมถึงยากอบด้วย (1 โครินธ์ 15:7) พระเยซูทรงร่วมรับประทานอาหารเช้ากับสาวกบางคนที่ชายฝั่งทะเลกาลิลี แล้วได้พูดคุยกับเปโตร (ยอห์น 21:1-23)ซึ่งพระเยซูอาจปรากฏตัวในสถานที่อื่น ๆ อีก (กิจการ 1:3) ก่อนที่พระองค์จะปรากฏตัวครั้งสุดท้ายในสถานที่ที่พระองค์เสด็จขึ้นสู่สวรรค์ (ลูกา 24:50-53; กิจการ 1:1-11) แม้แต่เปาโลก็ถือว่าตนเองได้เป็นพยานเห็นการฟื้นคืนพระชนม์ของพระคริสต์ ผู้ทรงปรากฏต่อเขาระหว่างทางไปเมืองดามัสกัส (1 โครินธ์ 1:8; เปรียบเทียบกับ กิจการ 9:1-9) เมื่อครั้งแรกที่เหล่าสาวกคนอื่น ๆ บอกโธมัสว่า ในช่วงที่โธมัสไม่อยู่ พวกเขาได้เห็นองค์พระผู้เป็นเจ้าที่ฟื้นคืนพระชนม์แล้ว โธมัสโต้ตอบว่า “ถ้าข้าไม่เห็นรอยตะปูที่พระหัตถ์ของพระองค์ และไม่ได้เอานิ้วของข้าแยงเข้าไปที่รอยตะปูนั้น และไม่ได้เอามือของข้าแยงเข้าไปที่สีข้างของพระองค์แล้ว ข้าจะไม่เชื่อเลย” (ยอห์น 20:25) หนึ่งสัปดาห์ถัดมา เมื่อพระเยซูทรงปรากฏแก่เหล่าสาวกอีกครั้ง ในครั้งนี้โธมัสก็อยู่ท่ามกลางพวกเขาด้วย พระเยซูตรัสกับเขาว่า “จงยื่นนิ้วมาที่นี่และดูมือของเรา จงยื่นมือออกคลาที่สีข้างของเรา อย่าขาดความเชื่อเลย จงเชื่อเถิด” (ยอห์น 20:27) และแล้วโธมัสจึงสารภาพว่า “องค์พระผู้เป็นเจ้าของข้าพระองค์ และพระเจ้าของข้าพระองค์” พระเยซูทรงตอบว่า “เพราะท่านได้เห็นเราท่านจึงเชื่อหรือ ผู้ที่ไม่เห็นเราแต่เชื่อก็เป็นสุข” (ยอห์น 20:29)

`“ผู้ที่ไม่เห็นเราแต่เชื่อก็เป็นสุข” แม้คุณจะไม่เห็นพระคริสต์ผู้ทรงฟื้นคืนพระชนม์ด้วยตาของคุณเอง แต่ทาไมคุณจึงมีความเชื่อในพระเยซู`