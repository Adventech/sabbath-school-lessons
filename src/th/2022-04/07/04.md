---
title:  วันอังคาร หลายคนเป็นขึ้นมากับพระองค์
date:   08/11/2022
---

“และนี่แน่ะ ม่านในพระวิหารก็ฉีกขาดออกเป็นสองท่อนตั้งแต่บนตลอดล่าง แผ่นดินก็ไหว ศิลาก็แตกออกจากกัน อุโมงค์ฝังศพต่างๆ ก็เปิดออก ศพของธรรมิกชนหลายคนที่ล่วงหลับไปแล้วก็เป็นขึ้นมา และเมื่อพระเยซูทรงเป็นขึ้นมาแล้ว พวกเขาก็ออกจากอุโมงค์ พากันเข้าไปในนครบริสุทธิ์ปรากฏกับคนจานวนมาก” (มัทธิว 27:51-53)

`เรื่องเหลือเชื่อนี้สอนเราเกี่ยวกับการเป็นขึ้นมาของพระเยซูและความสาเร็จอย่างไร`

แผ่นดินไหวระบุถึงการสิ้นพระชนม์ของพระเยซู (มัทธิว 27:50, 51) และอีกครั้งหนึ่งระบุการเป็นขึ้นมาของพระองค์ (มัทธิว 28:2) ในขณะที่พระเยซูสิ้นพระชนม์ “แผ่นดินก็ไหว ศิลาก็แตกออกจากกัน อุโมงค์ฝังศพต่างๆ ก็เปิดออก ศพของธรรมิกชนหลายคนที่ล่วงหลับไปแล้วก็เป็นขึ้นมา และเมื่อพระเยซูทรงเป็นขึ้นมาแล้ว พวกเขาก็ออกจากอุโมงค์ พากันเข้าไปในนครบริสุทธิ์ปรากฏกับคนจานวนมาก” (มัทธิว 27:51-53) ธรรมิกชนเหล่านี้เป็นขึ้นมาด้วยสง่าราศีเพื่อเป็นพยานถึงการฟื้นคืนพระชนม์ของพระคริสต์และเป็นแบบอย่างของผู้ที่จะฟื้นขึ้นมาในช่วงของการฟื้นคืนชีพครั้งสุดท้าย ดังนั้น ทันทีหลังจากการฟื้นคืนพระชนม์ ชาวยิวจานวนมากได้เห็นหลักฐานอันทรงพลังที่จะเชื่อในการฟื้นคืนพระชนม์ของพระองค์ และด้วยเหตุนี้จึงยอมรับพระองค์เป็นพระผู้ช่วยให้รอดของพวกเขา ซึ่งมีหลายคนที่เชื่อรวมถึงปุโรหิตหลายคนด้วย (ดูใน กิจการ 6:7) “ในช่วงการปฏิบัติพันธกิจ พระเยซูทรงปลุกคนตายให้ฟื้นขึ้น พระองค์ทรงปลุกบุตรชายของหญิงม่ายแห่งเมืองนาอินให้ฟื้นขึ้น และบุตรสาวของนายธรรมศาลาและลาซารัส แต่คนเหล่านี้ยังไม่ได้ปกคลุมด้วยความเป็นอมตะ หลังจากที่พวกเขาฟื้นขึ้นจากความตาย พวกเขาก็ยังคงจะต้องตาย แต่บรรดาผู้ที่ออกมาจากหลุมศพในช่วงการฟื้นคืนพระชนม์ของพระคริสต์ถูกเรียกให้ฟื้นคืนชีพสู่ชีวิตนิรันดร์ พวกเขาขึ้นไปกับพระองค์ดั่งถ้วยรางวัลแห่งชัยชนะเหนือความตายและหลุมศพ... คนเหล่านี้เข้าไปในเมืองและปรากฏแก่คนเป็นอันมาก ประกาศว่า พระคริสต์ทรงเป็นขึ้นมาจากความตาย และพวกเราก็เป็นขึ้นมากับพระองค์ ด้วยเหตุนี้ความจริงอันศักดิ์สิทธิ์ของการฟื้นคืนพระชนม์จึงเป็นอมตะ” (เอลเลน จี. ไว้ท์, ผู้พึงปรารถนาแห่งปวงชน, หน้า 786) หากกล่าวตามหลักมนุษย์แล้ว หัวหน้าปุโรหิตและผู้ปกครองมีความได้เปรียบอย่างมาก พวกเขาถืออานาจทางศาสนาของประเทศและยังสามารถโน้มน้าวเจ้าหน้าที่โรมันและฝูงชนให้ช่วยพวกเขาตามอุบายที่ตั้งไว้ แต่พวกเขาลืมว่า “พระผู้สูงสุดทรงปกครองบรรดาราชอาณาจักรของมนุษย์ และประทานราชอาณาจักรเหล่านั้นแก่ผู้ที่พระองค์พอพระทัย” (ดาเนียล 4:32) คาโกหกของพวกเขาขัดแย้งและเป็นโมฆะเพราะเหล่าธรรมมิกชนที่เป็นขึ้นมาจากความตาย

`ไม่ว่าสิ่งต่าง ๆ ในตอนนี้จะเลวร้ายเพียงใด เหตุใดเราจึงวางใจในชัยชนะสูงสุดของพระเจ้าที่มีเพื่อเรา ในขณะที่เรายังดิ้นรนอยู่ในโลกแห่งบาปนี้ได้`