---
title:  วันอาทิตย์ อุโมงค์ฝังศพที่ปิดอยู่
date:   06/11/2022
---

พันธกิจของพระคริสต์ดูเหมือนจะสิ้นสุดลง (และถึงขั้นล้มเหลว) ด้วยการสิ้นพระชนม์บนไม้กางเขน ซาตานประสบความสาเร็จในการยุยงให้ยูดาสทรยศพระผู้ช่วยให้รอด (ลูกา 22:3, 4; ยอห์น 13:26, 27) และหัวหน้าปุโรหิตและผู้ปกครองเรียกร้องให้ประหารพระองค์ (มัทธิว 26:59; มัทธิว 27:20) หลังจากที่พระเยซูถูกจับ “สาวกทั้งหมดก็ละทิ้งพระองค์ และพากันหนีไป” (มัทธิว 26:56) และเปโตรปฏิเสธพระองค์สามครั้ง (มัทธิว 26:69-75) บัดนี้ พระเยซูทรงนอนอยู่ในอุโมงค์ฝังศพที่สกัดจากหิน ปิดสนิทด้วยหินก้อนใหญ่ มีทหารโรมันคุ้มกันไว้ (มัทธิว 27:57-66) และอานาจแห่งความชั่วร้ายที่มองไม่เห็นเฝ้าดูอยู่ “ถ้ามัน [ซาตาน] ทาได้ มันคงจะขังพระคริสต์ไว้ในอุโมงค์ฝังศพ” (เอลเลน จี. ไว้ท์, Manuscript Releases, vol. 12, หน้า 412) ในช่วงที่พระองค์ปฏิบัติพันธกิจบนแผ่นดินโลก พระคริสต์ไม่เพียงแต่ทรงบอกล่วงหน้าถึงการสิ้นพระชนม์บนไม้กางเขน แต่ยังกล่าวถึงการฟื้นคืนพระชนม์ของพระองค์ด้วย การใช้ภาษาตะวันออกถือว่าส่วนหนึ่งของวันถือว่าเต็มวัน พระเยซูตรัสว่า “เพราะว่าโยนาห์อยู่ในท้องปลามหึมาสามวันสามคืน อย่างไร บุตรมนุษย์จะอยู่ในท้องแผ่นดินสามวันสามคืนอย่างนั้น” (มัทธิว 12:39, 40) ในโอกาสอื่น ๆ อีกที่พระเยซูทรงเน้นว่า พระองค์จะถูกประหาร แต่ในวันที่สามพระองค์จะทรงฟื้นขึ้นมาใหม่ (มัทธิว 16:21; มัทธิว 17:22, 23; มัทธิว 20:17-19) พวกหัวหน้าปุโรหิตและฟาริสีทราบถ้อยคานั้นและดาเนินมาตรการโดยหวังว่าจะป้องกันการฟื้นคืนพระชนม์ของพระองค์

`อ่าน มัทธิว 27:62-66 การกระทาเหล่านี้ช่วยให้โลกในภายหลังมีหลักฐานเพิ่มเติมเกี่ยวกับการฟื้นคืนพระชนม์ของพระเยซูอย่างไร`

มาตราการรักษาความปลอดภัยทั้งหมดที่กักขังพระเยซูไว้ในอุโมงค์ฝังศพยิ่งทาให้ชัยชนะเหนือความตายของพระองค์และเหล่ามารร้ายดูชัดเจนยิ่งขึ้น เนื่องจากการป้องกันและมาตรการทั้งหมดที่พวกเขาใช้เพื่อให้แน่ใจว่าเหตุการณ์เหล่านี้จะไม่เกิดขึ้น คนเหล่านี้เคยได้ยินการอัศจรรย์ของพระเยซูมาอย่างแน่นอน แม้แต่ได้เห็นด้วย แต่กระนั้น พวกเขาก็คิดว่าทหารที่อยู่หน้าอุโมงค์ฝังศพจะสามารถหยุดพระองค์ผู้ที่ทาการอัศจรรย์มากมาย จากการฟื้นคืนพระชนม์ได้หรือ นอกจากนี้ การให้ทหารเฝ้าหน้าอุโมงค์ฝังศพเพื่ออะไร เหล่าสาวกอาจจะขโมยพระศพและอ้างว่าพระเยซูได้ฟื้นขึ้นจากความตายแล้วอย่างนั้นหรือ เมื่อคนถามว่า พระเยซูผู้ทรงฟื้นคืนพระชนม์แล้วนั้นอยู่ที่ไหน พวกเขาจะบอกว่า ขอเพียงแต่ท่านเชื่อเถิด ถ้าจะเป็นอย่างอื่นไปไม่ได้ การกระทาของพวกเขาเผยให้เห็นว่า พวกหัวหน้าปุโรหิตกลัวพระเยซูเพียงไร แม้หลังจากที่พระองค์สิ้นพระชนม์แล้ว บางทีลึก ๆ แล้วพวกเขากลัวว่าพระองค์จะฟื้นคืนพระชนม์ในท้ายที่สุด