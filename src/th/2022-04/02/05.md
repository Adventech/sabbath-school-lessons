---
title:  วันพุธ ผลของบาป
date:   05/10/2022
---

`จากปฐมกาล 3:7-19 และ โรม 5:12 ผลลัพธ์หลักของบาปคืออะไร`

เอวาหลงใหลในคาพูดโน้มน้าวใจของงูโดยไม่คาดคิดถึงผลลัพธ์อันยืดยาวที่ตามมาจากทิศทางที่เธอเลือกเดิน การกินผลไม้ต้องห้ามนั้นไม่สาคัญเท่ากับสิ่งที่ผลไม้นั้นเป็นตัวแทน เอวาทาลายความภักดีต่อพระเจ้าด้วยการไม่เชื่อฟัง และเข้าเป็นพันธมิตรใหม่กับซาตาน ปฐมกาลบทที่ 3 บรรยายการล้มลงในบาปของอาดัมและเอวา และผลอันน่าสลดใจที่ตามมาบางส่วน จากมุมมองด้านศาสนศาสตร์ ทั้งสองถูกครอบงาโดยความกลัว (กลัวพระเจ้า) และซ่อนตัวจากพระองค์ (ปฐมกาล 3:8) จากมุมมองทางด้านจิตวิทยาสังคม พวกเขาละอายใจและเริ่มที่จะกล่าวหากันเอง (ปฐมกาล 3:7, 9-13) จากมุมมองทางกายภาพ พวกเขาคงจะเหงื่อออก รู้สึกเจ็บปวด และตายลงในที่สุด (ปฐมกาล 3:16-19) และจากมุมมองทางนิเวศวิทยา โลกธรรมชาติก็เสื่อมโทรมลง (ปฐมกาล 3:17, 18) สวนเอเดนไม่ได้เป็นสถานที่ที่สวยงามและน่าเพลิดเพลินใจอีกต่อไป “ในขณะที่พวกเขาเห็นสัญญาณแรกของการเน่าเปื่อยในดอกไม้ที่ห่อเหี่ยวและใบไม้ที่ร่วงหล่น อาดัมและคู่ชีวิตของเขาคร่าครวญอย่างสุดซึ้งยิ่งกว่าที่มนุษย์สมัยนี้คร่าครวญถึงผู้ที่พวกเขารักที่ตายจากไป การตายของดอกไม้ที่บอบบางและอ่อนแอนั้นเป็นสาเหตุของความโศกเศร้าอย่างแท้จริง แต่เมื่อต้นไม้อย่างดีกาลังผลิใบร่วงหล่น ทาให้ความคิดนึกไปถึงความจริงที่ว่าความตายเป็นส่วนหนึ่งของสิ่งมีชีวิตทุกชนิด” (เอลเลน จี. ไว้ท์, บรรพชนกับผู้เผยพระวจนะ, หน้า 62) อาดัมและเอวาไม่ได้ตายในทันทีในแง่ของการสิ้นสุดชีวิต แต่ในวันเดียวกันนั้นเอง พวกเขาได้รับโทษแห่งความตาย องค์พระผู้เป็นเจ้าตรัสกับอาดัมว่า “เจ้าจะต้องหากินด้วยเหงื่ออาบหน้า จนเจ้ากลับเป็นดินไป เพราะเราสร้างเจ้ามาจากดิน เจ้าเป็นผงคลีดิน และจะต้องกลับเป็นผงคลีดินดังเดิม” (ปฐมกาล 3:19) การล้มลงในบาปนาผลลัพธ์อันน่าเศร้ามาสู่มวลมนุษย์อย่างแท้จริง อัครสาวกเปาโลอธิบายว่า “เหตุฉะนั้น เช่นเดียวกับที่บาปได้เข้ามาในโลกเพราะคนๆเดียว และความตายก็เกิดมาเพราะบาปนั้น และความตายก็ได้แผ่ไปถึงมวลมนุษย์ทุกคน เพราะมนุษย์ทุกคนทาบาป” (โรม 5:12) ความจริงอันน่าเศร้าและเจ็บปวดนี้ก็เป็นเช่นเดียวกับที่มวลมนุษย์ได้ทามาในทุกยุคทุกสมัย ทุกวันนี้เราต้องทนทุกข์กับผลที่ตามมาของสิ่งที่เกิดขึ้นในสวนเอเดน แต่เราควรรู้สึกขอบคุณพระเยซูเพียงไร เพราะพระองค์และกางเขนเราจึงมีความหวังแห่งชีวิตนิรันดร์ในโลกที่บาปจะไม่เกิดขึ้นอีกต่อไป

`ในขณะที่เราใคร่ครวญถึงประสบการณ์อันน่าเศร้าของเอวา เราได้รับบทเรียนอะไรเกี่ยวกับผลที่ตามมาจากการกระทาบาปของเราเอง`