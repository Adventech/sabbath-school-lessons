---
title:  เปลวเพลิงแห่งนรก
date:   26/11/2022
---

### อ่านข้อพระคัมภีร์สำหรับบทเรียนสัปดาห์นี้
มาระโก 9:42-48; มาลาคี 4:1; ยูดา 7; 1 ทิโมธี 2:5; กิจการ 2:29, 34, 35; 1 ยอห์น 5:3-12

> <p>ข้อควรจำ</p>
> “จงพิสูจน์ทุกสิ่ง สิ่งที่ดีนั้นจงยึดถือไว้ให้มั่น” (1 เธสะโลนิกา 5:21)

ดันเต อาลีกีเอรี (1265-1321) กวีชาวอิตาลี ประพันธ์งานที่มีชื่อเสียงเรื่อง The Divine Comedy ซึ่งเป็นนวนิยายเกี่ยวกับการเดินทางของวิญญาณหลังความตาย วิญญาณนั้นเดินทางไปนรกภายใต้โลก หรือไปยังสถานที่รับโทษที่ซึ่งวิญญาณมนุษย์สามารถล้างมลทินของตัวเองและคู่ควรที่จะขึ้นสู่สวรรค์ ไปสู่เบื้องประทับของพระเจ้าได้ แม้จะเป็นเพียงบทกวีนวนิยาย แต่ข้อเขียนของดันเตก็ส่งอิทธิพลอย่างมากต่อหลักศาสนาศาสตร์ของคริสเตียน โดยเฉพาะหลักศาสนศาสตร์ของโรมันคาทอลิก แนวคิดพื้นฐานที่กล่าวว่า วิญญาณอมตะจะตกนรกหรือไปยังสถานที่รับโทษ หรือขึ้นสู่สวรรค์เป็นรากฐานของคริสตจักรนั้น นิกายโปรเตสแตนต์ที่เคร่งในศาสนาจานวนมากเชื่อในวิญญาณอมตะด้วยว่า หลังจากที่ตายแล้ววิญญาณจะขึ้นสู่สวรรค์หรือไม่ก็ลงนรก แท้จริงแล้ว ถ้าวิญญาณของมนุษย์ไม่เคยตาย วิญญาณเหล่านั้นก็ต้องไปที่ไหนสักแห่งหลังจากที่ร่างกายตายแล้ว กล่าวโดยสรุปว่า การเข้าใจถึงธรรมชาติของมนุษย์อย่างผิด ๆ นำไปสู่หลักศาสนศาสตร์ที่ผิดพลาดอย่างร้ายแรง

สัปดาห์นี้เราจะศึกษาหลักศาสนศาสตร์ที่ไม่ตรงตามพระคัมภีร์ รวมถึงมุมมองในพระคัมภีร์เกี่ยวกับสิ่งที่เกิดขึ้นหลังความตาย