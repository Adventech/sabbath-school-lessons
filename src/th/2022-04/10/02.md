---
title:  วันอาทิตย์ ตัวหนอนที่ไม่ตาย
date:   27/11/2022
---

`เปรียบเทียบ มาระโก 9:42-48 กับ อิสยาห์ 66:24 คุณเข้าใจคากล่าวว่า “ตัวหนอนก็ไม่ตาย” อย่างไร (มาระโก 9:48)`

บางคนตีความคานามเอกพจน์ “ตัวหนอน” (มาระโก 9:48) ว่าเป็นการอุปมาถึงวิญญาณที่ออกจากร่างของคนชั่วที่ตายแล้ว บินลงสู่นรกที่ไม่มีวันตายและทนทุกข์ทรมานตลอดนิรันดร์ แต่การตีความนี้ไม่ได้สะท้อนแนวคิดในพระคัมภีร์ที่เกี่ยวกับคนตายแล้วจะไม่รู้สึกตัว และยังละเลยพื้นฐานของพระคัมภีร์เดิมด้วย อันที่จริง คาว่า “ตัวหนอน” ที่เป็นเอกพจน์ คานี้ใช้ในลักษณะทั่วไปที่กล่าวถึง “ตัวหนอน” หลายตัว ซึ่งไม่ได้หมายถึงหนอนหนึ่งตัว ซึ่งเป็นการกล่าวถึงตัวหนอนที่กัดกินร่างกายที่เน่าเปื่อย” (Robert G. Bratcher and Eugene A. Nida, A Translator’s Handbook on the Gospel of Mark [London: United Bibles Societies, 1961], หน้า 304.) ใน มาระโก 9:48 พระเยซูได้ยกคากล่าวของอิสยาห์ 66:24 ซึ่งกล่าวว่า “และเขาจะออกไปมองดูซากศพของคนที่ได้กบฏต่อเรา เพราะว่าหนอนของคนเหล่านี้จะไม่ตายไป ไฟของเขาจะไม่ดับ และเขาจะเป็นที่น่าสะอิดสะเอียนต่อมนุษย์ทั้งสิ้น” ภาพเชิงเปรียบเทียบที่น่าสะพรึงกลัวนี้แสดงให้เห็นถึงสนามรบที่มีศัตรูของพระเจ้าตายเกลื่อนอยู่บนพื้นและกาลังถูกทาลาย ร่างกายไม่ได้ถูกไฟเผาผลาญแต่ถูกย่อยสลายด้วยตัวหนอน หรือบางทีอาจจะย่อยสลายด้วยตัวหนอนก่อนจากนั้นก็ถูกทาลายด้วยไฟ ไม่ว่าจะด้วยวิธีใด ไม่มีการกล่าวถึงวิญญาณใด ๆ ที่หลบหนีจากร่างกายที่กาลังถูกทาลายและบินไปยังนรก แล้ว “ตัวหนอน” ที่ไม่มีวันไม่ตายล่ะ ภาษาเชิงเปรียบเทียบของอิสยาห์ 66:24 (ที่กล่าวใน มาระโก 9:48) ไม่ได้หมายความว่าหนอนเหล่านี้เป็นอมตะ (หนอนเป็นอมตะอย่างนั้นหรือ) แต่เน้นไปที่ว่าหนอนจะไม่ปล่อยให้งานทาลายของมันไม่เสร็จสมบูรณ์ กล่าวอีกนัยหนึ่ง พวกมันจะกัดกินร่างกายของคนชั่วไปเรื่อย ๆ จนกว่าร่างกายเหล่านั้นถูกทาลายทั้งหมด แต่ในทางกลับกัน บุตรธิดาของพระเจ้าที่สัตย์ซื่อจะอาศัยใน “สวรรค์ใหม่ และแผ่นดินโลกใหม่” อย่างมีความสุข และนมัสการพระเจ้าต่อหน้าพระพักตร์พระองค์ (อิสยาห์ 66:22, 23) จึงไม่น่าแปลกใจที่พระเยซูตรัสว่า จะเป็นการดีกว่าเพียงไรที่คนคนหนึ่งจะเข้าสู่อาณาจักรของพระเจ้าโดยขาดส่วนสาคัญของร่างกายไป เช่น ไม่มีมือหรือเท้า หรือแม้แต่ตา ดีกว่ามีร่างกายที่สมบูรณ์ แต่จะต้องถูกทาลายด้วยตัวหนอนและไฟ (มาระโก 9:42-48)

`ท้ายที่สุด ถ้าเราไม่รอด เราก็จะต้องหลงหาย ไม่มีพื้นที่ตรงกลาง ถ้าเราไม่มีชีวิตนิรันดร์ เราก็ต้องเผชิญกับความพินาศนิรันดร์ วันนี้คุณจะเลือกทางใด กล่าวคือชีวิตนิรันดร์หรือความพินาศนิรันดร์ส่งผลต่อการเลือกของคุณอย่างไร`