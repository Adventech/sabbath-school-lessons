---
title:  วันศุกร์ ศึกษาเพิ่มเติม
date:   02/12/2022
---

อ่านหนังสือของนางเอลเลน จี. ไว้ท์. ใน สงครามประวัติศาสตร์ เรื่อง “The First Great Deception” หน้า 531-550; เรื่อง “Can Our Dead Speak to Us?” หน้า 551-562 “หลักคำสอนเรื่องคนตายมีความนึกคิดมีพื้นฐานที่ผิดมาจากเรื่องธรรมชาติของความเป็นอมตะ ซึ่งเป็นหลักคำสอนเรื่องการทรมานชั่วนิรันดร์คือขัดแย้งกับคำสอนของพระคัมภีร์ทั้งด้วยเหตุและผล และขัดแย้งกับความรู้สึกของมนุษย์ ตามความเชื่อที่นิยมอย่างแพร่หลายนี้ ผู้ที่รอดในสวรรค์จะยังคุ้นเคยกับเรื่องทั้งหมดที่เกิดขึ้นในโลกและโดยเฉพาะกับชีวิตของมิตรสหายที่เขาจากมา แต่คนตายจะมีความสุขได้อย่างไรเมื่อเขารู้ถึงความทุกข์ของคนที่ยังมีชีวิตอยู่ มองเห็นคนที่เขารักทำบาปและมองเห็นพวกเขาต้องทนอยู่ในความทุกข์ยาก ความผิดหวัง และความปวดร้าวของชีวิต ผู้ที่ต้องวนเวียนอยู่กับมิตรสหายในโลกเช่นนี้จะเพลิดเพลินใจอยู่กับความสุขสาราญของสวรรค์ได้มากน้อยเพียงไร และเป็นเรื่องที่น่าขยะแขยงเพียงไรที่เชื่อว่า ในทันทีที่ลมหายใจออกจากร่าง วิญญาณของผู้ที่ไม่ได้กลับใจในบาปจะถูกส่งไปอยู่ในเปลวเพลิงนรก เขาจะต้องจมดิ่งลงไปในความระทมใจมากน้อยเพียงไรเมื่อมองดูมิตรสหายที่ไม่ได้เตรียมตัวและต้องก้าวลงสู่หลุมศพเพื่อเข้าไปอยู่ในความทุกข์และความบาปชั่วนิรันดร์ มีคนมากมายเสียสติไปเนื่องจากแนวคิดอันน่ากลัวเช่นนี้” (เอลเลน จี. ไว้ท์, สงครามประวัติศาสตร์, หน้า 545)

**คำถามเพื่อการอภิปราย**

`ผู้ที่เคยพูดคุยกับคริสเตียนคณะอื่น ๆ ถึงสภาพของคนตายและลักษณะของนรก ส่วนใหญ่แล้วจะพบว่า คนเหล่านั้นยืนกรานและแน่วแน่ในความเชื่อเพียงใด ไม่เพียงแต่แนวคิดที่เชื่อว่า ผู้ที่ได้รับความรอดจะถูกรับขึ้นไปยังสวรรค์ทันที แม้แต่ผู้ที่หลงหายก็จะได้รับการทรมานชั่วนิรันดร์ในนรก เหตุใดจึงเป็นเช่นนั้น ในแง่หนึ่งก็เป็นที่เข้าใจได้ว่า พวกเขาคงต้องการที่จะเชื่อว่าคนที่ตนรักที่ตายไปแล้วนั้น “อยู่กับองค์พระผู้เจ้า” (แต่อย่างที่เราเห็นว่า ยังคงมีคาถามว่าคนที่ตายแล้วจะเสียใจขนาดไหนเมื่อต้องเห็นความยุ่งเหยิงบนโลกนี้) แต่ทาไมคนเหล่านี้จึงยังมีความผูกพันอย่างแน่นแฟ้นกับแนวคิดอันน่ากลัวเช่นนี้ที่ว่า คนที่หลงหายจะต้องถูกทรมานชั่วกัปชั่วกัลป์ในนรก ข้อเท็จจริงนี้สอนอะไรเราเกี่ยวกับประเพณีที่ยึดถือกันมา อภิปรายในชั้นเรียน`

`คริสเตียนหลายนิกายส่วนใหญ่สั่งสอนทฤษฎีที่ไม่เป็นไปตามพระคัมภีร์เกี่ยวกับลักษณะความเป็นอมตะของวิญญาณพร้อมกับทฤษฎีทั้งหลายที่สัมพันธ์กัน เราควรจะทาอะไรอีกในฐานะคริสตจักร (นอกเหนือจากสิ่งที่เราทาอยู่แล้ว) เพื่อประกาศให้โลกนี้ได้เห็นถึงมุมมองตามพระคัมภีร์เกี่ยวกับความตายและชีวิตหลังความตาย`

`แม้บทกวีเรื่อง The Divine Comedy ของดันเต จะเป็นเพียงนิยาย แต่กลับมีอิทธิพลอย่างมากในการทาให้ผู้คนยึดติดกับคาสอนเทียมเท็จเกี่ยวกับสิ่งที่จะเกิดขึ้นกับ “วิญญาณ” หลังความตาย หลักคาสอนภายนอกมีอิทธิพลต่อหลักศาสนศาสตร์ของคริสเตียนอย่างง่ายดายเพียงใด มีแนวคิดอื่นที่ไม่ใช่ของคริสเตียนอะไรอีกบ้างที่มีอิทธิพลต่อความคิดของคริสเตียนแม้ในทุกวันนี้ และเราจะป้องกันตนเองจากความคิดเหล่านั้นอย่างไร`