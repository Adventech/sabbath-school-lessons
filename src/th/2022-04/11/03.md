---
title:  วันจันทร์ ประสบการณ์ใกล้ตาย
date:   05/12/2022
---

ข้อโต้แย้งสมัยใหม่ที่ได้รับความนิยมมากที่สุดในการ “พิสูจน์” ทฤษฎีลักษณะความเป็นอมตะของวิญญาณคือ “ประสบการณ์ใกล้ตาย” ในหนังสือ ชีวิตหลังความตาย: การสืบสวนปรากฏการณ์ การอยู่รอดในร่างกายที่ตายแล้ว [Atlanta, GA: Mockingbird, 1975], เรย์มอน เอ. มูดดี้, จูเนียร์ นาเสนอผลการศึกษาห้าปีของเขา ที่ศึกษาผู้ที่เคยประสบ “ภาวะหยุดหายใจและหัวใจหยุดเต้น” มากกว่าหนึ่งร้อยคน บุคคลเหล่านี้ต่างอ้างว่าได้เห็นแสงสว่างอันอบอุ่นและเปี่ยมด้วยความรักก่อนที่จะกลับคืนสู่ชีวิต ซึ่งถือได้ว่าเป็น “หลักฐานอันน่าตื่นเต้นของวิญญาณมนุษย์ที่ยังดำรงอยู่ได้เมื่อตายแล้ว” ในช่วงหลายปีที่ผ่านมา มีหนังสือที่คล้ายคลึงกันถูกจัดทำขึ้นอีกหลายเล่ม เพื่อส่งเสริมแนวคิดเดียวกัน (ดูในบทที่ 2)

`อ่านเรื่องราวของการฟื้นคืนชีพใน 1 พงศ์กษัตริย์ 17:22-24, 2 พงศ์กษัตริย์ 4:34-37, มาระโก 5:41-43, ลูกา 7:14-17 และยอห์น 11:40-44 มีคนที่ฟื้นขึ้นจากความตายกี่คนที่พูดถึงเรื่องใดก็ตามที่เขาพบเจอในขณะที่ตายอยู่ และเหตุใดคำตอบของคำถามนี้จึงสำคัญ`

ประสบการณ์ใกล้ตายทั้งหมดที่บันทึกไว้ในวรรณคดีสมัยใหม่เป็นของบุคคลที่ถูกพิจารณาแล้วว่าเสียชีวิตแบบภาวะหยุดหายใจและหัวใจหยุดเต้น ซึ่งไม่ใช่การตายจริง ๆ ตรงข้ามกับลาซารัสที่ตายไปแล้วสี่วันและศพของเขาก็เน่าเปื่อย (ยอห์น 11:39) ทั้งลาซารัสและผู้ที่ฟื้นขึ้นจากความตายในสมัยพระคัมภีร์ไม่เคยกล่าวถึงประสบการณ์ชีวิตหลังความตาย ไม่ว่าในสวรรค์หรือในแดนชาระหรือในนรก ซึ่งสอดคล้องกับคาสอนในพระคัมภีร์ที่บอกว่าคนตายนั้นไร้สติและความรู้สึกแต่ประสบการณ์ “ใกล้ตาย” ที่เล่าขานกันทั่วไปทุกวันนี้ล่ะ ถ้าเรายอมรับคาสอนในพระคัมภีร์เรื่องการไร้สติของคนตายแล้ว (โยบ 3:11-13; สดุดี 115:17; สดุดี 146:4; ปัญญาจารย์ 9:10) ก็เหลือความเป็นไปได้หลักสองประการคือ ถ้าไม่ใช่ภาพหลอนทางจิตโดยธรรมชาติภายใต้สภาวะที่กดดัน ก็เป็นอานาจการหลอกลวงของซาตานเหนือธรรมชาติ (2 โครินธ์ 11:14) การหลอกลวงของซาตานอาจเป็นคาอธิบายได้ โดยเฉพาะในกรณีที่คนเหล่านี้อ้างว่าตนได้พูดคุยกับญาติที่ล่วงลับไปแล้ว แต่ก็อาจเป็นการรวมกันของทั้งสองปัจจัยก็เป็นได้เนื่องจากการหลอกลวงเช่นนี้เป็นที่แพร่หลายและน่าเชื่อถือสาหรับหลาย ๆ คน จึงเป็นสิ่งสำคัญที่เราควรจะยึดมั่นในพระคาของพระเจ้า แม้ว่าเราหรือผู้อื่นอาจมีประสบการณ์ซึ่งขัดกับสิ่งที่พระคัมภีร์สอนก็ตาม

`น่าสนใจมากที่ประสบการณ์ใกล้ตาย (NDEs) บ่อยครั้งมาพร้อมกับหลัก “วิทยาศาสตร์” ที่ได้รับการเผยแพร่ เรื่องนี้สอนเราอย่างไรว่า เราต้องระมัดระวังเพียงใดแม้แต่กับสิ่งที่วิทยาศาสตร์ “พิสูจน์” ว่าเป็นจริงแล้วก็ตาม`