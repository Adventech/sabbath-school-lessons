---
title:  วันพฤหัสบดี การสิงร่าง
date:   08/12/2022
---

ร่างทรงของคนตายและการสิงร่างคล้ายคลึงกับการใช้เวทมนตร์คาถา การสิงร่างอาจอยู่ในรูปแบบของสมาชิกในครอบครัว เพื่อน หรือใครก็ตามที่เสียชีวิตแล้ว ทั้งรูปร่างหน้าตาและเสียงก็คล้ายกับผู้ตายมาก การหลอกลวงของซาตานทั้งหมดนี้จะนามาใช้เพื่อหลอกลวงผู้ที่ไม่มีพื้นฐานมั่นคงในพระวจนะของพระเจ้า นางเอลเลน จี. ไว้ท์. เตือนเราว่า “วิญญาณหลอกลวงเหล่านี้ที่ปลอมตัวเป็นอัครทูต นามาใช้เพื่อให้ขัดกับสิ่งที่พวกเขาเขียนภายใต้การดลใจของพระวิญญาณบริสุทธิ์ในสมัยที่ยังมีชีวิตอยู่บนโลก” (สงครามประวัติศาสตร์, หน้า 557) ยิ่งไปกว่านั้น “ในฐานะที่เป็นราชาแห่งการหลอกลวง ซาตานเองจะสวมบทบาทเป็นพระคริสต์” (สงครามประวัติศาสตร์, หน้า 624)

`อ่าน 2 โครินธ์ 11:14, 15 และเอเฟซัส 6:10-18 เราควรให้อะไรเป็นเครื่องป้องกันเราจากการหลอกลวงของมาร`

อัครสาวกเปาโลเตือนเราว่า “เพราะเราไม่ได้ต่อสู้กับเนื้อหนังและเลือด แต่ต่อสู้กับพวกภูตผีที่ครอบครอง พวกภูตผีที่มีอานาจ พวกภูตผีที่ครองพิภพในยุคมืดนี้ ต่อสู้กับพวกวิญญาณชั่วในสวรรคสถาน” (เอเฟซัส 6:12) เราจะป้องกันตัวจากการหลอกลวงเหล่านี้ได้ก็ต่อเมื่อสวม “ยุทธภัณฑ์ทั้งชุดของพระเจ้า” (เอเฟซัส 6:13) ตามที่อธิบายไว้ในเอเฟซัส 6:13-18 การสิงร่างของซาตานอาจดูน่ากลัวมากและหลอกลวงได้ดี แต่ไม่สามารถหลอกลวงผู้ที่อยู่ใต้การคุ้มครองของพระเจ้าและยึดมั่นอยู่บนรากฐานในพระวจนะของพระเจ้าได้ จากมุมมองของหลักคาสอน บรรดาผู้ที่เชื่อในหลักคาสอนตามพระคัมภีร์ที่กล่าวว่าความเป็นอมตะของมนุษย์นั้นเป็นไปตามเงื่อนไข คนเหล่านี้จะรู้ว่าการมาปรากฏหรือการสื่อสารกับคนตายนั้นมีจุดกาเนิดมาจากซาตานและจะต้องถูกปฏิเสธจากพระคุณอันประเสริฐของพระเจ้า และอีกครั้งหนึ่ง ไม่ว่าการมาปรากฏนั้นจะทรงพลัง น่าเชื่อถือและดูเหมือนจริงเพียงใด เราต้องยืนหยัดมั่นคงต่อคาสอนที่ว่า คนตายนั้นหลับอยู่ในหลุมฝังศพอยู่เสมอ ลองนึกภาพว่า คุณได้สูญเสียคนที่คุณรักแล้วเชื่อว่าคนที่คุณรักคนเดียวกันนี้ปรากฏแก่คุณ และแสดงความรักต่อคุณ และบอกคุณว่าพวกเขาคิดถึงคุณมากเพียงใด และพูดในสิ่งที่มีเพียงพวกเขาเท่านั้นที่รู้ และบอกว่าตอนนี้พวกเขาอยู่ในที่ที่ดีกว่านี้ ถ้าบุคคลนั้นไม่มีพื้นฐานมั่นคงในสิ่งที่พระคัมภีร์สอนเกี่ยวกับสภาพของคนตายแล้ว ลองคิดดูว่าเขาเหล่านั้นจะตกหลุมพรางของการหลอกลวงนี้ได้ง่ายเพียงใด โดยเฉพาะเนื่องจากพวกเขาต้องการที่จะเชื่อเช่นนั้นด้วย

`การสวม “ยุทธภัณฑ์ทั้งชุดของพระเจ้า” หมายความว่าอย่างไร ในแง่ของการปฏิบัติในแต่ละวัน เราจะสวมชุดนี้ได้อย่างไรในทุก ๆ ด้านของชีวิต ไม่เพียงแต่ใช้กับการหลอกลวงในวาระสุดท้ายเท่านั้น`