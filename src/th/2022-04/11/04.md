---
title:  วันอังคาร การกลับชาติมาเกิด
date:   06/12/2022
---

แนวคิดของผู้ที่ไม่เชื่อในพระเจ้าเกี่ยวกับความเป็นอมตะของวิญญาณเป็นรากฐานของทฤษฎีการกลับชาติมาเกิดหรือการเวียนว่ายตายเกิดของวิญญาณ ซึ่งไม่ตรงตามคาสอนในพระคัมภีร์ ทฤษฎีเหล่านี้ได้รับการยอมรับจากบางศาสนาหลักของโลก ในขณะที่คริสเตียนส่วนใหญ่เชื่อในการมีอยู่ของวิญญาณอมตะที่อยู่ในสวรรค์หรือนรกอย่างถาวรหลังความตาย ผู้ที่เชื่อในการกลับชาติมาเกิดเชื่อว่า วิญญาณอมตะดังกล่าวต้องผ่านวัฏจักรแห่งความตายและการเกิดใหม่หลายรอบบนโลกนี้ สาหรับบางคนแล้ว การกลับชาติมาเกิดถือเป็นกระบวนการวิวัฒนาการฝ่ายจิตวิญญาณที่ช่วยให้วิญญาณได้รับความรู้และศีลธรรมในระดับที่มากขึ้นเรื่อย ๆ เพื่อเดินทางสู่ความสมบูรณ์ ชาวฮินดูเชื่อว่าจิตสานึกของวิญญาณอมตะต้องผ่านการเจริญขึ้น หรือ “สังสารวัฏ” ของสิ่งมีชีวิตหกประเภท ได้แก่ สัตว์น้า พืช สัตว์เลื้อยคลานและแมลง นก สัตว์ และมนุษย์ รวมทั้งชาวสวรรค์

`อ่าน ฮีบรู 9:25-28 และ 1 เปโตร 3:18 ถ้าพระเยซูสิ้นพระชนม์เพียง “ครั้งเดียว” (ฮีบรู 9:28; 1 เปโตร 3:18) และมนุษย์ทุกคนก็เช่นเดียวกันที่ตายเพียง “ครั้งเดียว” (ฮีบรู 9:27) เหตุใดแม้แต่คริสเตียนบางคนก็เชื่อในบางรูปแบบของการกลับชาติมาเกิด`

หลายคนไม่เชื่อในสิ่งที่พวกเขาควรเชื่อ แต่เชื่อในสิ่งที่พวกเขาต้องการเชื่อ หากทฤษฎีใดก็ตามนาความสงบสุขและความสบายกายสบายใจมาสู่พวกเขา ก็เพียงพอแล้วที่พวกเขาจะยุติการโต้แย้งหาเหตุผลหักล้าง แต่สำหรับผู้ที่ถือพระคัมภีร์อย่างจริงจัง ไม่มีทางที่จะยอมรับทฤษฎีการกลับชาติมาเกิด ประการแรก ทฤษฎีนี้ขัดแย้งกับคาสอนในพระคัมภีร์เรื่องการต้องตายของ “วิญญาณ” และการฟื้นคืนชีพของร่างกาย (1 เธสะโลนิกา 4:13-18) ประการที่สอง ทฤษฎีนี้ลบล้างหลักคาสอนของการได้รับความรอดโดยพระคุณผ่านทางความเชื่อในงานไถ่ให้รอดของพระเยซูคริสต์ (เอเฟซัส 2:8-10) และแทนที่ด้วยการกระทาของมนุษย์ ประการที่สาม ทฤษฎีนี้ขัดแย้งกับคาสอนในพระคัมภีร์ที่ว่า ด้วยการตัดสินใจในชีวิตนี้ของคนคนหนึ่งเป็นการกาหนดชะตากรรมนิรันดร์เอาไว้ตลอดกาล (มัทธิว 22:1-14; มัทธิว 25:31-46) ประการที่สี่ ทฤษฎีนี้ดูหมิ่นความหมายและความสาคัญของการเสด็จมาครั้งที่สองของพระคริสต์ (ยอห์น 14:1-3) ประการที่ห้า ทฤษฎีนี้กล่าวว่า ผู้ที่ยังคงเอาชนะหลุมพรางแห่งชีวิตของตนเองไม่ได้ ยังมีโอกาสอีกหลังความตาย ซึ่งไม่เป็นไปตามคาสอนในพระคัมภีร์ (ฮีบรู 9:27) กล่าวโดยสรุปว่า ไม่มีพื้นที่สำหรับแนวคิดเรื่องการกลับชาติมาเกิดในความเชื่อคริสเตียน