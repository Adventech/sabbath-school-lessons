---
title:  วันพุธ เวทมนตร์คาถาและการบูชาบรรพบุรุษ
date:   07/12/2022
---

คำว่า “เวทมนตร์คาถา” มาจากคำภาษากรีก เนโครส (ตาย) และ แมนเทีย (การทำนาย) การปฏิบัติเช่นนี้มีมาตั้งแต่สมัยโบราณ เวทมนตร์คาถาเป็นการเรียกวิญญาณของผู้ตายที่พร้อมปฏิบัติการมารวมกันในรูปแบบหนึ่ง เพื่อค้นหาสิ่งที่อยากรู้ ซึ่งมักจะเป็นเหตุการณ์ในอนาคต ในขณะเดียวกันการบูชาบรรพบุรุษเป็นธรรมเนียมปฏิบัติของการไหว้บรรพบุรุษที่ล่วงลับไปแล้ว เพราะพวกเขายังถือว่าเป็นครอบครัวและเชื่อว่าวิญญาณส่งผลต่อกิจการของผู้ที่ยังมีชีวิตอยู่ การปฏิบัตินอกรีตเช่นนี้สามารถดึงดูดใจผู้ที่เชื่อในวิญญาณเป็นอมตะและผู้ที่คิดถึงบุคคลอันเป็นที่รักที่ล่วงลับไปแล้วได้อย่างดีเยี่ยม

`อ่าน 1 ซามูเอล 28:3-25 เราได้รับบทเรียนฝ่ายจิตวิญญาณที่ต่อต้านการสื่อสารกับคนตายจากเรื่องราวของซาอูลกับหญิงคนทรงที่เมืองเอนโดร์อย่างไร`

พระคัมภีร์กล่าวไว้อย่างชัดเจนว่า พวกถือผีปีศาจ คนทรง พ่อมดแม่มด และหมอผีทั้งหมดในระบอบการปกครองของชาวอิสราเอลเป็นที่น่าสะอิดสะเอียนต่อพระเจ้า และต้องประหารชีวิตพวกเหล่านี้ด้วยการขว้างก้อนหิน (เลวีนิติ 19:31; เลวีนิติ 20:6, 27; เฉลยธรรมบัญญัติ 18:9-14) ตามกฎหมายนี้ ซาอูลได้กาจัดคนทรงและพวกหมอผีไปจากอิสราเอลทั้งหมดแล้ว (1 ซามูเอล 28:3, 9) แต่แล้วหลังจากที่ซาอูลถูกพระเจ้าปฏิเสธ เขาเองก็ไปที่เมืองเอนโดร์ของชาวคานาอัน เพื่อถามหาหญิงคนทรง (1 ซามูเอล 28:6, 7, 15; เปรียบเทียบกับ โยชูวา 17:11; สดุดี 83:10) ซาอูลขอให้เธอนาผู้เผยพระวจนะซามูเอลผู้ล่วงลับไปแล้วขึ้นมา ซึ่งคาดว่าจะปรากฏตัวในรูปแบบของหมอผีและพูดกับซาอูล (1 ซามูเอล 28:13-19) วิญญาณหลอกลวงที่แสร้งทาเป็นซามูเอล บอกกับซาอูลว่า “พรุ่งนี้ตัวท่านพร้อมกับบุตรชายทั้งหลายของท่านจะอยู่กับเรา” (1 ซามูเอล 28:19) ในขณะที่ทานายความตายของซาอูลอยู่นั้น วิญญาณหลอกลวงปรากฏเป็นร่างของซามูเอล ซึ่งยืนยันให้เห็นทฤษฎีที่ไม่ตรงตามพระคัมภีร์ในเรื่องของลักษณะความเป็นอมตะของวิญญาณ เป็นการหลอกลวงที่มีประสิทธิภาพ และซาอูลน่าจะรู้ดีกว่านี้ แทนที่จะเข้าไปพัวพันกับสิ่งที่เขาเคยประณามมาก่อนหน้านี้ กว่าสองศตวรรษต่อมา ผู้เผยพระวจนะอิสยาห์เขียนว่า “และเมื่อเขาทั้งหลายกล่าวกับพวกท่านว่า ‘จงปรึกษากับคนทรงหรือพ่อมดแม่มดผู้ร้องเสียงจ้อกแจ้กและเสียงพึมพา’ ไม่ควรหรือที่ประชาชนจะปรึกษาพระเจ้าของเขา ควรหรือที่เขาจะไปปรึกษาคนตายเพื่อคนเป็น ไปดูธรรมบัญญัติและถ้อยคาพยาน แน่ทีเดียวคนที่ไม่พูดเช่นข้าพเจ้าก็จะเป็นคนที่ไม่มีรุ่งอรุณเลย” (อิสยาห์ 8:19, 20 ดูด้วยใน อิสยาห์ 19:3)

`เวลาที่เราอยู่ภายใต้ความกดดัน เราทาในสิ่งที่เรารู้ว่าผิดบ่อยแค่ไหน เหตุใดความเชื่อ การอธิษฐาน และการเชื่อฟังพระวจนะของพระเจ้าจึงเป็นสิ่งป้องกันตัวเราเองได้อย่างแน่นอน`