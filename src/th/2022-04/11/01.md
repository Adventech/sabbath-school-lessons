---
title:  การหลอกลวงในยุคสุดท้าย
date:   03/12/2022
---

### อ่านข้อพระคัมภีร์สำหรับบทเรียนสัปดาห์นี้
มัทธิว 7:21-27; ยอห์น 11:40-44; 1 เปโตร 3:18; 1 ซามูเอล 28:3-25; เอเฟซัส 6:10-18

> <p>ข้อควรจำ</p>
> “การกระทำเช่นนั้นไม่แปลกประหลาดเลย ถึงซาตานเองก็ยังปลอมตัวเป็นทูตแห่งความสว่างได้ เหตุฉะนั้นจึงไม่เป็นการแปลกอะไรที่คนรับใช้ของซาตาน จะปลอมตัวเป็นคนรับใช้ของความชอบธรรม ท้ายที่สุดของเขาจะเป็นไปตามการกระทำของเขา” (2 โครินธ์ 11:14, 15)

โลกร่วมสมัยของเราได้กลายเป็นแหล่งหลอมรวมของสิ่งเหนือธรรมชาติและความลึกลับ ซึ่งฮอลลีวูดก็สนับสนุนในเรื่องนี้ โดยการสร้างภาพยนตร์ที่มีหัวข้อหลักทางศาสนาและสิ่งลี้ลับผสมผสานกับความเชื่อที่ผิดและการหลอกลวง คาโกหกเก่า ๆ ที่กล่าวว่า “เจ้าจะไม่ตายจริงดอก” (ปฐมกาล 3:4) ยังเป็นแรงบันดาลใจในการแต่งหนังสือที่ผู้คนอ่านมากที่สุดและภาพยนตร์ที่มีคนดูมากที่สุดในช่วงทศวรรษที่ผ่านมา และยังรวมถึงวิดีโอเกมยอมนิยมมากมากเช่นกัน เป็นที่ปฏิเสธไม่ได้ว่า เราต่างกาลังเผชิญและถูกล่อลวงโดยมนต์ที่ทาให้หลงใหลของซาตาน ซึ่งปรากฏในรูปแบบต่าง ๆ มากมาย แม้แต่ในบางกรณีก็ซ่อนอยู่ในวิทยาศาสตร์ ปรากฏการณ์ที่หลอกลวงที่สุดอย่างหนึ่งคือ สิ่งที่เรียกว่าประสบการณ์ “ใกล้ตาย” (NDEs) ซึ่งบรรดาผู้ที่ “เสียชีวิต” ได้ฟื้นกลับมามีชีวิตพร้อมกับบอกเล่าเรื่องราวของชีวิตหลังความตาย หลายคนเคยประสบกับเหตุการณ์เหล่านี้ ซึ่งเป็นบทพิสูจน์ถึงความเป็นอมตะของวิญญาณ

สัปดาห์นี้เราจะศึกษาการหลอกลวงในยุคสุดท้าย รวมถึงเรื่องไสยศาสตร์ ประสบการณ์ใกล้ตาย การกลับชาติมาเกิด เวทมนตร์คาถาและการบูชาบรรพบุรุษ และอื่น ๆ สิ่งเหล่านี้เป็นเรื่องอันตรายที่เราควรตระหนัก โดยไม่ให้ตัวเราเองเข้าอยู่ภายใต้อิทธิพลของการหลอกลวงนี้