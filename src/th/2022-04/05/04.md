---
title:  วันอังคาร บุตรชายของหญิงหม้ายที่นาอิน
date:   25/10/2022
---

พระคัมภีร์กล่าวว่า “พระเยซูเสด็จไปทำคุณประโยชน์และรักษาคนทั้งหลายที่ถูกมารเบียดเบียนอย่างไร เพราะว่าพระเจ้าสถิตอยู่กับพระองค์” (กิจการ 10:38) แน่นอนว่า พระกิตติคุณทุกเล่มล้วนเต็มไปด้วยเรื่องราวที่พระเยซูทรงปฏิบัติต่อคนขัดสนและจิตใจที่ปวดร้าว ซึ่งเป็นเหตุให้ชาวยิวหลายคนเชื่อว่าพระเยซูทรงเป็นพระเมสสิยาห์ตามพระสัญญาในเวลาต่อมา “ไม่มีบ้านใดเลยในหมู่บ้านหลายแห่งที่มีเสียงร้องคร่าครวญของความเจ็บป่วย เพราะพระองค์เสด็จดาเนินเข้าไปและทรงรักษาคนป่วยในบ้านเรือนเหล่านั้น พระราชกิจของพระองค์เป็นหลักฐานที่แสดงให้เห็นว่าพระเจ้าเป็นผู้ทรงเจิมพระองค์ พระราชกิจทุกอย่างที่พระองค์ทรงกระทาในชีวิตของพระองค์ ได้แสดงให้เห็นถึงความรัก ความเมตตาและความเห็นอกเห็นใจ พระทัยของพระองค์ทรงเมตตาสงสารเหล่าบุตรของมนุษย์ พระองค์ทรงรับธรรมชาติของมนุษย์ เพื่อพระองค์จะทรงเข้าถึงความต้องการของมนุษย์ได้ ผู้ที่ยากจนและต่าต้อยที่สุดไม่กลัวที่จะเข้ามาหาพระองค์ แม้เด็กเล็กๆ ก็ยังหลงใหลในพระองค์” (เอลเลน จี. ไว้ท์, เคล็ดลับแห่งความสุข, หน้า 11, 12)

`อ่าน ลูกา 7:11-17 สิ่งที่เกิดขึ้นในการฟื้นคืนชีพครั้งนี้กับเหตุการณ์ที่เราศึกษาเมื่อวานมีความแตกต่างกันอย่างไร`

ในช่วงที่พระเยซูปฏิบัติพันธกิจในกาลิลี พระองค์ทรงรักษาคนป่วยและขับไล่คนถูกผีเข้า ครั้งหนึ่งพระองค์และผู้ติดตามกาลังเข้าใกล้ประตูเมืองนาอิน ในขณะนั้นก็มีขบวนแห่ศพกาลังผ่านหน้าประตูเมือง ในโลงศพที่เปิดอยู่มีลูกชายคนเดียวของหญิงหม้ายที่ร้องไห้จนไม่อาจปลอบโยนได้ พระเยซูตรัสกับมารดาที่โศกเศร้าด้วยความเมตตานั้นว่า “อย่าร้องไห้” เลย จากนั้นพระองค์ทรงหันไปหาบุตรชายที่เสียชีวิตอยู่ในโลงศพและสั่งเขาว่า “ชายหนุ่มเอ๋ย เราสั่งท่านให้ลุกขึ้น” ลูกชายก็ฟื้นขึ้นจากความตาย และพระเยซูจึง “ทรงมอบชายหนุ่มให้แก่มารดาของเขา” (ลูกา 7:13-15) การปรากฏตัวของพระเยซูเปลี่ยนสถานการณ์ทั้งหมดโดยสิ้นเชิง และคนจานวนมากที่ได้เห็นการอัศจรรย์ไม่เพียงแต่รู้ว่ามีบางสิ่งที่น่าพิศวงเกิดขึ้น แต่มีคนพิเศษ (ที่พวกเขาเรียกว่า “ผู้เผยพระวจนะยิ่งใหญ่”) อยู่ท่ามกลางพวกเขา ทั้งหญิงหม้ายชาวฟินีเซีย (1 พงศ์กษัตริย์ 17:8-24) และหญิงชาวชูเนม (2 พงศ์กษัตริย์ 4:18-37) ขอความช่วยเหลือจากเอลียาห์และเอลีชาตามลาดับ แต่หญิงหม้ายจากนาอินได้รับความช่วยเหลือโดยที่เธอไม่ได้ร้องขอ ซึ่งหมายความว่าพระเจ้าทรงห่วงใยเรา แม้เราจะไม่คู่ควรหรือรู้สึกไม่มีค่าพอที่จะขอความช่วยเหลือจากพระองค์ พระเยซูทรงเห็นปัญหาและแก้ไข ซึ่งพระเยซูทรงกระทาเช่นนี้ตลอดพันธกิจของพระองค์

`ศาสนาที่แท้จริงเชื่อมโยงกับการดูแลเด็กกาพร้าและหญิงหม้ายที่อยู่รอบข้างเรา (ยากอบ 1:27) เห็นได้ชัดว่า เราไม่สามารถทาการอัศจรรย์แบบที่พระเยซูทรงทา แล้วเราจะทาอะไรได้บ้างเพื่อช่วยเหลือผู้ที่เจ็บปวดรอบตัวเรา`