---
title:  วันจันทร์ ตัวอย่างในพันธสัญญาเดิม
date:   24/10/2022
---

`อ่าน 1 พงศ์กษัตริย์ 17:8-24 และ 2 พงศ์กษัตริย์ 4:18-37 การฟื้นคืนชีพทั้งสองแบบมีความแตกต่างและเหมือนกันอย่างไร`

เราอ่านในฮีบรูบทที่ 11 ว่าโดยความเชื่อ “พวกผู้หญิงก็ได้คนของพวกนางที่เป็นขึ้นจากความตาย” (ฮีบรู 11:35) นี่เป็นการฟื้นคืนชีพของทั้งสองกรณีที่ข้อพระคัมภีร์สาหรับวันนี้กล่าวถึง เหตุการณ์แรก (ดูใน 1 พงศ์กษัตริย์ 17:8-24) เกิดขึ้นระหว่างการละทิ้งความเชื่อครั้งใหญ่ในอิสราเอล ซึ่งเกิดขึ้นภายใต้อิทธิพลของกษัตริย์อาหับและเยเซเบลภรรยานอกรีตของเขา ในขณะที่ความแห้งแล้งเกิดขึ้นบนแผ่นดินอย่างรุนแรง พระเจ้าทรงบัญชาเอลียาห์ให้ไปยังเมืองเสราฟัทซึ่งเป็นเมืองหนึ่งนอกอิสราเอล ที่นั่นเขาพบกับหญิงม่ายชาวฟีนิเซียผู้น่าสงสารซึ่งกาลังจะทาอาหารมื้อสุดท้ายให้กับตัวเองและลูกชายกิน และหลังจากนั้นก็จะตาย แต่ชีวิตของพวกเขาก็รอดพ้นด้วยความอัศจรรย์จากแป้งและน้ามันที่ไม่หมดไปจนกว่าภัยแล้งจะสิ้นสุดลง ต่อมาไม่นานลูกชายของเธอก็ป่วยและเสียชีวิต ผู้เป็นแม่จึงอ้อนวอนเอลียาห์ด้วยความสิ้นหวัง และเอลียาห์ก็ร้องทูลต่อองค์พระผู้เป็นเจ้าว่า “พระยาห์เวห์ทรงฟังเสียงของเอลียาห์ และชีวิตของเด็กนั้นมาเข้าในตัวเขาอีก และเขาก็มีชีวิตอีก” (1 พงศ์กษัตริย์ 17:22) การฟื้นขึ้นจากความตายที่สอง (ดูใน 2 พงศ์กษัตริย์ 4:18-37) เกิดขึ้นในชูเนมหมู่บ้านเล็ก ๆ ทางใต้ของภูเขากิลโบ เอลีชาช่วยหญิงหม้ายที่ยากจนคนหนึ่งจ่ายหนี้ของเธอผ่านการอัศจรรย์ด้วยการเติมน้ามันลงในภาชนะหลายใบ (2 พงศ์กษัตริย์ 4:1-7) จากนั้นในชูเนมเขาก็พบกับหญิงคนหนึ่งที่สมรสแล้วแต่ยังไม่มีบุตร ผู้เผยพระวจนะบอกกับเธอว่า เธอจะมีบุตรคนหนึ่ง และก็เกิดขึ้นตามที่เขาพยากรณ์ไว้ เด็กคนนั้นเติบโตและสมบูรณ์แข็งแรง แต่วันหนึ่งเขาก็ป่วยและเสียชีวิต หญิงชาวชูเนมจึงไปที่ภูเขาคารเมลและขอให้เอลีชามากับเธอเพื่อพบบุตรชายของเธอ เอลีชาอธิษฐานอ้อนวอนต่อองค์พระผู้เป็นเจ้าอย่างไม่ลดละ และท้ายที่สุดเด็กคนนั้นก็มีชีวิตอีกครั้ง สตรีเหล่านี้มีภูมิหลังต่างกันแต่มีความเชื่อในเรื่องการช่วยให้รอดเหมือนกัน หญิงหม้ายชาวฟินีเซียต้อนรับผู้เผยพระวจนะเอลียาห์ในช่วงเวลาที่ยากลาบากอย่างยิ่งในช่วงที่ไม่มีที่ปลอดภัยสาหรับเขาในอิสราเอลแล้ว หญิงชาวชูเนมและสามีสร้างห้องพิเศษที่ผู้เผยพระวจนะเอลีชาจะพักได้เมื่อต้องเดินทางผ่านเขตของตน เมื่อเด็กชายทั้งสองคนเสียชีวิต แม่ที่สัตย์ซื่อของเด็กทั้งสองหันไปหาผู้เผยพระวจนะของพระเจ้า และมีความสุขเมื่อเห็นลูก ๆ กลับมามีชีวิตอีกครั้ง

`เรื่องราวเหล่านี้เป็นเรื่องราวที่ยิ่งใหญ่ แต่ยังมีอีกกี่คนที่การอัศจรรย์เช่นนี้ไม่ได้เกิดขึ้น ความจริงอันน่าเศร้านี้สอนเราว่า เราควรให้ความเชื่อของเรามีศูนย์กลางอยู่ที่การฟื้นคืนชีพตามที่ทรงสัญญาไว้เมื่อสิ้นยุคอย่างไร`