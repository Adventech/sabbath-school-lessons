---
title:  วันอาทิตย์ การฟื้นคืนชีพของโมเสส
date:   23/10/2022
---

`อ่าน ยูดา 9 และลูกา 9:28-36 คุณพบหลักฐานอะไรบ้างในข้อพระคัมภีร์เหล่านี้เกี่ยวกับการฟื้นคืนชีพด้านร่างกายของโมเสส`

บาทหลวงของคริสตจักรกรีกบางคนจากอเล็กซานเดรียแย้งว่า เมื่อโมเสสสิ้นชีวิต จะเห็นโมเสสสองคน คนหนึ่งมีชีวิตอยู่ในวิญญาณ อีกคนหนึ่งตายในร่างกาย โมเสสคนหนึ่งขึ้นสู่สวรรค์พร้อมกับทูตสวรรค์ ส่วนอีกคนถูกฝังอยู่ในโลก (ดูใน Origen, Homilies on Joshua 2.1; Clement of Alexandria, Stromata 6.15) ความแตกต่างระหว่างการสันนิษฐานเรื่องวิญญาณและร่างกายที่ถูกฝังอาจสมเหตุสมผลต่อผู้ที่เชื่อในแนวคิดของกรีกเรื่องความเป็นอมตะของวิญญาณ แต่แนวคิดนี้ไม่อยู่ในพระคัมภีร์ ยูดาบทที่ 9 ยืนยันคาสอนในพระคัมภีร์เรื่องการฟื้นคืนชีพของร่างกายโมเสส เพราะการโต้เถียงนั้นเกี่ยวกับ “ศพของโมเสส” และไม่เกี่ยวกับวิญญาณใด ๆ ที่ยังมีชีวิตอยู่ เฉลยธรรมบัญญัติ 34:5-7 บอกเราว่า โมเสสสิ้นชีวิตเมื่ออายุ 120 ปี และองค์พระผู้เป็นเจ้าทรงฝังเขาไว้ในที่ซ่อนของหุบเขาแห่งหนึ่งในแผ่นดินโมอับ แต่โมเสสไม่ได้อยู่ในหลุมศพนานนัก “พระคริสต์พระองค์เองพร้อมกับเหล่าทูตสวรรค์ผู้ที่ฝังโมเสส ได้ลงมาจากสวรรค์เพื่อที่จะเรียกบรรพชนที่หลับใหลอยู่ให้ตื่นขึ้นมา... เป็นครั้งแรกที่พระคริสต์กาลังจะประทานชีวิตแก่ผู้ที่ตายแล้ว ในขณะที่เจ้าแห่งชีวิตและเหล่าผู้ส่องแสงกาลังเข้ามาใกล้หลุมศพ ซาตานก็ตื่นตระหนกกับอานาจสูงสุดของพระองค์... พระคริสต์มิได้ทรงก้มตัวลงเพื่อเข้าสู่ความขัดแย้งกับซาตาน... แต่พระคริสต์ทรงให้ทุกสิ่งไปถึงพระบิดาของพระองค์ ตรัสว่า ‘ให้องค์พระผู้เป็นเจ้าทรงดุว่าเจ้าเถิด’ ยูดา 9... การฟื้นคืนชีพเป็นสิ่งแน่นอนตลอดไป เหยื่อของซาตานถูกแย่งชิงไป กล่าวคือ คนชอบธรรมที่ตายแล้วจะมีชีวิตอีกครั้ง” (เอลเลน จี. ไว้ท์, บรรพชนกับผู้เผยพระวจนะ, หน้า 478, 479) หลักฐานชัดเจนในเรื่องการฟื้นคืนชีพของโมเสสพบได้ในการจาแลงพระกาย โมเสสปรากฏตัวที่นั่นพร้อมกับผู้เผยพระวจนะเอลียาห์ ผู้ที่ได้รับการเปลี่ยนแปลงสู่ชาวสวรรค์โดยที่ไม่สัมผัสกับความตาย (2 พงศ์กษัตริย์ 2:1-11) โมเสสและเอลียาห์ยังสนทนากับพระเยซูอีกด้วย (ดูในลูกา 9:28-36) “และนี่แน่ะ มีสองคนสนทนาอยู่กับพระองค์ คือโมเสสและเอลียาห์ ผู้มาปรากฏด้วยรัศมี และกาลังกล่าวถึงการจากไปของพระองค์ซึ่งใกล้จะสาเร็จในกรุงเยรูซาเล็ม” (ลูกา 9:30, 31) การปรากฏตัวของโมเสสเป็นข้อพิสูจน์ถึงการมีชัยเหนือบาปและความตายของพระคริสต์ที่จะมาถึง ซึ่งได้พรรณนาไว้อย่างไม่มีผิดพลาด ผู้ที่มาปรากฏตัวต่อพระเยซู ณ ที่นั่นเป็นโมเสสและเอลียาห์จริง ๆ ไม่ใช่ “วิญญาณ” ของพวกเขา (เพราะเอลียาห์ยังไม่ตาย)

`โมเสสไม่ได้รับอนุญาตให้เข้าไปในคานาอันฝ่ายโลก (เฉลยธรรมบัญญัติ 34:1-4) แต่ถูกรับเข้าสู่คานาอันฝ่ายสวรรค์ เรื่องนี้สอนเราว่า พระเจ้า “ผู้ทรงสามารถทาทุกสิ่งได้มากยิ่งกว่าที่เราทูลขอหรือคิด โดยฤทธานุภาพที่ทากิจอยู่ภายในเรา” อย่างไร (เอเฟซัส 3:20)`