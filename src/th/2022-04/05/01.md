---
title:  การฟื้นคืนชีพก่อนกางเขน
date:   22/10/2022
---

### อ่านข้อพระคัมภีร์สำหรับบทเรียนสัปดาห์นี้
ยูดาห์ 9, ลูกา 9:28-36; 1 พงศ์กษัตริย์ 17:8-24; ลูกา 7:11-17; มาระโก 5:35-43; ยอห์น 11:1-44

> <p>ข้อควรจำ</p>
> “พระเยซูตรัสกับนางว่า ‘เราเป็นชีวิตและการเป็นขึ้นจากตาย คนที่วางใจในเราจะมีชีวิตอีกแม้ว่าเขาจะตายไป และทุกคนที่มีชีวิตและวางใจในเราจะไม่ตายเลย เธอเชื่ออย่างนี้ไหม’ ” (ยอห์น 11:25, 26)

พระคัมภีร์พันธสัญญาเดิมที่กล่าวถึงการฟื้นคืนชีพที่เราได้ศึกษามาจนถึงตอนนี้ส่วนใหญ่อยู่บนฐานของความหวังส่วนบุคคล (โยบ 19:25-27; ฮีบรู 11:17-19; สดุดี 49:15; สดุดี 71:20) และพระสัญญาในอนาคต (ดาเนียล 12:1, 2, 13) อย่างไรก็ตาม เราก็มีบันทึกที่ให้แรงบันดาลใจในกรณีที่มีผู้ที่เคยถูกเรียกให้ฟื้นขึ้นจากความตายแล้วจริง ๆ คนที่ฟื้นขึ้นจากความตายคนแรกคือ โมเสส (ยูดา 9; ลูกา 9:28-36) ในช่วงการปกครองของอิสราเอล บุตรชายของหญิงม่ายแห่งเมืองศาเรฟัท (1 พงศ์กษัตริย์ 17:8-24) และบุตรชายของหญิงชาวชูเนม (2 พงศ์กษัตริย์ 4:18-37) ก็ได้รับการเรียกให้ฟื้นขึ้นจากความตาย ขณะที่พระคริสต์ทรงดารงชีวิตอยู่ในโลกนี้ก็ได้ทรงเรียกบุตรชายของหญิงม่ายที่นาอินให้ฟื้นขึ้นจากความตาย (ลูกา 7:11-17) บุตรสาวของไยรัส (ลูกา 8:40-56) และลาซารัส (ยอห์น 11) คนเหล่านี้ทั้งหมดถูกเรียกให้ฟื้นขึ้นจากความตายแต่ยังอยู่ในเนื้อหนัง ซึ่งในที่สุดเขาเหล่านี้จะต้องตายอีกครั้ง ยกเว้นโมเสส กรณีเหล่านี้ยืนยันคำสอนในพระคัมภีร์ในเรื่องของการไม่มีสติสัมปชัญญะของคนตาย (โยบ 3:11-13; สดุดี 115:17; สดุดี 146:4; ปัญญาจารย์ 9:5, 10) ในเรื่องราวเหล่านี้หรือเรื่องการฟื้นคืนชีพในพระคัมภีร์อื่น ๆ ไม่มีเรื่องไหนเลยที่กล่าวถึงประสบการณ์ในชีวิตหลังความตาย

สัปดาห์นี้เราจะศึกษาเรื่องการฟื้นคืนชีพที่เกิดขี้นก่อนการสิ้นพระชนม์และการฟื้นคืนพระชนม์ของพระคริสต์อย่างใกล้ชิดยิ่งขึ้น