---
title:  วันศุกร์ ศึกษาเพิ่มเติม
date:   16/12/2022
---

อ่านหนังสือของนางเอลเลน จี. ไว้ท์. ใน มหัศจรรย์แห่งการรักษา เรื่อง “Mind Cure” หน้า 241-259; และหนังสือ The Sanctified Life เรื่อง “True and False Theories Contrasted” หน้า 7-16 “การขัดแย้งครั้งยิ่งใหญ่ใกล้จะสิ้นสุดแล้ว รายงานภัยพิบัติทางทะเลหรือทางบกทุกฉบับเป็นเครื่องยืนยันถึงความจริงที่ว่าจุดสิ้นสุดของทุกสิ่งใกล้เข้ามาแล้ว สงครามและข่าวลือเรื่องสงครามถูกประกาศออกไป จะมีคริสเตียนที่เมื่อเห็นเหตุการณ์สาคัญต่าง ๆ เกิดขึ้นต่อหน้าต่อตาแล้วชีพจรไม่เต้นเร็วบ้างไหม องค์พระผู้เป็นเจ้ากาลังเสด็จกลับมา เราต่างได้ยินเสียงฝีเท้าของพระเจ้าที่กาลังใกล้เข้ามา” (เอเลน จี. ไว้ท์, Maranatha, หน้า 220)

“จงใช้ชีวิตด้วยความเชื่อในทุก ๆ วัน อย่าวิตกกังวลถึงช่วงเวลาแห่งความทุกข์ยาก และเพราะเหตุนี้ จึงใช้ชีวิตอยู่ในความทุกข์ยากก่อนที่วันนั้นจะมาถึง อย่าคิดอยู่เสมอว่า ‘ฉันเกรงว่าฉันจะไม่ยืนหยัดในวันแห่งการทดสอบครั้งยิ่งใหญ่’ คุณต้องใช้ชีวิตอยู่เพื่อปัจจุบัน เพื่อวันนี้เท่านั้น พรุ่งนี้ยังไม่ใช่ของคุณ วันนี้คุณจะต้องดารงไว้ซึ่งชัยชนะเหนือตัวคุณเอง วันนี้คุณต้องใช้ชีวิตด้วยการอธิษฐาน วันนี้คุณต้องสู้ด้วยความเชื่อ วันนี้คุณต้องเชื่อว่าพระเจ้าอวยพรคุณ และเมื่อคุณได้รับชัยชนะเหนือความมืดมิดและความไม่เชื่อแล้ว คุณจะปฏิบัติตามข้อกาหนดของพระอาจารย์ และจะเป็นพระพรแก่ผู้ที่อยู่รอบข้าง” (เอลเลน จี. ไว้ท์, Signs of the Times, 20 ตุลาคม, 1887) “องค์พระผู้เป็นเจ้าจะเสด็จมาในไม่ช้า และเราต้องเตรียมพร้อมที่จะพบกับพระองค์ด้วยสันติสุข ขอให้เราตั้งใจทาทุกวิถีทางที่จะส่องสว่างแก่คนรอบข้าง เราต้องไม่เศร้าโศก แต่ให้ร่าเริง และให้องค์พระเยซูนาหน้าเราเสมอ... เราจะต้องเตรียมพร้อมและรอคอยการปรากฏของพระองค์ โอ้ ช่างน่าชื่นชมยินดีเพียงใดที่ได้เห็นพระองค์ และได้รับการต้อนรับในฐานะผู้ได้รับการไถ่ของพระองค์ เราอาจต้องรอนาน แต่อย่าให้ความเชื่อของเราต้องอ่อนแอ ถ้าเราได้เห็นกษัตริย์ในความงดงามของพระองค์ เราจะได้รับพรตลอดไป ฉันรู้สึกราวกับว่า ฉันต้องส่งเสียงร้องออกมาดัง ๆ ว่า ‘จะได้กลับบ้านแล้ว’ เรากาลังเข้าใกล้เวลาที่พระคริสต์จะเสด็จมาด้วยฤทธานุภาพและสง่าราศีอันยิ่งใหญ่ เพื่อนาผู้ได้รับการไถ่ของพระองค์สู่บ้านอันเป็นนิรันดร์” (เอลเลน จี. ไว้ท์, Heaven, หน้า 165, 166)

**คำถามเพื่อการอภิปราย**

`แนวคิดที่เกี่ยวกับบุคคลที่กล่าวว่า ร่างกาย จิตวิญญาณและจิตใจเป็นองค์รวมที่แบ่งแยกไม่ได้ ช่วยให้เราเข้าใจขอบเขตของศาสนาและความสำคัญของวิถีชีวิตส่วนตัวของเราอย่างไร`

`การฟื้นฟูและการปฏิรูปที่แท้จริงซึ่งมีศูนย์กลางทางทฤษฎีอยู่ที่พระเจ้า ไม่ใช่การประพฤติของมนุษย์ คำอุปมาเรื่องชาวฟาริสีและคนเก็บภาษี (ดูในลูกา 18:9-14) แสดงให้เห็นหลักการนี้อย่างไร`

`อภิปรายคาตอบของคาถามท้ายบทเรียนวันพฤหัสบดี คุณจะรู้ได้อย่างไรว่าคุณพร้อมแล้ว และคุณมั่นใจได้ว่าการที่คุณพร้อมนั้นไม่ใช่การทึกทักไปเอง`