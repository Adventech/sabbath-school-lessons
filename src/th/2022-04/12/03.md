---
title:  วันจันทร์ ร่างกายเป็นวิหาร
date:   12/12/2022
---

ทฤษฎีการรวมกันของร่างกายมนุษย์ที่ต้องตายกับวิญญาณอมตะก่อให้เกิดทฤษฎีต่าง ๆ ที่เกี่ยวข้องกับร่างกายมนุษย์ ตัวอย่างเช่น นักปรัชญากรีกโบราณเชื่อว่า ร่างกายมนุษย์เป็นเรือนจำของวิญญาณ ซึ่งความตายจะปลดปล่อยให้ออกจากกัน ในการสะท้อนแนวคิดนอกรีตนี้ คริสเตียนจำนวนมากในปัจจุบันเชื่อว่า ร่างกายเป็นที่อยู่อาศัยชั่วคราวของวิญญาณอมตะ ซึ่งจะรวมเข้ากับร่างกายอีกครั้งเมื่อฟื้นคืนชีพ ในทางตรงกันข้าม พวกแพนธีสต์เชื่อว่าร่างกายมนุษย์เป็นพระเจ้า เชื่อว่าพระเจ้าและจักรวาลเป็นหนึ่งเดียวกันและเป็นอย่างเดียวกัน สาหรับพวกเขาแล้ว ทุกสิ่งคือพระเจ้าและร่างกายมนุษย์เป็นส่วนหนึ่งของสสารศักดิ์สิทธิ์ที่ผสานรวมกันและเป็นสากลเพียงหนึ่งเดียว เมื่อเราถูกล้อมรอบไปด้วยทฤษฎีที่ขัดแย้งกัน เราต้องยืนหยัดในสิ่งที่พระคัมภีร์สอนเกี่ยวกับธรรมชาติของมนุษย์

`อ่าน 1 โครินธ์ 6:19, 20 และ 1 โครินธ์ 10:31 การเข้าใจว่าร่างกายของเราเป็น “วิหารของพระเจ้า” และ “วิหารของพระวิญญาณบริสุทธิ์” ส่งผลดีต่อวิถีชีวิตของเราอย่างไร`

ทั้งอาดัมและเอวาถูกสร้างขึ้นตามพระฉายาและพระลักษณะของพระเจ้า (ปฐมกาล 1:26, 27) ซึ่งไม่เพียงแต่สะท้อนให้เห็นในอุปนิสัยของพวกเขาเท่านั้น แต่ยังรวมถึงลักษณะทางกายภาพด้วย เนื่องจากรูปลักษณ์นั้นถูกทาลายและซ่อนไว้เพราะความบาป งานแห่งการไถ่ให้รอดคือ การฟื้นฟูมนุษย์ให้กลับสู่สภาพดั้งเดิม รวมถึงสุขภาพร่างกายด้วย การฟื้นฟูนี้เป็นกระบวนการทั้งชีวิตซึ่งจะสาเร็จได้ก็ต่อเมื่อพระคริสต์เสด็จมาครั้งที่สองเท่านั้น เมื่อนั้นสิ่งที่เสื่อมสลายได้สวมด้วยสิ่งที่เสื่อมสลายไม่ได้ และมนุษย์จะกลายเป็นอมตะ (1 โครินธ์ 15:53, 54) อัครสาวกยอห์นเขียนถึงกายอัสเพื่อนของเขา “ท่านที่รัก ข้าพเจ้าอธิษฐานขอให้ท่านมีสุขภาพแข็งแรง และมีความสุขความเจริญทุกอย่าง ดังที่จิตวิญญาณของท่านกาลังเจริญอยู่นั้น” (3 ยอห์น 1:2) หากเราตระหนักว่ามนุษย์เป็นตัวตนที่แบ่งแยกไม่ได้ และศาสนาครอบคลุมทุกด้านของชีวิตมนุษย์แล้ว เราควรถือว่าสุขภาพกายของเราเป็นหน้าที่หนึ่งของศาสนาด้วย เราควรให้หลักการที่ได้รับการดลใจนาทางเราคือ “เพราะฉะนั้นเมื่อพวกท่านจะรับประทาน จะดื่ม หรือจะทาอะไรก็ตาม จงทาเพื่อถวายพระเกียรติแด่พระเจ้า” (1 โครินธ์ 10:31) แต่ให้เราจาไว้ว่า เรายังคงอาศัยอยู่ในโลกที่คนดีอาจทาหน้าที่ของตนอย่างดีที่สุด แต่ก็ยังต้องทนรับผลที่เกิดจากธรรมชาติที่เป็นบาปของมนุษย์และสภาพแวดล้อมที่เป็นบาป ดังนั้น เราควรวางใจในพระเจ้าและทาให้ดีที่สุด และให้เรามอบผลลัพธ์ไว้กับพระเจ้า