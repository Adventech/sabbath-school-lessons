---
title:  วันอังคาร พระทัยของพระคริสต์
date:   13/12/2022
---

บางคนเชื่อว่าการเปลี่ยนแปลงสภาพแวดล้อมก็จะทาให้เราแต่ละคนเปลี่ยนแปลงไปด้วย แน่นอนว่า เราควรหลีกเลี่ยงสถานที่และสถานการณ์ที่ทำให้เราเสี่ยงต่อการถูกทดลองมากขึ้น (สดุดี 1:1; สุภาษิต 5:1-8) แต่ปัญหาของเราที่เป็นการล่อลวงและบาปสามารถแก้ไขได้ด้วยการเปลี่ยนแปลงจิตใจ (หรือความคิด) ของตนเท่านั้น พระคริสต์ทรงกล่าวถึงแก่นของประเด็นนี้เมื่อพระองค์ตรัสว่า “เพราะว่าจากภายในมนุษย์หรือจากใจของมนุษย์นั่นแหละที่ความคิดชั่วร้ายเกิดขึ้นมา คือการล่วงประเวณี การลักขโมย การฆ่าคน การเป็นชู้ การโลภ การอธรรม การล่อลวง ราคะตัณหา การอิจฉา การใส่ร้าย ความเย่อหยิ่ง ความเขลา” (มาระโก 7:21, 22) ซึ่งหมายความว่าความคิดของเราจาเป็นต้องมีการเปลี่ยนแปลงเพื่อให้พฤติกรรมของเราเปลี่ยนแปลง

`อ่านข้อพระคัมภีร์ต่อไปนี้ 1 โครินธ์ 2:16; สดุดี 24:3, 4; โรม 12:2; ฟีลิปปี 4:8; และ โคโลสี 3:2 การมี “พระทัยของพระคริสต์” หมายความว่าอย่างไร`

องค์พระผู้เป็นเจ้าได้ทรงสัญญาว่า ภายใต้ “พันธสัญญาใหม่” พระองค์จะทรงบรรจุธรรมบัญญัติของพระองค์ไว้ในจิตใจของประชากรของพระองค์และจารึกไว้บนดวงใจของเขาทั้งหลาย (เยเรมีย์ 31:31-33; เปรียบเทียบกับ ฮีบรู 8:8-10; ฮีบรู 10:16) จึงไม่น่าแปลกใจที่ในคาเทศนาบนภูเขา พระคริสต์ทรงขยายความหมายของพระบัญญัติของพระเจ้าให้ลึกขึ้นจนถึงระดับความคิดและความตั้งใจ (ดูใน มัทธิว 5:17-48) ดังนั้น เราจะได้รับชัยชนะเหนือการทดลองโดยพระคุณแห่งการเปลี่ยนแปลงของพระเจ้าในระดับของความคิดและความตั้งใจ เราควรอ้างพระสัญญาเพื่อที่เราจะสามารถหยุดความคิดที่เป็นบาปได้ ในชีวิตนี้ไม่ว่าเราจะซื่อสัตย์เพียงใด เราจะไม่มีวันปราศจากบาปอย่างสมบูรณ์ แต่ถ้าเราอยู่ในพระคริสต์ เราจะปกคลุมด้วยความชอบธรรมของพระองค์อย่างเต็มล้น แม้เราจะยังไม่ดีพร้อม แต่ก็ถือว่าเราดีพร้อมในสายพระเนตรของพระองค์แล้ว (ฟีลิปปี 3:12-15) “เมื่อเราเป็นหนึ่งเดียวกับพระคริสต์ เราจะมีจิตใจของพระคริสต์ ความบริสุทธิ์และความรักเปล่งประกายในบุคลิกลักษณะของเรา ความอ่อนน้อมถ่อมตนและความจริงจะควบคุมชีวิต สีหน้าท่าทางจะเปลี่ยนไป พระคริสต์ผู้สถิตในจิตวิญญาณจะประทานพลังแห่งการเปลี่ยนแปลง และลักษณะภายนอกก็จะเป็นพยานถึงสันติสุขและความปีติยินดีที่ปกครองอยู่ภายใน” (เอลเลน จี. ไว้ท์, Selected Messages, เล่ม 1, หน้า 337) โดยการยอมจานนทุกวัน ตายต่อตนเองทุกวัน พยายามมุ่งมั่นทุกวัน โดยความเชื่อที่จะเชื่อฟังพระเยซูเท่านั้นที่เราจะมีการเปลี่ยนแปลงเช่นนี้ในชีวิตของเราได้

`ลองนึกภาพว่าชีวิตของคุณจะเป็นอย่างไร ถ้าคุณหยุดความคิดที่เป็นบาปได้ ชีวิตของคุณจะแตกต่างเพียงใด วิธีเดียวที่เป็นไปได้ที่คุณจะได้ประสบการณ์เช่นนี้คืออะไร`