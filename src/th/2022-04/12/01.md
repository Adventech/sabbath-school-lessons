---
title:  มุมมองจากพระคัมภีร์
date:   10/12/2022
---

### อ่านข้อพระคัมภีร์สำหรับบทเรียนสัปดาห์นี้
ลูกา 2:52; มัทธิว 4:23; 1 โครินธ์ 6:19, 20; สดุดี 24:3, 4; กิจการ 8:4-24; 1 ยอห์น 3:1-3

> <p>ข้อควรจำ</p>
> “ขอให้พระเจ้าแห่งสันติสุขทรงชาระท่านทั้งหลายให้เป็นคนบริสุทธิ์หมดจด และทรงรักษาทั้งวิญญาณ จิตใจ และร่างกายของท่านไว้ให้ปราศจากการติเตียน จนถึงวันที่พระเยซูคริสต์องค์พระผู้เป็นเจ้าของเราจะเสด็จมา” (1 เธสะโลนิกา 5:23)

พระธรรมวิวรณ์กล่าวถึง “การแพร่หลายไปทั่วโลก” หลัก ๆ อยู่สองครั้ง ซึ่งจะเกิดขึ้นก่อนการเสด็จมาครั้งที่สองของพระคริสต์ วิวรณ์บทที่ 13 อธิบายถึงการเผยแพร่สิ่งเทียมเท็จไปทั่วโลก เมื่อ “คนทั้งโลก” ติดตามสัตว์ร้ายที่ขึ้นมาจากทะเลนั้นด้วยความประหลาดใจ (วิวรณ์ 13:3, 7, 8, 12, 16) วิวรณ์บทที่ 14 เน้นถึงการเผยแพร่ความจริงไปทั่วโลก เมื่อ “ข่าวประเสริฐนิรันดร์” จะถูกประกาศ “แก่ทุกประชาชาติ ทุกเผ่า ทุกภาษา และทุกชนชาติ” (วิวรณ์ 14:6, 7) ในช่วง “เวลาที่น่ากลัว” นั้น (2 ทิโมธี 3:1) “ลมคาสั่งสอนทุกอย่าง” จะพัดไปพัดมา (เอเฟซัส 4:14) และผู้คนจะ “เลิกฟังความจริงและหันไปฟังนิยายต่าง ๆ” (2 ทิโมธี 4:4) “ซาตานจะชักนาผู้คนให้ตกอยู่ภายใต้การหลอกลวง ผ่านข่าวสารเทียมเท็จที่ยิ่งใหญ่สองประการ คือ ความเป็นอมตะของวิญญาณและวันอาทิตย์ศักดิ์สิทธิ์ ในขณะที่คนในอดีตที่มาก่อนวางรากฐานของลัทธิทรงวิญญาณ คนรุ่นหลังสร้างสายสัมพันธ์แห่งความเห็นอกเห็นใจกับโรม” (เอลเลน จี. ไว้ท์, สงครามประวัติศาสตร์, หน้า 588) จนกว่าเหตุการณ์ในยุคสุดท้ายจะคลี่คลาย เราจะต้องยืนหยัดในความเชื่อของเราในความจริงทั้งหมดที่เรามี ซึ่งรวมถึงธรรมชาติของความเป็นมนุษย์และความตาย ขณะที่เราแสวงหาการชี้นาจากพระวิญญาณบริสุทธิ์ด้วยจุดประสงค์เพื่อเตรียมพร้อมรับการปรากฏของพระคริสต์ด้วยสง่าราศี