---
title:  วันจันทร์ วันนี้...เจ้าจะอยู่กับเราในเมืองบรมสุขเกษม
date:   21/11/2022
---

ข้อพระคัมภีร์ข้อหนึ่งที่ใช้กันอย่างแพร่หลายมากที่สุดเพื่อพยายามพิสูจน์ความเป็นอมตะของวิญญาณคือ ลูกา 23:43 “ฝ่ายพระเยซูทรงตอบเขาว่า ‘เราบอกความจริงแก่เจ้าว่า วันนี้เจ้าจะอยู่กับเราในเมืองบรมสุขเกษม’ ” พระคัมภีร์เกือบทุกฉบับ (ยกเว้นสองสามฉบับ) แปลข้อนี้ไปในลักษณะเดียวกัน ทาให้รู้สึกว่าในวันที่พระคริสต์สิ้นพระชนม์ พระคริสต์และโจรจะอยู่ด้วยกันบนสวรรค์ เรื่องนี้ไม่ควรทาให้เราประหลาดใจ เนื่องจากนักวิชาการพระคัมภีร์เป็นผู้แปลข้อความเหล่านั้น นักวิชาการเหล่านี้เชื่อในหลักคาสอนเรื่องลักษณะความเป็นอมตะของวิญญาณ แต่นี่เป็นการแปลข้อความพระคัมภีร์ที่ดีที่สุดแล้วหรือ

`เปรียบเทียบ ลูกา 23:43 กับ ยอห์น 20:17 และ ยอห์น 14:1-3 คำสัญญาต่อโจรที่กลับใจบนกางเขนเข้าใจได้อย่างไร เมื่อพิจารณาจากคาของพระเยซูที่ตรัสกับมารีย์ มักดาลาและพระสัญญาของพระองค์ต่อสาวกของพระองค์`

การสันนิษฐานว่าพระคริสต์และโจรขึ้นสู่สวรรค์ในวันเดียวกันนั้นขัดแย้งกับคาของพระเยซูที่ตรัสกับมารีย์ชาวมักดาลาหลังจากที่พระองค์ฟื้นคืนพระชนม์ ซึ่งยืนยันว่าพระองค์ยังไม่ได้เสด็จไปยังที่ประทับของพระบิดาในสวรรค์ (ยอห์น 20:17) ความผิดพลาดนี้ที่บอกว่าทั้งพระเยซูและโจรที่กลับใจไปสวรรค์ในวันนั้น ก็ขัดแย้งกับพระสัญญาของพระเยซูที่ให้ไว้กับเหล่าสาวกด้วยว่า พวกเขาจะถูกรับไปสวรรค์เมื่อพระองค์เสด็จมาครั้งที่สองเท่านั้น (ยอห์น 14:1-3) ประเด็นใน ลูกา 23:43 คือ คาว่า “วันนี้” (ภาษากรีกคือ sēmeron) ซึ่งควรใช้เชื่อมกับคากริยาที่ตามมา (“อยู่”) หรือเชื่อมกับคากริยาที่มาก่อน (“บอก”) วิลสัน พาโรสชิ อธิบายได้ดีว่า “จากมุมมองทางหลักไวยากรณ์” แทบจะเป็นไปไม่ได้เลยที่จะระบุว่าควรจะเชื่อมกับคาไหน “อย่างไรก็ตาม แนวโน้มชัดเจนที่ลูกาใช้ส่วนใหญ่ คือการเชื่อมคาวิเศษณ์นี้กับคากริยาที่มาก่อน ซึ่งมีการใช้เช่นนี้ 14 ครั้งของการใช้คาว่า sēmeron ทั้งหมด 20 ครั้ง ในลูกาและกิจการ” (Wilson Paroschi, “The Significance of a Comma: An Analysis of Luke 23:43,” in Ministry, June 2013, หน้า 7) ดังนั้น การอ่าน ลูกา 23:43 ให้เป็นธรรมชาติที่สุดคือ “เราบอกความจริงแก่เจ้าวันนี้ว่า เจ้าจะอยู่กับเราในเมืองบรมสุขเกษม” ในกรณีนี้ สานวน “เราบอกความจริงแก่เจ้าวันนี้” เน้นความจริงจังของข้อความ “เจ้าจะอยู่กับเราในเมืองบรมสุขเกษม” กล่าวโดยสรุปคือ พระเยซูทรงสัญญากับเขาในตอนนั้นและที่นั่นว่า เขาจะได้รับความรอด

`อ่านเรื่องราวของโจรที่กลับใจใหม่ (ลูกา 23:39-43) ผู้ซึ่งแม้จะทำบาป แม้เขาจะไม่มีอะไรจะถวายพระเจ้า แต่ก็ได้รับพระสัญญาแห่งชีวิตนิรันดร์โดยพระคริสต์ เรื่องนี้เปิดเผยความจริงอันยิ่งใหญ่เกี่ยวกับความรอดโดยความเชื่อเท่านั้นอย่างไร เราเป็นเหมือนโจรคนนั้นด้านใดบ้าง และเราแตกต่างด้านใดบ้าง`