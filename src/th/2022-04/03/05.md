---
title:  วันพุธ คนตายแล้วก็ไม่รู้อะไรเลย
date:   12/10/2022
---

`อ่านโยบ 3:11-13; สดุดี 115:17; สดุดี 146:4; และ ปัญญาจารย์ 9:5, 10 เราได้รับบทเรียนอะไรจากข้อพระคัมภีร์เหล่านี้เกี่ยวกับลักษณะของมนุษย์เมื่อถึงแก่ความตาย`

นักวิจารณ์พระคัมภีร์บางคนโต้แย้งว่าข้อพระคัมภีร์เหล่านี้ (โยบ 3:11-13; สดุดี 115:17; สดุดี 146:4; ปัญญาจารย์ 9:5, 10) เขียนขึ้นโดยใช้ภาษากวี จึงไม่สามารถใช้เพื่อกาหนดลักษณะของมนุษย์เมื่อถึงแก่ความตายได้ เป็นความจริงที่บางครั้งกวีนิพนธ์อาจคลุมเครือและเข้าใจผิดได้ง่าย แต่ข้อเหล่านี้ไม่เป็นเช่นนั้น ภาษาของข้อเหล่านี้นั้นชัดเจน และแนวคิดก็สอดคล้องกับคาสอนโดยรวมของเรื่องนี้ในพระคัมภีร์พันธสัญญาเดิมทั้งหมด ประการแรก ในโยบบทที่ 3 บรรพชนราพึงราพันถึงการเกิดมาของเขาเนื่องจากความทุกข์ทรมานทั้งปวง (ในช่วงเวลาที่เลวร้ายมากเช่นนี้ มีใครบ้างที่จะไม่หวังว่าเขาไม่น่าเกิดมาเลย) เขาตระหนักดีว่าหากเขาตายตั้งแต่เกิด เขาก็ยังคงจะหลับใหลและพักอยู่ (โยบ 3:11, 13) สดุดี 115 กล่าวถึงสถานที่ที่คนตายอยู่ที่ซึ่งเป็นที่เงียบสงบ เพราะ “คนตายไม่สรรเสริญพระยาห์เวห์” (สดุดี 115:17) ฟังดูแล้วไม่น่าจะเป็นไปได้ว่า คนตายที่ซื่อสัตย์จะอยู่ในสวรรค์นมัสการพระเจ้า ดังที่ สดุดี 146 กล่าวถึงกิจกรรมทางความคิดของบุคคลที่ตายแล้ว “เมื่อลมหายใจของเขาพรากไป เขาก็กลับเป็นดิน ในวันเดียวกันนั้นความคิดของเขาก็สูญสิ้นไป” (สดุดี 146:4) นี่เป็นภาพที่สมบูรณ์แบบในพระคัมภีร์ที่กล่าวถึงสิ่งที่เกิดขึ้นกับผู้ที่ตายแล้ว และปัญญาจารย์บทที่ 9 เสริมว่า “แต่คนตายแล้วก็ไม่รู้อะไรเลย” และในหลุมศพนั้น “ไม่มีการงาน หรือความคิด หรือความรู้ หรือปัญญา” (ปัญญาจารย์ 9:5, 10) ข้อเหล่านี้ยืนยันคาสอนในพระคัมภีร์ว่าคนตายจะไม่มีสติสัมปชัญญะ คาสอนในพระคัมภีร์ในเรื่องของคนที่ตายแล้วจะไม่มีความรู้สึก ไม่ควรสร้างความตื่นตระหนกในหมู่คริสเตียน ประการแรก ไม่มีนรกเผาไหม้เป็นนิตย์หรือนรกชั่วคราวที่รอคอยผู้ตายที่ไม่ได้รับความรอด ประการที่สอง มีรางวัลอันอัศจรรย์รออยู่สาหรับผู้ตายในพระคริสต์ ไม่น่าแปลกใจที่ “สาหรับผู้เชื่อแล้ว ความตายก็เป็นเพียงเรื่องเล็กน้อย...สาหรับคริสเตียนแล้ว ความตายก็เป็นเพียงการนอนหลับ เป็นช่วงเวลาที่เงียบสงัดและมืดมิด ชีวิตถูกซ่อนโดยพระคริสต์ในพระเจ้า และ ‘เมื่อพระคริสต์ผู้ทรงเป็นชีวิตของท่านทั้งหลายทรงปรากฏ ในเวลานั้นท่านก็จะปรากฏพร้อมกับพระองค์ในศักดิ์ศรีด้วย’ ยอห์น 8:51, 52; โคโลสี 3:4” (เอลเลน จี. ไว้ท์, ผู้พึงปรารถนาแห่งปวงชน, หน้า 787)

`ลองคิดถึงผู้ที่ตายในพระคริสต์ พวกเขาหลับตาลงในความตาย และไม่ว่าจะอยู่ในหลุมศพ 1,500 ปี หรือ 5 เดือน พวกเขาก็เป็นเหมือนกันหมด สิ่งถัดไปที่พวกเขาจะรับรู้คือการเสด็จกลับมาของพระคริสต์ บางคนอาจจะแย้งว่า ถ้าเป็นในแง่นั้น คนตายก็ดีกว่าเราที่ยังเป็นอยู่อย่างไร`