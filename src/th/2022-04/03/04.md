---
title:  วันอังคาร จิตวิญญาณกลับไปสู่พระเจ้า
date:   11/10/2022
---

`อ่าน ปฐมกาล 2:7 และปัญญาจารย์ 12:1-7 พระคัมภีร์ทั้งสองบทนี้แตกต่างกันอย่างไร และช่วยให้เราเข้าใจมากขึ้นถึงสภาพของมนุษย์ในความตายอย่างไร ดูใน ปฐมกาล 7:22 ด้วย`

ตามที่ได้เห็นแล้วนั้น พระคัมภีร์สอนว่ามนุษย์เป็นจิตวิญญาณ (ปฐมกาล 2:7) และจิตวิญญาณก็ดับไปเมื่อร่างกายตาย (เอเสเคียล 18:4, 20)แล้ว “จิตวิญญาณ” ล่ะ จะไม่มีสติแม้ร่างกายจะตายไปแล้วหรือ คริสเตียนส่วนใหญ่เชื่อเช่นนั้น และก็พยายามพิสูจน์แนวคิดด้วยการยกข้อพระคัมภีร์ใน ปัญญาจารย์ 12:7 ซึ่งกล่าวว่า “และผงคลีกลับสู่พื้นดินตามเดิม และจิตวิญญาณกลับไปสู่พระเจ้าผู้ประทานให้มานั้น” แต่ข้อพระคัมภีร์นี้ไม่ได้บอกว่าจิตวิญญาณของผู้ตายยังคงมีสติอยู่ต่อหน้าพระพักตร์พระเจ้า ปัญญาจารย์ 12:1–7 พรรณนาถึงกระบวนการชราภาพที่จบท้ายด้วยความตายโดยใช้ถ้อยคาที่น่าทึ่ง ข้อ 7 กล่าวว่า ความตายเป็นการถอยกลับไปยังกระบวนการสร้างตามที่กล่าวถึงในปฐมกาล2:7 ตามที่ระบุไว้แล้วว่า ในวันที่หกของสัปดาห์แห่งการทรงสร้าง “พระยาห์เวห์พระเจ้าทรงปั้นมนุษย์ด้วยผงคลีจากพื้นดิน ระบายลมปราณเข้าทางจมูกของเขา มนุษย์จึงกลายเป็นผู้มีชีวิตอยู่” (ปฐมกาล 2:7) แต่ครั้งนี้ ปัญญาจารย์ 12:7 บอกเราว่า “และผงคลีกลับสู่พื้นดินตามเดิม และจิตวิญญาณกลับไปสู่พระเจ้าผู้ประทานให้มานั้น” ดังนั้นลมปราณแห่งชีวิตที่พระเจ้าทรงระบายเข้าทางจมูกของอาดัม และที่พระองค์ทรงประทานแก่มนุษย์คนอื่น ๆ ทุกคน ก็จะกลับคืนสู่พระเจ้า หรือกล่าวอีกนัยหนึ่งคือ ลมปราณนั้นก็หยุดไหลเข้าและออกจากร่างกาย เราควรจาไว้เสมอว่า ปัญญาจารย์ 12:7 พรรณนาถึงกระบวนการเสียชีวิตของมนุษย์ทุกคน และเป็นเช่นนั้นโดยไม่แยกแยะระหว่างคนชอบธรรมและคนอธรรม หากวิญญาณที่ถูกกล่าวโทษทุกดวงที่ตายแล้ว ยังคงมีตัวตนมีสติอยู่ต่อพระพักตร์พระเจ้า แล้ววิญญาณของคนอธรรมก็จะอยู่กับพระเจ้าหรือ แนวคิดนี้ไม่สอดคล้องกับคาสอนโดยรวมของพระคัมภีร์ เพราะกระบวนการตายแบบเดียวกันนี้เกิดขึ้นกับทั้งคนและสัตว์ (ปัญญาจารย์ 3:19, 20) ความตายจึงไม่ใช่สิ่งอื่นใดมากไปกว่าการหยุดดารงอยู่ในฐานะมนุษย์ผู้มีชีวิต ดังที่ผู้เขียนสดุดีกล่าวว่า “เมื่อพระองค์ซ่อนพระพักตร์เสีย มันก็ลาบากใจ เมื่อพระองค์ทรงเอาลมหายใจมันไปเสีย มันก็ตาย และกลับเป็นผงคลี” (สดุดี 104:29)

`เรามักพูดว่าความตายเป็นเพียงส่วนหนึ่งของชีวิต เหตุใดการกล่าวเช่นนั้นจึงผิด ความตายเป็นสิ่งตรงข้ามกับชีวิต คือศัตรูของชีวิต แล้วเราจะพบความหวังอันยิ่งใหญ่อะไรในพระคัมภีร์ข้อนี้ “ศัตรูตัวสุดท้ายที่จะถูกทาลายคือความตาย” (1 โครินธ์ 15:26)`