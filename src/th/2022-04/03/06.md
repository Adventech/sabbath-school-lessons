---
title:  วันพฤหัสบดี พักอยู่กับบรรพบุรุษ
date:   13/10/2022
---

`อ่านปฐมกาล 25:8; 2 ซามูเอล 7:12; 1 พงศ์กษัตริย์ 2:10; และ 1 พงศ์กษัตริย์ 22:40 ข้อพระคัมภีร์เหล่านี้เสริมความเข้าใจในเรื่องความตายของคุณอย่างไร`

พระคัมภีร์พันธสัญญาเดิมแสดงให้เห็นแนวคิดเรื่องความตายและการฝังศพในรูปแบบต่าง ๆ กัน รูปแบบหนึ่งคือ การถูกรวมไปอยู่กับคนของตน ตัวอย่างเช่น ในเรื่องของอับราฮัม เรารู้ว่า “อับราฮัมสิ้นใจเมื่อแก่หง่อมแล้ว เป็นคนชรามีอายุมาก และถูกรวมไปอยู่กับบรรพบุรุษของท่าน” (ปฐมกาล 25:8) อาโรนและโมเสสก็ถูกรวมไปอยู่กับประชาชนของพวกเขา (เฉลยธรรมบัญญัติ 32:50) ข้อเท็จจริงที่ว่าทั้งกษัตริย์ที่ดีและไม่ดีเมื่อสิ้นชีวิตแล้วก็ไปอยู่ในที่เดียวกันสอนอะไรเราถึงลักษณะของความตาย (2 พงศ์กษัตริย์ 24:6; 2 พงศาวดาร 32:33) อีกวิธีหนึ่งในการอธิบายความตายคือ การกล่าวว่าคนคนนั้นพักอยู่กับบรรพบุรุษ พระคัมภีร์กล่าวเกี่ยวกับการสิ้นชีวิตของกษัตริย์ดาวิดว่า “แล้วดาวิดทรงล่วงหลับไปอยู่กับบรรพบุรุษของพระองค์ และเขาฝังพระศพไว้ในนครดาวิด” (1 พงศ์กษัตริย์ 2:10) สานวนเดียวกันนี้ยังใช้กับกษัตริย์ฮีบรูอีกหลายพระองค์ด้วย ทั้งกษัตริย์ที่ซื่อสัตย์และไม่ซื่อสัตย์ 
เราสามารถระบุแนวคิดเกี่ยวกับการล่วงหลับอยู่กับบรรพบุรุษแบบที่มีความหมายได้อย่างน้อยสามประการ แนวคิดประการหนึ่งคือ เวลาที่เราจาเป็นต้องพักผ่อนจากการงานอันเหน็ดเหนื่อยและความทุกข์ทรมานจะมาถึงไม่ช้าก็เร็ว อีกแนวคิดหนึ่งคือ เราไม่ใช่คนแรกหรือคนเดียวที่จะต้องเดินไปตามทางที่ไม่พึงปรารถนานั้น เพราะบรรพบุรุษของเราได้นาหน้าเราไปก่อนแล้ว แนวคิดที่สามคือ การที่ศพถูกฝังไว้ใกล้บรรพบุรุษ เราจะไม่อยู่ตามลาพังแต่จะอยู่ด้วยกันแม้จะอยู่ในรูปของการตายที่ไร้สติก็ตาม แนวคิดนี้อาจไม่สมเหตุสมผลนักสาหรับผู้ที่อยู่ในวัฒนธรรมสมัยใหม่ แต่มีความหมายอย่างมากกับผู้คนสมัยโบราณ ผู้ที่ตายในพระคริสต์อาจถูกฝังไว้ใกล้กับคนที่พวกเขารัก แต่ถึงกระนั้นก็ไม่มีการสื่อสารกันระหว่างคนเหล่านั้นที่ตายแล้ว พวกเขาจะล่วงหลับโดยไม่รู้สึกตัวจนกว่าจะถึงวันแห่งสง่าราศี เมื่อพวกเขาจะถูกปลุกให้ตื่นขึ้นจากการนอนหลับสนิทเพื่อกลับไปอยู่กับบุคคลอันเป็นที่รักที่ตายในองค์พระคริสต์

`ลองจินตนาการว่าจะเป็นอย่างไร ถ้าคนตายมีสติสัมปชัญญะจริง ๆ และสามารถมองเห็นว่าชีวิตข้างล่างนี้เป็นอย่างไร โดยเฉพาะสิ่งที่เกิดกับบุคคลที่พวกเขารัก ซึ่งมักจะต้องทนทุกข์อย่างมากหลังจากการตายของพวกเขา เหตุใดความจริงที่ว่า คนที่ตายแล้วกาลังนอนหลับเป็นการปลอบโยนผู้ที่ยังคงมีชีวิตอยู่ได้`