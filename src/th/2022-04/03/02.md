---
title:  วันอาทิตย์ ผู้มีชีวิต
date:   09/10/2022
---

`อ่าน ปฐมกาล 1:24-27 และปฐมกาล 2:7, 19 วิธีที่พระเจ้าทรงสร้างสัตว์และมนุษย์มีความคล้ายคลึงและแตกต่างกันอย่างไรบ้าง ปฐมกาล 2:7 บอกเราถึงธรรมชาติของมนุษย์อย่างไร`

เรื่องราวในปฐมกาลกล่าวไว้ว่า ในวันที่หกของสัปดาห์แห่งการทรงสร้าง องค์พระผู้เป็นเจ้าทรงทาให้สัตว์บกและมนุษย์คู่แรกมีชีวิต (ปฐมกาล 1:24-27) เราได้รับการบอกว่า พระองค์ “ทรงปั้นบรรดาสัตว์ในท้องทุ่ง และนกในท้องฟ้าให้เกิดขึ้นจากดิน” (ปฐมกาล 2:19) พระองค์ทรง “ปั้นมนุษย์ด้วยผงคลีดิน” (ปฐมกาล 2:7) แม้ว่าทั้งสัตว์และมนุษย์ถูกสร้างขึ้นจาก “ดิน” เหมือนกัน แต่การก่อตัวของมนุษย์นั้นแตกต่างจากของสัตว์สองประการหลักดังนี้ ประการแรก พระเจ้าทรงปั้นร่างกายมนุษย์ แล้ว “ระบายลมปราณเข้าทางจมูก มนุษย์จึงเป็นผู้มีชีวิต” (ปฐมกาล 2:7) มนุษย์เป็นตัวตนทางกายภาพก่อนที่จะกลายเป็นสิ่งมีชีวิต ประการที่สอง พระเจ้าทรงสร้างมนุษย์ทั้งชายและหญิงตามพระฉายาและลักษณะของพระเจ้าสามพระภาค (ปฐมกาล 1:26, 27) ปฐมกาล 2:7 อธิบายถึงการเติม “ลมปราณแห่งชีวิต” เข้าสู่ร่างกายของอาดัม และเปลี่ยนให้เขากลายเป็น “ผู้มีชีวิต” (ภาษาฮีบรูคือ Nephesh chayyah) หรือ “จิตวิญญาณที่มีชีวิตอยู่” ซึ่งหมายความว่า เราแต่ละคนไม่มีจิตวิญญาณที่สามารถดารงอยู่ได้นอกจากร่างกาย แต่เราทุกคนเป็นผู้มีชีวิตหรือจิตวิญญาณที่มีชีวิตอยู่ การอ้างว่า “จิตวิญญาณ” นี้เป็นตัวตนที่มีสติสัมปชัญญะที่สามารถแยกตัวออกจากร่างกายมนุษย์ได้นั้นเป็นความคิดของผู้ไม่เชื่อในพระเจ้า ไม่ใช่แนวคิดตามพระคัมภีร์ การเข้าใจธรรมชาติที่แท้จริงของมนุษย์ป้องกันไม่ให้เรายอมรับแนวคิดเรื่องวิญญาณที่ไม่มีตัวตนและข้อผิดพลาดที่เป็นอันตรายทั้งหมดที่สร้างขึ้นจากความเชื่อนั้น ส่วนใดส่วนหนึ่งของมนุษย์ที่ถูกแยกออกจากบุคคลโดยรวมจะไม่สามารถดารงอยู่อย่างมีสติได้ พระเจ้าทรงสร้างเราในลักษณะที่อัศจรรย์และน่าครั่นคร้าม และเราไม่ควรคาดเดาเกินกว่าที่พระคัมภีร์กล่าวไว้ อันที่จริงแล้ว ไม่เพียงแต่ธรรมชาติของชีวิตเป็นเรื่องลึกลับเท่านั้น (นักวิทยาศาสตร์เองก็ยังไม่สามารถตกลงกันได้ว่าการมีชีวิตหมายความว่าอย่างไร) ที่ลึกลับยิ่งกว่านั้นก็คือธรรมชาติของจิตสานึก เนื้อเยื่อเพียงไม่กี่กรัม (เซลล์และสารเคมี) ในศีรษะของเรา คือ สมองสร้างสิ่งที่ไม่มีตัวตน เช่น ความคิดและอารมณ์ได้อย่างไร บรรดาผู้ที่ศึกษาแนวคิดนี้ต่างยอมรับว่าไม่รู้จริง ๆ

`ช่างเป็นชีวิตที่มหัศจรรย์เสียจริง เหตุใดเราจึงควรชื่นชมยินดีในของประทานที่ไม่ใช่เพียงแค่ชีวิต แต่เป็นชีวิตนิรันดร์ ซึ่งเป็นการอัศจรรย์ที่ยิ่งใหญ่กว่าเสียอีก`