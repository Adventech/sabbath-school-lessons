---
title:  พระองค์ทรงสิ้นพระชนม์เพื่อเรา
date:   29/10/2022
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 13:8; มัทธิว 17:22, 23; มาระโก 9:30-32; ยอห์น 19:1-30; โรม 6:23; 1 โครินธ์ 1:18-24

> <p>ข้อควรจำ</p>
> “โมเสสยกงูขึ้นในถิ่นทุรกันดารอย่างไร บุตรมนุษย์จะต้องถูกยกขึ้นอย่างนั้น เพื่อทุกคนที่วางใจพระองค์จะได้ชีวิต นิรันดร์” (ยอห์น 3:14, 15)

มีคำกล่าวว่า เราไม่สามารถหลีกเลี่ยงความตายและการเสียภาษีได้ นั่นไม่ได้เป็นความจริงทั้งหมด ผู้คนสามารถหลีกเลี่ยงภาษีได้ แต่หลีกเลี่ยงความตายไม่ได้ อาจจะสามารถชะลอความตายออกไปได้ไม่กี่ปี แต่ไม่ช้าก็เร็วความตายก็มาถึงเสมอ และเพราะเรารู้ว่าคนตายทั้งคนชอบธรรมและคนอธรรมสิ้นสุดลงแบบเดียวกันในครั้งแรก ความหวังแห่งการฟื้นคืนชีพของเราจึงมีความหมายอย่างมากต่อเรา ดังที่เปาโลกล่าว หากปราศจากความหวังนี้ “คนทั้งหลายที่ล่วงหลับในพระคริสต์ก็พินาศไปด้วย” (1 โครินธ์ 15:18) ซึ่งการที่จะกล่าวว่าผู้ที่ “ล่วงหลับในพระคริสต์” กาลังไปมาบนสวรรค์ต่อเบื้องพระพักตร์พระเจ้าก็เป็นเรื่องที่ค่อนข้างแปลก ดังนั้น การฟื้นคืนพระชนม์ของพระคริสต์จึงเป็นศูนย์รวมของความเชื่อของเรา เพราะการฟื้นคืนพระชนม์ของพระองค์ทาให้เรามีหลักประกันของเราเองแต่ก่อนที่พระคริสต์จะฟื้นคืนพระชนม์ แน่นอนว่าพระองค์ต้องสิ้นพระชนม์ก่อน ด้วยเหตุนี้ท่ามกลางความทุกข์ระทมเนื่องจากการสิ้นพระชนม์ที่จะมาถึง ในเกทเสมนีพระองค์ทรงอธิษฐานว่า “เดี๋ยวนี้ใจของเราเป็นทุกข์ จะให้เราพูดอย่างไร ‘ข้าแต่พระบิดา ขอทรงช่วยข้าพระองค์ให้พ้นจากช่วงเวลานี้’ อย่างนั้นหรือ แต่เพื่อจุดประสงค์นี้เอง เราจึงมาถึงช่วงเวลานี้” (ยอห์น 12:27) และจุดประสงค์นั้นคือ การสิ้นพระชนม์

สัปดาห์นี้เราจะศึกษาถึงการสิ้นพระชนม์ของพระคริสต์และความหมายของพระสัญญาแห่งชีวิตนิรันดร์