---
title:  วันอาทิตย์ ตั้งแต่แรกสร้างโลก
date:   30/10/2022
---

`อ่าน วิวรณ์ 13:8; กิจการ 2:23; และ 1 เปโตร 1:19, 20 พระคริสต์ถูกมองว่า “ถูกปลงพระชนม์ตั้งแต่แรกสร้างโลก” อย่างไร`

“และคนทั้งหลายที่อยู่บนแผ่นดินโลกจะบูชาสัตว์ร้ายนั้น คือคนที่ไม่มีชื่อจดไว้ในหนังสือแห่งชีวิตของพระเมษโปดกผู้ถูกปลงพระชนม์ตั้งแต่แรกสร้างโลก” (วิวรณ์ 13:8) สิ่งสาคัญสาหรับเราคือ แนวคิดที่ว่า พระคริสต์ทรง “ถูกปลงพระชนม์ตั้งแต่แรกสร้างโลก” เห็นได้ชัดว่า เราจะต้องเข้าใจเรื่องนี้ในแง่ของสัญลักษณ์ (พระธรรมวิวรณ์เต็มไปด้วยสัญลักษณ์) เพราะพระคริสต์มิได้ทรงถูกตรึงที่กางเขนจนกระทั่งหลายพันปีหลังจากการสร้างโลก สิ่งที่พระคัมภีร์ข้อนี้กล่าวคือ แผนการแห่งความรอดได้เกิดขึ้นตั้งแต่ก่อนการสร้างโลก และศูนย์รวมของแผนนั้นคือ การสิ้นพระชนม์ของพระเยซู พระเมษโปดกของพระเจ้าบนกางเขน

`อ่าน ทิตัส 1:2 พระคัมภีร์ข้อนี้สอนเราเกี่ยวกับ แผนการแห่งความรอดที่ได้จัดเตรียมไว้ก่อนแล้ว ซึ่งมีศูนย์รวมอยู่ที่การสิ้นพระชนม์ของพระคริตส์อย่างไร`

“แผนการเพื่อการไถ่ให้รอดของเรามิได้เป็นความคิดที่มีมาภายหลัง แต่เป็นแผนการที่กาหนดขึ้นหลังจากการล้มลงในบาปของอาดัม... เป็นการเปิดเผยหลักการที่มีมาตั้งแต่ยุคนิรันดร์เป็นรากฐานของบัลลังก์ของพระเจ้า” (เอลเลน จี. ไว้ท์, ผู้พึงปรารถนาแห่งปวงชน, หน้า 22) แผนการนี้เปิดเผยแก่อาดัมและเอวาในสวนเอเดนก่อน (ปฐมกาล 3:15, 21) และการถวายบูชาด้วยเลือดทุกแบบ เป็นแบบอย่างที่เกิดขึ้นตลอดพระคัมภีร์พันธสัญญาเดิม ตัวอย่างเช่น ในขณะที่ทดสอบความเชื่อของอับราฮัม พระเจ้าก็ทรงจัดเตรียมแกะผู้ตัวหนึ่งเพื่อถวายบูชาแทนอิสอัค (ปฐมกาล 22:11-13) การแทนที่นี้แสดงให้เห็นอย่างชัดเจนยิ่งขึ้นในลักษณะของการที่พระคริสต์เป็นตัวแทนสิ้นพระชนม์เพื่อไถ่บาปบนกางเขน ดังนั้นแล้ว ศูนย์กลางของแผนการแห่งความรอดทั้งหมดคือ การสิ้นพระชนม์ของพระเยซูแทนที่คนบาป โดยมีการถวายบูชาสัตว์หลายศตวรรษที่ผ่านมาเป็นสัญลักษณ์ ซึ่งการถวายบูชาสัตว์แต่ละครั้งเป็นสัญลักษณ์ของการสิ้นพระชนม์ของพระคริสต์บนกางเขนในฐานะ “พระเมษโปดกของพระเจ้าผู้ทรงรับบาปของโลกไป” (ยอห์น 1:29)

`การถวายบูชาสัตว์นั้นน่าสยดสยองและเต็มไปด้วยเลือด ซึ่งก็เป็นเรื่องจริง แต่เหตุใดความน่าสยดสยองและการเต็มไปด้วยเลือดนี้จึงเป็นประเด็นในการสอนเราเกี่ยวกับการสิ้นพระชนม์ของพระคริสต์แทนที่เรา และค่าของการไถ่บาปนั้นร้ายแรงเพียงใด`