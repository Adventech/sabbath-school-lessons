---
title:  วันจันทร์ บทนำสู่กางเขน
date:   31/10/2022
---

เหล่าสาวกมีปฏิกิริยาอย่างไรต่อคาพยากรณ์ของพระเยซูเกี่ยวกับความทุกข์ทรมานและการสิ้นพระชนม์ของพระองค์ และปฏิกิริยาของพวกเขาสอนอะไรเราถึงอันตรายของการเข้าใจพระคัมภีร์อย่างไม่ถูกต้อง

`อ่าน มัทธิว 16:21-23 มัทธิว 17:22, 23; มาระโก 9:30-32; ลูกา 9:44, 45 ลูกา 18:31-34`

พระเยซูประสูติเพื่อสิ้นพระชนม์ และพระองค์ทรงอยู่เพื่อสิ้นพระชนม์ ทุก ๆ ย่างก้าวที่พระองค์ดาเนินนาพระองค์เข้าใกล้การสละพระชนม์เพื่อการไถ่บาปครั้งยิ่งใหญ่บนไม้กางเขนที่คาลวารี พระองค์ทรงทราบพันธกิจของพระองค์เป็นอย่างดี จึงไม่ทรงยอมให้ใครหรือสิ่งใดมาเบี่ยงเบนพระองค์ได้ ในความจริงแล้ว “ทั้งชีวิตของพระองค์เป็นบทนาสู่การสิ้นพระชนม์บนไม้กางเขน” (เอลเลน จี. ไว้ท์, Fundamentals of Christian Education, หน้า 382) ในปีสุดท้ายของการปฏิบัติพันธกิจบนแผ่นดินโลก พระเยซูตรัสกับเหล่าสาวกของพระองค์อย่างชัดเจนมากขึ้นเรื่อย ๆ เกี่ยวกับการสิ้นพระชนม์ที่ใกล้เข้ามา แต่ดูเหมือนพวกเขาไม่สามารถและไม่เต็มใจยอมรับความจริงตามพระดารัสของพระองค์ พวกเขาต่างเต็มไปด้วยความคิดผิด ๆ เกี่ยวกับบทบาทของพระเมสสิยาห์ และสิ่งท้ายสุดที่พวกเขาคาดหวังจากพระองค์คือ การสิ้นพระชนม์ของพระเยซู โดยเฉพาะในฐานะพระเมสสิยาห์ กล่าวโดยสรุปได้ว่า หลักศาสนศาสตร์ที่ผิด ๆ นาพวกเขาไปสู่ความเจ็บปวดและความทุกข์ทรมานโดยไม่จาเป็น พระเยซูทรงเคยเปิดเผยกับนิโคเดมัสแล้วว่า “โมเสสยกงูขึ้นในถิ่นทุรกันดารอย่างไร บุตรมนุษย์จะต้องถูกยกขึ้นอย่างนั้น เพื่อทุกคนที่วางใจพระองค์จะได้ชีวิตนิรันดร์” (ยอห์น 3:14, 15) ขณะอยู่ในซีซารียาฟีลิปปี พระเยซูทรงบอกเหล่าสาวกของพระองค์ว่า พระองค์จะต้อง “เสด็จไปกรุงเยรูซาเล็ม และจะต้องทรงทนทุกข์ทรมานหลายประการจากพวกผู้ใหญ่ พวกหัวหน้าปุโรหิต และพวกธรรมาจารย์ และทรงถูกประหารชีวิต แต่ในวันที่สามพระองค์จะทรงเป็นขึ้นมาใหม่” (มัทธิว 16:21) ครั้นเมื่อเสด็จผ่านแคว้นกาลิลีเป็นการส่วนตัว (มาระโก 9:30-32) และระหว่างการเดินทางครั้งสุดท้ายไปยังกรุงเยรูซาเล็ม (ลูกา 18:31-34) พระเยซูตรัสอีกครั้งกับเหล่าสาวกเกี่ยวกับการสิ้นพระชนม์และการฟื้นคืนพระชนม์ของพระองค์ เนื่องจากไม่ใช่สิ่งที่พวกเขาต้องการได้ยิน พวกเขาจึงไม่ฟัง เป็นการง่ายเพียงใดที่เราจะทำเช่นเดียวกัน

`ผู้คนโดยเฉพาะประชากรที่พระเจ้าทรงเลือกสรร มีแนวคิดผิด ๆ เกี่ยวกับการเสด็จมาครั้งแรกของพระเมสสิยาห์ ในทุกวันนี้มีแนวคิดผิด ๆ อะไรบ้างเกี่ยวกับการเสด็จมาครั้งที่สองของพระเยซู`