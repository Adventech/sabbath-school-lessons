---
title:  วันพฤหัสบดี ความหมายของกางเขน
date:   03/11/2022
---

`อ่าน 1 โครินธ์ 1:18-24 เปาโลกาลังกล่าวเกี่ยวกับกางเขนอย่างไร และเขาเปรียบเทียบกางเขนกับ “ปัญญาฝ่ายโลก” อย่างไร แม้แต่ในทุกวันนี้ เหตุใดข่าวสารเรื่องกางเขนจึงมีความสาคัญมากในยุคที่ “วัตถุนิยม” (แนวคิดที่ว่าความจริงทั้งหมดเป็นเพียงวัตถุ ซึ่งหมายความว่าไม่มีพระเจ้าหรือดินแดนเหนือธรรมชาติ) ครอบงา “ปัญญาฝ่ายโลก”`

กางเขนของพระคริสต์เป็นศูนย์กลางของประวัติศาสตร์แห่งความรอด “ความเป็นนิรันดร์มิอาจหยั่งรู้ถึงความลึกซึ้งของความรักที่เปิดเผยบนกางเขนแห่งคาลวารี ณ ที่นั่นความรักอันไม่มีขอบเขตของพระคริสต์และความเห็นแก่ตัวอย่างไม่มีขีดจากัดของซาตานเผชิญหน้ากัน” (Stephen N. Haskell, The Cross and Its Shadow [South Lancaster, MA: Bible Training School, 1914] ) ขณะที่พระคริสต์ด้วยความถ่อมตนทรงประทานพระองค์เองเป็นค่าไถ่สาหรับเผ่าพันธุ์มนุษย์ ซาตานด้วยความเห็นแก่ตัวได้กลืนพระองค์ให้ลงไปสู่ความทุกข์ทรมานและความเจ็บปวดรวดร้าว พระคริสต์มิได้สิ้นพระชนม์เหมือนการตายทั่วไปตามที่มนุษย์ทุกคนต้องเผชิญ พระองค์ทรงรับเอาความตายครั้งที่สอง เพื่อทุกคนที่ยอมรับพระองค์จะไม่ต้องเผชิญกับเหตุการณ์เช่นนี้ เมื่อคานึงความหมายของกางเขน มีประเด็นสาคัญหลายประการที่เราควรจดจา ประการแรก กางเขนเป็นการเปิดเผยในระดับสูงสุดถึงความยุติธรรมที่พระเจ้ามีต่อบาป (โรม 3:21-26) ประการที่สอง กางเขนเป็นการเปิดเผยในระดับสูงสุดถึงความรักของพระเจ้าที่มีต่อคนบาป (โรม 5:8) ประการที่สาม กางเขนเป็นแหล่งพลังอันยิ่งใหญ่ในการทาลายโซ่ตรวนแห่งบาป (โรม 6:22, 23; 1 โครินธ์ 1:17-24) ประการที่สี่ กางเขนเป็นเพียงความหวังแห่งชีวิตนิรันดร์เดียวของเรา (ฟีลิปปี 3:9-11; ยอห์น 3:14-16; 1 ยอห์น 5:11, 12) และประการที่ห้า กางเขนเป็นยาแก้พิษขนานเดียวในการต่อต้านการกบฏในจักรวาลที่จะเกิดในอนาคต (วิวรณ์ 7:13-17; วิวรณ์ 22:3) ความจริงเกี่ยวกับกางเขนที่สาคัญเหล่านี้ไม่สามารถค้นพบได้โดย “ปัญญาฝ่ายโลก” แต่ในทางตรงกันข้าม ปัญญาฝ่ายโลกถือว่าการประกาศกางเขนเป็นเรื่อง “โง่เขลา” ซึ่งไม่แม้แต่จะยอมรับความจริงที่ชัดแจ้งที่สุด นั่นคือ พระผู้สร้างมีอยู่จริง (ดูใน โรม 1:18-20) คำภาษากรีกสำหรับคำว่า “โง่เขลา” เชื่อมโยงกับคำภาษาอังกฤษคำว่า “ปัญญาอ่อน” กล่าวคือ การประกาศกางเขนนั้นเป็นเรื่อง “ปัญญาอ่อน” ตามแบบ “ปัญญาฝ่ายโลก” ปัญญาฝ่ายโลกไม่รู้จักพระเยซูหรือความรอดที่พระองค์ประทานแก่เราผ่านการสิ้นพระชนม์ของพระองค์บนไม้กางเขนแทนที่เรา

`ไม่ว่าคุณค่าใดก็ตามที่ “ปัญญาฝ่ายโลก” จะให้ได้ ทำไมเราต้องไม่ให้คุณค่าเหล่านั้นรบกวนการเชื่อในพระเยซูและความหวังที่เราได้รับผ่าน “คำเทศนาโง่ ๆ” (1 โครินธ์ 1:21)`