---
title:  วันอาทิตย์ การพิพากษาครั้งสุดท้าย
date:   18/12/2022
---

สำหรับหลาย ๆ คนแล้ว แนวคิดเรื่องการพิพากษาหมายถึงการกล่าวโทษ ถึงแม้ว่านั่นเป็นส่วนหนึ่งของกระบวนการ เราจะต้องไม่ลืมว่าแนวคิดเรื่องการพิพากษามีด้านบวก ในการพิพากษานั้นรวมถึงการพิสูจน์ความถูกต้องให้คนชอบธรรม อันที่จริงพระธรรมดาเนียลกล่าวถึงการพิพากษายุคสุดท้ายด้วย “การพิพากษาถูกมอบให้แก่บรรดาผู้บริสุทธิ์ขององค์ผู้สูงสุดนั้น” (ดาเนียล 7:22) การพิพากษาของพระเจ้ารวมทั้งสองอย่าง เป็นหลักการที่พบได้ในพระคัมภีร์พันธสัญญาเดิม “ขอพระองค์ทรงสดับในฟ้าสวรรค์ และขอทรงกระทา และขอทรงพิพากษาเหล่าผู้รับใช้ของพระองค์ โดยลงโทษผู้ทาผิด และให้การกระทาของเขาตกบนศีรษะของเขา และตัดสินว่าผู้ชอบธรรมนั้นบริสุทธิ์ โดยให้กับเขาตามความชอบธรรมของเขา” (1 พงศ์กษัตริย์ 8:32)

`อ่าน มัทธิว 25:31-46 และยอห์น 5:21-29 พระคริสต์ทรงชี้ให้เห็นถึงแนวคิดของการประณามและการแก้ต่างอย่างไรในการพิพากษาครั้งสุดท้าย`

บางคนอ้างคำกล่าวว่า “จะไม่ถูกพิพากษา” (ยอห์น 3:18) และ “ไม่ถูกพิพากษา” (ยอห์น 5:24) หมายความว่าผู้ที่อยู่ในพระคริสต์จะไม่ถูกพิพากษาเลย แต่คากล่าวนี้บ่งบอกว่า ผู้เชื่อจะไม่ถูกประณามในการพิพากษา ดังนั้นเมื่อข้อพระคัมภีร์กล่าวเช่นนี้ จึงเข้าใจได้ว่า “จะไม่ถูกประณาม” (ยอห์น 3:18) และ “ไม่เข้าสู่การประณาม” (ยอห์น 5:24) กล่าวโดยสรุปว่า ชะตากรรมของเราถูกกาหนดโดยชีวิตปัจจุบันของเรา ในการพิพากษาบรรดาคนที่อยู่ในพระคริสต์จะได้รับการพิสูจน์ว่าถูกต้อง และผู้ที่ไม่ได้อยู่ในพระคริสต์จะอยู่ภายใต้การประณาม เมื่อกล่าวถึงการพิพากษา (มัทธิว 25:31-46) พระคริสต์มิได้แต่เพียงตรัสถึงแพะ (คนอธรรม) เท่านั้น แต่ตรัสถึงแกะ (ผู้ชอบธรรม) ด้วย และอัครสาวกเปาโลกล่าวอย่างชัดเจนว่า “เพราะว่าเราทุกคนจาเป็นต้องปรากฏตัวต่อหน้าบัลลังก์ของพระคริสต์ เพื่อแต่ละคนจะได้รับสิ่งที่สมกับการกระทาในกายนี้ ไม่ว่าจะดีหรือชั่ว” (2 โครินธ์ 5:10) ในขณะที่ไตร่ตรองถึงเรื่องการพิพากษา เราควรตระหนักเสมอว่า เราได้รับความรอดโดยพระคุณ (อิสยาห์ 55:1; เอเฟซัส 2:8-10) ทาให้ชอบธรรมโดยความเชื่อ (ปฐมกาล 15:6; โรม 5:1) และตัดสินจากการประพฤติ (ปัญญาจารย์ 12:14; มัทธิว 25:31-46; วิวรณ์ 20:11-13) รากฐานของกระบวนการพิพากษาคือ กฎทางศีลธรรมของพระเจ้าที่สรุปลงในพระบัญญัติสิบประการ (ปัญญาจารย์ 12:13, 14; ยากอบ 1:25; ยากอบ 2:8-17) ผลงานของเราเป็นหลักฐานภายนอกของประสบการณ์แห่งความรอดของเรา คือ องค์ประกอบที่ต้องประเมินในระหว่างการพิพากษา จาไว้ว่า ไม่มีกฤษฎีกาโดยพลการจากพระเจ้าที่ทรงเลือกบางคนให้รอดและบางคนให้หลงหาย แต่ละคนต้องรับผิดชอบทางศีลธรรมต่อชะตากรรมของตนเอง ท้ายที่สุดการพิพากษาไม่ใช่ช่วงเวลาที่พระเจ้าจะตัดสินใจยอมรับหรือปฏิเสธเรา แต่เป็นเวลาที่พระเจ้าสรุปการเลือกของเราว่าเรายอมรับพระองค์หรือไม่ การเลือกที่ประจักษ์ได้โดยการกระทำของเรา