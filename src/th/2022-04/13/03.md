---
title:  วันจันทร์ การพิพากษาก่อนการเสด็จกลับมา
date:   19/12/2022
---

`แนวคิดเรื่องการพิพากษาก่อนการเสด็จกลับมาของพระคริสต์ พบได้ในข้อพระคัมภีร์หลายแห่ง อ่าน ดาเนียล 7:9-14; มัทธิว 22:1-14; วิวรณ์ 11:1, 18, 19; และวิวรณ์ 14:6, 7 ข้อพระคัมภีร์เหล่านี้ให้ความกระจ่างต่อแนวคิดเรื่องการพิพากษาก่อนการเสด็จกลับมาในห้องพิพากษาบนสวรรค์อย่างไร ความหมายของคาพิพากษาดังกล่าวหมายถึงอะไร`

แนวคิดเรื่องการตัดสินพิพากษาก่อนการเสด็จกลับมาของประชากรของพระเจ้าตั้งอยู่บนพื้นฐานในพระคัมภีร์สามประการ ประการที่หนึ่งคือ แนวคิดที่กล่าวว่า ทุกคนที่ตายแล้ว ทั้งผู้ชอบธรรมและคนอธรรม จะยังคงหมดสติอยู่ในหลุมศพจนกว่าจะถึงการฟื้นคืนชีพครั้งสุดท้าย (ยอห์น 5:25-29) ประการที่สองคือ มีการพิพากษาทั่วโลกสาหรับมนุษย์ทุกคน (2 โครินธ์ 5:10; วิวรณ์ 20:11-13) ประการที่สามคือ ความจริงที่ว่าการฟื้นคืนชีพครั้งแรกจะเป็นบาเหน็จสาหรับคนชอบธรรม และการฟื้นคืนชีพครั้งที่สองจะเป็นความตายนิรันดร์แก่คนอธรรม (ยอห์น 5:28, 29; วิวรณ์ 20:4-6; 12-15) หมายความว่าถ้ามนุษย์ทุกคนจะถูกพิพากษา พวกเขาจะต้องได้รับการพิพากษาก่อนการฟื้นคืนชีพตามลาดับ เพราะในการฟื้นคืนชีพทั้งสองแบบนั้น ผู้คนจะได้รับตามบาเหน็จครั้งสุดท้ายของตน พระธรรมดาเนียลช่วยให้เราเข้าใจทั้งเวลาและลักษณะของการพิพากษาก่อนการเสด็จกลับมา ในช่วงท้ายของ 2,300 วันโดยสัญลักษณ์ ในปี 1844 สถานนมัสการบนสวรรค์จะกลับสู่สภาพอันควร (ดาเนียล 8:14 เปรียบเทียบกับ ฮีบรู 9:23) และการพิพากษาก่อนการเสด็จกลับมาจะเริ่มต้นขึ้น (ดาเนียล 7:9-14) ด้วยสองวิธีที่แตกต่างกันในการแสดงถึงเหตุการณ์เดียวกัน และการพิพากษา “ถูกมอบให้แก่บรรดาผู้บริสุทธิ์ขององค์ผู้สูงสุด” (ดาเนียล 7:22) นั่นคือ ข่าวดีสาหรับประชากรของพระเจ้า ใน มัทธิว 22:1-14 พระเยซูตรัสถึงการไต่สวนแขกรับเชิญในงานแต่งงานก่อนพิธีสมรสจะเริ่มขึ้น ในพระธรรมวิวรณ์ การพิพากษาไต่สวนก่อนการเสด็จกลับมากล่าวถึงการวัดคานวณ “คนที่นมัสการ” ในพระวิหารของพระเจ้า (วิวรณ์ 11:1) และในการประกาศว่า “ถึงเวลาที่พระองค์จะทรงพิพากษาแล้ว” (วิวรณ์ 14:6, 7; เปรียบเทียบกับ วิวรณ์ 14:14-16)

`ความรู้ของเราในเรื่องของการพิพากษาในสวรรค์ส่งผลอย่างไรต่อการใช้ชีวิตบนแผ่นดินโลกนี้`