---
title:  วันอังคาร การพิพากษาช่วงพันปี
date:   20/12/2022
---

พระคัมภีร์บอกเราว่าในการเสด็จมาครั้งที่สอง (1) ทั้งวิสุทธิชนที่มีชีวิตและวิสุทธิชนที่ฟื้นคืนชีพจะ “พบองค์พระผู้เป็นเจ้าในฟ้าอากาศ” (1 เธสะโลนิกา 4:16, 17); (2) วิสุทธิชนทั้งปวงจะถูกรับขึ้นสู่สวรรค์เพื่ออาศัยใน “พระนิเวศ” ที่พระองค์เองได้ทรงเตรียมไว้สาหรับพวกเขา (ยอห์น 14:1-3); และ (3) เมื่อสิ้นสุดหนึ่งพันปีแล้วเท่านั้นที่กรุงเยรูซาเล็มใหม่จะลงมายังโลกนี้และกลายเป็นบ้านนิรันดร์ของวิสุทธิชน (วิวรณ์ 21:1-3, 9-11) ดังนั้น ในช่วงหนึ่งพันปีขณะที่โลกนี้ยังคงรกร้างอยู่ วิสุทธิชนจะครองอยู่กับพระคริสต์บนสวรรค์ (เยเรมีย์ 4:23; วิวรณ์ 20:4)

`อ่าน 1 โครินธ์ 6:2, 3 และ วิวรณ์ 20:4-6, 11-13 ทาไมวิสุทธิชนจึงต้องมีส่วนร่วมในการพิพากษาช่วงพันปี`

กระบวนการพิพากษาทั้งหมดมีจุดมุ่งหมายดังนี้ (1) เพื่อพิสูจน์พระลักษณะของพระเจ้าในการตอบข้อกล่าวหาของซาตานที่ว่า พระเจ้าไม่ยุติธรรมในวิธีที่พระองค์ทรงปฏิบัติต่อสิ่งมีชีวิตของพระองค์ (2) เพื่อยืนยันความเที่ยงธรรมของบาเหน็จของผู้ชอบธรรม (3) เพื่อแสดงความยุติธรรมของการลงโทษคนอธรรม และ (4) ขจัดข้อสงสัยทั้งหมดที่อาจนาไปสู่การกบฏอีกในจักรวาล ในการพิพากษาไต่สวนก่อนการเสด็จกลับมาของผู้ชอบธรรม มีเพียงชาวสวรรค์เท่านั้นที่มีส่วนเกี่ยวข้อง (ดาเนียล 7:9, 10) แต่ในช่วงการพิพากษาคนอธรรมและทูตสวรรค์ที่ล้มลงในบาปในช่วงหนึ่งพันปี วิสุทธิชนทั้งปวงจะมีส่วนร่วมด้วย (1 โครินธ์ 6:3; ยูดา 6; วิวรณ์ 20:4-6) การพิพากษาไต่สวนก่อนการเสด็จกลับมาเกิดขึ้นในปี 1844 เมื่อ “หลายบัลลังก์มาตั้งไว้...ผู้พิพากษาก็ขึ้นนั่งบัลลังก์ บรรดาหนังสือก็เปิดออก” (ดาเนียล 7:9, 10) การพิพากษาช่วงพันปีจะเริ่มขึ้นหลังจากที่วิสุทธิชนถูกรับขึ้นไปบนสวรรค์และนั่งบนบัลลังก์ และการพิพากษาก็อยู่ในมือของพวกเขา จากนั้นหนังสือในสวรรค์จะเปิดออกอีกครั้งหนึ่ง และคนตายจะ “ถูกพิพากษาตามการกระทาของเขาทั้งหลายที่เขียนไว้ในหนังสือเหล่านั้น” (วิวรณ์ 20:4, 12) กระบวนการนี้เปิดโอกาสให้วิสุทธิชนประเมินบันทึกจากสวรรค์และให้เห็นการปฏิบัติที่ยุติธรรมของพระเจ้าในทุกกรณี พระองค์ไม่เพียงแต่ให้บาเหน็จแก่มนุษย์ทุกคนตามที่สมควรได้รับและขึ้นกับการตัดสินใจของพวกเขาเอง แต่ยังอธิบายให้พวกเขาฟังด้วยว่าทาไมพระเจ้าจึงทรงทาเช่นนั้น

`เรื่องนี้สอนเราถึงพระลักษณะของพระเจ้าอย่างไรว่า ผู้ได้รับความรอดจะมีส่วนร่วมในกระบวนการพิพากษาก่อนที่ผู้หลงหายที่หลับใหลอยู่จะฟื้นขึ้นสู่ความตายครั้งที่สอง และจะไม่มีใครถูกลงโทษจนกว่าเราจะเห็นความยุติธรรมของพระเจ้า อภิปรายคาตอบของคุณในชั้นเรียนสะบาโต`