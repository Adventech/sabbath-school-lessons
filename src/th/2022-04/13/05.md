---
title:  วันพุธ การพิพากษาลงโทษ
date:   21/12/2022
---

ในช่วงยุคกลางผู้คนมีแนวโน้มสูงที่จะพรรณนาพระเจ้าในฐานะผู้พิพากษาที่ลงโทษอย่างรุนแรง แต่ในทุกวันนี้เราพรรณนาถึงพระองค์ว่าเป็นพระบิดาผู้เปี่ยมด้วยความรักและตามใจ ผู้ซึ่งไม่เคยลงโทษบุตรธิดาของพระองค์ กระนั้น ความรักโดยปราศจากความยุติธรรมจะนาไปสู่ความโกลาหลและไร้ระเบียบ และความยุติธรรมโดยปราศจากความรักจะนาไปสู่การบีบบังคับและเอาชนะ กระบวนการพิพากษาของพระเจ้านั้นเป็นการผสมผสานระหว่างความยุติธรรมและความเมตตาอย่างลงตัว ซึ่งทั้งสองอย่างนี้เกิดจากความรักที่ไม่มีเงื่อนไขของพระองค์ การพิพากษาลงโทษเป็นการเข้าแทรกแซงประวัติศาสตร์มนุษย์ด้วยการลงโทษครั้งสุดท้ายและมิอาจย้อนกลับได้ ตัวอย่างเช่น การพิพากษาลงโทษเกิดขึ้นในกรณีที่ขับไล่ซาตานและทูตสวรรค์กบฏออกจากสวรรค์ (วิวรณ์ 12:7-12) การขับไล่อาดัมและเอวาจากสวนเอเดน (ปฐมกาล 3) น้าท่วมโลก (ปฐมกาล 6-8) การทาลายเมืองโสโดมและโกโมราห์ (ปฐมกาล 19; ยูดา 7) การตายของบุตรหัวปีในอียิปต์ (อพยพ 11-12) และการตายของอานาเนียและสัปฟีรา (กิจการ 5:1-11) ดังนั้นจึงไม่น่าแปลกใจที่จะมีการพิพากษาลงโทษคนอธรรมเมื่อสิ้นสุดประวัติศาสตร์ของมนุษย์ด้วย 

`อ่าน 2 เปโตร 2:4-6 และ 2 เปโตร 3:10-13 ข้อพระคัมภีร์เหล่านี้ช่วยให้เราเข้าใจลักษณะของการพิพากษาลงโทษครั้งสุดท้ายอย่างไร และให้แนวคิดที่ว่าเป็นการพิพากษาที่เสร็จสมบูรณ์ซึ่งตรงข้ามกับการพิพากษาที่เกิดขึ้นตลอดกาลอย่างไร`

“ความดีและความอดทนนานของพระเจ้า ความอดกลั้นและความเมตตาของพระองค์ที่มีต่อประชากรของพระองค์ จะไม่ขัดขวางพระองค์จากการลงโทษคนบาปที่ปฏิเสธที่จะเชื่อฟังข้อกาหนดของพระองค์ ผู้ที่กระทาผิดต่อพระบัญญัติศักดิ์สิทธิ์ของพระเจ้าจะได้รับการอภัยโทษโดยผ่านทางการเสียสละครั้งยิ่งใหญ่ คือการที่พระองค์ประทานพระบุตรของพระองค์มาสิ้นพระชนม์เพื่อคนผิด เพราะบัญญัติของพระองค์ไม่เปลี่ยนแปลง” (เอลเลน จี. ไว้ท์, Manuscript Releases, vol. 12, หน้า 208) พระองค์ทรงทาทุกสิ่งที่จะทาได้เพื่อช่วยมนุษยชาติให้รอดจากการหลงหายชั่วนิรันดร์แล้ว แม้ต้องจ่ายด้วยราคาอันแพง บรรดาคนที่หลงหายในท้ายที่สุดได้ตัดสินใจเลือกทางที่จะนำเขาเหล่านั้นไปสู่จุดจบที่โชคร้ายนี้ แนวคิดที่ว่าการพิพากษาของพระเจ้าต่อผู้หลงหาย แม้แต่การทาลายล้างผู้หลงหาย (ซึ่งตรงข้ามกับการทรมานชั่วนิรันดร์) ขัดกับพระลักษณะของพระเจ้าผู้เปี่ยมด้วยความรักนั้นเป็นแนวคิดที่ผิด เป็นเพราะความรักของพระเจ้าและความรักของพระองค์เพียงเท่านั้นที่เรียกร้องความยุติธรรม

`กางเขนสอนอะไรเราเกี่ยวกับสิ่งที่พระเจ้าทรงเต็มใจทาเพื่อช่วยทุกคนที่อยากรอดให้ได้รับความรอด`