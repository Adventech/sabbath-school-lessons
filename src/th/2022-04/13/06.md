---
title:  วันพฤหัสบดี ความตายครั้งที่สอง
date:   22/12/2022
---

พระเจ้ากำลังนำประวัติศาสตร์มนุษย์ไปสู่จุดสูงสุดแห่งการสิ้นยุค เมื่อสิ้นสุดช่วงพันปี คนอธรรมที่ตายแล้วทั้งหมดจะถูกเรียกให้ขึ้นมาจากหลุมศพเพื่อรับโทษครั้งสุดท้าย (วิวรณ์ 20:5, 11-15) เมื่อนั้น กระบวนการพิพากษาทั้งหมดเสร็จสิ้นลง และไม่มีอะไรต้องเพิ่มเติมอีก คนอธรรมจะยอมรับความยุติธรรมของพระเจ้า “ด้วยมุมมองของความขัดแย้งครั้งยิ่งใหญ่ จักรวาลทั้งหมดทั้งที่ภักดีและกบฏจะประกาศด้วยความพร้อมเพรียงกันว่า ‘ข้าแต่องค์พระมหากษัตริย์ของบรรดาประชาชาติ บรรดามรรคาของพระองค์ยุติธรรมและสัตย์จริง’ ” และซาตานจะ ‘ก้มกราบลงและยอมรับความยุติธรรมตามคาตัดสิน’ ” (เอลเลน จี. ไว้ท์, สงครามประวัติศาสตร์, หน้า 670-671)

`อ่าน มาลาคี 4:1; วิวรณ์ 20:14, 15; และ วิวรณ์ 21:8 “บึงไฟ” และ “ความตายครั้งที่สอง” จะส่งผลอย่างไร`

การทำลายล้างซาตานและทูตสวรรค์ของมันและคนอธรรมทั้งหมดขั้นสุดท้ายจะชำระจักรวาลจากบาปและผลที่ตามมา ถึงกระนั้นแม้แต่การทำลายล้างคนอธรรมครั้งสุดท้ายก็ยังเป็นการกระทาแห่งความรักของพระเจ้า ที่มีให้ไม่เพียงแต่วิสุทธิชนเท่านั้น แต่ยังมีสาหรับคนอธรรมด้วย พวกเขายอมตายดีกว่าอยู่ต่อเบื้องพระพักตร์พระเจ้าผู้ทรงเป็น “เพลิงที่เผาผลาญ” บาป (ฮีบรู 12:29) “พวกเขาหวังที่จะหนีไปให้พ้นสถานที่บริสุทธิ์ พวกเขาปรารถนาที่จะรับการทาลายเพื่อจะซ่อนตัวให้พ้นจากพระพักตร์ของพระองค์ผู้ทรงสิ้นพระชนม์เพื่อไถ่พวกเขา ชะตากรรมของคนชั่วถูกกาหนดไว้แล้วด้วยการเลือกของพวกเขาเอง การถูกกันออกไปจากสวรรค์ของพวกเขานั้น ส่วนหนึ่งมาจากความสมัครใจของตนเอง และอีกส่วนมาจากพระเจ้าคือความยุติธรรมและพระเมตตากรุณา” (เอลเลน จี. ไว้ท์, สงครามประวัติศาสตร์, หน้า 543) ดังนั้น การทาลายล้างบาปและคนบาปครั้งสุดท้าย ซึ่งตรงข้ามกับทฤษฎีการทนทุกข์ทรมานนิรันดร์ในนรกที่ไม่เป็นไปตามพระคัมภีร์ เป็นการลงโทษที่ยุติธรรมและสมน้าสมเนื้อกับทุกสิ่งที่คนอธรรมได้ทาลงไป นอกจากนี้ยังยืนยันว่า ความบาปมีจุดเริ่มต้นและจะมีจุดจบ จากนั้นจักรวาลทั้งหมดจะกลับสู่ความสมบูรณ์ดั้งเดิมเหมือนก่อนจะมีบาป ความชั่วร้ายและการไม่เชื่อฟังเกิดขึ้นอย่างลึกลับและปราศจากเหตุผลใด ๆ สรรเสริญพระเจ้าที่พระองค์ทรงเป็น “ผู้พิพากษาที่ชอบธรรม” (2 ทิโมธี 4:8) ทรงตัดสินใจอย่างยุติธรรมในการมอบความเป็นนิรันดร์แก่ผู้ชอบธรรมและการทาลายล้างเป็นนิตย์แก่คนอธรรม

`แนวคิดที่ว่าท้ายที่สุดพระเจ้าจะทรงช่วยทุกคนให้รอดเป็นแนวคิดที่ผิดตรงไหน เหตุใดจึงเป็นแนวคิดที่ไม่ถูกต้อง`