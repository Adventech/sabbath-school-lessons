---
title:  การเริ่มต้นที่ท้ายทาย
date:   12/07/2025
---

### อ่านข้อพระคัมภีร์สำหรับบทเรียนสัปดาห์นี้

อพยพ 5:1-23; วิวรณ์ 11:8; อพยพ 6:1-13; สดุดี 73:23-26; 2 โครินธ์ 6:16; อพยพ 6:28-7:7

> <p>ข้อควรจำ</p>
> “ต่อมาภายหลังโมเสสกับอาโรนพากันเข้าเฝ้าฟาโรห์ ทูลว่า ‘พระยาห์เวห์ พระเจ้าของอิสราเอลตรัสดังนี้ว่า “จงปล่อยประชากรของเราไป เพื่อพวกเขาจะได้ฉลองเทศกาลเลี้ยงให้เกียรติเราในถิ่นทุรกันดาร” ‘ฟาโรห์ตรัสว่า ‘พระยาห์เวห์นั้นเป็นใครเล่า เราจึงจะต้องฟังเสียงของพระองค์และปล่อยคนอิสราเอลไป เราไม่รู้จักพระยาห์เวห์ และยิ่งกว่านั้น เราจะไม่ปล่อยคนอิสราเอลไปเป็นอันขาด’ ” (อพยพ 5:1, 2)

ผู้เชื่อหลายคนมักเข้าใจว่า เมื่อตัดสินใจติดตามพระเจ้าแล้ว ชีวิตจะพบแต่ความสุข ความเจริญรุ่งเรือง และความสำเร็จ อย่างไรก็ตาม พระคัมภีร์ได้แสดงให้เห็นหลายครั้งว่าความจริงอาจไม่ได้เป็นเช่นนั้นเสมอไป ในหลายกรณี ผู้เชื่อต้องเผชิญกับอุปสรรคและความยากลำบากใหม่ ซึ่งอาจก่อให้เกิดความท้อแท้หรือความหงุดหงิด รวมถึงคำถามยาก ๆ มักผลุดขึ้นมา ซึ่งบางครั้งก็ไม่มีคำตอบที่ชัดเจน หรือดูเหมือนจะไม่มีคำตอบเลย

ผู้ที่วางใจในพระเจ้าจะต้องเผชิญกับความท้าทายมากมาย แต่หากเรายังคงยืนหยัดด้วยความเชื่อมั่น พระเจ้าจะทรงประทานคำตอบในแบบของพระองค์เองและในเวลาที่เหมาะสม แม้ว่าวิธีการของพระองค์อาจไม่เป็นไปตามความคาดหวังของเรา ซึ่งมักต้องการให้ปัญหาได้รับการแก้ไขอย่างรวดเร็วและทันที แต่เราต้องเรียนรู้ที่จะวางใจในพระองค์ไม่ว่าจะต้องเผชิญกับสิ่งใดก็ตาม

สัปดาห์นี้เราจะศึกษาหัวข้อ โมเสสและพระบัญชาของพระเจ้า ในการนำประชากรของพระองค์ออกจากอียิปต์ ซึ่งเป็นการเรียกจากพระเจ้าที่ชัดเจนที่สุดเท่าที่เคยมีมา หัวข้อจะครอบคลุมถึงการอัศจรรย์ต่าง ๆ ตลอดจนเหตุการณ์ที่พระเจ้าตรัสกับโมเสสโดยตรง และทรงแจ้งอย่างชัดเจนว่าพระองค์ทรงต้องการให้โมเสสทำอะไร

โมเสสรู้ว่าพระเจ้าทรงเรียกและมอบหมายภารกิจให้เขาอย่างชัดเจน สิ่งนี้น่าจะทำให้ทุกอย่างง่ายขึ้นมากเพียงใด

แท้จริงแล้ว มันควรจะเป็นเรื่องที่ง่ายมิใช่หรือ ให้เราศึกษาต่อไป