---
title:  ศึกษาเพิ่มเติม
date:   12/09/2025
---

อ่านหนังสือ “บรรพชนกับผู้เผยพระวจนะ” ของนางเอลเลน จี. ไว้ท์. เรื่อง “รูปเคารพที่ซีนาย” หน้า 315-327

บทเรียนประจำสัปดาห์นี้มุ่งเน้นเป็นพิเศษที่พระราชกิจของพระเจ้าซึ่งทรงกระทำในชีวิตของผู้เชื่อ องค์พระผู้เป็นเจ้าทรงสามารถกระทำ “สิ่งได้มากยิ่งกว่าที่เราทูลขอหรือคิด ” (เอเฟซัส 3:20) เราไม่ควรจดจ่ออยู่กับตนเองหรือไล่ตามความปรารถนาส่วนตัว เพราะนั่นจะนำไปสู่การกราบไหว้รูปเคารพ แต่ควรหันสายตาของเราไปที่พระเจ้าและฤทธิ์อำนาจของพระองค์ ผู้ทรงประทานกำลังซึ่งนำไปสู่ชีวิตใหม่ที่มีชัยชนะ (ฟีลิปปี 4:13; ยูดาห์ 1:24, 25)

“ความรักไม่ได้น้อยหน้าไปกว่าความยุติธรรมที่เรียกร้องให้มีการพิพากษาต่อความบาปเช่นนี้ พระเจ้าทรงเป็นทั้งผู้พิทักษ์และกษัตริย์ผู้สูงสุดเหนือประชากรของพระองค์ พระองค์ทรงตัดขาดบรรดาผู้ที่ตั้งใจแน่วแน่จะกบฏ เพื่อมิให้พวกเขานำผู้อื่นไปสู่ความพินาศ การที่พระเจ้าทรงละเว้นชีวิตของคาอิน เป็นการสำแดงต่อทั้งจักรวาลให้เห็นถึงผลลัพธ์ของการปล่อยให้บาปคงอยู่โดยไม่ได้รับการลงโทษ อิทธิพลที่คาอินมีต่อเชื้อสายของเขาผ่านชีวิตและคำสอนของเขา นำไปสู่ความเสื่อมทรามถึงขีดสุด จนทั้งโลกจำต้องถูกทำลายด้วยน้ำท่วม... ยิ่งมนุษย์มีอายุยืนยาวเพียงใด ความเสื่อมทรามในจิตใจก็ยิ่งทวีความรุนแรงขึ้นเท่านั้น เหตุการณ์การละทิ้งความเชื่อที่ซีนายก็สะท้อนความจริงข้อนี้ หากไม่มีการลงโทษต่อการละเมิดอย่างทันท่วงที ผลลัพธ์เดียวกันย่อมเกิดซ้ำอีกอย่างแน่นอน” (เอลเลน จี. ไว้ท์, บรรพชนกับผู้เผยพระวจนะ, หน้า 325)

**คำถามเพื่อการอภิปราย:**

`พิจารณาคำถามท้ายบทเรียนวันจันทร์เพิ่มเติม วิธีใดบ้างที่เรากำลังบูชาสิ่งทรงสร้างแทนที่นมัสการพระเจ้า ตัวอย่างเช่น เราจะสามารถเป็นผู้ดูแลโลก และมุ่งมั่นในการอนุรักษ์สิ่งแวดล้อม โดยไม่เผลอยกธรรมชาติขึ้นเป็นรูปเคารพได้อย่างไร`

`เราอาจมองเห็นความร้ายแรงของสถานการณ์ได้จากผลลัพธ์ที่เกิดขึ้นจากการกระทำ แล้วเหตุใดโมเสสจึงสั่งให้ประหารชีวิตผู้ที่ดื้อรั้นไม่ยอมกลับใจและยังคงกบฏต่อพระเจ้าและคำสอนของพระองค์อย่างต่อเนื่อง`

`เหตุใดการลบบาปโดยมีผู้แทนจึงเป็นรูปแบบเดียวที่ถูกต้องของการลบล้างบาป เหตุใดทฤษฎีใดก็ตามที่ปฏิเสธ หรือลดความสำคัญของรากฐานแห่งข่าวประเสริฐในเรื่องของการไถ่บาปโดยการแทนที่ จึงถือเป็นความผิดพลาดทางหลักศาสนศาสตร์อย่างร้ายแรง อ่าน 1 เปโตร 2:24 พระคัมภีร์ข้อนี้เผยให้เห็นแนวคิดเรื่องพระเยซูผู้ทรงสิ้นพระชนม์แทนเราอย่างทรงพลังอย่างไร`