---
title:  การฝึกฝนความภักดีสูงสุดต่อพระคริสต์
date:   02/09/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 6:1-9; มาระโก 10:13-16; โคโลสี 3:21; 1 เปโตร 2:18-25; 2 โครินธ์ 5:10; โคโลสี 3:24, 25

> <p>ข้อควรจำ</p>
> “ส่วนท่านทั้งหลายที่เป็นนายก็จงทำต่อทาสในทำนองเดียวกัน คืออย่าขู่เข็ญ เพราะท่านรู้ว่าพระองค์ผู้ทรงเป็นเจ้านายของพวกเขาและของพวกท่านนั้นอยู่บนสวรรค์ และพระองค์ไม่ทรงเห็นแก่หน้าใครเลย” (เอเฟซัส 6:9)

ในปี 2018 มีสิ่งประดิษฐ์อย่างหนึ่งที่อยู่ในพิพิธภัณฑ์พระคัมภีร์ในกรุงวอชิงตัน ดี.ซี. ที่ได้รับความสนใจเป็นอย่างมาก ซึ่งเป็นพระคัมภีร์ฉบับย่อที่ออกแบบมาเพื่อสอนหลักความเชื่อที่สำคัญ แต่ขณะเดียวกันก็ลบข้อความใดก็ตามที่ยุยงให้ทาสเกิดการกบฏทิ้งไป ซึ่งได้ตีพิมพ์ในปี ค.ศ. 1808 พระคัมภีร์นี้ไม่เพียงแต่ลบข้อความที่นี่นิดที่นั่นหน่อยออกไปเท่านั้น แต่ 90% ของพันธสัญญาเดิมหายไป และ 50% ของพันธสัญญาใหม่หายไป เหลือเพียง 232 บทในพระคัมภีร์จากทั้งหมด 1,189 บท

ข้อพระคัมภีร์ที่เหลืออยู่ดูเหมือนจะตอกย้ำความเลวร้ายของการเป็นทาส โดยเฉพาะในกรณีที่ไม่มีการกล่าวถึง “ข่าวประเสริฐ” ในพระคัมภีร์ ซึ่งข้อที่ยังคงหลงเหลืออยู่รวมถึงข้อที่มักใช้ในทางที่ผิด เช่น “ท่านทั้งหลายที่เป็นทาส จงเชื่อฟังนายฝ่ายโลกด้วยความเกรงกลัว ตัวสั่นและด้วยจริงใจ เหมือนที่ทำต่อพระคริสต์” (เอเฟซัส 6:5)

ทุกวันนี้ในยุคสมัยและวัฒนธรรมของเรา ความท้าทายของเราอยู่ที่การอ่าน เอเฟซัส 6:1-19 ในบริบทของเรื่องราวแห่งความรอดทั้งหมด ดังที่พระคัมภีร์ทั้งเล่มกล่าวถึงเช่นกัน เราเรียนรู้อะไรได้บ้างจากการศึกษาคุณค่าจากข่าวประเสริฐที่เปาโลประยุกต์ใช้กับโครงสร้างทางสังคมที่มีข้อบกพร่องในยุคสมัยของเรา