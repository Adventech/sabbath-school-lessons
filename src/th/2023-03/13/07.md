---
title:  ศึกษาเพิ่มเติม
date:   22/09/2023
---

“กองทัพในสนามรบจะสับสนและอ่อนกำลังลง เว้นแต่ทุกคนจะร่วมมือกันต่อสู้ ถ้าทหารต่างทำตามความคิดหุนหันพลันแล่นของตนเอง โดยไม่อ้างอิงถึงตำแหน่งและงานของกันและกัน พวกเขาก็จะกลายเป็นกลุ่มอะตอมอิสระ และไม่สามารถทำงานตามที่ร่างกายจัดระเบียบไว้ได้ ดังนั้น ทหารของพระคริสต์ก็เช่นกัน จะต้องสามัคคีกัน พวกเขาจะต้องไม่คิดว่าตนดีกว่าผู้อื่น หากประชากรของพระเจ้าคิดว่าตนดีกว่าผู้อื่น แทนที่พวกเขาจะเป็นน้ำหนึ่งใจเดียวกัน มีใจเดียวกัน มีวัตถุประสงค์เดียว และอุทิศตนเพื่อจุดประสงค์ใหญ่เดียวกัน แต่พวกเขาจะกลับพบว่าสิ่งที่พยายามนั้นไร้ผลสำเร็จ เวลาและความสามารถของพวกเขาก็สูญเปล่า ความสามัคคีเป็นพลัง แม้จิตวิญญาณใหม่ที่กลับใจเพียงไม่กี่ดวง หากประพฤติสอดคล้องกัน ทำหน้าที่เพื่อจุดประสงค์ใหญ่เดียวกัน ภายใต้ศีรษะเดียวกัน ก็จะได้รับชัยชนะทุกครั้งที่เกิดการปะทะกัน” (เอลเลน จี. ไว้ท์, Spalding and Magan Collection, หน้า 121)

เหตุใดเปาโลจึงเรียกตนเองว่า “เป็นทูตที่ติดโซ่ตรวน” (เอเฟซัส 6:20)

เอกอัครราชทูตมักมีบทบาทที่ท้าทายในช่วงสงคราม ดังนั้น คำอธิบายตัวเองของเปาโลจึงเข้ากับบริบทของการเปรียบเทียบทางการทหาร ทูตจะต้องได้รับการปฏิบัติด้วยความเคารพ เนื่องด้วยบุคคลหรือประเทศที่ส่งพวกเขาไป แต่สถานะของเปาโลที่อยู่ในฐานะทูตของพระผู้ทรงปกครองสูงสุดแห่งจักรวาลนั้นแตกต่างอย่างสิ้นเชิง การที่เขาถูกโซ่ตรวนนั้นเป็นสัญลักษณ์ของการไม่เคารพอย่างถึงที่สุด (“โซ่ตรวน” จริง ๆ) อย่างไรก็ตาม เนื่องจากทูตจะต้องสวม “สร้อย (chain-โซ่) ประจำตำแหน่ง” การกล่าวถึง “สร้อย (โซ่)” ของเปาโลจึงอาจเป็นการ “ประชดประชัน” ซึ่งเขามองว่าสร้อย (โซ่) ของเขาเป็น “เครื่องประดับที่สวมใส่ไว้อย่างไม่มีใครเหมือน” (David J. Williams, Paul’s Metaphors: Their Context and Character (Peabody, MA: Hendrickson, 1999), p. 152)

**คำถามเพื่อการอภิปราย**:

`คำว่า “สันติภาพ” สำหรับคุณในโลกของความแตกแยกและสงครามหมายความว่าอย่างไร เราจะเป็นตัวแทนของสันติภาพในโลกที่เต็มไปด้วยความก้าวร้าวและความรุนแรงได้อย่างไร`

`“ลูกดอกเพลิง” อะไรที่กำลังพุ่งมาทางคุณ คุณจะแน่ใจได้อย่างไรว่า “โล่แห่งความเชื่อ” ของคุณพร้อมที่จะดับไฟจากลูกดอกเพลิงนั้น`

`บางครั้งเราได้ยินคำว่า “กองทหารพระคริสต์ผู้อธิษฐาน (prayer warriors)” เราจะทำ “พันธกิจการอธิษฐาน” ตามที่ เอเฟซัส 6:18-20 แนะนำได้อย่างไร`

`เราควรปฏิบัติต่อผู้ที่บาดเจ็บในสนามรบแห่งความขัดแย้งครั้งยิ่งใหญ่อย่างไร เราควรปฏิบัติต่อคริสเตียนผู้เชื่อที่หนีจากความกลัวหรือยอมจำนนต่ออีกฝ่ายอย่างเปิดเผยท่ามกลางการสู้รบอย่างไร`