---
title:  'สามีและภรรยา: หนึ่งเดียวที่กางเขน'
date:   26/08/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 5:21-33; ฟีลิปปี 2:3, 4; เอเสเคียล 16:1-14; 2 โครินธ์ 11:1-4; ปฐมกาล 2:15-25

> <p>ข้อควรจำ</p>
> “ส่วนสามีก็จงรักภรรยาของตน เหมือนพระคริสต์ทรงรักคริสตจักร และประทานพระองค์เองเพื่อคริสตจักร เพื่อจะทำให้คริสตจักรบริสุทธิ์โดยการชำระด้วยน้ำและพระวจนะ เพื่อพระองค์จะได้คริสตจักรที่มีศักดิ์ศรี ไม่มีด่างพร้อย ริ้วรอย หรือมลทินใดๆ เลย แต่บริสุทธิ์ปราศจากตำหนิ” (เอเฟซัส 5:25-27)

เปาโลเขียนเอเฟซัส 5:21-32 จากแนวคิดที่ผู้เชื่อยอมเชื่อฟังกันและกัน (เอเฟซัส 5:21) จากนั้นเขาก็ให้คำแนะนำแก่ภรรยาคริสเตียน (เอเฟซัส 5:22-24) และสามีคริสเตียน (เอเฟซัส 5:25-32) และเปาโลสรุปด้วยคำสั่งสอนที่เข้มข้นสำหรับทั้งคู่ (เอเฟซัส 5:33)

นักศึกษาพระคัมภีร์ในปัจจุบันเรียนรู้ถึงสิ่งที่พระคริสต์ผู้ฟื้นคืนพระชนม์ตรัสถึงความสัมพันธ์ของเราจากคำแนะนำนี้ เปาโลนำเสนอใจความสำคัญของจดหมายใน เอเฟซัส 5:21 ถึง 6:9 ในเรื่องของความเป็นน้ำหนึ่งใจเดียวกัน แต่ครั้งนี้เป็นการนำเสนอสำหรับครอบครัวคริสเตียน ในขณะที่เปาโลวิจารย์อย่างหนักถึงโครงสร้างทางสังคมที่บกพร่องของตัวเก่า (ดูใน เอเฟซัส 4:22) แต่เขาก็ประกาศถึงการสร้างชีวิตใหม่ (ดูใน เอเฟซัส 2:15) ที่ฝังอยู่ในมนุษย์ที่อยู่ในสังคมที่บกพร่อง จากโครงสร้างนี้ ผู้เชื่อแสดงให้เห็นว่าอำนาจใหม่ คือ พระวิญญาณบริสุทธิ์ (เอเฟซัส 2:22; เอเฟซัส 3:16; เอเฟซัส 5:18-21; เอเฟซัส 6:17-18) และหลักธรรมใหม่ในพระคริสต์ (เอเฟซัส 4:13, 15, 20-24, 32; เอเฟซัส 5:2, 10, 17, 21-33) จะควบคุมเรา ชีวิตใหม่นี้เป็นส่วนหนึ่งของแผนการของพระเจ้าที่จะต้องสำเร็จเพื่อประชากรของพระองค์และโลกใบนี้