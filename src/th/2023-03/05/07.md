---
title:  ศึกษาเพิ่มเติม
date:   28/07/2023
---

ศึกษาข้อเขียนต่อไปนี้เพื่ออภิปรายคำถามต่อไป เปาโลเขียนในเอเฟซัส 2:11-22 ถึงการที่กางเขนส่งผลต่อความสัมพันธ์ของมนุษย์อย่างกว้างในบริบทแบบใด เปาโลกล่าวถึงความสัมพันธ์ระหว่างผู้เชื่อชาวยิวและคนต่างชาติที่ต่างก็เป็นสมาชิกของคริสตจักร เขาแสดงความกังวลอย่างชัดเจนว่าพวกเขาจะเข้าใจและดำเนินชีวิตร่วมกัน และคืนดีกันในฐานะสมาชิกครอบครัวของพระเจ้า (เอเฟซัส 2:19) อย่างไรก็ตาม เปาโลอธิบายถึงจุดประสงค์อันกว้างในบริบทของจดหมายโดยรวม แก่นเรื่องที่เขาเขียนคือ แผนการที่ยิ่งใหญ่และสูงสุดของพระเจ้าที่จะรวมทุกสิ่งให้เป็นหนึ่งเดียวกันในพระคริสต์ (เอเฟซัส 1:9, 10) และขอบเขตอยู่ที่ “ครอบครั​วทั้งหมดในสวรรค์และแผ่นดินโลก” (เอเฟซัส 3:15)

แต่ที่สำคัญไปกว่านั้นคือ ความสามัคคีของสมาชิกภายในคริสตจักร ซึ่งเป็นหัวข้อเฉพาะที่เปาโลกล่าวถึงใน เอเฟซัส 2:11-22 และยังได้เปิดเผยจุดประสงค์ในหัวข้อนี้ให้กว้างขึ้นใน เอเฟซัส 3:10 “เพื่อว่าพวกภูตผีที่ครอบครองและพวกภูตผีที่มีอำนาจในสวรรคสถาน จะได้รู้จักพระปัญญาอันมากล้นหลายด้านของพระเจ้าโดยทางคริสตจักรในเวลานี้” ด้วยการที่พระคริสต์ทรงทำให้เป็นหนึ่งเดียวโดยการเอาชนะที่กางเขน ผู้เชื่อต้องแสดงให้เห็นและดำเนินตามแผนการสูงสุดของพระเจ้าในการรวมทุกสิ่งเข้าด้วยกันภายใต้พระคริสต์ การคืนดีกันของผู้เชื่อแสดงให้เห็นถึงแผนการของพระเจ้าสำหรับจักรวาลที่รวมเข้าเป็นหนึ่งในพระคริสต์ ดังนั้นจึงเหมาะสมที่จะไตร่ตรอง เอเฟซัส 2:11-22 ซึ่งเป็นเนื้อหาโดยรวมของพระธรรมเอเฟซัส เป็นหลักการในพระคัมภีร์ที่สำคัญสำหรับยุคปัจจุบันคือ ความสัมพันธ์ระหว่างกลุ่มคนหรือเชื้อชาติ

**คำถามเพื่อการอภิปราย**:

`หลักการอะไรในพระคัมภีร์ที่เกี่ยวกับความสัมพันธ์ทางเชื้อชาติใน เอเฟซัส 2:11-22 ข้อพระคัมภีร์เหล่านี้ให้แนวทางที่โดดเด่นและมีพระคริสต์เป็นศูนย์กลางในประเด็นที่ว่าสมาชิกของกลุ่มเชื้อชาติหนึ่งควรมีปฏิสัมพันธ์กับสมาชิกของอีกกลุ่มหนึ่งอย่างไร`

`อะไรคือแผนการของพระเจ้าเพื่ออนาคตของมนุษย์ (เอเฟซัส 1:9, 10; เอเฟซัส 2:11-22) การที่คริสตจักรต้องจัดการแก้ปัญหาภายในและความขัดแข้งระหว่างกลุ่มเชื้อชาติมีความสำคัญเพียงใด`

`มีประเด็นอะไรบ้างระหว่างกลุ่มเชื้อชาติที่เกิดขึ้นในชุมชนของคุณ ที่บ่อยครั้งอาจถูกปิดซ่อนหรือเพิกเฉย คริสตจักรของคุณจะมีบทบาทอย่างไรที่จะทำให้การรวมเป็นหนึ่งซึ่งพระคริสต์ได้ทำให้สำเร็จแล้วบนกางเขนเกิดขึ้นจริงได้ คุณจะมีส่วนร่วมในงานนั้นอย่างไร`