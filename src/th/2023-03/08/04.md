---
title:  คำพูดที่สร้างความเป็นหนึ่งเดียวและเปี่ยมด้วยพระคุณ
date:   15/08/2023
---

`คำแนะนำข้อใดของเปาโลเกี่ยวกับการใช้คำพูดในหมู่ผู้เชื่อสำคัญที่สุดสำหรับคุณ ทำไมจึงเป็นเช่นนั้น (เอเฟซัส 4:25-29)`

เปาโลใช้โครงสร้างที่น่าสนใจซ้ำ ๆ ในเอเฟซัส 4:25-32 ซึ่งแสดงไว้ใน เอเฟซัส 4:25 กล่าวคือ คำสั่งเชิงลบ (“จงละทิ้งความเท็จ”) ตามด้วยคำสิ่งเชิงบวก (“ให้พวกท่านแต่ละคนพูดความจริงกับเพื่อนบ้านของตน”) และเหตุผล (“เพราะเราต่างเป็นอวัยวะของกันและกัน” ซึ่งดูเหมือนจะหมายความว่า “เพราะเราต่างเป็นอวัยวะของร่างกายเดียว ดังนั้นเราจึงเกี่ยวข้องกันในฐานะอวัยวะของร่างกายนั้น”) เปาโลเตือนสติให้ “พูดความจริง” ไม่ใช่เป็นการแนะนำให้เผชิญหน้ากับสมาชิกคริสตจักรคนอื่น ๆ ด้วยการกล่าวความจริงแต่ด้วยท่าทีที่หยาบคายและกระด้าง เปาโลพาดพิงถึง เศคาริยาห์ 8:16 เป็นการเตือนให้พูดความจริงซึ่งเป็นวิธีหนึ่งในการส่งเสริมสันติภาพ

เนื่องจากใน เอเฟซัส 4:31 เปาโลกล่าวถึงความโกรธและคำพูดที่เกรี้ยวกราดใน เอเฟซัส 4:26 ซึ่งไม่อนุญาตให้โกรธในที่ชุมนุม แต่เปาโลยอมรับถึงความเป็นไปได้ที่จะโกรธ แต่มีข้อจำกัดในการแสดงออกถึงความรู้สึกนั้น “อย่าให้ถึงตะวันตกแล้วยังโกรธอยู่”

ดูเหมือนเปาโลจะขัดจังหวะหัวข้อการพูดด้วยเรื่องของการขโมย เริ่มต้นด้วยคำสั่งเชิงลบ “คนที่เคยขโมยก็อย่าขโมยอีกต่อไป” (เอเฟซัส 4:28) ตามด้วยคำสั่งเชิงบวก “จงใช้มือ [ของตน]ตรากตรำทำงานที่ดีดีกว่า” (เอเฟซัส 4:28; ดูใน 1 โครินธ์ 4:12; 1 เธสะโลนิกา 4:11) อยู่บนฐานของเหตุผลที่ว่า “เพื่อจะได้มีอะไรแจกจ่ายให้คนที่มีความจำเป็น” (เอเฟซัส 4:28) ที่เปาโลรวมเรื่องของการขโมยไว้ในที่หัวข้อนี้ด้วย ก็เพราะความเชื่อมโยงระหว่างการขโมยกับคำพูดหลอกลวงดังตัวอย่างเรื่องราวของอานาเนียและสัปฟีราใน กิจการ 5:1-11 ความเชื่อของเปาโลในฤทธิ์อำนาจแห่งการเปลี่ยนแปลงของพระคริสต์นั้นแข็งแกร่งมากจนเขาเห็นภาพของหัวขโมยกลายเป็นผู้มีพระคุณ

จากนั้นเปาโลจึงเตือนว่า “อย่าให้คำเลวร้ายออกจากปากของท่านทั้งหลาย” (เอเฟซัส 4:29) เป็นการบรรยายถึงคำที่ทำร้ายผู้อื่น ซึ่งดูเหมือนจะไม่มีทางหยุดยั้งคำเลวร้ายที่ส่งไปยังริมฝีปากเพื่อสร้างความเสียหาย แต่เปาโลบรรยายต่อไปว่า ไม่เพียงแต่หยุดกล่าวคำเลวร้ายเท่านั้น แต่ให้แทนที่คำที่แสดงออกเชิงลบใด ๆ ด้วยคำกล่าวเชิงบวกด้วยหลักเกณฑ์สามประการ ดังนี้ (1) “ที่เสริมสร้าง” (2) “ที่เหมาะกับความต้องการ” และ (3) “เป็นคุณแก่คนที่ได้ยิน” (เอเฟซัส 4:29) หากเพียงแต่คำพูดของเราจะเป็นเช่นนี้ได้ก็คงดี