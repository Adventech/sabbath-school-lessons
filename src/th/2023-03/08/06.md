---
title:  ใจกรุณา [ไม่ใช่ใจขมขื่น]
date:   17/08/2023
---

เมื่อกล่าวถึง “วันที่จะได้รับการไถ่” (เอเฟซัส 4:30) เปาโลกล่าวถึงบริบทของการเสด็จมาครั้งที่สองของพระคริสต์ และได้เชื้อเชิญผู้อ่านให้พิจารณาการใช้คำพูด ดังนั้น เอเฟซัส 4:31, 32 จึงเข้าใจได้ว่าเป็นการกล่าวถึงการใช้คำพูดเมื่อเราเข้าใกล้เหตุการณ์สำคัญนั้น

`เมื่อกล่าวถึงการเสด็จกลับมาของพระคริสต์ เราควรละทิ้งทัศคติและการประพฤติที่เกี่ยวข้องกับคำพูดแบบใด เราควรมีทัศคติและการประพฤติแบบใด เอเฟซัส 4:31, 32`

คำแนะนำสุดท้ายในเอเฟซัส 4:17-32 อีกครั้งหนึ่งที่เปาโลกล่าวคำสั่งเชิงลบ ซึ่งครั้งนี้ระบุความชั่ว 6 ประการที่ต้องให้ “ออกไปจากพวกท่าน” (เอเฟซัส 4:31) ตามด้วยคำสั่งเชิงบวกให้มีใจกรุณา ใจสงสาร และใจให้อภัย (เอเฟซัส 4:32) และลงท้ายด้วยเหตุผล ผู้เชื่อต้องให้อภัยแก่กันและกัน “เหมือนอย่างที่พระเจ้าทรงให้อภัยพวกท่านในพระคริสต์” (เอเฟซัส 4:32) รายการความชั่วทั้ง 6 ประการเริ่มต้นและจบลงด้วยคำทั่วไปที่ครอบคลุมทั้งหมด คือ “ความขมขื่น” และ “การร้ายทุกอย่าง” อีก 4 รายการที่อยู่ระหว่าง 2 รายการนี้คือ “ความฉุนเฉียว” “ความโกรธ” “การทุ่มเถียง” และ “การพูดจาดูหมิ่น” (เอเฟซัส 4:31)

คำหลังสุดนี้แปลจากคำภาษากรีกว่า การหมิ่นประมาท (blasphemia) ซึ่งภาษาอังกฤษยืมคำนี้มาใช้เป็นคำทับศัพท์สำหรับคำว่า พูดจาหมิ่นประมาทพระเจ้า อย่างไรก็ตาม คำศัพท์ภาษากรีกระบุคำพูดที่ทำให้พระเจ้าหรือมนุษย์คนอื่น ๆ เสื่อมเสียว่าเป็น “การพูดจาดูหมิ่น” หรือ “การพูดให้ร้าย” ทัศนคติในรายการความชั่วนี้ (ความขมขื่น ความฉุนเฉียว ความโกรธ) ดูเหมือนว่าเป็นอารมณ์ที่เดือดพล่านจนกลายเป็นคำพูดที่โกรธ (การทุ่มเถียง การพูดจาดูหมิ่น) โดยพื้นฐานแล้ว เปาโลต้องการให้สิ่งเหล่านี้ออกจากคำพูดของคริสเตียน ทัศนคติที่กระตุ้นให้เกิดคำพูดที่เกรี้ยวกราดและกลวิธีเชิงโวหารที่ใช้ในการพูดจะต้องกำจัดออกจากคลังแสงของคริสเตียน ชุมชนคริสเตียนจะเจริญและความเป็นน้ำหนึ่งใจเดียวกันของคริสตจักรจะได้รับการส่งเสริม (เทียบกับ เอเฟซัส 4:1-16) ก็ต่อเมื่อละทิ้งสิ่งชั่วเหล่านี้ไป

แม้ว่าคำพูดชั่วร้ายจะกำจัดออกไปได้ไม่ดีเท่าการหาสิ่งอื่นมาทดแทน การสนทนาและการกระทำของเราในครอบครัวของพระคริสต์ แม้แต่กับคนข้างนอกด้วย ต้องไม่เกิดจากความโกรธ แต่ควรได้รับการดลใจจากการมีใจกรุณา ใจสงสาร และใจให้อภัย ที่ตั้งอยู่บนพื้นฐานสูงสุดทั้งปวง นั่นคือการให้อภัยที่พระเจ้าประทานแก่เราในพระคริสต์ (เอเฟซัส 4:32) เปาโลกล่าวถึง “การอภัยในแนวตั้ง” (ที่พระเจ้าประทานแก่เรา) ให้เป็นต้นแบบสำหรับ “การอภัยในแนวนอน” (ที่เรามอบให้กันและกัน เทียบกับ โคโลสี 3:31; มัทธิว 6:12, 14, 15)

`ลองคำนึงถึงพลังแห่งการพูดของคุณ คุณจะให้พลังแห่งการพูดนี้หนุนใจ ให้กำลังใจ และเสริมสร้างความเชื่อได้อย่างไร`