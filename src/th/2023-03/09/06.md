---
title:  เต็มเปี่ยมด้วยพระวิญญาณ
date:   24/08/2023
---

`การบรรยายภาพของชาวคริสเตียนที่มาชุมนุมกันเพื่อนมัสการใน เอเฟซัส 5:18-20 เปาโลแสดงให้เห็นว่าพวกเขาควรทำอะไรในขณะที่นมัสการ`

คำกล่าวสุดท้ายของเปาโลใน เอเฟซัส 5:1-20 เขาเร่งเร้าผู้เชื่อให้หันออกจากการเมามายของเหล้าองุ่น และให้รับเอาประสบการณ์ของการทรงสถิตและฤทธิ์อำนาจของพระวิญญาณเข้ามาแทนที่ เปาโลห้ามการดื่มสุรา (อาจอ้างอิงจาก สุภาษิต 23:31 ในพระคัมภีร์พันธสัญญาเดิมภาษากรีก) โดยแนะนำว่าเขาได้ไตร่ตรองถึงคำสั่งห้ามดื่มสุราดังที่เห็นในพระคัมภีร์เดิมแห่งปัญญา (สุภาษิต 20:1 สุภาษิต 23:29-35) สิ่งชั่วร้ายที่มาจากการมึนเมา ได้แก่ การพูดจาหยาบคาย การพูดจาลามก การไม่มีสติ การผิดศีลธรรม และการบูชารูปเคารพ (เอเฟซัส 5:3-14) ซึ่งจะต้องเปลี่ยนสิ่งเหล่านี้ให้เป็นการนมัสการพระเจ้าโดยการดลใจจากพระวิญญาณด้วยการไตร่ตรอง คำแนะนำของเปาโลเต็มเปี่ยมด้วยพระวิญญาณเป็นกุญแจสำคัญนำไปสู่การเปลี่ยนแปลงใน เอเฟซัส 5:19-21 (“ปราศรัยกันด้วยเพลงสดุดี” “เพลงนมัสการ และเพลงฝ่ายจิตวิญญาณ” “ขอบพระคุณพระเจ้า” “ยอมเชื่อฟังกันและกัน”)

เปาโลนำคำแนะนำ “เต็มเปี่ยมด้วยพระวิญญาณ” มาประยุกต์ใช้ ลองจินตนาการว่าผู้เชื่อมาชุมนุมกันในการนมัสการพระเจ้าด้วยการดลบันดาลใจจากพระวิญญาณบริสุทธิ์ที่หล่อเลี้ยงความเป็นน้ำหนึ่งใจเดียวกัน (เอเฟซัส 5:1-18) ภาพของการนมัสการของคริสเตียนยุคแรกปกคลุมไปด้วยเสียงดนตรีแห่งการสรรเสริญ เป็นที่ถกเถียงกันว่า คริสตจักรเกิดมาจากเสียงเพลงหรือไม่ และข้อพระคัมภีร์นี้รวมถึง โคโลสี 3:16 ก็ให้หลักฐานที่ดีที่สุดสำหรับการกล่าวอ้างเช่นนั้น (เปรียบเทียบ กิจการ 16:25; ยากอบ 5:13)

การร้องเพลงให้องค์ประกอบใน “แนวตั้ง” ต่อการนมัสการ เนื่องจากสมาชิกคริสตจักร “ปราศรัยกัน” ด้วยเสียงเพลง (เอเฟซัส 5:19) อย่างไรก็ตาม วัตถุประสงค์เฉพาะของเสียงดนตรีแห่งการสรรเสริญคือ องค์พระผู้เป็นเจ้า ซึ่งระบุใน เอเฟซัส 5:20 กล่าวว่า “พระเยซูคริสต์องค์พระผู้เป็นเจ้าของเรา” (เปรียบเทียบ โคโลสี 3:16) การขอบพระคุณใน เอเฟซัส 5:20 เป็นการอธิบายควบคู่ไปกับบทเพลงสรรเสริญใน เอเฟซัส 5:19 ซึ่งจะต้องถวาย “ในพระนามของพระเยซูคริสต์องค์พระผู้เป็นเจ้าของเรา” คำว่า “จิตวิญญาณ” ในวลี “เพลงฝ่ายจิตวิญญาณ” (ภาษากรีกคือ pneumatikos) เน้นบทบาทของพระวิญญาณบริสุทธิ์ในการนมัสการ เนื่องจากคำนี้อธิบายบทเพลงที่ได้รับการดลใจหรือเปี่ยมไปด้วยพระวิญญาณบริสุทธิ์ เปาโลแสดงให้เห็นภาพการนมัสการของกลุ่มคริสเตียนในยุคแรกและการมีส่วนร่วมในทุกสิ่งของพระเจ้าทั้งสามพระภาค

`คุณจะใช้ดนตรีเพื่อเพิ่มพูนประสบการณ์การนมัสการของคุณเองได้อย่างไร`