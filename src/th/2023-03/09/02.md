---
title:  แต่จงขอบพระคุณดีกว่า
date:   20/08/2023
---

`เปาโลประสงค์ให้ผู้เชื่อ “เลียนแบบของพระเจ้า” ในแง่ใด ดูใน เอเฟซัส 5:1, 2`

เปาโลผลักดันให้ผู้เชื่อในเมืองเอเฟซัสดำเนินชีวิตในความรัก ซึ่งเป็นการเรียกร้องที่สำคัญสำหรับหัวข้อนี้ (ดูใน เอเฟซัส 5:8) การ “ดำเนินชีวิตในความรัก” นี้ (ดูใน เอเฟซัส 5:2) เป็นการเลียนแบบอย่างความรักของพระคริสต์ที่มีต่อเรา (เปรียบเทียบ เอเฟซัส 4:32) ซึ่งแสดงออกโดยการสละพระชนม์ของพระองค์เพื่อไถ่บาปเรา เปาโลให้ข้อมูลเกี่ยวกับการสละพระชนม์ 4 ประการ 1. ได้แรงจูงใจทั้งจากความรักของพระเจ้าพระบิดา (เอเฟซัส 5:1) และจากพระคริสต์พระองค์เอง (เอเฟซัส 5:2) 2. การสละพระชนม์ถือเป็นการแทนที่ โดยพระคริสต์สิ้นพระชนม์แทนเรา พระคริสต์มิใช่เหยื่อที่ถูกกระทำ แต่พระองค์สละพระองค์เองเพื่อเรา 3. ภายใต้แบบของสถานนมัสการในพระคัมภีร์พันธสัญญาเดิม การสิ้นพระชนม์ของพระคริสต์เป็นเครื่องบูชาถวายแด่พระเจ้าเช่นกัน 4. พระเจ้าทรงยอมรับเครื่องบูชานี้เนื่องจากเป็น “เครื่องบูชาที่ทรงโปรดปราน” (เอเฟซัส 5:2; เปรียบเทียบ อพยพ 29:18; เลวีนิติ 2:9 ฟีลิปปี 4:18)

จากนั้น เอเฟซัส 5:3-5 นำเราเข้าสู่ส่วนที่แสดงความกังวลเกี่ยวกับจริยธรรมทางเพศ ผู้เชื่อใหม่ในเมืองเอเฟซัสกำลังตกอยู่ในอันตรายด้วยการหันกลับจากการทรงเรียกให้เป็นคริสเตียน และถูกดึงกลับไปสู่พฤติกรรมทางเพศที่คัดค้านการเป็นคริสเตียน (เปรียบเทียบ 1 โครินธ์ 5:1-11; 1 โครินธ์ 6:12-20; 2 โครินธ์ 12:21)

สมัยยุคกรีก-โรมันในศตวรรษแรกมีการแสดงให้เห็นถึงความเสื่อมทรามทางศีลธรรมและการเมามายตามที่อธิบายไว้ในพระคัมภีร์พันธสัญญาใหม่ข้ออื่น ๆ (ดูใน 1 โครินธ์ 6:9; กาลาเทีย 5:19; เอเฟซัส 4:17-19; โคโลสี 3:5) ตัวอย่างเช่น งานเลี้ยงของผู้มั่งคั่งมักจะมีพฤติกรรมที่เปาโลประณามใน เอเฟซัส 5:3-14 เช่น การเมาสุรา การพูดลามก การบันเทิงเริงร่า และการกระทำที่ผิดศีลธรรม นอกจากนี้ ศูนย์รวมใจกลางเมืองยังให้มีการไม่เปิดเผยตัวตนและอนุญาตให้มีพฤติกรรมทางเพศที่ผิดศีลธรรมได้ ในทางกลับกัน หลายคนในสังคมก็ดำเนินชีวิตอย่างมีคุณธรรมและทำหน้าที่เป็นผู้สนับสนุนศีลธรรมอย่างเคร่งครัด เมื่อพระคัมภีร์พันธสัญญาใหม่แจกแจงรายละเอียดระหว่างความชั่วและความดี รวมถึงการปฏิบัติในครัวเรือน (เช่น เอเฟซัส 5:21-6:9; โคโลสี 3:18-4:1) ผู้เขียนข้อพระธรรมเหล่านี้ได้สะท้อนประเด็นสำคัญในยุคกรีก-โรมัน โลกนี้ที่ครั้งหนึ่งมีทั้งเสื่อมทรามและคุณธรรม เปาโลแนะนำให้หลีกเลี่ยงพฤติกรรมที่ผิดศีลธรรมที่คนต่างชาติปฏิบัติ และก็หวังด้วยว่าผู้เชื่อจะระมัดระวังในพฤติกรรมของพวกเขา เพื่อให้เป็นที่เคารพในหมู่คนนอกศาสนา

`คำกล่าวของเปาโลที่เกี่ยวกับพฤติกรรมทางเพศประยุกต์ใช้กับวัฒนธรรมของคุณได้อย่างไร`