---
title:  การใช้ชีวิตอย่างชาญฉลาด
date:   19/08/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 5:1-20; 1 โครินธ์ 5:1-11; วิวรณ์ 16:1-16; โคโลสี 4:5; สุภาษิต 20:1; สุภาษิต 23:29-35; กิจการ 16:25

> <p>ข้อควรจำ</p>
> “เพราะฉะนั้น จงระวังในการดำเนินชีวิตให้ดี อย่าเหมือนคนไร้ปัญญา แต่ให้เหมือนคนมีปัญญา จงใช้โอกาสให้เป็นประโยชน์ เพราะว่าทุกวันนี้เป็นยุคสมัยที่ชั่วร้าย เพราะเหตุนี้ อย่าเป็นคนโง่เขลา แต่จงเข้าใจว่าอะไรคือพระประสงค์ขององค์พระผู้เป็นเจ้า” (เอเฟซัส 5:15-17)

เมื่อไม่นานมานี้ มีการประมูลเหยือกคริสตัลในสหราชอาณาจักร ผู้เปิดประมูลบรรยายเหยือกนั้นว่าเป็น “เหยือกสีม่วงแดงของฝรั่งเศสในศตวรรษที่ 19” โดยประเมินมูลค่าของมันไว้ที่ 200 เหรียญสหรัฐ ผู้ร่วมประมูลที่มีความรู้ทางด้านนี้ดียอมรับว่าเหยือกนี้เป็นใบที่หายากมาก ซึ่งเป็นคนโทของอิสลาม มูลค่าที่แท้จริงเพียงเท่านั้นจริงหรือ มูลค่าที่แท้จริงคือ 5 ล้านปอนด์ (ประมาณ 6.5 ล้านเหรียญสหรัฐ) อะไรที่ทำให้ผู้ซื้อเสนอราคาเช่นนั้น แล้วสามารถจบลงได้ที่ราคา 200 เหรียญสหรัฐ ผู้ซื้อรู้บางสิ่งที่ผู้ขายไม่รู้ นั่นคือ มูลค่าที่แท้จริงของเหยือก

เปาโลเปรียบเทียบคุณค่าของคนนอกศาสนากับผู้เชื่อใน เอเฟซัส 5:1-20 คนนอกศาสนาเห็นค่าของการพูดลามกหยาบโลน (เอเฟซัส 5:4) การสำมะเลเทเมา (เอเฟซัส 5:18) และเพศสัมพันธ์ที่ผิดศีลธรรม (เอเฟซัส 5:3, 5) ว่าเป็นสมบัติล้ำค่าของชีวิต อย่างไรก็ตาม ผู้เชื่อรู้ว่าวันสิ้นสุดของการประมูลจะมาถึง วันที่มูลค่าแท้จริงของทุกสิ่งจะปรากฏชัด (เอเฟซัส 5:5, 6) แทนที่จะเสนอราคาประมูลไปที่การสังสรรค์และการเมามาย ผู้เชื่อเหล่านี้เห็นมูลค่าในสิ่งอื่น คือ “ทุกอย่างที่เป็นความดี ความชอบธรรม และความจริง” ในพระคริสต์ (เอเฟซัส 5:9) ดังนั้น เปาโลจึงกระตุ้นให้พวกเขาฉวยไว้เมื่อราคาดี ในสิ่งที่พบได้ในพระคริสต์ (เราทุกคนก็เช่นเดียวกัน) ในขณะที่ยังมีชีวิตอยู่หน้าประตูแห่งความเป็นนิรันดร์ (เอเฟซัส 5:15-17)