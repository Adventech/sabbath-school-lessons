---
title:  พระเจ้าทรงช่วยเราอย่างไร
date:   15/07/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 2:1-10; เอเฟซัส 5:14; โรม 5:17; เอเฟซัส 5:6; 2 ทิโมธี 1:7

> <p>ข้อควรจำ</p>
> “แต่พระเจ้าทรงเปี่ยมด้วยพระเมตตา พระองค์ทรงรักเราโดยความรักอันใหญ่หลวงของพระองค์ ถึงแม้ว่าเราเป็นคนตายเนื่องจากการละเมิด พระองค์ยังทรงทำให้มีชีวิตอยู่ร่วมกับพระคริสต์”   (เอฟซัส 2:4, 5)

เมื่อวันที่ 14 ตุลาคม 1987 เจสสิก้า แมคเคลอร์ วัย 18 เดือน กำลังเล่นอยู่ในสวนหลังบ้านของคุณป้า จู่ ๆ เธอก็พลัดตกลงไปในบ่อร้างสูง 22 ฟุต สถานการณ์เลวร้ายนี้ดึงดูดสื่อจากทั่วโลกให้มาจดจ่ออยู่ที่มิดแลนด์ รัฐเท็กซัส ผู้ชมทั่วโลกต่างเฝ้าดู “หนูน้อย เจสสิก้า” นอนหลับ ร้องไห้ ร้องเพลง และร้องหาแม่ของเธอ พวกเขามองดูหน่วยกู้ภัยฉุกเฉินหย่อนท่อส่งอากาศบริสุทธิ์ลงไปในบ่อ

ท้ายที่สุด ห้าสิบแปดชั่วโมงหลังจากที่เจสสิก้าตกลงไป ผู้ชมทั่วทั้งโลกเฝ้าดูเจสสิก้าในขณะที่ได้รับการช่วยขึ้นมาจากบ่อน้ำขนาดแปดนิ้วที่ขังเธอไว้กว่าสองวัน ภาพถ่ายที่ชนะรางวัลพูลิตเซอร์ของช่างภาพสก็อตต์ ชอว์ จับภาพช่วงเวลานั้นไว้ได้ ในรูปเป็นภาพใบหน้าของหน่วยกู้ภัยที่กังวลในขณะที่พวกเขามองลงไปดูหนูน้อยเจสสิก้าที่มีผ้าพันแผลพันตัวไว้

ไม่มีอะไรที่น่าสนใจเท่ากับเรื่องราวการช่วยชีวิต ซึ่งเปาโลได้ให้มุมมองที่ชัดเจนและใกล้ชิดใน เอเฟซัส 2:1-10 ถึงภารกิจการกู้ภัยที่ยิ่งใหญ่และกว้างไกลที่สุดตลอดกาล คือความพยายามของพระเจ้าในการไถ่มนุษย์ เรื่องราวนั้นน่าสนใจยิ่งขึ้นเมื่อได้รู้ว่า เราไม่ได้เป็นเพียงผู้ชมการช่วยชีวิตผู้อื่น แต่เราเป็นพยานถึงการช่วยชีวิตของเราเอง