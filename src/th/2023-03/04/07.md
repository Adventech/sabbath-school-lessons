---
title:  ศึกษาเพิ่มเติม
date:   21/07/2023
---

เบื้องหลังของจดหมายถึงชาวเอเฟซัสเป็นเรื่องราวที่เปาโลมักพาดพิงถึง เหตุการณ์สำคัญในเรื่องราวมีดังนี้

1. พระเจ้าทรงเลือกประชากรของพระองค์ “ตั้งแต่ก่อนทรงสร้างโลก” (เอเฟซัส 1:4, 5, 11)
2. อดีตของเขาเหล่านั้นตกอยู่ในบาป (เอเฟซัส 2:1-3, 11, 12; เอเฟซัส 4:17-19, 22; เอเฟซัส 5:8)
3. การเข้ามาช่วยของพระเจ้าโดยพระคริสต์ในการช่วยพวกเขาให้รอด (เอเฟซัส 1:7, 8; เอเฟซัส 2:4-6, 13-19; เอเฟซัส 4:1, 20, 21; เอเฟซัส 5:2, 8, 23, 25, 26)
4. พวกเขายอมรับข่าวประเสริฐ (เอเฟซัส 1:12, 13 และข้ออื่น ๆ ที่กล่าวพาดพึงถึง) ครั้งหนึ่งเคย “ไม่มีความหวัง” (เอเฟซัส 1:12) บัดนี้ผู้เชื่อมี “ความหวังเดียว” ในการขับเคลื่อน (เอเฟซัส 4:4; เปรียบเทียบ เอเฟซัส 1:18)
5. ชีวิตปัจจุบันของผู้เชื่อเป็นเหมือนสาวก แม้จะอาศัยอยู่ในช่วงเวลาที่เต็มไปด้วยภยันตรายและการต่อต้านจากอำนาจชั่วร้าย แต่พวกเขาก็สามารถได้รับพรจากแหล่งของประทานที่มอบให้โดยองค์พระผู้เป็นเจ้าผู้ประทับบนพระที่นั่ง (เอเฟซัส 1:15-23; เอเฟซัส 2:6; เอเฟซัส 3:14-21; เอเฟซัส 4:7-16; เอเฟซัส 6:10-20)
6. จุดสูงสุดของประวัติศาสตร์ในอนาคตคือ บทบาทของพระวิญญาณในฐานะทรง “เป็นมัดจำ” (เอเฟซัส 1:13, 14) หรือ “ประทับตรา” (เอเฟซัส 4:30) จนเวลาครบบริบูรณ์ ในช่วงเวลาสูงสุดนี้ ผู้เชื่อจะได้รับรางวัลสำหรับความสัตย์ซื่อของพวกเขาโดยการเข้าครอบครอง “มรดก” ที่ได้มอบให้พวกเขาแล้วในพระคริสต์ (เอเฟซัส 2:7; เอเฟซัส 6:8, 9) และโดยความเชื่อในพระคริสต์ พวกเขาจะได้รับอาณาจักรของพระคริสต์ในยุคสมัยที่จะมาถึง (เอเฟซัส 1:21; เอเฟซัส 2:7, 19-22; เอเฟซัส 4:13, 15; เอเฟซัส 5:27)

**คำถามเพื่อการอภิปราย**:

`เรื่องราวเบื้องหลังของพระธรรมเอเฟซัส (จากศึกษาเพิ่มเติม) ไม่ใช่เป็นเพียงเรื่องราวของผู้เชื่อในศตวรรษแรกเท่านั้น แต่เป็นเรื่องราวของเราเอง ขั้นตอนสำคัญใดของเรื่องราวนี้ที่ช่วยให้คุณมีความหวังมากที่สุดในช่วงเวลานี้`

`เหตุใดเปาโลจึงย้อนถึงอดีตอันผิดบาปของผู้ฟังอยู่เสมอ โดยเชิญชวนให้พวกเขาสะท้อนถึงชีวิตก่อนกลับใจใหม่`

`เปรียบเทียบบทสรุปข่าวประเสริฐของเปาโลใน เอเฟซัส 2:8-10 กับบทสรุปที่เปาโลเขียนไว้ก่อนหน้านี้ใน โรม 1:16, 17  มีประเด็นใดที่คล้ายคลึงกัน และทั้งสองบทแตกต่างกันอย่างไร`

`ในขณะที่การประพฤติดีของผู้เชื่อไม่มีบทบาทในการไถ่ให้รอด การประพฤตินั้นไม่สามารถให้ความรอดแก่ผู้คนได้ แล้วการทำการดีมีส่วนสำคัญอะไรในแผนการของพระเจ้าสำหรับผู้เชื่อ เอเฟซัส 2:10`