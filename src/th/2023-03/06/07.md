---
title:  ศึกษาเพิ่มเติม
date:   04/08/2023
---

อ่านหนังสือของ นางเอลเลน จี. ไว้ท์ เรื่อง “การฟื้นฟูปัจจุบัน” ในหนังสือสงครามประวัติศาสตร์ หน้า 461-478

“เราจะประสานสภาพจิตวิญญาณที่แคระแกร็นของเราเข้ากับข้อพระคัมภีร์ต่อไปนี้ (เอเฟซัส 3:14-19) ที่อธิบายถึงความบริบูรณ์ในความรู้ที่เราได้ครอบครองเพราะเป็นสิทธิพิเศษของเราได้อย่างไร สวรรค์จะมองดูเราอย่างไรผู้ซึ่งได้เปรียบฝ่ายจิตวิญญาณและฝ่ายโลกทุกอย่างเพื่อเราจะได้เติบโตในพระคุณ แต่เราไม่ปรับปรุงโอกาสของเราเลย อัครสาวกไม่ได้เขียนถ้อยคำเหล่านี้เพื่อยั่วเย้าเรา หรือหลอกลวงเรา หรือเพิ่มความคาดหวังแก่เราเพียงเพื่อให้เราต้องผิดหวังในประสบการณ์ของเรา เปาโลเขียนถ้อยคำเหล่านี้เพื่อแสดงให้เราเห็นถึงสิ่งที่เราจะเป็นและต้องเป็น หากเราจะเป็นทายาทแห่งอาณาจักรของพระผู้เป็นเจ้า เราจะเป็นผู้รับใช้ร่วมกันกับพระเจ้าได้อย่างไรหากเรามีประสบการณ์ที่แคระแกร็น เราได้รู้ถึงสิทธิพิเศษของคริสเตียน เราจึงควรแสวงหาความเข้าใจฝ่ายจิตวิญญาณอย่างลึกซึ้งในเรื่องของพระเจ้าที่องค์พระผู้เป็นเจ้าประสงค์ให้เรามี

“เราเชื่อในพระคัมภีร์จริงหรือ เราเชื่อจริง ๆ หรือว่าเราสามารถบรรลุถึงความรู้ของพระเจ้าที่มอบให้แก่เราในข้อพระคัมภีร์นี้ได้ เราเชื่อทุกถ้อยคำที่ออกจากพระโอษฐ์ของพระเจ้าหรือไม่ เราเชื่อจริงหรือถึงถ้อยคำที่ตรัสโดยผู้เผยพระวจนะและอัครสาวก โดยพระเยซูคริสต์ผู้ทรงเป็นผู้เริ่มต้นแห่งความสว่างและพรทั้งปวง ความมั่งคั่งและความบริบูรณ์ดำรงอยู่ในพระองค์ เราเชื่อในพระเจ้าและในพระบุตรของพระองค์จริง ๆ หรือ” (เอลเลน จี. ไว้ท์, The Advent Review and Sabbath Herald, ตุลาคม 1, 1889)

**คำถามเพื่อการอภิปราย**:

`เปรียบเทียบบทกวีสรรเสริญของเปาโลใน เอเฟซัส 3:20, 21 กับบทกวีสรรเสริญบทอื่น ๆ ในพระคัมภีร์พันธสัญญาใหม่ (ตัวอย่างบทกวีสรรเสริญอื่น ๆ ได้แก่ โรม 11:33-34; โรม 16:25-27; ฟีลิปปี 4:20; 2 เปโตร 3:18; ยูดา 1:24, 25) บทกวีสรรเสริญเหล่านี้ให้แนวคิดอย่างไร เราสรรเสริญพระเจ้าและนมัสการพระองค์ในแบบที่บทกวีสรรเสริญนี้แสดงให้เราเห็นได้อย่างไร`

`เปรียบเทียบ การใช้ภาษากรีก plēroma (“ความบริบูรณ์”) ในเอเฟซัสทั้งสี่ข้อ (เอเฟซัส 1:10, 23; เอเฟซัส 3:19; เอเฟซัส 4:13) คุณคิดว่าเหตุใดแนวคิดนี้จึงสำคัญสำหรับเปาโล`

`จากบรรดาการกระทำทั้งหมดของพระเจ้าที่เปาโลสรรเสริญใน เอเฟซัส 3 สิ่งใดที่สร้างแรงบันดาลใจแก่คุณมากที่สุด จงให้เหตุผล`

`เปาโลสรุปเอเฟซัสครึ่งแรกตั้งแต่ที่เริ่มต้นเขียน (เอเฟซัส 1:3-21) โดยใช้ภาษาของการอธิษฐานและการสรรเสริญ เขาเทิดทูนฤทธิ์อำนาจของพระเจ้าที่ประทับในชีวิตของผู้เชื่อผ่านทางพระคริสต์และพระวิญญาณ (เอเฟซัส 3:16-21) เราจะสัมผัสกับฤทธิ์อำนาจนี้ในชีวิตของเราให้มากขึ้นดังที่ นางเอลเลน จี. ไว้ท์เขียนไว้ข้างต้นได้อย่างไร`