---
title:  ความล้ำลึกแห่งข่าวประเสริฐ
date:   29/07/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 3: โยบ 11:5-9; เอเสเคียล 43:13-16; อาโมส 7:7, 8; วิวรณ์ 11:1, 2

> <p>ข้อควรจำ</p>
> “ขอให้พระเกียรติมีแด่พระองค์ผู้ทรงสามารถทำทุกสิ่งได้มากยิ่งกว่าที่เราทูลขอหรือคิด โดยฤทธานุภาพที่ทำกิจอยู่ภายในเรา ขอให้พระเกียรติจงมีแด่พระองค์ในคริสตจักรและในพระเยซูคริสต์ตลอดทุกชั่วอายุคนเป็นนิตย์ อาเมน” (เอเฟซัส 3:20, 21)

เปาโลเริ่มต้นเอเฟซัส 3 ด้วยหัวข้อที่เขาได้กล่าวถึงก่อนหน้านี้ “นั่นก็คือคนต่างชาติได้เป็นผู้ร่วมรับมรดก เป็นอวัยวะของกายเดียวกัน และเป็นผู้มีส่วนร่วมในพระสัญญาในพระเยซูคริสต์โดยทางข่าวประเสริฐ” (เอเฟซัส 3:6) แม้ว่าคำกล่าวนี้ไม่ได้ทำให้คริสตจักรในปัจจุบันแปลกใจมากนัก เนื่องจากคริสตจักรส่วนใหญ่ประกอบด้วยคนต่างชาติ แต่สำหรับผู้อ่านจดหมายของเปาโลหลายคนในเวลานั้นดูเหมือนจะเป็นสิ่งแปลกใหม่

จากนั้นเปาโลก็กล่าวคำพูดที่ได้รับการดลใจต่อไป พร้อมกับสะท้อนความปรารถนาที่จะประกาศข่าวประเสริฐของพระเยซูแก่คนต่างชาติ

เราเรียนรู้ถึงความยากลำบากของเปาโลในการขยายงานการรับใช้ ความยากลำบากที่รวมถึงช่วงเวลาในเรือนจำโรมันด้วย

และเราก็ได้อ่านถึงความมุ่งมั่นของเปาโลต่อความล้ำลึกที่เป็นหัวใจของข่าวประเสริฐ ความล้ำลึกที่กล่าวว่า ในคริสตจักรคนต่างชาติมีความเสมอภาคกับพี่น้องชาวยิว เราสัมผัสถึงความตื่นเต้นที่เขามีต่อคริสตจักรและพันธกิจแห่งจักรวาล เราอ่านคำอธิษฐานของเขา ซึ่งสรรเสริญพระเจ้าที่ทรงสำแดงพระคุณของพระองค์ผ่านทางคริสตจักร

กล่าวโดยสรุปได้ว่า เราจะได้รับแรงบันดาลใจที่จะเข้าร่วมในความปรารถนาของเปาโลเพื่อข่าวประเสริฐ