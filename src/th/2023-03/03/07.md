---
title:  ศึกษาเพิ่มเติม
date:   14/07/2023
---

ศึกษาคำอธิบายทั้งสองแหล่งนี้ที่เกี่ยวกับการประทับของพระคริสต์บนพระที่นั่งจากงานเขียนของนางเอลเลน จี. ไว้ท์:

“เมื่อพระคริสต์เสด็จผ่านเข้าไปในประตูสวรรค์ พระองค์ทรงขึ้นครองบัลลังก์ท่ามกลางการสรรเสริญของเหล่าทูตสวรรค์ ทันทีที่พิธีนี้เสร็จสิ้น พระวิญญาณบริสุทธิ์ได้เสด็จลงมาเหนือเหล่าสาวกเหมือนกระแสน้ำที่ไหลเชี่ยวกราก และพระคริสต์ได้รับพระเกียรติอย่างแท้จริง เป็นพระสิริที่พระองค์ทรงมีร่วมกับพระบิดาตลอดนิรันดร์ การหลั่งลงมาของพระวิญญาณในวันเพนเทคอสต์เป็นการสื่อสารจากสวรรค์ว่า พิธีสถาปนาพระผู้ไถ่นั้นสำเร็จแล้ว ตามที่พระองค์ได้ทรงสัญญาไว้ พระองค์จะทรงส่งพระวิญญาณบริสุทธิ์จากสวรรค์มายังผู้ติดตามพระองค์ เนื่องจากพระองค์ในฐานะปุโรหิตและกษัตริย์ได้รับสิทธิอำนาจทั้งปวงทั้งในสวรรค์และบนแผ่นดินโลก และทรงเป็นผู้ได้รับการเจิมเหนือประชากรของพระองค์ (The Acts of the Apostles, หน้า 38, 39)

“และอีกครั้งหนึ่ง เมื่อพระองค์ทรงนำพระบุตรหัวปีนั้นเข้ามาในโลก ก็ตรัสว่า ‘ให้ทูตสวรรค์ทั้งหมดของพระเจ้ากราบนมัสการพระบุตร’ ” ฮีบรู 1:6

“ด้วยความยินดีที่ไม่อาจบรรยายได้ บรรดาผู้ปกครอง ผู้ครอบครอง และอำนาจต่างยอมรับในฤทธิ์อำนาจสูงสุดของเจ้าชายแห่งชีวิต ทูตสวรรค์ต่างกราบลงต่อเบื้องพระพักตร์พระองค์ ขณะที่เสียงโห่ร้องดีใจดังไปทั่วลานสวรรค์ว่า ‘พระเมษโปดกผู้ถูกปลงพระชนม์แล้วนั้นทรงสมควรได้รับ ฤทธานุภาพ ทรัพย์สมบัติ พระปัญญา พระกำลัง พระเกียรติ พระสิริ และคำสดุดี’ ” วิวรณ์ 5:12

“บทเพลงแห่งชัยชนะเคล้าเสียงดนตรีจากพิณของทูตสวรรค์ จนดูเหมือนว่าทั้งสวรรค์เต็มไปด้วยความยินดีและคำสรรเสริญ ความรักได้ชัยชนะ ผู้สูญหายได้พบ สวรรค์ดังกังวานไปด้วยเสียงอันสูงส่งว่า ‘ขอให้คำสดุดี พระเกียรติ พระสิริและอานุภาพ จงมีแด่พระองค์ผู้ประทับบนพระที่นั่งและแด่พระเมษโปดก ตลอดไปเป็นนิตย์’ ” วิวรณ์ 5:13” (ผู้พึงปรารถนาแห่งปวงชน, หน้า 834, 835)

**คำถามเพื่อการอภิปราย**:

`ไตร่ตรองคำว่า “บัดนี้” และ “ยังไม่ถึงเวลา” ในเรื่องของพระเยซูผู้ประทับบนพระที่นั่ง ในแง่ของ “บัดนี้” พระเยซูทรงเป็นเจ้าแห่ง “ทุก ๆ สิ่ง” ทั้งอำนาจของภูตผีทั้งปวงก็อยู่ภายใต้พระองค์ และพระองค์ทรงครอบครองโดยสมบูรณ์เหนือทุกสิ่งที่มองไปในอนาคต ซึ่ง “ยังไม่ถึงเวลา” อธิบายคำกล่าวนี้ได้อย่างไร (ดูใน 1 โครินธ์ 15:24-28)`

`คุณดำเนินชีวิตภายใต้การปกครองของพระคริสต์เหนือทุกสิ่งมากน้อยเพียงใด หรือคุณอยู่ภายใต้อำนาจของสิทธิอำนาจอื่นที่ล้มลงในบาปและอำนาจเสื่อมถอยมากน้อยเพียงใด คุณจะรู้ได้อย่างไรว่าอำนาจไหนคือของฝ่ายไหน คุณจะหลีกหนีจากพลังแห่งความชั่วร้ายที่แม้ว่าจะพ่ายแพ้ไปแล้ว แต่ก็ยังแพร่หลายอยู่ในโลกของเราได้อย่างไร`