---
title:  แผนการอันยิ่งใหญ่ของพระเจ้าที่มีพระคริสต์เป็นศูนย์กลาง
date:   01/07/2023
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 1:3-14; เอเฟซัส 2:6; เอเฟซัส 3:10; โคโลสี 1:13, 14; เฉลยธรรมบัญญัติ 9:29

> <p>ข้อควรจำ</p>
> “สาธุการแด่พระเจ้าพระบิดาของพระเยซูคริสต์องค์พระผู้เป็นเจ้าของเรา ผู้ประทานพรฝ่ายจิตวิญญาณทุกอย่างแก่เราในสวรรค สถานโดยพระคริสต์” เอเฟซัส 1:3

ยี่สิบห้าปีหลังจากที่เป็นมนุษย์คนแรกเดินบนดวงจันทร์ นีล อาร์มสตรองเขียนข้อความขอบคุณทีมประดิษฐ์ที่ออกแบบชุดอวกาศ (Extravehicular Mobility Unit (EMU)) ที่เป็นขั้นหนึ่งในประวัติศาสตร์ของเขา อาร์มสตรองเรียกชุดนั้นว่า “ชุดอวกาศที่ถูกถ่ายภาพมากที่สุดในประวัติศาสตร์” และกล่าวติดตลกว่า ชุดอวกาศนี้ประสบความสำเร็จในการปิดซ่อน “ผู้สวมใส่ที่น่าเกลียด” ได้เป็นอย่างดี อาร์ม สตรองขอบคุณ “ทีมออกแบบชุดอวกาศ (EMU)” ที่ศูนย์อวกาศจอห์นสันสำหรับชุดที่ “แข็งแกร่ง เชื่อถือได้ และสวมใส่สบาย” ที่รักษาชีวิตของเขาไว้

เปาโลเริ่มต้นจดหมายที่เขียนถึงชาวเอเฟซัสด้วยคำขอบคุณอย่างสง่างาม สรรเสริญพระเจ้าสำหรับพรที่พระองค์ประทานให้ พรที่จำเป็นต่อชีวิตของผู้เชื่อเช่นเดียวกับชุดอวกาศที่จำเป็นสำหรับผู้ที่ต้องเดินบนดวงจันทร์ เปาโลให้เหตุผลว่า พระเจ้าทรงทำกิจในการประทานพรนี้ตั้งแต่ “ก่อนทรงสร้างโลก” (เอเฟซัส 1:4) และสรรเสริญพระเจ้าที่ทรงทำกิจเพื่อผู้เชื่อตลอดหลายยุคหลายสมัย

การกล่าวเปิดจดหมายของเปาโลในข้อนี้ ทำให้พระธรรมเอเฟซัสมีค่ามากต่อการเป็นแบบอย่างในการนมัสการพระเจ้าและเพื่อสรรเสริญพระเจ้าสำหรับพรมากมายที่พระองค์ประทานให้