---
title:  ศึกษาเพิ่มเติม
date:   11/08/2023
---

หลักสังเกตสองประการที่ช่วยเราในการศึกษา เอเฟซัส 4:7-10 คือ

การแปลพระธรรม เอเฟซัส 4:9 พระคัมภีร์ฉบับแปลบางเล่มระบุว่า การเสด็จลงสู่เบื้องต่ำเกิดขึ้นก่อนการเสด็จขึ้น (เช่น การใช้คำว่า “พระองค์​ได้​เสด็จลงไปสู่เบื้องต่ำของแผ่นดินโลกก่อนด้วย” KJV) คำแปลฉบับอื่นใช้ข้อความภาษากรีกที่ใกล้เคียงกว่า โดยไม่กล่าวถึงประเด็นของเวลาการเสด็จขึ้นหรือการเสด็จลง (เช่น การที่กล่าวว่า “พระองค์เสด็จขึ้นไป” นั้น จะมีความหมายว่าอะไร ถ้าไม่ใช่ว่าพระองค์ได้เสด็จลงไปสู่เบื้องต่ำของแผ่นดินโลกแล้วด้วย) ซึ่ง สดุดี 68:18 ทำให้เห็นมุมมองในเรื่องของลำดับเหตุการณ์ที่ได้ศึกษาไปแล้วในวันอังคาร โดยพระคริสต์ประทับบนพระที่นั่งบนสวรรค์ (เสด็จขึ้นไป) เหตุการณ์นี้เกิดขึ้นก่อน ตามด้วยการ “เสด็จลงไป” ในรูปของพระวิญญาณ

การนำเชลยไปด้วย ในการพาดพึงถึง สดุดี 68:18 จากพระคัมภีร์พันธสัญญาเดิมของกรีกที่เรียกว่า Septuagint (แปลภาษากรีกโบราณในพระคัมภีร์พันธสัญญาเดิม) เปาโลใช้วลีใน เอเฟซัส 4:8 ที่อ่านตามตัวอักษรได้ว่า “พระองค์​ทรงนำพวกเชลยไปเป็นเชลยอีก” (KJV) เป็นที่ยืนยันกันอย่างกว้างขวางว่าหมายถึง “พระองค์ทรงนำเชลยกลุ่มใหญ่ไป” (ฉบับมาตรฐาน) ผู้เชื่อเซเว่นธ์เดย์แอ๊ดเวนตีสมักเข้าใจวลีนี้ว่า เป็นการกระทำของพระคริสต์ในการนำกลุ่มคน คือผู้ที่ฟื้นคืนชีพพิเศษในช่วงเวลาที่พระองค์ฟื้นคืนพระชนม์ ขึ้นสู่สวรรค์พร้อมกับพระองค์ (มัทธิว 27:51-53) สิ่งเหล่านี้ประกอบกันเป็นผลแรกของผู้ได้รับการไถ่ ที่พระองค์ทรงนำเสนอให้กับพระบิดาเมื่อครั้นที่พระองค์เสด็จกลับสู่อาณาจักรแห่งสวรรค์ (ดูใน The SDA Bible Commentary, vol. 6, หน้า 1022; ผู้พึงปรารถนาแห่งปวงชน, หน้า 834, เปรียบเทียบกับ ผู้พึงปรารถนาแห่งปวง, หน้า 785, 786) แต่กล่าวอีกนัยหนึ่งที่สอดคล้องกับ โคโลสี 2:15 ได้ว่า ข้อพระคัมภีร์นี้อาจถูกมองว่าเป็นภาพของการที่พระคริสต์ทรงพิชิตศัตรูของพระองค์ คือซาตานและทูตชั่วของมัน ผู้ซึ่งได้รับการพรรณนาว่าเป็นเชลยที่พ่ายแพ้

**คำถามเพื่อการอภิปราย**:

`เปรียบเทียบรายการ “ของประทานฝ่ายวิญญาณ” ในเอเฟซัส 4:11 กับรายการใน 1 โครินธ์ 12:4-11, 27-30; โรม 12:4-8; และ 1 เปโตร 4:10, 11 คุณสังเกตเห็นความแตกต่างและความคล้ายคลึงกันอย่างไร`

`อภิปรายในชั้นเรียนถึงเรื่องของ “ลมคำสั่งสอน” ที่พัดเข้าสู่คริสตจักรในทุกวันนี้ ขอให้สังเกตว่า เปาโลเตือนเราไม่ให้ถูกลมเหล่านี้พัดไป เรามีวิธีใดบ้างที่จะช่วยปกป้องตนเองและผู้อื่นในคริสตจักรจากความเสียหายที่ลมนี้อาจจะพัดมาสู่เรา`

`เปาโลเน้นเรื่อง “ความเป็นน้ำหนึ่งใจเดียวกัน” ทั่วทั้งพระธรรม เอเฟซัส แต่เราแสวงหาความเป็นหนึ่งเดียวกันด้วยทุกวิถีทางหรือไม่`