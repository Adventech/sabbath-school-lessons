---
title:  ศึกษาเพิ่มเติม
date:   04/01/2019
---

อ่านงานเขียนของ เอลเลน จี. ไว้ท์, Testimonies to Ministers and Gospel Workers, ในบท “การศึกษาพระธรรมดาเนียล” และ “พระธรรม วิวรณ์”, หน้า 112-119

“การเปิดเผยนี้ทรงประทานให้ เพื่อเป็นเครื่องชี้นำและให้การหนุนใจคริสตจักรตลอดประวัติศาสตร์ของคริสเตียน...พระธรรมวิวรณ์เป็นสิ่งที่เผยให้ทราบ องค์พระผู้เป็นเจ้าเองทรงเปิดเผยให้ผู้รับใช้ทราบถึงข้อลึกลับที่บรรจุอยู่ในหนังสือ และพระองค์ทรงออกแบบให้พวกเขาเปิดหน้าหนังสือเพื่อการศึกษาหมดทั้งเล่ม ความจริงที่มีอยู่ถูกแสดงออกแก่เหล่าผู้มีชีวิตอยู่ในช่วงเวลาสุดท้ายของประวัติศาสตร์โลกพอๆสำหรับผู้มีชีวิตอยู่ในสมัยของอัครทูตยอห์น ฉากบางฉากพรรณนาถึงคำพยากรณ์ในอดีต บ้างก็แสดงให้เห็นในสิ่งที่กำลังเกิดขึ้นในปัจจุบัน และบางฉากแสดงให้เห็นภาพเหตุการณ์สุดท้ายของความขัดแย้งยิ่งใหญ่ระหว่างอำนาจของความมืดและเจ้าชายแห่งสวรรค์ และบางฉากเผยถึงชัยชนะและความชื่นชมยินดีของเหล่าผู้ถูกไถ่ให้รอดในโลกที่ถูกสร้างใหม่

“อย่าให้ใครคิดว่า เพราะข้อความในพระธรรมวิวรณ์ไม่อาจอธิบายความหมายได้ทุกสัญลักษณ์ ซึ่งบันทึกไว้ในพระธรรมวิวรณ์ ดังนั้นจึงเปล่าประโยชน์สำหรับพวกเขาที่จะค้นหาความหมายในพระธรรมเล่มนี้ พระเจ้าองค์ผู้ทรงเผยข้อลึกลับนี้ให้อัครทูตยอห์นทราบว่า จะทรงประทานความจริงให้กับผู้ที่ค้นหาอย่างหมั่นเพียร เพื่อพวกเขาจะได้ชิมรสชาติของสวรรค์ล่วงหน้า ผู้ที่มีใจเปิดออกต้อนรับความจริงจะสามารถเข้าใจคำสอนของพระธรรมเล่มนี้ ดังพระสัญญาที่ว่า “พระเจ้าจะทรงประทานพรแก่ผู้ที่เชื่อฟังถ้อยคำแห่งคำพยากรณ์ที่เขียนไว้ในพระธรรมเล่มนี้” (เอลเลน จี. ไว้ท์, กิจการของอัครทูต, หน้า 583-585)

**คำถามเพื่อการอภิปราย**

`1. ถ้าพระธรรมวิวรณ์กำลังเปิดม่านของพระเยซูคริสต์ออก เพราะเหตุใดพระคัมภีร์เล่มสุดท้ายนี้จึงมีความหมายด้านลบในปัจจุบัน มีอะไรบอกเราถึงการรับรู้พระธรรมวิวรณ์ของคริสเตียนทั้งหลาย และเพราะเหตุใดคำว่า “เกรงกลัว” (fear) จึงถูกใช้กับคำพยากรณ์ในพระธรรมวิวรณ์บ่อยมาก`

`2. มีบางคนที่ทำนายถึงวาระสุดท้ายและการเสด็จครั้งที่สองของพระเยซูผิดพลาด คำทำนายเหล่านั้นส่งผลด้านลบต่อคริสเตียนและบุคคลภายนอกอย่างไร เราจะทำให้คำพยากรณ์เกี่ยวกับ วาระสุดท้ายและการเสด็จกลับมาครั้งที่สองเกิดความกระจ่างแก่คนอื่นได้อย่างไร`
