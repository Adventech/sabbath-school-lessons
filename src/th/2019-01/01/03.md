---
title:  วัตถุประสงค์ของพระธรรมเล่มนี้
date:   31/12/2018
---

พระธรรมวิวรณ์ 1:1 บอกเราด้วยว่า วัตถุประสงค์ของพระธรรมเล่มนี้ เพื่อแสดงเหตุการณ์ที่จะเกิดในอนาคต เริ่มต้นจากช่วงเวลาที่พระธรรมเล่มนี้ถูกเขียนขึ้น ผู้ใดที่คุ้นเคยกับพระธรรมวิวรณ์จะสังเกตเห็นว่าคำทำนายของเหตุการณ์ต่างๆ มีหลายสิ่งได้เกิดขึ้นแล้ว และมีอีกหลายสิ่งที่จะเกิดขึ้นในอนาคต (จากมุมมองเห็นของเราในปัจจุบัน) คำพยากรณ์ทั้งสองส่วนนี้ครอบคลุมเนื้อหาของพระธรรมเล่มนี้เป็นส่วนใหญ่  วัตถุประสงค์เบื้องต้นของคำพยากรณ์ในพระคัมภีร์มีเป้าหมายให้เราเกิดความมั่นใจว่า ไม่ว่าจะมีอะไรเกิดขึ้นในอนาคต พระเจ้าทรงเป็นผู้ควบคุม พระธรรมวิวรณ์ทำหน้าที่นี้โดยตรง: พระเยซูคริสต์ทรงอยู่กับประชากรของพระองค์ตลอดประวัติศาสตร์ของโลก และทำหน้าที่ปลุกให้ตื่นตัวสำหรับเหตุการณ์ในวาระสุดท้าย

ผลที่สุดคือ คำพยากรณ์ในพระธรรมวิวรณ์มีวัตถุประสงค์ให้นำไปปฏิบัติสองประการ: เพื่อจะสอนเราให้ดำเนินชีวิตอย่างไรในปัจจุบัน และเพื่อเตรียมเราไว้สำหรับอนาคต

`จากเฉลยธรรมบัญญัติ 29:29 เพราะเหตุใดจึงมีสิ่งลี้ลับต่างๆที่ไม่เปิดเผยให้เราทราบ อะไรคือจุดประสงค์ของการเปิดเผย และตาม วิวรณ์ 22:7 เพราะเหตุใดจึงเปิดเผยให้เราทราบ`

คำพยากรณ์เกี่ยวกับวาระสุดท้ายไม่ได้เปิดเผยให้เราทราบเพื่อสนองต่อความอยากรู้อยากเห็นเกี่ยวกับอนาคตของเรา พระธรรมเล่มนี้เปิดเผยให้แก่ผู้ที่ต้องการรู้อนาคต คำพยากรณ์เหล่านั้นถูกเปิดออกเพื่อให้เรารู้ถึงในความร้ายแรงของสิ่งที่จะเกิดขึ้น เพื่อเราจะตระหนักว่าเราจะต้องพึ่งพิงพระเจ้าด้วยการเชื่อฟังพระองค์  เป็นเวลาหลายศตวรรษที่ “การดาดการณ์ ทำให้เกิดความตื่นตัว ซึ่งมาพร้อมกับคำสอนเรื่องเหตุการณ์วาระสุดท้าย” น่าเสียดายที่สิ่งเหล่านี้กระทำโดยผู้ทำนายจากสิ่งที่เกิดขึ้นสดๆร้อนๆ ซึ่งทำให้ผู้คนตกใจกลัวและบริจาคเงินช่วยงานของพวกเขา เพราะว่าวาระสุดท้ายอยู่ใกล้แค่เอื้อม อย่างไรก็ตามวาระสุดท้ายยังไม่มาถึง ผู้คนจึงขจัดความเข้าใจผิดออกไป และรู้สึกท้อถอย เช่นเดียวกับสิ่งดีใดๆที่พระเจ้าได้ประทานให้เรา คำพยากรณ์ก็เช่นกันสามารถถนำไปสู่การใช้ผิดและตีความหมายผิดได้เช่นกัน

`จากพระธรรมยอห์น 14:29 อะไรคือจุดประสงค์ของคำพยากรณ์`
