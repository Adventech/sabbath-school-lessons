---
title:  หนังสือม้วนที่มีตราผนึกไว้
date:   22/01/2019
---

`อ่านพระธรรมวิวรณ์ 5:1-4 จากคำอธิบายของอิสยาห์ 29:11, 12 อะไรคือความหมายของ “หนังสือม้วนหนึ่งซึ่งเขียนไว้ทั้งข้างในและข้างนอก และมีตราผนึกอยู่เจ็ดดวง” เหตุใดจึงทำให้อัครทูตยอห์นผู้เห็นหนังสือม้วนเล่มนี้ร้องไห้`

พระคัมภีร์ต้นฉบับภาษากรีกบอกว่า หนังสือม้วนนั้นวางอยู่บนบัลลังก์ด้านขวาพระหัตถ์ของพระบิดาเพื่อคอยเวลาให้บุคคลหนึ่งทรงเป็นผู้ที่สมควรมารับไป “เปิดหนังสือม้วนและแกะตราของมันออก” (วิวรณ์ 5:2) เอลเลน จี. ไว้ท์ เขียนในหนังสือของนางเล่มหนึ่งว่า “ม้วนหนังสือเล่มนั้นบรรจุประวัติศาสตร์ของสิ่งที่พระเจ้าทรงจัดล่วงหน้า ตลอดจนการคุ้มครองทั้งหลายของพระเจ้า (providences) ให้กับประชากรของพระองค์ รวมถึงคำพยากรณ์เกี่ยวกับประชาชาติ และคริสตจักรของพระองค์ หนังสือเล่มนี้ยังบรรจุคำเปล่งเสียง (utterances) สิทธิอำนาจของพระองค์ พระบัญชาของพระองค์ (commandments) พระบัญญัติของพระองค์ (His laws) คำแนะนำหรือข้อปรึกษาของพระองค์ผู้ทรงเป็นนิรันดร์ รวมทั้งประวัติศาสตร์ของผู้มีอำนาจการปกครองของนานาชาติ ภาษาสัญลักษณ์ที่บรรจุในม้วนหนังสือมีอิทธิพลต่อชนทุกชาติ ทุกภาษา และทุกเผ่าพันธุ์ จากเริ่มต้นประวัติศาสตร์ของแผ่นดินจนกระทั้งการปิดฉากประวัติศาสตร์โลก” (เอลเลน จี. ไว้ท์, Manuscript Releases, เล่ม 9, หน้า 7)
สรุปสั้นๆตราที่ปิดผนึกหนังสือม้วนนั้นบรรจุความล้ำลึก (mystery) ของพระเจ้าเกี่ยวกับแผนการแก้ปัญหาความบาปและช่วยมนุษย์ผู้ล้มลงในความบาปให้รอด การที่มนุษย์จะตระหนัก (มองเห็นคุณค่าอย่างสุดสุด) ในความล้ำลึกแห่งแผนการพระเจ้าได้เต็มที่ก็ต่อเมื่อการเสด็จมาครั้งที่สองของพระคริสต์ได้มาถึง (ดู วิวรณ์ 10:7)

`อ่านพระธรรมวิวรณ์ 5:5-7 เหตุใดพระคริสต์จึงทรงเป็นผู้เดียวในทั้งจักรวาลที่สมควรจะรับหนังสือม้วนนั้นจากพระบิดา และแกะตรานั้นได้`

วิกฤติกาลในห้องโถงแห่งพระบัลลังก์เกี่ยวเนื่องกับการก่อกบฏของซาตาน ดาวเคราะห์ดวงนี้แม้จะถูกสร้างขึ้นโดยพระเจ้า แต่ตกอยู่ใต้อำนาจการปกครองผู้ช่วงชิงอำนาจคือซาตาน การที่อัครทูตยอห์นร้องไห้แสดงถึงน้ำตาประชากรของพระเจ้านับจากอาดัม ความรอดจากการตกเป็นทาสของความบาปถูกบันทึกในม้วนหนังสือซึ่งบรรจุแผนการแก้ปัญหาเรื่องความบาป ไม่สงสัยเลยว่าด้วยฤทธานุภาพไร้ขอบเขตของพระเจ้า องค์พระบิดาทรงตระหนักถึงความสำคัญของแผนการดังกล่าว อย่างไรก็ดี การช่วยกู้เผ่าพันธุ์มนุษย์ต้องการบางสิ่งพิเศษ และนั่นคือองค์พระเยซูผู้ได้ “ชัยชนะ” เหนือความบาปและซาตาน จึงเป็นผู้ที่สมควรจะรับม้วนหนังสือและแกะตรานั้นออก เพื่อจะเข้ารับตำแหน่ง (assume) หน้าที่การปกครอง (lordship) เหนือแผ่นดินโลกนี้ และทรงเป็น “คนกลาง” ผู้ทำหน้าที่ไกล่เกลี่ยของเราในพระวิหารแห่งสวรรค์

`เราจะเรียนรู้ที่จะเทิดพระเยซูขึ้นเป็นหนึ่ง และให้ความสำคัญที่สุด (foremost) ก่อนสิ่งอื่นใดในประสบการณ์การเป็นคริสเตียนของเราอย่างไร`
