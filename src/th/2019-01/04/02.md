---
title:  ห้องโถงที่ตั้งพระบัลลังก์แห่งสวรรค์
date:   20/01/2019
---

เริ่มต้นจากพระธรรมวิวรณ์ 4:1 พระเยซูทรงเชิญอัครทูตยอห์นขึ้นไปบนสวรรค์ เพื่อพระองค์จะทรงสำแดงภาพเหตุการณ์ต่อเนื่อง (panoramic) ของประวัติศาสตร์จากยุคของอัครทูตยอห์น จนกระทั่งการเสด็จกลับมาครั้งที่สองของพระองค์

`อ่านพระธรรมวิวรณ์ 4:1-8 พร้อมกันไปกับ เอเสเคียล 1:26-28 และวิวรณ์ 5:11-14 ซึ่งพรรณนาให้เห็นห้องโถงอันเป็นที่ตั้งพระบัลลังก์แห่งสวรรค์ จากแสงสว่างที่เราได้เรียนรู้จากข้อพระคัมภีร์เหล่านี้ เราได้เรียนรู้ถึงความสูงส่ง และความโอ่อ่ามโหฬารของห้องโถงที่ตั้งบัลลังก์ของพระเจ้าอะไรบ้าง`

ผ่านประตูที่เปิดออก อัครทูตยอห์นมองเข้าไปยังพระวิหารแห่งสวรรค์และเห็นพระบัลลังก์ของพระเจ้า บัลลังก์นั้นเป็นสัญลักษณ์ของอำนาจการปกครองเหนือสรรพสิ่งที่พระองค์ทรงสร้างล้อมรอบพระบัลลังก์ เป็นลำแสงหลากสีของรุ้งกินน้ำปรากฏอยู่ซึ่งแสดงถึงความสัตย์ซื่อของพระเจ้ามีต่อพระสัญญาของพระองค์ (ปฐมกาล 9:13-16; อิสยาห์ 54:9, 10) อย่างไรก็ดี ซาตานผู้แย่งชิงอำนาจการครอบครองโลกนี้ ซึ่งได้กลายเป็นศัตรูกับพระเจ้าและแย่งชิงสิทธิอำนาจของพระเจ้าไป แกนกลางของประเด็น “การต่อสู้ขัดแย้งยิ่งใหญ่” (great controversy) ระหว่างพระเจ้าและซาตานเกี่ยวกับความจริงที่ว่า “ใครเป็นผู้มีสิทธิ์อันชอบธรรมในการปกครอง” วัตถุประสงค์ของสมาชิกสภาแห่งสวรรค์ที่อัครทูตยอห์นได้เห็นผู้มาชุมนุมกันในห้องโถงแห่งพระบัลลังก์บนสวรรค์ เพื่อให้การยืนยันว่าพระเจ้าพระผู้สร้างมีสิทธิอำนาจอย่างสมบูรณ์ที่จะปกครองจักรวาลทั้งปวง (วิวรณ์ 4:1-8; วิวรณ์ 5:11-14)

`พระธรรมวิวรณ์ 4:8-11 และ วิวรณ์ 5:9-14 คุณสามารถเรียนรู้อะไรเกี่ยวกับการนมัสการแท้ในข้อพระคัมภีร์เหล่านี้ ในบทที่ 4 เหตุใดพระเจ้าจึงทรงสมควรที่เราจะนมัสการ ในวิวรณ์ 5:9-14 เหตุใดพระเมษโปดกจึงเป็นผู้สมควรที่เราจะนมัสการ`

พระธรรมวิวรณ์ บทที่ 4 กล่าวคำพรรณนาโดยทั่วไปของห้องโถงที่พระบัลลังก์ตั้งอยู่ซึ่งอยู่ภายในพระวิหารแห่งสวรรค์ พระวิหารซึ่งเป็นสถานที่สำหรับการนมัสการเป็นประจำ ขณะที่วิวรณ์บทที่ 4 สรรเสริญพระเจ้าผู้ทรงฤทธานุภาพในการสร้าง ในวิวรณ์ บทที่ 5 การเฉลิมฉลองการทรงไถ่ให้รอดด้วยพระเมษโปดกที่ถูกฆ่า พระธรรมวิวรณ์บทเหล่านี้แสดงถึง “การนมัสการแท้” คือเฉลิมฉลองที่กระทำซ้ำๆเพื่อสรรเสริญฤทธานุภาพแห่งการทรงสร้างและการทรงไถ่ให้รอดของพระเจ้าผู้ทรงสร้างโลกทั้งปวงในหกวัน พระองค์ทรงฤทธิ์อำนาจและสามารถจะไถ่โลกกลับสู่สภาพดั้งเดิม และเปลี่ยนแปลงโลกนี้ให้กลายเป็นบ้านชั่วนิรันดร์สำหรับประชากรของพระองค์ ทั้งหมดนี้คือสิ่งที่พระองค์ทรงสัญญาจะทำให้สำเร็จ

`ใคร่ครวญดูว่าพระกิตติคุณสอนอะไร: บุคคลที่พระเจ้าทรงสร้างไม่เพียงเป็นคุณหรือผมและโลกของเราเท่านั้น แต่เป็นทั้งจักรวาล พระองค์ทรงเป็น “พระเมษโปดกผู้ถูกปลงพระชนม์แล้วนั้น ทรงสมควรได้รับฤทธานุภาพ ทรัพย์สมบัติ พระปัญญา พระกำลัง พระเกียรติ พระสิริ และคำสดุดี” (วิวรณ์ 5:12) จากเรานี่ช่างเป็นความหวังอันน่าทึ่งอะไรเช่นนั้น คำสอนนี้อยู่ท่ามกลางโลกนี้ซึ่งเต็มไปด้วยความเจ็บปวด และความสับสนอลหม่าน`
