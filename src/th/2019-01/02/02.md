---
title:  บนเกาะปัทมอส
date:   06/01/2019
---

`อ่านพระธรรมวิวรณ์ 1:9 มีอะไรที่อัครทูตยอห์นบอกเราถึงสถาณการณ์ความเป็นอยู่ของท่าน ขณะที่ท่านได้รับนิมิตเปิดเผยให้ทราบถึงความเป็นไปของคริสตจักรต่างๆ`

เกาะปัทมอสเป็นเกาะแห้งแล้งกันดาร พื้นที่ของเกาะเต็มไปด้วยโขดหิน เป็นเกาะขนาดเล็กในทะเลอีเจียน เกาะนี้มีขนาดความยาว 16 กิโลเมตร และกว้าง 9.6 กิโลเมตร รัฐบาลโรมันใช้เกาะปัทมอสและเกาะขนาดเล็กกว่าโดยรอบ เป็นสถานที่กักขังสำหรับนักโทษทางการเมือง นักเขียนคริสเตียนยุคแรกเริ่มหลายคนที่มีชีวิตอยู่ใกล้เคียงกับอัครทูตยอห์น กล่าวเป็นเสียงเดียวกันว่า ผู้มีสิทธิอำนาจของรัฐบาลโรมันได้เนรเทศอัครทูตยอห์นไปยังอยู่เกาะปัทมอส ด้วยเหตุผลว่าอัครทูตยอห์นเป็นผู้สัตย์ซื่อในการประกาศข่าวพระกิตติคุณ เป็นที่แน่นอนว่าอัครทูตยอห์นซึ่งชราภาพแล้ว ต้องมีชีวิตอยู่อย่างอดทนในความยากบากและความหิวในฐานะนักโทษ อัครทูตยอห์นอาจต้องได้รับการปฏิบัติอย่างอาชญากรถูกล่ามโซ่ อาหารที่รับประทานอาจจะไม่พอเพียง และอาจถูกบังคับให้ทำงานหนัก และอยู่ใต้คำขู่เข็ญและแซ่หนังของทหารโรมันที่ไร้ความเมตตา

“เกาะปัทมอสที่เต็มไปด้วยโขดหิน และความกันดาร เกาะนี้อยู่ในทะเลอีเจียน ได้ถูกเลือกโดยรัฐบาลโรมันให้เป็นสถานที่กักขังอาชญากร แต่สำหรับอัครทูตยอห์นผู้รับใช้ของพระเจ้า สถานที่พำนักนี้ซึ่งทำให้ความรู้สึกมืดมนได้กลายเป็นประตูสวรรค์ สถานที่แห่งนี้เป็นที่ห่างไกลจากการใช้ชีวิตยุ่งอยู่กับพันธกิจการรับใช้ และการเดินทางตลอดหลายสิบปีที่ผ่านมา บัดนี้ในเกาะร้าง อัครทูตยอห์นมีพระเจ้าองค์พระบิดาและพระเยซูคริสต์ และเหล่าทูตสวรรค์อยู่ใกล้ชิด และข่าวสารจากพระเจ้า อัครทูตยอห์นได้รับคำสั่งให้ส่งต่อข่าวสารให้กับคริสตจักรต่างๆ สำหรับสิ่งที่จะเกิดขึ้นในอนาคตทุกอย่าง” (เอลเลน จี. ไว้ท์, กิจการของอัครทูต, หน้า 570, 571)

`มีบุคคลสำคัญในพระคัมภีร์ท่านใดบ้างที่ต้องใช้ชีวิตอย่างลำบาก ถูกดูหมิ่นดูแคลน เพราะความสัตย์ซื่อของพวกเขาที่มีต่อพระเจ้า (ดาเนียล 3:16-23; กิจการฯ 7:54-60)`

เหล่าผู้ติดตามพระเจ้าขออย่าได้ลืม ไม่ว่าพวกเขาจะพบตัวเองตกอยู่ในสถานการณ์ใดที่มีลักษณะคล้ายกับของอัครทูตยอห์น เขาหรือพวกเขาไม่ได้เผชิญปัญหาตามลำพัง พระเยซูองค์เดียวผู้เสด็จลงมาพบท่านยอห์นด้วยถ้อยคำแห่งความหวังและคำหนุนใจในขณะที่ท่านยอห์นกำลังเผชิญกับความยากลำบากบนเกาะปัทมอส พระองค์ยังคงเสด็จมาอยู่ใกล้กับประชากรของพระองค์เพื่อเกื้อกูลและให้การสนับสนุนพวกเขาขณะที่พวกเขากำลังแบกรับสถานการณ์ที่ยากลำบากเช่นกัน

`เราจะเข้าใจความแตกต่างระหว่าง ความทุกข์ยากเพื่อพระนามของพระเจ้า และความทุกข์ยากที่เกิดจากเหตุผลอื่น เช่นการเลือกผิดของเราได้อย่างไร (รวมถึงเหตุผลที่เราไม่เข้าใจในความตื้นลึกเพียงพอ เช่นกรณีของโยบด้วย) และเราจะไว้วางใจพระเจ้าในทุกสถานการณ์ได้อย่างไร`
