---
title:  ข่าวสารถึงคริสตจักรในเอเฟซัส
date:   10/01/2019
---

เอเฟซัสเป็นเมืองหลวงและเป็นเมืองใหญ่ที่สุดในอาณาจักรโรมัน เมืองนี้ตั้งอยู่บนเส้นทางการค้าหลักหลายสาย เป็นเมืองท่าสำคัญสุดในเอเซีย เป็นศูนย์สำคัญทางด้านการค้าและด้านศาสนา เมืองนี้เต็มไปด้วยอาคารสาธารณะอย่างเช่น วิหาร โรงมหรสพ โรงเล่นกีฬาในร่ม โรงอาบน้ำ และโรงโสเภณี เป็นที่ขึ้นชื่อในทางไม่ดีในการทำผิดศีลธรรม และการเชื่อถือไสยศาสตร์ และการเชื่อถือโชคลาง กระนั้นเมืองเอเฟซัสถือว่าเป็นเมืองที่คริสตจักรมีอิทธิพลมากที่สุด

`อ่านพระธรรมวิวรณ์ 2:1-4 พระเยซูทรงเสนอพระองค์เองต่อคริสตจักรแห่งนี้อย่างไร พระองค์กล่าวชมคุณสมบัติยิ่งใหญ่อะไรบ้างของคริสตจักรนี้ พระเยซูทรงกล่าวแสดงความห่วงใยอะไรต่อคริสตจักรนี้`

ในช่วงต้น ชาวเอเฟซัสเป็นที่รู้จักสำหรับความสัตย์ซื่อและความรักของพวกเขา (เอเฟซัส 1:15) แม้ว่าเหล่าผู้เชื่อจะได้รับความกดดันจากภายในและภายนอกคริสตจักร คริสเตียนทั้งหลายในคริสตจักรยังคงมั่นคงและสัตย์ซื่อ พวกเขาเป็นพวกทำงานหนักและตั้งใจรักษาความสัตย์ซื่อไว้จนถึงที่สุด ตามจริงแล้วพวกเขาไม่อาจอดกลั้นอดทนต่ออัครทูตเทียมเท็จท่ามกลางพวกเขา อย่างไรก็ดี เพราะความรักของพวกเขาที่มีในพระคริสต์ และต่อพี่น้องแห่งความเชื่อ แต่เมื่อเวลาผ่านไป คุณสมบัติเหล่านั้นได้เริ่มเสื่อมถอยลง เพราะแม้ผู้เชื่อส่วนใหญ่จะดูเข้มแข็งและสัตย์ซื่อ แต่ในส่วนลึกของดวงจิต ความเชื่อเริ่มเยือกเย็นลง และการถือปฏิบัติผิดเพี้ยนไป ปราศจากความรักแท้ในพระคริสต์ แม้แต่ดวงประทีปของพวกเขาเองก็กำลังตกอยู่ในจุดอันตราย เพราะมันกำลังจะดับแสงลง

`อ่านพระธรรมวิวรณ์ 2:5-7 มีอะไรสามสิ่งที่พระเยซูทรงเร้าใจให้คริสตจักรนำไปปฏิบัติเพื่อที่จะฟื้นฟูความรักแรกของพวกเขาด้วยการอุทิศถวายชีวิตแด่พระคริสต์ และรักพี่น้องแห่งความเชื่อด้วยความจริงใจ ข้อปฏิบัติสามประการนี้มีความเกี่ยวพันต่อเนื่องกันอย่างไร`

เกี่ยวกับการพยากรณ์สถานการณ์ในคริสตจักรเอเฟซัส สอดคล้องกับสถานการณ์ทั่วไปและสภาพด้านจิตวิญญาณของคริสตจักรในศตวรรษ แรก จากปี ค.ศ. 31-100 ลักษณะอุปนิสัยของคริสตจักรยุคอัครทูตเต็มไปด้วยความรักและความสัตย์ซื่อต่อพระกิตติคุณ แต่เวลาผ่านไปถึงช่วงสิ้นสุดศตวรรษ คริสตจักรเริ่มสูญเสียไฟแห่งความรักแรกพวกเขาเริ่มผละห่างจากความเรียบง่าย และความบริสุทธิ์ของพระกิตติคุณ

`จินตนาการตัวคุณเองเป็นส่วนหนึ่งของกลุ่มนมัสการ ขณะที่ความรักเริ่มเจือจางลง สมาชิกโบสถ์อาจไม่กระทำความบาปอันเป็นที่รู้จักหรืออย่างเปิดเผยในระดับหนึ่ง พวกเขาแม้แต่กำลังทำสิ่งที่ถูกต้อง กระนั้นพวกเขาต้องอดทนกับการปฏิบัติตามรูปแบบพิธีและความเย็นชา พระเยซูทรงให้คำปรึกษาตรงนี้อย่างไร เพื่อจะช่วยให้คริสตจักรเป็นอิสระจากสถานการณ์นี้`
