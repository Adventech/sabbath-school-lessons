---
title:  ท่ามกลางคันประทีป
date:   05/01/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 1:9-18; กิจการฯ 7:54-60; มัทธิว 12:8; อพยพ 20:11; ดาเนียล 10:5, 6; วิวรณ์ 1:20; วิวรณ์ 2:1-7

> <p>ข้อควรจำ</p>
> “คนที่ชนะ เราจะให้เขานั่งกับเราบนพระที่นั่งของเรา เหมือนอย่างที่เรามีชัยชนะแล้วและได้นั่งกับพระบิดาของเราบนพระที่นั่งของพระองค์” (วิวรณ์ 3:21)

> <p>ข้อควรจำ</p>
> “ใครมีหูก็ให้ฟังข้อความที่พระวิญญาณตรัสกับคริสตจักรทั้งหลาย คนที่ชนะเราจะให้เขากินผลจากต้นไม้ที่ให้ “ชีวิต” ที่อยู่ในเมืองบรมสุขเกษมของพระเจ้า” (วิวรณ์ 2:7)

พระธรรมสดุดี บทที่ 73 กล่าวพรรณนาถึงความลำบากใจของกษัตริย์ดาวิดผู้ได้รับการดลใจให้เขียนพระธรรมสดุดี ขณะที่ท่านสังเกตความขี้โอ่และรู้สึกหยิ่งของผู้ที่ไม่มีพระเจ้า พวกเขามีชีวิตในความอุดมสมบูรณ์ในโภคทรัพย์ และใช้ชีวิตในความสะดวกสบายและความอยุติธรรม สิ่งนี้รบกวนจิตใจของผู้เขียนพระธรรมสดุดีอย่างยิ่ง (สดุดี 73:2-16) แต่เมื่อกษัตริย์ดาวิดเข้าไปยังสถานนมัสการพระเจ้า (สดุดี 73:16, 17) ณ ที่นั่นพระองค์ได้รับความเข้าใจเรื่องราวต่างๆลึกซึ้งขึ้น

ศตวรรษต่อมา อัครทูตในวัยสูงอายุท่านหนึ่งได้พบตัวท่านเองอยู่ในเกาะร้างอย่างโดดเดี่ยวบนพื้นที่ซึ่งเต็มไปด้วยก้อนหิน อันเนื่องมาจากความสัตย์ซื่อในการเป็นพยานของท่าน ขณะอยู่ในภาวะเศร้าหมอง ท่านได้รับข่าวสาร อัครทูตยอห์นได้รับนิมิตเกี่ยวกับพระคริสต์ผู้ทรงฟื้นพระชนม์กำลัง ทำหน้าที่ในพระมหาวิหารบนสวรรค์ ณ ที่นั่นเหมือนที่ท่านผู้เขียนพระธรรม สดุดี องค์พระผู้เป็นเจ้าทรงเปิดเผยให้อัครทูตยอห์นรับทราบถึงข้อลึกลับบางประการของชีวิต ภาพในพระมหาวิหารทำให้ท่านยอห์นเชื่อมั่นในการปรากฏพระองค์ให้เห็นของพระคริสต์ ที่ทรงเอาพระทัยใส่และประทานความเชื่อมั่นให้เหล่าผู้เชื่อผ่านไปทางคริสตจักรเหล่านี้ ซึ่งจะส่งต่อไปยังคริสเตียนในรุ่นอายุต่อไปเป็นทอดๆตลอดศตวรรษหน้ากระทั่งวาระสุดท้ายของประวัติศาสตร์โลก

เพิ่มเติมจากการอารัมภบทเรื่องพระคริสต์ทรงดำเนินพันธกิจในพระวิหารบนสวรรค์ สัปดาห์นี้เรากำลังมองไปยังข่าวสารพิเศษฉบับแรกของ ข่าวสารทั้งเจ็ดที่พระคริสต์ทรงสื่อข่าวถึงคริสตจักรทั้งเจ็ดในเอเซียน้อยโดยรวม ซึ่งข่าวดังกล่าวนี้มีความหมายสำหรับเราในปัจจุบันด้วย สัปดาห์ต่อไปเราจะมองไปยังข่าวสารที่ส่งถึงอีกหกคริสตจักรต่อไป
