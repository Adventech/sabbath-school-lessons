---
title:  ศึกษาเพิ่มเติม
date:   11/01/2019
---

อ่านงานเขียนของ เอลเลน จี. ไว้ท์, กิจการของอัครทูตในบท “เกาะ ปัทมอส”, หน้า 568-577

“การที่อัครทูตยอห์นได้รับการข่มเหง (persecution) ได้กลายเป็นความหมายของ “พระคุณ” เกาะปัทมอสได้ถูกทำให้โชติช่วงขึ้นด้วยพระสิริของพระผู้ช่วยให้รอดผู้ฟื้นคืนพระชนม์ อัครทูตยอห์นเคยเห็นพระคริสต์ในรูปกายของมนุษย์พร้อมกับรอยตะปูที่ฝ่าพระหัตถ์และพระบาท ตอนนี้อัครทูตยอห์นได้รับอนุญาตอีกครั้งที่จะมองดูพระผู้เป็นเจ้าผู้ทรงฟื้นพระชนม์ สวมใส่ด้วยเสื้อผ้า แห่งสง่าราศีอย่างยิ่งเท่าที่สายตาของมนุษย์คนหนึ่งจะมองเห็นได้และมีชีวิตอยู่

“การปรากฏกายของพระคริสต์ต่อสายตาของอัครทูตยอห์น ควรจะเป็นการปรากฏแก่ผู้เชื่อทั้งมวลและผู้ไม่เชื่อทั้งหลายเพื่อเป็นพยานว่าเราเชื่อในพระคริสต์ผู้ทรงฟื้นพระชนม์ สิ่งนี้ควรได้ให้อำนาจอันทรงพลังแก่คริสตจักร ในบางครั้งเมฆหมอกอันดำมืดได้แผ่รอบๆประชากรของพระเจ้า ดูประหนึ่งเครื่องหมายแห่งความกดดันและการกดขี่ข่มเหงจนทำให้ความเชื่อถดถอยไป แต่ในเวลาเช่นนั้น พระเจ้าทรงประทานบทเรียนแห่งคำสอนอันมีค่าที่สุด พระคริสต์เสด็จเข้าไปในเรือนจำบ่อยๆและทรงเปิดเผยพระองค์เองแก่เหล่าผู้ที่ได้รับการเลือกสรรไว้ พระองค์ทรงสถิตอยู่กับบุคคลผู้ถูกเผาทั้งเป็น และในคืนที่มืดมิดดวงดาวบนท้องฟ้าส่องประกายสุกใสที่สุดเช่นเดียวกัน ลำแสงอันสว่างสดแห่งสง่าราศีของพระเจ้าเปิดเผยให้เราเห็นในช่วงมืดมน ท้องฟ้ามืดครึ้มกว่า จะกระจ่างสดใสกว่า และน่าประทับใจยิ่งคือลำแสงดวงอาทิตย์แห่งความชอบธรรมของพระผู้ช่วยให้รอดผู้ทรงเป็นขึ้นจากความตาย” (เอลเลน จี. ไว้ท์, The Youth Instructor, 5 เมษายน 1900)

**คำถามเพื่อการอภิปราย**

`1. จากสิ่งที่อัครทูตยอห์นได้ยินบนเกาะปัทมอสในพระธรรมวิวรณ์ 1:12-20 คุณได้เห็นอะไรและได้รับคำปลอบประโลมจากข้อความที่เปิดเผยไว้ตรงนี้หรือไม่อย่างไร`

`2. ทูตสวรรค์องค์แรกในพระธรรมวิวรณ์ 14:7 หนุนใจประชากรผู้อาศัยบนแผ่นดินโลกให้ตระหนักถึงช่วงเวลาสุดท้าย “จงนมัสการพระองค์ผู้ทรงฟ้าสวรรค์ แผ่นดินโลก ท้องทะเล และ บ่อน้ำพุทั้งหลาย” (วิวรณ์ 14:7) ข้อความนี้นำมาจากพระธรรม อพยพ 20:11 ข่าวของทูตสวรรค์องค์แรกบอกให้เราเห็นความสำคัญของวันสะบาโตในวาระสุดท้ายอย่างไร`

`3. มีการเย้ยหยันที่คริสเตียนทั้งหลายต้องเผชิญยิ่งพวกเขาอยู่ในคริสตจักร (โบสถ์) นานเท่าไรก็จะเป็นการง่ายที่ความเชื่อของพวกเขาจะสลัวหรือดับไป เมื่อเป็นเช่นนี้เราจะรักษาแสงแห่ง ความเชื่อของเราให้คงอยู่และสว่างไสวมากยิ่งขึ้นได้อย่างไร`
