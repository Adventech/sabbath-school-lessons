---
title:  ในวันขององค์พระผู้เป็นเจ้า
date:   07/01/2019
---

`อ่านพระธรรมวิวรณ์ 1:10 ร่วมกันกับ อพยพ 31:13; อิสยาห์ 58:13; มัทธิว 12:8 ตามข้อพระคัมภีร์เหล่านี้ วันใดในพระคัมภีร์ที่ระบุชัดเจนว่าเป็น “วันขององค์พระผู้เป็นเจ้า” วันดังกล่าวนี้มีความหมายอย่างไรสำหรับอัครทูตยอห์นในท่ามกลางความลำบากของท่าน`

“เป็นวันสะบาโตนั่นเองที่องค์พระผู้เป็นเจ้าแห่งสง่าราศีทรงปรากฏพระองค์ต่ออัครทูตผู้ถูกเนรเทศ อัครทูตยอห์นได้ถือรักษาวันสะบาโตไว้เป็นวันบริสุทธิ์ขณะที่เป็นนักโทษในเกาะปัทมอส หรือแม้ก่อนหน้านั้นขณะที่ท่านเทศนาสั่งสอนผู้คนในหมู่บ้านเมืองเล็กและเมืองใหญ่ในแคว้นยูเดีย อัครทูตยอห์นถือว่าเรื่องนี้เป็นพระสัญญาทรงคุณค่าที่พระเจ้าทรงประทานนิมิตในวันสะบาโต” (เอลเลน จี. ไว้ท์, กิจการของอัครทูต, หน้า 581)

พระธรรมวิวรณ์ 1:10 บันทึกเป็นมั่นเหมาะว่าอัครทูตยอห์นได้รับ “นิมิต” (vision) ในวันที่เจ็ดซึ่งเป็นวันขององค์พระผู้เป็นเจ้าหรือวันสะบาโต แม้เราจะมองไปยังเหตุการณ์ในอนาคตจนถึงวันที่พระคริสต์จะเสด็จกลับมาครั้งที่สอง (เปรียบเทียบกับวิวรณ์ 1:7) ซึ่งเป็นที่รู้จักว่าเป็นวันของ “องค์พระผู้เป็นเจ้า” (อิสยาห์ 13:6-13; 2 เปโตร 3:10) ท่านยอห์นกำลังพูดเกี่ยวกับ ช่วงเวลาซึ่งตัวท่านเองได้รับนิมิตของเหตุการณ์ในอนาคต และสิ่งนี้ได้เกิดขึ้นในวันสะบาโต “วันขององค์พระผู้เป็นเจ้า”

ไม่มีคำถามเลยว่าท่ามกลางความทุกข์ยากลำบาก นิมิตที่อัครทูตยอห์นได้รับนี้ ได้เติมเต็มวันสะบาโตให้กลายเป็น “การชิมรสล่วงหน้าของชีวิต” (foretaste of life) ที่เป็นอิสระจากความทุกข์ยากใดๆซึ่งท่านยอห์นและเหล่าผู้เชื่อทั้งปวงทุกยุคได้รับเป็นประสบการณ์หลังจากการเสด็จกลับมาครั้งที่สอง ที่จริงในความคิดของชาวยิวถือว่า “วันสะบาโตเป็นการชิมรสล่วงหน้าของ “โอลัมฮาบา” (olam haba) “ของโลกที่จะมาถึง”

“วันสะบาโตซึ่งพระเจ้าได้ทรงสถาปนาไว้ตั้งแต่สมัยสวนเอเดน เป็นสิ่งมีค่าล้ำสำหรับอัครทูตยอห์นขณะที่ท่านถูกกักขังอยู่บนเกาะเล็กๆแห่งนั้นอย่างเปล่าเปลี่ยว...”

“วันสะบาโตเป็นอะไรสำหรับท่านผู้ถูกเนรเทศไปอยู่อย่างหงอยเหงา วันสะบาโตเป็นสิ่งที่มีค่าในสายพระเนตรของพระคริสต์เสมอ แต่บัดนี้ถูกยกขึ้นสูงกว่าที่เคยเป็นมา ไม่มีครั้งใดที่ท่านยอห์นได้เรียนรู้ในองค์พระเยซูมากเท่านี้ ท่านไม่เคยได้ยินความจริงที่ถูกยกขึ้นสูงส่งเช่นนี้” (เอลเลน จี. ไว้ท์, The SDA Bible Commentary, เล่ม 7, หน้า 955)

`เปรียบเทียบข้อพระคัมภีร์ที่ว่าด้วยพระบัญญัติข้อที่สี่ของพระบัญญัติสิบประการ ในอพยพ 20:11 และในเฉลยธรรมบัญญัติ 5:15 ข้อพระคัมภีร์เหล่านี้ชี้ไปยังวันที่เจ็ดวันสะบาโตเป็นวันระลึกถึงทั้งการทรงสร้างและการปลดปล่อยให้รอดพ้น ซึ่งเตือนใจเราว่าพระเจ้าทรงสร้างเราและทรงไถ่เราจากความบาปของเรา เราสามารถจะถือรักษาวันสะบาโตในแต่ละสะบาโตได้ดีขึ้นด้วยตัวเราเอง ทั้งเพื่อความเป็นพระเจ้าเที่ยงแท้ในฐานะพระองค์ทรงเป็นพระผู้สร้างและพระผู้ไถ่ของเราได้อย่างไร ใคร่ครวญเกี่ยวกับเรื่องนี้จะเป็นการดีสำหรับพระองค์ที่พระองค์จะเป็นพระผู้สร้างของเรา โดยปราศจาการเป็นพระผู้ไถ่ของเราเช่นกันไหม`
