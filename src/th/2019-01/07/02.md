---
title:  คำอธิษฐานของธรรมิกชน
date:   10/02/2019
---

พระธรรมวิวรณ์บทที่ 8 เปิดให้เห็นภาพของทูตสวรรค์ทั้งเจ็ดกำลังยืนต่อพระพักตร์ของพระเจ้า พร้อมที่จะเป่าแตรของพวกเขาก่อนที่แตรทั้งหลายจะถูกเป่า ฉากหนึ่งได้แทรกเข้ามา วัตถุประสงค์ของฉากนั้นก็เพื่อจะอธิบายความหมายด้านศาสนศาสตร์ของแตรเหล่านั้น

อ่านพระธรรมวิวรณ์ 8:3, 4 พร้อมกับการพรรณนาพิธีนมัสการประจำวันในพระวิหารแห่งกรุงเยรูซาเล็มที่ให้ไว้ข้างล่าง: หนังสืออธิบายความหมายของพระคัมภีร์ (The Bible Commentary) ของชาวยิวอธิบายว่าใน “พิธีถวายสัตวบูชารอบเย็น” (evening sacrifi ce) ลูกแกะที่ถูกฆ่าแล้วจะถูกยกมาวางบนแท่นเผาถวายบูชาและเลือดของลูกแกะนั้นจะไหลลงไปยังฐานของ แท่นเผาบูชา ปุโรหิตผู้ทำหน้าที่วันนั้นจะนำกระถางธูปทองคำเข้าไปด้านในพระวิหารและถวายเครื่องหอมที่แท่นเผาเครื่องหอมทองคำภายในห้องวิสุทธิสถานของพระวิหาร เมื่อปุโรหิตผู้นั้นออกมาข้างนอกพระวิหาร เขาเทกระถางลงบนพื้นดิน ทำให้บังเกิดเสียงดังกึกก้อง ณ จุดนั้น ปุโรหิตทั้งเจ็ดจะเป่าแตรของพวกเขา เป็นเครื่องหมายบอกว่าพิธีถวายบูชารอบเย็นของวันนั้นได้สิ้นสุด ลงแล้ว  คนหนึ่งสามารถจะมองเห็นลักษณะของภาษาที่ใช้ในพิธีการถวายบูชารอบเย็น ในวิวรณ์ 8:3-5 ว่า มีความสำคัญที่ทูตสวรรค์องค์หนึ่งได้รับเอาเครื่องหอม “ที่แท่นบูชาทองคำที่อยู่หน้าพระที่นั่งนั้น” (วิวรณ์ 8:3) เครื่องหอมตรงนี้เป็นสิ่งแทนคำอธิษฐานของธรรมิกชน (วิวรณ์ 5:8) และบัดนี้คำอธิษฐานของพวกเขากำลังได้รับคำตอบโดยพระเจ้า

พระธรรมวิวรณ์ 8:3-5 จัดหาข้อมูลสำคัญเกี่ยวกับแตรในพระธรรม วิวรณ์ให้กับเราดังนี้:

- ก. แตรเจ็ดคัน หมายถึงการพิพากษามนุษย์ผู้คิดกบฏต่อพระเจ้า อันเป็นการตอบสนองต่อคำอธิษฐานของประชากรของพระองค์ที่ถูกกดขี่ข่มเหง
- ข. การเป่าแตรเป็นผลมาจากการสิ้นพระชนม์ของพระเยซูในฐานะ เป็นลูกแกะของพระเจ้าและดำเนินมาอย่างต่อเนื่อง (consecutively) ตลอดในประวัติศาสตร์ และจะดำเนินต่อไปจนกระทั่งการเสด็จกลับมาครั้งที่สอง (ดู วิวรณ์ 11:15 -18)

`อ่านพระธรรมวิวรณ์ 8:5 พร้อมกันไปกับเอเสเคียล 10:2 ซึ่งท่านเอเสเคียลได้เห็นในนิมิตซึ่งพระเจ้าทรงประทานแก่ท่าน ในนิมิตท่านได้เห็นและได้ยิน “พระเจ้าตรัสสั่งชายที่สวมเสื้อผ้าป่านว่า “จงเข้าไปที่ระหว่างวงล้อซึ่งอยู่ใต้เครูบ “จงกอบถ่านคุเต็มอุ้งมือทั้งสองของเจ้าจากที่ระหว่างเครูบและนำไปโปรยเหนือนครนั้น” (เอเสเคียล 10:2) ซึ่งหมายถึงพระองค์ได้เทไฟยังเหล่าผู้ละทิ้งพระเจ้าในกรุงเยรูซาเล็ม นิมิตนี้ช่วยให้เราเข้าใจชัดเจนในธรรมชาติของแตรในพระธรรมวิวรณ์อย่างไร`

ทูตสวรรค์ได้นำกระถางที่มีไฟลุกไหม้จากแท่นบูชา และนำไปเทลงบนแผ่นดินโลก ความสำคัญคือไฟนี้มาจากแท่นบูชานั้นซึ่งรวมเอาคำอธิษฐานของธรรมิกชนซึ่งได้เฝ้าทูลขอไว้ ความจริงคือไฟนั้นมาจากแท่นบูชาที่แสดงให้เห็น “แตรเจ็ดคันแห่งการพิพากษา” ซึ่งจะตกลงยังผู้อาศัยบนแผ่นดินโลกอันเป็นการตอบคำอธิษฐานของประชากรของพระเจ้าผู้อธิษฐานทูลขอ และพระเจ้าจะเข้าแทรกแซงแทนพวกเขาในเวลาที่พระองค์ได้ทรงกำหนดไว้ การเทไฟจากกระถางลงมายังแผ่นดินหมายถึงการเตือนว่า การอธิษฐานทูลขอของพระคริสต์ต่อพระบิดาเพื่อคนบาปทั้งหลายจะไม่มีตลอดนิรันดร์ จะมีเวลาที่พระกรุณาจะปิดลง (probationary time) (ดู วิวรณ์ 22:11, 12)
