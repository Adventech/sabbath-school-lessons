---
title:  การกินหนังสือม้วน
date:   13/02/2019
---

อ่านพระธรรมวิวรณ์ 10:8-11 การกินเข้าไปในพระคัมภีร์ใช้เพื่อพรรณนา ถึงการรับเอาข่าวสารจากพระเจ้า เพื่อจะนำไปประกาศให้กับประชาชน (ดู เอเสเคียล 2:8-3:11; เยเรมีย์ 15:16) เมื่อรับเอาข่าวสารซึ่งเป็นข่าวดี แต่เมื่อ ทำการประกาศ บางครั้งผลลัพธ์คือความขม เมื่อผู้รับฟังข่าวสารต่อต้าน โดย เฉพาะมีผู้ปฏิเสธข่าวดีเป็นจำนวนมาก

แต่ประสบการณ์ “ความหวานแล้วขม” ของอัครทูตยอห์น ในการ กินม้วนหนังสือเข้าไป (เป็นตัวแทนของพระธรรมดาเนียล) ซึ่งเกี่ยวเนื่องกับ คำพยากรณ์ที่ยังไม่ถูกประทับตราของผู้เผยพระวจนะดาเนียล ตรงนี้อัครทูต ยอห์นเป็นตัวแทนคริสตจักรสุดท้ายที่เหลืออยู่ ผู้ได้รับพระมหาบัญชาให้ออก ไปประกาศข่าวประเสริฐนิรันดร์ (ดู วิวรณ์ 14:6, 7) ณ ตอนสิ้นสุดของเวลา ในคำพยากรณ์ของท่านดาเนียล (ดาเนียล 7:25) หรือ 1,260 วัน/ปี

ตามบริบท บ่งบอกว่านิมิตของอัครทูตยอห์นชี้ไปยังประสบการณ์ “หวานแล้วขม” (bittersweet) ณ ตอนสิ้นสุดของช่วงเวลาแห่งพยากรณ์ 2,300 ปี บนพื้นฐานคำพยากรณ์ของดาเนียล กลุ่มเคลื่อนไหวมิลเลอร์ไรท์ (Millerites) คำนวณว่าพระคริสต์จะเสด็จมาครั้งที่สองในปี ค.ศ. 1844 ตามที่พวกเขาเข้าใจข่าวสารจากคำพยากรณ์ ดังนั้น “ข่าวสารในเรื่องนี้จึงมี รสหวานสำหรับพวกเขา” อย่างไรก็ตาม เมื่อพระคริสต์ไม่เสด็จมาตามที่ พวกเขาคาดหวัง พวกเขาได้รับประสบการณ์แห่งความขื่นขมจากความ ผิดหวัง พวกเขามุมานะค้นหาพระคัมภีร์มากขึ้นเพื่อจะเข้าใจกระจ่างว่าเหตุใด พวกเขาจึงผิดหวัง

อัครทูตยอห์นได้รับมอบหมายให้ “กล่าวพยากรณ์อีกครั้ง” แก่ชาวโลก โดยให้ชี้ไปยังการถือรักษาวันสะบาโต (ซึ่งชาวแอ๊ดเว่นธ์ตีสถือรักษา) และให้ ยกข่าวสารเรื่องนี้ขึ้น และทำการประกาศเชื่อมโยงเข้ากับข่าวสารเรื่องการ เสด็จกลับมาครั้งที่สอง ตามที่ปรากฏในคำพยากรณ์ของพระธรรมดาเนียลและ วิวรณ์

`อ่านพระธรรมวิวรณ์ 11:1, 2 อัครทูตยอห์นได้รับคำสั่งให้ทำอะไร`

ข้อความตอนนี้ยังพรรณนาฉากพระธรรมวิวรณ์ บทที่ 10 ต่อเนื่อง อัครทูตยอห์นได้รับคำสั่งให้ทำการวัดพระวิหาร แท่นบูชา และนับจำนวนผู้มา นมัสการ แนวคิดเรื่องการวัดในพระคัมภีร์อ้างถึงการอุปมาอุปไมยซึ่งนำไป สู่การพิพากษา (ดู มัทธิว 7:2) พระวิหารที่อัครทูตยอห์นวัดอยู่บนสวรรค์ สถานที่พระเยซูทรงดำเนินพันธกิจเพื่อเรา ที่อัครทูตยอห์นได้รับคำสั่งให้วัดคือ ตัวพระวิหาร แท่นบูชา และนับจำนวนผู้นมัสการซึ่งชี้ไปยัง “วันลบมลทิน” (Day of Atonement) (ดู เลวีนิติ 16:16-19) วันดังกล่าวนี้ “ตรวจวัด” ที่ พระเจ้าจะตรวจวัดความบาปประชากรของพระองค์ ดังนั้นพระธรรมวิวรณ์ 11:1 อ้างถึงการพิพากษาที่จะเกิดขึ้นก่อนพระเยซูเสด็จกลับมาครั้งที่สอง การ พิพากษานี้เกี่ยวกับประชากรของพระเจ้าผู้ซึ่งนมัสการในพระวิหาร

พระธรรมวิวรณ์ 11:1 แสดงให้เห็นข่าวสารเรื่องพระวิหารบนสวรรค์ซึ่ง วางในดวงใจของการประกาศพระกิตติคุณในช่วงวาระสุดท้าย ซึ่งรวมไปถึง “การกู้เกียรติยศ” (vindication) แห่งพระลักษณะอุปนิสัยของพระเจ้า กรณี เช่นนั้น จะทำให้เราได้เห็นภาพเต็มมิติของข่าวสารพระกิตติคุณเกี่ยวกับงาน การไถ่บาปของพระคริสต์ และความชอบธรรมของพระองค์ ซึ่งเป็นเส้นทาง แห่งความรอดสายเดียวสำหรับมนุษยชาติ

`ให้คิดพิจารณาถึงเลือดที่ใช้ใน “วันลบมลทิน” (ดู เลวีนิติ บทที่ 16) เราสามารถจะเก็บภาพความเป็นจริงนี้ไว้ต่อหน้าเราเสมอได้อย่างไร ทำไมการพิพากษาจึงเป็นข่าวดี และเพราะเหตุใดสิ่งนี้จึงสำคัญมาก`