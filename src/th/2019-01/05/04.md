---
title:  ฉากของตราดวงที่สี่
date:   29/01/2019
---

`อ่านพระธรรมวิวรณ์ 6:7, 8 ภาพที่แสดงให้เห็นตรงนี้คืออะไร ฉากนี้เชื่อมโยงกับฉากที่ปรากฏก่อนหน้าอย่างไร`

สีของม้าตัวที่ปรากฏในตราดวงที่สี่แสดงออกในภาษากรีกด้วยคำว่า “ชโลโรส” (chloros) ซึ่งหมายถึง “สีกะเลียว” (ashen-gray) ซึ่งเป็นสีของซากศพที่กำลังเน่าเปื่อย (decomposing corpse) ผู้ที่ขี่ม้าตัวนั้นมีชื่อว่า “มัจจุราชและแดนคนตายก็ติดตามมาด้วย พระองค์ทรงให้ทั้งสองนี้มีอำนาจเหนือแผ่นดินโลกหนึ่งในสี่ส่วนที่จะทำลายได้ด้วยคมดาบ ด้วยความอดอยาก ด้วยโรคระบาด และด้วยสัตว์ร้ายแห่งแผ่นดิน” (วิวรณ์ 6:8)
ตราดวงที่สี่ได้เรียกว่า โรคระบาดและความตาย ภาพกราฟิก (graphic portrayal) ของฉากนี้นำสู่ความจริงฝ่ายจิตวิญญาณ คือการกันดารพระวจนะของพระเจ้าเป็นผลมาจากการปฏิเสธพระกิตติคุณ จึงหลีกเลี่ยงไม่ได้ที่จะนำไปสู่ “ความตายด้านจิตวิญญาณ”  ข่าวดีคืออำนาจของความตายและแดนคนตาย (hades) มีข้อจำกัดมาก พวกมันได้รับสิทธิอำนาจเพียงหนึ่งในสี่ของแผ่นดินโลก พระเยซูทรงให้ความมั่นใจแก่เราว่า พระองค์ทรงมีลูกกุญแจแห่งแดนคนตายและความตาย (ดู วิวรณ์ 1:18)

`ทบทวนอีกครั้งหนึ่งในเนื้อหาของข่าวสารที่พระเยซูส่งให้กับคริสตจักร เอเฟซัส ซาร์ดิส เปอร์กามัม และธิยาทิรา ในวิวรณ์บทที่ 2 เปรียบเทียบกับสถานการณ์ของคริสตจักรต่างๆด้วยฉากการเปิดของตราสี่ดวงแรก ว่ามีอะไรที่คล้ายคลึงกัน เมื่อคุณสังเกตและเปรียบเทียบดูระหว่างข่าวสารเหล่านั้น`

ฉากของตราเจ็ดดวงวาดภาพให้เห็นอนาคตของคริสตจักร อย่างในกรณีของทั้งเจ็ดคริสตจักร ตราต่างๆมีความสัมพันธ์กับช่วงเวลาแตกต่างกันในประวัติศาสตร์คริสเตียนช่วงของอัครทูต พระกิตติคุณถูกเผยแพร่ไปอย่างรวดเร็วทั่วโลก ซึ่งตามมาด้วยช่วงเวลาที่คริสเตียนทั้งหลายได้รับการข่มเหงโดยอาณาจักรโรมัน จากช่วงสุดท้ายของศตวรรษแรกสู่การเริ่มต้นของศตวรรษที่สี่ อย่างที่เราได้มองเห็นในฉากของตราดวงที่สอง ตราดวงที่สามชี้ไปยังช่วงเวลาแห่งการประนีประนอมของศตวรรษที่สี่และศตวรรษที่ห้า ซึ่งเป็นคุณลักษณะโดยการกันดารอาหารด้านจิตวิญญาณ คือพระวจนะของพระเจ้าซึ่งนำไปสู่ “ยุคมืด” (Dark Ages) ตราดวงที่สี่พรรณนาถึงสภาพ “ความตายด้านฝ่ายจิตวิญญาณ” ซึ่งเป็นคุณลักษณะของคริสเตียนในช่วงเวลาเกือบหนึ่งพันปี

`พระธรรมวิวรณ์ 6:6 กล่าวว่า “น้ำมันและเหล้าองุ่น” จะไม่รับผลกระทบโดยการกันดารอาหารของตราดวงที่สาม “น้ำมัน” เป็นสัญลักษณ์ของพระวิญญาณบริสุทธิ์ (1 ซามูเอล 16:13; กิจการฯ 10:38) และ “เหล้า องุ่นใหม่” หมายถึงความรอดในพระเยซูคริสต์ (มาระโก 2:22) ความหมายของสัญลักษณ์เหล่านี้บอกอะไรเราเกี่ยวกับความจริงที่ว่า แม้เมื่อ “พระวจนะของพระเจ้า” เป็นสิ่งที่ขาดแคลนพระวิญญาณบริสุทธิ์ยังคงทำการ และความรอด “ยังคงหาพบได้” (available) สำหรับทุกคนที่เสาะแสวงหาความจริง`
