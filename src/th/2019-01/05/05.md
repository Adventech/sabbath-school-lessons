---
title:  การแกะตราดวงที่ห้า
date:   30/01/2019
---

`อ่านพระธรรมวิวรณ์ 6:9, 10 มีอะไรเกิดขึ้นตรงนี้บ้าง`

คำว่า “ดวงวิญญาณ” (soul) ในพระคัมภีร์แสดงถึง “บุคคลผู้มีชีวิต” (whole person) (ปฐมกาล 2:7) ความตายของผู้สัตย์ซื่อของพระเจ้า (martyrdom) ซึ่งพวกเขาถูกกดขี่ข่มเหงรุนแรง ตรงนี้พวกเขาถูกวาดภาพให้เห็นการยอมเสียสละชีวิตและโลหิตของพวกเขาไหลมาที่ฐานของแท่นบูชาบนโลก (อพยพ 29:12; เลวีนิติ 4 :7) ประชากรของพระเจ้าได้ถูกกระทำให้เจ็บปวดรวดร้าวอย่างไม่เป็นธรรม จนถึงแก่ความตายในความสัตย์ซื่อต่อความจริงของพระกิตติคุณ พวกเขาร้องทูลขอพระเจ้าให้ทรงชำระคดี (vindicate) ให้พวกเขา ข้อพระคัมภีร์เหล่านี้เกี่ยวเนื่องกับ “ความอยุติธรรมที่เกิดขึ้นบนโลก” พวกเขาไม่ได้พูดอะไรเกี่ยวกับสถานะของคนตาย ยิ่งกว่านั้น ผู้คนเหล่านี้ไม่ปรากฏว่าพวกเขามีความชื่นชมยินดีในพระพรแห่งสวรรค์

`อ่านพระธรรมวิวรณ์ 6:11 พร้อมกับเฉลยธรรมบัญญัติ 32:43 และสดุดี 79:10 สวรรค์ได้ตอบสนองต่อคำอธิษฐานของประชากรของพระเจ้าอะไรบ้าง`

ผู้ชอบธรรมที่สละชีวิตในความเชื่อเพื่อศาสนา (martyred saints) ได้รับพระราชทานเสื้อคลุมยาว (robe) สีขาวให้สวมซึ่งเป็นการพิสูจน์ถึงความบริสุทธิ์ ซึ่งเป็นของประทานให้กับคนทั้งปวงที่รับเอาพระคุณที่พระคริสต์ทรงเสนอให้ (วิวรณ์ 3:5; 19:8) เมื่อนั้นพวกเขาได้รับการบอกให้ “พัก” (rest) เรื่องนี้ไว้จนกว่าพี่น้องแห่งความเชื่อได้ผ่านประสบการณ์ในทำนองเดียวกัน แล้วพระองค์จะทำให้สมบูรณ์ (complete) เป็นสิ่งสำคัญที่จะสังเกตภาษากรีกในวิวรณ์ 6:11 ซึ่งไม่ได้เอ่ยถึงจำนวนของผู้ชอบธรรมที่เสียสละชีวิตว่าจะต้องครบจำนวนเท่าไร ก่อนที่พระคริสต์จะเสด็จกลับมา แต่คำว่า “การทำให้สมบูรณ์” เกี่ยวเนื่องกับอุปนิสัยของพวกเขาในฐานะประชากรของพระเจ้าจะ ถูกทำให้สมบูรณ์โดยได้รับเสื้อคลุมแห่งความชอบธรรมของพระคริสต์ ไม่ใช่ คุณความดีของพวกเขาเอง (วิวรณ์ 7:9, 10) ผู้ชอบธรรมที่เสียสละชีวิตจะยังไม่ถูกเรียกให้ฟื้นสู่ชีวิตใหม่ และการชำระคดีที่พวกเขาถูกกระทำอย่างอยุติธรรมจะเกิดขึ้นเมื่อพระเยซูเสด็จกลับมาครั้งที่สอง และการเริ่มต้นยุคหนึ่งพันปี (วิวรณ์ 20:4)

ภาพของฉากตราดวงที่ห้า ใช้อธิบายถึงช่วงประวัติศาสตร์ที่ตามมาคือ “การปฏิรูปศาสนา” (the Reformation) ซึ่งในช่วงเวลานั้นหลายล้านคนถูกฆ่าเพราะความสัตย์ซื่อของพวกเขา (มัทธิว 24:21) เรื่องนี้ทำให้เราเห็นประชากรของพระเจ้าที่ได้รับความทุกข์ลำบากตลอดประวัติศาสตร์ นับจากเวลาของอาเบล (ปฐมกาล 4:10) จนกระทั่งเวลาที่พระเจ้าจะทรงแก้แค้นแทน “โลหิตของบรรดาผู้รับใช้ของพระองค์” (วิวรณ์ 19:2)

`“โอ พระผู้เป็นเจ้า อีกนานเท่าใด” เป็นเสียงร้องขอจากประชากรของพระเจ้าผู้ได้รับความทุกข์ยากลำบากตลอดประวัติศาสตร์ มีใครบ้างไหมที่ไม่เคยต่อสู้ดิ้นรนกับการขาดความยุติธรรมในชีวิตนี้ มีการปลอบประโลมอะไรในฉากของตราดวงที่ห้าเมื่อได้ทราบเช่นนี้ วันหนึ่งความยุติธรรมจะมาถึง ซึ่งนี้จะต้องเกิดขึ้นแน่นอน`
