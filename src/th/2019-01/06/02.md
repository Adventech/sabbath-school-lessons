---
title:  การยับยังกระแสลมพายุ
date:   03/02/2019
---

`อ่านพระธรรมวิวรณ์ 7:1-3 พร้อมกับ 2 เปโตร 3:9-14 อัครทูต ยอห์นมองเห็นอะไร คาดว่านานเท่าใด เหล่าทูตสวรรค์จะยับยั้งกระแส ลมพายุไว้ อะไรจะเกิดขึ้นเมื่อการประทับตราได้เสร็จสิ้นลง`

ในพระคัมภีร์เดิม กระแสลมหมายถึงอำนาจการทำลาย ซึ่งพระเจ้า ทรงใช้ในการพิพากษาคนบาปชั่ว (เยเรมีย์ 23:19; ดาเนียล 7:2) “ขณะที่เหล่า ทูตสวรรค์ของพระเจ้าหยุดกระแสลมไว้ เพื่อเช็คดูความรุนแรงของกระแส ความหลงใหล ตัณหาราคะ การต่อสู้ขัดแย้งของมนุษย์จะถูกปล่อยให้เป็นไป” (เอลเลน จี. ไว้ท์, สงครามแห่งประวัติศาสตร์, หน้า 614) พลังแห่งการทำลาย นี้ถูกยับยั้งไว้โดยอำนาจจากเบื้องบน ซึ่งเข้าแทรกแซงขณะที่การประทับตรา ประชากรของพระเจ้ากำลังดำเนินไป

ในสมัยโบราณการประทับตราโดยทั่วไปหมายถึงการเป็นเจ้าของ ความหมายเชิงสัญลักษณ์ในพระคัมภีร์ใหม่คือ “องค์พระผู้เป็นเจ้าทรงรู้จัก บรรดาคนของพระองค์” (2 ทิโมธี 2:19) พระเจ้าทรงจำประชากรของพระองค์ และทรงประทับตราพวกเขาด้วยพระวิญญาณบริสุทธิ์ (เอเฟซัส 1:13, 14; 4:30) ในวาระสุดท้ายพระวิญญาณบริสุทธิ์จะทรงประทับตราที่หน้าผากของประชากร ผู้สัตย์ซื่อของพระเจ้า ผู้ถือรักษาพระบัญญัติของพระองค์ (วิวรณ์ 14:1, 12) ตรา ที่ประทับบนหน้าผากนี้ไม่อาจมองเห็นด้วยสายตา แต่เหมือนที่ เอลเลน จี. ไว้ท์ กล่าว ตรานั่นหมายถึง “การจัดตั้งไว้ในความจริง ทั้งในด้านสติปัญญาและ ด้านวิญญาณจิต ดังนั้น (ประชากรของพระเจ้า) ไม่อาจเปลี่ยนแปลงไป” (เอลเลน จี.ไว้ท์, Last Day Events, หน้า 220) ในการเปรียบเทียบ ผู้ตัดสิน ใจอยู่ฝ่ายสัตว์ร้ายในที่สุด จะได้รับเครื่องหมายของสัตว์ร้าย (วิวรณ์ 13 :16, 17)

เหล่าผู้สัตย์ซื่อที่ได้รับการประทับตราของพระเจ้าทุกรุ่นอายุต่างถูก ทดสอบ อย่างไรก็ดี การทดสอบในความสัตย์ซื่อช่วงวิกฤติกาลสุดท้าย นั่นคือ การถือรักษาพระบัญญัติข้อที่สี่ของพระเจ้า (ดูวิวรณ์ 12:17; 14:12) พระเจ้าทรง เจาะจงใช้พระบัญญัติข้อที่สี่เป็นข้อทดสอบเรื่องการเชื่อฟังต่อพระองค์ (วิวรณ์ 14:7) และวันสะบาโต “เครื่องหมายของพระเจ้า” ในสมัยพระคัมภีร์ (เอเสเคียล 20:12, 20; ฮีบรู 4:9, 10) และก็จะเป็นเครื่องหมายแห่งความจงรักภักดีต่อ พระเจ้าในช่วงวิกฤติกาลเช่นกัน

ในช่วงเวลาสิ้นสุด “เครื่องหมาย” จะเป็นเครื่องปกปักษ์รักษาจาก อำนาจที่จะเข้ามาทำลายผ่านภัยทรมานสุดท้ายเจ็ดประการ (ดู เอเสเคียล 9:1-11) สำหรับฉากหลังเวทีที่ทำให้เกิดจินตนาการจากวิวรณ์ 7:1-3 ดังนั้น คำถามที่ถูกยกขึ้นมาใน วิวรณ์ 6:17 จะได้รับคำตอบตรงนี้ เหล่าผู้ที่สามารถ ยืนอยู่ได้เพราะได้รับการปกป้องในวันแห่งพระพิโรธของพระเจ้า คือประชากร ที่ได้รับการประทับตราของพระองค์แล้ว

`อัครทูตเปาโลเตือนไว้ว่า อย่าทำให้พระวิญญาณบริสุทธิ์เสีย พระทัย โดยเหล่าผู้ได้รับการประทับตราไว้แล้ว (เอเฟซัส 4:30) นี่ หมายความถึงอะไร คนหนึ่งจะทำให้พระวิญญาณบริสุทธิ์เสียพระทัยได้ อย่างไร เมื่อคุณคิดคำตอบได้แล้ว คุณจะต้องทำการเลือก มีสิ่งใดจะ ช่วยตัวคุณเองไม่ให้ทำให้พระวิญญาณบริสุทธิ์เสียพระทัย`