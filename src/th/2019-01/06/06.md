---
title:  ความรอดแด่พระเจ้าของเรา และพระเมษโปดก
date:   07/02/2019
---

`อ่านพระธรรมวิวรณ์ 14:5 พร้อมกันกับ 2 เปโตร 3:14 และยูดา ข้อ 24, 25 พระธรรมวิวรณ์พรรณนาถึงประชากรของพระเจ้าในวาระสุดท้ายของโลกว่า “ปราศจากความเท็จ” คนจะก้าวไปสู่คุณสมบัติเช่นนั้นได้อย่างไร`

ลักษณะนิสัยสุดท้ายของกลุ่ม 144,000 คน คือ “ในปากของพวกเขาไม่พบความเท็จ และพวกเขาเป็นคนที่ปราศจากตำหนิ” (วิวรณ์ 14:5) ขณะที่ประชากรของโลกเลือกที่จะเชื่อความเท็จของเขา ประชากรของพระเจ้าในยุคสุดท้ายจะได้รับจิตใจที่รักความจริง พอๆกับการที่จะได้รับความให้รอด (2 เธสะโลนิกา 2:10, 11)
คำว่า “ปราศจากความเท็จ” ในภาษากรีกคือ “อะโมโมส” (amomos) เทียบเคียงกับคำว่า “ปราศจากข้อตำหนิ” (blameless) อ้างถึง “ความสัตย์ซื่อจงรักภักดี” ต่อพระคริสต์ของเหล่าธรรมิกชน 144,000 คน ในพระคัมภีร์ พระเจ้าทรงสั่งประชากรของพระองค์ว่า “เจ้าทั้งหลายต้องบริสุทธิ์” (เลวีนิติ 19:2; 1 เปโตร 2:9) พระเจ้าตรัสกับท่านอับราฮัมว่า “จงดำเนินต่อหน้าเราและเป็นคนดีพร้อม” (ปฐมกาล 17:1) พระเจ้าตรัสถึงท่านโยบว่า “ชายคนนั้นเป็นคนดีพร้อมและเที่ยงธรรม” (โยบ 1:1) คริสเตียนทุกคนถูกเรียกให้เป็นคนบริสุทธิ์ (holy) และปราศจากข้อด่างพร้อยต่อพระพักตร์ของพระเจ้า (เอเฟซัส 5:27; ฟีลิปปี 2:15)

`อ่านพระธรรมโรม 3:19-23 เพราะเหตุใดเราจึงต้องยอมรับความจริงนี้ไว้กับตนเสมอ`

ในวันปิดฉากประวัติศาสตร์ของโลก ธรรมิกชน 144,000 คน จะสะท้อนพระลักษณะอุปนิสัยของพระเจ้าออกมา ความรอดของพวกเขาจะสะท้อนสิ่งที่พระคริสต์ได้ทรงทำเพื่อพวกเขามากกว่าความบริสุทธิ์และการดีของพวกเขาเอง (ดูเอเฟซัส 2:8-10) จำนวน 144,000 คน ได้ล้างเสื้อผ้าของพวกเขา และทำให้เสื้อผ้านั้นขาวสะอาดด้วยพระโลหิตของพระเมษโปดก (วิวรณ์ 7:14) เช่นนั้น พวกเขาได้ถูกพบว่า “ปราศจากมลทินและข้อตำหนิ” ต่อพระพักตร์ของพระเจ้า (2 เปโตร 3:14)

`“เราจำเป็นต้องได้รับการทำให้บริสุทธิ์ (refi ned) และสะอาดจากสิ่งที่เป็นของโลกทั้งปวง เราจะสะท้อนพระฉายา (image) ของพระผู้ช่วยให้รอดของเรา และกลายเป็นผู้มีส่วน (partakers) ในธรรมชาติของพระเจ้าได้อย่างไร” “เมื่อความขัดแย้งของชีวิตจบลง เมื่อยุทธภัณฑ์ถูกถอดออกและวางลงที่พระบาทของพระเยซู เมื่อธรรมิกชนทั้งหลายของพระเจ้าได้รับเกียรติ์แล้ว จากนั้น...เท่านั้นจึงจะปลอดภัยที่จะอ้างว่าเรารอดแล้ว และปราศจากซึ่งความบาป” (เอลเลน จี. ไว้ท์, Seclected Messages, เล่ม 3, หน้า 355, 356) เราจะดำเนินชีวิตที่ “ชำระให้บริสุทธิ์” (ต่อเนื่อง) ด้วยการเตรียมตัวพร้อมทุกวันเพื่อชีวิตชั่วนิรันดร์และไม่ต้องทุกข์ร้อน (suff er) จากการตกลงสู่กับดักของ “การพยายามทำตัวให้เป็นคนสมบูรณ์” (perfectionism) และ “เป็นคนบริสุทธิ์” แบบคลั่งศาสนา (fanatical holiness) ได้อย่างไร`
