---
title:  ประชากรของพระเจ้าที่ได้รับการประทับตรา
date:   02/02/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 7; 2 เปโตร 3:9-14; เฉลยธรรมบัญญัติ 8:11-17; วิวรณ์ 14:4, 5, 12; วิวรณ์ 17:5; โรม 3:19-23

> <p>ข้อควรจำ</p>
> “ คนเหล่านี้เป็นคนที่มาจากความยากลำบากครั้งยิ่งใหญ่ พวกเขาชำระเสื้อผ้าของเขาด้วยพระโลหิตของพระเมษโปดกจนขาวสะอาด” (วิวรณ์ 7:14)

ข่าวสารของการเปิดตราทั้งเจ็ด แสดงว่าทุกคนที่อ้างว่าเป็นผู้เชื่อในพระคริสต์ได้รับพระพรสำหรับความสัตย์ซื่อ หรือการแช่งสาปสำหรับความไม่สัตย์ซื่อ ตราสี่ดวงแรกพรรณนาถึงการลงวินัยของพระเจ้า เพื่อปลุกให้ตื่นจากความเฉื่อยชาด้านวิญญาณของพวกเขาซึ่งจะนำพวกเขาสู่ชัยชนะ กระนั้นประชากรของพระเจ้าได้รับความทุกข์ยากลำบากเพราะความอยุติธรรม และการกดขี่จากชาวโลกที่ไม่เป็นมิตรกับพระกิตติคุณเช่นกัน เมื่อมีการแกะตราดวงที่หก พระเจ้าทรงพร้อมจะจัดการกับเหล่าคนที่ทำร้ายประชากรของพระองค์

วิวรณ์ บทที่ 7 เป็นเหมือนการหยุดพักสลับฉากระหว่างตราดวงที่หกและที่เจ็ด ตราดวงที่หกนำเราไปสู่การเสด็จกลับมาครั้งที่สองของพระคริสต์ ขณะที่เหล่าคนชั่วเผชิญกับการพิพากษา วิวรณ์ บทที่ 7 ตอบคำถามของพวกเขาเกี่ยวกับ “ใครจะยืนอยู่ได้ในวันที่พระคริสต์เสด็จกลับมา” คำตอบคือ เหล่าคนที่ได้รับการประทับตราแล้วจำนวน 144,000 คน (วิวรณ์บทที่ 7 บอกถึงผู้คนในช่วงวาระสุดท้ายก่อนหน้าการเสด็จกลับมาครั้งที่สอง)

ลักษณะอุปนิสัยของพวกเขาบอกให้ทราบในวิวรณ์ 14:1-5 มีการพัก สลับฉาก (interlude) แทรกเข้ามาระหว่างเสียงแตรอันที่หกและที่เจ็ด (วิวรณ์ 10:1-11:14) การพักสลับฉากนี้ซึ่งเป็นจุดเริ่มต้นของ “การปลุกให้ตื่นครั้งใหญ่ รอบที่สองและการเกิดขึ้นของ “กลุ่มเคลื่อนไหวแอ๊ดเวนตีส” (Adventist Movement) (ซึ่งอุบัติขึ้นในช่วงเวลาเดียวกันกับการเปิดฉากของวิวรณ์ บทที่ 7 ซึ่งโฟกัสไปยังประสบการณ์และภารกิจแห่งประชากรของพระเจ้าในช่วงวาระสุดท้าย
