---
title:  คนมากมายเหลือคณนา
date:   05/02/2019
---

`อ่านพระธรรมวิวรณ์ 7:9, 10 อัครทูตยอห์นเห็นธรรมิกชนกลุ่มใดในฉากนี้ พวกเขาได้รับการพรรณนาอย่างไร พวกเขามาจากที่ไหนและพวกเขาร้องเสียงดังว่าอะไรต่อหน้าพระบัลลังก์ของพระเจ้า`

อัครทูตยอห์นมองเห็น “คนเหล่านี้เป็นคนที่มาจากความยากลำบากครั้งยิ่งใหญ่ พวกเขาชำระล้างเสื้อผ้าของเขาด้วยพระโลหิตของพระเมษโปดกจนขาวสะอาด” (วิวรณ์ 7:14) นั่นหมายถึงกลุ่มชนพิเศษที่พวกเขาไม่คำนึงว่าพวกเขาได้ผ่านความยากลำบากมาหนักเพียงใด พวกเขายังคงสัตย์ซื่อต่อพระเยซู เหตุนี้พระองค์ทรงประทานเสื้อผ้าสีขาวแห่งความชอบธรรมของ พระองค์ให้พวกเขาสวม นั่นคือพวกเขาได้ถูกปกคลุมด้วยความชอบธรรมสมบูรณ์ของพระองค์ คำว่า “ความทุกข์ยาก” (tribulation) ถูกใช้บ่อยในพระคัมภีร์เพื่ออ้างถึงสิ่งที่เหล่าผู้เชื่อได้รับความทุกข์ยากสำหรับความเชื่อของพวกเขา (ตัวอย่างเช่น อพยพ 4:31; สดุดี 9:9; มัทธิว 24:9; ยอห์น 16:33; โรม 5:3) ดังนั้นแม้ชาวแอ๊ดเวนตีสบางคนตีความหมายตามความเห็นว่าชน กลุ่มนี้ เป็นการนำเสนอผู้ชอบธรรมจำนวน 144,000 คน อีกมุมหนึ่งเราสามารถเข้าใจในคำว่า “ฝูงชนจำนวนมหาศาล” (great multitude) เป็นการอ้างถึงเหล่าผู้ได้รับการไถ่ให้รอดทั้งมวลซึ่งต้องผ่านความทุกข์ยากลำบากสำหรับความเชื่อของพวกเขาตลอดทุกยุคที่ผ่านมา

ตรงนี้เช่นกัน อัครทูตยอห์นพรรณนาว่า “มหาชนที่ไม่มีใครนับจำนวนได้” เราพบหัวข้อใหญ่นี้ในพระคัมภีร์ทั้งเล่มคือ “ความรอดโดยพระคุณ” มนุษย์สามารถอ้างว่าพวกตนได้รับความรอดและได้รับชีวิตนิรันดร์ ทั้งจะได้เข้าสู่แผ่นดินสวรรค์และแผ่นดินโลกใหม่ได้เพียงเหตุผลเดียว คือโดยความชอบธรรมของพระเยซูคริสต์ซึ่งทรงประทานให้พวกเขาโดยพระคุณ

“ณ จุดใกล้พระบัลลังก์ที่สุดคือเหล่าผู้ที่ครั้งหนึ่งมีใจร้อนรนในกิจการของซาตาน แต่พวกเขาเป็นเหมือน “ดุ้นฟืนถูกหยิบออกจากกองไฟ” (plucked as brands from the burning) พวกเขาได้ติดตามพระผู้ช่วยให้รอดด้วยการอุทิศถวายอย่างลึกซึ้ง พวกที่อยู่ห่างพระบัลลังก์ถัดไปเป็นเหล่าคริสเตียนที่มีอุปนิสัยสมบูรณ์ท่ามกลางคนที่ไม่ซื่อสัตย์และผู้ไม่เลื่อมใสในศาสนา พวกเขาเทิดทูนพระบัญญัติของพระเจ้า ขณะที่โลกคริสเตียนจำนวนหลายล้านประกาศว่า “พระบัญญัติเป็นโมฆะไปแล้ว” ซึ่งเรื่องนี้เกิดขึ้นทุกยุคสมัย ผู้สัตย์ซื่อจึงถูกกดขี่ข่มเหง บางคนยอมตายด้วยความเชื่อ (martyred) ในศาสนาอัครทูตยอห์นพรรณนาว่า “และนี่แน่ะมหาชนที่ไม่มีใครนับจำนวนได้ ที่มาจากทุกประชาชาติทุกเผ่า ทุกชนชาติ และทุกภาษา ยืนอยู่หน้าพระที่นั่ง และเฉพาะพระพักตร์พระเมษโปดก พวกเขาสวมเสื้อผ้าสีขาวและถือใบตาลอยู่ในมือ” (วิวรณ์ 7:9) การต่อสู้ในสงครามฝ่ายวิญญาณของพวกเขาจบลงแล้ว พวกเขาประสบชัยชนะ พวกเขาวิ่งแข่งขัน และได้รับรางวัลในมือของพวกเขามีใบตาลถืออยู่ ซึ่งเป็นสัญลักษณ์แห่งชัยชนะของพวกเขา เสื้อผ้าสีขาวเป็นสัญลักษณ์แห่งความชอบธรรมของพระคริสต์ที่ไร้จุดด่างพร้อย ซึ่งบัดนี้เป็นของพวกเขา” (เอลเลน จี. ไว้ท์, สงครามแห่งประวัติศาสตร์, หน้า 665)

`ถูกแล้ว เราถูกปกคลุมไว้ด้วยความชอบธรรมของพระคริสต์ นี่เป็นของประทานแห่งความเชื่อ แต่เราจะสามารถรักษาความเชื่อนั้นไว้และยืนหยัดในความเชื่อนั้นได้อย่างไร แม้จะอยู่ท่ามกลางการทดสอบและความทุกข์ยากลำบาก หรือที่สำคัญกว่า เราสามารถรักษาความเชื่อและสัตย์ซื่อไว้ได้อย่างไร ในเวลาที่สะดวกสบายและเจริญรุ่งเรือง (ดู เฉลยธรรมบัญญัติ 8:11-17)`
