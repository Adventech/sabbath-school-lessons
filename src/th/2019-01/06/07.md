---
title:  ศึกษาเพิ่มเติม
date:   08/02/2019
---

อ่านงานเขียนของ เอลเลน จี. ไว้ท์, Selected Messages, เล่ม 3 ในบท “การปราศจากซึ่งความบาปและความรอด”, หน้า 353-357

การพิสูจน์เอกลักษณ์ของธรรมิกชน 144,000 คน เป็นประเด็นที่อภิปรายกันเผ็ดร้อน สิ่งที่ดูชัดแจ้งในพระธรรมวิวรณ์ ดูเหมือนธรรมิกชน 144,000 คน เป็นประชากรของพระเจ้ารุ่นสุดท้ายก่อนช่วงปิดฉากประวัติศาสตร์ของโลกนี้ เราทราบว่าพวกเข้าต้องผ่านความทุกข์ยากลำบากและได้รับการปกป้องจากภัยทรมานสุดท้ายเจ็ดประการ (ดู สดุดี 91:7-16; วิวรณ์ 7:15-17) และความจงรักภักดีของพวกเขาจะได้รับการทดสอบยิ่งกว่าประชากรของพระเจ้าในอดีตที่ผ่านมา
จริงๆ แล้วธรรมิกชนกลุ่มนี้เป็นใครกันแน่ พระเจ้าไม่ทรงเปิดเผยให้เราทราบ เอกลักษณ์ของพวกเขาเป็นหนึ่งในข้อล้ำลึกที่พระเจ้าทรงเก็บไว้สำหรับพระองค์เอง (เฉลยธรรมบัญญัติ 29:29) เราจะต้องรอในอนาคตว่าใครจะเป็นส่วนหนึ่งของกลุ่มธรรมิกชนแห่งความรอดพิเศษนี้ เกี่ยวกับข้อล้ำลึกที่เราได้รับการเตือนไว้ว่า: “พระคริสต์ตรัสว่า จะมีบางคนในโบสถ์ (คริสตจักร) ผู้ที่จะเสนอ เรื่อง “นิทานหรือเรื่องที่ไม่จริง” (fables) ต่างๆ และ “เรื่องคาดคะเน หรือทึกทักเอาเอง” (suppositions) ต่างๆ เมื่อพระเจ้าทรงประทานความจริงยิ่งใหญ่ที่ยกระดับขึ้น ที่เป็นเกียรติ สิ่งเหล่านี้ควรเก็บไว้ในคลังแห่งจิตใจ เมื่อมนุษย์นำเอาทฤษฎีนี้ และทฤษฏีนั้น เมื่อมนุษย์มีความอยากรู้อยากเห็นบางสิ่งซึ่งไม่จำเป็นสำหรับพวกเขาที่จะทราบ พระเจ้าจะไม่ทรงนำพวกเขาในเรื่องนี้ ไม่ใช่แผนการของพระองค์ที่จะให้ประชากรของพระองค์นำเสนอบางสิ่งที่พวกเขาจะพูดในลักษณะ “สมมติว่า” (suppose) ซึ่งไม่ใช่ในพระวจนะ นั่นไม่ใช่พระทัยของพระองค์ที่พวกเขาจะเข้าสู่การขัดแย้งจากคำถามต่างๆ ซึ่งไม่ช่วยพวกเขาในเรื่องฝ่ายจิตวิญญาณ ดังนั้นธรรมิกชน 144,000 คน ประกอบด้วยใคร เราทราบเพียงว่าเป็นกลุ่มที่พระเจ้าทรงเลือกสรรไว้ซึ่งในเวลาอีกไม่นานเราจะได้ทราบโดยปราศจากข้อกังขา” (เอลเลน จี. ไว้ท์, Selected Messages, เล่ม 1, หน้า 174)

**คำถามเพื่อการอภิปราย**

`1. จงพิจารณาคำเตือนสติต่อไปนี้ : “ให้เราพยายามออกกำลังอย่างเต็มที่ตามที่พระเจ้าทรงประทานเรา ให้เป็นคนหนึ่งท่ามกลางเหล่าธรรมิกชน 144,00 คน” (เอลเลน จี. ไว้ท์, SDA Bible Commentary, เล่ม 7, หน้า 970) คุณจะนำข้อความนี้ไปสู่การปฏิบัติได้อย่างไรและสิ่งนี้จะส่งผลต่อการตัดสินใจประจำวันของคุณหรือไม่อย่างไร`

`2. ลักษณะสำคัญของธรรมิกชน 144,000 คือ เป็นธรรมิกชนในช่วงวาระสุดท้าย พวกเขาร้องเพลงบทใหม่ที่คนอื่นไม่สามารถร้องได้เพราะเป็นบทเพลงจากประสบการณ์ของพวกเขาซึ่ง ประชากรของพระเจ้าในอดีตไม่เคยมี (วิวรณ์ 14:3, 4; วิวรณ์ 15:2, 3) ขณะที่คุณคิดถึงชีวิตของคุณเอง การดำเนินชีวิตฝ่ายวิญญาณของคุณสะท้อนบทเพลงแห่งประสบการณ์สดใหม่กับ พระเจ้าบ้างไหมหรือชีวิตของคุณสะท้อนแต่ประสบการณ์เก่าที่ ไม่น่าสนใจ ทั้งนี้เป็นเพราะคุณขาดการอุทิศถวายตัวในปัจจุบัน มีการเปลี่ยนแปลงอะไรบ้างไหมที่คุณจะทำเดี๋ยวนี้ เพื่ออุทิศ ถวายชีวิตให้แด่พระเจ้าอีกครั้งหนึ่ง`

`3. มีความแตกต่างอย่างไรระหว่าง การรู้เรื่องเกี่ยวกับพระคริสต์ และการรู้จักพระองค์อย่างแท้จริง ถ้ามีใครถามคุณว่า “พระคริสต์มีพระลักษณะอย่างไร” คุณจะตอบอย่างไร`
