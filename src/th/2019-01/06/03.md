---
title:  ประชากรของพระเจ้าที่ได้รับการทับตรา
date:   04/02/2019
---

`อ่านพระธรรมวิวรณ์ 7:4-8 ประชากรของพระเจ้าที่ได้รับการประทับตรามีจำนวนกี่คน ความหมายของจำนวนที่เจาะจงนี้หมายถึงอะไร`

คำประกาศถึงจำนวนของผู้ที่ได้รับการประทับตรา เป็นเครื่องหมายของการ “ทำให้เสร็จสมบูรณ์” (completion) ของการประทับตรา อัครทูตยอห์นได้ยินจำนวน 144,000 คน ประกอบด้วย 12 คูณ 12,000 ตัวเลข 12 เป็นสัญลักษณ์แห่งประชากรของพระเจ้า คือจำนวนเผ่าของชนอิสราเอลและคริสตจักรทั้งมวลสร้างขึ้นจากรากฐานของอัครทูต 12 คน (เอเฟซัส 2:20) ดังนั้นจำนวนรวม 144,000 เป็นตัวแทนของจำนวนประชากรของพระเจ้าในวาระสุดท้าย “ชนอิสราเอลทั้งมวล” (ชาวยิวและชาวต่างชาติ) ผู้พร้อมสำหรับการเสด็จกลับมาของพระคริสต์ และพวกเขาจะถูกรับขึ้นสู่สวรรค์โดยไม่ต้องพบกับความตาย (โรม 11:26; 1 โครินธ์ 15:51-53)

ชื่อ 12 เผ่าที่ถูกเรียงลำดับไว้ในวิวรณ์ บทที่ 7 เป็นที่ชัดเจนว่า ไม่ใช่ตัวเลขตามตัวอักษร เพราะว่าจำนวน 12 เผ่าของชนอิสราเอลรวมทั้งอาณาจักรฝ่ายเหนือ และอาณาจักรฝ่ายใต้ไม่ดำรงอยู่ในปัจจุบัน ชนอิสราเอล 10 เผ่าของอาณาจักรฝ่ายเหนือถูกนำไปเป็นทาสในช่วงการยึดครองโดยพวกอัสซีเรีย (2 พงศ์กษัตริย์ 17:6-23) ซึ่งทำให้พวกเขาแต่งงานร่วมชีวิตกับชนต่างชาติ ดังนั้นจำนวน 12 เผ่าไม่ได้ประกอบด้วยผู้ถือศาสนายิว (Judaism) ในปัจจุบัน

อีกอย่าง จำนวน 12 เผ่าที่เรียงลำดับในวิวรณ์บทที่ 7 ไม่เหมือนพบในที่อื่นของพระคัมภีร์ (เปรียบเทียบ กันดารวิถี 1:5-15; เอเสเคียล 48:1-29) เผ่ายูดาห์ถูกลำดับไว้เป็นเผ่าแรกของรายการ (วิวรณ์ 7:5) แทนที่จะเป็นเผ่ารูเบ็น (เปรียบเทียบกับ กันดารวิถี 1:5) อีกอย่างเผ่า “ดาน” และ “เอฟราอิม” ที่มีชื่อในพระธรรมกันดารวิถีบทที่ 1 และ เอเสเคียล บทที่ 48 ทั้งสองเผ่าถูกตัดออก (omitted) จากรายชื่อเผ่าในวิวรณ์ บทที่ 7 ขณะที่โยเซฟและเลวีถูกรวมเข้ามาแทนที่ (วิวรณ์ 7:7, 8) เหตุผลชัดเจนที่ “เอฟราอิม” และเผ่า “ดาน” ถูกตัดออกไปจากรายชื่อเผ่าต่างๆในวิวรณ์ บทที่ 7 คือในบันทึกของพระคัมภีร์เดิม สองเผ่านี้ได้ละทิ้งพระเจ้า (apostate) และหันไปกราบไหว้รูปเคารพ (idolatrous) (1 พงศ์กษัตริย์ 12:29, 30; โฮเชยา 4:17)

รายชื่อของเผ่าต่างๆในวิวรณ์ บทที่ 7 ไม่ใช่ในรูปประวัติศาสตร์ แต่เป็นในด้านจิตวิญญาณ การที่ชื่อของเผ่าดานและเอฟราอิมหายไปจากรายชื่อ แนะนำว่าการที่ผู้คนในสองเผ่านี้ไม่มีความสัตย์ซื่อ พวกเขาจึงไม่มีส่วนท่ามกลางประชากรของพระเจ้าผู้ได้รับการประทับตรา เช่นกันคริสตจักรในพระคัมภีร์ใหม่อ้างถึงชน 12 เผ่าของอิสราเอล (ยากอบ 1:1) จำนวน 12 เผ่า ในวิวรณ์ บทที่ 7 เป็นตัวแทนสำหรับประชากรทั้งมวลของพระเจ้าผู้มีความสัตย์ซื่อจนวันสุดท้ายซึ่งหมายถึงทั้งชาวยิวและชาวต่างชาติ มีข้อพระคัมภีร์ใดบ้างที่พระเจ้าทรงให้ความมั่นใจแก่ผู้ที่จะมีชีวิต

**มีข้อพระคัมภีร์ใดบ้างที่พระเจ้าทรงให้ความมั่นใจแก่ผู้ที่จะมีชีวิตในช่วงเวลาแห่งความทุกข์ยาก**

`1. ประสบการณ์อะไรที่ไม่มีกลุ่มอื่นในประวัติศาสตร์เคยได้รับ (วิวรณ์ 14:3, 4; วิวรณ์ 15:2, 3) ขณะที่คุณคิดถึงชีวิตของคุณเอง การดำเนินชีวิตด้านจิตวิญญาณในปัจจุบันของคุณสะท้อนเสียงเพลงแห่งประสบการณ์สดใหม่กับพระเจ้าไหม หรือมันสะท้อนเรื่องชีวิตในอดีตของคุณที่เก่าเก็บ (stale) ไปแล้วที่พระเจ้าเคยทำงานในชีวิตของคุณ ซึ่งขาดหลักฐานพยานของการอุทิศถวายในปัจจุบัน มีการเปลี่ยนแปลงอะไรที่คุณสามารถทำได้เดี๋ยวนี้เพื่ออุทิศถวายชีวิตให้กับพระเจ้าใหม่อีกครั้งหนึ่ง`

`2. มีความแตกต่างกันอย่างไร ระหว่างการเพียงรู้เรื่องเกี่ยวกับพระคริสต์ และการรู้จักพระองค์อย่างแท้จริง ถ้ามีใครจะถามคุณว่า “พระคริสต์ทรงมีพระลักษณะอย่างไร” คุณจะให้คำตอบอย่างไร และเหตุใดจึงตอบเช่นนั้น`
