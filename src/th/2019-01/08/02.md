---
title:  ผู้หญิงและพญานาค
date:   17/02/2019
---

`อ่านพระธรรมวิวรณ์ 12:1-4 อัครทูตยอห์นสังเกตในนิมิต มีเครื่องหมายใหญ่สองอย่าง อย่างแรกผู้หญิงตั้งครรภ์ทารกเพศชายคนหนึ่ง และอย่างที่สองคือพญานาค ใครคือผู้หญิงและข้อพระคัมภีร์เหล่านี้สอนอะไร`

ผู้หญิงในพระคัมภีร์ถูกใช้เป็นสัญลักษณ์สำหรับประชากรของพระเจ้า (2 โครินธ์ 11:2) ผู้หญิงที่ถูกไล่ตามเป็นเครื่องหมายถึงผู้เชื่อที่สัตย์ซื่อ ขณะที่หญิงแพศยาเป็นเครื่องหมายแทนคริสเตียนที่ละทิ้งพระเจ้า ผู้หญิงในวิวรณ์บทที่ 12 สัญลักษณ์แรกหมายถึงชนอิสราเอลซึ่งพระเมสสิยาห์เสด็จลงมาบังเกิด (วิวรณ์ 12:1-5) ในวิวรณ์ 12:13-17 ผู้หญิงคนนั้นยืนหยัดสำหรับ คริสตจักรเที่ยงแท้ผู้ให้กำเนิดกลุ่มชนที่เหลืออยู่  ผู้หญิงคนนั้นมีดวงอาทิตย์เป็นอาภรณ์และมีดวงจันทร์อยู่ใต้เท้าของเธอดวงอาทิตย์ในพระคัมภีร์เป็นตัวแทนพระลักษณะอุปนิสัยของพระคริสต์และความชอบธรรมของพระองค์ (มาลาคี 4:2) และพระคริสต์ทรงเป็น “ความสว่างของโลก” (ยอห์น 8:12) และประชากรของพระองค์ต้องสะท้อนแสงสว่างแห่งพระลักษณะนิสัยของพระเจ้าออกมาให้ชาวโลกเห็น (มัทธิว 5:14-16) ดวงจันทร์ในฐานะเป็น “ผู้ส่องสว่างดวงเล็ก” (ปฐมกาล 1:16) ซึ่งชี้ไปยังพระสัญญาในพระคัมภีร์เดิม เป็นนิมิตบอกล่วงหน้าถึงงานของพระคริสต์ในสมัยพระกิตติคุณ

สัญลักษณ์ต่อไปที่อัครทูตยอห์นสังเกตในนิมิตคือพญานาคสีแดงตัวใหญ่ ตอนหลังพญานาคแสดงตัวออกมาเป็นพญามารหรือซาตาน ซึ่งก็คืองูดึกดำบรรพ์ (วิวรณ์ 12:9) ข้อพระคัมภีร์ต่อไปกล่าวว่า หางพญานาคได้กวาดดวงดาวในสวรรค์จำนวนหนึ่งในสามลงมายังโลก หางเป็นสัญลักษณ์ของเครื่องมือแห่งการหลอกลวง (อิสยาห์ 9:14, 15; วิวรณ์ 9:10) ซาตานตกจาก ตำแหน่งที่ยกตัวเองขึ้นสูงในสวรรค์ (อิสยาห์ 14:12-15) แต่สามารถหลอกทูตสวรรค์ได้ถึงหนึ่งในสาม และทูตสวรรค์ที่ล้มลงเหล่านี้ถูกเรียกว่า “มาร” (demons) ซึ่งเป็นผู้ช่วย “พญามาร” หรือ “ซาตาน” ซึ่งเป็นผู้นำสูงสุดทำการต่อต้านพระเจ้าและพันธกิจแห่งความรอดของพระองค์ (1 ทิโมธี 4:1) พระธรรมวิวรณ์พรรณนาพญานาคใหญ่ว่ามี “เจ็ดหัวและเขาสิบเขา” เป็น สัญลักษณ์ของ “ตัวแทน” (agents) ในโลกซึ่งซาตานใช้ให้ดำเนินงานแทน “ซาตาน-คนต่างศาสนา-โรมัน” (Satan-pagan Rome) (วิวรณ์ 12:4) และ “ข้าพเจ้าเห็นวิญญาณโสโครกสามดวงรูปร่างเหมือนอย่างกบออกจากปากพญานาค” (spiritualism) (วิวรณ์ 16:13) “พญานาคใหญ่คืองูดึกดำบรรพ์ที่เขาเรียกว่ามารและซาตาน” (วิวรณ์ 12:9) พญานาค “เป็นผู้บงการให้กษัตริย์เฮโรดสั่งประหารพระผู้ช่วยให้รอด (พระกุมารเยซู) แต่ตัวแทนของซาตานที่ทำสงครามกับพระคริสต์และประชากรของพระองค์ในคริสต์ศตวรรษที่หนึ่งคือ โรมนอกศาสนาที่มีคนนับถือกันอย่างแพร่หลาย ดังนั้นเมื่อพญานาคหมายถึงซาตาน ในอีกความหมายถึงมันก็หมายถึงโรมนอกศาสนาด้วย” (เอลเลน จี. ไว้ท์, สงครามแห่งประวัติศาสตร์, หน้า 438)

`อ่านพระธรรมวิวรณ์ 12:9 ซาตานที่ถูกเรียกว่า “งูดึกดำบรรพ์” มีอะไรเชื่อมโยงระหว่าง ปฐมกาล 3:15 และวิวรณ์ 12:4 ในความพยายามของพญานาคที่จะทำลาย “พงศ์พันธุ์ของนาง” ในทันทีที่ผู้หญิงคลอดบุตรออกมานี่หมายความถึงอะไร`

นับแต่เริ่มต้น ซาตานรอคอยพระเมสสิยาห์คือทารกเพศชายที่จะบังเกิดมาเพื่อที่จะทำลายพระองค์ เมื่อในที่สุดพระเมสสิยาห์ได้บังเกิดมา ซาตานใช้ “โรมนอกศาสนา” (pagan Rome) (ซึ่งเป็นสัญลักษณ์ของพญานาคในวิวรณ์ 12:4) ให้พยายามทำลายพระองค์ (ดู มัทธิว 12:13-16) “แต่บุตรของนางถูกนำตัวไปเฝ้าพระเจ้ายังพระนั่งของพระองค์” (วิวรณ์ 12:5)
