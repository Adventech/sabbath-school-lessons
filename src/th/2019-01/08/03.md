---
title:  ซาตานถูกขับลงมายังแผ่นดินโลก
date:   18/02/2019
---

`อ่านพระธรรมวิวรณ์ 12:7-9 ซึ่งพูดเกี่ยวกับการสงครามในสวรรค์ สงครามที่ว่ามีลักษณะธรรมชาติอย่างไร ซึ่งมีผลทำให้ซาตานถูกขับออกจากสวรรค์`

ซาตานถูกขับออกจากสวรรค์ในตอนต้นของสงคราม “การต่อสู้ขับเคี่ยวยิ่งใหญ่” (Great Controversy) เมื่อซาตานก่อกบฏต่อรัฐบาลของพระเจ้า ซาตานต้องการยึดบัลลังก์ในสวรรค์ และ “ทำตัวให้เหมือนองค์ผู้สูงสุด” (อิสยาห์ 14:12-15) ซาตานเปิดตัวต่อต้านพระเจ้าและพ่ายแพ้ในการสงคราม และถูกเนรเทศให้ลงมายังแผ่นดินโลก อย่างไรก็ตาม การหลอกลวงอาดัมและเอวาให้ทำผิด เท่ากับซาตานได้ช่วงชิง (usurped) สิทธิการปกครองโลกนี้จากอาดัมไป (ลูกา 4:6) ทั้งได้อ้างสิทธิ์ตนเองว่าเป็นผู้ครอบครองโลก (ยอห์น 12:31) รวมทั้งแต่งตั้งตัวเองเป็นตัวแทนของโลกเข้าประชุมสภาแห่งสวรรค์ (โยบ 1:6-12) อย่างไรก็ดี ในเมื่อซาตานพ่ายแพ้ที่ไม้กางเขน ซาตานและเหล่าทูตสวรรค์ที่ถูกขับไล่จากสวรรค์ ได้ถูกจำกัดสถานที่ (confi ned) ให้อยู่ได้เฉพาะในโลกนี้เท่านั้น โลกนี้จึงกลายเป็นเรือนจำของซาตานและบริวารจนกว่าพวกเขาจะได้รับการลงโทษ (2 เปโตร 2:4; ยูดา ข้อที่ 6)

โดยการสิ้นพระชนม์ของพระองค์ พระเยซูทรงไถ่ผู้ที่หลงหาย อุปนิสัยแท้จริงของซาตานได้ถูกเปิดเผยออกต่อจักรวาล “ซาตานได้มองเห็นการปลอมตัวของตนได้ถูกเปิดเผยออก การช่วงชิงสิทธิการปกครองที่ได้มาอย่างไม่ถูกต้องถูกเผยออกต่อหน้าเหล่าทูตสวรรค์ที่ยังไม่หลงผิดและต่อหน้าชาวจักรวาล ซาตานได้เผยโฉมว่าเป็นฆาตกร โดยทำให้พระโลหิตของพระบุตรไหลออกมา ซาตานได้ถอนรากถอนโคนจากความเห็นอกเห็นใจของชาวสวรรค์ทั้งมวล นับแต่วันนั้นงานของซาตานได้ถูกจำกัดขอบเขตลง” (เอลเลน จี. ไว้ท์, ผู้ปรารถนาแห่งปวงชน, หน้า 761) ต่อหน้าจักรวาลอันไพศาล การปกครองแผ่นดินโลกถูกโอนจากซานตานกลับไปให้พระเยซู และมีการประกาศว่า พระเยซูทรงมีสิทธิ์โดยชอบธรรมให้เป็นผู้ครอบครองเหนือแผ่นดินโลก (เอเฟซัส 1:20-22; ฟีลิปปี 2:9-11)

พระเยซูทรงกล่าวทำนายเหตุการณ์นี้ไว้ด้วยการกล่าวว่า “เดี๋ยวนี้การพิพากษามาถึงโลกนี้แล้ว เดี๋ยวนี้ผู้ครองโลกนี้จะถูกกำจัดออกไป” (ยอห์น 12:31)

มีข้อความกล่าวถึงการมีสิทธิเหนือซาตานว่า “บัดนี้ความรอด และฤทธิ์เดช และอาณาจักรของพระเจ้าของเรา และสิทธิอำนาจของพระคริสต์ได้มาถึงแล้ว” (วิวรณ์ 12:10) ก็จริงซาตานไร้อำนาจสิทธิ์ขาดสูงสุด หรือมีอำนาจในขีดกำกัด แต่ก็ยังสามารถทำอันตรายแก่ประชากรของพระเจ้าบนแผ่นดินโลกได้ “เพราะมันรู้ว่าเวลาของมันมีน้อย” (วิวรณ์ 12:12) ซาตานจึงทุ่มเท ทำการอย่าสุดกำลังเพื่อจะทำให้ประชากรของพระเจ้าบนโลกนี้รู้สึกเจ็บปวดและได้รับความทุกข์ยากลำบาก และประสบความหายนะมากที่สุดเท่าที่จะมากได้

`พระธรรมวิวรณ์ 12:11 สอนว่าเราสามารถจะปกป้อง ต่อต้านพญามารได้อย่างไร (ดู เอเฟซัส 6:10-18 ด้วย)`
