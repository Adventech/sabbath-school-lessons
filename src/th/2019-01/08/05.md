---
title:  การทำสงครามกับพงศ์พันธุ์ที่เหลืออยู่
date:   20/02/2019
---

`อ่านพระธรรมวิวรณ์ 12:17 ในวาระสุดท้ายซาตานจะมุ่งทำ สงครามต่อต้านใคร`

คำว่า “ส่วนที่เหลือ” (rest) หรือ “เศษที่เหลืออยู่” (remnant) พรรณนาถึงกลุ่มผู้สัตย์ซื่อต่อพระเจ้า ขณะที่ผู้เชื่อส่วนใหญ่ได้ละทิ้งพระองค์ไป (apostatize) (1 พงศ์กษัตริย์ 19:18; วิวรณ์ 2:24) เมื่อผู้เชื่อส่วนใหญ่ในโลกเข้าไปรวมอยู่ฝ่ายของซาตานในวาระสุดท้ายของโลก แต่ยังมีคนกลุ่มหนึ่งที่พระเจ้ายกชูขึ้นหลังปี ค.ศ. 1798 ที่สัตย์ซื่อต่อพระคริสต์ แม้จะอยู่ต่อหน้าความโกรธแค้นของซาตานก็ตาม

`คุณสมบัติสองประการของพงศ์พันธุ์ที่เหลืออยู่ ในวิวรณ์ 12:17 มีอะไรบ้าง และเราจะมั่นใจได้อย่างไรว่าตนเป็นพงศ์พันธุ์ที่เหลืออยู่ของพระเจ้า`

พงศ์พันธุ์ที่เหลืออยู่ (ก) ถือรักษาพระบัญญัติ (สิบประการ) ของ พระเจ้า วิวรณ์ บทที่ 13 แสดงให้เห็นว่า บนแผ่นศิลาแผ่นแรกของพระบัญญัติสิบประการจะเป็นศูนย์กลางของ “ความขัดแย้งของช่วงวาระสุดท้าย” กุญแจของส่วนประกอบของพระบัญญัติสี่ข้อแรกคือ “การนมัสการ” ขณะที่ผู้คนในโลกจะเลือกที่จะนมัสการ “รูปของสัตว์ร้าย” (image of the beast) ขณะที่ กลุ่มชนสุดท้ายที่เหลืออยู่จะนมัสการพระเจ้าองค์พระผู้สร้าง (วิวรณ์ 14:17) พระบัญญัติข้อที่สี่เรื่องวันสะบาโตชี้เจาะจงไปยังพระเจ้า องค์พระผู้ทรงสร้างของเรา ซึ่งเป็นเหตุผลเดียวซึ่งจะทำหน้าที่เป็นตัวแปรในวิกฤติกาลสุดท้าย

และในช่วงวาระสุดท้าย ลักษณะอุปนิสัยของพงศ์พันธุ์ที่เหลืออยู่คือ พวกเขา “มีคำพยานของพระเยซู” (วิวรณ์ 19:10) พระธรรมวิวรณ์ 19:10 อธิบายว่าเป็น “วิญญาณแห่งคำพยากรณ์” (the spirit of prophecy) โดยการเปรียบเทียบพระคัมภีร์ข้อนี้กับ วิวรณ์ 22:9 เราเห็น “พี่น้องของอัครทูตยอห์น” (John’s brethren) ผู้มีคำพยานของพระเยซูคือผู้เผยพระวจนะ ดังนั้น “คำพยานของพระเยซู” อ้างถึง “พระเยซูทรงเป็นพยานผ่านผู้เผยพระวจนะของพระองค์” ซึ่งก็เหมือนกับที่พระเยซูได้ทรงทำผ่านอัครทูตยอห์น (วิวรณ์ 1:12) พระธรรมวิวรณ์แสดงให้เห็นว่าในวาระสุดท้ายของโลก ประชากรของพระเจ้าจะมี “วิญญาณแห่งคำพยากรณ์” ในดวงจิตของพวกเขา ซึ่งจะนำทางพวกเขาให้ผ่านเวลาแห่งความยากลำบาก ขณะที่ซาตานพยายามทุก อย่างเพื่อจะหลอกลวงและทำลายพวกเขา ในฐานะเซเว่นธ์เดย์แอ๊ดเวนตีสผู้ได้รับของประทาน “การเข้าใจอย่างถ่องแท้ของคำพยากรณ์” (prophetic insight) จากพันธกิจและงานเขียนของ เอลเลน จี. ไว้ท์

`คุณเข้าใจอะไรบ้างจาก “วิญญาณแห่งคำพยากรณ์” ที่พระเจ้าทรงประทานให้ และมีอะไรผูกพันคุณในฐานะที่เป็นบุคคลหรือคริสตจักรไว้`
