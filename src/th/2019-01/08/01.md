---
title:  ซาตานศัตรูผู้พ่ายแพ้
date:   16/02/2019
---

### อ่านข้อพระคัมภีร์สำหรับบทเรียนสัปดาห์นี้
วิวรณ์บทที่ 12; ปฐมกาล 3:15; อิสยาห์ 14:12-15; ดาเนียล 7:23-25; 2 เธสะโลนิกา 2:8-12; วิวรณ์ 13:13, 14; วิวรณ์ 19:20

> <p>ข้อควรจำ</p>
> “พวกเขาชนะพญามารด้วยพระโลหิตของพระเมษโปดก และด้วยคำพยานของพวกเขาเอง และพวกเขาไม่ได้รักตัวกลัวตาย” (วิวรณ์ 12:11)

พระธรรมวิวรณ์ บทที่ 12-14 เตรียมตัวเราสำหรับส่วนที่เป็นตอนสุดท้ายของพระธรรมเล่มนี้ (วิวรณ์ 15:1-22:21)

ขณะที่ครึ่งแรกของพระธรรมวิวรณ์พรรณนาถึงการต่อสู้ดิ้นรนฝ่ายวิญญาณของคริสตจักร ซึ่งตั้งอยู่ในโลกที่ไม่เป็นมิตรในช่วงตลอดยุคของคริสเตียน ส่วนครึ่งที่สองของพระธรรมเล่มนี้เน้นไปที่เหตุการณ์ต่างๆซึ่งเป็นกุญแจนำไปสู่การเสด็จกลับมาครั้งที่สองและอาณาจักรของพระเจ้า  วัตถุประสงค์ของวิวรณ์บทที่ 12 ก็เพื่อให้เราเห็นภาพใหญ่เบื้องหลังวิกฤติกาลของประวัติศาสตร์โลกซึ่งแสดงให้เราเห็นพัฒนาการของ “การต่อสู้ขับเคี่ยวยิ่งใหญ่ระหว่างพระคริสต์และซาตาน” ในประวัติศาสตร์

ในพระธรรมวิวรณ์ซาตานเป็นหัวหน้าศัตรูตัวฉกาจที่ต่อสู้กับพระเจ้าและประชากรของพระองค์ การมีตัวตนของซาตานเป็นสิ่งที่จริง (เพียงแต่ซาตานไม่ให้เราเห็นด้วยสายตาปกติ) ซาตานยืนอยู่เบื้องหลังความชั่วร้ายและการคิดกบฏทั้งปวงในจักรวาล ซาตานทราบดีว่าโอกาสสุดท้ายที่จะเอาชนะพระเจ้าได้คือก่อนการเสด็จกลับมาครั้งที่สอง นั่นคือซาตานจะต้องเอาชนะใน “สงครามาอารมาเกดโดน” (Armageddon) ดังนั้นซาตานทุ่มเทความพยายามทั้งหมดเตรียมตัวเพื่อเหตุการณ์นี้

พระธรรมวิวรณ์ บทที่ 12 พระเจ้าทรงมีพระเจตนาที่จะจัดหาความมั่นใจให้กับประชากรของพระเจ้า เพื่อไม่ให้ซาตานประสบความสำเร็จตามแผนการของมัน อนึ่งเพื่อเป็นการเตือนประชากรของพระเจ้าว่า ซาตานตั้งความมุ่งมั่นที่จะทำสงครามอย่างการสุดกำลังต่อ “คริสตจักรที่เหลืออยู่ในวาระสุดท้ายของพระเจ้า” (God’s last-day remnant church) และความหวังหนึ่งเดียว และอำนาจที่จะเอาชนะในการสงครามนี้จะพบได้ในพระคริสต์เพียงองค์เดียว
