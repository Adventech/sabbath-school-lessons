---
title:  ข่าวสารของพระคริสต์สำหรับคริสตจักรฟีลาเดลเฟีย
date:   16/01/2019
---

คริสตจักรที่หกพระเยซูทรงกล่าวถึงคือ คริสตจักรฟีลาเดลเฟีย (“ความรักพี่น้อง”) เมืองนี้ตั้งบนถนนแห่งการค้าของอาณาจักรและรับใช้เป็นเส้นทางหลักของ “ประตูที่เปิด” ไปยังที่ราบสูงดินดีอุดม การขุดค้นทางโบราณคดีบ่งบอกว่าเมืองนี้เป็นศูนย์กลางของผู้คนที่เดินทางมาเพื่อสุขภาพและการเยี่ยวยา แต่เมืองนี้เกิดแผ่นดินไหวบ่อยครั้ง ประชากรของเมืองนี้จึงย้ายออกไปสร้าง บ้านเรือนยังพื้นที่ชนบทนอกเมืองและอาศัยอยู่ในบ้านที่ปลูกสร้างง่ายๆอย่างสมถะ

`อ่านพระธรรมวิวรณ์ 3:7-9 พระเยซูทรงเสนอพระองค์เองเกี่ยวเนื่องกับสถานการณ์ของคริสตจักรนี้อย่างไร คำกล่าวของพระเยซูที่ว่า “เรารู้ว่าเจ้ามีกำลังเพียงน้อย” (วิวรณ์ 3:8) บ่งบอกถึงสถานการณ์ของคริสตจักรอย่างไร`

ข่าวสารสำหรับคริสตจักรนี้ใช้เป็นคำพยากรณ์กล่าวถึง “การฟื้นฟูยิ่งใหญ่ของโปรเตสแตนต์ระหว่าง “การตื่นตัว” (Awakenings) ครั้งที่หนึ่งและที่สองที่เกิดขึ้นในประเทศ “อังกฤษ, เวลล์ และสกอตแลนด์” (Great Britain) และอเมริกา ประมาณ ค.ศ. 1740-1844 พวกเขาส่องแสงที่พวกเขามีออกไป ประชากรของพระเจ้าแสวงหาทางที่จะรักษา “ถ้อยคำของเรา” (วิวรณ์ 3:8) ในช่วงเวลานี้ มีการกล่าวเน้นเพิ่มขึ้นเรื่อง “การเชื่อฟังพระบัญญัติของพระเจ้า และดำเนินชีวิตอย่างบริสุทธิ์” “ประตูที่เปิดไว้” ปรากฏชัดว่าเป็นเส้นทางสู่พระวิหารบนสวรรค์ เพราะว่า “เป็นพระวิหารของพระเจ้าของเรา” ซึ่งถูกกล่าวถึงใน (วิวรณ์ 3:12 เปรียบเทียบ วิวรณ์ 4:1, 2) ประตูหนึ่งถูกปิดลง และอีกประตูเปิดออกซึ่งชี้ไปยังการเปลี่ยนแปลงซึ่งจะเกิดขึ้นในพันธกิจการรับใช้ในฐานะมหาปุโรหิตของพระคริสต์ในปี ค.ศ. 1844

`อ่านพระธรรมวิวรณ์ 3:10-13 ซึ่งบ่งบอกให้ทราบถึงเวลาอันสั้นและการเสด็จกลับมาของพระเยซูย่างใกล้เข้ามา อะไรคือความสำคัญของพระนามของพระเจ้าที่ถูกเขียนบนประชากรของพระองค์ (2 ทิโมธี 2:19) ถ้าชื่อเป็นตัวแทนถึงลักษณะนิสัยของบุคคล อย่างพระธรรมอพยพ 34:6 บอกเราว่าใครเป็นผู้ใช้ชื่อของพระเจ้า`

การฟื้นฟูครั้งใหญ่เกิดขึ้นในคริสตจักรต่างๆ ทั้งสองฟากของมหาสมุทรแอตแลนติกในหลายปีซึ่งนำสู่จุดสุดยอดในปี ค.ศ.1844 ข่าวสารเรื่องการเสด็จกลับมาในไม่ช้าของพระคริสต์ถูกประกาศออกไปในหลายพื้นที่ของโลก พระสัญญาที่กล่าวว่าจะมีการเขียนพระนามของพระเจ้าไว้บนเหล่าผู้ประสบชัยชนะบ่งบอกว่าพระลักษณะนิสัยของพระเจ้าจะพบเห็นได้ในประชากรของพระองค์ ซึ่งเรื่องนี้มีความสำคัญขณะที่ข่าวสารการเสด็จกลับมาในไม่ช้าของพระคริสต์ถูกประกาศออกไป เป็นข่าวสารที่พระคริสต์ตรัสสัญญาไว้เพื่อจะทำให้ประชากรของพระองค์เตรียมความพร้อมสำหรับเหตุการณ์ใหญ่นั้นโดยการอภัยบาปให้กับความบาปของพวกเขาและจะทรงเขียนบัญญัติของพระองค์ลงบนดวงใจของพวกเขา (ดู ฟีลิปปี 1:6; ฮีบรู 10:16, 17)

`ความหวังในการเสด็จกลับมาในไม่ช้าของพระคริสต์มีความหมายอะไรสำหรับคุณ การที่พระคริสต์ทรงสัญญาจะทำให้งานที่พระองค์ได้ทรงเริ่มต้นไว้สำเร็จลง เป็นการให้ความมั่นใจแก่เราอย่างไร`
