---
title:  ข่าวสารของพระคริสต์ถึงสเมอร์นา และเปอร์กามัม
date:   13/01/2019
---

สเมอร์นาเป็นเมืองที่งดงามและมั่งคั่ง แต่ชาวเมืองได้รับคำสั่งเชิงบังคับให้ “การกราบไหว้จักรพรรดิ” ผู้ปฏิเสธที่จะปฏิบัติตามคำสั่งในเรื่องนี้อาจนำไปสู่การสูญเสียสถานะทางกฎหมาย อาจถูกกดขี่ข่มเหง หรือถูกทรมานถึงตาย (martyrdom) หากเขาไม่ยอมเปลี่ยนความเชื่อ

`อ่านพระธรรมวิวรณ์ 2:8-11 พระเยซูทรงเสนอพระองค์เองต่อคริสตจักรนี้อย่างไร เกี่ยวเนื่องกับสถานการณ์ของคริสตจักร อะไรคือสถานการณ์ของคริสตจักร พระเยซูทรงกล่าวคำเตือนเรื่องอะไรแก่คริสตจักรเกี่ยวกับสิ่งที่กำลังจะมาถึง`

ข่าวสารสำหรับคริสตจักรในเมืองสเมอร์นา ประยุกต์ใช้เป็นคำพยากรณ์สำหรับคริสตจักรอื่นๆใน “ช่วงสมัยเดียวกัน” (postapostolic era) เมื่อคริสเตียนถูกข่มเหงอย่างรุนแรงโดยคำสั่งของจักรพรรดิโรมัน คำว่า “สิบวัน” กล่าวถึงใน วิวรณ์ 2:10 ชี้ถึง 10 ปี แห่งการครองราชย์สมัยจักรพรรดิไดโอคลีเชียน (Diocletian) ซึ่งมีคำสั่งให้ทำการกดขี่ข่มเหงคริสเตียน เริ่มจาก ปี ค.ศ. 303-313 และก่อนสิ้นปี ค.ศ. 313 จักรพรรดิ์คอนสแตนติน (Con stantime) ขึ้นสู่บัลลังก์รัฐบาลโรมัน พระองค์ได้ตรา “กฤษฎีกาแห่งมิลาน” ขึ้นซึ่งมีเนื้อหาอนุญาตให้คริสเตียนปฏิบัติศาสนาตามความเชื่อได้อย่างเสรี

`อ่านพระธรรมวิวรณ์ 3:7-13 พระเยซูทรงเสนอพระองค์เองในข่าวสารนี้เกี่ยวเนื่องกับสถานการณ์ของคริสตจักรแห่งนี้อย่างไร คำตรัสของพระเยซูที่ว่า “เรารู้ว่าเจ้ามีกำลังเพียงเล็กน้อย” (วิวรณ์ 3:8) บอกอะไรแก่เราเกี่ยวสถานการณ์ของคริสตจักร พระเยซูทรงสัญญาอะไรแก่คริสตจักรแห่งนี้`

เปอร์กามัมเป็นเมืองศูนย์กลางของลัทธิของคนนอกศาสนาหลากหลายลัทธิ รวมทั้งลัทธิของ “แอสคลีพิอัส” (Asclepius) ซึ่งเป็นเทพที่ชาวกรีกกราบไหว้ว่าเป็น “เทพแห่งการเยียวยา” ชาวกรีกเรียกเทพองค์นี้ว่า “เทพผู้ช่วยให้รอด” (the Savior) อีกชื่อหนึ่ง สัญลักษณ์ของเทพองค์นี้คือ “งูใหญ่” (a serpent) ผู้ศรัทธาในเทพองค์นี้ได้เดินทางจากทั่วสารทิศ 
เพื่อมากราบไหว้บูชา ณ สถานที่ศักดิ์สิทธิ์ของเทพ “แอสคลีพิอัส” เพื่อให้พวกเขาหายจากโรคภัยต่างๆ นอกจากนี้ เปอร์กามัมมีบทบาทเป็นผู้ส่งเสริม “ลัทธิการกราบไหว้ จักรพรรดิ” เหมือนกับที่เกิดขึ้นที่เมืองสเมอร์นา ซึ่งถือเป็นหน้าที่ของประชาชนต้องทำตาม (compulsory) ไม่สงสัยเลยที่ข้อพระคัมภีร์กล่าวว่า “เมืองนี้เป็นที่นั่งของซาตาน” คือที่บัลลังก์ของซาตานตั้งอยู่

`อ่านพระธรรมวิวรณ์ 2:12-15 พระเยซูทรงเสนอพระองค์เองแก่คริสตจักรนี้อย่างไร พระองค์ทรงประเมินค่าสถานการณ์ด้านจิตวิญญาณของพวกเขาอย่างไร`

คริสเตียนในเมืองเปอร์กามัมเผชิญกับการทดลองจากทั้งข้างนอกและข้างในคริสตจักร ขณะที่พวกเขาส่วนใหญ่ยังคงสัตย์ซื่อ แต่มีบางคนเชื่อถือคำสอนของ “นิโคเลาส์” ซึ่งสนับสนุนการประนีประนอมกับลัทธินอกศาสนาเพื่อหลีกเลี่ยงการข่มเหง อย่างการรับเอา “ลัทธินิโคเลาส์” ซึ่งเชื่อมโยงกับผู้เลื่อมใสลัทธินอกรีต อย่างเช่น “บาลาอัม” ผู้นำในการล่อลวงชนอิสราเอลให้ ทำบาปต่อพระเจ้าขณะที่พวกเขาเดินทางสู่แผ่นดินแห่งพระสัญญา (กันดาร วิถี 31:16) ทั้งสองกลุ่มคือ “ลัทธินิโคเลาส์” และ “ลัทธิบาลาอัม” สองกลุ่มนี้ต่างสนับสนุนให้คล้อยตามศาสนาหรืออีกลัทธิหนึ่งที่พวกเขาพบว่ามีความสะดวกสบายกว่า หรือแม้แต่ได้รับผลดีที่จะประนีประนอมความเชื่อของพวกเขา หรือการยอมรับแนวปฏิบัติของศาสนาที่ไม่มีพระเจ้าเพื่อหลีกเลี่ยงความยากลำบากหรือการข่มเหง แม้มติที่ประชุมสภาอัครทูตแห่งกรุงเยรูซาเล็มจะห้ามแตะต้อง “สิ่งใดที่ได้บูชาแก่รูปเคารพ” หรือ “การผิดศีลธรรมทางเพศ” (กิจการฯ 15:29) หลักคำสอนของ “บาลาอัม” สอนสมาชิกโบสถ์ให้ละทิ้งการตัดสินใจของสภาแห่งกรุงเยรูซาเล็ม วิธีแก้ปัญหาหนึ่งเดียวของพวกเขาที่พระเยซูทรงเสนอให้คือ “จงกลับใจใหม่” (วิวรณ์ 2:16)

`อ่านพระธรรมวิวรณ์ 2:16, 17 พระเยซูทรงเร้าใจให้คริสตจักรทำสิ่งใดเพื่อที่จะช่วยพวกเขาปรับปรุงสภาพชีวิตด้านวิญญาณจิตของพวกเขาให้ดีขึ้น พระเยซูทรงสัญญาอะไรแก่พวกเขา`

คริสตจักรแห่งเมืองเปอร์กามัม เป็นภาพแห่งคำพยากรณ์สำหรับคริสตจักรจากช่วงภายหลังปี ค.ศ. 313 แม้คริสเตียนบางคนสามารถดิ้นรนต่อสู้กับลัทธินอกศาสนา แต่มีหลายคนในคริสตจักรเริ่มจะประนีประนอม ประมาณปี ค.ศ. 313-538 แม้สมาชิกบางคนในโบสถ์ยังคงสัตย์ซื่อต่อพระกิตติคุณ แต่พอมาถึงศตวรรษที่สี่และที่ห้า จิตวิญญาณของพวกเขาเสื่อมถอยลง บ้างก็ได้ผละออกจากความเชื่อในพระเจ้าไป และความเสื่อมถอยด้านวิญญาณจิตเพิ่มขึ้นอย่างรวดเร็ว ในช่วงเวลาดังกล่าวนี้ ผู้ที่ยังคงอยู่ในคริสตจักรได้ปล้ำสู้กับการทดลองอย่างหนัก แต่เมื่อเวลาผ่านไป จำนวนผู้ยอมรับการประนีประนอมเพิ่มขึ้นอย่างรวดเร็ว

`คำกล่าวที่ว่า “เรารู้จักที่อยู่ของเจ้าที่ซึ่งเป็นบัลลังก์ของซาตาน ถึงกระนั้นเจ้าก็ยึดมั่นในนามของเราและไม่ปฏิเสธความเชื่อของเรา” หมายความว่าอย่างไร (วิวรณ์ 2:13; ดู วิวรณ์ 14:12 ด้วย) การปฏิเสธต่อความเชื่อของเราจะช่วยเราให้ต่อต้านกับ “การประนีประนอม” ได้ และอย่าลืมพระสัญญาอันมั่นคงที่ตรัสว่า “แต่เจ้าจงซื่อสัตย์จวบจนวันตาย” (วิวรณ์ 2:10)`
