---
title:  ข่าวสารของพระคริสต์สำหรับคริสตจักรซาร์ดิส
date:   15/01/2019
---

เมืองซาร์ดิสเคยมีช่วงเวลารุ่งเรืองในประวัติศาสตร์ แต่ในช่วงสมัยของอาณาจักรโรมันชื่อเสียงของเมืองซาร์ดีสได้แผ่วลง แต่เมืองซาร์ดิสยังมีความมั่งคั่ง เพราะชื่อเสียงของเมืองวางบนรากฐานของประวัติศาสตร์ที่ผ่านมามากกว่าความเป็นจริงในปัจจุบัน เมืองเก่าแห่งนี้ถูกสร้างบนยอดเนินลาดเอียงของภูเขาลูกหนึ่ง ในกรณีนี้แทบเป็นไปไม่ได้ที่ข้าศึกจะเข้าโจมตีและยึดเมืองนี้ได้ ทำให้ประชากรของเมืองรู้สึกปลอดภัย กำแพงเมืองก็ไม่ต้องสร้างสูงใหญ่ ทหารยามรักษาเมืองมีก็จริงแต่ไม่ต้องเฝ้าระวังเข้มแข็งนัก

`อ่านพระธรรมวิวรณ์ 3:1-6 พร้อมกันไปกับ มัทธิว 24:42-44 และ 1 เธสะโลนิกา 5:1-8 สามสิ่งที่พระเยซูทรงหนุนใจคริสเตียนในเมืองซาร์ดิสทำมีอะไรบ้าง เพื่อเป็นการเยียวยาสภาวะด้านจิตวิญญาณของพวกเขา คำเตือนของพระเยซูที่ว่า “จงเฝ้าระวังอยู่” สอดคล้องกับประวัติศาสตร์ของเมืองนี้อย่างไร`

ขณะพระเยซูทรงตระหนักว่ามีคริสเตียนจำนวนไม่มากในคริสตจักรซาร์ดิสที่ยังคงความสัตย์ซื่อ ส่วนใหญ่ของพวกเขาตกอยู่ในสภาพตายฝ่ายวิญญาณ แต่คริสตจักรไม่ถูกต่อว่าในการทำบาปอย่างเปิดเผย หรือการละทิ้งความเชื่อไป (อย่างกับคริสตจักรเปอร์กามัมและธิยาทิรา) แต่พวกเขาตกอยู่ในสภาพเฉื่อยชาฝ่ายวิญญาณ

ข่าวสารสำหรับคริสตจักรซาร์ดิสใช้เป็นคำพยากรณ์บอกถึงสถานการณ์ด้านวิญญาณจิตของคริสตจักรโปรเตสแตนต์ในสมัยก่อนการปฏิรูปทางศาสนา จากช่วงเวลาประมาณ ค.ศ. 1565-1740 ขณะที่คริสตจักรเสื่อมทรามลงสู่การดำเนินชีวิตตามรูปแบบพิธีรีตองอย่างไร้ชีวิต และตกอยู่ในสภาวะความอิ่มอกอิ่มใจด้านวิญญาณจิต ภายใต้แรงกระทบของกระแส “การหาเหตุผลเข้าข้าง ตนเองและการรักในทางโลก” (rationalism and secularism) ความมุ่งมันไปสู่ความรอดด้วยพระกิตติคุณและการอุทิศถวายชีวิตแด่พระคริสต์เสื่อมถอยลงมาก ปล่อยให้หลักความเชื่อที่แห้งแล้งและการโต้เหตุผลในหลักปรัชญาเข้ามาแทนที่คริสตจักรในช่วงนี้ แม้จะปรากฏเหมือนมีชีวิตชีวาแต่ด้านจิตวิญญาณกลับซังกะตาย

ข่าวสารที่ถูกส่งไปในรูปจดหมายฝากสำหรับคริสตจักรทุกช่วงอายุของคริสเตียน มีคริสเตียนผู้พูดถึงยุครุ่งเรืองแห่งความสัตย์ซื่อต่อพระคริสต์ในอดีตของพวกเขา น่าเสียดายที่พวกเขาไม่มีอะไรมากนักที่จะแบ่งปันประสบการณ์กับพระคริสต์ในปัจจุบัน พวกเขาถือศาสนาแต่เพียงในนาม ขาดการถือปฏิบัติศาสนาจริงจังในดวงใจ และไม่ได้อุทิศถวายชีวิตให้กับพระกิตติคุณอย่างแท้จริง

`จงยกให้ “ความจริงยิ่งใหญ่แห่งความรอด” เป็นมาโดยความเชื่อในพระคริสต์เท่านั้น ในทางใดบ้างที่การดีของเราไม่อาจไปถึงขั้น “ดีสมบูรณ์ต่อพระพักตร์ของพระเจ้าได้” นั่นหมายความว่าอย่างไร และเราสามารถทำการดีจนถึงขั้น “ดีสมบูรณ์” ต่อหน้าพระพักตร์ของพระเจ้าได้หรือไม่ (ดู มัทธิว 5:44-48)`
