---
title:  วันอาทิตย์ อิทธิพลของผู้นำ
date:   22/12/2019
---

ในพระคัมภีร์เราพบตัวอย่างของการเป็นผู้นำหลายแบบ ทั้งดีและร้าย บางครั้งก็ผสมผสานทั้งสองอย่าง ผู้นำที่ร้าย บางครั้งได้ทำสิ่งที่ดี และผู้นำที่ดีบางครั้งก็ได้ทำในสิ่งที่ร้าย ซึ่งจะว่าไป ผู้นำทั้งปวงต่างเป็นมนุษย์สามัญ และในกรณีนี้ เมื่อเป็นมนุษย์ย่อมสามารถทำได้ทั้งที่ดีและไม่ดี มีใครบ้างที่ไม่เคยมีประสบการณ์เช่นนี้ในชีวิต

อย่างไรก็ดี เมื่อคุณเป็นผู้นำคนหนึ่ง คุณมีอิทธิพลยิ่งใหญ่ ไม่ว่าในด้านดี หรือด้านเลว เป็นสิ่งที่ร้ายมากถ้าหากคุณเป็นผู้นำ และคุณมีอิทธิพลด้านลบต่อครอบครัวของคุณ หรือในที่ทำงาน หรือ ณ สถานที่ใดๆ ที่คุณปรากฏตัว จนคนรอบข้างรู้สึกได้ แต่เมื่อคุณอยู่ในตำแหน่งผู้นำในด้านจิตวิญญาณ ด้านการเมือง หรือทั้งสองอย่าง อิทธิพลนั้นจะเพิ่มพูนขึ้นหลายเท่า มีความสำคัญยิ่งเพียงใด ไม่ว่าคุณจะมีบทบาทใดโดย เฉพาะในฐานะเป็นผู้นำ คุณจะสะท้อนหลักการ และคำสั่งสอนต่างๆ ของพระคัมภีร์

`จากพระคัมภีร์ต่อไปนี้ จงอธิบายว่าคุณได้พบตัวอย่างการเป็นผู้นำประเภทใดบ้าง ดีหรือเลว เพราะเหตุใดจึงเป็นอย่างนั้นดี  [เรโหโบอัม (1 พงศ์กษัตริย์ 12:1-16); เปโตร (กิจการฯ 15:7-11); โยอาช (2 พงศ์กษัตริย์ 23:1-10); เดโบราห์ (ผู้วินิจฉัย 4:1-16); อาหับ (1 พงศ์กษัตริย์ 21:1-16)]`

`มีบทเรียนจะไรเกี่ยวกับการเป็นผู้นำที่เราได้รับจากบุคคลเหล่านี้ อะไรเป็นเหตุให้แต่ละคนเป็นผู้นำที่ดีหรือเลว และเราจะนำมาประยุกต์ใช้ได้อย่างไร`