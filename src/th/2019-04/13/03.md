---
title:  วันจันทร์ สิ่งชั่วร้ายในสายพระเนตรของพระเจ้า
date:   23/12/2019
---

`ข้อพระคัมภีร์ต่อไปนี้บอกเราเกี่ยวกับอิทธิพลที่ผู้นำเหล่านี้มีต่อประชาชนภายใต้การปกครองของเขาอย่างไร  1 พงศ์กษัตริย์ 15:26, 34; 2 พงศ์กษัตริย์ 13:1-3; ยอห์น 11:46-53` 

เป็นความคิดมีเหตุผลสำหรับหลายคนในพวกเรา ผู้อยู่ในตำแหน่งของผู้นำตามขีดความสามารถในระดับใดระดับหนึ่ง การเป็นผู้นำของเรามีศักยภาพที่จะนำผู้คนสู่จุดต่ำลง หรือจุดที่สูงขึ้นในด้านจิตวิญญาณ และในทุกกรณีตรงนี้ ผลที่เกิดขึ้นเป็นในด้านลบ อันเป็นเส้นทางสู่ความเสียหาย

หากจะกล่าวให้เจาะจง อุปนิสัยของเรา และการอุทิศถวายของเราให้แก่พระคริสต์ ทำให้เกิดความแตกต่างกับผู้คนที่เราปฏิสัมพันธ์ด้วย ผู้นำด้านจิตวิญญาณมีอิทธิพลต่อผู้อื่น ไม่ว่าพวกเขาจะหันไปทิศทางพระเจ้า ถ้าพวกเขาเองแสวงหาพระองค์ หรือสู่ทิศทางความชั่วถ้าพวกเขาไม่หันไปในทางพระเจ้า

การเปรียบเทียบความแตกต่างในสิ่งที่เราได้มองเห็นในวันนี้ ความจริงที่เอสราและเนหะมีย์มีความสัมพันธ์ที่เข้มแข็งกับพระเจ้า นี่เป็นสิ่งที่ปราศจากข้อโต้แย้ง  จำนวนครั้งที่ทั้งสองใช้ในการอดอาหารและในการอธิษฐานนั้นมีบันทึกในหนังสือที่ท่านทั้งสองได้รับการดลใจให้เขียนขึ้น ซึ่งมีคุณลักษณะของผู้นำที่ดีเกินกว่าพระคัมภีร์บันทึกไว้เกี่ยวกับผู้นำที่ยิ่งใหญ่คนอื่น คนแทบทั้งชาติดำเนินไปกับพระเจ้าภายใต้การเป็นผู้นำของท่านทั้งสอง แม้ว่าทุกสิ่งทุกอย่างจะไม่ดีสมบูรณ์แบบ แต่เป้าหมายของท่านทั้งสองชี้ไปยังพระเจ้า อย่างไรก็ตาม ข้อมูลบอกว่ามีคนอีกจำนวนหนึ่งที่ไม่ได้รับผลจากอิทธิพลของเอสราและเนหะมีย์ ซึ่งเป็นพยานยืนยันว่า ไม่ใช่ความเชื่อของคนอื่น แต่เป็นการตัดสินใจขั้นสุดท้ายของเราเอง ที่จะสร้างความแตกต่างให้เกิดขึ้นสำหรับเรา ยิ่งกว่านั้นมองไปยังผู้คนที่มีโอกาสได้เห็นพระเยซูในเนื้อหนัง  เมื่อพระองอยู่บนโลกนี้ ได้ยินเสียงของพระองค์ ได้ฟังคำเทศนาสั่งสอนของพระองค์ หรือแม้แต่ได้เห็นการอัศจรรย์ต่างๆ ของพระองค์ ถึงกระนั้นพวกเขาก็ยังได้ปฏิเสธพระองค์ ถูกแล้ว เราต่างมีบทบาทให้แสดง ไม่ว่าเราจะอยู่ในตำแหน่งใดในชีวิตของเรา เราสามารถมีอิทธิพลสำหรับการดี และการชั่ว ซึ่งในตอนจบแต่ละคนจะต้องตอบคำถามของตัวเองต่อพระพักตร์ของพระเจ้า

`คิดถึงบุคคลที่มีอิทธิพลรอบตัวคุณว่า มีทางใดบ้างที่คุณจะปรับปรุงอิทธิพลของตนให้ดีขึ้นได้`