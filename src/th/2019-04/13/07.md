---
title:  วันศุกร์ ความคิดเพิ่มเติม
date:   27/12/2019
---

อ่านงานเขียนของ เอลเลน จี.ไว้ท์ ในบท “สิทธิพิเศษของการอธิษฐาน” หน้า 93-104, เคล็ดลับแห่งความสุข

“งานของการนำกลับมาสู่สภาพเดิม และการเปลี่ยนแปลงใหม่ดำเนินต่อไปโดยการกลับประเทศของชาวยิวพลัดถิ่น ภายใต้การนำของเศรุบบาเบล เอสรา และเนหะมีย์ สิ่งที่เกิดขึ้นในแผ่นดินยูดาห์ครั้งนั้นนำเสนอภาพของสภาพด้านจิตวิญญาณซึ่งจะถูกนำกลับมาสู่สภาพเดิมในช่วงเวลาใกล้จะวาระสุดท้ายของโลก ชาวอิสราเอลส่วนน้อยที่เหลืออยู่ อยู่ในสภาพที่อ่อนกำลัง เพราะต้องเผชิญกับการกระทำให้เสียหายจากศัตรู แต่พระเจ้าทรงประสงค์จะสงวนไว้ซึ่งความรู้ และพระบัญญัติของพระองค์เองไว้บนแผ่นดินโลก ทั้งสองประการนี้เป็นสิ่งคุ้มครองการนมัสการเที่ยงแท้ ผู้ถือรักษาพระวจนะ และพระบัญญัติอันศักสิทธิ์ ของพระเจ้าไว้ สิ่งต่างๆ ได้ประดังกันเข้ามาในประสบการณ์ของพวกเขา ขณะที่พวกเขาได้สร้างพระวิหาร และกำแพงกรุงเยรูซาเล็มขึ้นใหม่ พวกเขาต้องพบกับการต่อต้าน ภาระหนักได้วางบนบ่าของพวกผู้นำในงานนี้ แต่พวกเขาขับเคลื่อนไปข้างหน้าอย่างมั่นคง ด้วยการพึ่งวางใจในพระเจ้า  โดยมีความเชื่อว่าพระเจ้าจะนำไปสู่ชัยชนะ เหมือนกับกษัตริย์เฮเซคียาห์ ท่านเนหะมีย์ผูกติดอยู่กับองค์พระผู้เป็นเจ้า และไม่หันเหออกจากการติดตามพระองค์ แต่ถือรักษาพระบัญญัติของพระองค์ไว้ และองค์พระผู้เป็นเจ้าทรงสถิตอยู่กับท่าน” (2 พงศ์กษัตริย์ 18:6, 7) (เอลเลน จี.ไว้ท์, ผู้เผยพระวจนะและกษัตริย์, หน้า 677)

**คำถามเพื่อการอภิปราย**

`1.	เพราะเหตุใดเราจึงต้องทำสิ่งที่เราทำได้ก่อน พระเจ้าจึงจะทรงสนับสนุนการงานของเรา`

`2.	เพราะเหตุใด แม้การเป็นผู้นำด้วยการรับใช้จะลำบาก แต่เป็นสิ่งที่จำเป็นต้องทำ การเป็นผู้นำแบบนี้ให้รางวัลแก่ชีวิตอย่างไร และจำเป็นที่คริสเตียนต้องเป็นผู้นำแบบนี้ เพราะอะไร`

`3.	ตั้งแต่เริ่มต้นจนจบเรื่อง เนหะมีย์อธิษฐานกี่ครั้ง การอธิษฐานของเอสราและเนหะมีย์ควรสอนเราถึงความสำคัญของการอธิษฐานต่อพระเจ้าในชีวิตและการทำงานของเราอย่างไร`

`4.	“เพราะว่าพระองค์ทรงยึดพระยาห์เวห์อย่างมั่นคง พระองค์ไม่ทรงหันจากการติดตามพระเจ้าเลย แต่ได้รักษาพระบัญญัติซึ่งพระยาห์เวห์ทรงบัญชาโมเสส” (2 พงศ์กษัตริย์ 18:6) พระคัมภีร์ข้อนี้มีความหมายอย่างไร “การยึดพระยาห์เวห์อย่างมั่นคง” เกี่ยวโยงกับการถือรักษาพระบัญญัติของพระองค์อย่างไร`