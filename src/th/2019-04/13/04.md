---
title:  วันอังคาร ความกล้าหาญและการมอบอำนาจ
date:   24/12/2019
---

`อ่านเนหะมีย์ 4:7-23 ในทางใดที่เนหะมีย์แสดงความกล้าหาญออกมา อะไรทำให้ท่านกล้าหาญ`

เนหะมีย์นำชาวอิสราเอลยืนขึ้นต่อต้านศัตรูของพวกเขา ที่พยายามขู่ขวัญ คุกคามชาวยิว เนหะมีย์ตอบโต้พวกเขาด้วยการฝึกให้คนอิสราเอลเตรียมพร้อมสำหรับการต่อสู้ ท่านไม่เพียงแค่ ทูลว่า “พระผู้เป็นเจ้า ของทรงทำการทั้งหมดเหล่านี้เถิด” แทนที่จะอธิษฐานขอเช่นนั้น ท่านสั่งพวกเขาให้หยิบดาบขึ้นมา ในเวลาเดียวกันก็ทำการก่อสร้างกำแพงเมือง ชาวยิวภายใต้การนำของเนหะมีย์ ไม่ใช่เป็นคนขี้ขลาด แต่กล้าหาญ พวกเขาหยิบดาบขึ้นมาปกป้องพวกเขาเอง ท่านหนุนประชาชน ว่าท่านมีความไว้วางใจพวกเขา และทำงานกับพวกเขา และมอบหน้าที่รับผิดชอบให้พวกเขาตัดสินใจและให้อำนาจพวกเขาทำงานในฐานะเป็นตัวแทนของปวงชน และมอบหมายความรับผิดชอบให้กับผู้นำระดับรองลงมา อย่างไรก็ดีเนหะมีย์ไม่เพียงบอกผู้คนในสิ่งที่พวกเขาต้องทำ และจากนั้นหลบเลี่ยงไปซ่อนตัวในห้องพักของท่าน แต่ท่านกลับยืนเคียงข้างพวกเขา และทำงานหนักที่จำเป็นต้องทำให้เสร็จ

มีการบันทึกในพระคัมภีร์หลายครั้ง ที่พระเจ้าบอกประชากรของพระองค์ให้อยู่นิ่งๆ และเฝ้าดูพระองค์ทำการต่อสู้ และมีตัวอย่างอื่นๆ อีกหลายครั้งที่พระเจ้าตรัสว่า “ประชากรของเราเอ๋ยจงออกไปต่อสู้เถิด และเราจะประทานชัยชนะให้” เราจะต้องทำส่วนของเรา ถ้าเราต้องการที่จะเห็นพระเจ้าทรงปลดปล่อยและอวยพระพรให้เรา

“การที่เนหะมีอุทิศถวายชีวิตอย่างหนักแน่นกับงานของพระเจ้า และขณะเดียวกันท่านมีความไว้วางใจในพระเจ้าอย่างสุดใจเช่นกัน นี่เป็นเหตุที่ฝ่ายศัตรูล้มเหลวในการพยายามหลอกล่อท่านให้ตกสู่อำนาจของพวกเขา ดวงวิญญาณที่เกียจคร้านจะตกเป็นเหยื่อของการทดลองได้ง่าย แต่ชีวิตที่มีเป้าหมายสง่างามจะดูดซับเป้าหมายไว้มั่นคง ความชั่วร้ายที่จะเข้ามาทดลองจะมีที่ยืนเล็กมาก ความเชื่อของคนที่ทำการรุดหน้าอย่างไม่หยุดหย่อนจะไม่อ่อนกำลังลง เขาจะอยู่เหนือและทำล่วงหน้า เขาตระหนักในความรักอันไม่มีที่สิ้นสุด พวกเขาทำงานไป และแก้ปัญหาไป เพื่อทำให้สำเร็จตามวัตถุประสงค์อันดี  ผู้รับใช้แท้ของพระเจ้าที่ทำงานด้วยความตั้งใจมุ่งมั่นจะไม่ล้มเหลว เพราะว่าพระบัลลังก์แห่งพระคุณจะเป็นที่พึ่งพิงของพวกเขาตลอดไป” (เอลเลน จี.ไว้ท์, ผู้เผยพระวจนะและกษัตริย์, หน้า 660)

ตอนสุดท้ายเนหะมีย์ได้ดึงเอาความกล้าหาญจากความเข้าใจของท่านเกี่ยวกับฤทธานุภาพและการทรงพระชนม์อยู่ของพระเจ้ามาใช้ ความรู้ในพระเจ้าของท่าน ทำให้ท่านไว้วางใจในพระองค์ และปฏิบัติงานสอดคล้องกับสิ่งที่เชื่อ

`แม้ว่าบริบทจะต่างกัน แต่สิ่งที่เราเห็นในพระธรรมเนหะมีย์ ก็สะท้อนออกมาในข้อพระคัมภีร์ต่อไปนี้ “แต่บางคนจะกล่าวว่า ท่านมีความเชื่อ และข้าพเจ้ามีการประพฤติ จงแสดงให้ข้าพเจ้าเห็นความเชื่อของท่านโดยไม่มีการประพฤติซิ และข้าพเจ้าจะแสดงให้ท่านเห็นความเชื่อของข้าพเจ้าโดยการประพฤติ” (ยากอบ 2:18)`