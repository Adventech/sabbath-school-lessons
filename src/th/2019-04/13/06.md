---
title:  วันพฤหัสบดี ความถ่อมตัวและความอุตสาหะ
date:   26/12/2019
---

`อ่านเอสรา 8:21-23, 31, 32 คุณคิดว่าการไม่ทูลขอกองทหารและพลม้าเพื่อปกป้องการเดินทางของเอสรานั้นเป็นเรื่องโง่หรือฉลาด สิ่งนี้แสดงถึงการถ่อมตัวของท่านอย่างไร` 

หลังจากนั้นไม่นานเนหะมีย์ได้รับกองทหารผู้ติดตามคอยปกป้องร่วมเดินทางกลับแผ่นดินยูดาห์ แต่ในกรณีของเอสรา ท่านเชื่อว่าพระเจ้าสามารถปกป้องท่านและผู้ร่วมเดินทางได้ดีที่สุด ท่านจึงไม่ทูลขอกองทหารผู้พิทักษ์จากกษัตริย์ให้ร่วมเดินทางไปด้วย เช่นนั้นเมื่อพวกเขาเดินทางถึงยูดาห์โดยปลอดภัย ซึ่งพวกเขาเป็นพยานว่าพวกเขาได้รับการปกป้องจากพระเจ้า บางทีในบางสถานการณ์เราอาจวางใจมากเกินไปกับคนอื่น และไม่เชิญให้พระเจ้าทรงสำแดงพระองค์เอง ซึ่งเอสราเลือกจะทูลขอให้พระเจ้าทรงปกป้องในทุกสถานการณ์ ซึ่งเป็นการพิสูจน์ให้กษัตริย์มองเห็นว่า พระเจ้าของเอสราทรงฤทธานุภาพจริงๆ

อย่างไรก็ดีเอสราไม่ทำไปด้วยการสันนิษฐานว่าท่านและคณะเดินทางคงจะได้รับความปลอดภัยก่อนการเดินทางท่านเรียกชาวยิวทั้งหลายที่จะออกเดินทางไปกับท่านมาร่วมประชุมกัน พวกเขาอดอาหาร และอธิษฐานทูลขอการพิทักษ์ให้ปลอดภัยจากพระเจ้า พวกเขาไม่ได้เริ่มออกเดินทางจนกระทั่งพวกเขาได้ใช้เวลาเข้าเฝ้าพระเจ้าด้วยความถ่อมใจลง และทูตขอการปกป้องจากภยันตราย การกระทำเช่นนี้แสดงว่าพวกเขาเชื่อในอำนาจของพระเจ้า และพวกเขาเชื่อว่า พระเจ้าทรงตอบคำทูลขอของพวกเขา

`อ่านเนหะมีย์ 5:14-19 เนหะมีย์แสดงให้เห็นถึงความถ่อมตัวอย่างไร` 

ผู้นำแท้จะเต็มใจถ่อมตัวลง และเป็นผู้รับใช้ ผู้นำที่มีความสามารถและมีประสบการณ์จะไม่เรียกร้องยศหรือตำแหน่งเพื่อจะได้รับเกียรติ เนหะมีย์ได้เปิดประตูของท่าน และให้การช่วยเหลือผู้คนด้วยใจเอื้อเฟื้อ ท่านได้แสดงให้เห็นว่าท่านมีความเชื่อในพระเจ้า และการอุทิศถวายตัวแด่พระเจ้าของท่านนั้นเหลือเชื่อ และเป็นตัวอย่างของผู้เชื่อ ท่านมีบุคลิกภาพเข้มแข็ง และไม่มีอารมณ์พูดเล่น หรือทำท่าทางตลก แต่ท่านไม่ทำตัวเหนือผู้อื่น ทั้งไม่พูดหรือแสดงตนว่ามีอำนาจเหนือคนอื่นๆ ทั้งๆ ที่ท่านมีตำแหน่งสูงสุดของชนชาติอิสราเอลในเวลานั้น แต่กระนั้นก็ดีท่านไม่เก็บออมคำชม หรือคำตำหนิ ท่านสะท้อนชีวิต และคำสั่งสอนของพระเยซู ผู้ทรงสอนเราว่า วิธีที่ดีที่สุดในการนำคือการรับใช้คนอื่น พระเยซูทรงทำเช่นนั้น เราควรจะทำตาม โดยไม่เกี่ยงว่าเราอยู่ในตำแหน่งสูงหรือไม่ เราต้องทำตามตัวอย่างของพระเยซู

`“เมื่อพระองค์ทรงนั่งลงแล้ว ทรงเรียกสาวกสิบสองคนนั้นมา และตรัสกับพวกเขาว่า ‘ถ้าใครต้องการจะเป็นคนแรก ก็ให้คนนั้นเป็นคนสุดท้าย และเป็นคนปรนนิบัติคนทั้งหลาย’” (มาระโก 9:35) ถ้อยคำของพระเยซูตรงนี้สอนเราเกี่ยวกับความหมายของการเป็นผู้นำในสายพระเนตรของพระเจ้าอย่างไร`