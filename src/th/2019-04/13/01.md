---
title:  ผู้นำในอิสราเอล
date:   21/12/2019
---

### อ่านข้อพระคัมภีร์สำหรับบทเรียนสัปดาห์นี้
1 พงศ์กษัตริย์ 12:1-16; กิจการฯ 15:7-11; ยอหน์ 11:46-53; เนหะมีย์ 4:7-23; เอสรา 8:21-23, 31, 32

> <p>ข้อควรจำ</p>
> “และ ประชาชนทั้งหมดจึงไปกิน และดื่ม และส่งส่วนอาหาร เปรมปรีดิ์กันอย่างยิ่ง เพราะพวกเขาเข้าใจถ้อยคำซึ่งประกาศให้เขาฟังนั้น” (เนหะมีย์ 8:12)

ทั้งเอสราและเนหะมีย์เป็นตัวอย่างผู้นำยิ่งใหญ่ ผู้อุทิศถวายชีวิตแด่พระเจ้า ต่างได้ประกอบภารกิจขององค์พระผู้เป็นเจ้าที่ทรงเรียกพวกเขาให้ทำอย่างประสบความสำเร็จ ความรักที่พวกเขามีในพระเจ้าได้ดลใจทั้งสองให้มีความปรารถนาจะเป็นผู้รับใช้ที่ซื่อสัตย์ ซึ่งที่จริงความสัตย์ซื่อของท่านทั้งสองนี่เองได้กลายเป็นศูนย์กลางในการศึกษาของเรา

สัปดาห์นี้เราจะมองไปที่ตัวอย่างต่างๆ ของการเป็นผู้นำที่พบได้ในพระคัมภีร์ รวมไปถึงตัวอย่างของเอสราและเนหะมีย์ ที่จะนำเสนอนี้ไม่ใช่ตัวอย่างทั้งหมด เราจะนำคนอื่นมาอภิปรายด้วย อย่างไรก็ดี บทเรียนที่เลือกมามีความสำคัญสำหรับผู้นำทุกคน  คุณอาจคิดว่าตนไม่เป็นผู้นำในช่วงเวลาหนึ่งเวลาใดอย่างเจาะจงในชีวิตของคุณ แต่เราทั้งปวงมีอิทธิพลแก่ใครบางคน เพราะฉะนั้นบทเรียนทั้งหลายเหล่านี้สามารถนำประยุกต์ใช้กับทุกคนได้

เรื่องราวของผู้นำเหล่านี้ที่บันทึกไว้ ถือเป็นพระวจนะส่วนหนึ่งของพระเจ้า กล่าวคือพระวจนะได้เปลี่ยนแปลงความนึกคิด  และชีวิตของพวกเขา ผลที่ออกมาคือการฟื้นฟูและการปฏิรูป พวกเขาต่างดื่มด่ำในพระวจนะของพระเจ้า และคำสั่งสอนของพระองค์ที่พวกเข้าได้ค้นพบ ในทำนองเดียวกัน ไม่ว่าเราจะเป็นใคร และเรามีบทบาทอะไร เราจะต้องถือรักษาพระวจนะของพระเจ้าไว้เป็นศูนย์กลาง ขณะที่เราดำรงชีวิตในฐานะเป็นคริสเตียนเซเว่นธ์เดย์แอ๊ดเวนตีสคนหนึ่ง