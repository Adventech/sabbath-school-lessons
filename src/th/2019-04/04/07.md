---
title:  ความคิดเพิ่มเติม
date:   25/10/2019
---

อ่านงานเขียนของ เอลเลน จี.ไว้ท์ ในบทชื่อ “ช่างก่อสร้างกำแพงเมือง”, “คำตำหนิผู้ทำการขู่กรรโชก” และ “แผนการของชาวต่างชาติ” หน้า 635-660, ผู้เผยพระวจนะและกษัตริย์

“ผู้ทำการต่อต้าน และทำให้เกิดความท้อถอยแก่ช่างก่อสร้างในสมัยของเนหะมีย์ ต้องพบการเปิดหน้าชนของศัตรู ที่แสร้งเป็นมิตร นับเป็นประสบการณ์ประเภทหนึ่งของผู้เชื่อในปัจจุบัน ขณะที่พวกเขาทำงานเพื่อพระเจ้า คริสเตียนต้องผ่านการทดสอบ ไม่เฉพาะต้องพบกับความโกรธ การดูหมิ่นดูแคลนความโหดร้ายของศัตรูเท่านั้น แต่โดยความเกียจคร้าน ความไม่สม่ำเสมอ ความเป็นแต่อุ่นๆ หรือการทรยศจากเพื่อนที่เคยกล่าวปฏิญาณต่อกัน และผู้ช่วยทั้งหลาย” (เอลเลน จี.ไว้ท์, ผู้เผยพระวจนะและกษัตริย์, หน้า644)

“ในการอุทิศชีวิตอย่างมั่นคงของเนหะมีย์ต่อพระเจ้า และการไว้วางใจของท่านอย่างหนักแน่น เป็นเหตุให้ศัตรูล้มเหลว และนำท่านให้ได้รับอำนาจจากพระเจ้า คนเกียจคร้านจะตกเป็นเหยื่อการทดลองของศัตรูได้ง่าย แต่ในชีวิตของผู้มีเป้าหมายอันมีคุณธรรมสูงจะอยู่ใกล้พระเจ้าขณะที่ผู้ดูดซับเป้าหมายชั่วร้ายจะพบจุดยืนเพียงเล็กๆ ความเชื่อของผู้ที่เข้าใกล้พระเจ้าเขาจะไม่อ่อนกำลัง จิตใจของพวกเขามุ่งอยู่กับสิ่งที่อยู่เบื้องบน ไม่ใช่สิ่งที่เบื้องล่าง และไกลโพ้น พวกเขาจะตระหนักถึงความรักที่ไม่สิ้นสุดของพระเจ้า และจะทำงานทั้งปวงให้สำเร็จตามเป้าประสงค์ ผู้รับใช้ที่แท้ของพระเจ้าจะทำงานด้วยความมุ่งมั่น และจะไม่ล้มเหลวเพราะว่าพระบัลลังก์แห่งพระคุณจะเป็นที่พึ่งพิงของพวกเขาต่อเนื่องไป” (เอลเลน จี.ไว้ท์, ผู้เผยพระวจนะและกษัตริย์, หน้า 660)

**คำถามเพื่อการอภิปราย**

`1.	ถ้าท่านอยู่ในตำแหน่งผู้นำเหมือนเศรุบบาเบลหรือเยชูอา และมีคนมาเสนอความช่วยเหลือ ท่านจะตอบรับอย่างไร พวกเขาเลือกตอบปฏิเสธ ในฐานะที่เป็นเซเว่นธ์เดย์แอ๊ดเวนตีส เราจะใช้อะไรเป็นบรรทัดฐานะวัดว่าสิ่งใดควรทำหรือไม่ควรทำร่วมกับคนที่มีความเชื่อแตกต่างจากเรา`

`2.	แม้เราจะมองเห็นผ่านประวัติศาสตร์ของพระคัมภีร์ ถึงอันตรายของการประนีประนอมความเชื่อของเรากับสิ่งอื่นในโลกนี้ จากประวัติศาสตร์ของคนอิสราเอลตั้งแต่ต้นจนถึงสมัยที่พวกเขาถูกกวาดต้อนไปเป็นเชลยที่บาบิโลน ล้วนเกิดจากการประนีประนอมกับความเชื่ออื่น นอกจากนี้แล้วยังมีกลุ่มคนที่ทำอะไรสุดโต่งเกินไปด้วย เช่นพระเยซูถูกกล่าวหาว่าละเมิดวันสะบาโต เพราะการรักษาโรคในวันนั้น (ดู ยอห์น 9:14-16) เราจะรักษากฎเกณฑ์ของพระเจ้าให้ถูกต้องแต่ไม่สุดโต่งได้อย่างไร`