---
title:  คำหนุนใจจากผู้เผยพระวจนะ
date:   21/10/2019
---

น่าเสียดาย การต่อต้านที่ชนชาติยิวต้องเผชิญหน้าหลายชาติที่อยู่รายรอบ ตามที่ได้พรรณนาในเอสรา บทที่ 4-6 ซึ่งทำให้พวกเขารู้สึกหวาดกลัว และไม่เต็มใจที่จะสร้างพระวิหาร

อย่างที่ได้เอ่ยถึงก่อนหน้านี้ เอสรา 4:6-6:22 ไม่ได้เขียนขึ้นตามลำดับเหตุการณ์ ดังนั้นเราจะมองไปที่ บทที่ 5 ก่อน บทที่ 4

`อ่านเอสรา 5:1-5 เหตุใดพระเจ้าทรงส่งผู้เผยพระวจนะฮักกัย และเศคาริยาห์ไปยังชนชาติยิว อะไรคือผลลัพธ์จากการกล่าวคำพยากรณ์ของพวกเขา`

ชนชาติยิวได้หยุดการก่อสร้างเพราะว่าพวกเขาเกิดความกลัว แต่พระเจ้าทรงส่งพวกเขาไปยังยูดาห์เพื่อสร้างพระวิหาร และเมือง พระองค์ได้ทรงวางแผน ในเมื่อพวกเขามีความกลัว พระองค์ต้องทำบางสิ่งเพื่อหนุนใจพวกเขา ดังนั้นพระองค์ทรงเรียกผู้เผยพระวจนะทั้งสองให้เข้ามา การต่อต้านของมนุษย์ไม่อาจหยุดพระเจ้าได้ แม้ว่าชาวยิวจะหวาดหวั่นต่อการต่อต้านของศัตรูก็ตาม พระเจ้าไม่ทรงทอดทิ้งพวกเขา พระองค์ทรงทำการขับเคลื่อนพวกเขาให้ลงมือปฏิบัติอีก

`อ่าน ฮักกัย บทที่ 1 มีข่าวสารอะไรสำหรับพวกเขา และมีบทเรียนอะไรสำหรับเรา`

“ผู้เผยพระวจนะ ฮักกัย และ เศคาริยาห์ ถูกเรียกให้มาเพื่อพบกับวิกฤติการณ์ ทรงใช้พวกเขาให้ปลุกเร้าคำพยาน ผู้สื่อข่าวทั้งสองนี้เผยให้ผู้คนทราบถึงสาเหตุของความยากลำบากของพวกเขา อนึ่งการที่พวกเขาขาดจากความรุ่งเรืองในสิ่งของชั่วคราว เป็นผลมากจากการที่พวกเขาเพิกเฉยที่จะให้พระเจ้าเป็นหนึ่งในชีวิต ผู้เผยพระวจนะประกาศว่า ถ้าชนอิสราเอลถวายพระสิริแด่พระเจ้า หากพวกเขาแสดงความนับถือ และเคารพนบนอบ และทำการสร้างพระนิเวศของพระองค์ก่อนสิ่งอื่นใด ก็จะเท่ากับพวกเขาได้เชิญพระองค์ให้เสด็จมาสถิตอยู่ด้วย ซึ่งพระองค์จะเสด็จมาพร้อมกับพระพร” (เอลเลน จี.ไว้ท์, บรรพชนและกษัตริย์, หน้า 573, 574)