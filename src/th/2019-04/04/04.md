---
title:  งานได้ปิดตัวลง
date:   22/10/2019
---

`พวกศัตรูได้ทำอะไรในเอสรา 4:6-24 เพื่อที่จะหยุดงานในกรุงเยรูซาเล็ม`

คนในพื้นที่ได้เขียนจดหมายกล่าวหาชาวยิว และการทำงานของพวกเขาส่งไปให้กษัตริย์ดาริอัส (เอสรา บทที่ 5 และ 6) จากนั้นก็เขียนส่งไปรายงานกษัตริย์เซอร์ซีส (อาหสุเอรัส) อีกทั้งยังเขียนถึงกษัตริย์ อารทาเซอร์ซีสด้วย พวกเขาทำทุกอย่างตามอำนาจของพวกเขา เพื่อให้ชาวยิวหยุดสร้างเยรูซาเล็ม

คนหลายชาติที่อยู่รายรอบชาวอิสราเอล อ้างว่าถ้ากรุงเยรูซาเล็ม และกำแพงเมืองถูกสร้างเสร็จ กษัตริย์จะสูญเสียอำนาจในการครอบครองเยรูซาเล็ม เพราะเยรูซาเล็มเคยเป็นสถานที่ของกลุ่มกบฏเสมอ และก่อความยุ่งยากให้อาณาจักรเรื่อยมาในอดีต น่าเสียดายที่กษัตริย์อารทาเซอร์ซีสทรงหวั่นไหว และเชื่อว่าสิ่งที่ชาวยิวทำการก่อสร้างก็เพราะว่าพวกเขาต้องการเรียกร้องอิสรภาพ และเหตุนี้การสร้างกรุงเยรูซาเล็มขึ้นอีกเท่ากับการส่งเสริมให้เกิดการปลุกปั่นให้เกิดการเผชิญหน้ากัน เหตุนี้กษัตริย์ได้ออกคำสั่งให้หยุดการก่อสร้าง และฝ่ายต่อต้านได้ส่งกองกำลังไปควบคุมเพื่อไม่ให้ชาวยิวก่อสร้างเมืองต่อไป การใช้กำลังบีบบังคับเช่นนี้ได้ทำให้งานของพระเจ้าหยุดชะงัก

`อ่าน เอสรา 4:23-24 เหตุใดชาวยิวจึงหยุดการก่อสร้าง พวกเขาทราบหรือไม่ว่า พระเจ้าทรงประสงค์ให้พวกเขาสร้างเยรูซาเล็มขึ้นใหม่ มีอะไรเข้ามาในเส้นทาง`

เป็นที่ประจักษ์ชัด ที่ชาวยิวตระหนักว่าพระเจ้าทรงเรียกพวกเขาให้มาสร้างกรุงเยรูซาเล็ม และพระวิหารขึ้นใหม่ แต่เพราะมีการขัดขวางอย่างรุนแรงเกิดขึ้น พวกเขารู้สึกกลัว เป็นไปได้ที่พวกเขาจะคิดหาข้อแก้ตัว เช่นว่า ตอนนี้ไม่ใช่เวลาที่เหมาะสม หรือถ้าเรื่องนี้จริง แล้วพระเจ้าทรงประสงค์ให้เราทำอะไรแน่ รอไปอีกหน่อย พระเจ้าจะหาทางออกให้เรา หรือเราไม่น่าจะเดินทางกลับมาเที่ยวนี้เลย เมื่อการต่อต้าน ขัดขวางได้เข้ามาบนเส้นทางที่เรากำลังทำการ แม้เราจะเชื่อว่าพระเจ้าทรงเรียกเราให้มาทำงาน เรามีความโน้มเอียงที่จะตั้งคำถาม และเกิดความสงสัยเกี่ยวกับการทรงนำของพระเจ้า เป็นการง่ายที่เราอาจตระหนักว่าตัวเราเองได้ทำผิด ความกลัวสามารถทำให้สมองตื้อจนคิดอะไรไม่ออก และความคิดด้านลบทำให้เราเกิดความท้อถอยไร้พละกำลัง แทนที่จะเพ่งความสนใจไปยังฤทธิ์อำนาจของพระเจ้า

`คุณเคยมีประสบการณ์คล้ายคลึงกันอย่างนี้ไหม มีความแน่ใจว่าพระเจ้าทรงเรียกคุณให้ทำบางสิ่ง แล้วมีอุปสรรค หรือความยากลำบากเกิดขึ้น ทำให้คุณหมกมุ่นอยู่กับความสงสัย (เช่นยอห์นผู้ให้บัพติศมาที่เคยสงสัยในพระเยซู) คุณได้เรียนรู้อะไรจากประสบการณ์นั้น`