---
title:  การเผชิญหน้ากับการขัดขวาง
date:   19/10/2019
---

### อ่านข้อพระคัมภีร์สำหรับบทเรียนสัปดาห์นี้
เอสรา 4:1-5; 2 โครินธ์ 6:14; เอสรา 5:1-5; ฮักกัย บทที่ 1; เอสรา 4:6-24; เนหะมีย์ บทที่ 4; เนหะมีย์ 6:1-13

> <p>ข้อควรจำ</p>
> “แต่พระเนตรของพระเจ้า ของเขาทั้งหลายอยู่เหนือพวกผู้ใหญ่ของพวกยิว และเขาก็ยับยั้งเขาทั้งหลายไม่ได้จนกว่าเรื่องนี้จะทราบถึงดาริอัส และมีคำตอบเป็นหนังสือเกี่ยวกับเรื่องนี้มา” (เอสรา 5:5)

เอสรา บทที่ 3-6 มีโครงสร้างเกี่ยวกับสาระสำคัญ ครอบคลุมช่วงประวัติศาสตร์เกี่ยวกับการขัดขวางการสร้างพระวิหารขึ้นใหม่ การตระหนักในสาระสำคัญนี้จะช่วยให้เราเห็นภาพรวมของข่าวสารชัดเจนขึ้น

ชื่อเอสราถูกกล่าวครั้งแรกในเอสรา 7:1 ท่านเดินทางมาถึงในปี ก.ค.ศ. 457 หลายสิ่งได้เปลี่ยนแปลงไป กรุงเยรูซาเล็ม และกำแพงเมืองได้เริ่มการก่อสร้างไปบ้างแล้ว แต่ได้เกิดสะดุดลง ซึ่งต่อมาอีก 13 ปี เนหะมีย์ได้เดินทางมาถึง (กษัตริย์อารทาเซอร์ซีสเป็นผู้ส่งมาในปี ก.ค.ศ. 444) และในที่สุดการก่อสร้างกำแพงเมืองได้ดำเนินการต่อ แม้การขัดขวางจะเข้มข้นขึ้น แต่งานก็เสร็จลงในเวลา 52 วัน (เนหะมีย์ 6:15)

การต่อต้านงานของพระเจ้าเป็นหัวข้อหลักในเอสราและเนหะมีย์ ดังนั้นจึงไม่ประหลาดใจที่การก่อสร้างพระวิหาร และกรุงเยรูซาเล็มขึ้นใหม่ได้กระตุ้นให้เกิดการขัดขวาง และการข่มเหง ที่ใดก็ตามที่เราหันไปมองในโลกปัจจุบัน พันธกิจของพระเจ้าถูกต่อต้าน ซาตานพยายามจะให้แน่ใจว่าพระกิตติคุณจะไม่ถูกเผยแพร่ไปอย่างรวดเร็ว เพราะเท่ากับเป็นการคุกคามอาณาจักรของซาตาน ในเอสราและเนหะมีย์ ชาวยิวได้จัดการกับการขัดขวางอย่างไร