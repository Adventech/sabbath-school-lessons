---
title:  การทำ “งานใหญ่”
date:   24/10/2019
---

`อ่านเนหะมีย์ 6:1-13 เหตุใดเนหะมีย์มองเห็นว่างานที่ท่านกำลังทำในกรุงเยรูซาเล็มเป็น “การทำงานใหญ่” (เนหะมีย 6:3) มีความพยายามอะไรที่จะหยุดการทำงานของท่าน`

เนหะมีย์ บทที่ 6 พรรณนาถึงความพยายามที่จะเอาชีวิตของเนหะมีย์ สันบาลลัทและเกเชมพยามส่งจดหมายถึงเนหะมีย์หลายฉบับ เชิญให้ท่านลงมากจากกำแพงเมือง โดยอ้างว่าเพื่อไปประชุมปรึกษาหารือกัน ซึ่งสถานที่ประชุมคือทุ่งราบโอโน ซี่งเป็นเขตพื้นที่ของศัตรู ซึ่งจะว่าไปเป็นการเผยให้เห็นเจตนาแท้จริงของการเชิญทั้งสันบาลลัท โทบีอาห์ และ เกเชมได้มองเห็นหน้าต่างแห่งโอกาสที่จะกำจัดเนหะมีย์ เพราะถ้ารอจนกระทั่งกำแพงเมืองถูกสร้างเสร็จ และประตูเมืองปิด ชาวยิวจะมีกำแพงปกป้องจากกษัตริย์เปอร์เซีย ดังนั้นศัตรูของชาวยิวจะไม่สามารถเอาชนะชาวยิวหากจะทำการต่อสู่ซึ่งๆ หน้า แต่ถ้าพวกเขาสามารถกำจัดผู้นำได้ จะเท่ากับพวกเขาได้หยุดความก้าวหน้าของงานก่อสร้าง หรืออาจทำให้งานก่อสร้างหยุดตลอดไป พวกศัตรูไม่ยอมวางมือ แม้เนหะมีย์จะไม่ตอบสนองต่อคำเชื้อเชิญ พวกเขาพยายามไม่หยุดยั้ง เรื่องนี้คงทำให้เนหะมีย์มีความคับข้องใจ ที่จะจัดการกับกลยุทธ์ของศัตรู อย่างไรก็ดีท่านตอบสนองพวกเขาด้วยการกล่าวว่า “ข้าพเจ้ากำลังทำงานใหญ่ ไม่อาจลงไปจากกำแพงเมืองได้” (เนหะมีย์ 6:3)

โดยมาตรฐานของโลก เนหะมีย์เคยทำงานในตำแหน่งพนักงานถ้วยเสวยสำหรับกษัตริย์ ถือว่าเป็นตำแหน่งมีชื่อเสียง ถือเป็นงานสูงส่งของแผ่นดิน ซึ่งท่านทำหน้าที่เป็นที่ปรึกษาให้กษัตริย์ด้วย แต่การเป็นผู้นำในงานก่อสร้างเมืองที่พังทลายลงแล้ว ซึ่งไม่มีความสำคัญในสายตาของชาวโลก แต่ท่านเรียกว่าเป็นงานใหญ่ เนหะมีย์ถือว่างานของพระเจ้านั้นยิ่งใหญ่ และมีความสำคัญยิ่งกว่าเพราะท่านตระหนักว่าพระสิริแห่งพระนามของพระเจ้าเป็นประดุจ “หมุด” (stake) แห่งกรุงเยรูซาเล็ม

อีกประการหนึ่ง เมื่อพระเจ้าทรงกำหนดศาสนพิธีสำหรับพระวิหาร พระองค์ทรงสถาปนาระบบปุโรหิตขึ้น เพื่อจะรักษาพระวิหารให้บริสุทธิ์ศักดิ์สิทธิ์ และเป็นจุดพิเศษในดวงจิตของประชากรของพระองค์ ทรงอนุญาตให้เฉพาะพวกปุโรหิตเป็นผู้ทำหน้าที่ภายในพระวิหาร ลำพังตัวเราเองเป็นการยากยิ่งนักที่จะได้เห็นความศักดิ์สิทธิ์ของพระเจ้า ดังนั้นพระเจ้าทรงจัดหาสิ่งหนึ่งที่จะให้ชาวอิสราเอลเข้ามาอยู่ต่อพระพักตร์ของพระองค์ด้วยความเคารพนบนอบ เนหะมีย์ทราบถึงลานของพระวิหารเป็นสถานที่ที่ทุกคนจะเข้าถึงได้แต่ไม่ใช่ภายในห้องทั้งสองของพระวิหาร จากถ้อยคำของเชไมอาห์ เกี่ยวกับการพบกันภายในพระวิหาร แสดงว่าเขาเป็นผู้เผยพระวจนะเทียมเท็จ  เพราะได้แนะนำบางสิ่งตรงกันข้ามกับพระดำรัสของพระเจ้าทั้งเป็นการเผยตัวเขาเองว่าเขาเป็นผู้ทรยศคนหนึ่ง

`มีทางไหนบ้างเราในปัจจุบัน ซึ่งไม่มีพระวิหารบนแผ่นดินโลก แต่เราสามารถจะรักษาความรู้สึกบริสุทธิ์ศักดิ์สิทธิ์ของพระเจ้าไว้ได้ การที่เราตระหนักในความศักดิ์สิทธิ์ของพระเจ้า ซึ่งแตกต่างจากความผิดบาปของเรา ได้ผลักดันเราไปสู่ไม้กางเขนอย่างไร`