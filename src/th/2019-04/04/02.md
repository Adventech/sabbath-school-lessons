---
title:  การขัดขวางเริ่มต้น
date:   20/10/2019
---

`อ่าน เอสรา 4:1-5 เพราะเหตุใดชาวยิวกลุ่มสุดท้ายที่เดินมาเยรูซาเล็มจึงปฏิเสธที่จะรับความช่วยเหลือจากบุคคลอื่นในการสร้างพระวิหาร`

หากมองอย่างผิวเผิน การที่บุคคลกลุ่มนั้นมาขอช่วยงานดูเหมือนเป็นการแสดงน้ำใจกรุณา ที่เพื่อนบ้านแสดงไมตรีจิตต่อกัน เหตุใดจึงปฏิเสธที่จะรับการช่วยเหลือ ในความรู้สึกรับรู้ จะพบคำตอบได้ในข้อพระคัมภีร์ พวกปรปักษ์เป็นผู้มาขออาสาช่วย และคำว่า “ปรปักษ์” คำเดียวเป็นการบอกใบ้ที่ทรงพลังว่าเหตุใดคนอิสราเอลจึงมีปฏิกิริยาเช่นนั้นตามที่พวกเขาได้ทำ

เหตุใดผู้คนจึงถูกเรียกว่าเป็นปรปักษ์ พระธรรม 2 พงศ์กษัตริย์ 17:24-41 อธิบายว่าคนเหล่านี้คือชนชาติต่างๆ ที่กษัตริย์อัสซีเรียส่งเข้าไปอาศัยในเขตพื้นที่สะมาเรีย แทนที่ชาวอิสราเอลฝ่ายเหนือที่ได้ถูกกวาดต้อนไปบาบิโลน ต่อมากษัตริย์อัสซีเรียเชื่อว่าชนชาติที่เข้าไปอยู่ต้องได้รับความคุ้มครองจากพระเจ้าของชาวอิสราเอล ซึ่งเป็นพระเจ้าของพื้นที่ กษัตริย์จึงให้ปุโรหิตหลายคนเข้าไปสอนชนชาติต่างๆเหล่านั้นให้ทราบถึงพิธีนมัสการพระเจ้า ว่าพวกเขาจะนมัสการพระเจ้าแห่งแผ่นดินอย่างไร จึงเท่ากับเป็นการรวมเอาการนมัสการพระเจ้าแห่งฟ้าสวรรค์ เข้าไปผสมกับการกราบไหว้พระทั้งหลายของชาวคานาอัน ดังนั้นชาวอิสเอลรุ่นสุดท้ายที่เหลือซึ่งเดินทางมาจากบาบิโลนจึกลัวว่า คนที่อาสามาช่วยสร้างพระวิหารน่าจะขอนำพระของพวกเขามาประดิษฐานในพระวิหารที่สร้างขึ้นใหม่ด้วย ดังนั้นวิธีที่ดีที่สุดและฉลาดที่สุด คือตอบปฏิเสธไป สิ่งที่พวกเขาทำได้มีเพียงการกล่าวคำขอบคุณเท่านั้น

เราต้องจำไว้เช่นกันว่า เหตุใดสิ่งเหล่านี้จึงเกิดขึ้นในตอนเริ่มต้น ทั้งนี้เป็นเพราะเหล่าบรรพบุรุษของพวกเขา ได้ทำการประนีประนอมกับความเชื่อของชาวต่างชาติซึ่งอยู่แวดล้อมพวกเขา อันเป็นสาเหตุทำให้เกิดความพินาศแก่พระวิหาร พอๆ กับการที่พวกเขาต้องพลัดพรากจากแผ่นดินบ้านเกิดไปอยู่ต่างถิ่น เป็นที่คาดคะเนได้ว่า ขณะที่ขั้นตอนการสร้างพระวิหารขึ้นใหม่ดำเนินไปได้ดี สิ่งสุดท้ายที่พวกเขาต้องการทำคือการไม่เข้าใกล้ชิดกับชนต่างชาติที่อยู่ล้อมรอบมากจนเกินไป

`มีอะไรอื่นอีกในข้อพระคัมภีร์เหล่านี้ที่แสดงให้เห็นว่า เหตุใดการตอบปฏิเสธ จึงเป็นสิ่งถูกต้องที่พวกเขาได้ทำ (ดู เอสรา 4:4, 5 ด้วย)`

`ลองคิดดูว่าเป็นการง่ายเพียงใดที่พวกเขาจะหาเหตุผลเข้าข้างตนเองด้วยการรับการช่วยเหลือนี้ ข้อพระคัมภีร์ 2 โครินธ์ 6:14 มีอะไรจะพูดกับเราในบริบทนี้`