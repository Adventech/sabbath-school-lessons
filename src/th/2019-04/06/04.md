---
title:  วันอังคาร การอ่านและตีความหมายพระวจนะ
date:   05/11/2019
---

`อ่านเนหะมีย์ 8:4-8 ควรอ่านธรรมบัญญัติอย่างไร`

มีกลุ่มคนสองกลุ่มๆ ละ 13 คน ที่ยืนอยู่กับเอสราระหว่างที่มีการอ่าน 13 คนแรก (เนหะมีย์ 8:4) เป็นผู้ช่วยในการอ่านพระวจนะของพระเจ้า และ 13 คนหลัง (เนหะมีย์ 8:7) เป็นผู้ทำให้ผู้ฟังเข้าใจข้อความตอนที่อ่าน เราไม่มีข้อมูลการจัดระเบียบสถานที่ชุมนุม ณ ลานจัตุรัสกลางแจ้งเช่นนั้น อย่างไรก็ดี อาจเป็นได้กลุ่มผู้ช่วยในการอ่านจะช่วยยกหนังสือโทราห์ (ซึ่งเป็นม้วนหนังสือภาษาฮีบรูซึ่งมีน้ำหนักและต้องการมีผู้ช่วยคลี่เปิด) พอๆ กับการผลัดเปลี่ยนกันอ่านอย่างต่อเนื่องไปในช่วงที่มีการอ่านเพราะพวกเขาจะอ่านจากเช้าจนถึงเที่ยงวัน ซึ่งพวกเขาได้จัดอันดับไว้ก่อนว่าใครจะอ่านเล่มใด บทใด ก่อน-หลังในเช้าวันนั้น ข้อความ “ที่ให้ความรู้สึก” และ“ช่วยผู้คนให้เข้าใจเรื่องที่กำลังอ่าน” ในพระธรรมกล่าวว่า “และพวกเขาอ่านจากหนังสือ จากธรรมบัญญัติของพระเจ้าอย่างชัดเจน และเขาก็อธิบายความหมาย ประชาชนจึงเข้าใจข้อความที่อ่านนั้น”(เนหะมีย์ 8:8) ซึ่งข้อความต่อมากล่าวว่าพวก “เขาก็อธิบายความหมาย ประชาชนจึงเข้าใจข้อความที่อ่านนั้น” ทั้งสองอย่างผลลัพธ์ออกมาคล้ายกัน ชาวอิสราเอลได้กลับมาจากอาณาจักรบาบิโลน ที่พวกเขาใช้ชีวิตอยู่หลายสิบปี และภาษาที่พวกเขาใช้คือภาษา “อาราเมค” ซึ่งเป็นภาษาถิ่นของชาวยิว ดังนั้นการรับฟัง การอ่านภาษาฮีบรูไม่ใช่เรื่องง่ายที่จะเข้าใจกระจ่างสำหรับคนส่วนมาก โดยเฉพาะอย่างยิ่งชาวอิสราเอลรุ่นใหม่ ในเวลาเดียวกัน ผู้ที่อ่านพระคัมภีร์สามารถได้รับประโยชน์จากการอธิบาย หรือการตีความหมายคำเทศนาสั่งสอน ซึ่งทำให้ข้อพระคัมภีร์มีชีวิตชีวา และประทับใจผู้ฟังให้นำคำสอนไปประยุกต์ใช้เป็นการส่วนตัว

`อ่านกิจการฯ 8:26-38 มีอะไรเกิดขึ้นตรงนี้คู่ขนานกับสิ่งที่กำลังเกิดขึ้นในกรุงเยรูซาเล็มในข้อพระคัมภีร์ข้างบน มีบทเรียนอะไรตรงนี้สำหรับเรา`

ในฐานะเป็นโปรเตสแตนต์ เราเข้าใจว่าผู้เชื่อแต่ละบุคคลจะต้องรู้จักพระวจนะของพระเจ้าสำหรับพวกเขาเอง และนั่นเราจะต้องไม่รับเอาคำสอนของใครอย่างตาบอด ไม่ว่าผู้เชิญชวนให้เข้าร่วมความเชื่อจะเป็นผู้มีบุญคุณหรืออำนาจ ในเวลาเดียวกัน ผู้ที่ยังไม่ได้รับพระพรจากที่ไม่มีคนช่วยอธิบายความหมายของข้อพระคัมภีร์ให้ฟัง เราต้องการให้แต่ละคนเข้าใจสิ่งที่เราเชื่อด้วยเราเอง แต่นั่นไม่ได้หมายความว่า เราไม่สามารถได้รับความสว่างจากคำสอนของคนอื่นเลย