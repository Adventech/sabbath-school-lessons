---
title:  วันอาทิตย์ คนมาชุมนุมกัน
date:   03/11/2019
---

`อ่านเนหะมีย์ 8:1, 2 มีอะไรตรงนี้บอกเราเกี่ยวกับความสำคัญของพระวจนะของพระเจ้าสำหรับประชากรของพระองค์`

หลังจากชาวยิวได้สร้างกำแพงเยรูซาเล็มเสร็จแล้ว พวกเขาทั้งหมดได้ย้ายเข้าไปอาศัยอยู่ภายในกำแพงเมือง และพวกเขาได้มาชุมนุมกัน ณ จัตุรัสกลางแจ้งของกรุงเยรูซาเล็มในเดือนที่เจ็ด ซึ่งมีชื่อว่าเดือน “ทิชริ” (Tishri) เดือนนี้อาจเป็นเดือนที่สำคัญที่สุดในรอบปีของชาวอิสราเอล เพราะเป็นเดือนที่มีการจัดพิธีต่างๆ ต่อไปนี้

1. พิธีเลี้ยงฉลอง เทศกาลเป่าแตร (Feast of Trumpets) ในวันที่ 1 ของเดือนที่ 7 (เป็นการเตรียมพร้อม สำหรับการพิพากษาของพระเจ้า)
2. วันลบบาป (The Day of Atonement) วันที่ 10 ของเดือนที่ 7 (เป็นวันแห่งการพิพากษา)
3. วันเลี้ยงฉลองเทศกาลอยู่เพิง (Feast of Tabernacles) (Feast of Booths) วันที่ 15 ของเดือนที่ 7 (เป็นวันระลึกถึงการที่พระเจ้าทรงปลดปล่อยชนอิสราเอลจากประเทศอียิปต์ และพระองค์ทรงจัดหาสิ่งจำเป็นเพื่อการดำรงชีวิตของพวกเขาในถิ่นทุรกันดาร)

การชุมนุมใหญ่สำหรับ “พิธีเลี้ยงฉลอง เทศกาลเป่าแตร” นี้จัดขึ้นในวันที่ 1 ของเดือนที่ 7 พวกผู้นำทั้งหลาย เรียกชาวอิสราเอลทั้งชาย และหญิงมาชุมนุมกันสำหรับโอกาสพิเศษ กิจกรรมหลักในรอบเช้า จากเช้าตรู่จนถึงเที่ยงวัน เป็นการอ่านหนังสือ “ธรรมบัญญัติ” เพื่อให้ประชาชนได้ระลึกถึงพระเจ้า และประวัติความเป็นมา ว่าพระเจ้าทรงนำพวกเขามาโดยตลอดอย่างไร ส่วนในรอบบ่ายเป็นการเลี้ยงฉลอง ก่อนการชุมนุมครั้งใหญ่ ทุกคนได้รับเชิญ และพวกเขาเดินทางมาด้วยความสมัครใจ พวกผู้นำได้เชิญให้ท่านเอสรานำหนังหนังสือของท่านโมเสสมาอ่าน หลังจากท่านเอสรา ผู้นำคนอื่นๆ ผลัดกันอ่านหนังสือ“จากธรรมบัญญัติของพระเจ้าอย่างชัดเจน และพวกเขาก็อธิบายความหมาย ประชาชนจึงเข้าในข้อความที่อ่านนั้น” (เนหะมีย์ 8 :8) แน่นอนส่วนหนึ่งของพระธรรมบัญญัติที่ท่านเอสราอ่าน ได้รวมถึงตอนที่กล่าวถึงพระบัญญัติของพระเจ้าที่ทรงประทานให้ผ่านโมเสสที่ภูเขาซีนายด้วย

`อ่านเฉลยธรรมบัญญัติ 31:9-13 องค์พระผู้เป็นเจ้าทรงบอกอะไรพวกเขา และมีบทเรียนอะไรสำหรับเรา`

ในเฉลยธรรมบัญญัติ 31:9-13 โมเสสบอกชาวอิสราเอลว่า ช่วงระหว่าง “เทศกาลอยู่เพิง” จงเรียกคนอิสราเอลทั้งปวงมาชุมนุมกัน และให้ผู้นำอ่านธรรมบัญญัติให้คนอิสราเอลทั้งหมดฟัง ทั้งผู้ชาย ผู้หญิงและเด็ก รวมทั้งชาวต่างชาติที่อาศัยอยู่ภายในประตูเมืองด้วย

`การอ่านเนหะมีย์ 8:1 ตามตัวอักษร จะพบข้อความว่า “เมื่อถึงเดือนที่เจ็ด คนอิสราเอลอยู่ในเมืองของเขาทั้งหลาย ประชาชนทั้งหมดได้มาชุมนุมพร้อมหน้ากัน” ประดุจเป็นคนๆ เดียว ซึ่งบอกถึงความสำคัญของความเป็นหนึ่งท่ามกลางเหล่าผู้เชื่อทั้งหลายอย่างไร`