---
title:  วันพุธ การตอบสนองของประชาชน
date:   06/11/2019
---

เมื่อเอสราเปิดพระพระวจนะของพระเจ้า และอ่านธรรมบัญญัติในหนังสือโทราห์ ผู้คนได้พากันยืนขึ้น ก่อนท่านเอสราจะลงมืออ่านตอนที่เป็นคำสอน ท่านเริ่มต้นอ่านข้อความตอนที่เป็นคำอวยพรของพระเจ้า และหลังจากที่ท่านอ่านข้อความตอนนั้นจบ ผู้คนทั้งปวงได้ตอบสนองว่า “อาเมน อาเมน!” (เนหะมีย์8 :6) อย่างพร้อมเพรียงกัน ขณะเดียวกันพวกเขาต่างชูแขนทั้งสองของพวกเขาขึ้นสู่ท้องฟ้า แล้วก้มศีรษะลงเป็นการนมัสการ ขณะที่ใบหน้าของพวกเขาก้มลงมองที่พื้น

`อ่านเนหะมีย์ 8:9-12 เพราะเหตุใดพวกผู้นำจึงบอกประชาชนว่า “อย่าคร่ำครวญหรือร้องไห้”`

“ดังนั้นในปีต่อๆ มา เมื่อพระบัญญัติของพระเจ้าถูกอ่านในกรุงเยรูซาเล็มให้แก่ชาวยิวพลัดถิ่นที่เดินทางมาจากบาบิโลนฟัง ประชาชนทั้งหลายพากันร้องไห้เพราะพวกเขาต่างได้ละเมิดพระบัญญัติ และถ้อยคำแห่งพระคุณจะถูกเปล่งออกมาว่า “อย่าคร่ำครวญหรือร้องไห้ ...ไปเถิดไปรับประทานไขมัน และดื่มน้ำหวาน และส่งส่วนอาหารไปให้คนที่ไม่อะไรเตรียมไว้ เพราะว่าวันนี้เป็นวันบริสุทธิ์แต่องค์เจ้านายของเรา อย่าโศกเศร้าโศกเลย เพราะความชื่นบานของตนในพระยาห์เวห์เป็นกำลังของท่าน” (เนหะมีย์ 8:9-10) (เอลเลน จี.ไว้ท์, มหัศจรรย์แห่งการรักษา, หน้า 281) ขณะที่ประชาชนกำลังฟังพระวจนะของพระเจ้า พวกเขาเหมือนถูกตีด้วยความบาปหนาของพวกเขาเอง และเริ่มร้องไห้ เมื่อพระเจ้าทรงเปิดเผยพระองค์เองต่อเรา และเราเริ่มเข้าใจว่าพระเจ้าเต็มไปด้วยความรักความดี และพระเมตตา และทรงสัตย์ซื่อ ฝ่ายเราทั้งหลายล้วนแต่ขาดแคลน และล้มเหลวจากระดับที่เราควรอยู่หน้าสุด ผู้ที่มองเห็นความบริสุทธิ์ของพระเจ้าผ่านพระวจนะของพระองค์ เราจึงได้มองเห็นความน่าสะพรึงกลัวในแสงสว่างใหม่ของเรา การที่ตระหนักเช่นนี้ทำให้ชาวอิสราเอลร้องไห้ และโศกเศร้า แต่พวกเขาไม่ควรรู้สึกเป็นทุกข์ “เพราะความชื่นบานของตนในพระยาห์เวห์เป็นกำลังของท่าน”(เนหะมีย์ 8:10) หรือกล่าวได้อีกอย่างว่า แม้พวกเขาจะประสบความล้มเหลว แต่พวกเขาสามารถไว้วางใจในฤทธิ์อำนาจของพระเจ้า

นี่เป็นวันพิเศษและบริสุทธิ์ เป็นวัน “พิธีเป่าแตรเลี้ยงฉลอง” เสียงเป่าแตรเป็นสัญญาณเสียงสั้นๆ เป็นเครื่องหมายสำคัญของการเตรียม “ดวงใจ” สำหรับการพิพากษาขององค์พระผู้เป็นเจ้า (วันลบบาป ซึ่งทำการเฉลิมฉลองในวันที่ 10 ของเดือน “ทิชริ” เดือนที่ 7) การเป่าแตรนี้เป็นเป็นเครื่องหมายการเรียกให้กลับใจใหม่ และให้ยืนขึ้นเฉพาะพระพักตร์ของพระเจ้า เพราะวันดังกล่าวนี้ได้กำหนดขึ้นเพื่อเป็นการเตือนใจผู้คนให้หันกลับมาหาพระเจ้า การร้องไห้ด้วยความเศร้าเสียใจจึงเป็นสิ่งที่เข้าใจได้ แต่พวกผู้นำได้กล่าวเตือนพวกเขาว่า เมื่อพวกเขากลับใจใหม่ พระองค์จะทรงฟังพวกเขา ดังนั้นบัดนี้จึงเป็นช่วงเวลาแห่งความชื่นชมยินดีที่พระเจ้าทรงอภัยความบาปให้แล้ว

`อะไรบอกเราว่า ความบาปเลวร้าย ความบาปนั่นเองที่ทำให้พระเยซูต้องถูกตรึงบนไม้กางเขน ซึ่งเป็นวิธีเดียวที่จะแก้ปัญหาของความบาป และให้ความหวังแก่เราได้`