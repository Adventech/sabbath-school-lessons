---
title:  วันศุกร์ ความคิดเพิ่มเติม
date:   08/11/2019
---

อ่านงานเขียนของ เอลเลน จี.ไว้ท์ในบทชื่อ “การสั่งสอนธรรมบัญญัติของพระเจ้า” หน้า 661-668, ผู้เผยพระวจนะและกษัตริย์

“บัดนี้พวกเขาจะต้องสำแดงความเชื่อในพระสัญญาของพระองค์ออกมา พระเจ้าได้ทรงรับการกลับใจใหม่ของพวกเขาแล้ว ตอนนี้พวกเขาควรจะต้องชื่นใจยินดีในความมั่นใจว่าความบาปของพวกเขาได้รับการอภัยแล้ว และพวกเขาได้รับการไถ่ให้กลับคืนสู่สภาพเดิม สู่ความโปรดปรานของพระเจ้า

การหันกลับมายังองค์พระผู้เป็นเจ้าอย่างจริงใจ นำความชื่นชมยินดีมาสู่ชีวิต เมื่อคนบาปคนหนึ่งยอมสยบต่ออิทธิพลของพระวิญญาณบริสุทธิ์ เขาจะมองเห็นความผิดบาป และความมีมลทินเมื่อเปรียบเทียบกับความบริสุทธิ์แห่ง “พระผู้ทรงค้นหาดวงใจที่ยิ่งใหญ่” คนบาปย่อมจะมองเห็นว่าตนเองเป็นผู้ล่วงละเมิดควรแก่การถูกปรับโทษ แต่เขาไม่ได้รับการลงโทษ เพราะเหตุพระคุณของพระคริสต์ เขาไม่ต้องอยู่กับความสิ้นหวัง เพราะเขาได้รับการอภัยแล้ว เขาสามารถมีความรู้สึกชื่นชมยินดีที่ได้รับการอภัยบาป ในความรักแห่งการยกบาปจากพระบิดาแห่งสวรรค์ พระสิริของพระเจ้าโอบล้อมมนุษย์คนบาป ที่กลับใจใหม่ บัดนี้เขาอยู่ในอ้อมแขนแห่งความรัก รอยแผลแห่งความบาปที่เคยมีได้รับการเยียวยาให้หายสนิท  ความสกปรกแห่งความบาปได้ถูกชำระให้ขาวสะอาดหมดจด  และเขาได้รับเสื้อผ้าแห่งความรอดมาสวมใส่” (เอลเลน จี.ไว้ท์, ผู้เผยพระวจนะและกษัตริย์, หน้า 668)

**คำถามเพื่อการอภิปราย**

`1.	เงื่อนไขที่จะมีประสบการณ์ “ความชื่นบานของตนในพระยาห์เวห์เป็นกำลังของท่าน” (เนหะมีย์ 8:10) คือการได้สัมผัสถึงอำนาจของพระเจ้าและการให้อภัยของพระองค์ คุณเคยมีประสบการณ์นี้หรือไม่ อย่างไร`

`2.	เราจะได้รับความชื่นบานในองค์พระผู้เป็นเจ้าจากความเสียใจในความบาปของตนได้อย่างไร พระบัญญัติและพระคุณขัดแย้งหรือสอดคล้องกันอย่างไร ดูคำตอบใน (โรม 3:19-24)`

`3.	พระธรรมเนหะมีย์ 8:10 กล่าวถึงวิธีที่เราจะชื่นบานในองค์พระผู้เป็นเจ้าเชื่อมโยงกับวันบริสุทธิ์ของพระองค์อย่างไร`