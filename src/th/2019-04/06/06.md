---
title:  วันพฤหัสบดี ความชื่นบานในองค์พระผู้เป็นเจ้า
date:   07/11/2019
---

“เพราะความชื่นบานของตนในพระยาห์เวห์เป็นกำลังของท่าน” (เนหะมีย์ 8:10) ข้อความนี้ทำหน้าที่เป็นข้อเตือนใจว่า เป็นน้ำพระทัยของพระเจ้าที่เราได้รับความชื่นบานในชีวิต ที่สำคัญที่สุด ไม่ใช่ความชื่นบาน หรือความชื่นชมยินดีทั่วไป แต่เป็นความชื่นใจยินดีที่ได้มา เพราะเราทราบถึงแก่นความจริงแห่งความรักของพระเจ้า เราจึงชื่นใจยินดีในพระคุณความดีของพระเจ้า เรามีใจยินดีเพราะพระเจ้าทรงจัดหาทุกสิ่งทุกอย่างให้เรา ซึ่งเราพยายามที่จะทำในแต่ละวัน ยิ่งกว่านั้น เรามีความยินดีในพระเจ้าที่ทรงประทานพละกำลังให้เรา เพื่อให้เราสามารถเผชิญหน้ากับปัญหาต่างๆ ที่ประดังเข้ามาในชีวิตของเราทั้งหลาย

`อ่านเนหะมีย์ 8:13-18 มีอะไรเกิดขึ้นตรงนี้ และสิ่งนี้บอกอะไรเราเกี่ยวกับผู้คน และผู้นำของพวกเขาในเวลานี้`

ในวันถัดมาหลังจากวันชุมนุมใหญ่ของชาวอิสราเอล พวกผู้นำได้มาหาเอสรา เพื่อเรียนรู้พระวจนะของพระเจ้า แสดงให้เห็นการริเริ่มโดยกลุ่มผู้นำ ซึ่งแสดงออกให้เห็นความปรารถนาที่จะนำชุมชนอิสราเอลในทางที่ถูกต้อง ซึ่งสิ่งนี้จะเกิดขึ้นไม่ได้หากพวกเขาไม่แสวงหาความรู้จากพระองค์

`อ่านเลวีนิติ 23:39-43 ชาวอิสราเอลได้รับพระบัญชาให้ทำอะไร ด้วยเหตุผลอะไร`

ให้สังเกตข้อความในเนหะมีย์ 8 :15 ข้อพระคัมภีร์อ้างถึงความจริงที่ว่า พวกเขากำลังทำในสิ่งที่ได้เขียนไว้ ตรงนี้เรามองเห็นอีกตัวอย่างหนึ่ง ว่าพวกเขามีความจริงใจที่จะเชื่อฟังพระวจนะของพระเจ้า เป็นความตั้งใจอันดีเลิศ เพราะหลังจากช่วงเวลาหลายสิบปีในการเป็นผู้พลัดถิ่นในดินแดนต่างชาติ ซึ่งแวดล้อมด้วยสิ่งต่างๆ ที่ทำให้พวกเขาเรียนรู้เกี่ยวกับการไม่เชื่อฟัง และในข้อพระคัมภีร์ในเลวีนิติก็เช่นกัน พวกเขาเฉลิมฉลองงานเลี้ยงด้วยความชื่นใจยินดีตามพระบัญชาของพระเจ้าที่ว่า “จงปิติยินดีอยู่เจ็ดวันต่อพระยาห์เวห์พระเจ้าของเจ้า” (เลวีนิติ 23:40) หรือกล่าวได้อีกอย่างว่าเมื่อพวกเขาจดจำสิ่งที่พระเจ้าทรงกระทำ ซึ่งเต็มไปด้วยพระเมตตา กรุณา และพระคุณ อีกทั้งประทานความรอดให้ ประชาชนทั้งหลายต่างมีความปิติยินดีในสิ่งที่องค์พระผู้เป็นเจ้าได้ทรงกระทำเพื่อพวกเขา

`จงใคร่ครวญถึงสิ่งที่เราได้รับผ่านทางพระเยซู ซึ่งทรงเป็นสัญลักษณ์ในพิธีเลี้ยงฉลองทั้งหมดของชาวอิสราเอลโบราณ เราสามารถเรียนรู้ที่จะมีความปิติยินดีในองค์พระผู้เป็นเจ้าในช่วงเวลาที่มีความยากลำบาก และการทดลองที่เจ็บปวดได้อย่างไร เพราะเหตุใดจึงควรชื่นชมยินดี`