---
title:  วันจันทร์ ต่อต้านเนื้อหาของพระบัญญัติ
date:   28/10/2019
---

`อ่านเนหะมีย์ 5:6-8 (ดู ใน อพยพ 21:2-7ด้วย) เหตุใดเนหะมีย์จึงมีปฏิกิริยาตอบโต้ด้วยความโกรธ`

เป็นเรื่องยากสำหรับเราในปัจจุบันนี้ที่จะเข้าใจถึงสภาพความเป็นทาส เพราะเป็นแนวโน้มของวัฒนธรรมในโลกสมัยโบราณ ที่บิดามารดาอาจเป็นทาสด้วยตัวเอง หรือขายลูกให้เป็นทาส และในทางกฎหมายบิดามารดามีสิทธิที่จะขายบุตรได้ อย่างไรก็ดีในเมื่อองค์พระผู้เป็นเจ้าทรงเน้นในเรื่องการให้เสรีภาพ พระองค์ทรงตั้งกฎเกณฑ์ให้ชาวอิสราเอลปฏิบัติ โดยกำหนดให้เจ้าหนี้ปล่อยทาสของพวกเขาทุกเจ็ดปี ซึ่งเท่ากับพระเจ้าทรงปกป้องผู้คนจากการเป็นทาสตลอดไป เป็นการเปิดเผยถึงพระประสงค์ที่จะให้ผู้คนมีชีวิตเป็นอิสระ

แม้การให้ยืมเงินเป็นสิ่งที่กฎหมายอนุญาตให้ทำได้ (พระคัมภีร์ต่อต้านอัตราดอกเบี้ยที่สูงผิดปกติ ดูอพยพ 22:25-27; เลวีนิติ 25:36, 37;เฉลยธรรมบัญญัติ 23:19, 20) กระนั้นดอกเบี้ยที่ผู้ให้ยืมคิดจะต่ำมากเมื่อเปรียบกับชนชาติอื่น ชาวอิสราเอลจะให้ลูกหนี้จ่ายดอกเบี้ยหนึ่งเปอร์เซ็นต์ในทุกเดือน บันทึกของชาวเมโสโปเตเมียกล่าวว่า ผู้ให้กู้สามารถคิดดอกได้ถึง 50 เปอร์เซ็นต์ต่อการกู้เงินแท้ (silver) และคิดดอกเบี้ยง 100 เปอร์เซ็นต์สำหรับการยืมธัญพืชในเวลาหนึ่งปี ดังนั้นออกเบี้ยอัตราร้อยละ 12 เปอร์เซ็นต์ต่อปีถือว่าต่ำมาก เมื่อเปรียบเทียบกับแนวปฏิบัติของประเทศต่างๆ ในแถบเมโสโปเตเมีย แต่โดยภาพรวมสอดคล้องกับพระวจนะของพระเจ้า สิ่งหนึ่งที่เจ้าหนี้ทำผิดคือการคิดดอกเบี้ย (เนหะมีย์ 5:10) และที่น่าสนใจคือผู้คนไม่เอ่ยถึงในการร้องทุกข์ของพวกเขาทั้งหลาย ทุกสิ่งดำเนินไปตามแนวโน้มของสังคม และอยู่ภายใต้แนวทางที่พระบัญญัติกำหนดให้ ดังนั้นเหตุใดเนหะมีย์จึงรู้สึกโกรธมาก ที่น่าสังเกตท่านอาจจะแสดงกิริยาไม่ถูกต้อง แต่กระนั้นก็ทำให้เราได้เห็นความคิดอันจริงจังในเรื่องนี้ของท่าน ความจริงที่เนหะมีย์จัดการกับประเด็นนี้อย่างเด็ดขาดเป็นสิ่งที่น่ายกย่องมาก ท่านไม่ปล่อยให้เสียงของผู้ร้องทุกข์ลอยผ่านไปเพียงเพราะว่า พวกเขาไม่ได้ละเมิดบัญญัติในทางเทคนิค หรือได้รับการยอมรับจากสังคม ว่าเป็นเรื่องที่ดีงามเมื่อเปรียบเทียบกับการปฏิบัติของคนในพื้นที่แถบนั้น แต่ในสถานการณ์นี้ถือว่าเป็นการละเมิดเนื้อหาของพระบัญญัติ โดยเฉพาะอย่างยิ่งในช่วงเวลาแห่งความยากลำบากด้านเศรษฐกิจ เป็นหน้าที่ที่คนจะให้การช่วยเหลือซึ่งกันและกัน พระเจ้าทรงเข้าข้างผู้ที่ถูกกดขี่ และผู้ที่ขัดสน และพระองค์ทรงสั่งให้ผู้เผยพระวจนะต่อต้านความชั่วร้าย และผู้ก่อความรุนแรง และกระทำความลำบากแก่คนยากจนที่ตกทุกข์ได้ยาก

`ในทางใดที่แม้เราจะปฏิบัติตามตัวอักษรของพระบัญญัติ แต่เราอาจละเมิดเนื้อหาของพระบัญญัติได้ (ดู มีคาห์ 6:8)`