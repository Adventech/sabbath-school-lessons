---
title:  วันศุกร์ ความคิดเพิ่มเติม
date:   01/11/2019
---

อ่านงานเขียนของ เอลเลน จี.ไว้ท์ในบทชื่อ “การต่อว่าผู้บีบบังคับ”  หน้า 646-652, ผู้เผยพระวจนะและกษัตริย์

“เมื่อเนหะมีย์ได้ยินเกี่ยวกับการบีบบังคับที่โหดร้าย ดวงจิตของท่านรู้สึกเดือดดาล ท่านกล่าวว่า ‘ข้าพเจ้ารู้สึกโกรธ เมื่อข้าพเจ้าได้ยินเสียงร้องทุกข์ของผู้ที่ถูกกดขี่’ ท่านมองว่า ถ้าท่านต้องการประสบความสำเร็จในการทำลายธรรมเนียมการกดขี่ การบีบบังคับให้หมดไป ท่านจะต้องยืนหยัดสำหรับความยุติธรรม ด้วยพลังแห่งลักษณะนิสัยและความตั้งใจมุ่งมั่น ท่านเริ่มทำงานเพื่อนำการบรรเทาทุกข์มาให้พี่น้องร่วมชาติของท่าน” (เอลเลน จี.ไว้ท์, ผู้เผยพระวจนะและกษัตริย์, หน้า 648)

“พระเยซูทรงวางหลักการเพื่อทำให้การใช้คำสาบานไม่จำเป็นต้องมีต่อไป พระองค์ทรงสอนความจริงอย่างตรงไปตรงมา ที่เป็นกฎเกณฑ์เกี่ยวกับการพูดว่า “อย่าสาบานโดยอ้างถึงศีรษะของตน เพราะท่านจะทำให้ผมขาว หรือดำไปได้สักเส้นหนึ่งก็ไม่ได้ จริงก็ว่าจริง ไม่ก็ว่าไม่ คำพูดที่เกินกว่านี้มาจากความชั่ว” (มัทธิว 5:36-37) (เอลเลน จี.ไว้ท์, Thoughts from the Mount of Blesssing, หน้า 67)

“ตามหลักการของพระคริสต์ ถือว่าถ้อยคำเหล่านี้ หากไม่เป็นความจริง ไม่เหมาะสมที่นำมาใช้คือ ถ้อยคำสบถสาบาน คำที่ใกล้เคียงกับการดูหมิ่น ดูแคลน อีกประเภทคือคำหลอกลวงที่เสนาะหู เช่นการยกย่อง เชิดชูที่ห่างไกลจากความเป็นจริง คำที่ยกยอปอปั้น คำโอ้อวดที่เกินจริง การนำเสนอสินค้าที่ไม่ตรงกับความจริงซึ่งมีการใช้กันแพร่หลายในสังคม และในเชิงธุรกิจของโลก เหล่านี้เท่ากับเป็นการสอนให้ผู้คนพยายามทำตัวให้ปรากฏต่อสายตาคนอื่นในสิ่งที่ตัวเองไม่ได้เป็น หรืออาจกล่าวได้ว่าถ้อยคำที่กล่าวออกมาไม่ได้บอกให้ทราบถึงอารมณ์ความรู้สึกในส่วนลึกแห่งดวงใจของเขา ที่เขาสามารถจะเรียกได้ว่าเป็นการพูดตามจริง” (เอลเลน จี.ไว้ท์, Thoughts from the Mount of Blesssing, หน้า 68)

**คำถามเพื่อการอภิปราย**

`1.	เพราะเหตุใดความเห็นแก่ตัวจึงเป็นปัญหาใหญ่ในใจของมนุษย์ โดยเฉพาะเรื่องเงินและความสัมพันธ์กับผู้อื่น`

`2.	ระชากรของพระเจ้าจะหลีกเลี่ยงความโลภได้อย่างไร จากข้อพระคัมภีร์ต่อไปนี้: อิสยาห์ 58:3-12  และ มีคาห์ 6:6-8`

`3.	จงใคร่ครวญถึงของประทานในการพูด ว่าถ้อยคำของเรามีพลังอำนาจอย่างไร ตามที่กล่าวไว้ในยอห์น 1:1, 2 “พระวาทะ” มีความหมายและความสำคัญอย่างไร`

`4.	น่าอัศจรรย์ใจที่เมื่อสองพันกว่าปีที่แล้ว พระเยซูตรัสว่า คนยากจนจะอยู่ท่ามกลางพวกท่านเสมอ และเราได้รับการเตือนให้ช่วยเหลือผู้ขัดสน สองสิ่งนี้เตือนสติเราให้ช่วยเหลือคนยากไร้อย่างไร`