---
title:  วันอาทิตย์ ความคับข้องใจของคน
date:   27/10/2019
---

`อ่านเนหะมีย์ 5:1-5 มีอะไรเกิดขึ้นและคนกำลังร้องทุกข์ต่อต้านอะไร`

ชุมชนของชาวยิวดูเหมือนจะรวมตัวกันเป็นเอกภาพภายใต้การเป็นผู้นำของเนหะมีย์เพื่อต่อต้านความกดดันจากภายนอก แต่ภายในทั้งหมดยังไม่เป็นปกติสุขของชนร่วมชาติ ที่ร่วมกันร้องทุกข์ต่อการกดขี่ข่มเหง และทำการปกป้องตนเองจากการรุกรานของต่างชาติ แม้ว่าภายนอกจะปรากฏให้เห็นความเหนียวแน่น และความพยายามรวมตัวกันต่อต้านศัตรู แต่ภายในชุมชนมีการแตกแยกกัน พวกผู้นำและคนร่ำรวยได้ใช้คนยากจน และผู้อยู่ใต้อิทธิพลเพื่อผลประโยชน์ของพวกเขา และสถานการณ์ได้กลับเลวร้ายลง จนทำให้ครอบครัวผู้ได้รับความยากลำบากพากันร่ำร้องเพื่อขอรับการบรรเทา บางครอบครัวกำลังร้องทุกข์ว่าพวก

เขาไม่มีอาหารที่จะเลี้ยงลูก บ้างก็ร้องว่า เพราะการกันดารอาหารพวกเขาได้จำนองที่ทำกินของพวกเขา และตอนนี้ไม่เหลืออะไร ส่วนครอบครัวอื่นพากันคร่ำครวญว่าพวกเขาได้กู้ยืมเงินเพื่อจ่ายภาษีให้รัฐบาลเปอร์เซีย และแม้แต่พวกลูก ของพวกเขาก็ต้องไปเป็นทาส ปรากฏว่าปัญหาหลักในความทุกข์เดือดร้อนมาจากการกันดารอาหาร และการจ่ายภาษี ซึ่งเป็นสาเหตุทำให้ครอบครัวที่ยากจนอยู่แล้ว ต้องแสวงหาความช่วยเหลือจากเพื่อนบ้านของพวกเขา รัฐบาลเปอร์เซียกำหนดให้แต่ละจังหวัดของแคว้นยูดาห์จ่ายภาษี 350 เหรียญเงินในแต่ละปี (ดู เนหะมีย์ 5:1-5 พระคัมภีร์ฉบับอันดรูว์หน้า 598 ให้คำอธิบายไว้) ดังนั้นเมื่อบุคคลไม่อาจจ่ายตามส่วนที่ทางการกำหนดให้ ถือเป็นภาคบังคับที่ไม่อาจผ่อนผันได้ โดยทั่วไปครอบครัวมักจะจำนองที่ดินทำกิน หรือกู้ยืมเงิน อย่างไรก็ดีเมื่อไม่สามารถหาเงินมาใช้หนี้ได้ในปีถัดไป พวกเขาต้องทำบางอย่างเพื่อหนี้ที่พวกเขาติดค้าง ซึ่งถ้าพวกเขาถูกยึดที่ทำกินไปแล้วก่อนหน้านี้ ตอนนี้ครอบครัวจะต้องส่งคนหนึ่งหรือสองคนในครอบครัว ซึ่งปกติจะเป็นลูกไปเป็นผู้รับใช้ของเจ้าของเงินกู้ เพื่อให้ทำงานใช้หนี้จนกว่าจะจ่ายหนี้หมด

บางครั้งเราพบความยากลำบากที่เป็นผลจากการกระทำของเราเอง และบางครั้งเราเจ็บป่วยหรือมีความลำบากด้านการเงิน ที่ไม่ได้เกิดจากความผิดพลาดของเราเองเสมอไป อย่างเรื่องที่กล่าวถึงในย่อหน้าที่ผ่านมา เมื่อนโยบายของรัฐบาลสร้างความเสียเปรียบให้กับผู้คนที่ยากจนอยู่แล้วต้องจำนองที่ดิน หรือแม้แต่ยอมให้ลูกไปเป็นทาสรับใช้ เรื่องเช่นนี้นำไปสู่ความยากเข็ญถึงขีดสุด เท่ากับพวกเขาถูกบังคับให้เดินต่ำลงด้วยบันไดที่ด้านล่างเป็นความยากจนที่ไม่เห็นทางออก

`มีความน่าพิศวงเพียงใดถ้าจะว่าไป ปัจจุบัน ผู้คนยังคงต่อสู้ดิ้นรนกับความกดดันด้านเศรษฐกิจ มีข่าวสารอะไรที่เราจะรับจากข้อเท็จจริง ที่หัวข้อในพระคัมภีร์กล่าวถึงบ่อยๆ`