---
title:  การละเมิดเนื้อหาของพระบัญญัติ
date:   26/10/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ 5:1-5; อพยพ 21:2-7; มีคาห์ 6:8; เนหะมีย์ 5:7-12; เฉลยธรรมบัญญัติ 23:21-23; เนหะมีย์ 5:14-19

> <p>ข้อควรจำ</p>
> “ในวันนี้ ขอจงคืนนา สวนองุ่น สวนมะกอกเทศ และเรือนของเขา และดอกเบี้ยของเงิน ข้าว เหล้าองุ่น และน้ำมัน ซึ่งท่านได้รีดเอาจากพวกเขาเสีย” (เนหะมีย์5:11)

กระทั่งวันนี้ เราผู้เป็นมนุษย์ต่อสู้ดิ้นรนกับคำถามเรื่องทรัพย์สมบัติ ความยากจน และคิดถึงช่องว่างระหว่างคนรวย และคนจน และเราสามารถทำอะไรได้บ้างในเรื่องนี้ พระเยซูตรัสว่า“เพราะว่าคนยากจนมีอยู่กับท่านทั้งหลายเสมอ แต่เราไม่ได้อยู่กับท่านเสมอไป” (มัทธิว 26:11) นี่เป็นคำแก้ตัวที่ยากมากที่จะไม่ทำอะไรเกี่ยวกับการช่วยเหลือพวกเขา ในทางกลับกัน พระคัมภีร์กล่าวเตือนให้ทำส่วนของเราที่จะให้การช่วยเหลือ หาไม่เราแทบไม่มีสิทธิ์จะเรียกตัวเราเองว่าเป็นคริสเตียน น่าตรึงใจสักเพียงใดที่ท่ามกลางชาวยิวพลัดถิ่นผู้เดินทางกลับมาเพื่อสร้างกรุงเยรูซาเล็มขึ้นใหม่ ทั้งๆ ที่พวกเขาต้องประสบกันการทดสอบต่างๆ และพบกับความยากแค้นในการเดินทางมา หัวข้อนี้ปรากกฎให้เห็น ไม่เพียงความอดอยาก ความขาดแคลน และและความยากจน แต่เป็นปริศนามากว่า คนที่ร่ำรวยข่มเหงคนยากจน สิ่งนี้เป็นปัญหาเกิดก่อนที่ชาวยิวจะถูกกวาดต้อนไปอยู่ต่างแดน และบัดนี้เมื่อพวกเขากลับมาครอบครองที่ดินของพวกเขาเอง ก็ยังปรากฏให้เห็นได้อีก สัปดาห์นี้เราจะดูหัวข้อเก่าแก่นี้ในอีกรูปแบบหนึ่ง และการที่เนหะมีย์ทำงานเพื่อจัดการกับเรื่องนี้ ซึ่งเราจะได้เห็นว่ามีอะไรทำให้การกดขี่กลับเลวร้ายขึ้น เพราะมันได้ทำไปภายใต้ “ตัวอักษรตามพระบัญญัติ” ซึ่งอาจกล่าวได้ว่าเป็นตัวอย่างอันทรงพลังที่เราจำเป็นต้องระมัดระวังที่จะไม่ให้ข้อบังคับ และกฎเกณฑ์กลายเป็นจุดจบในตัวมันเอง แต่ให้เป็นความหมายสู่การทำให้สำเร็จ คือสะท้อนพระอุปนิสัยของพระเยซูออกมา