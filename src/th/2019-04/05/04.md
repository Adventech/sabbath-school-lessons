---
title:  วันอังคาร เนหะมีย์ลงมือปฏิบัติ
date:   29/10/2019
---

ดูเหมือนว่า การต่อว่าพวกขุนนางและผู้ปกครองตรงๆ ว่า“พวกท่านต่างคนต่างให้ยืมเงินโดยเรียกของประกันจากพี่น้องของตน”(เนหะมีย์ 5:7) ไม่ได้บังเกิดผลตามที่ปรารถนา ดังนั้นเนหะมีย์ไม่หยุดตรงจุดนั้น แต่ได้ทำการต่อสู่อย่างต่อเนื่องเพื่อผู้ถูกกดขี่ท่ามกลางพวกเขา ท่านไม่เพียงถือว่าว่า ท่านได้พยายามชี้แจงให้พวกขุนนาง และพวกเจ้าหน้าที่ครั้งหนึ่งแล้ว แต่ไม่เกิดผล ซึ่งเท่ากับท่านถูกอำนาจบีบให้เงียบเสียงไป ทั้งนี้ก็เพราะว่าคนทั้งปวงที่ท่านว่ากล่าวเป็นคนมีฐานะร่ำรวย ทรงอิทธิพลของแผ่นดิน ท่านจะมีพลังที่ไหนไปต่อต้าน แต่เนหะมีย์รู้สึกไม่พอใจจนกว่าปัญหาที่ท่านได้เริ่มต้นไว้ จะได้รับการแก้ไขแม้ว่าอาจเป็นการสร้างศัตรูกับผู้มีอิทธิพลในขั้นตอนต่อไป

`อ่านเนหะมีย์ 5:7-12 เนหะมีย์ให้เหตุผลอะไรในการต่อต้านสิ่งที่กำลังเกิดขึ้น และท่านใช้อะไรในการเชิญชวนผู้คนให้แก้ไขสิ่งที่ผิดให้ถูก`

เนหะมีย์เรียกประชุมครั้งใหญ่ ชาวอิสราเอลทั้งหมดได้มาชุมนุมกันเพื่อช่วยกันแก้ปัญหาในเรื่องนี้ ท่านคาดหวังให้คนทั้งปวงมาปรากฏตัวพร้อมกัน พวกผู้นำจะรู้สึกอับอาย หรือกลัว หากพวกเขาจะทำการกดขี่ต่อไป

เนหะมีย์เริ่มต้นด้วยการเน้นในเรื่องการเป็นทาสของชาวยิวจำนวนมากซึ่งเนหะมีย์รวมไปถึงชาวยิวที่เป็นทาสของคนต่างชาติ และถูกซื้อกลับมาให้เป็นทาสของชาวยิวด้วยกัน เนหะมีย์ถามพวกขุนนางและผู้ปกครองว่าพวกเขาพบว่าเป็นที่ยอมรับได้ที่จะซื้อ และขายชาวยิวด้วยกันเอง เป็นสิ่งที่มีเหตุผลสำหรับชนอิสราเอลที่จะซื้อชาวยิวที่เป็นทาสของคนต่างชาติ เพื่อให้พวกเขามีเสรีภาพไม่ต้องถูกชาวต่างชาติกดขี่ แต่ให้พวกเขาเป็นของชาวยิวด้วยกันเอง

ไม่มีผู้นำคนใดตอบคำถามของเนหะมีย์ พวกเขาเห็นว่าการแถลงเหตุผลนี้มีน้ำหนัก ดังนั้นเนหะมีย์ดำเนินการประชุมต่อ ท่านถามพวกเขาว่า “ข้าพเจ้าจึงว่า “สิ่งที่พวกท่านทำอยู่นั้นไม่ดี ท่านควรจะดำเนินในความยำเกรงพระเจ้าของเรา เพื่อป้องกันการเยาะเย้ยของประชาชาติซึ่งเป็นศัตรูของเราไม่ใช่หรือ” (เนหะมีย์ 5:9) จากนั้นเนหะมีย์ยอมรับว่า “ข้าพเจ้ากับพี่น้องของข้าพเจ้า และคนใช้ของข้าพเจ้ายังให้เขายืมเงิน และยืมข้าวด้วย ขอให้เราเลิกการให้ยืมโดยเรียกของประกันนั้นเสียเถิด” (เนหะมีย์ 5:10) ท่านเนหะมีย์กล่าวย้ำว่าพระบัญญัติห้ามเรื่องการให้กู้ยืมและคิดดอกเบี้ยกับพี่น้องชาวยิวด้วยกัน ซึ่งท่านได้เปิดเผยให้เห็นการเป็นผู้ปกครองของท่าน ท่านมีความประสงค์ให้ชาวยิวเป็นห่วงซึ่งกันและกัน ที่น่าทึ่งมากคือพวกขุนนาง และผู้ปกครองทั้งหลายตอบสนองเป็นเอกฉันท์ พวกผู้นำเห็นด้วยที่จะไถ่ถอนทุกสิ่งให้กับพี่น้องอิสราเอล

`คุณเคยทำผิดกับคนอื่นไหม ถ้าเราสัตย์ซื่อก็จะตอบว่า “เคย” แล้วมีอะไรทำให้คุณกลับมาคืนดีกับเขาได้`