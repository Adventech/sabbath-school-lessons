---
title:  วันพฤหัสบดี ตัวอย่างของเนหะมีย์
date:   31/10/2019
---

`อ่านเนหะมีย์ 5:14-19 มีเหตุผลอะไรที่เนหะมีย์ ในฐานะผู้ว่าราชการแห่งยูดาห์ แต่ไม่ได้เรียกร้องเอาอาหารและเครื่องดื่มเต็มพิกัดตามสิทธิ์ที่จะได้รับจากประชาชน (เนหะมีย์ 5:18)`

เนหะมีย์น่าจะเป็นผู้ที่เขียนข้อความในพระคัมภีร์ตอนนี้ หลังจากที่ท่านเดินทางกลับไปยังราชสำนักของกษัตริย์อารทาเซอร์ซีส หลังจากที่ได้ทำงานเป็นผู้ว่าราชการแห่งยูดาห์ 12 ปี แม้ว่าในตำแหน่งผู้ว่าราชการ ท่านมีสิทธิ์ได้รับรายได้จากประชาชนที่อยู่ใต้การปกครอง ท่านไม่เคยอ้างสิทธิ์ตรงนี้ แต่ท่านใช้เงินทองของท่านสำหรับการดำรงชีวิตและเลี้ยงดูครอบครัว เช่นเดียวกับข้าราชการใต้บังคับบัญชา ตามบันทึกผู้ว่าราชการคนแรกคือเศรุบบาเบลซึ่งเป็นผู้ว่าราชการคนเดียวนอกเหนือจากเนหะมีย์ที่เรารู้จัก เนหะมีย์กล่าวว่า “ผู้ว่าราชการคนก่อน” ซึ่งเราค่อนข้างแน่ใจว่า หมายถึงเศรุบบาเบล หลังจากที่เนหะมีย์ได้ทำงานครบเทอมในตำแหน่งของท่าน เป็นไปได้ว่าท่านได้ใช้จ่ายเงินส่วนตัวไปจำนวนมาก แทนที่จะแสวงหาความร่ำรวย เหมือนที่คนอื่นจะคาดหวังจากตำแหน่งอันมีชื่อเสียง ท่านมีฐานะมั่งคั่ง นี่เป็นเหตุผลว่าเหตุใดท่านจึงสามารถจัดหาอาหารประจำวันสำหรับคนหลายคน และท่านเป็นเป็นผู้มีน้ำใจเอื้อเฟื้อเผื่อแผ่ให้แก่คนอื่นอีกมากมาย (เนหะมีย์ 5:17,18) แม้ว่าจะไม่ใช่ลักษณะเดียวกับที่อับราฮัมได้ทำ หลังจากที่ได้เป็นผู้นำกองกำลังไปช่วยเหลือผู้ที่ถูกจับตัวไปเป็นเชลย โดยบรรดากษัตริย์ของประเทศที่อยู่รายรอบ (ดูปฐมกาล บทที่ 14) เนหะมีย์ได้ทำอะไรตรงนี้ ซึ่งจะว่าไปได้เผยให้เห็นในหลักการสำคัญอย่างเดียวกัน

`อ่านเนหะมีย์ 5:19 ท่านได้พูดอะไรตรงนี้ และเราเข้าใจข้อความดังกล่าวในลักษณะของพระกิตติคุณอย่างไร`

สิ่งที่เรามองเห็นจากเนหะมีย์ คือตัวอย่างของคนที่เทิดทูนองค์พระผู้เป็นเจ้า และงานของพระองค์ก่อนรายได้ และผลประโยชน์ส่วนตัว นี่เป็นเป็นบทเรียนสำหรับคนทั้งปวง โดยไม่เกี่ยงว่าสถานการณ์จะเป็นอย่างไร เป็นการง่ายที่เราจะทำงานรับใช้องค์พระผู้เป็นเจ้าขณะที่เราไม่ต้องเสียค่าใช้จ่ายอะไรมาก

`อ่านฟีลิปปี 2:3-8 ในทางใดบ้าง ณ เวลานี้ ที่คุณสามารถเปิดเผยชีวิตของคุณเอง ที่ได้นำหลักการปฏิเสธตนเองมาแสดงออกตรงนี้`