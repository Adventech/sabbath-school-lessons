---
title:  วันพุธ คำสาบาน
date:   30/10/2019
---

`อ่านเนหะมีย์ 5:12, 13 เพราะเหตุใดเนหะมีย์จึงกล่าวสาปแช่งผู้ที่ไม่ทำตามสัญญาที่ได้ตกลงกันไว้`

แม้ว่าพวกผู้นำตกลงจะไถ่ถอน และคืนสิ่งที่พวกเขาได้ริบไปให้กับเจ้าของเดิม เนหะมีย์ไม่รู้สึกพึงพอใจ เพราะเป็นเพียงการตกปากรับคำ ท่านต้องการการพิสูจน์ให้แน่นอน ดังนั้น ท่านขอให้พวกเขากล่าวคำสาบานต่อหน้าบรรดาปุโรหิต แนวปฏิบัตินี้เท่ากับเป็นหลักฐานทางกฎหมาย ซึ่งจะต้องมีการอ้างอิงในข้อตกลงในภายหลัง แต่เหตุใดจึงมีกล่าวคำสาปแช่งไว้ เนหะมีย์ทำสัญลักษณ์ของการรวบรวมเครื่องนุ่งห่มของท่าน ประหนึ่งเป็นการยึดถือบางสิ่งไว้กับพวกเขา และจากนั้นก็สลัดออกเป็นเครื่องหมายของการสูญเสีย ดังนั้นหากมีใครไม่รักษาคำสาบานจะสูญเสียมันไป นี่เป็นธรรมเนียมของการกล่าวคำสาบานเพื่อที่จะให้ความประทับใจแก่คนอื่น ความสำคัญของบัญญัติ หรือกฎเกณฑ์ โดยทั่วไปผู้คนไม่ใคร่จะทำอะไรต่อต้านบัญญัติ ถ้ามีคำสาปแช่งรวมอยู่ด้วย เนหะมีย์รู้สึกว่าสิ่งนี้มีความสำคัญมาก ท่านตระหนักว่าจำเป็นต้องทำบางสิ่งที่รุนแรงเป็นกันป้องกันไว้ก่อน ขณะเดียวกันก็เป็นการยกระดับความเป็นไปได้สู่ความสำเร็จ

`ข้อพระคัมภีร์ต่อไปนี้สอนเราเกี่ยวกับความศักดิ์สิทธิ์ของคำสาบานสำหรับผู้คนอย่างไร (กันดารวิถี 30:2; เฉลยธรรมบัญญัติ 23:21-23; ปัญญาจารย์ 5:4, 5; เลวีนิติ 19:12; ปฐมกาล 26:31)`

ในตอนท้ายสุด การกล่าวคำด้วยพลังอำนาจ ถือว่าเป็นของประทานที่พระเจ้าทรงประทานให้แก่มนุษย์ ซึ่งเป็นสิ่งที่แตกต่างอย่างเห็นได้ชัดจากการส่งเสียงสื่อสารของสัตว์ และเพราะมีอำนาจอยู่ในถ้อยคำของเรา และอำนาจนี้อาจนำไปสู่ชีวิต และความตายได้ ดังนั้นเราจะต้องระมัดระวังในสิ่งที่เราพูดออกมา ในสิ่งที่เราได้สัญญาจะทำอะไร และในสิ่งที่เราตกปากรับคำไว้กับใคร มีคนมากมายเท่าใด ที่ครั้งหนึ่งได้โน้มน้าวบางคนให้มาสนใจในหลักความเชื่อของคริสเตียน แต่แล้ววันหนึ่งคนเหล่านั้นได้หันเหความสนใจออกไป เพราะมีคริสเตียนบางคนประพฤติตัวไม่น่าเชื่อถือ

`ใคร่ครวญดูว่าถ้อยคำของคุณส่งผลกระทบต่อคนอื่นอย่างไร เราจะเรียนรู้ที่จะระมัดระวังในสิ่งที่เราพูดออกไปอย่างไร`