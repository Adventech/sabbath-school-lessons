---
title:  วันอาทิตย์ การร้องเพลงของพระผู้เป็นเจ้า
date:   01/12/2019
---

`อ่านเนหะมีย์ 12:27-29 สังเกตกุญแจของบางคำ ที่เปิดเผยให้เห็นการนมัสการ และการสรรเสริญของพวกเขา ว่ามีลักษณะเหมือนกับอะไร คุณจะให้คำพรรณนาอย่างไร`

ชนชาติอิสราเอลได้รับมอบหมายหน้าที่เฉพาะกลุ่มของเผ่าเลวี ให้เป็นนักร้อง และนักดนตรีสำหรับการนมัสการในพระวิหาร พระเจ้าทรงชี้นำการฝึกซ้อม และให้คำสั่งสอนเรื่องงานรับใช้ เพราะการนมัสการในพระวิหารต้องมีความงดงาม ไม่ว่าจะเป็นการร้องเพลง และเล่นดนตรีจะต้องทำอย่างมืออาชีพ กษัตริย์ดาวิด ได้จัดระเบียบแนวปฏิบัตินี้อย่างประณีต ในรายละเอียดและเพื่อให้เกิดความงดงามมากกว่าที่เคยเป็นมาในอดีต ดังนั้นคนเชื้อสายของ “อาสาฟ” ผู้ที่กษัตริย์ได้แต่งตั้งให้เป็นหัวหน้านำการนมัสการในพระวิหาร ยังคงได้รับมอบหมายให้เป็น “หัวหน้านักร้อง ที่รับผิดชอบการนมัสการในพระนิเวศของพระเจ้า” (เนหะมีย์ 11:12)

`อ่าน 1 พงศาวดาร 25:6-8 ข้อพระคัมภีร์นี้สอนว่า “ดนตรีเป็นศูนย์กลางและมีความสำคัญ” ต่อการนมัสการและการร้อง “เพลงของพระผู้เป็นเจ้า” อย่างไร`

กลุ่มนักร้องจากเผ่าเลวี ถือว่าเป็นผู้ได้รับการมอบหมายอย่างเป็นทางการให้เป็นนักร้องประจำพระวิหาร งานของพวกเขาได้รับค่าจ้าง ในช่วงการครองราชย์ของกษัตริย์ดาวิด มีการจัดตั้งสถาบันศึกษาดนตรีขึ้น เริ่มเรียนจากจุดเริ่มต้น จนกระทั่งใช้งานได้ดี ซึ่งกษัตริย์ดาวิดเป็นผู้อำนวยการเอง สถาบันที่ว่ามีครูสอนหลายคน และมีผู้มาเข้าศึกษา ทั้งวัยเด็กถึงวัยผู้ใหญ่ ในภาคปฏิบัติพวกเขาจะหมุนเวียนสู่การรับใช้งานด้านดนตรีในพระวิหาร บางคนเป็นนักดนตรี บางคนเป็นนักร้อง บางคนดูแลเสื้อผ้าสำหรับใช้ในพระวิหาร จุดประสงค์ของการจัดระเบียบอย่างมืออาชีพคืออะไร งานเหล่านี้จะช่วยพัฒนาพรสวรรค์ และความมุ่งมั่นสู่ความยอดเยี่ยม ความยอดเยี่ยมควรจะเป็นเป้าหมายในการนมัสการ การสรรเสริญ ซึ่งจะต้องมาจากใจ และแสดงออกด้วยวิธีที่ดีที่สุด ผู้มานมัสการจะได้รับการยกระดับให้สูงขึ้นด้านจิตวิญญาณ คนหนึ่งสามารถสันนิษฐานได้ว่า พวกนักดนตรี และนักร้องผู้รับใช้ในพระวิหารจะได้รับการเลือกสรรอย่างรอบคอบจากผู้รับผิดชอบ ก่อนที่จะถูกส่งมาเป็นผู้นำในการนมัสการ

`คุณเคยได้รับประสบการณ์แห่งความชื่นชมยินดีจากการนมัสการผ่านดนตรีบ้างไหม วิธีใดทำให้ดนตรีมีความสำคัญต่อคุณ`