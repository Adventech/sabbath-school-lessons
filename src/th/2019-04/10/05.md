---
title:  วันพุธ การถวายบูชาเป็นส่วนหนึ่งของการนมัสการ
date:   04/12/2019
---

`อ่านเนหะมีย์ 12:43 “และเขาทั้งหลายได้ถวายเครื่องสัตวบูชาใหญ่โตในวันนั้น และเปรมปรีดิ์เพราะพระเจ้าทรงกระทำให้เขาเปรมปรีดิ์ ด้วยความชื่นบานใหญ่ยิ่ง พวกผู้หญิงและเด็กๆ ก็เปรมปรีดิ์ด้วย” มีความพิเศษอะไรของการถวายสัตวบูชาในวันนั้น ที่ถือได้ว่าเป็นส่วนหนึ่งในการนมัสการของพวกเขา` 

การถวายเครื่องสัตวบูชาเป็นส่วนสำคัญที่สุดการของการนมัสการ ในช่วงเวลาของพระวิหาร การถวายบูชาดังกล่าวมีหลายรูปแบบ อาจใช้สำหรับพระสัญญาแห่งการอภัยบาป หรือ เป็นการแสดงความปีติยินดี และการขอบพระคุณพระเจ้า การถวายเครื่องสัตวบูชาเป็นการจัดหาสาระสำคัญสำหรับการนมัสการ เพราะผู้นมัสการระลึกถึงพระเจ้าแห่งความจริง ว่าพระองค์เป็นใคร และชี้ไปยังเมล็ดพันธ์แห่งพระสัญญา คือพระเมสสิยาห์ ผู้จะทรงถวายบูชาชีวิตของพระองค์เพื่อพวกเขา เพราะพระองค์ทรงเป็นพระเมษโปดกของพระเจ้า

`อ่านยอห์น 1:29, 36; 1โครินธ์ 5:7 และ วิวรณ์ 5:6, 12, 13 ข้อพระคัมภีร์เหล่านี้สอนว่าท้ายที่สุดพิธีถวายเครื่องสัตวบูชาชี้ไปยังจุดหมายอะไร ถ้าชาวอิสราเอลสมัยโบราณสามารถรู้สึกปลื้มปีติต่อการตายของสัตวบูชา เพราะความตายดังกล่าวเปิดเผยให้เห็นถึงความจริงได้ชัดเจนขึ้น เราทั้งหลายมีเหตุผล`

ที่จะรู้สึกปีติยินดีมากกว่าพวกเขาอย่างไร

บ่อยครั้งเพียงใดที่ความยินดี และความปลื้มปีติปรากฏในเนหะมีย์12:43 เพียงที่เดียว นั่นหมายความว่า ท่ามกลางความเคารพสักการบูชา และบางทีเป็นความกลัวต่อการลงทัณฑ์ของเทพองค์ใดองค์หนึ่ง เมื่อผู้คนมีประสบการณ์ในการกราบไหว้ของพวกเขา (ซึ่งจะว่าไปการฆ่าสัตว์เพื่อความบาปของพวกเขาเป็นพิธีศักดิ์สิทธิ์) ดังนั้นจึงมีความชื่นชม และความปลื้มปีติเช่นกัน เมื่อเราเข้าไปใกล้พระเจ้า จะต้องมีความรู้สึกเคารพยำเกรง เช่นเดียวกับความปีติยินดี สดุดี บทที่ 95 เปิดเผยท่าทีแท้จริงของการถวายสักการบูชา ซึ่งรวมไปถึงการเรียกเชิญให้ร้องเพลง ร่วมกันเปล่งเสียงแห่งความชื่นชมยินดีและการเล่นเครื่องดนตรีเพื่อเฉลิมฉลอง (สดุดี 95:1) พร้อมกับการคุกเข่าลง ก้มศีรษะต่อพระพักตร์ของพระผู้เป็นเจ้า (สดุดี 95:6) ความพยายามยิ่งยวดที่จะบรรลุความสมดุลระหว่างความชื่นชมยินดี และการถวายบูชา ถือเป็นเป็นท่าทีสำคัญยิ่งสำหรับการเทิดทูนพระนาม ด้วยการถวายสรรเสริญ และการนมัสการพระผู้สร้างของเรา

`เมื่อเราคิดถึงสิ่งที่เกิดขึ้น ณ ไม้กางเขน องค์พระผู้เป็นเจ้าผู้ทรงสร้าง (ดู ยอห์น 1 :1-3) ถูกตรึงที่นั่นกำลังจะสิ้นพระชนม์ไถ่บาปของผู้ที่พระองค์ทรงสร้างไว้ เรามีประสบการณ์แรกในด้านอารมณ์ความรู้สึกอย่างไร เราสามารถแสดงบทบาท และควรมีความชื่นชมยินดีในประสบการณ์แห่งไม้กางเขนอย่างไรบ้าง`