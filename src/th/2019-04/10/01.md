---
title:  การนมัสการองค์พระผู้เป็นเจ้า
date:   30/11/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์12:27-47; 1พงศาวดาร 25:6-8; 1 ยอห์น 1:7-9; ยอห์น 1:29, 36; 1โครินธ์ 5:7; ฮีบรู 9:1-11

> <p>ข้อควรจำ</p>
> “และพวกเขาร้องเพลงตอบกัน สรรเสริญ และขอบพระคุณแด่พระยาห์เวย์ว่า เพราะพระองค์ประเสริฐ เพราะความรักมั่นคงของพระองค์ ดำรงเป็นนิตย์ต่ออิสราเอล” (เอสรา 3:11)

ข้อควรจำของสัปดาห์นี้ทำให้เราเข้าใจอย่างลึกซึ้ง ถึงการนมัสการของชาวฮีบรู และได้ทราบว่าพวกเขาถวายสรรเสริญและขอบพระคุณพระเจ้าอย่างไร ในปี ก.ค.ศ. 515 พวกเขาเฉลิมฉลองและประกอบพิธีอุทิศถวายพระวิหารหลังใหม่ (เอสรา 6:15-18) และจากนั้น คือประมาณ 60 ปีต่อมา ประชาชนได้ฉลองและถวายกำแพงกรุงเยรูซาเล็มที่สร้างเสร็จสมบูรณ์ (เนหะมีย์ 6:15-7:3; 12:27 เป็นต้นไป) ติดตามอ่านลำดับวงศ์ตระกูลใน เนหะมีย์บทที่11 และ 12 ผู้เขียนเปลี่ยนไปสู่การเฉลิมฉลองและทำการถวายกำแพงเมือง เป็นธรรมเนียมสำหรับชาวอิสราเอลที่จะอุทิศถวายสิ่งใหญ่ๆ แด่พระเจ้า เช่นพระวิหาร กำแพงเมือง หรือแม้แต่บ้านหลังใหญ่ และอาคารสารธารณะ การถวายเป็นพิธีที่ได้รับการเตรียมไว้ก่อนอย่างละเอียด ซึ่งประกอบด้วยการร้องเพลง การเล่นดนตรีการเลี้ยงอาหาร เครื่องดื่ม การถวายเครื่องสัตวบูชา นำมาซึ่งความชื่นชมยินดี การมีบรรยากาศสนุกครึกครื้น และการอธิษฐานขอพระเจ้าทรงชำระประชาชนให้บริสุทธิ์ กษัตริย์ดาวิดเป็นผู้สถาปนาพิธีเผาถวายเครื่องสัตวบูชาเข้าไปในระหว่างที่มีการอุทิศถวาย และต่อมาภายหลัง ผู้นำชาวอิสราเอลคนอื่นทำตามตัวอย่างของดาวิด โดยเริ่มจากกษัตริย์ซาโลมอน เมื่อพระองค์นำหีบพันธสัญญาเข้ามาประดิษฐานในห้องอภิสุทธิสถานของพระวิหาร (1 พงศ์กษัตริย์ 8:5)

สัปดาห์นี้เราจะดูว่า พวกเขานมัสการองค์พระผู้เป็นเจ้าช่วงเวลาดังกล่าวอย่างไร และดูว่ามีสิ่งใดที่พวกเขาทำ เพราะเราเป็นผู้นมัสการพระเจ้าองค์เดียวกัน จะนำมาประยุกต์ใช้ด้วยตัวเราเองได้อย่างไร