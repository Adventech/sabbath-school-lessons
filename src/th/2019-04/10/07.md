---
title:  วันศุกร์ ความคิดเพิ่มเติม
date:   06/12/2019
---

อ่านงานเขียนของ เอลเลน จี.ไว้ท์ในบท “การเติบโตในพระคริสต์” หน้า 67-75, เคล็ดลับแห่งความสุข

“ไม้กางเขนของพระคริสต์จะเป็นศาสตร์และบทเพลงแห่งการไถ่ให้รอดไปตราบชั่วนิรันดร์ เมื่อพระคริสต์ได้รับการถวายสง่าราศี ผู้คนทั้งหลายจะเห็นการที่พระคริสต์ถูกตรึง ผู้เชื่อจะไม่ลืมเลือนเลยว่า พระเจ้าผู้ทรงมีฤทธานุภาพในการทรงสร้าง ทรงมีอำนาจค้ำจุนโลกจำนวนนับไม่ถ้วนผ่านอาณาจักรอันไพศาลแห่งห้วงอวกาศ พระเจ้าอันเป็นที่รัก พระองค์ทรงความยิ่งใหญ่แห่งสวรรค์ ห้อมล้อมด้วยทูตสวรรค์ (มีฤทธิน้อยที่สุด) (cherub) และพวกทูตสวรรค์หกปีก (ผู้มีฤทธิ์สูงสุด) (seraph) ทั้งสองพวกถ่อมใจลงด้วยความยินดี ถวายสักการะพระองค์ ผู้ทรงยกชูมนุษย์ผู้ล้มลงในความบาปให้สูงขึ้น พระองค์ทรงแบกรับความรู้สึกผิด และความอับอายแห่งความบาป และทรงอดกลั้นจากที่พระบิดาได้ซ่อนพระพักตร์จากพระองค์ นี่ช่างเป็นภาพแสนเศร้าซึ่งโลกที่ได้หลงไปได้ทำให้ดวงใจของพระองค์แหลกสลาย และซึ่งได้บดขยี้พระชนม์ชีพของพระองค์ที่ไม้กางเขนแห่งคาลวารี ที่พระเจ้าผู้ทรงสร้างโลก ผู้ตัดสินชะตาของมนุษย์ทั้งมวล ด้วยความรักเกินที่จะประเมินได้ทรงวางพระสง่าราศีของพระองค์ และถ่อมพระองค์มาเกิดเป็นมนุษย์ และสิ้นพระชนม์เพื่อพวกเขา สิ่งที่พระองค์ทรงทำครั้งนี้ ได้ทำให้จักรวาลรู้สึกทึ่งและอัศจรรย์ใจ ต่างพากันถวายการสักการบูชา ขณะที่ประชาชาติที่ได้รับการช่วยให้รอดได้มองขึ้นไปยังพระผู้ไถ่ และที่นั่นพวกเขาได้เห็นพระสิรินิรันดร์ส่องสว่างจากพระพักตร์ของพระบิดา ขณะที่พวกเขาจ้องมองไปยังบัลลังก์ของพระองค์ ซึ่งดำรงอยู่จากชั่วนิรันดร และพวกเขาได้ทราบว่าอาณาจักรของพระองค์ไม่มีวันสิ้นสุด พวกเขาได้เปล่งเสียงร้องสรรเสริญพระบารมีขึ้นพร้อมกันอย่างแสนยินดีเหลือล้นว่า “สมควรแล้ว สมควรอย่างยิ่ง พระเมษโปดกซึ่งถูกฆ่า ได้ไถ่พวกเราให้กลับคืนสู่พระบิดาเบื้องบน ด้วยพระโลหิตอันแสนล้ำค่าของพระองค์เอง” (เอลเลน จี.ไว้ท์, สงครามแห่งประวัติศาสตร์, หน้า 651, 652)

**คำถามเพื่อการอภิปราย**

`1.	ในการนมัสการควรจะมีความสมสมดุลระหว่างความเคารพสักการะและความชื่นชมยินดีอย่างไร`

`2.	คนอิสราเอลมอบถวายกำแพงกรุงเยรูเล็มให้พระเจ้าทรงปกป้อง ผ่านพิธีอุทิศถวาย ซึ่งเท่ากับเป็นการยอมรับว่า กำแพงจะไม่มีประโยชน์เว้นเสียแต่พระเจ้าจะทรงปกป้องไว้ กษัตริย์ดาวิดได้กล่าวแสดงความรู้สึกออกมาว่า “ถ้าพระยาห์เวห์มิได้ทรงสร้างบ้าน บรรดาผู้ที่สร้างก็เหนื่อยเปล่า” (สดุดี 127:1) สิ่งนี้ควรบอกอะไรเราเกี่ยวกับ ความพยายามของเราในการทำงานของพระเจ้า`

`3.	คุณมีประสบการณ์ อย่างไรกับการใช้ดนตรีในการนมัสการในโบสถ์ของคุณ`

`4.	พระคัมภีร์กล่าวชัดเจนว่า พระเยซูทรงเป็นมหาปุโรหิตในวิหารบนสวรรค์ พระองค์กำลังทรงทำอะไรเพื่อเราที่นั่น  การปฏิบัติหน้าที่ของปุโรหิตในวิหารบนโลกสอนเราถึงสิ่งที่พระเยซูกำลังทำในวิหารบนสวรรค์เพื่อเราอย่างไร`