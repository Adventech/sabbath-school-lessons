---
title:  วันพฤหัสบดี ปุโรหิตและชาวเลวีเป็นส่วนหนึ่งของการนมัสการ
date:   05/12/2019
---

`อ่านเนหะมีย์ 12:44-47 เพราะเหตุใดชาวยิวจึงชื่นชมพวกปุโรหิตและชาวเลวีที่ประกอบกิจของพระเจ้า พวกเขามีความสำคัญอย่างไร`

`งานของปุโรหิต (ซึ่งเป็นชาวเผ่าเลวี) คืออะไร มีอะไรเป็นสัญลักษณ์ ดู ฮีบรู 9:1-11`

“การทูลอ้อนวอนของพระคริสต์แทนมนุษย์ในพระวิหารเบื้องบน มีความจำเป็นสำหรับแผนการแห่งความรอด เหมือนการสิ้นพระชนม์ของพระองค์บนไม้กางเขน โดยการสิ้นพระชนม์ของพระองค์ พระองค์ได้ทรงเริ่มงานนั้น ซึ่งภายหลังการฟื้นพระชนม์ของพระองค์ พระองค์เสด็จขึ้นไปเพื่อทำงานให้แล้วเสร็จในสวรรค์ โดยความเชื่อเราจะต้องเข้าไปสู่ห้องอภิสุทธิสถานข้างหลังม่าน “ที่ที่พระเยซูผู้ทรงนำหน้าเสด็จเข้าไปก่อนแล้วเพื่อเรา เพราะพระองค์ทรงเป็นมหาปุโรหิตชั่วนิรันดร์ ตามแบบอย่างของเมลคีเซเดคนั้น”(ฮีบรู 6:20) (เอลเลน จี.ไว้ท์, สงครามแห่งประวัติศาสตร์, หน้า 189) อีกครั้งหนึ่ง แม้ผู้คนในครั้งโน้นไม่มีแสงสว่างที่เรามีในวันนี้ พวกเขาเข้าใจเพียงพอที่จะทราบว่างานของชาวเลวี ซึ่งพวกเขาเพียงเผ่าเดียวสามารถรับใช้ในพระวิหารได้ ซึ่งเป็นการรับใช้ที่สำคัญยิ่ง พวกเขารู้สึกตื่นเต้น ที่พันธกิจการรับใช้พิเศษนี้ จะต้องทำให้แล้วเสร็จผ่านพวกเขา

ชนชาตินี้ได้ใช้เวลากับพระเจ้าในการอ่านพระวจนะของพระองค์ การอธิษฐาน และการอุทิศถวายพวกเขาเองแด่พระองค์ ท่ามกลางสิ่งทั้งปวง พวกเขาตระหนักว่า การปรนนิบัติรับใช้ในพระวิหารได้รับการละเลย และจำเป็นจะต้องได้รับการฟื้นฟูให้กลับสู่สภาพเดิม บัดนี้สิ่งต่างๆ ได้รับการสถาปนาอีกครั้งหนึ่ง ประชาชนต่างมีความปลื้มปีติต่องานชิ้นสำคัญที่เหล่าชาวเลวีกำลังดำเนินการแทนพวกเขา พระเจ้าทรงดลใจชนชาตินี้ว่า พันธกิจการรับใช้ในพระวิหารเป็นส่วนหนึ่งที่พระองค์ทรงออกแบบไว้สำหรับการนมัสการ

น่าเสียดายยิ่งที่พันธกิจการรับใช้ครูสอนพระวจนะและผู้เป็นนักดนตรีทั้งหลายทำไปในลักษณะให้เสร็จพิธีเท่านั้น แม้แต่ในสมัยของเนหะมีย์ การสนับสนุนชาวเลวีบางครั้งก็เข้มแข็งดี และบางคราวก็อ่อนแอมาก ชาวเลวีจำเป็นต้องปลีกตัวไปทำงานอื่น บ่อยครั้งเพื่อจัดหาสิ่งจำเป็นสำหรับครอบครัวของพวกขา เพราะผู้คนหยุดคืนเงินสิบลดหนึ่ง และไม่ถวายเงินให้กับพระวิหาร

ปราศจากการคืนสิบลดหนึ่ง และการถวายเงินต่างๆ จะไม่มีการจัดระเบียบบริหารองค์กรของคริสตจักรแห่งโลกได้ ถ้าเราต้องการให้พันธกิจการประกาศ และการรับใช้พระเจ้าดำเนินต่อเนื่องไป เราต้องทำตามที่เราได้รับมอบหมาย คือให้การสนับสนุนพันธกิจของพระเจ้า ด้วยการมีส่วนร่วมในด้านการเงิน พอๆ กับการตระหนักถึงคุณค่าด้วยวาจา คริสตจักรอาจไม่มีวันก้าวถึงขั้นดีสมบูรณ์ แต่สิ่งนี้ไม่ควรทำให้เราอ่อนกำลัง ในการถวายทรัพย์ให้แก่พระเจ้า เพื่อให้พันธกิจของพระองค์ดำเนินต่อไปรอบโลกใบนี้