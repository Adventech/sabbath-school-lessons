---
title:  วันอังคาร นักร้องสองคณะใหญ่
date:   03/12/2019
---

`อ่านเนหะมีย์ 12:31-42 เหตุใดดนตรีจึงสำคัญต่อการเฉลิมฉลองนี้`

ส่วนหนึ่งของพิธีนมัสการในสมัยของเนหะมีย์ คือการสร้างนักร้องขึ้นสองกลุ่ม เพื่อร้องขอบพระคุณพระเจ้า นักร้องทั้งสองกลุ่มเริ่มร้องเพลง โดยมีนักดนตรีเล่นดนตรีคลอไปพร้อมกัน พวกเขาออกเดินจากจุดเดียวกัน จากนั้นเมื่อถึงจุดหนึ่งกลุ่มนักร้อง และนักดนตรีสองกลุ่มจะเดินแยกออกจากกัน แต่ละกลุ่มเดินรอบกำแพงไปคนละทาง กลุ่มหนึ่งนำโดยเอสรา ซึ่งออกเดินนำหน้า และอีกกลุ่มหนึ่งมีเนหะมีย์เดินรั้งท้าย นักร้องทั้งสองกลุ่มจะพบกันอีกครั้งหนึ่งที่ประตูหุบเขา และจากจุดนั้นทั้งสองกลุ่มจะรวมกันเดินเป็นขบวนเดียวเข้าสู่พระวิหาร โดยมีกลุ่มปุโรหิตเป่าแตรหลายตัวนำหน้าแต่ละกลุ่ม เมื่อขบวนนักร้องนักดนตรีเข้าไปข้างในพระวิหารแล้ว นักร้องนักดนตรีทั้งสองกลุ่มจะแยกกันไปยืนคนละฟากของกำแพงพระวิหารหันหน้าเข้าหากัน นี่นับเป็นการจัดรูปแบบได้ยอดเยี่ยม ทั้งการจัดขบวนการเดินของนักร้องนักดนตรี และทั้งสองกลุ่มยืนประชันกันร้องเพลงประกอบดนตรีในพิธีนมัสการ

ที่จะให้คำตอบว่าเหตุใดดนตรีจึงมีบทบาทสำคัญในการเฉลิมฉลอง และในพิธีการนมัสการ เราจะต้องมองไปที่ความหมายของการนมัสการในบริบทของพระวิหาร ดนตรีในพระวิหารไม่ใช่การจัดแสดงคอนเสิร์ตเพื่อให้ผู้คนได้รับความเพลิดเพลิน เหมือนการไปนั่งฟังวงซิมโฟนีที่บรรเลงของบีโธเว็น หมายเลข 4 ที่ห้องโถงแสดงคอนเสิร์ต แต่ในพระวิหารเมื่อนักร้องร้องเพลง และนักดนตรีเล่นเพลงประสานเสียงกัน ผู้คนที่มานมัสการต่างก้มศีรษะลง และอธิษฐาน ซึ่งถือว่าเป็นส่วนหนึ่งของการนมัสการในสมัยก่อนศูนย์กลางของการนมัสการในพระวิหาร เกี่ยวข้องกับการถวายเครื่องสัตวบูชา จะว่าไปไม่ใช่การกระทำที่น่าอภิรมย์ ภาพที่เห็นคือคนบาปนำสัตวบูชามามัดไว้ เมื่อวางมือสารภาพบาปแล้ว เขาช่วยจับสัตว์ตัวนั้นขณะที่ปุโรหิตใช้มีดปลายแหลม และคมฆ่าสัตว์ที่ไม่มีความผิดให้เลือดไหลลงยังภาชนะ การเล่นดนตรีด้วยทำนองที่ไพเราะกลมกลืน ในหลายลักษณะ นอกเหนือจากการยกระดับความคิดสู่สวรรค์เบื้องบนแล้ว จะทำให้ผู้เข้าร่วมนมัสการทั้งปวง มีประสบการณ์ความตื้นตันใจที่แกะตัวที่ถูกฆ่าชี้ไปยังลูกแกะตัวจริงคือพระเมษโปดกของพระเจ้า ซึ่งช่วยให้ผู้มานมัสการทั้งหมดมีประสบการณ์ชื่นใจยินดีมากกว่า

`เปิดไปอ่านตัวอย่างในพระคัมภีร์ ที่ดนตรีมีความสำคัญในการนมัสการ สะท้อนให้เห็นเป็นพิเศษในข้อพระคัมภีร์ อพยพ 15:1; 2 พงศาวดาร 20:21, 22 และ วิวรณ์ 15:2-4`

ทั้งบนแผ่นดินโลก และในสวรรค์ ดนตรีเป็นส่วนหนึ่งในประสบการณ์ของการนมัสการ สังเกตว่าในข้อพระคัมภีร์ข้างบน การร้องเพลงมีเนื้อหาเกี่ยวกับสิ่งที่องค์พระผู้เป็นเจ้าได้ทรงทำเพื่อประชากรของพระองค์ รวมทั้งการประทานให้พวกเขามีชัยชนะเหนือสัตว์ร้าย เราทั้งหลายต่างจะร้องสรรเสริญพระเจ้าสำหรับการกระทำของพระองค์ ที่ทำให้เราได้รับความรอด

`พระเจ้าทรงทำอะไรเพื่อคุณบ้าง ที่เป็นเหตุผลสมควรที่คุณควรร้องเพลงสรรเสริญพระองค์`