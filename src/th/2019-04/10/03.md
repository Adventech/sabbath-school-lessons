---
title:  วันจันทร์ การชำระให้บริสุทธิ์
date:   02/12/2019
---

หลังจากที่พระคัมภีร์กล่าวถึงการถวายกำแพงเมือง จากนั้นก็กล่าวถึงการมารวมตัวของกลุ่มนักร้อง ข้อพระคัมภีร์ต่อมาใน เนหะมีย์ 12:30 กล่าวถึงการชำระให้บริสุทธิ์ของคณะนักร้องและนักดนตรีว่า “บรรดาปุโรหิต และคนเลวี ได้ชำระตนให้บริสุทธิ์ และเขาทั้งหลายได้ชำระประชาชน และประตูเมือง กับกำแพงให้บริสุทธิ์”

รากศัพท์ของคำในภาษาฮีบรูสำหรับคำว่า การชำระให้บริสุทธิ์ หมายถึงการทำให้ “สะอาด” หรือ การทำให้ “บริสุทธิ์” ซึ่งใช้ในพระคัมภีร์เดิมหลายข้อ รวมถึงความบริสุทธิ์ด้านศีลธรรมและสะอาดต่อพระพักตร์ของพระเจ้า

`“ถ้าเราเดินอยู่ในความสว่าง เหมือนอย่างที่พระองค์สถิตในความสว่าง เราก็มีความสามัคคีธรรมซึ่งกันและกัน และพระโลหิตของพระเยซูคริสต์ พระบุตรของพระองค์ ก็ชำระเราให้ปราศจากบาปทั้งสิ้น ถ้าเรากล่าวว่าเราไม่มีบาป เราก็หลอกตัวเอง และสัจจะไม่ได้อยู่ในตัวเราเลย ถ้าเราสารภาพความบาปของเรา พระองค์ทรงสัตย์ซื่อ และเที่ยงธรรม ก็จะทรงโปรดยกบาปของเรา และจะทรงชำระเราให้พ้นจากการอธรรมทั้งสิ้น” (1 ยอห์น 1:7-9) พระคัมภีร์ข้อนี้สอนเราเกี่ยวกับ (1) ธรรมชาติของมนุษย์ (2) การให้อภัยความบาปของพระเจ้า และ (3) ฤทธิ์อำนาจของพระเจ้าในชีวิตของเราทั้งหลาย`

พระวิหารและศาสนพิธีเป็นส่วนประกอบสำคัญในศาสนาของชาวอิสราเอลสมัยโบราณ แต่พระวิหาร และศาสนพิธีต่างเป็นเส้นทางสู่เป้าหมาย ไม่ใช่เป้าหมายที่สำเร็จลงในตัวเอง และเป้าหมายที่ว่า คือการนำประชาชนสู่การมีความสัมพันธ์อันปลอดภัยกับพระเจ้าแห่งพันธสัญญาของพวกเขา นั่นคือองค์พระเยซูคริสต์ และตระหนักรู้ในอำนาจการชำระพวกเขาให้สะอาด และรับรู้ในสิ่งที่พระเจ้าได้ทรงทำเสร็จแล้ว คือกาไถ่ให้รอด นำเราให้รักและนมัสการพระองค์ นี่คือเหตุผลเดียวว่าเหตุใด ที่ครั้งแล้วครั้งเล่าชาวอิสราเอลในสมัยโบราณได้เริ่มต้นใหม่ อันเนื่องมาจากสิ่งที่พระเจ้าทรงได้ทำเพื่อพวกเขา ซึ่งได้ช่วยพวกเขาให้รู้จักความดี และความรักขององค์พระผู้เป็นเจ้า ผู้เป็นศูนย์กลางแห่งความชื่นชมยินดี และความรู้สึกขอบพระคุณพระองค์ซึ่งซึมซาบเข้าไปในประสบการณ์ของพวกเขา ขณะที่พวกเขานมัสการพระองค์ สำหรับเราในปัจจุบัน ประสบการณ์ และความรู้สึกถึงคุณค่าของการได้รับการอภัยบาป ควรมาจากความกตัญญูรู้คุณซึ่งเรามีต่อพระเจ้า และรู้สึกถึงความหวัง และความชื่นชมยินดี จากนั้นเป็นการง่ายที่จะสรรเสริญองค์พระผู้เป็นเจ้า และแสดงการขอบพระคุณสำหรับความงดงามแห่งพระอุปนิสัยของพระองค์ และนี่ช่างเป็นการเผยให้เห็นพระอุปนิสัยของพระเจ้าที่เราสามารถมีได้มากกว่าการได้เห็นพระเยซูบนไม้กางเขน ทนแบกรับการลงโทษความบาปของเรา เพื่อเราจะไม่ต้องถูกลงโทษ

`พระเจ้าไม่ทรงคำนึงถึงความบาปในอดีตของคุณ หรืออุปนิสัยของคุณในปัจจุบัน ที่ไม้กางเขนคุณได้รับการอภัยบาปอย่างหมดสิ้น รวมทั้งขณะนี้ด้วย เหตุใดจึงไม่ทูลอ้างถึงการให้อภัยบาปนี้ ซึ่งพระเยซูจะทรงประทานให้คุณได้เดี๋ยวนี้`