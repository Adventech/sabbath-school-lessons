---
title:  วันอังคาร โครงสร้างของพันธสัญญา 
date:   19/11/2019
---

นักศึกษาพระคัมภีร์ตระหนักว่ามีรูปแบบโครงสร้างของพันธสัญญาในพระคัมภีร์ เรื่องนี้มีให้เห็นแม้ในพันธสัญญาที่ชาว “ฮิตไทต์” (Hittites) สมัยโบราณทำขึ้น คือพระเจ้าทรงสื่อสารกับผู้คนในลักษณะเฉพาะที่ผู้คนในวัฒนธรรมของพวกเขาจะเข้าใจได้ พันธสัญญาเป็นสิ่งสามัญที่ชนอิสราเอลสมัยโบราณใช้กัน อย่างเช่นพันธสัญญาที่ชาวอิสราเอลทำกับพระเจ้า ประกอบด้วยส่วนต่างๆ ดังต่อไปนี้: (ก) ข้อความเบื้องต้น (พระเจ้าคือใคร) (ข) ประวัติความเป็นมา (เอ่ยถึงถึงความสัมพันธ์ที่ผ่านมา)  (ค) เงื่อนไข หรือกฎเกณฑ์ ซึ่งรวมถึงพระพร และคำสาปเมื่อฝ่ายหนึ่งไม่ปฏิบัติตาม) (ง) การเป็นพยาน เซ็นชื่อในพันธสัญญา ดังนั้นจึงไม่เป็นเรื่องประหลาดใจที่พระเจ้าทรงใช้บางสิ่งในลักษณะที่คล้ายกัน เพื่อสื่อสารกับประชากรของพระองค์ในสมัยโน้น พระองค์ทรงใช้วิธีการที่พวกเขาคุ้นเคย

ยกตัวอย่างเช่น หนังสือ “เฉลยธรรมบัญญัติ” ทั้งเล่ม ถูกเขียนขึ้นในรูปแบบของพันธสัญญา เพราะโมเสส เชื้อเชิญประชากรของพระเจ้าให้เข้าสู่การทำพันธสัญญาใหม่กับพระเจ้าของพวกเขา ซึ่งได้แสดงให้เห็นพันธสัญญาในรูปแบบนี้ : (1) ข้อความเบื้องต้น (เฉลยธรรมบัญญัติ 1:1-5) (2) ประวัติความเป็นมา (เฉลยธรรมบัญญัติ 1:6- 4:43) (3) เงื่อนไข หรือกฎเกณฑ์ (เฉลยธรรมบัญญัติ 4:44; 26:19) (4) คำอวยพร และคำสาปแช่ง (เฉลยธรรมบัญญัติ บทที่ 27-30) (5) พยาน (เฉลยธรรมบัญญัติ 30:19) และ (6) การจัดเตรียม-การจัดหาไว้เป็นพิเศษ (เฉลยธรรมบัญญัติ 31:9-13)

`อ่านโยชูวา บทที่ 24 รูปแบบของพันธสัญญานี้เปิดเผยให้เห็นอะไรบ้าง`

เป็นความจริงเช่นกันเกี่ยวกับการการฟื้นฟูพันธสัญญาขึ้นใหม่โดยโยชูวา ประการแรกจะเกริ่นให้ทราบว่า พระเจ้าทรงเสนอพระองค์เองว่าเป็น “องค์พระผู้เป็นเจ้า พระเจ้าของชาวอิสราเอล” (โยชูวา 24:2) ตามมาด้วยการเล่าประวัติศาสตร์อันยาวนาน เมื่อโยชูวาเตือนประชาชนถึงสิ่งที่พระเจ้าทรงทำเพื่อพวกเขาในอดีต (โยชูวา 24:2-13) หลังจากการเล่าเรื่องประวัติศาสตร์ ก็จะยกเงื่อนไข หรือข้อบัญญัตินั้นมากล่าว (โยชูวา 24 :14,15, 23) ตามมาด้วยพระพรในด้านต่างๆ เมื่อปฏิบัติตาม และจะได้รับคำแช่งสาปหากละเมิด (โยชูวา 24:19, 20) มีการระบุถึงพยาน (โยชูวา 24:22, 27) และกล่าวเสริมถึงการจัดหาพิเศษ (โยชูวา 24:25, 26) ตรงนี้เช่นกัน รูปแบบพื้นฐานของพันธสัญญาจะถูกใช้เพื่อสื่อสารกับชาวอิสราเอล และแสดงให้พวกเขาเห็นว่า ไม่เพียงพระเจ้าจะทรงนำเขาพวกเขาในอดีต แต่ทรงกำหนดให้พวกเขารักษาพันธสัญญาไว้จนถึงวันสิ้นสุดของพันธสัญญา

`อ่านโยชูวา 24:15 มีหลักการอะไรตรงนี้ ที่เราสามารถนำมาประยุกต์ใช้กับเราในวันนี้ได้`