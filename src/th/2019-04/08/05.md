---
title:  วันพุธ คำปฏิญาณ
date:   20/11/2019
---

`อ่านเนหะมีย์ 10:30-39 สี่สิ่งที่ชาวอิสราเอลปฏิญาณเพื่อฟื้นฟูพันธสัญญา มีอะไรบ้าง`

ประชาชนทั้งหลายได้กล่าวปฏิญาณที่จะปฏิบัติตามสิ่งต่อไปนี้

1. จะไม่แต่งงานกับคนต่างความเชื่อ (พวกไหว้รูปเคารพ)
2. จะถือรักษาวันสะบาโตไว้มั่นคง (ไม่ทำธุรกิจในวันสะบาโต)
3. ยกหนี้ในปีสะบาโต ให้คนยากจนและให้อิสรภาพแก่พวกเขา
4. สนับสนุนกิจการในพระวิหาร ด้านเงิน นำบุตรหัวปีมาถวาย นำผลแรกและสิบลดหนึ่งมาถวาย

คำปฏิญาณสามข้อแรกเป็นความสัมพันธ์กับคนอื่น (การแต่งงาน และการยกหนี้) และกับพระเจ้า (วันสะบาโต) ส่วนข้อสุดท้าย (เนหะมีย์ 10:32-39) เกี่ยวกับโบสถ์หรือวิหาร

เป้าหมายของชุมชนคือการเผยให้เห็นว่าพวกเขาได้ให้คำมั่นต่อพันธสัญญา ดังนั้นการปฏิบัติตนตามพันธกิจ จะเสริมสร้างความสัมพันธ์กับพระเจ้า และคนอื่น แม้ว่าพวกเขาจะไม่รักษาพันธสัญญาไว้อย่างสมบูรณ์เสมอ พวกเขาเข้าใจว่านิสัยดี และการปฏิบัติถูกต้องจะมีอิทธิต่ออนาคต ถ้าชาวอิสราเอลจะเดินไปบนเส้นทางถูกต้อง พวกเขาจะจะต้องมุ่งในการปฏิบัติ และนิสัยที่ถูกต้อง ซึ่งจะเป็นพลังกระแสนำไปสู่จุดที่ต้องการได้ ถ้าพวกเขาต้องการดำเนินกับพระเจ้าใกล้ชิด พวกเขาต้องให้ความสำคัญในเรื่องวันสะบาโต และดูแลโบสถ์เพราะนั่นเป็นบันไดขั้นสำคัญนำไปสู่ทางนั้น

น่าเสียดาย ที่พวกเขาไม่รักษาคำปฏิญาณของพวกเขาไว้ ตามที่เห็นในบทสุดท้ายของเนหะมีย์  แม้ทุกคนไม่ถือรักษา แต่มีจำนวนไม่น้อยที่ได้ถือปฏิบัติ ด้วยการช่วยเหลือของพระเจ้า ช่วยให้พวกเขาเพ่งมองไปยังพระองค์ เราสามารถพัฒนานิสัยที่ดี และมุ่งมั่นเดินไปบนเส้นทางถูกต้องและยึดติดเส้นทางนั้นได้

`“เมื่อท่านใช้ความตั้งใจอย่างถูกต้อง ชีวิตของท่านจะได้รับการเปลี่ยนแปลงทั้งหมด เมื่อท่านถวายความตั้งใจของท่านให้พระคริสต์ ท่านได้นำตัวท่านเองเข้ามาผูกพันกับอำนาจที่เหนือกว่าเจ้าผู้ครอบครองและอำนาจใดๆ ทั้งสิ้น ท่านจะมีกำลังจากเบื้องบนที่คอยพยุงท่านให้มั่นคง และด้วยการมอบถวายตัวให้พระเจ้าอย่างต่อเนื่อง ท่านจะดำเนินชีวิตใหม่ได้ ซึ่งเป็นชีวิตแห่งความเชื่อ” (เอลเลน จี.ไว้ท์,เคล็ดลับแห่งความสุข, หน้า 48) มีสิ่งใดดึงรั้งคุณไว้จากการมีประสบการณ์ตามที่ได้เขียนไว้ตรงนี้`