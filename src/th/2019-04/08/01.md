---
title:  พระเจ้าและพันธสัญญา
date:   16/11/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ 10:1-29; ปฐมกาล 4:8-19; ฮีบรู 13:20; โยชูวา บทที่ 24; เนหะมีย์ 10:30-39; ฮีบรู 8:1-7

> <p>ข้อควรจำ</p>
> “ด้วยเหตุนี้ เราทั้งหลายจึงทำพันธสัญญามั่นคง และบันทึกไว้ เจ้านาย คนเลวี และปุโรหิตของเราทั้งหลาย จึงประทับตราของเขาไว้...เราจะไม่เพิกเฉยต่อพระนิเวศของพระเจ้าของเรา” (เนหะมีย์ 9:38; 10:39)

คำว่า “พันธสัญญา” ในพระคัมภีร์คืออะไร คำอธิบายง่ายที่สุดเกี่ยวกับพันธสัญญาคือ “เป็นการสถาปนาความสัมพันธ์ทางกฎหมายระหว่างพระเจ้า และประชากรของพระองค์” พระเจ้าตรัสว่า “เจ้าทั้งหลายเป็นประชากรของเรา และเราคือพระเจ้าของเจ้า” นอกเหนือกว่านี้ เราสามารถพบตัวอย่างพันธสัญญาที่ได้เขียนไว้ท่ามกลางชนชาติอื่นๆในโลกสมัยโบราณ บ่อยครั้งเป็นการทำพันธสัญญาระหว่างผู้นำและผู้รับใช้ที่อยู่ภายใต้เขา

พันธสัญญาเหล่านี้ถูกสถาปนาขึ้นเพราะเป็นประโยชน์แก่ทั้งสองฝ่าย ผู้นำจะดูแลคนที่อยู่ใต้พวกเขา และผู้คนที่อยู่ใต้พวกเขาจะต้องจ่ายภาษี (หรือเครื่องบรรณาการ) แต่สำหรับพระเจ้า เรื่องพันธสัญญาจะแตกต่างออกไป  พระเจ้าจะไม่ได้รับสิ่งใดจากพันธสัญญานั้น กระนั้นพระองค์ทรงสัญญาจะรักษาข้อสัญญาไว้อย่างสัตย์ซื่อ แม้ว่าฝ่ายมนุษย์บางครั้งจะเบี้ยวพันธสัญญานั้นก็ตาม ทุกพันธสัญญาจะพ่วงด้วยข้อตกลงไว้  อย่างพันธสัญญาระหว่างมนุษย์กับพระเจ้า เมื่อปฏิบัติตามจะได้พระพร เมื่อละเมิดก็จะได้รับคำสาป พระเจ้าทรงทำพันธสัญญากับชาวอิสราเอล ชาวอิสราเอลจะต้องรู้เมื่อสิ่งเลวร้ายได้เริ่มประดังเข้ามา เพราะพวกเขาได้ละเมิดพันธสัญญานั้น

สัปดาห์นี้ เราจะมองไปที่พันธสัญญา ที่ชาวอิสราเอลได้ทำการต่ออายุไว้กับพระเจ้า ในเนหะมีย์ บทที่ 10 และให้ทำการอภิปรายหลักการทั่วไปเกี่ยวกับประวัติศาสตร์ และความสำคัญของการทำพันธสัญญาที่บันทึกไว้ในพระคัมภีร์