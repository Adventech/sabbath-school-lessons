---
title:  วันศุกร์ ความคิดเพิ่มเติม
date:   22/11/2019
---

อ่านงานเขียนของ เอลเลน จี.ไว้ท์ในบท “การอุทิศ” หน้า 43-48, เคล็ดลับแห่งความสุข

“ในการทำหน้าที่ของพวกปุโรหิตในพระวิหาร กระทำในห้องสองห้อง ปุโรหิตหลายคนจะทำหน้าที่ประจำวันในห้องวิสุทธิสถาน และในปีละครั้งมหาปุโรหิตจะประกอบพิธีในห้อง อภิสุทธิสถาน เพื่อทำการชำระพระวิหารให้สะอาด ในแต่ละวันคนบาปที่กลับใจใหม่จะนำสัตวบูชามายังด้านหน้าของลานพระวิหาร แล้ววางมือบนหัวของสัตว์ที่จะทำการถวายบูชา แล้วทำการสารภาบาปพของเขา ดังนั้นความบาปของเขาจะเปลี่ยนผ่านไปยังสัตว์ที่ไม่มีบาปตัวนั้น แล้วสัตว์ตัวนั้นจะถูกฆ่า สิ่งนี้มีความจำเป็น เพราะถ้าปราศจากการหลั่งเลือดแล้วก็จะไม่มีการยกความบาปออกไป “เพราะชีวิตของเนื้อหนังอยู่ในเลือด” (เลวีนิติ 17:11) การละเมิดพระบัญญัติของพระเจ้า พระบัญญัติกล่าวว่าผู้ละเมิดต้องชดใช้ด้วยชีวิตของผู้ที่ละเมิด ตรงนี้พระเจ้าทรงยอมรับเลือดของสัตวบูชา เป็นตัวแทนการชดใช้ความบาปของคนบาป ที่สำนึกผิดที่ โดยปุโรหิตจะเป็นผู้ช่วยในการจับ และฆ่าสัตว์ตัวนั้นและจะเป็นผู้นำเลือดของสัตว์ตัวนั้นไปทำการพรมลงตรงหน้าม่าน ซึ่งหลังม่านนั้นเป็นหีบพระโอวาท ซึ่งบรรจุพระบัญญัติ 10 ประการ ที่คนบาปได้ละเมิด อนึ่งอาจไม่ต้องนำเลือดของสัตว์ตัวนั้นเข้าไปพรมที่หน้าม่านดังกล่าว แต่พวกปุโรหิตจะเอาเนื้อสัตว์ตัวนั้นไปทำอาหารรับประทาน ระหว่างปุโรหิต และครอบครัวของพวกเขา พระเจ้าจะทรงให้ปุโรหิตแบบรับความบาปไว้ จนกระทั่งเขาได้นำเลือดของสัตวบูชาไปประพรมที่หน้าม่านในคราวต่อไป...ความบาปที่พวกเขาแบกไว้ก็จะได้รับการชำระ โมสสได้กล่าวเตือนพวกปุโรหิตในเรื่องนี้ว่า “เหตุไฉนท่านจึงไม่รับประทานเครื่องบูชาลบล้างบาปในวิสุทธิสถาน ในเมื่อเป็นของบริสุทธิ์ที่สุด ซึ่งได้ให้ท่าน เพื่อท่านจะได้แบกรับความผิดของชุมชน เพื่อลบล้างบาปของเขาทั้งหลายต่อพระยาห์เวห์” (เลวีนิติ 10:17) พิธีทั้งสองมีสัญลักษณ์คล้ายกัน (ก) การนำเลือดไปประพรมหน้าม่านหลังได้ฆ่าสัตวบูชา (ข) หรือการที่ปุโรหิตรับประทานเนื้อสัตวบูชาตัวนั้น และแบกรับความบาปไว้จนกว่าจะเข้าไประกอบพิธีในรายต่อไป หรือวันต่อไปในพระวิหาร ความบาปของคนบาปที่นำสัตวบูชามาถวาย และตัวปุโรหิตเองที่ได้แบกความรับความบาปไว้ ก็จะได้รับการชำระบาปให้พ้นมลทิน” (เอลเลน จี. ไว้ท์, สงครามแห่งประวัติศาสตร์, หน้า 418)

**คำถามเพื่อการอภิปราย**

`1.	จงพิจารณาถึงสิ่งที่คุณได้ปฏิญาณไว้กับพระเจ้าและได้ละเมิด ไม่ว่าจะทำด้วยความตั้งใจหรือไม่ก็ตาม คุณได้เรียนรู้อะไรจากประสบการณ์นั้น สิ่งนั้นช่วยเตือนสติคุณไม่ให้ทำผิดซ้ำอีกหรือไม่`

`2.	พันธสัญญาเป็นสร้างความสัมพันธ์โดยมีพระบัญญัติรองรับ เมื่อเราได้ละเมิดพันธสัญญา ในขณะที่พระเจ้ายังทรงสัตย์ซื่อ ความสัตย์ซื่อของพระเจ้ามีพลังโน้มน้าวมนุษย์ให้มีความสัมพันธ์ใกล้ชิดกับพระองค์ และช่วยให้เราดำเนินชีวิตตามที่ควรจะเป็นอย่างไร`

`3.	มีกี่ครั้งที่คุณไม่สัตย์ซื่อต่อพันธสัญญาใหม่ที่ทำกับพระเจ้า (ดู ลูกา 22:20; ฮีบรู 8:13; 9:15) เพราะเหตุใดจึงสำคัญที่คุณจะต้องเข้าใจแผนการแห่งความรอด และคำสัญญาของการให้อภัย ที่ทรงประทานแก่เรา เพราะการถวายบูชาไถ่บาปของพระเยซู ซึ่งพระโลหิตของพระองค์ได้ประทับตราลงใน “พันธสัญญาใหม่” เพื่อเรา`