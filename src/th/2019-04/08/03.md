---
title:  วันจันทร์ พันธสัญญาในประวัติศาสตร์
date:   18/11/2019
---

ช่วงเวลาหลังน้ำท่วมโลก พระเจ้าเริ่มงานอีกครั้งหนึ่ง ตอนนี้ทรงเริ่มจากโนอาห์ และครอบครัวที่มีจำนวนคนเพิ่มมากขึ้นตามลำดับ กับครอบครัวของโนอาห์ก็เช่นกัน พระองค์ทรงสร้างความสัมพันธ์ขึ้น และศูนย์กลางของความสัมพันธ์นั้นคือแนวคิดเรื่อง “พันธสัญญา” พระคัมภีร์บ่งบอกเอกลักษณ์ของพันธสัญญาสำ

คัญเจ็ดประการที่พระเจ้าทรงทำไว้กับมนุษย์

- พันธสัญญา ที่ 1 ทำกับอาดัม (ปฐมกาล บทที่ 1-3)
- พันธสัญญา ที่ 2 ทำกับโนอาห์ (ปฐมกาล บทที่ 6-9)
- พันธสัญญา ที่ 3 ทำกับอับราฮัม (ปฐมกาล บทที่ 12:1-3)
- พันธสัญญา ที่ 4 ทำกับโมเสสและชาวอิสราเอล งเรียกว่าพันธสัญญาซีนาย – หรือพันธสัญญาโมเสส (อพยพ บทที่ 19-24)
- พันธสัญญา ที่ 5 พันธสัญญา “ฟีเนหัส” (กันดารวิถี 25 :10-13)
- พันธสัญญา ที่ 6 พันธสัญญาดาวิด (2 ซามูเอล 7:5-16)
- พันธสัญญา ที่ 7 พันธสัญญาใหม่ (เยเรมีย์ 31:31-34)

`ข้อพระคัมภีร์ต่อไปนี้กล่าวถึง “พันธสัญญานิรันดร์” อะไรบ้าง (ปฐมกาล 9:16; 17:7; อิสยาห์ 55:3; ฮีบรู 13:20)`

พระคัมภีร์กล่าวเป็นเสียงเดียวกันถึง “พันธสัญญานิรันดร์” รวม 16 ครั้ง ในจำนวนนี้ 13 ครั้ง กล่าวเจาะจงว่าพระเจ้าทรงทำพันธสัญญากับอับราฮัม ทำกับชาวอิสราเอลที่ภูเขาซีนาย และทำกับกษัตริย์ดาวิด พันธสัญญาแต่ละฉบับที่กล่าวมาข้างบน แม้ว่าจะมีความพิเศษไม่เหมือนใคร มีรอยประทับ “พันธสัญญานิรันดร์” เหมือนกับ “ข่าวประเสริฐนิรันดร์” ที่ได้ประกาศครั้งแรกในปฐมกาล 3:15 ข่าวพระกิตติคุณนิรันดร์นี้ ถูกนำมาเปิดเผยต่อเนื่องตลอดในพระคัมภีร์ ซึ่งเนื้อหามีความลุ่มลึกเดียวกันกับพันธสัญญานิรันดร์ ซึ่งเป็นพันธสัญญาหนุนเนื่องกัน เพื่อทำหน้าที่อธิบายให้เข้าใจความลุ่มลึกของ “พันธสัญญาแห่งความรัก” ซึ่งได้เปิดเผยอย่างเต็มในแผนการแห่งความรอด พันธสัญญาเก่า และพันธสัญญาใหม่ (พระคัมภีร์เดิม และพระคัมภีร์ใหม่) บ่อยครั้งให้ถ้อยคำที่แตกต่างกัน ขณะที่ส่วนประกอบเป็นอันหนึ่งอันเดียวกัน

1. การชำระให้บริสุทธิ์ (Sanctification) “พระยาห์เวห์ตรัสดังนี้แหละ เราจะบรรจุธรรมบัญญัติไว้ในเขาทั้งหลาย และเราจะจารึกมันไว้บนดวงใจของเขา” (เยเรมีย์ 31:33เปรียบเทียบกับ ฮีบรู 8:10)
2. การทำให้กลับคืนดี (Reconciliation) “เราจะเป็นพระเจ้าของเขา และเขาจะเป็นประชากรของเรา” (เยเรมีย์ 31:33; เปรียบเทียบกับ ฮีบรู 8:10)
3. พันธกิจที่ได้รับมอบหมาย (Mission) “และทุกคนจะไม่สอนเพื่อนบ้าน และพี่น้องของตนแต่ละคนอีกว่า จงรู้จักพระยาห์เวห์ เพราะเขาทุกคนจะรู้จักเรา ตั้งแต่คนเล็กน้อยที่สุด ถึงคนใหญ่โตที่สุด” (เยเรมีย 31:34;  ฮีบรู8:11)
4. การทำให้เป็นผู้ชอบธรรม (Justification) “พระยาห์เวห์ตรัสดังนี้และ ‘เพราะเราจะให้อภัยความผิดบาปของเขา และจะไม่จดจำบาปของเขาอีกต่อไป’” (เยเรมีย์ 31:34; ฮีบรู 8:11)