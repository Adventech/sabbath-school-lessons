---
title:  วันพฤหัสบดี พระวิหาร
date:   21/11/2019
---

`มองไปที่เนหะมีย์ 10:32-39 เหตุใดการประกอบพิธีในพระวิหารจึงมีความสำคัญสำหรับชาวอิสราเอล ตามที่แสดงให้เห็น (เนหะมีย์ 10:39) เหตุใดพระวิหารจึงมีความจำเป็นต่อความเชื่อโดยรวม (ฮีบรู 8:1-7)`

ชาวอิสราเอลได้ปฏิญาณที่จะดูแลพระวิหาร แม้ว่าพวกเขาจะเป็นชนกลุ่มเล็ก ด้านการเงินได้รับความกดดันจากกษัตริย์หลายองค์ที่ปกครองต่อเนื่องมา พวกเขาตัดสินใจว่าพวกเขาจะถวายจากเงินจำนวนเล็กน้อยที่พวกเขามี เพื่อจะทำให้การดำเนินงานในวิหารมีความรุ่งเรืองแทนที่เพียงแค่จะดำรงอยู่เท่านั้น ดังนั้นพวกเขาเลือกที่จะถวายหนึ่งในสามเซเขล เพื่อการประกอบพิธีในพระวิหารทุกปี แทนที่จะถวายเมื่อมีการสำรวจสำมะโนครัว ตามที่มีบัญญัติกำหนดไว้ ทั้งชาติมองเห็นความจำเป็นที่จะถวายเกินกว่าข้อกำหนดบ่งบอกไว้ เพิ่มเติมจากจำนวนนี้พวกเขาจัดให้กับหลายครอบครัวอย่างเจาะจง เพื่อรับผิดชอบในการจัดหาฟืนสำหรับแท่นบูชา ซึ่งในเรื่องนี้พวกเขาต่างรับรู้ว่า ถ้าไม่มีการจัดระเบียบให้มีใครรับผิดชอบ การปรนนิบัติรับใช้อาจจะค่อยๆ แผ่วไป

พวกเขาส่งเสริมให้มีการถวายผลแรก และถวายบุตรคนแรก ถวายสิบลดหนึ่ง และถวายเงินถวาย โดยให้ถือว่าเป็นส่วนหนึ่งของนมัสการในพระวิหาร เพื่อการปรนนิบัติรับใช้ของพวกปุโรหิต และชาวเลวีทั้งหลาย สิบลดหนึ่งของทุกสิ่งจะให้หรับชาวเลวี ส่วนเงินถวายเมื่อมีการถวายบุตรคนแรกถือเป็นเงินค่าไถ่ เป็นจำนวนที่เพิ่มขึ้นจากที่ชาวเลวีได้รับ อย่างไรก็ดี จากสิบเปอร์เซ็นต์ ที่ชาวเลวีได้รับจะถูกส่งให้พวกปุโรหิต

พระวิหารทำการรับใช้ประดุจการเต้นของหัวใจของชนชาติอิสราเอล เป็นศูนย์กลางแห่งความเชื่อของพวกเขา นับเป็นเรื่องโศกเศร้าที่เกิดขึ้น เมื่อกษัตริย์เนบูคัดเนสซาร์ได้รื้อพระวิหารลง และนำเครื่องใช้อันศักดิ์สิทธิ์ของพระวิหารไปยังบาบิโลนเมื่อพิธีในพระวิหารได้รับการจัดการอย่างถูกต้องเหมาะสม พระวิหารและพิธีต่างๆ ได้ทำให้จิตวิญญาณของชาวอิสราเอลมีชีวิตชีวา เพราะพิธีทั้งหลายได้ชี้ไปยังการแก้ปัญหาเรื่องความบาปให้ผู้คนว่าพวกเขาจะได้รับการไถ่ให้รอด “ผ่านลูกแกะของพระเจ้า” เมื่อพระเยซูสิ้นพระชนม์บนไม้กางเขน เท่ากับปัญหาได้รับการแก้ไขตามที่ได้จัดสรรไว้โดยเรียบร้อย (โรม 5:5-10) ยิ่งกว่านั้น จากการเข้าร่วมถวายบูชาประจำปีใน “วันลบมลทิน” ประชาชนได้เรียนรู้ว่า ในที่สุดแล้ว พระเจ้าทรงมีแผนจะกำจัดบาปให้หมดสิ้นตลอดไป หรือกล่าวได้อีกอย่างว่า พระวิหารได้ทำการรับใช้ในการเปิดเผยให้กับผู้คนได้เห็นแผนการแห่งความรอดทั้งหมดผ่านการมองไปยังพิธีถวายบูชาต่างๆ ของพระวิหาร ผลลัพธ์ที่เราได้รับจากการมองไปยังพิธีต่างๆของพระวิหารนั้นแสนยิ่งใหญ่ และมีความจำเป็นให้เรามองไปยังภาพใหญ่ของพระอุปนิสัยของพระเจ้าที่ส่องไปที่แผนการแห่งความรอด

`“คำกล่าวนี้สัตย์จริง และควรแก่การรับใช้ไว้อย่างยิ่ง คือว่าพระเยซูคริสต์เสด็จมาในโลก เพื่อทรงช่วยคนบาปให้รอด และในพวกคนบาปนั้น ข้าพเจ้าเป็นตัวเอ้” (1 ทิโมธี 1:15) ความหวังของท่านเปาโลคืออะไร และเราสามารถจะทำให้เป็นความหวังของเราได้อย่างไร`