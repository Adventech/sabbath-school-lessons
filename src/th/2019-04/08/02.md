---
title:  วันอาทิตย์ แนวคิดเกี่ยวกับพันธสัญญา
date:   17/11/2019
---

`อ่านเนหะมีย์ 10:1-29 (ทำให้ความจำของคุณกลับมีชีวิตขึ้นโดยการอ่าน เนหะมีย์ 9:36-38) ใครเป็นผู้ทำพันธสัญญาฉบับนี้ และเหตุใดทั้งสองฝ่ายจึงทำร่วมกัน`

แม้ว่ามีเพียงหัวหน้าทั้งสองฝ่ายเซ็นชื่อในเอกสาร ข้อพระคัมภีร์ชี้ให้เห็นข้อสังเกตว่า “คนทั้งปวง...ได้สมทบกับพี่น้องของเขา กับขุนนางของเขาเข้าในการสาบาน และปฏิญาณที่จะดำเนินตามธรรมบัญญัติของพระเจ้า” (เนหะมีย์ 10:28, 29) มีอะไรสำคัญเป็นพิเศษเกี่ยวกับพันธสัญญา ที่ทำให้พวกเขาทั้งปวงปรารถนาที่จะเข้าไปมีส่วนในข้อตกลงกับพระเจ้า เพื่อที่จะตอบคำถามนี้ เราต้องกลับไปยังจุดแรกเริ่ม และทำความเข้าใจแนวคิดของพระคัมภีร์ในเรื่องพันธสัญญา

พันธสัญญามีความสำคัญเพราะว่าเป็นส่วนหนึ่งในเรื่องราวของพระเจ้าที่ทำการตกลงกับครอบครัวของมนุษย์ที่เป็นคนบาป และเผยให้เห็นความปรารถนาแรงกล้าของพระเจ้าที่จะมีความสัมพันธกับมนุษย์ ทั้งยังเปิดโอกาสให้ประชาชนแสดงออกถึงความปรารถนาของพวกเขาที่จะอุทิศถวายชีวิตแด่พระเจ้า

เรื่องการทรงสร้างของพระเจ้าในปฐมกาลบทที่ 1 และ 2 เปิดเผยให้เห็นไม่เพียงเรื่องการทรงเนรมิตสร้าง มนุษย์คู่แรก แต่ได้พรรณนาถึงความสัมพันธ์ระหว่างพระเจ้าและมนุษย์ และระหว่างพวกเขาเองเช่นกัน อย่างไรก็ดีความบาปได้เข้ามา และทำให้ความสัมพันธ์ทั้งหมดแตกหักไป ความบาปเป็นตัวต่อต้านการทรงสร้าง และได้นำความตายมาให้

การศึกษาเกี่ยวกับลำดับวงศ์ตระกูลของอาดัม ในที่สุดได้แบ่งแยกออก เมื่อคาอินเลือกเส้นทางชั่วร้าย (ปฐมกาล 4:8-19 ) และเสทได้เลือกติดตามพระเจ้า (ปฐมกาล 5:3-24) พงศ์พันธุ์ของคาอินได้มาถึงจุดสูงสุดคือ “ลาเมค” (ปฐมกาล 4:17-19) ลาเมคเป็นคนลำดับที่เจ็ดนับจากอาดัม ลาเมคเป็นผู้เริ่มธรรมเนียมที่ชั่วร้ายคือมีสามีหรือภรรยาหลายคน นับแต่นั้นมามีความรุนแรง และการแก้แค้นในฝ่ายเชื้อสายของคาอิน อย่างไรก็ตามเชื้อสายของคาอินได้แต่งงานใกล้ชิดกันกับพงศ์พันธุ์ของเสท ซึ่งยังคงความสัตย์ซื่อ และเชื้อสายคนที่เจ็ดของเสทคือเอโนคผู้ดำเนินกับไปพระจ้า (ปฐมกาล 5:24) ซึ่งต่อมาเอโนคถูกรับขึ้นไปสวรรค์ทั้งเป็น น่าเสียดายอย่างยิ่งที่ชาวโลกต้อนรับเอาฝ่ายความชั่วร้ายมากกว่าความสัตย์ซื่อต่อพระเจ้า และสายพันธุ์ของผู้ติดตามพระเจ้ามีจำนวยน้อยลงทุกขณะ จนไม่นานดูเหมือนไม่เหลือครอบครัวที่มีใจศรัทธาในพระเจ้า ที่พระเจ้าสามารถส่งถ้อยคำแห่งพระสัญญาเพื่อช่วยมวลมนุษย์ได้ ณ จุดนั้นเอง พระเจ้าทรงเข้าแทรกแซงโดยทรงส่งน้ำมาท่วมโลก เป็นการท่วมใหญ่ทุกพื้นผิวของโลก ซึ่งเท่ากับเป็นการสร้างโลกขึ้นใหม่ เป็นการพลิกกลับและทำลายล้างชีวิตคนบาปทั้งมวล อย่างไรก็ดีพระเจ้าทรงทำลายคนบาปเท่านั้น ซึ่งที่จริงมนุษย์ก็ได้ทำลายตนเองอยู่แล้ว (ปฐมกาล 6:11-13)

`คุณเคยมีประสบการณ์ส่วนตัวที่เห็นว่า ความบาปเป็นตัวทำลายที่ทรงพลังมากหรือไม่ อะไรเป็นสิ่งเดียวที่มีอำนาจเหนือความบาป และเราจะได้รับอำนาจดังกล่าวได้อย่างไร`