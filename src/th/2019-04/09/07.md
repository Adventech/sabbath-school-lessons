---
title:  วันศุกร์ ความคิดเพิ่มเติม
date:   29/11/2019
---

อ่านงานเขียนของ เอลเลน จี.ไว้ท์ในบท “ข้อพิสูจน์ของการเป็นสาวก” หน้า 57-65, เคล็ดลับแห่งความสุข

“มีคนผู้รู้จัก ‘ความรักนำไปสู่การให้อภัย’ ของพระคริสต์ และผู้มีความปรารถนาจริงใจที่จะเป็นบุตรชาย หญิงของพระเจ้า กระนั้นพวกเขาตระหนักว่า อุปนิสัยของพวกเขายังไม่สมบูรณ์ ชีวิตของพวกเขายังมีข้อบกพร่องและพวกเขามักจะเกิดความสงสัยว่าดวงใจของพวกเขาได้รับการฟื้นฟูโดยพระวิญญาณบริสุทธิ์หรือยังถ้าเป็นเช่นนี้ ข้าพเจ้าขอแนะนำว่าอย่ารู้สึกท้อถอย เราจะต้องก้มศีรษะลงและร้องไห้ที่แทบพระบาทของพระเยซู เพราะว่าเรายังขาดหลายสิ่ง และทำผิดพลาดบ่อย แต่อย่าให้เราท้อถอย แม้ว่าศัตรูอาจชนะเราได้ในบางครั้ง เรายังไม่ถูกขับออก เราไม่ถูกปล่อยทิ้ง ไม่ถูกปฏิเสธโดยพระเจ้า ณ เวลานี้พระคริสต์ยังอยู่เบื้องขวาพระหัตถ์ของพระเจ้า ทรงเฝ้าทูลขอเพื่อเราพระองค์ทรงปรารถนาจะไถ่เรากลับคืนมาเป็นของพระองค์ เพื่อจะให้คนทั้งหลายมองเห็นความบริสุทธิ์ และศักดิ์สิทธิ์สะท้อนออกมาผ่านคุณ หากคุณจะยอมสยบตัวคุณเองให้พระองค์  พระองค์ผู้ทรงได้เริ่มประกอบการดีในตัวคุณ จะนำคุณไปจนถึงวันของพระเยซูคริสต์ จงอธิษฐานด้วยความร้อนรนมากขึ้น อย่าให้เราหันมาไว้ใจในพลังอำนาจของเราเอง แต่ให้เราไว้วางใจในอำนาจของพระผู้ไถ่ ของเรา และให้เราถวายสรรเสริญพระองค์ ผู้ทรงอวยพระพรให้เรามีสุขภาพดี มีความสุขซึ่งแสดงออกมาผ่านใบหน้าของเรา” (เอลเลนจี.ไว้ท์,เคล็ดลับแห่งความสุข, หน้า 64)

**คำถามเพื่อการอภิปราย**

`1.	ดาเนียล บทที่ 2 เป็นคำพยากรณ์ที่ล่วงเลยมาหลายพันปี พระเจ้าทรงพยากรณ์ถึงอาณาจักรต่างๆ ที่ขึ้นสู่อำนาจ และล่มสลายไปได้อย่างแม่นยำ รวมทั้งการทำนายว่ายุโรปปัจจุบันนี้ไม่อาจรวมกันเป็นเอกภาพได้ เราจะนำเอาคำปลอบประโลมจากคำพยากรณ์เรื่องนี้มาเป็นเครื่องปลอบใจเราในโลกที่สับสนวุ่นวายได้อย่างไร`

`2.	พระเจ้าทรงทราบทุกสิ่งเกี่ยวกับเรา สิ่งนี้ช่วยให้เรารู้สึกปลอดภัย และมั่นใจว่าเราอยู่ภายใต้การดูแลของพระองค์ พระวจนะข้อหนึ่งกล่าวว่า “แต่บัดนี้ ยาโคบเอ๋ย พระองค์ผู้ทรงปั้นท่านตรัสดังนี้ว่า อย่ากลัวเลย เพราะเราได้ไถ่เจ้าแล้ว เราได้เรียกเจ้าตามชื่อ เจ้าเป็นของเรา (อิสยาห์ 43:1) ขณะที่เรากำลังเผชิญปัญหามากมายเกี่ยวกับความสัมพันธ์หรือการเงินในสังคม คุณจะทำให้คนอื่นมั่นใจว่า พระเจ้าทรงสถิตอยู่ใกล้ และทรงเอาพระทัยใส่เราได้อย่างไร`

`3.	จงสังเกตเนื้อหาของบทเรียนในวันพุธ ที่เอสราไม่ต้องการทูลขอกองกำลังปกป้องขณะเดินทาง ด้วยเกรงว่า จะทำให้คำพยานของท่านเกี่ยวกับพระเจ้า ที่ได้ให้กับกษัตริย์ก่อนหน้านี้จะกลายเป็นเรื่องไร้สาระ เช่น เมื่อเราบอกคนอื่นว่า พระเจ้าทรงเยียวยา แต่เราไปรับการรักษาจากแพทย์ แสดงว่าเราขาดความเชื่อใช่หรือไม่ จงอภิปรายกัน`