---
title:  วันพุธ ถ่อมใจลงต่อพระเจ้า
date:   27/11/2019
---

`อ่านเฉลยธรรมบัญญัติ 30:1-6 พระสัญญาอะไรที่พระเจ้าทรงประทานให้ชาวฮีบรูตรงนี้ เราต้องทำอะไรกับพระสัญญานี้ ท่ามกลางพระสัญญาอื่น และพระสัญญานี้มีความหมายต่อบุคคล เช่นเอสราและเนหะมีย์ อย่างไร`

เอสราและเนหะมีย์ต่างทราบเกี่ยวกับคำพยากรณ์ทั้งหลาย  ทั้งสองทราบว่าพระเจ้าจะทรงนำชาวอิสราเอลพลัดถิ่นเดินทางจากต่างแดน กลับบ้านเกิด เราพบในเนหะมีย์ บทที่ 9 ซึ่งบอกว่าทั้งสองท่านทราบถึงประวัติศาสตร์ของพวกเขา และเหตุผลในปัญหาสำหรับความยากลำบากของพวกเขา ในเวลาเดียวกัน พวกเขาทราบด้วยว่า โดยพระกรุณาคุณของพระเจ้า พระองค์จะทรงนำพวกเขาเดินทางกลับถึงแผ่นดินแม่อย่างปลอดภัย แม้ว่าพวกเขายังเป็นคนบาปดังนั้นพวกเขาไว้วางใจในองค์พระผู้เป็นเจ้า ซึ่งพระองค์จะทรงทำให้การเดินทางจากดินแดนพลัดถิ่นกลับถึงแผ่นดินบรรพบุรุษอย่างสำเร็จ อย่างไรก็ดีไม่ได้หมายความว่าพวกเขาจะไม่พบกับการท้าทายในการเดินทาง ส่วนมากของไตรมาสนี้ เราได้มองไปยังการทดลองต่างๆ และความยากลำบากนานัปการ ที่ชาวอิสราเอลต้องพบ แม้พวกเขาจะอยู่ท่ามกลางพระสัญญาของพระเจ้าหลายข้อก็ตาม

`อ่านเอสรา 8:16-23 มีการท้าทายอะไรเกิดขึ้นตรงนี้ และพวกเขาตอบสนองต่อการท้าทายเหล่านั้นอย่างไร`

ถึงแม้ว่าจะมีพระสัญญาหลายข้อ เอสราทราบว่ามีอันตรายมากเพียงใดบนเส้นทางที่จะเดินทางไปครั้งนี้ ดังนั้นท่านได้ทำการอดอาหาร และถ่อมกายใจลงต่อพระพักตร์ของพระเจ้า นี่เป็นวิธีการรับทราบว่าพวกเขาจะต้องพึ่งการวางใจในองค์พระผู้เป็นเจ้าสำหรับความสำเร็จของพวกเขา ในเวลานี้ แม้จะมองเห็นถึงอันตรายหลายครั้งบนเส้นทางข้างหน้า แนวคิดที่จะทูลขอกษัตริย์เพื่อให้ช่วยปกป้อง เกิดขึ้นเพียงจุดเล็กๆ ในดวงจิตของท่าน แต่ในที่สุด ท่านเลือกที่จะไม่ทำเช่นนั้น เมื่อเปรียบเทียบกับเนหะมีย์ (เนหะมีย์ 2:9) ซึ่งมีกองทหารองครักษ์ปกป้อง เอสรารู้สึกชัดเจนว่า หากท่านทูลขอเช่นนั้น จะเท่ากับการไม่ถวายพระเกียรติแด่พระเจ้า เพราะท่านได้ทูลกษัตริย์ไปก่อนหน้านี้แล้วว่า “พระหัตถ์ของพระเจ้าของเราอยู่กับบรรดา ผู้ที่แสวงหาพระองค์ให้เกิดผลดี แต่ฤทธานุภาพ และพระพิโรธของพระองค์ต่อสู้คนเหล่านั้นที่ละทิ้งพระองค์” (เอสรา 8:22) ในกรณีนี้ ทุกสิ่งลงตัวได้ดีสำหรับพวกเขา เพราะภายหลังต่อมาท่านเขียนไว้ใน (เอสรา 8:31) ว่าองค์พระผู้เป็นเจ้าทรงปกป้องพวกเขา และช่วยให้พวกเขาไปถึงจุดหมายปลายทางได้อย่างปลอดภัย

`เราต้องไว้วางใจพระเจ้า ในทุกสิ่งทุกอย่าง แต่ในขณะเดียวกันก็มีบางครั้งที่เราต้องขอความช่วยเหลือจากคนที่ไม่เชื่อพระองค์ เวลาใดเหมาะสมที่เราควรขอความช่วยเหลือจากคนนอก`