---
title:  วันจันทร์ ในเมืองของพวกเขา
date:   25/11/2019
---

`ดูรายชื่อคนในเอสรา บทที่ 2 และเนหะมีย์ บทที่ 7 คุณสังเกตเห็นอะไรเกี่ยวกับพวกเขา`

มีรายชื่อซ้ำกันในเอสรา บทที่ 2 (รายชื่อของผู้คนที่เดินทางกลับจากบาบิโลนกับเศรุบบาเบลและเยชูอา ในเนหะมีย์ บทที่ 7 นี่เป็นเรื่องของเจตนา อีกครั้งหนึ่งรายชื่อเหล่านี้อาจดูเหมือนทำให้รู้สึกเบื่อ แต่รายชื่อเปิดเผยจุดที่สำคัญ ว่าพระเจ้าทรงห่วงใยเกี่ยวกับรายละเอียด ที่เราอาจไม่ใส่ใจตอนนี้กำแพงกรุงเยรูซาเล็มถูกสร้างเสร็จเรียบร้อย และข้อพระคัมภีร์ตรงนี้เปิดเผยให้ทราบว่า ในสมัยของเอสรา และเนหะมีย์ ชาวยิวพลัดถิ่นที่เดินทางมาพร้อมกับท่านทั้งสองเป็นผู้มีส่วนทุ่มเทกำลังกายและใจสู่ความสำเร็จยิ่งใหญ่นี้ แม้ว่าพระเจ้าองค์เดียวเท่านั้นได้ประทานความสำเร็จนี้ ซึ่งที่จริงผู้คนในอาณัติของท่านทั้งสอง ได้ต่อยอดความสำเร็จจากผลงานของผู้อพยพ พลัดถิ่นรุ่นก่อนที่ได้เริ่มต้นไว้บ้างแล้ว แม้ว่าภารกิจครั้งนี้จะยากลำบาก และมีความซับซ้อน เต็มไปด้วยอุปสรรคขวากหนาม กำแพงเมืองจึงไม่ได้เสร็จเร็วกว่านี้ การเป็นผู้นำของเอสราและเนหะมีย์ถือว่าสำคัญ แต่ผู้ใช้แรงงานต่างมุ่งหน้าทำงานของพวกเขาอย่างทุ่มเท แต่ละกลุ่มมุ่งมั่นในภารกิจที่ได้รับมอบหมายให้ทำแตกต่างกันไป และผลลัพธ์ออกมาน่าประทับใจ จากจุดเริ่มต้นในเอสรา บทที่ 2 ได้เชื่อมโยงไปถึงตอนจบใน เนหะมีย์ บทที่ 7 นี่ไม่เพียงพระวิหารหลังที่สองถูกสร้างขึ้น แต่ภายในกรุงเยรูซาเล็มเองไดรับการบูรณะ และการสร้างขึ้นใหม่จนเสร็จสิ้น

`อ่านเนหะมีย์ 7:73 สิ่งนี้ได้สอนอะไรเราเกี่ยวกับความสำเร็จ พวกเขาต่างมีความปรารถนาที่จะทำตามน้ำพระทัยของพระเจ้าอย่างไร`

“ดังนั้นบรรดาปุโรหิต คนเลวี คนเฝ้าประตู นักร้อง ประชาชนบางคน บ่าวไพร่ประจำพระวิหาร และคนอิสราเอลทั้งปวงอาศัยอยู่เมืองของตน” (เนหะมีย์ 7:73) ในหลายแนวทาง ชาวยิวพลัดถิ่นที่เดินทางกลับมา และมีส่วนในการก่อสร้างต่างรู้สึกประหลาดใจ ที่คนในหลายปีก่อนได้ปล่อยให้ตัวเมืองของพวกเขาเต็มไปด้วยซากปรักหักพัง พระวิหารของพวกเขาถูกทำลายและที่ทำกินของพวกเขารกร้าง ตอนนี้เมื่อพวกเขากลับมายังที่ดินแปลงเดิม และบ้านเมืองเดิม และทำการก่อสร้างทุกสิ่งทุกอย่างขึ้นใหม่ แม้แต่พระวิหาร นี่ช่างเป็นความมหัศจรรย์สำหรับพวกเขา และผู้คนรอบกายพวกเขาเช่นกัน อย่างไรก็ดี ผู้คนทั้งมวลเหล่านี้ทำทุกสิ่งสอดคล้องกับน้ำพระทัย และพระสัญญาของพระเจ้า

`มีสิ่งใดในชีวิตของคุณในเวลานี้ที่ดูเหมือนจะสิ้นหวัง แต่คุณจะไว้วางใจในองค์พระผู้เป็นเจ้าต่อไปได้อย่างไร`