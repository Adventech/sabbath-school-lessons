---
title:  วันอังคาร พวกปุโรหิตอยู่ที่ไหน
date:   26/11/2019
---

ไม่มีคำถามเลย ตามที่เราได้มองเห็นเมื่อวานนี้ ช่างเป็นสิ่งที่น่าทึ่งมาก คำพยากรณ์ที่ว่า พระเจ้าจะทรงนำชาวยิวพลัดถิ่นเดินทางกลับจากบาบิโลน มายังบ้านเกิดเมืองนอนได้สำเร็จสมจริง แต่จากสิ่งใดๆ ที่รวมกันเข้ากับมนุษย์ ปัญหาจะต้องมีมาคู่กัน และหนึ่งในปัญหาใหญ่ก็คือ แม้จะมีพระสัญญาอัศจรรย์ในเรื่องการก่อสร้างเพื่อนำกลับสู่สภาพเดิมหลังจากที่พวกเขาได้เดินทางกลับมา อย่างไรก็ดีมีชาวยิวอีกจำนวนมาก ไม่ต้องการเดินทางกลับมายังแผ่นดินของบรรพบุรุษ และพวกเขาชอบการดำเนินชีวิตในบาบิโลนมากกว่า เพราะเหตุใดพวกเขาจึงไม่อยากเดินทางกลับแผ่นดินแม่

`อ่านเอสรา 8:1-15 เน้นข้อ 15 มีอะไรน่าห่วงใยมากตรงนี้ เหตุใดจึงต้องมีความห่วงใยสำหรับบางคน ผู้ต้องการ สถาปนาชาติอิสราเอลขึ้นใหม่ ในดินแดนบ้านเกิดเดิม`

ความจริงมีว่า ไม่ใช่ชาวยิวทุกคนในบาบิโลน รวมไปถึงผู้คนในเผ่าเลวี ต้องการเดินทางกลับบ้านเกิด มีหลายองค์ประกอบที่พวกเขาไม่อยากเดินทางกลับ คนรุ่นใหม่จำนวนมากเกิด และเติบโตในในแผ่นดินใหม่ และนั่นเป็นสิ่งทั้งหมดที่พวกเขามองเห็นและรู้จัก หลายคนนึกถึงความยากลำบาก และอันตรายในการเดินทางกลับไปยังดินแดนที่พวกเขาไม่รู้จัก และไปเริ่มต้นชีวิตใหม่ ในที่สุดหลังจากการเชิญชวน มีชาวเลวีจำนวนเพียงพอตัดสินใจเดินทางกลับพร้อมกับคณะเดินทาง เพื่อจะเป็นผู้ประกอบพิธีในพระวิหาร (ดูบทเรียนวันพฤหัสบดี) แม้จะถือว่าเป็นการท้าทายหลายประการ “นับถึงเวลานี้ ชาวยิวที่ถูกกวาดต้อนมายังบาบิโลน ได้อยู่อาศัยในต่างแดนถ้านับเป็น 70 ปีคนรุ่นแรก ถ้าเดินทางมาในวัยกลางคนส่วนมากอาจได้เสียชีวิตไปแล้ว คนยิวพลัดถิ่นส่วนมากน่าจะเกิดในแผ่นดินใหม่ รวมทั้งผู้ที่แต่งงานและมีลูก และหลานเกิดใหม่ด้วย การขุดค้นทางโบราณคดีที่เมืองนิพเพอร์ (Nippur) แสดงให้เห็นว่าชาวยิวจำนวนไม่น้อยที่อาศัยอยู่ในแคว้นเมโสโปเตเมีย ในสมัยการครองราชย์ของกษัตริย์อารทาเซอร์ซีส เป็นผู้มีฐานะมั่งคั่ง เมื่อเป็นเช่นนี้พวกเขาคงไม่อยากเดินทางกลับไปเริ่มต้นใหม่ จึงนับเป็นภารกิจยากลำบากสำหรับเอสรา และผู้นำคนอื่นๆ ที่จะโน้มนาวให้ชาวยิวพลัดถิ่นเดินทางร่วมกับคณะของพวกเขา เพื่อตั้งเป็นอาณานิคมขึ้น แต่ก็เป็นที่ประหลาดใจไม่น้อยที่เอสราและคณะผู้นำประสบความสำเร็จในการเชิญชวนผู้คนนับได้เกือบ 2,000 ครอบครัวที่ร่วมในการเดินทางเสี่ยงภัยกลับแผ่นดินบ้านเกิดกับเพื่อนร่วมชาติ” (The SDA Bible Commentary, เล่ม3, หน้า376)

`เราจะต้องผ่านความยากลำบากหลายประการ ก่อนจะได้เข้าไปในอาณาจักรของพระเจ้า (กิจการฯ 14 :22) สิ่งนี้บอกเราเกี่ยวกับความเป็นจริง ในเรื่องการทดลอง และความยากลำบากของผู้ที่ต้องการรับใช้พระเจ้าอย่างสัตย์ซื่อ อย่างไร`