---
title:  วันพฤหัสบดี ในนครบริสุทธิ์
date:   28/11/2019
---

`อ่านเนหะมีย์ 11:1, 2 มีอะไรกำลังดำเนินไปในบันทึกข้อความตอนนี้ ทำไมจึงมีการจับฉลาก เพื่อดูว่าใครจะได้เข้าไปอาศัยอยู่ในกรุงเยรูซาเล็ม และใครจะได้ไปอยู่หัวเมืองอื่น` 

เนหะมีย์ บทที่ 11 สอนอะไรเรา มีความจำเป็นที่จะมีประชากรชาวเมือง ที่จะเข้าไปอาศัยอยู่ในกรุงเยรูซาเล็ม จากจำนวนคนอิสราเอลที่ได้เดินทางมาช่วยสร้างกำแพงเมือง  บูรณะตัวเมือง และสร้างพระวิหารจนสำเร็จเรียบร้อย 

ปรากฏชัดว่าเป็นการง่ายกว่าที่จะดำรงชีวิตอยู่ ณ ชนบทห่างไกล มากกว่าการตั้งบ้านเรือนในตัวเมือง ผู้คนทั้งหลายต่างมีที่ดินทำกินของตนเอง อันเป็นมรดกจากบรรพบุรุษของตน ที่จะปล่อยให้ทิ้งร้าง และเข้าไปอาศัยในกรุงเยรูซาเล็มถือเป็นการเสียสละ และมีหลายครอบครัวมีความรู้สึกว่า เท่ากับพวกเขาได้ถอนรากถอนโคนรากเหง้าของพวกตนเองถ้าพวกเขาทำเช่นนั้น  ชีวิตจะพบกับการท้าทายในสิ่งใหม่ๆ   และการใช้ชีวิตตามรูปแบบชาวเมืองจะต้องแตกต่างจากการอาศัยอยู่ในแถบชนบทแน่นอน การย้ายเข้าไปตั้งบ้านเรือนอยู่ในพื้นที่ใหม่ ที่ไม่คุ้นเคยมาก่อนย่อมจะยากลำบากเสมอ

เป็นการท้าทายมากเพียงใดที่จะย้ายบ้านเรือนเข้าไปอยู่ในเมืองใหม่ หรือประเทศที่ต้องการให้เข้าไปเผยแพร่พระกิตติคุณ การดำเนินพันธกิจในตัวเมืองต้องการ ความเต็มใจ และความพร้อมที่จะดำเนินการในสิ่งท้าทายใหม่ ซึ่งมาพร้อมกับความยากลำบากหลายประการ

“คนงานของเราไม่ได้ออกไปตามที่พวกเขาควรทำ ระดับผู้นำของเรายังไม่ตื่นตัวกับงานที่จะต้องทำให้สำเร็จ เมื่อข้าพเจ้าคิดถึงตัวเมืองซึ่งมีมากมาย และสิ่งที่ได้ทำไปแล้วมีน้อยเหลือเกิน ในขณะที่มีผู้คนอีกนับพันๆ คนต้องการได้รับฟังคำเตือนเรื่องการเสด็จกลับมาในไม่ช้าของพระผู้ช่วยให้รอด  ข้าพเจ้ารู้สึกมีความปรารถนาอัดแน่นที่จะมองเห็นเหล่าชายหญิง ออกไปเต็มพละกำลัง เพื่อทำการภายใต้การทรงนำของพระวิญญาณบริสุทธิ์ เติมเต็มด้วยความรักของพระคริสต์เพื่อช่วยดวงวิญญาณทั้งหลายที่กำลังจะพินาศ” (เอลเลน จี.ไว้ท,คำพยานสำหรับคริสตจักร, เล่ม7, หน้า40)

`เหตุใดรายชื่ออันยาวเหยียดของพวกปุโรหิต และเผ่าเลวี ได้รับการกล่าวถึงในเนหะมีย์ 12:1-26 มีอะไรเชื่อมโยงระหว่างพวกเขา และการถวายกำแพงเยรูซาเล็ม ตามที่พรรณนาในส่วนที่สองของบทนี้ (เนหะมีย์ 12:27-47)`

พระเจ้าทรงประสงค์จะให้เราทำการทุกสิ่งด้วยวิธีที่ถูกต้อง ด้วยการอุทิศตัว และถวายชีวิตแด่พระเจ้า เป็นสิ่งที่ต้องทำเป็นอันดับแรก ก่อนจะประสบความสำเร็จที่ยิ่งใหญ่ ครอบครัวของปุโรหิตเหล่านี้ได้ช่วยเนหะมีย์สร้างกำแพงเมือง เพื่อที่พวกเขาสามารถจะนมัสการพระเจ้าผู้ทรงพระชนม์ได้อย่างปลอดภัยในพระวิหารโดยไม่ถูกขัดจังหวะจากภายนอก กำแพงเมืองมีความสำคัญสำหรับความปลอดภัย แต่ถ้าปราศจากการอุทิศถวายตัวของพวกปุโรหิต การนมัสการแท้จะตกอยู่ในภาวะอันตราย ดังนั้นประชาชนทั้งมวล ซึ่งทำหน้าที่แตกต่างกัน พวกเขาต่างมีบทบาทต้องแสดงออก