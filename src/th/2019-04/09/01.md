---
title:  การทดสอบ ความยากลำบาก และรายชื่อ
date:   23/11/2019
---

### อ่านข้อพระคัมภีร์สำหรับบทเรียนสัปดาห์นี้
เอสรา 1:9-11; ดาเนียล 1:1, 2; ดาเนียล บทที่ 5; เฉลยธรรมบัญญัติ 30:1-6;เอสรา 8:1-23; เนหะมีย์ 11:1, 2; เนหะมีย์ 12:1-26

> <p>ข้อควรจำ</p>
> “ได้สมทบกับพี่น้องของเขา กับขุนนางของเขา เข้าในการสาบาน และปฏิญาณที่จะดำเนินตามธรรมบัญญัติของพระเจ้า ซึ่งทรงมอบไว้กับโมเสสผู้รับใช้ของพระเจ้าและที่จะรักษา และกระทำตามพระบัญญัติของพระยาห์เวย์องค์เจ้านายของเรา และตามกฎหมาย และกฎเกณฑ์ของพระองค์” (เนหะมีย์ 10:29)

ตามปกติเราจะกระโดดข้ามลำดับของวงศ์ตระกูล และรายชื่อหรือรายการยาวๆในพระคัมภีร์ แต่องค์พระผู้เป็นเจ้าทรงดลใจให้ผู้เผยพระวจนะเขียนไว้ด้วยเหตุผลบางประการ องค์พระผู้เป็นเจ้าทรงเป็นพระเจ้าแห่งรายละเอียด พระองค์ทรงสังเกตสิ่งเจาะจงต่างๆ และสิ่งนี้ทำให้เรามั่นใจ และทำให้เราไม่หลงลืมพระองค์ ตัวอย่างของลำดับญาติ และวงศ์ตระกูลสองสามครอบครัวต่อไปนี้ ประกาศให้ทราบว่าพระเจ้าทรงทราบเรื่องราวทั้งหมดในครอบครัวของเรา และรายการของสิ่งต่างๆ บอกเราว่า พระเจ้าทรงดูแล ขณะที่คนอื่นดูเหมือนมองเห็นว่า ไม่มีความสำคัญ พระเยซูตรัสว่า พระเจ้าทรงดูนกกระจาบทั้งหลาย และแม้แต่ทรงนับเส้นผมบนศีรษะของเรา “นกกระจาบห้าตัว เขาขายสองอาส์ซารีอันไม่ใช่หรือ และนกนั้นแม้สักตัวเดียวพระเจ้าก็ไม่ได้ทรงลืมเลย ถึงผมของพวกเท่านก็ทรงนับไว้แล้วทุกเส้น อย่ากลัวเลย ท่านก็มีค่ามากกว่านกกระจาบหลายตัว” (ลูกา 12:6,7) ในเมื่อพระเจ้าทรงดูแลในรายละเอียดเหล่านี้ พระองค์ทรงดูแลเราทั้งหลายเช่นกัน และพระองค์ทรงทราบรายละเอียดของสรรพสิ่งที่สร้างความลำบากให้กับเราเช่นนั้น เราสามารถมีความเชื่อมั่นในพระองค์ได้เต็ม จงปลูกฝังความไว้วางใจ และพึ่งพาในพระองค์ เพราะองค์พระผู้เป็นเจ้าทรงเอาพระทัยใส่ในทุกพื้นที่แห่งชีวิตของเรา ขณะที่เรากำลังได้รับการเกื้อหนุนจิตใจเท่าที่เราจะรับได้ สิ่งนี้ควรได้บอกเราด้วยว่า เราจำเป็นต้องเอาใจใส่ในทุกพื้นที่อย่างดีเช่นกัน