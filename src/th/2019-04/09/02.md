---
title:  วันอาทิตย์ พระเจ้าแห่งประวัติศาสตร์
date:   24/11/2019
---

`อ่านเอสรา 1:9-11 และดาเนียนล 1:1, 2 ข้อพระคัมภีร์ในดาเนียลช่วยเราให้เข้าใจ สิ่งที่เอสรากำลังอ้างถึงอย่างไรบ้าง`

สังเกตว่าเอสราได้รับรายละเอียดอย่างไร ขณะที่ดาเนียล มองเห็นภาพใหญ่ซึ่งเป็นตัวแทนของสิ่งทั้งปวง ทั้งสองประการ ข้อพระคัมภีร์เหล่านี้แสดงให้เห็นว่า องค์พระผู้เป็นเจ้าทรงควบคุมสถานการณ์ “ประวัติศาสตร์ของนานาชาติพูดกับเราในปัจจุบัน โดยพูดกับทุกชนชาติ และแต่ละบุคคล พระองค์ทรงกำหนดสถานที่ในแผนการยิ่งใหญ่ของพระองค์ ทุกวันนี้มนุษย์ และชนชาติต่างๆ ได้รับการทดสอบโดยเครื่องหยั่งจิตใจในพระหัตถ์ของพระองค์ผู้ไม่เคยทำสิ่งผิดพลาด ทั้งหมดขึ้นอยู่กับการเลือกของเขาเอง ซึ่งเป็นตัวกำหนดชะตาชีวิต และพระเจ้าทรงใช้อำนาจเหนือคนทั้งปวงเพื่อทำให้พระประสงค์ของพระองค์ความสำเร็จ” (เอลเลน จี.ไว้ท์, ผู้เผยพระวจนะ และกษัตริย์, หน้า 536)

`อ่านดาเนียล บทที่ 5 ข้อพระคัมภีร์นี้สอนอะไรเรา เกี่ยวกับการพิพากษา ที่พระเจ้าทรงตัดสินชีวิตของกษัตริย์เบลชัสซาร์`

บาบิโลนได้ล้มลงในเดือนตุลาคม ปี ก.ค.ศ. 539 เมื่อกษัตริย์ไซรัสของอาณาจักรเปอร์เซียได้ชัยชนะเหนือกษัตริย์เบลชัสซาร์ของบาบิโลน ซึ่งพระองค์ได้ไว้วางใจอย่างผิดๆ ในความสำเร็จของอาณาจักรของพระองค์ ขณะที่พระองค์ใช้ชีวิตอย่างหรูหราฟุ่มเฟือย ทะนงตน พระองค์ยังจัดงานเลี้ยงฉลองในคืนที่อาณาจักรกำลังจะล่มสลายลง ทั้งที่มีกองทหารอันเกรียงไกรของข้าศึกกำลังล้อมนครบาบิโลนไว้ และในคืนนั้นเองที่นครใหญ่ได้ล้มลงต่อกองทหารของเมโด-เปอร์เซีย พระองค์ถูกฆ่าตาย ตามอักษรที่ถูกเขียนด้วยพระหัตถ์จากเบื้องบนว่า “ฝ่าพระบาทได้ถูกชั่งในตราชู ทรงเห็นว่ายังขาดอยู่” (ดาเนียล 5:7) แม้ว่ากษัตริย์เบลชัสซาร์ทราบดีถึงชะตากรรม และการกลับใจของกษัตริย์เนบูคัดเนสซาร์ผู้ยิ่งใหญ่ แต่พระองค์หาได้เรียนรู้บทเรียนสำหรับพระองค์ไม่จึงมักจะเกิดเรื่องเศร้าสลดขึ้นเสมอเมื่อคนไม่ฟังคำเตือนของพระเจ้า และไม่ปฏิบัติตามคำสั่งสอนของพระองค์ ผู้เผยพระวจนะดาเนียลยังรับราชการอยู่ในสำนักพระราชวังของกษัตริย์เสมอมา แต่กษัตริย์ไม่ทรงรับรู้ถึงท่าน และพระเจ้าของท่านเมื่อเราสูญเสียความรู้สึกว่าพระเจ้าทรงฤทธานุภาพ และทรงบริสุทธิ์ และพระองค์ทรงพระชนม์อยู่ เท่ากับเราได้เดินทางชีวิตบนเส้นทางร่วมกับความสับสน และปัญหาต่างๆ จะมาพร้อมกับความเศร้าและความตาย

`หลังจากที่ดาเนียลเล่าสั้นๆ ถึงเรื่องกษัตริย์เนบูคัดเนสซาร์ ท่านได้กล่าวว่า “ข้าแต่ท่านเบลชัสซาร์ ฝ่าพระบาทเป็นราชโอรส แม้ฝ่าพระบาททรงทราบสิ่งเหล่านี้แล้ว ก็ไม่ถ่อมพระทัย” (ดาเนียล 5:22) เราสามารถจะสร้างความมั่นใจ ในบริบทของชีวิตเราเอง จะไม่ทำความผิดพลาดที่กษัตริย์เบลชัสซาร์ได้ทำ เราจะให้ความจริงของไม้กางเขนทำให้เราถ่อมใจลงต่อพระพักตร์พระเจ้าได้อย่างไร`