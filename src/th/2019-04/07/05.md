---
title:  วันพุธ พระบัญญัติและผู้เผยพระวจนะ
date:   13/11/2019
---

`อ่านเนหะมีย์ 9:23-31 ชาวอิสราเอลมีพฤติกรรมอย่างไร เมื่อทำการเปรียบเทียบกับพระเจ้า “ผู้ทรงพระมหากรุณาธิคุณยิ่งใหญ่” (เนหะมีย์ 9:25)`

ในตอนต่อมาของคำอธิษฐาน และเรื่องเทศน์มุ่งเน้นไปที่ชีวิตในแผ่นดินคานาอัน เมื่อชาวอิสราเอลเข้าไปยึดครองแผ่นดิน ซึ่งพระเจ้าได้ทรงประทานให้พวกเขา ในแผ่นดินนั้นประกอบด้วยตัวเมืองต่างๆ ไร่องุ่น และทุ่งนาพร้อมสำหรับการใช้งานได้ แต่พวกเขาได้รับสิ่งทั้งหมดนี้อย่างไม่เห็นคุณค่าใน เนหะมีย์ 9:25 ตอนสุดท้ายของข้อกล่าวว่า “พวกเขาจึงได้กินอิ่มสมบูรณ์ กลายเป็นคนอ้วน และ ปิติยินดีในพระมหากรุณาธิคุณของพระองค์” (หมายเหตุ: พระคัมภีร์ภาษาไทยฉบับล่าสุดไม่แปลข้อข้อความในวงเล็บ คำว่า “กลายเป็นคนอ้วน พบได้ไม่กี่แห่งในพระคัมภีร์) (เฉลยธรรมบัญญัติ 32:15 และ เยเรมีย์ 5:28) และแต่ละครั้งมีความหมายแฝงในเชิงลบ

ชาวอิสราเอลอาจมี “ความปีติยินดีในพระมหากรุณาธิคุณในความยิ่งใหญ่ของพระเจ้า” แต่พวกเขาไม่ได้ปีติยินดีในพระเจ้า แต่ปีติยินดีที่มีสารพัดสิ่งอุดมสมบูรณ์ ปรากฏชัดว่า การมีสิ่งสารพัดไม่ได้ทำให้ชาวอิสราเอลดำเนินชีวิตใกล้ชิดพระเจ้า หลายครั้งเราคิดว่า “ถ้าฉันเพียงมีสิ่งนี้ สิ่งนั้น ฉันคงจะมีความสุข” น่าเสียดายเรามองเห็นคนอิสราเอลมีทุกสิ่งจากพระเจ้า แทนที่จะมีความสุข แต่สารพัดสิ่งเหล่านั้นกลับทำให้พวกเขาอุทิศตนเองแก่พระเจ้าน้อยลง บ่อยครั้งช่างเป็นการง่ายจริงๆ สำหรับเราที่จะไปเน้นเงินทองสิ่งของที่ได้มา ขณะที่หลงลืมผู้ทรงประทานสิ่งเหล่านั้น นี่นับเป็นการหลอกลวงที่ร้ายกาจ

แน่นอน นี่ไม่ได้หมายความว่า เราจะไม่มีความสุขสำหรับสิ่งของต่างๆ ที่พระเจ้าทรงประทานให้เรา พระองค์ประสงค์ให้เรามีความยินดีในสิ่งที่พระองค์ทรงประทานให้ แต่ความยินดีไม่ได้รับประกันว่าเราจะมีความสัมพันธ์ที่ดีกับพระเจ้า ที่จริงแล้ว ถ้าเราไม่ระมัดระวัง สิ่งเหล่านี้จะกลายเป็นก้อนหินทำให้เราเดินสะดุดได้

อย่างไรก็ดี ในบทเรียนนี้ พวกผู้นำพากันสารภาพที่พวกเขาไม่สัตย์ซื่อต่อพระเจ้า ขณะที่พวกเขามองผ่านประวัติศาสตร์ พวกเขามองเห็นหัวข้อเจาะจงของความผิดซึ่งพวกเขาได้ทำไปในนามของชนชาติ ลักษณะสองประการที่โผล่ปรากฏขึ้นหลายครั้งคือ: (1) ชาวอิสราเอลทิ้งพระบัญญัติของพระเจ้า และ (2) พวกเขาทำการข่มเหงผู้เผยพระวจนะของพระองค์

เวลานี้พวกเขาตระหนักว่าพระบัญญัติของพระเจ้า และผู้เผยพระวจนะของพระองค์มีความจำเป็นต่อการพัฒนาของพวกเขาในฐานะเป็นประเทศที่เป็นประชากรของพระเจ้าและในฐานะบุคคล คำอธิษฐานของพวกเขากล่าวเน้นในบทสรุปในเรื่องนี้โดยกล่าวว่า “ถ้ามนุษย์รักษาพระบัญญัติของพระเจ้า พระองค์จะทรงสถิตอยู่กับพวกเขา” และ “เพราะฉะนั้นเจ้าทั้งหลายจึงต้องรักษากฎเกณฑ์ของเรา และกฎหมายของเรา ผู้ที่ทำตามจึงจะมีชีวิตอยู่ เราคือยาห์เวห์” (เนหะมีย์ 9:29; เลวีนิติ 18:5) และโดยการเน้นจุดเด่น ว่าพระวิญญาณบริสุทธิ์ของพระเจ้าเป็นผู้ดลใจผู้เผยพระวจนะให้เขียน หรือพูดออกมา พระเจ้าทรงประทานพระบัญญัติให้เรา เพื่อเราจะมีชีวิตอย่างครบบริบูรณ์ และพระองค์ทรงส่งผู้เผยพระวจนะของพระองค์มาเป็นผู้นำเราให้เข้าใจความจริงของพระองค์ สิ่งที่เราทำกับของประทานเหล่านี้ เป็นคำถามของสิ่ง ซึ่งขาดเสียมิได้สำหรับเราทั้งปวง