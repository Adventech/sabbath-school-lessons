---
title:  วันพฤหัสบดี การสรรเสริญและการอ้อนวอน
date:   14/11/2019
---

`อ่านเนหะมีย์ 9:32-38 จุดเน้นตอนจบคำอธิษฐานสารภาพบาปคืออะไร`

คำอธิษฐานได้หวนกลับมาสรรเสริญพระเจ้าว่าพระองค์คือใคร: พระองค์ทรงยิ่งใหญ่ ทรงมหิทธิฤทธิ์ และน่าเกรงขาม พระองค์ทรงรักษาพันธสัญญา และทรงพระกรุณา ดูเหมือนพวกเขามีความจริงใจในการรับรู้ของพวกเขาว่า พระเจ้าทรงแสนดีต่อพวกเขาเพียงใด

ในเวลาเดียวกันพวกเขาได้กล่าวอ้อนวอนด้วยการทำพันธสัญญากับพระเจ้า ซึ่งได้กล่าวพรรณนาในรายละเอียดใน เนหะมีย์ บทที่ 10

“ข้าแต่พระเจ้าของข้าพระองค์ทั้งหลาย ซึ่งเป็นพระเจ้ายิ่งใหญ่ ทรงฤทธิ์ และน่าเกรงขาม ผู้ทรงรักษาพันธสัญญา และความรักมั่นคง ฉะนั้นขอพระองค์อย่าทรงเห็นว่า ความทุกข์ยากลำบากทั้งสิ้นนั้นเป็นแต่สิ่งเล็กน้อย  ซึ่งบังเกิดขึ้นกับข้าพระองค์ทั้งหลาย กับบรรดากษัตริย์ของข้าพระองค์ กับบรรดาเจ้านาย บรรดาปุโรหิต บรรดาผู้เผยพระวจนะ บรรพบุรุษ และชนชาติของพระองค์ทั้งสิ้น ตั้งแต่สมัยกษัตริย์อัสซีเรีย จนถึงวันนี้” (เนหะมีย์ 9:32)

ประชาชนจะต้องจ่ายเงินภาษีให้กับกษัตริย์ทั้งหลายที่ปกครองพวกเขา  ความกดดันจากทุกด้านกำลังรบกวนชนกลุ่มเล็กทั่วอิสราเอล และพวกเขารู้สึกเหน็ดเหนื่อยท้อแท้ พวกเขาต้องอดกลั้นอดทนต่อนักปกครองแบบกดขี่คนแล้วคนเล่า และพวกเขารอความหวังที่จะได้รับการบรรเทา

น่าสนใจจริง ที่พวกเขาเรียกพวกเขาเองว่าผู้รับใช้หลังจากได้สาธยายความไม่สัตย์ซื่อของชนชาติของพวกเขาในอดีตจบลง แล้วเริ่มเอ่ยถึงพวกเขาเองด้วยคำว่า ผู้รับใช้ทั้งหลาย แน่นอน พวกเขาเชื่อฟังผู้อยู่เหนือพวกเขา การใช้ถ้อยคำดังกล่าว บอกเป็นนัยว่าพวกเขาตะหนักว่า พวกเขาต้องเชื่อฟังองค์พระผู้เป็นเจ้าไม่เหมือนคนรุ่นก่อนที่ดื้อดึง นี่เป็นการแสดงออกถึงความปรารถนาของพวกเขา ที่จะเป็นคนสัตย์ซื่อต่อองค์พระผู้เป็นเจ้า และพระบัญญัติของพระองค์ และในฐานะที่เป็นผู้รับใช้ทั้งหลายของพระเจ้า พวกเขาทูลขอพระองค์ให้เข้าแทรกแซงสิ่งที่พวกเขากำลังเผชิญหน้าอยู่แทนพวกเขาด้วย

ชุมชนของเอสราและเนหะมีย์ บรรยายถึงประสบการณ์ที่พวกเขากำลังเผชิญอยู่ว่า “เราทั้งหลายเป็นทุกข์นัก” (เนหะมีย์ 9:37) ซึ่งเปรียบได้กับความยากลำบากที่คนอิสราเอลได้ประสบขณะอยู่ในประเทศอียิปต์ (เนหะมีย์ 9:9)  การอธิษฐานสรรเสริญพระเจ้า และทูลขอพระองค์อย่าได้ทรงมองข้าม พวกเขา ตอนนี้ชุมชนทูลขอพระเจ้าให้เข้ามาแทรกแซง เหมือนที่พระองค์ทรงทำในอดีต แม้ว่าพวกเขาไม่มีคุณค่าเหมาะสมเพียงพอ เพราะจะว่าไปไม่มีแม้กษัตริย์องค์เดียว เจ้าชายองค์เดียว แม้แต่พวกปุโรหิต และผู้เผยพระวจนะ หรือบรรพบุรุษที่สัตย์ซื่อ ดังนั้นพวกเขาไว้วางใจในพระคุณของเจ้าองค์เดียวเท่านั้น เพราะพระองค์ทรงพระเมตตา และพวกเขาจะไม่วางใจในผลงานของบรรพบุรุษของพวกเขา แต่หวังให้องค์พระผู้เป็นเจ้าจะเข้าแทรกแซงแทนพวกเขา

`อ่านโรม 5:6-8 ข้อพระคัมภีร์เหล่านี้สะท้อนสิ่งที่ชาวอิสราเอลกำลังทูลขอพระเจ้าอะไรบ้าง เราได้รับคำหนุนใจอะไรจากการอธิษฐานนี้ และท่านอัครทูตเปาโลกำลังกล่าวอะไรในพระธรรมโรม`