---
title:  พระเจ้าผู้ทรงให้อภัยเรา
date:   09/11/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ 9:1-3; ดาเนียล 9:4-19; เนหะมีย์ 9:4-8; โคโลสี 1:16, 17; เนหะมีย์ 9:9-38; โรม 5:6-8

> <p>ข้อควรจำ</p>
> “ผู้ซ่อนการละเมิดของตนไว้ จะไม่เจริญ แต่ผู้ที่สารภาพ และทิ้งมันจะได้รับความกรุณา” (สุภาษิต 28:13)

ภายหลังวันเลี้ยงฉลองเทศกาลอยู่เพิงได้เสร็จสิ้นลง พวกผู้นำได้รวบรวมประชาชนอีกรอบหนึ่ง พวกเขาพึ่งได้เฉลิมฉลอง ตอนนี้เป็นเวลาจะสารภาพความผิดและกลับใจใหม่ต่อพระพักตร์พระเจ้า

ตอนแรกพวกผู้นำบอกพวกเขาให้หยุดแสดงความเศร้าโศก และการมีความรู้สึกเสียใจต่อความผิดบาปที่พวกเขาได้ทำ แต่นั่นไม่ได้หมายความว่า ความทุกข์โศกเศร้า และการสารภาพบาปไม่มีความสำคัญ แต่บัดนี้ เพราะพวกเขาได้เฉลิมฉลองในพิธีแห่งความยินดีไปแล้ว เวลานี้เป็นเวลาจะต้องทำการสารภาพความบาปอย่างเหมาะสมต่อไป

สิ่งที่เกิดขึ้นตรงนี้ไม่ได้เริ่มจากความปีติยินดี ตามด้วยการสารภาพความบาป ที่จะต้องทำในรูปนี้เสมอไป หรือหมายถึงเพียงการสลับอันดับก่อนหลัง แม้เราอาจต้องการลำดับตามธรรมชาติ คือการสารภาพบาปเป็นอันดับแรก และตามด้วยการเฉลิมฉลอง บางทีการเฉลิมฉลองในพระเมตตาคุณของพระเจ้าในชีวิตของเราควรมาก่อน อย่างไรก็ดี โรม 2:4 ตอนหนึ่งกล่าวว่า “พระกรุณาคุณของพระเจ้านั้น มุ่งจะจะชักนำท่านให้กลับใจใหม่” พระคุณ ความดีของพระเจ้าควรได้ปลุกใจเราให้ต้องการสรรเสริญ และเลี้ยงฉลอง ขณะเดียวกันได้เตือนเราให้ระลึกว่า เราจำเป็นต้องได้รับการอภัยบาป ได้รับการชำระให้สะอาด และการสร้างขึ้นใหม่