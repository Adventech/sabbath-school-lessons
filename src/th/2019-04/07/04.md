---
title:  วันอังคาร บทเรียนในอดีต
date:   12/11/2019
---

`อ่านเนหะมีย์ 9:9-22 ส่วนนี้ของคำอธิษฐานมีความแตกต่างจากส่วนแรกอย่างไร`

ช่วงเปลี่ยนผ่านจากการสรรเสริญพระนามของพระเจ้าสำหรับความสัตย์ซื่อของพระองค์ แล้วเล่าเปรียบเทียบถึงความไม่สัตย์ซื่อของชาวอิสราเอลขณะอยู่ในประเทศอียิปต์ และประสบการณ์ในถิ่นทุรกันดาร ซึ่งทำให้เรามองเห็นโครงร่าง แตกต่างไปโดยสิ้นเชิง กับสิ่งต่างๆ ที่พระเจ้าทรงประทานแก่คนอิสราเอลจึงเป็นสิ่งที่น่าเศร้า ที่บรรพชนตอบสนองต่อของประทาน ด้วยความมีทิฐิ ความดื้อดึง และความไม่ใส่ใจในกิจกรรมแห่งความการุณย์ของพระเจ้าท่ามกลางพวกเขา

การรับรู้ถึงความล้มเหลวของมนุษย์ ว่าขาดการอุทิศถวายอย่างใจจริงต่อพระเจ้า นับเป็นก้าวสำคัญสู่การสารภาพบาป และการกลับใจใหม่ และแม้ข้อพระคัมภีร์เหล่านี้ซึ่งพูดเกี่ยวกับผู้คนที่ถูกกันออกไปห่างไกลเรา ไม่มีใครสามารถปฏิเสธว่าทุกคนท่ามกลางพวกเรา ว่ามีปัญหาในประเด็นเดียวกัน

ตรงนี้คือจุดที่พระกิตติคุณเข้ามาเพื่อเรา และเพื่อพวกเขาเช่นกัน การสารภาพความบาปของเราไม่ได้ช่วยให้เราได้รับความรอด ความรอดมีมาโดยการถวายบูชาของพระคริสต์ในนามของเรา การสารภาพจะต้องตามมาด้วยการกลับใจใหม่ ซึ่งถือเป็นศูนย์กลางของการรับรู้ว่า เราจะได้รับการชำระให้บริสุทธิ์โดยพระคริสต์เท่านั้น “ผ่านการกลับใจใหม่ และความเชื่อ เราต้อนรับพระคริสต์เป็นพระผู้ช่วยให้รอดของเรา องค์พระผู้เป็นเจ้าทรงเป็นผู้อภัยความบาปของเรา และทรงยกการลงโทษความบาปตามที่พระวจนะของพระเจ้าได้กล่าวไว้ ให้ลงโทษผู้ที่ได้ล่วงละเมิดพระบัญญัติของพระองค์ ดังนั้นคนบาปจึงสามารถยืนต่อพระพักตร์ของพระเจ้าดังผู้บริสุทธิ์ เพราะพระคริสต์ได้ทรงนำเขาสู่ความชื่นชมยินดีของชาวสวรรค์แล้ว และโดยพระวิญญาณบริสุทธิ์พวกเขาสามารถมีความสัมพันธ์กับพระบิดา และพระบุตรได้” (เอนเลน จี.ไว้ท์,Selected Messages, เล่ม 3, หน้า 191)

ในเวลาเดียวกัน เพราะพระคุณ และความดีของพระเจ้า ได้ทำให้เราสารภาพความบาปของเรา และกลับใจใหม่จากทางผิดบาป เราจะต้องมีความตั้งใจมุ่งมั่นโดยอาศัยฤทธิ์อำนาจของพระเจ้าเช่นกัน ในการที่เราจะละทิ้งพฤติกรรมแห่งความบาปทั้งปวง

ในห้วงลึกสุดของอดีต อิสราเอลเป็นชนชาติที่ดื้อดึง แต่พระเจ้าได้ทรงรักพวกเขาตลอดมา เมื่อเรามองย้อนกลับไปดูจะเห็นว่าพระเจ้าได้ทรงทำอะไรบ้างสำหรับชนชาติอิสราเอล เป็นสิ่งเตือนใจชาวอิสราเอลว่า พระเจ้าได้ทำสิ่งต่างๆ มากมายเพื่อพวกเขาในอดีต และพระองค์จะทรงดูแลพวกเขาในปัจจุบัน และจะทรงดูแลต่อไปในอนาคต นี่คือสาเหตุว่า ทำไมจึงสำคัญมากสำหรับผู้คน ที่จะระลึกถึงพระเจ้าเสมอว่าพระเจ้าได้ทรงทำอะไรในประวัติความเป็นมาของพวกเขา เมื่อพวกเขาหลงลืมโดยเฉพาะเมื่อพวกเขาตกสู่ความยุ่งยาก

`ให้คุณคิดย้อนกลับไป ณ เวลาหนึ่งที่คุณแน่ใจว่าพระเจ้าได้ทรงทำงานในชีวิตของคุณ เพื่อนำคำปลอบประโลมจากสิ่งที่พระเจ้าได้ทรงช่วยคุณ มาเป็นกำลังใจในครั้งต่อไปเมื่อคุณต้องต่อสู้ดิ้นรนกับบางสิ่ง คุณสามารถเรียนรู้ถึงคุณความดีของพระเจ้าท่ามกลางเวลาเมื่อคุณท้อแท้สุดๆ เพื่อเสริมกำลังใจตัวเองอย่างไร`