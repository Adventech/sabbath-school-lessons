---
title:  วันจันทร์ การเริ่มต้นอธิษฐาน
date:   11/11/2019
---

การตอบสนองของประชาชนต่อการได้รับฟังจากการอ่านพระคัมภีร์ พวกเขาได้ร่วมกันอธิษฐานซึ่งใช้เวลานานมาก ในการพรรณนาถึงพระคุณความดีของพระเจ้า เมื่อเปรียบเทียบประวัติศาสตร์กับความสัตย์ซื่อของชาวอิสราเอลในอดีต คนหนึ่งสามารถสังเกตได้ว่า การตอบสนองครั้งนั้นเป็นประดุจเรื่องเทศน์มากกว่าการอธิษฐาน เพราะพระคัมภีร์เกือบทุกข้อเปรียบเทียบได้กับคำเทศนาสั่งสอน ณ ที่ใดที่หนึ่งในพระคัมภีร์

`อ่านเนหะมี 9:4-8 เพราะเหตุใดการอธิษฐานจึงเริ่มต้นด้วยการมุ่งเน้นไปที่พระคัมภีร์บางข้อ`

ในส่วนแรกของคำอธิษฐาน ประชาชนร่วมกันโมทนาพระคุณ สรรเสริญพระนาม และถวายพระสิริอย่างเจาะจงแด่พระนามของพระเจ้า ในวัฒนธรรมของชาวฮีบรู “นาม”ไม่เป็นเพียงใครคนหนึ่งเรียกอีกคนหนึ่ง แต่บอกให้ทราบถึงเอกลักษณ์เฉพาะของเขา ดังนั้นการสรรเสริญพระนามของพระเจ้ามีความสำคัญยิ่ง เพราะเป็นการเผยให้โลกเห็นว่า พระนามนี้เป็นนามที่ควรค่าแก่การสักการะและถวายพระสิริ เพราะนี่เป็นพระนามของพระผู้สร้างแห่งจักรวาล  คำอธิษฐานในวันนั้นเริ่มต้นด้วยการนมัสการพระเจ้าในฐานะที่พระองค์ทรงเป็นพระผู้สร้าง และพระเจ้าผู้ทรงรักษาทุกสิ่งไว้ (เนหะมีย์ 9:6, อ่าน โคโลสี 1:16, 17 ด้วย) คำว่า “รักษาทุกสิ่งไว้” มาจากคำกริยาในภาษาฮีบรู ซึ่งหมายถึง “รักษาให้คงสภาพเดิม หรือ คงความมีชีวิตชีวาไว้”

พระเจ้าผู้ทรงสร้างสรรพสิ่ง เป็นผู้ทรงเลือกอับราฮัม ไม่ใช่เพราะท่านมีลักษณะพิเศษอะไรมากกว่า “ดวงใจของท่าน” มี “ความสัตย์ซื่อ” เมื่ออ่านดูประวัติของท่าน ดูเหมือนท่านขาดความเชื่อในหลายโอกาส แต่ในที่สุดเมื่อพระเจ้าทรงขอให้ท่านถวายบุตรของเป็นเครื่องถวายบูชาแก่พระองค์ และท่านไม่ล้มเหลว (ดู ปฐมกาล บทที่ 22) อับราฮัมไม่ได้เรียนรู้ที่จะเป็นคนสัตย์ซื่อเพียงแค่ข้ามคืน แต่ตลอดเวลานานปีในการติดตามพระเจ้า ในภาษาฮีบรู คำว่า “ดวงใจ” อ้างถึง “จิตใจ” ด้วย หรือกล่าวได้อีกอย่างว่า อับราฮัมได้พัฒนาความสัตย์ซื่อขึ้นในความคิด และในการกระทำ จนเป็นที่รับรู้ได้โดยพระเจ้า

ในการเริ่มต้นไม่กี่ประโยคในคำอธิษฐานของชาวอิสราเอลในครั้งนั้น มีการเอ่ยว่าพระเจ้าทรงเป็น (1) พระผู้ทรงสร้าง (2) ผู้ทรงรักษาทุกสิ่งไว้ (3) ผู้ทรงรักษาพระสัญญา ก่อนอื่นชาวอิสราเอลได้รับการเตือนใจให้ตระหนักว่า พระเจ้าคือใคร : พระองค์ทรงสัตย์ซื่อ ทรงเป็นพระเจ้าผู้ทรงสร้างเรา ทรงรักษาเราไว้ และพระองค์ทรงรักษาพระสัญญาที่ทรงให้ไว้ต่อเราเสมอ การระลึกความจริงเหล่านี้ของพระเจ้าไว้ จะช่วยเราให้มองเห็นพระเจ้าในทัศนวิสัยที่เป็นจริงทุกมุมมอง และเรียนรู้ ที่จะไว้วางใจในพระองค์ในเวลายากลำบากที่สุดของเรา ขณะที่เราอาจรู้สึกเหมือนว่า พระองค์ทรงอยู่ห่างไกลเรา อีกทั้งคิดในแง่ลบว่า พระองค์ไม่ทรงห่วงใยเราแล้ว ซึ่งเป็นการท้าทายที่เราคิดขึ้นเอง

`เพราะเหตุใดหลักความเชื่อเรื่องพระเจ้าที่เป็นพระผู้สร้างจึงเป็นศูนย์กลางแห่งความเชื่อของเรา นอกจากนี้แล้วมีหลักความเชื่อข้อใดอีกที่สำคัญ เรื่องวันสะบาโตเกี่ยวข้องกับการนมัสการพระผู้สร้างอย่างไร`