---
title:  วันศุกร์ ความคิดเพิ่มเติม
date:   15/11/2019
---

อ่านงานเขียนของ เอลเลน จี.ไว้ท์ในบท “การสารภาพความบาป” หน้า 37-41, เคล็ดลับแห่งความสุข

ในเนหะมีย์ 9:25 กล่าวว่า ชาวฮีบรูทั้งหลายสนทนากันว่า บรรพบุรุษของพวกเขามีความรู้สึก “ปีติยินดีในพระมหากรุณาธิคุณของพระเจ้า” พระเจ้าทรงเป็นผู้ทรงประกอบการดียิ่งใหญ่ รากศัพท์ตรงนี้เป็นคำเดียวกับคำว่า “เอเดน” ซึ่งเป็นชื่อของสวนที่พระเจ้าทรงประทานให้กับอาดัม และเอวา บรรพบุรุษของมนุษย์คู่แรกเข้าอาศัย (ปฐมกาล 2:15) บางถ้าจะให้ดีต้องแปลว่า “พวกเขารู้สึกเหมือนได้อยู่ในสวนเอเดน” หากใช้คำว่า “เอเดน” เป็นคำกริยา

พระกิตติคุณทำให้กลับไปสู่สภาพเดิม มีสัญลักษณ์อะไรที่เราสามารถจะใช้แทนสวนเอเดน ซึ่งในที่สุดเราทั้งปวงจะถูกทำให้กลับสู่สภาพเดิมได้ พระเจ้าทรงเรียกชาวฮีบรู (ท่านอับราฮัม และต่อมาเผ่าพันธุ์ของท่าน) ให้ออกมา และเดินไปสู่ทางแยกแห่งโลกสมัยโบราณเพื่อสร้างสิ่งที่สะท้อนสวนเอเดนใกล้ชิดที่สุด ซึ่งอาจปรากฏอยู่ได้แม้แต่หลังจากชาวยิวได้กลายเป็นคนพลัดถิ่น และได้กลับมายังแผ่นดินบ้านเกิด ศักยภาพยังคงอยู่ตรงนั้น “เพราะว่าพระยาห์เวห์จะทรงชูใจศิโยน พระองค์จะทรงชูใจที่ทิ้งร้างทุกแห่งของเธอ และจะทำให้ถิ่นทุรกันดารของเธอเหมือนสวนเอเดน” (อิสยาห์51:3) ถูกแล้วผู้คนมีความยินดีในพระพรด้านวัตถุสิ่งของ ที่องค์พระผู้เป็นเจ้าทรงสัญญากับพวกเขา พระพรที่ประทานให้ ไม่ว่าจะเป็นไปในระดับใดในโลกที่ล้มลง สิ่งเหล่านี้ควรทำให้เรารำลึกถึงความอุดมสมบูรณ์ของสวนเอเดน และนั่นเป็นสิ่งดี พวกเขาสมควรจะได้รับความชื่นชมยินดี พระเจ้าทรงสร้างโลกด้วยวัตถุธาตุต่างๆ อย่างลงตัว เพื่อให้ชาวอิสราเอลสมัยโบราณรู้สึกชื่นชมยินดีในพระพรที่ทรงประทานให้ ความบาปของพวกเขาคือ “การคิดถึงสรรพสิ่งสมบูรณ์คล้ายสวนเอเดนสำหรับพวกเขาเอง” แทนที่จะคิดสิ่งที่พวกเขาได้รับจากความดียิ่งใหญ่ของพระเจ้า แต่พวกเขาลืมองค์พระผู้เป็นเจ้า (เอเสเคียล 23:35) พระเจ้าแสนดีผู้ทรงประทานความสมบูรณ์ให้กับพวกเขา แทนที่สิ่งดีงามนั้นจะดลใจพวกเขาไม่ให้หยุดที่สิ่งของที่พวกเขาได้รับ ซึ่งก็สิ้นสุดลงตรงนั้น สิ่งที่พวกเขาควรทำคือการขอบพระคุณ และสรรเสริญในสิ่งดีงามของพระเจ้า แล้วพวกเขาก็จะรับพระพรตามมาไม่รู้จบ สิ่งที่พวกควรได้ทำคือการเปิดเผยพระเจ้าให้กับประชาชาติที่อยู่รายรอบดินแดนของพวกเขา

**คำถามเพื่อการอภิปราย**

`1.	พระเยซูตรัสว่า “เมล็ดซึ่งหว่านกลางหนามนั้น ได้แก่บุคคลที่ได้ฟังพระวจนะ แต่ความกังวลของโลก และการล่อลวงของทรัพย์สมบัติรัดพระวจนะนั้นเสียจึงไม่เกิดผล” (มัทธิว 13:22) คำว่า “การล่อลวงของทรัพย์สมบัติ” มีความหมายอย่างไร และเกี่ยวข้อกับการอธิษฐานสารภาพบาปของคนอิสราเอลในบทเรียนสัปดาห์นี้อย่างไร`

`2.	จากคำอธิษฐานในเนหะมีย์ บทที่ 9 ที่กล่าวถึงพระผู้สร้างและค้ำจุนชีวิต สิ่งนี้บ่งบอกว่า การสร้างโลกเป็นพื้นฐานทางความเชื่อของเราอย่างไร`

`3.	เราจะตระหนักถึงการรับรู้ตั้งแต่เดิมที่เต็มไปด้วยความบาป โดยไม่ปล่อยให้ซาตานใช้ความบาปตามธรรมชาติของเราทำให้เราท้อถอยและละทิ้งความเชื่อได้อย่างไร`