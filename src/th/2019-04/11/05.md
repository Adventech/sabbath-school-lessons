---
title:  วันพุธ การย่ำองุ่นในวันสะบาโต
date:   11/12/2019
---

`อ่านเนหะมีย์ 13:15, 16 ประเด็นอะไรที่เนหะมีย์นำมากล่าวถึงตรงนี้` 

เป็นการไม่ง่ายที่คนหนึ่งจะยืนขึ้นเพื่อพระเจ้าเมื่อคุณอยู่ในคนกลุ่มน้อย เพราะว่าพระเจ้าตรัสว่า วันสะบาโตจะต้องถือรักษาไว้เป็นวันบริสุทธิ์ อย่าให้คนหนึ่งทำงานใดๆ เนหะมีย์มีความตั้งใจเพื่อให้แน่ใจว่าพระบัญชาของพระเจ้าได้รับการปฏิบัติตามในกรุงเยรูซาเล็ม ไม่สงสัยเลยเนหะมีย์รู้สึกว่าในตำแหน่งที่ท่านแบกรับอยู่ ท่านมีพันธะรับผิดชอบด้านศีลธรรมด้วย ดังนั้นท่านจึงได้เริ่มปฏิบัติการในเรื่องนี้

วันสะบาโตเป็นวันสำคัญที่สุดในสัปดาห์ของการทรงสร้าง เพราะเป็นวันที่มีความพิเศษผู้คนจะได้รับการฟื้นฟู และถูกเสริมด้วยพลังใหม่ด้วยการใช้เวลากับพระเจ้าในลักษณะที่พวกเขาไม่อาจผูกมัดไว้ด้วยงานอาชีพของพวกเขา หรือการติดตามหรือดำเนินตามเส้นทางโลก

มีคำกล่าวไว้นานแล้วว่า “วันสะบาโตรักษาชาวอิสราเอลไว้มากกว่าที่ชาวอิสราเอลรักษาวันสะบาโต” หมายความว่า วันสะบาโตมีอิทธิพลในการช่วยรักษาความเชื่อของชาวอิสราเอลให้คงอยู่ได้ เช่นเดียวกันวันสะบาโตรักษาความเชื่อของผู้คนไว้ในพระคุณ เมื่อพวกเขาแสวงหา และถือรักษาวันสะบาโต พวกเขาได้รับความชื่นชมยินดีด้านร่างกายและจิตวิญญาณที่พระเจ้าทรงประทานให้

`อ่านเนหะมีย์ 13:17-22 เนหะมีย์ทำอะไรเพื่อหยุดการซื้อขายในวันสะบาโตในกรุงเยรูซาเล็ม`

เพราะเนหะมีย์เป็นผู้สำเร็จราชการแห่งยูดาห์ ท่านมองเห็นตัวท่านมีบทบาทของผู้บังคับใช้บัญญัติของพระเจ้า ท่านได้กลายเป็นผู้รักษากฎหมายของบ้านเมือง ซึ่งรวมถึงพระบัญญัติเรื่องวันสะบาโตด้วย อนึ่งหากพวกขุนนาง หรือเจ้านายของยูดาห์ยืนขึ้นต่อต้านความไม่สัตย์ซื่อของมหาปุโรหิต เนหะมีย์คงจะไม่ต้องพบว่าท่านจะตกอยู่ในสถานะลำบากเช่นนี้ อย่างไรก็ตาม ผู้ปกครองและขุนนาง บางทีอาจจะรู้สึกแค้นเคืองเนหะมีย์ ที่ทำให้พวกเขากลับไปสู่ความไม่คล่องมือด้านการเงินเหมือนเมื่อก่อน และพวกเขาดูเหมือนไม่ต่อต้าน จากการที่เนหะมีย์เปลี่ยนแปลงสิ่งที่มหาปุโรหิตของเอลียาชีบ และโทบีอาห์นำเข้ามา

เนหะมีย์ต่อว่าเหล่าขุนนางก่อน แล้วจากนั้นสั่งให้เจ้าหน้าที่รักษาประตูปิดประตูก่อนดวงอาทิตย์ตกดินในวันศุกร์ วันเสาร์ปิดประตูไว้สนิท และเปิดตอนดวงอาทิตย์ตกดินไปแล้วในวันเสาร์ ออกคำสั่งเท่านั้นไม่พอท่านส่งผู้รับใช้ของท่านไปคอยดูแลเจ้าหน้าที่รักษาประตูอีกทอดหนึ่ง ต่อมาเนหะมีย์สั่งย้ายตลาดค้าขายไปนอกกำแพงเมือง ท่านใช้มาตรการเข้มงวดมากขึ้น ด้วยการกำชับและขู่พวกพ่อค้า วางมือของท่านบนมือของพวกพ่อค้า และให้พวกเขาสัญญาว่าจะไม่ค้าขายในวันสะบาโต เนหะมีย์ต้องเป็นชายที่พูดจริงทำจริง เพราะพวกพ่อค้าเข้าใจจุดหมายของท่าน และทำตามคำสั่งทุกอย่าง