---
title:  วันจันทร์ พวกเลวีทำงานในทุ่งนา
date:   09/12/2019
---

`อ่านเนหะมีย์ 13:10-14 เนหะมีย์กำลังแสวงหาทางเยียวยาอะไรตรงนี้`

คณะนักร้องผู้ทำหน้าที่รักษาประตู และคนอื่นที่เป็นผู้ทำงานรับใช้ในพระวิหาร ได้กลับไปทำงานในไร่นา เพื่อเลี้ยงดูครอบครัว เพราะงานที่เคยรับใช้พระเจ้าไม่ได้รับการสนับสนุนอีกต่อไป ระบบเงินสิบลดหนึ่ง และเงินถวายทั้งหมด ที่ท่านเนหะมีย์บากบั่นสถาปนาขึ้นตอนนี้ถ้าเปรียบเป็นวัตถุ วัตถุนั้นได้ถูกทำให้แตกหักไปแล้ว เนหะมีย์จะต้องเริ่มต้นใหม่อีกครั้งหนึ่ง การกระทำที่จับโยนสิ่งของต่างๆ ออกจากห้องแสดงให้เห็นถึงภาวะที่เลวร้ายจริงๆ

“พวกเขาได้ดูหมิ่นสิ่งศักดิ์สิทธิ์ แม้เงินสิบลดหนึ่งก็ถูกนำไปใช้ผิดประเภท สิ่งนี้ได้ทำให้ผู้เชื่อทั้งหลายรู้สึกท้อถอยไปจากความมีใจเอื้อเฟื้อ พวกเขาได้สูญเสียความร้อนรน และความกระตือรือร้นไป ผู้คนลังเลจะคืนสิบลดหนึ่ง ซึ่งมีผลทำให้ผู้รับใช้ในพระวิหารแทบจะไม่ได้รับการดูแล นักร้องหลายคน และคนรับใช้ที่เคยได้ค่าจ้างแผนกอื่นๆในพระวิหารไม่ได้ค่าเลี้ยงดูเพียงพอในงานรับใช้ในพระวิหารของพระเจ้า พวกเขาจึงได้ออกไปหางานอื่นทำ” (เอลเลน จี.ไวท์. ใน “ผู้เผยพระวจนะ และกษัตริย์” หน้า 670)

สิ่งที่ชวนให้ประทับใจ คือการเห็นชาวยูดาห์ทั้งปวงได้รวมตัวกันอีกครั้งหนึ่ง และทำการซ่อมแซมหรือบูรณะสิ่งที่แตกหักขึ้นใหม่ คนทั้งหลายเข้าข้างเนหะมีย์ และรู้สึกต่อต้านโทบีอาห์ และเอลียาชีบ เพราะพวกเขาได้ตระหนักแล้วว่า เนหะมีย์ทำทุกสิ่งทุกอย่างที่ท่านสามารถทำได้เพื่อผลประโยชน์ของประชาชน นอกจากนี้เนหะมีย์ยังได้มอบหมายผู้ดูแลพื้นที่รอบพระวิหารให้กับชายคนหนึ่งที่ท่านเชื่อว่าเป็นคนที่ใจได้ เนหะมีแต่งตั้งให้มีกลุ่มดูแล เก็บรักษาทำบัญชีเงินสิบลดหนึ่ง และเงินถวายต่างๆ เพื่อให้แน่ใจว่าเงิน ทอง สิ่งของ และสิ่งต่างๆ ที่มีผู้นำมาถวายได้ถูกเก็บรักษาไว้อย่างปลอดภัย และเป็นระเบียบ และคนเหล่านี้มีหน้าที่แบ่งสรรให้กับผู้ทำหน้าที่รับใช้ในพระวิหารทุกคนอย่างเหมาะสม กล่าวได้ว่าเนหะมีย์ได้เข้ามาเพื่อถอนรากระบบของผู้นำชุดก่อน ดูเหมือนนกอินทรีโฉบลงครั้งเดียวก็ได้ทุกอย่าง

แม้ว่าเนหะมีย์จะได้แต่งตั้งกลุ่มชายผู้สัตย์ซื่อให้ทำงานในการจัดระเบียบใหม่ของพระวิหาร แต่มหาปุหิตคือเอลียาชิบผู้ไม่สัตย์ซื่อยังอยู่ในตำแหน่งต่อไป ทั้งนี้เพราะว่างานของปุโรหิตส่งต่อจากเชื้อสายของอาโรน  แต่งานของเอลียาชิบจะอยู่ในวงจำกัดเหมือนเป็นคนพิการ เนหะมีย์ได้กำหนดมาตรการความรับผิดชอบงานของมหาปุโรหิตให้กับคนอื่นๆ ไปทำ ขณะที่เอลียาชีบก็ให้รั้งตำแหน่งมหาปุโรหิตต่อไป

`เนหะมีได้อธิษฐานว่า “ข้าแต่พระเจ้าของข้าพระองค์ เกี่ยวกับเรื่องนี้ขอทรงระลึกถึงข้าพระองค์ และขออย่าทรงลบล้างการดีทั้งหลายของข้าพระองค์ ที่ข้าพระองค์ได้ทำเพื่อพระนิเวศของพระเจ้าของข้าพระองค์ และเพื่อการปรนนิบัติในที่นั่น” (เนหะมีย์ 13:14) ลักษณะคำอธิษฐานมีสำเนียงของความเป็นมนุษย์อย่างมากทีเดียว`