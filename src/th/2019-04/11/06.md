---
title:  วันพฤหัสบดี บรรพบุรุษของท่านไม่ได้ทำเช่นนี้หรือ
date:   12/12/2019
---

ความกระตือรือร้นของเนหะมีย์สำหรับวันสะบาโตเป็นที่น่ายกย่อง เนหะมีย์มีความเร่าร้อนเอาจริงเอาจังเรื่องการถือรักษาวันสะบาโต ท่านขอวางมือของท่านไว้บนมือของพวกพ่อค้าชาวต่างชาติ และให้พวกเขาสัญญาว่าจะไม่ค้าขายในวันสะบาโต นั่นหมายความว่าถ้าพวกเขาไม่ปฏิบัติตามคำที่ขอร้อง ท่านจะเข้าแทรกแซง ถ้าพวกเขาถูกจับได้ว่าเข้าไปในเมือง และค้าขายในช่วงเวลาวันสะบาโต ในฐานะที่เนหะมีย์เป็นผู้ตรวจการณ์ของยูดาห์ ท่านมีหน้าที่รับผิดชอบ และทำให้เกิดความมั่นใจได้ว่า คำสั่งของท่านได้ถูกนำไปปฏิบัติอย่างถูกต้อง

“เนหะมีย์ไม่เกรงกลัวที่จะต่อว่าใครก็ตาม ถ้าพวกเขาหละหลวมในหน้าที่รับผิดชอบ โดยเฉพาะผู้ที่ดูหมิ่นวันสะบาโต ท่านเคยกล่าวถ้อยคำรุนแรงว่า “บรรพบุรุษของท่านไม่ได้ทำเช่นนี้หรือ” พระเจ้าจึงทรงลงโทษให้สิ่งเลวร้ายเกิดขึ้นกับพวกเรา และเกิดกับกรุงนี้ อย่างนี้พวกท่านจะนำพระพิโรธให้ตกลงบนชาวอิสราเอลอีกหรือ ด้วยการดูหมิ่นวันสะบาโตของพระเจ้า จากนั้นท่านออกคำสั่งว่า “เมื่อดวงอาทิตย์เริ่มจะตกดิน ก่อนวันสะบาโตจะเริ่มต้น พวกเขาควรปิดประตูเมืองไว้ และเปิดอีกครั้งหนึ่งเมื่อวันสะบาโตได้ผ่านพ้นไปแล้ว เนหะมีย์ไว้วางใจผู้รับใช้ของท่านมากกว่าผู้ปกครองของกรุงเยรูซาเล็มที่ได้รับการแต่งตั้งมา ท่านมอบหมายให้ผู้รับใช้ของท่านดูแลแต่ละประตูเมือง เพื่อคอยดูว่าคำสั่งของท่านได้รับการปฏิบัติตามหรือไม่” (เอลเลน จี. ไว้ท์, ผู้เผยพระวจนะ และกษัตริย์, หน้า 627)

เนหะมีย์กล่าวเตือนผู้ดูหมิ่นความศักดิ์สิทธิ์ของวันสะบาโต พอๆ กับการที่ท่านว่ากล่าวเกี่ยวกับการละเมิดวันสะบาโต ซึ่งสิ่งนี้ปรากฏว่าได้ส่งเสียงดังสะท้อนเรื่อยมาจนถึงสมัยของพระเยซู เราทราบในเรื่องนี้เพราะว่ามีบันทึกไว้ในพระกิตติคุณทั้งสี่ และอีกครั้งเรามองเห็นภาพของพระเยซูทรงดิ้นรนต่อต้านผู้นำศาสนาที่เน้นการถือรักษาวันสะบาโตจนเกินความถูกต้อง

`อ่านมัทธิว 12:1-8; มาระโก 3:1-6; ลูกา 6:6-11 และ ยอห์น 5:5-16 เป็นประเด็นสำคัญตรงนี้คืออะไร และการเข้าใจประวัติศาสตร์ของชาติอิสราเอลช่วยให้เรารู้ว่าความขัดแย้งเกิดได้อย่างไร`

ในความร้อนรนของพวกเขา อย่างไรก็ตามได้นำพวกเขาไปในทางผิด การที่จะแน่ใจได้ว่าวันสะบาโตไม่ “ถูกทำลายความศักดิ์สิทธิ์” ผู้นำศาสนาเหล่านี้เป็นผู้คลั่งไคล้ในเรื่องการถือวันสะบาโต พวกเขาได้ปรักปรำพระเยซู  “เจ้านายเหนือวันสะบาโต” (ลูกา 6:5) ว่าเป็นผู้ละเมิดวันสะบาโต พวกเขาพูดถึงการถือรักษาวันสะบาโตเคร่งครัดมากเกินกว่าที่จะประกอบการดีใดๆ แต่พวกเขาไปไกลเกินไป สิ่งที่น่าขำ ผู้นำศาสนาทั้งหลายในสมัยพระเยซู ได้แสดงออกว่าพวกเขามีความห่วงใยพระบัญญัติ แต่พวกเขาลืมที่จะมองไปยัง “สิ่งที่มีน้ำหนักมากกว่า” ของพระบัญญัติ ซึ่งพระคัมภีร์กล่าวว่า “แต่เรื่องสำคัญกว่าในธรรมบัญญัติ คือความยุติธรรม ความเมตตา  และความเชื่อนั้นพวกเจ้ากลับละเลย” (มัทธิว 23:23)

`ในฐานะบุคคลและคริสตจักร เราจะระมัดระวังไม่ทำผิดเช่นเดียวกับผู้นำศาสนาเหล่านั้น ที่ได้ทำสิ่งที่ผิดพลาดไป ไม่ว่าจะเป็นเรื่องการถือรักษาวันสะบาโต หรือเรื่องอื่นที่สำคัญต่อความเชื่อของเราได้อย่างไร`