---
title:  วันอังคาร สิบลดหนึ่งและเงินถวาย
date:   10/12/2019
---

การปฏิรูปพิธีถวายบูชาต่างๆ ในพระวิหารของเนหะมีย์ รวมไปถึงการส่งเสริมสนับสนุนในเรื่องการคืนสิบลดหนึ่ง และการถวายเงินถวาย และสิ่งของต่างๆ

`อ่านกันดารวิถี 18:21-24; มาลาคี 3:10; มัทธิว 23:23; 1 โครินธ์ 9:7-14; 2 โครินธ์ 9:6-8;      และ ฮีบรู 7:1, 2 ข้อพระคัมภีร์เหล่านี้สอนเราถึงความสำคัญของสิบลดหนึ่งและเงินถวาย สำหรับการนมัสการในอดีตและปัจจุบันอย่างไร` 

ถ้าปราศจากสิบลดหนึ่งและเงินถวายถวาย พระวิหารไม่อาจดำเนินการต่อไปได้ เมื่อการคืนเงินสิบลดหนึ่งได้หยุดไป พิธีกรรม และการนมัสการในพระวิหารได้แตกออกเป็นส่วนๆ และระบบการนมัสการตกอยู่ในภาวะเสี่ยงภัย เมื่อผู้รับใช้ในพระวิหารได้ใช้เวลาไปกับการทำงานอื่นเพื่อเลี้ยงดูครอบครัวของพวกเขา พวกเขาไม่มีเวลามุ่งมั่นในการดูแลพระวิหาร ผลที่สุดการนมัสการพระเจ้าก็จะค่อยๆ หมดความสำคัญลง

“ระบบของสิบหนึ่งมีความงดงามในความเรียบง่าย ซึ่งเผยให้เห็นหลักปฏิบัติในความเสมอภาค เพราะพระเจ้าทรงอ้างสิทธิ์กับคนรวยและคนจนในสัดส่วนที่เหมือนกัน ในสัดส่วนที่เหมือนกันนี่เองที่พระเจ้าทรงประทานให้เราใช้ทรัพย์สินของพระองค์ ดังนั้นเราต้องคืนสิบลดหนึ่งให้พระองค์”

“เมื่อพระเจ้าเรียกสิบลดหนึ่ง (มาลาคี 3:10) พระองค์ไม่ได้กล่าวเชิญชวนให้ผู้เชื่อแสดงออกถึงความกตัญญูรู้คุณ หรือให้มีใจเอื้อเฟื้อ แม้ว่าการแสดงการขอบพระคุณควรเป็นส่วนหนึ่งของการแสดงออกของเราทั้งหมดที่มีต่อพระเจ้า เราถวายสิบลดหนึ่งเพราะว่าพระเจ้าได้ทรงบัญชาให้เราถวาย สิบลดหนึ่งซึ่งเป็นขององค์พระผู้เป็นเจ้า และพระองค์ทรงขอให้เราคืนสิบลดหนึ่งให้พระองค์” (Seventh-day Adventist Believe (2 nd ed.) (Boise, Idaho: Pacific Press & Pubishing Associaation, 2005), หน้า 304

เหมือนกับสิ่งที่ได้เกิดขึ้นกับพระวิหารของชาวอิสราเอล คริสตจักรของพระเจ้าจะตั้งอยู่ไม่ได้ถ้าปราศจากการสนับสนุนด้วยเงินสิบลดหนึ่ง และเงินถวายจากสมาชิก การนมัสการในคริสตจักรของเราไม่อาจดำเนินงานต่อไปได้ ถ้าผู้รับใช้งานของคริสตจักรในพันธกิจต่างๆ ใม่ได้รับค่าจ้างทำงานเต็มเวลาอย่างมีคุณภาพในพันธกิจการประกาศ  การวางแผน การบริหารจัดการคริสตจักรของพระเจ้า การนมัสการพระเจ้าก็จะเสื่อมถอยลงในด้านคุณภาพ สิ่งที่สำคัญที่สุดคือ ถ้าปราศจากเงินสิบลดหนึ่ง  และเงินถวายต่างๆ การประกาศพระกิตติคุณก็ไม่อาจดำเนินต่อไปได้

นอกเหนือจากนั้น เราถวายสิบลดหนึ่งเพราะว่าพระเจ้าทรงสถาปนาระบบนี้ไว้ในพระวจนะของพระองค์มีบางเวลาที่พระเจ้าไม่จำเป็นต้องอธิบาย ว่าเหตุใดพระองค์ทรงตั้งบางสิ่ง หรือระบบบางอย่างไว้ พระองค์ทรงคาดหวังให้เราไว้วางใจว่าพระองค์ทรงเป็นผู้ทรงควบคุม เราควรค้นหาให้พบ และรับเอาสิ่งที่พระองค์ทรงบอกไว้ว่าระบบดังกล่าวทำงานอย่างไร จงมอบความไว้วางใจสู่พระหัตถ์ของพระองค์

`เหตุใดการถวายสิบลดหนึ่งจึงมีความสำคัญสำหรับชีวิตฝ่ายวิญญาณของเราเอง  และเป็นเสมือนมาตรการตรวจวัดความไว้วางใจของเราที่มีต่อพระเจ้า`