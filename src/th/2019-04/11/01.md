---
title:  ความเสื่อมถอยของประชาชน
date:   07/12/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ 13:1-9; เฉลยธรรมบัญญัติ 23:3-6; เนหะมีย์ 13:10-14; กันดารวิถี 18:21-24; เนหะมีย์ 13:15-22; ยอห์น 5:5-16

> <p>ข้อควรจำ</p>
> “ข้าพเจ้าสั่งคนเลวีให้ชำระตัว  และมาเฝ้าประตูเมือง เพื่อรักวันสะบาโตให้บริสุทธิ์ ข้าแต่พระเจ้าของข้าพระองค์ ขอพระองค์ทรงระลึกถึงข้าพระองค์ในเรื่องนี้ และทรงพระกรุณาข้าพระองค์ตามความยิ่งใหญ่แห่งความรักมั่นคงของพระองค์” (เนหะมีย์ 13:22)

ระหว่างช่วงเวลาของ บทที่ 12 และ 13 เนหะมีย์ ได้เดินทางกลับไปยังบาบิโลน แม้เราจะไม่ทราบว่าท่านเดินทางกลับไปนานเท่าไร เมื่อท่านเดินทางกลับมายังยูดาห์ (ประมาณ ปี ก.ค.ศ. 430-425) ท่านพบว่าผู้คนในเยรูซาเล็มพากันถอยออกห่างพระเจ้า แม้ว่าพวกเขาได้ทำพันธสัญญาไว้กับพระเจ้าแล้วว่า ประการแรก จะไม่แต่งานกับผู้กราบไหว้รูปเคารพ ประการที่สอง จะถือรักษาวันสะบาโตไว้อย่างเคร่งครัด และ ประการที่สาม จะดูแลเอาใจใส่พระวิหาร โดยแต่ละคนจะคืนสิบลดหนึ่ง และถวายเงินถวาย (เนหะมีย์ บทที่ 10) แต่พวกเขาได้ละเมิดคำสัญญาทั้งสามประการนี้ทุกข้อ

ในเวลาที่เนหะมีย์เดินทางกลับมาถึง ท่านพบว่าพวกเขาหย่อนยานในสิ่งพวกเขาได้อุทิศตัวไว้กับพระเจ้า ผู้คนได้หยุดคืนเงินสิบลดหนึ่ง และไม่ถวายเงินถวาย และได้ใช้ห้องต่างๆ ในพระวิหารสำหรับวัตถุประสงค์อื่น อีกทั้งหยุดการถือรักษาวันสะบาโตอย่างถูกต้อง ชาวอิสราเอลได้แต่งงานกับชนชาติอื่นที่อยู่รอบพวกเขา ที่เลวร้ายยิ่งกว่านั้นคือผู้นำหลายคนที่เนหะมีย์ได้มอบความไว้วางใจให้เป็นผู้รับผิดชอบ กลับเป็นผู้มีส่วนทำให้ความสัมพันธ์ระหว่างพระเจ้าและชนอิสราเอลเสื่อมทรามลง จึงไม่น่าประหลาดใจที่ท่านรู้สึกแทบใจสลาย เมื่อท่านได้พบว่าทุกสิ่งได้เปลี่ยนแปลงไปมาก อย่างไรก็ตาม แทนที่จะยอมรับในสิ่งที่เป็นอยู่ อีกครั้งหนึ่งที่ความหนักแน่นในอุปนิสัยแห่งความเชื่อ เหนะมีย์ได้เริ่มดำเนินการเพื่อถวายพระสิริแด่พระเจ้าโดยไม่ชักช้า