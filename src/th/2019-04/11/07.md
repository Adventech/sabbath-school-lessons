---
title:  วันศุกร์ ความคิดเพิ่มเติม
date:   13/12/2019
---

อ่านงานเขียนของ เอลเลน จี.ไว้ท์ ในบท “ความชื่นชมยินดีในพระเจ้า” หน้า 115-126, เคล็ดลับแห่งความสุข

“ขณะที่ท่านเนหะมีย์ได้ตั้ง “พระบัญญัติของพระเจ้า” ไว้ต่อหน้าพวกเขา และกล่าวเป็นเชิงขู่ว่า จงมีความเกรงกลัวการพิพากษาของพระเจ้า ซึ่งได้เกิดขึ้นกับคนอิสราเอลในอดีตสำหรับความบาปร้ายแรงของพวกเขา จิตสำนึกผิดชอบของพวกเขาได้รับปลุกให้ตื่นตัว และงานการปฏิรูปทางศาสนาได้เริ่มต้นขึ้น สิ่งนี้ได้หันเหพระพิโรธของพระเจ้าออกไป และนำความพอพระทัย และพระพรมาให้

มีบางคนที่อยู่ในตำแหน่งที่มีเกียรติ์ ได้ร้องขอความกรุณาเพื่อภรรยาชาวต่างชาติของพวกเขา และได้แสดงออกว่า พวกเขาไม่สามารถแยกทางจากภรรยา แต่ไม่อาจแสดงความแตกต่างให้เห็นชัดเจน ไม่ได้รับความนับถือจากประชาชน สมกับอยู่ในตำแหน่ง บางคนอยู่ในกลุ่มปุโรหิต หรือผู้ปกครอง พวกเขาปฏิเสธที่จะตัดขาดความสัมพันธ์จากภรรยา เมื่อมีการค้นพบว่าภรรยาของพวกเขาคนใดยังกราบไหว้รูปเคารพ คนนั้นก็จะถูกให้ออกจากงานในหน้าที่รับใช้พระผู้เป็นเจ้าทันที ส่วนหลานชายของมหาปุโรหิต ซึ่งได้แต่งงานกับบุตรสาวของสันบาลลัท ซึ่งมีชื่อเสียงในทางไม่ดี มีทางเดียวคือการปลดออกจากตำแหน่ง และในเวลาเดียวกันได้เนรเทศให้ย้ายออกไปจากชุมชนชาวอิสราเอล ท่านเนหะมีได้อธิษฐานว่า “โอพระบิดาเจ้า โปรดระลึกถึงพวกเขา เพราะว่าพวกเขาได้ทำให้วงการปุโรหิตเป็นมลทินไป อีกทั้งได้ทำให้พระสัญญาที่ปุโรหิตทำไว้กับพระองค์ในฐานะที่เป็นชาวเลวีเกิดความเสื่อมเสีย” (เอลเลน จี. ไว้ท์, ผู้เผยพระวจนะ และกษัตริย์, หน้า 673, 674)

**คำถามเพื่อการอภิปราย**

`1.	จากข้อเขียนของ เอลเลน จี.ไว้ท์ ในหน้าก่อน คุณคิดอย่างไรกับสิ่งเนหะมีย์ทำกับคนที่มีภรรยาที่นับถือศาสนาอื่น ควรมีข้อยกเว้นเพราะพวกเขารักภรรยาและไม่ต้องการแยกทางกันหรือไม่ เนหะมีย์เข้มงวดไปหรือเปล่า และในฐานะที่เป็นคริสตจักรในปัจจุบันนี้เราจะจัดการกับเรื่องแบบนี้อย่างไร โดยใช้ความรัก และความเข้าใจเป็นเกณฑ์ ในขณะเดียวกันก็ต้องยืนหยัดมั่นคง ไม่ลดหย่อนมาตรฐานแห่งความจริงของพระเจ้าให้น้อยลง`

`2.	เราทราบว่าไม่มีการถือรักษาวันสะบาโตที่เคร่งเหมือนกฎหมาย รวมถึงพระบัญญัติข้ออื่น เช่นเรื่องความโลภ  การลักทรัพย์ และพูดเท็จ แต่เราจะระมัดระวังไม่ทำให้การถือรักษาวันสะบาโต รวมถึงพระบัญญัติข้ออื่น เป็นการถือตามตัวอักษรมากเกินไปได้อย่างไร และสิ่งที่พระคริสต์ได้ทรงทำเพื่อเราบนไม้กางเขน ควรช่วยเราให้ถือถือรักษาพระบัญญัติอย่างถูกต้องได้อย่างไร`

`3.	เราจะป้องตัวเราเองจากอันตรายที่เกิดจากความอ่อนแอด้านความเชื่อ ด้วยการเข้าไปประนีประนอมกับสิ่งที่ผิดเหมือนเหตุการณ์ที่เกิดขึ้นในสมัยของเนหะมีย์ได้อย่างไร`