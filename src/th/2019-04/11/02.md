---
title:  วันอาทิตย์ รอยด่างพร้อยของผู้นำในพระวิหาร
date:   08/12/2019
---

เนหะมีย์ บทที่ 13 เริ่มต้นด้วยความห่วงใยเกี่ยวกับชาวอัมโนน และ ชาวโมอับ ซึ่งเป็นชาวต่างชาติ และเป็นผู้กราบไหว้รูปเคารพที่อาศัยอยู่ท่ามกลางชาวอิสราเอล (เนหะมีย์ 13:1-3) ข้อพระคัมภีร์ตอนนี้ไม่ได้พูดถึงการขับไล่คนชาติต่างๆ ให้ออกไปจากชุมชนอิสราเอล แต่พวกผู้นำภายใต้การนำของเนหะมีย์ได้ส่งพวกที่มีความเชื่อแตกต่าง ที่ยังไม่กลับใจใหม่ และยังกราบไหว้รูปเคารพออกไป (ดูใน เฉลยธรรมบัญญัติ 23:3-6 ด้วย)        

`อ่านเนหะมีย์ 13:1-9 ใครคือ เอลียาชีบ และ โทบีอาห์ พวกเขาได้ทำสิ่งใดไม่เป็นที่ยอมรับ(มองไปที่ เนหะมีย์ 2:10, 19; 3:1; 12:10, 22; 13:28)`

ทั้งสองคนคือ เอลียาชีบ และ โทบีอาห์ เป็นที่รู้จักว่าเป็นบุคคลที่ถูกกล่าวถึงบ่อยในพระธรรมเนหะมีย์ทั้งนี้เพราะ ท่านเอลียาชีบ เป็นมหาปุโรหิตของชาวอิสราเอล และท่านเป็นผู้รับผิดชอบในกิจกรรมของพระวิหาร ส่วนโทบีอาห์ได้รับการกล่าวถึงว่าเป็นชาวอัมโนน เป็นศัตรูที่ทำการต่อต้านการก่อสร้างของเนหะมีย์ โทบีอาห์ได้สถาปนาความสัมพันธ์กับท่านเอลียาชีบผ่านการแต่งงานของคนในครอบครัว

แม้ว่าบันทึกของการแต่งงานดังกล่าวไม่ได้ถูกเก็บรักษาไว้ เราทราบว่าโทบีอาห์มีชื่อของคนยิว (หมายความว่า “องค์พระผู้เป็นเจ้าแสนดี”)  และเป็นไปได้มากว่าชื่อนี้มาจากพื้นฐานชาวยิว ครอบครับของภรรยาของโทบีอาห์เป็นเชื้อสายของ “อาราห์” (Arah) แม้ว่าจะไม่มีข้อบ่งชี้ชัด แต่เชื่อกันว่าครอบครัวของโทบีอาห์ มีความสัมพันธ์กับครอบครัวของเอลียาชีบ เพิ่มเติมจากนี้ สันบาลลัท ซึ่งเป็นชาวโฮโรไนท์ (Horonite) ผู้ทำตัวเป็นศัตรูของเนหะมีย์อีกคนหนี่ง มีบุตรสาวซึ่งแต่งงานกับหลานชายของท่านเอลียาชิบ ความสัมพันธ์เช่นนี้ อาจเป็นแผนแยบยล รอบตัวเนหะมีย์ เพื่อให้คนในครอบครัวไต่ระดับขึ้นสู่ตำแหน่งเจ้าหน้าที่ระดับสูงในแผ่นดินที่เกี่ยวข้อง และการเป็นพันธมิตรของบุคคลที่กล่าวถึงนี้ นับว่าเป็นการต่อต้านการเป็นผู้นำของเนหะมีย์

ระหว่างที่เนหะมีย์ ซึ่งเป็นผู้สำเร็จราชการไม่อยู่ มหาปุโรหิตได้ให้โทบีอาห์เข้าไปอาศัยอยู่ในห้องหนึ่งของพระวิหาร ซึ่งได้รับการกำหนดให้เป็นห้องเก็บเงินสิบลดหนึ่ง ของถวายอื่นๆ รวมทั้งเงินถวายด้วยโทบีอาห์ได้รับอนุญาตให้อาศัยในห้องของพระวิหารอย่างถาวร ซึ่งเท่ากับเป็นการปูทางให้เขาเป็นบุคคลระดับผู้นำของชาติ จะมองเห็นว่าในที่สุดเหล่าศัตรูของเนหะมีย์ได้รับความสำเร็จในสิ่งที่พวกเขาต้องการทีละเล็กละน้อย เพื่อเข้าแทนที่เนหะมีย์ และเพื่อจะเข้าควบคุมรับผิดชอบทุกสิ่งด้วยพวกเขาเอง น่าเสียดายที่เนหะมีย์จะไม่นั่งอยู่เฉยๆ โดยที่ไม่ทำอะไร

`ประชากรของพระเจ้าตลอดประวัติศาสตร์อันศักดิ์สิทธิ์ ไม่ว่าจะเป็นชาวยิวในอิสราเอลสมัยโบราณ หรือคริสเตียนในสมัยพระคัมภีร์ใหม่ มีหลายครั้งที่พวกเขาปล่อยให้ตัวเองถูกนำออกห่างจากพระเจ้า เราจะหลีกเลี่ยงความผิดพลาดเช่นนี้ได้อย่างไร`