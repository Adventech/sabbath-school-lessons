---
title:  วันศุกร์ ความคิดเพิ่มเติม
date:   20/12/2019
---

อ่านงานเขียนของ เอลเลน จี.ไว้ท์ ในบทชื่อ “การปฏิรูป” หน้า 669-678, ผู้เผยพระวจนะและกษัตริย์

“ความขยันหมั่นเพียรในการทำงานที่พระเจ้าทรงแต่งตั้งให้ทำ เป็นส่วนสำคัญของศาสนาเที่ยงแท้ มนุษย์ควรยึดเอาสถานการณ์เป็นเครื่องมือของพระเจ้า เพื่อทำให้บรรลุน้ำพระทัยของพระองค์ ความรวดเร็ว และความเด็ดเดี่ยวในเวลาที่เหมาะสมจะทำให้ได้ชัยชนะอย่างสวยงาม ถ้ามัวแต่เชื่องช้า และไม่เอาใจใส่ผลรับคือความล้มเหลว และเป็นการไม่ถวายเกียรติแด่พระเจ้า ถ้าผู้อยู่ในเส้นทางแห่งความจริงไม่แสดงให้เห็นความร้อนรน ถ้าพวกเขาไม่มีความสนใจ และไม่มีเป้าหมาย คริสตจักรจะไม่ได้รับการเอาใจใส่ ความเกียจคร้านจะเข้ามาเยือน จิตใจจะรักความเพลิดเพลิน แต่ถ้าพวกเขาได้รับการเติมเต็มด้วยเป้าหมายบริสุทธิ์ที่จะรับใช้พระเจ้าเพียงผู้เดียว ผู้ร่วมงาน และผู้ตามจะรวมกันเป็นหนึ่งในความหวังและความกระตือรือร้น

“พระวจนะของพระเจ้ามีความสมบูรณ์แหลมคม และสร้างความแตกต่างให้เกิดขึ้น ความบาปและความบริสุทธิ์ถูกวางไว้เคียงข้างกัน และในการมองดู เราจะหลีกเลี่ยงสิ่งหนึ่ง และรับเอาสิ่งหนึ่ง ในหน้าพระคัมภีร์พรรณนาถึงความเกลียดชัง ความเท็จ และการทรยศ การอุทิศถวายตัว และการเสียสละของเอสราและเนหะมีย์ เราได้รับเสรีภาพในการเลือก ผลรับอันน่ากลัวของการละเมิดพระบัญญัติของพระเจ้า จะตรงกันข้ามกับผลลัพธ์แห่งพระพรจากการเชื่อฟัง ตัวเราเองต้องตัดสินใจว่าเราจะรับความทุกข์ยากหรือรับเอาความชื่นชมยินดีอย่างใดอย่างหนึ่ง” (เอลเลน จี. ไว้ท์, ผู้เผยพระวจนะและกษัตริย์, หน้า 676)

**คำถามเพื่อการอภิปราย**

`1.	เมื่อเราอ่านเรื่องเหล่านี้ จะเห็นชัดเจนว่า คนจำนวนมากไม่ได้อุทิศถวายชีวิตแด่พระเจ้าตั้งแต่แรก เพราะพวกเขาได้เลือกแต่งงานกับคนที่ไม่เชื่อพระเจ้า ดังนั้นเอสราจึงกล่าวติเตียน ให้พวกเขาเปลี่ยนแปลงตัวเองใหม่ มีการเปลี่ยนแปลงจริงหรือไม่ แม้จะมีการเปลี่ยนพฤติกรรมภายนอก แต่จิตใจภายในเปลี่ยนจริงไหม มีการเจริญเติบโตด้านความเชื่อหรือไม่ มีหลักฐานอะไรที่บอกได้ว่าหลายคนไม่ได้เปลี่ยนแปลงจริง และเราได้เรียนอะไรจากความผิดพลาดของพวกเขาเกี่ยวกับความสำคัญของการเปลี่ยนจิตใจอย่างแท้จริง`

`2.	เราจะช่วยคนในคริสตจักรที่มีปัญหาจากการแต่งงานที่ไม่รอบคอบอย่างไร`

`3.	แม้หลักการของพระเจ้าเป็นหลักการที่เป็นอมตะและเด็ดขาด แต่ด้วยวัฒนธรรมที่หลากหลายและสถานการณ์ที่แตกต่างกัน เราจะรักษาประยุกต์ใช้หลักการของพระเจ้าในชีวิตของเราให้เหมาะสมได้อย่างไร`