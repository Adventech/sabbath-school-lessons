---
title:  วันจันทร์ คำตำหนิของเนหะมีย์
date:   16/12/2019
---

`อ่านเนหะมีย์ 13:26, 27 ข้อพระคัมภีร์เหล่านี้แสดงให้เห็นความสำคัญของประวัติศาสตร์พระคัมภีร์ เพื่อที่จะให้ข้อมูลแก่เรา เกี่ยวกับอันตรายของการหันออกนอกเส้นทางที่ถูกต้อง` 

กษัตริย์ซาโลมอนถูกโน้มนำเข้าสู่ความบาปโดยการเลือกที่พระองค์ทำ เป็นการถูกต้องที่จะกล่าวว่า กษัตริย์ซาโลมอนได้สาปแช่งพระองค์เอง ทำให้พระองค์เกือบประสบกับความหายนะ จากการที่ไม่เชื่อฟังพระบัญญัติของพระเจ้าสำหรับกษัตริย์อิสราเอล ซึ่งกล่าวว่า “และอย่าให้เขามีภรรยามาก เพื่อจิตใจของเขาจะไม่หันเหไป และอย่าให้มีเงินมีทองเป็นของตนอย่างมากมาย”(เฉลยธรรมบัญญัติ 17:17) ชีวิตของกษัตริย์ซาโลมอนเป็นตัวอย่างด้านลบให้กับเรา ไม่เพียงพระองค์แต่งงานมีภรรยามากกว่าหนึ่งคน แต่ที่สำคัญยิ่ง ตามที่เนหะมีย์ชี้ให้เห็น พระองค์ทรงเลือกสาวงามมากมายที่ไม่เชื่อในพระเจ้า

`เพราะเหตุใดเนหะมีย์จึงแก้ปัญหาด้วยการตำหนิคนอิสราเอลคนที่แต่งงานกับคนต่างศาสนา ปฐมกาล 6:1-4; ปฐมกาล 24:3, 4; ปฐมกาล 28:1, 2; เฉลยธรรมบัญญัติ 7:3, 4 และ 2 โครินธ์ 6:14`

บัญญัติว่าด้วยการไม่ให้ชาวอิสราเอลแต่งงานกับชาติอื่น ไม่เกี่ยวกับลัทธิชาตินิยม แต่เกี่ยวกับการกราบไหว้รูปเคารพ บุคคลในพระคัมภีร์หลายคนแต่งงานกับชนต่างชาติ โมเสสแต่งงานกับนางศิปโปราห์ เป็นชาวมีเดียนที่เชื่อในพระเจ้า โบอาสแต่งงานกับนางรูธชาวโมอับ ที่เชื่อในพระเจ้าผ่านนาโอมี ชาวอิสราเอล ซึ่งเป็นแม่ของอดีตสามีของนาง  ดังนั้นประเด็นพระบัญญัติห้ามแต่งงานกับชนต่างชาติผู้มีความเชื่อแตกต่างกับชาวอิสราเอล ปัญหาที่เกิดขึ้นกับผู้คนในสมัยของเอสราและเนหะมีย์ คือคนอิสราเอลจำนวนไม่น้อยไม่เลือกแต่งงานกับผู้เชื่อในพระเจ้า หนังสือ (Richard M. Davidson, in Flame of Yahweh (Peabody, Mass.: Hendrickson Publishers, 2007) กล่าวว่า “แผนของเอเดนสำหรับการแต่งงาน คือการเรียกสำหรับ “การเติมให้เต็มสมบูรณ์สำหรับชีวิตสมรสของคู่สามี-ภรรยาในความเชื่อด้านวิญญาณจิต พอๆ กับคุณค่าในด้านอื่นๆ” จากหนังสือ “ความสว่างโชติช่วงแห่งพระยาห์เวห์” (Flame of Yahweh) (หน้า 316) กล่าวได้ว่าภรรยาชาวต่างชาติต่างศาสนาในสมัยของเนหะมีย์ ไม่ยอมรับเชื่อในพระเจ้า ไม่ยอมประกาศละทิ้งการกราบไหว้รูปเคารพ ท้ายที่สุด เนหะมีย์รู้สึกเศร้าใจมากกว่าจะทำการบังคับให้พวกเธอรับเอาความเชื่อ เพราะการทำเช่นนั้นแสดงให้เห็นว่าขาดจากการมอบถวายตัว มอบถวายใจให้พระเจ้าอย่างจริงใจ

พระคัมภีร์สอนวิธีปฏิบัติเพื่อช่วยให้เราหยั่งลงลึกในพระเจ้า ซึ่งพระองค์ออกแบบให้ชีวิตคู่ของเรามีความสุขสูงสุด ในทำนองเดียวกัน คำสั่งที่ว่าอย่าให้เราเทียมแอก (แต่งงาน) กับผู้ที่ไม่เชื่อ อย่างเดียวกัน หลักการนี้จะช่วยนำเราไปสู่ชีวิตสมรสที่ดีกว่า เพราะสามีภรรยา จะหนุนใจซึ่งกันและกันในการอุทิศถวายชีวิตรับใช้พระเจ้า

`มีหลักการอะไรที่เราสามารถนำมาจากเรื่องในวันนี้ เพื่อช่วยปกป้องความเชื่อและครอบครัวของเรา`