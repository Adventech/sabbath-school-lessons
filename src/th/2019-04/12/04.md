---
title:  วันอังคาร การโต้ตอบของเอสรา
date:   17/12/2019
---

`อ่านเอสรา บทที่ 9 เอสราโต้ตอบอย่างไร กับการได้ยินว่าคนอิสราเอลแต่งงานกับผู้คนชาวต่างชาติ  เอสรา 9:1 และ 2 กล่าวว่า“ชนชาติอิสราเอล และบรรดาปุโรหิตกับคนเลวี ไม่ได้แยกตนออกจากชนชาติทั้งหลายของแผ่นดินเหล่านั้น” คำว่า “แยกตนออก” ถูกใช้ในข้อพระคัมภีร์เหล่านี้เช่นกัน: เลวีนิติ 10:10; 11:47; อพยพ 26:33; ปฐมกาล 1:4, 6, 7, 14, 18  อะไรคือประโยชน์ของการนำถ้อยคำเหล่านี้ไปใช้กับเรื่องการแต่งงานกับคนที่ไม่เชื่อในพระเจ้า`

ชาวอิสเอลหลายคนเข้าไปขอความเห็นใจจากเอสรา ในประเด็นเรื่องการแต่งงานกับชาวต่างชาติต่างความเชื่อของพวกเขา คำศัพท์เฉพาะที่พวกเขาใช้เอ่ยถึงชนชาติต่างๆ ที่มีส่วนร่วมในการกระทำสิ่งที่น่าเกลียดชัง ซึ่งเผยให้เห็นความรู้ของพวกเขาในคัมภีร์โทราห์ ที่บันทึกข้อห้ามต่างๆ เป็นสิ่งที่นำมาจากพระเจ้าโดยตรง และที่น่าสนใจยิ่ง คือผู้นำในด้านพลเรือนและแม้แต่ผู้นำด้านจิตวิญญาณ คือพวกปุโรหิต และชาวเลวี ต่างรู้สึกผิดที่ได้ทำการละเมิดบัญญัติของพระเจ้า

“ในการศึกษาถึงสาเหตุที่นำชาวอิสราเอลให้ถูกกวาดต้อนไปยังอาณาจักรบาบิโลน เอสราได้เรียนรู้ว่าชาวอิสราเอลได้หนีออกห่างพระเจ้า ส่วนใหญ่สามารถสืบย้อนหลังได้ว่า พวกเขาแต่งงานกับชาวต่างชาติต่างความเชื่อ เนหะมีย์เห็นว่า หากพวกเขาได้เชื่อฟังบัญญัติของพระเจ้า และแยกตัวเองจากชนชาติต่างๆ ที่อยู่แวดล้อมพวกเขา พวกเขาคงได้รับการช่วยให้รอดพ้นจากเรื่องราวความโศกเศร้า และประสบการณ์ในความอับอาย ดังนั้นเมื่อเอสราได้เรียนรู้ว่า ชาวอิสรา

เอลไม่คำนึงถึงบทเรียนในอดีต ว่าพวกเขาเป็นชนชาติที่พระเจ้ายกชูขึ้นสูงเด่น แต่พวกเขากลับละเมิดพระบัญญัติที่พระเจ้าทรงประทานให้เพื่อเป็นเครื่องป้องกัน “การหนีออกห่างพระเจ้า” ดวงใจของเอสรารู้สึกเร่าร้อนภายในตัวท่าน ท่านคิดถึงพระคุณความดีของพระเจ้า อีกครั้งหนึ่งท่านมุ่งมั่นจะช่วยคนอิสราเอลให้มีจุดยืนมั่นคงในแผ่นดินของพวกเขาเอง ท่านรู้ท่วมท้นด้วยความรู้สึกเดือดดาลอันชอบธรรม คละเคล้าความเศร้าใจในความอกตัญญูของชนร่วมชาติของท่าน” (เอลเลน จี. ไว้ท์, ผู้เผยพระวจนะและกษัตริย์, หน้า 620)

คำว่า “แยกตนออกจาก” (separate) ถูกใช้สำหรับ “เอกลักษณ์ความผิดแผกกัน” ในความจริงคือ “สิ่งตรงกันข้ามกันอย่างสมบูรณ์” จากคำแถลงนี้ ผู้คนรับรู้ก่อนความเข้าใจ และความรู้เรื่องพระบัญชาของพระเจ้าให้อยู่ห่างจากศาสนาเทียมเท็จ พวกเขาเข้าใจว่า ไม่มีใครสามารถพูดว่า ตนจะแต่งงานกับคนที่ไม่เชื่อพระเจ้า เพื่อจะไม่ส่งผลร้ายต่อความสัมพันธ์ในการครองเรือนหรือการเลี้ยงลูก

`เราจะหาทางรักษาความเชื่อให้มั่นคงอยู่ในบ้านและครอบครัวของเราแม้ว่าเราจะได้ตัดสินใจผิดพลาดในอดีตไปแล้วก็ตาม ได้อย่างไร`