---
title:  วันพุธ เอสราปฏิบัติการ
date:   18/12/2019
---

`อ่านเอสรา บทที่ 10 เอสราและผู้นำเหล่านั้นแก้ปัญหาเรื่องการแต่งงานกับคนต่างชาติอย่างไร` 

มีการชุมนุม ที่ประชุมทั้งหมดลงมติให้ส่งภรรยาชาวต่างชาติของชาวอิสราเอลกลับบ้านไป สิ่งที่น่าทึ่งคือแม้แต่ภรรยาที่แต่งงานกับพวกเขาก็เห็นด้วยกับแผนนี้ ยกเว้นชายสี่คนที่ท่านเอสราได้เอ่ยชื่อใน เอสรา 10:15 นอกนั้นชาวยิวคนอื่นๆ ที่แต่งงานกับภรรยาชาวต่างชาติต่างสัญญาจะส่งภรรยาของพวกเขากลับบ้านพ่อแม่ของเธอ เรื่องนี้ต้องใช้เวลาสามเดือนก่อนแผนการจะเริ่มต้น ในที่สุด ชาวอิสราเอลชายจำนวน 111 คนได้ส่งภรรยาของพวกเขาออกไป (เอสรา 10:18-43) ที่น่าสนใจมากข้อพระคัมภีร์สุดท้าย (เอสรา 10:44) กล่าวว่า มีบางคู่ที่ชายอิสราเอลแต่งงานกับหญิงต่างชาติ และมีบุตรด้วยกัน ในกรณีเช่นนี้ดูเหมือนไม่สมเหตุผล หรือไม่ถูกต้องสำหรับเรา อย่างไรก็ดี เราจะต้องจำไว้ว่าสิ่งนี้เป็นช่วงเวลาพิเศษที่พระเจ้า กำลังเริ่มต้นใหม่อีกครั้งหนึ่งกับชนชาติอิสราเอล และ ในความรู้สึก พวกเขาอยู่ฝ่ายพระองค์ คือจะติดพระเจ้าอย่างเต็มร้อย ด้วยเหตุนี้พระเจ้าต้องตั้งมาตรการเด็ดขาดให้พวกเขาปฏิบัติ

ถ้อยคำเจาะจง ที่ใช้ในเอสรา 10 :11, 19  ที่กล่าวว่า “จงแยกตัวท่านออกมาเถิด” และ “ละทิ้งภรรยา” ไม่ถูกใช้ในที่อื่นของพระคัมภีร์สำหรับ “การหย่าร้าง” เอสราคงรู้จักศัพท์เฉพาะคำ ของคำว่าหย่าร้าง และใช้เป็นประจำสำหรับการหย่าร้างปกติทั่วไป แต่ท่านเลือกที่จะไม่ใช้มัน ดังนั้นเป็นที่ชัดเจนว่าเอสราไม่ถือว่าการแต่งงานถูกต้องหลังจากที่ได้ค้นพบว่า พวกเขาได้ละเมิดบัญญัติในคัมภีร์โทราห์ หรือกล่าวได้อีกอย่างถือว่าการแต่งงานนั้นเป็นโมฆะ เพราะว่าเป็นการแต่งงานขัดแย้งกับพระบัญญัติ ขั้นตอนในการสิ้นสุดของการแต่งงาน อย่างไรก็ดี เราไม่ได้รับข้อมูลว่ามีอะไรเกิดขึ้นกับภรรยา และลูกๆ ที่สามีชาวอิสราเอลส่งกลับไปที่บ้านอดีตพ่อตา ทั้งไม่ทราบถึงผลกระทบที่เกิดกับชุมชนจากการกระทำดังกล่าว ตามวัฒนธรรมของเวลานั้นพวกอดีตสามีจะต้องเป็นผู้รับผิดชอบในการขนย้ายภรรยา และลูกพร้อมทั้งสมบัติส่วนตัวจนถึงบ้านพ่อแม่ของพวกเธอ

อย่างไรก็ดี หลังจากเวลาผ่านไปช่วงหนึ่ง อดีตสามีที่ได้หย่าภรรยาไป บางคนได้แต่งงานกับผู้หญิงต่างความเชื่ออีกครั้งหนึ่ง และบางทีอาจมีสามีบางคนกลับไปรับภรรยาที่พวกเขาส่งกลับบ้านมาร่วมชีวิตกันใหม่ นี่เป็นธรรมชาติของการแก้ปัญหาที่ทำไปอย่างเร่งรีบ สามารถทำให้มนุษย์ที่มีธรรมชาติชอบแก้ตัวหาเหตุผลยกขึ้นมาอ้าง ซึ่งยังผลให้ผู้เชื่อบางคนเข้าไปอยู่ในวงจร ขึ้นๆ ลงๆ ในการมอบถวายตัวแด่พระเจ้า แม้แต่เรา ที่ถือว่าเราเองมีความเชื่อเข้มแข็งต้องยอมรับว่าบางช่วงเวลา การอุทิศถวายตัวแด่พระเจ้าอาจ “น้อยกว่า” ช่วงเวลาอื่นๆ ในการดำเนินไปกับพระเจ้า หากจะพรรณนาให้ถูกต้อง นั่นคือช่วงเวลาที่เราขาดแคลน น่าเห็นใจ ที่มนุษย์ต่างดิ้นรนต่อสู้ในการจัดให้พระเจ้าเป็นที่หนึ่งในชีวิต

`คุณเคยมีประสบการณ์ของช่วงเวลาที่อุทิศตัวแด่พระเจ้าน้อยไหม และคุณได้เรียนรู้อะไรจากประสบการณ์เหล่านั้น`