---
title:  การจัดการกับการตัดสินใจที่ผิด
date:   14/12/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ 13:23-25; เฉลยธรรมบัญญัติ 7:3, 4; 2 โครินธ์ 6:14; เอสรา บทที่ 9, 10; 1 โครินธ์ 7:10-17

> <p>ข้อควรจำ</p>
> “และข้าพเจ้าทูลว่า ข้าแต่พระเจ้าของข้าพระองค์ ข้าพระองค์อับอายอดสูที่จะเงยหน้าหาพระองค์ พระเจ้าของข้าพระองค์ เพราะว่าความบาปชั่วของพวกข้าพระองค์ทวีขึ้นพ้นศีรษะของข้าพระองค์ และความผิดของข้าพระองค์ก็สูงขึ้นไปถึงฟ้าสวรรค์” (เอสรา 9:6)

เอสราและเนหะมีย์เป็นผู้นำช่วงที่ชาวอิสราเอลมีแนวโน้มแต่งงานกับชาวต่างชาติมาก ทั้งสองมีความห่วงใยเรื่องนี้ ขณะที่พวกเขาต้องการนำคนอิสราเอลเข้าสู่การมีความสัมพันธ์ใกล้ชิดกับพระเจ้า พวกเขารับรู้ถึงอิทธิพลด้านลบที่ผู้ไม่เชื่อหรือผู้นมัสการรูปเคารพมีต่อชาวอิสราเอล อย่างที่ทั้งสองท่านเคยเห็นผลกระทบเลวร้ายมาแล้วตลอดในประวัติศาสตร์ ศาสนาของชาวคานาที่แพร่ไปท่ามกลางชาวอิสราเอล จนกระทั่งพระบาอัลและพระนางอาเชราห์ถูกนำมากราบไหว้ในเนินเขาทุกแห่ง ยิ่งกว่านั้น อิทธิพลของภรรยา หรือสามีชาวต่างชาติที่มีต่อครอบครัวนับเป็นอันตรายยิ่ง อย่างที่บาลาอัมผู้เผยพระวจนะเทียเท็จได้แนะนำชาวโมอับ ส่งลูกสาวหรือหลานสาวชาวโมอับสู่แผ่นดินอิสราเอล แน่นอน ในครั้งนั้นเมื่อชายชาวอิสราเอลแต่งงานอยู่กินกับหญิงชาวโมอับแล้วพวกเขาจะค่อยๆ หันเหออกห่างพระเจ้า ซึ่งถือเป็นความเลวร้าย เอสราเข้าใจถูกต้อง ไม่เพียงคู่สามี หรือภรรยาเท่านั้นที่มีอิทธิพลต่อกัน แม้แต่พวกลูกของพวกเขาก็ได้รับผลด้วย

เอสราและเนหะมีย์ ทำอะไรกับคนอิสราเอลที่แต่งงานกับชาวต่างชาติ ท่านทั้งสองจะปล่อยให้ผ่านไป หรือที่จะจัดการอย่างไร สัปดาห์นี้เราจะมองไปยังวิธีที่ผู้นำทั้งสองนำมาใช้แก้ปัญหานี้