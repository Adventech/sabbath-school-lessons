---
title:  วันอาทิตย์ ความด่างพร้อยของผู้นำในพระวิหาร
date:   15/12/2019
---

`อ่านเนหะมีย์ 13:23-25 มีอะไรเกิดขึ้นที่นี่ และเราจะอธิบายปฏิกิริยาตอบโต้ของเนหะมีย์ที่มีต่อสถานการณ์นี้อย่างไร`

เมื่อเด็กๆ พูดภาษาอาราเมค (ภาษาที่ใช้พูดในอาณาจักรบาบิโลน) และพูดภาษาฮีบรูไม่ได้ พวกเขาไม่เข้าใจคำสั่งสอนจากพระคัมภีร์ ตรงนี้เป็นปัญหาใหญ่ เพราะความรู้ของพระเจ้าที่ตรัสผ่านผู้เผยพระวจนะ จะถูกบิดเบือนไปบ้าง หรือตกหล่นไปไม่น้อยทั้งนี้เพราะพวกธรรมาจารย์และพวกปุโรหิต ส่วนใหญ่จะสอนและอธิบายพระธรรมคัมภีร์โทราห์ ซึ่งเขียนเป็นภาษาฮีบรู หรือไม่พวกเขาจะสอนโดยใช้ภาษาอาราเมคเพื่อให้คำสอนเป็นที่เข้าใจชัดเจนสำหรับประชาชน อย่างไรก็ตาม ในเมื่อผู้เป็นแม่เป็นชาวอัมโมน ชาวแอสด๊อด (Ashdod) และชาวโมอับ และโดยทั่วไป ในเบื้องต้นผู้สอนจะเน้นการดูแลพวกเด็กๆ สิ่งที่น่าประหลาดใจพวกเด็กๆไม่ได้พูดภาษาของพ่อ แต่พูดภาษาของแม่ จะว่าไปภาษาที่เราพูดจะบอกให้ทราบในสิ่งที่เราคิด เกี่ยวกับแนวคิดของเรา เพราะว่าเราใช้คำศัพท์ซึ่งเป็นส่วนหนึ่งของวัฒนธรรมในการพูด ดังนั้นการที่คนหนึ่งไม่พูด และไม่เข้าใจภาษาของพระคัมภีร์เท่ากับคนนั้นสูญเสียเอกลักษณ์พิเศษไป ดังนั้นสำหรับเนหะมีย์ ท่านอดคิดไม่ได้ว่าครอบครัวนั้นกำลังสูญเสียการสัมผัสกับพระวจนะของพระเจ้า และผลที่สุดคือพวกเขาจะขาดการเชื่อมความสัมพันธ์กับพระเจ้าผู้ทรงพระชนม์อยู่ ที่เป็นองค์พระผู้เป็นเจ้าของชาวฮีบรู

นักศึกษาพระคัมภีร์ชี้ว่าการกระทำของเนหะมีย์ น่าจะเป็นการทำให้เกิดความอับอายในที่สาธารณะ ซึ่งเป็นส่วนหนึ่งของคำสั่งให้ลงโทษในเวลานั้น เมื่อเราพูดว่าเนหะมีย์ด่าว่าหรือกล่าวคำสาปแช่งพวกเขา เราอาจจะคิดว่านหะมีย์ใช้คำสบถสาบาน นี่คงไม่ใช่ แต่ท่านพูดกับพวกเขาถึงคำสาปแช่งของพันธสัญญา ซึ่งเฉลยธรรมบัญญัติ บทที่ 28 ได้ร่างคำสาปไว้ ซึ่งจะเกิดกับผู้คนที่ละเมิดพันธสัญญาที่ได้ ทำไว้กับพระเจ้าเป็นไปได้มากว่า เนหะมีย์เลือกถ้อยคำจากพระคัมภีร์มาทบทวนให้พวกเขาฟัง เพื่อให้พวกเขาตระหนักถึงการกระทำผิด ซึ่งทำให้เกิดผลลัพธ์จากการเลือกที่ไม่รอบคอบของพวกเขา

นอกจากนี้ ยังมีข้อพระคัมภีร์เขียนว่า เนหะมีย์กล่าวว่า“ข้าพเจ้าได้โต้แย้งกับพวกเขา และแช่งเขา และตีพวกเขาบางคน และดึงผมของเขาออก” (เนหะมีย์ 13:25) แทนที่จะมองเห็นภาพเนหะมีย์รู้สึกเดือดดาลหรือแสดงความเกรี้ยวกราด เราควรสังเกตว่า เป็นข้อกำหนดบทลงโทษในที่สาธารณะ และ การลงโทษประเภทนี้ใช้สำหรับบางคนเท่านั้น หมายถึงผู้นำได้รับคำสาปเพราะเป็นผู้ส่งเสริมผู้อื่นให้มีพฤติกรรมในทางผิด การลงโทษเหล่านี้เป็นบทลงโทษให้เกิดความอายต่อหน้าสาธารณชน เนหะมีย์ต้องการให้แน่ใจว่าประชาชนเข้าใจความโน้มเอียงในการเลือกของพวกเขา และผลลัพธ์ที่ตามมาซึ่งจะเกิดขึ้นแน่นอนแก่พวกเขาที่ทำผิด

`เราควรจะมีปฏิกิริยาอย่างไร เมื่อเราเห็นผู้เชื่อในโบสถ์ของเรากำลังทำผิดในสิ่งที่เราเชื่อ`