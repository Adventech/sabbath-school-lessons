---
title:  ความคิดเพิ่มเติม
date:   04/10/2019
---

อ่านงานเขียนของ เอลเลน จี.ไว้ท์ บทที่ชื่อ “เอสรา, ปุโรหิต และธรรมาจารย์” หน้า 607-617, ผู้เผยพระวจนะและกษัตริย์

เมื่อพิจารณาการทำงานอย่างขยันขันแข็งของเอสรา “ท่านเป็นปากเสียงสำหรับพระเจ้า” ท่านให้การศึกษาแก่ผู้คนรอบข้างได้รับรู้ถึงหลักการการปกครองของสวรรค์ ในช่วงเวลาที่เหลืออยู่ในชีวิตของท่านไม่ว่าขณะอยู่ในราชสำนักของกษัตริย์ เมโด-เปอร์เซีย หรือที่เยรูซาเล็ม งานหลักของท่านคือการเป็นครู ขณะที่ท่านสื่อสารความจริงที่ท่านได้เรียนรู้กับคนอื่น ความสามารถในการประสาทความจริงของท่านเพิ่มพูนขึ้น ท่านได้กลายเป็นบุคคลที่มีศรัทธาแก่กล้า ท่านเป็นพยานขององค์พระผู้เป็นเจ้าแก่โลกในอำนาจของความจริงแห่งพระคัมภีร์ เพื่อยกระดับชีวิตประจำวันของผู้คนให้สูงขึ้น” (เอลเลน จี.ไว้ท์, ผู้เผยพระวจนะและกษัตริย์, หน้า 609)

“งานด้านการปฏิรูปหากจะดำเนินต่อไปวันนี้ ยังมีความต้องการบุคคลเหมือนเอสราหรือเนหะมีย์ที่ไม่พยายามปิดบังความผิด หรือหาข้อแก้ตัวที่จะทำบาป ไม่หลบหน้าที่จะปกป้องพระเกียรติของพระเจ้า ต้องเป็นคนไม่หยุดพักจากภาระ และมีสันติสุขจนกว่าจะแก้ไขสิ่งที่ผิดได้สำเร็จ อีกทั้งพวกเขาจะไม่ทุ่มเทกับงานสงเคราะห์เพื่อเป็นการกลบเกลื่อน พวกเขาระลึกได้ว่าพระเจ้าไม่ทรงเลือกที่รักมักที่ชัง และพระองค์ไม่ทรงเข้มงวดกับคนไม่กี่คน แต่ทรงพิสูจน์ว่าได้แผ่พระเมตตาแก่คนเป็นอันมาก พวกเขาจำได้ด้วยว่า บุคคลที่ประณามความชั่วร้าย พระวิญญาณของพระคริสต์จะเผยให้เห็นในเขาเสมอ” ((เอลเลน จี.ไว้ท์, ผู้เผยพระวจนะและกษัตริย์, หน้า 675)

**คำถามเพื่อการอภิปราย**

`1.	มีพระสัญญาที่ยิ่งใหญ่หลายประการจากองค์พระผู้เป็นเจ้าสำหรับเรา แต่พระองค์จะไม่ทรงใช้อำนาจบังคับเรา ทำอย่างไรการเลือกของเราจึงจะไม่ขวางกั้นพระสัญญาของพระองค์ เพื่อให้พระสัญญาเหล่านั้นสำเร็จสมจริงในชีวิตของเราได้`

`2.	จากคำอธิษฐานในพระธรรมดาเนียล 9:1-23 มีหลักการอะไรที่สามารถนำมาประยุกต์ใช้ในชีวิตของเราได้  ดาเนียลกำลังทำอะไร ท่านมีท่าทีอะไร และท่านกำลังทูลขอเพื่ออะไร`

`3.	จากบทเรียนของวันพฤหัสบดี เราอ่านสิ่งที่ เอลเลน จี.ไว้ท์ เขียนว่า พระวจนะของพระเจ้าเป็นศูนย์กลางพันธกิจของเอสราอย่างไร และเอสรามีความขยันเพียงใดในการเผยแพร่แก่คนที่อยู่กับท่าน มีบทเรียนที่ชัดเจนอะไร ที่สำคัญตรงนี้สำหรับเราในปัจจุบัน ที่พระวจนะของพระเจ้าควรเป็นศูนย์กลางของชีวิตและศูนย์กลางของคริสตจักร`