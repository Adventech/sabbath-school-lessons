---
title:  ภาพรวมของกษัตริย์และเหตุการณ์
date:   30/09/2019
---

ชาวยิวกลุ่มแรกที่เดินทางกลับประเทศได้รับมอบหมายให้สร้างพระวิหารของพระเจ้าขึ้นใหม่ เราจะศึกษาเกี่ยวกับการต่อต้านการสร้างพระวิหารในบทเรียนถัดไป ตอนนี้เราจะอภิปรายการสืบทอดบัลลังก์ของกษัตริย์แห่งเปอร์เซียในช่วงที่กกำลังสร้างพระวิหารและกรุงเยรูซาเล็มขึ้นใหม่ จำเป็นต้องรู้จักประวัติศาสตร์เบื้องหลังของเรื่องในเอสรา และเนหะมีย์ จะได้เข้าใจข่าวสารเหล่านี้

`อ่านเอสรา 4:1-7 บันทึกตอนนี้กล่าวถึงกษัตริย์องค์ใดบ้างที่ขึ้นครองราชย์ระหว่างมีการต่อต้านการสร้างพระวิหารในกรุงเยรูซาเล็ม`

ตรงนี้เป็นรายชื่อของกษัตริย์เปอร์เซีย ตามลำดับ ซึ่งมีส่วนเกี่ยวข้องกับเรื่องราวที่บันทึกในเอสราและเนหะมีย์ ซึ่งเริ่มต้นด้วยกษัตริย์ไซรัส ผู้สถาปนาอาณาจักรเปอร์เซีย ซึ่งเป็นผู้เอาชนะและยึดครองบาบิโลนได้ในปี ก.ค.ศ. 539

- ไซรัสมหาราช ที่ II (Cyrus II, the Great) (ปี ก.ค.ศ. 559-530)
- แคมไบเสส ที่ II (Cambyses II) (ปี ก.ค.ศ. 530-522)
- ดาริอัส ที่ I (Darius I) (ปี ก.ค.ศ. 522-486)
- เซอร์ซีส ที่ I (ปี ก.ค.ศ. 485-465) คืออาหสุเอรัส (Ahasuerus) ในเอสเธอร์
- อารทาเซอร์ซีส ที่ I (Artaxerxes I) (ปี ก.ค.ศ. 465-424

ขณะที่เราศึกษาพระธรรมสองเล่มนี้ เป็นสิ่งสำคัญที่จะทราบว่า การขึ้นสู่บัลลังก์ของกษัตริย์เหล่านี้ไม่ถูกเอ่ยถึงในเอสรา เช่น เอสรา 4:6-24 ถูกนำมาแทรกไว้ก่อน บทที่ 5 ซึ่งบันทึกเรื่องราวการต่อต้านการสร้างพระวิหาร ผลที่ตามมาคือ จดหมายฉบับที่เขียนถึง เซอร์เซสที่ I (อาหสุเอรัส) และอารทาเซอร์ซีสที่ I ซึ่งพรรณนาใน เอสเธอร์ บทที่ 4 เป็นเหตุการณ์ที่เกิดขึ้นของสิ่งที่บันทึกใน บทที่ 5 และ 6 ซึ่งเกี่ยวข้องกับกษัตริย์ดาริอัส ที่ Iการเรียงลำดับเช่นนี้ดูเหมือนทำให้เกิดความสับสนสำหรับผู้อ่าน และทำให้สับสนต่อพระธรรมทั้งสองเล่มนี้ เป็นเวลาหลายศตวรรษ ขณะที่เรากำลังศึกษาในตลอดไตรมาสนี้ เมื่อเราทราบลำดับก่อนหลังของเหตุการณ์ต่างๆ ก็จะช่วยให้เราเข้าใจข่าวสารในเอสราและเนหะมีย์ได้ดีขึ้น

`บ่อยครั้งเพียงใดที่คุณได้พบสิ่งต่างๆในพระคัมภีร์ ที่ทำให้คุณรู้สึกสับสน คุณสามารถเรียนรู้ที่จะไว้วางใจในพระเจ้า และพระวจนะของพระองค์ได้อย่างไร แม้ว่าคุณได้อ่านผ่านบางสิ่งที่ดูเหมือนไม่สมเหตุผลก็ตามเหตุใดจึงสำคัญสำหรับคุณที่จะทำเช่นนั้น (ดู อิสยาห์ 55:8, 9)`