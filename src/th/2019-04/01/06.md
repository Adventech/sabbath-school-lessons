---
title:  ความสำคัญของการศึกษา
date:   03/10/2019
---

`อ่านเอสรา 7:6 และ 10 ข้อพระคัมภีร์เหล่านี้สอนเราอะไรเกี่ยวกับความสำคัญ ของการศึกษาเรื่องศาสนาอย่างถูกต้อง`

เอสราอุทิศถวายจิตใจทั้งหมดแด่พระเจ้า ท่านตัดสินใจทุ่มเทเวลาให้กับการศึกษา แล้วนำมาปฏิบัติ และสอนกฎเกณฑ์ และกฎหมายของพระองค์แก่คนทั้งหลาย (เอสรา 7:6,10) ทั้งหมดนี้เป็นการเตรียมความพร้อมให้กับท่านสำหรับพันธกิจที่ยิ่งใหญ่กว่าในแผ่นดินอิสราเอล ข้อพระคัมภีร์บันทึกไว้อย่างชัดเจนว่า เอสราอุทิศถวายตัวทให้กับการศึกษา แล้วนำเอาสิ่งที่ได้เรียนรู้มาปฏิบัติ และสอนบทบัญญัติขององค์พระผู้เป็นเจ้าให้กับคนทั้งหลาย

เอลเลน จี.ไว้ท์ เขียนพรรณนาไว้ว่า “เอสราเกิดในเชื้อสายของอาโรนได้รับการฝึกอบรมงานของปุโรหิต และนอกจากนี้ท่านยังคุ้นเคยกับงานเขียนของนักมายากล ตำราของนักโหราศาสตร์ และงานเขียนของนักปราชญ์แห่งเมโด-เปอร์เซีย แต่ท่านไม่พึงใจในสภาพด้านจิตวิญญาณของท่าน ท่านปรารถนาจะดำเนินกับพระเจ้าเต็มสติปัญญา เพื่อจะให้ทุกสิ่งเป็นไปตามน้ำพระทัยพระองค์ ดังนั้นท่าน“ได้ตั้งใจของท่านที่จะศึกษาธรรมบัญญัติของพระยาห์เวห์ และทำตาม และสอนกฎเกณฑ์ และกฎหมายของพระองค์ในอิสราเอล” (เอสรา 7:10) สิ่งนี้ทำให้เอสราอุทิศเวลาศึกษาประวัติศาสตร์ประชากรของพระเจ้าอย่างขยันขันแข็งตามที่ผู้เผยพระวจนะและกษัตริย์ หลายท่านได้ทำการบันทึกไว้ นอกจากนี้ท่านเอสรายังทำการค้นคว้าคำพยากรณ์ในพระคัมภีร์ เพื่อจะเรียนรู้ว่าเหตุใดองค์พระผู้เป็นเจ้าจึงทรงอนุญาตให้กรุงเยรูซาเล็มถูกทำลาย และประชากรของพระองค์ถูกกวาดต้อนไปเป็นเชลยยังดินแดนของคนนอกศาสนา” (เอลเลน จี.ไว้ท์, ผู้เผยพระวจนะและกษัตริย์, หน้า 608)

“เอสรามุ่งมั่นที่จะฟื้นฟูคนให้หันมาศึกษาพระคัมภีร์ ซึ่งพระเจ้าทรงประทานให้เป็นข่าวสารนิรันดร์ ท่านได้ใช้ความอุตสาหะตลอดชีวิตเพื่อสงวนรักษา และเพิ่มจำนวนข้อข้อศักดิ์สิทธิ์ ท่านรวบรวมหนังสือกฎหมายเท่าที่สามารถจะหาได้ และให้มีการคัดลอกเพิ่มขึ้นและแจกจ่ายให้กับผู้นำทุกระดับ ถ้อยคำบริสุทธิ์จำนวนที่เพิ่มขึ้นถูกมอบไว้ในมือของคนมากมาย เป็นการเผยแพร่ความรู้ซึ่งประมาณค่าไม่ได้ให้ขยายออกไป” (เอลเลน จี.ไว้ท์, ผู้เผยพระวจนะและกษัตริย์, หน้า 609)

สังเกตว่า แม้เอสราได้เรียนรู้วิถีชีวิต และความเชื่อของคนนอกศาสนา ท่านทราบว่าพวกเขาเชื่อและปฏิบัติอย่างไม่ถูกต้อง ดังนั้นท่านจึงแสวงหาที่จะรู้จักความจริง จากแหล่งแห่งความจริงคือพระวจนะของพระเจ้า และพระบัญญัติขององค์พระผู้เป็นเจ้า ท่านจะต้องทำตัวเป็นคนที่ไม่ได้เรียนรู้อะไรมากมาย ในสิ่งที่ท่านได้เรียนรู้จากมหาวิทยาลัยของโลก เพราะว่า ไม่สงสัยเลยว่า ส่วนมากของวิชาที่พวกเขาสอนเป็นสิ่งที่ผิดในด้านจิตวิญญาณ และยิ่งกว่านั้นงานเขียนของนักมายากลและนักโหราศาสตร์ทำให้ท่านเข้าใจสิ่งที่จริงและเท็จ 

`มีวิธีใดบ้างในปัจจุบันนี้ที่เราอาจเป็นคนที่ได้เรียนรู้วิชาที่ไม่ถูกต้องในโลกนี้`