---
title:  'การหาเหตุผลทางประวัติศาสตร์: เศรุบบาเบลและเอสรา'
date:   28/09/2019
---

### อ่านข้อพระคัมภีร์สำหรับบทเรียนสัปดาห์นี้
เยเรมีย์ 25:11, 12; ดาเนียล 9:1, 2; เอสรา 4:1-7; อิสยาห์ 55:8, 9; เอสรา 7:1-28

> <p>ข้อควรจำ</p>
> “ไซรัสกษัตริย์แห่งเปอร์เซียตรัสดังนี้ว่า “พระยาห์เวห์ พระเจ้าแห่งฟ้าสวรรค์ได้พระราชทานบรรดาราชอาณาจักรแห่งแผ่นดินแก่เรา และพระองค์ทรงกำชับให้เราสร้างพระนิเวศให้พระองค์ที่เยรูซาเล็ม ซึ่งอยู่ในยูดาห์” (เอสรา 1:2)

ในการเขียนพระธรรมเยเรมีย์ พระเจ้าได้ทรงสัญญาว่า ประชากรของพระองค์จะได้เดินทางกลับบ้านหลังจากเป็นผู้พลัดถิ่นในอาณาจักรบาบิโลนเป็นเวลา 70 ปี กษัตริย์ไซรัสเป็นเครื่องมือของพระเจ้าในการอนุญาตให้ชาวยิวเดินทางกลับบ้าน พระเจ้าทรงเจิมไซรัส (อิสยาห์ 45:1)  และพระองค์ได้ออกพระราชกฤษฎีกาในราวปี ก.ค.ศ. 538 ปลดปล่อยชาวยิวเป็นอิสระให้พวกเขาเดินทางกลับประเทศของพวกเขา เพื่อทำการก่อสร้างพระวิหารขึ้นใหม่

เป็นพระเจ้าตรัสถึงเยรูซาเล็มว่า “จะถูกสร้างขึ้นใหม่” และตรัสถึงพระวิหารว่า “จะได้รับการวางรากฐาน” (อิสยาห์ 44:28) พระเจ้าทรงเป็นผู้ทรงรับประกันว่า กรุงเยรูซาเล็มจะได้รับการสร้างขึ้นอีกครั้งหนึ่ง และพระองค์ทรงดลใจกษัตริย์ไซรัส ให้ออกหนังสืออนุญาตให้ชาวยิวพลัดถิ่นกลับไปสร้างพระวิหาร

เป็นการดีที่ได้เห็นประชากรของพระเจ้าตอบสนองในด้านบวกด้วยการนำถ้อยคำของพระเจ้าไปสู่การปฏิบัติ: “แล้วหัวหน้าของตระกูลแห่งยูดาห์ และเบนยามินได้เตรียมพร้อมทั้งพวกปุโรหิต และคนเลวี คือทุกคนพระเจ้าทรงเร้าจิตใจของเขาให้ไปสร้างพระนิเวศของพระยาห์เวห์ ซึ่งอยู่ในเยรูซาเล็ม” (เอสรา 1:5) ตรงนี้เราเห็นคนตอบสนองด้านบวกต่อพระเจ้าผู้ทรงฤทธิ์และทรงพระเมตตาเหลือล้น การกระทำดีที่สุดของเรามาจากการตระหนักว่า “พระเจ้าคือใคร” และ “พระองค์ได้ทรงทำอะไร” และจากการรู้จักพระนามของพระองค์ เราได้ทราบว่าพระองค์ทรงเป็นพระเจ้าแห่งความรัก พระองค์ทรงแทรกแซงเพื่อช่วยเหลือพลไพร่ของพระองค์