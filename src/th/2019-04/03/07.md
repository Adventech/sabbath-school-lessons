---
title:  ความคิดเพิ่มเติม
date:   18/10/2019
---

อ่านงานเขียนของ เอลเลน จี.ไว้ท์,ผู้เผยพระวจนะและกษัตริย์, หน้า 697-699, เกี่ยวกับ คำพยากรณ์ 70 สัปดาห์ ว่าได้สำเร็จสมจริงในประวัติศาสตร์อย่างไร

“เวลาแห่งการเสด็จกลับมาของพระคริสต์ การที่พระองค์ได้รับการเจิมโดยพระวิญญาณบริสุทธิ์ การสิ้นพระชนม์ของพระองค์ และการประกาศพระกิตติคุณไปยังชนต่างชาติ ได้ถูกชี้ให้เห็นอย่างเจาะจง นับเป็นสิทธิพิเศษสำหรับประชาชนชาวยิวที่จะเข้าใจคำพยากรณ์เหล่านี้ และตระหนักถึงการสำเร็จสมจริง

ทุกข้อในพันธกิจของพระเยซู พระคริสต์ทรงเร้าใจเหล่าอัครทูตถึงความสำคัญในการศึกษาคำพยากรณ์ โดยอ้างถึงคำพยากรณ์ที่พระเจ้าทรงประทานให้ดาเนียลเกี่ยวกับเวลาของพวกเขา พระองค์ตรัสว่า “เพราะฉะนั้นเมื่อท่านเห็นสิ่งที่น่ารังเกียจซึ่งก่อให้เกิดความหายนะตั้งอยู่ในสถานบริสุทธิ์ ตามพระวจนะ

ที่กล่าวไว้โดยดาเนียล ผู้เผยพระวจนะ (ให้ผู้อ่านเข้าใจเอาเถิด) (มัทธิว 24:15) หลังจากการที่พระเยซูทรงฟื้นพระชนม์แล้ว ขณะที่เดินทางไปเมืองเอมมาอูส ทรงพบสาวกเป็นเพื่อนเดินทางไปด้วยกัน “พระองค์ทรงอธิบายพระคัมภีร์เล็งถึงพระองค์ทุกข้อให้เขาฟัง เริ่มต้นตั้งแต่โมเสส และบรรดาผู้เผยพระวจนะทั้ง

หมด”(ลูกา 24:27) พระผู้ช่วยให้รอดได้ตรัสผ่านผู้เผยพระวจนะทั้งหลาย “ซึ่งพระวิญญาณของพระคริสต์ ผู้สถิตอยู่ในพวกเขาได้ทรงแจ้งไว้ โดยทรงบอกล่วงหน้าถึงความทุกข์ทรมานของพระคริสต์และพระสิริที่จะมาภายหลังความทุกข์เหล่านั้น” (1 เปโตร 1:11) (เอลเลนจี.ไว้ท์, ผู้พึงปรารถนาแห่งปวงชน, หน้า 234)

**คำถามเพื่อการอภิปราย**

`1.	พระเจ้าทรงเรียกคุณให้ทำบางอย่าง มีหลักการอะไร ที่คุณจะปฏิบัติตามเพื่อจะทราบได้ว่า คุณกำลังทำตามน้ำพระทัยของพระเจ้า ไม่ว่าจะสิ่งนั้นจะเป็นสิ่งที่คุณชอบหรือไม่ก็ตาม`

`2.	โยนาห์ตอบสนองการทรงเรียกของพระเจ้าอย่างไร มีบทเรียนอะไรที่สอนเราได้  จงปรียบเทียบการตอบสนองการทรงเรียกของโยนาห์และอัครทูตเปาโล (ดู กิจการ 9:1-20) ว่าแตกต่างอย่างไร`

`3.	“เรื่องราวของ ยูดาส อิสคาริโอท เป็นฉากที่จบลงด้วยความเศร้าสลดในชีวิต ซึ่งเขาควรได้รับเกียรติจากพระจ้า หากยูดาสได้เสียชีวิตลงก่อนการเดินทางเที่ยวสุดท้ายไปกรุงเยรูซาเล็ม เขาคงได้รับการนับว่า เป็นอัครทูตคนหนึ่ง เป็นบุรุษผู้มีคุณค่าท่ามกลางอัครทูตทั้งสิบสองคน และถ้าเขาเสียชีวิตลงในตอนนั้นทุกคนคงนึกเสียดาย และคิดถึงเขา” (เอลเลน จี. ไว้ท์, ผู้พึงปรารถนาแห่งปวงชน, หน้า 716)  คิดถึงเรื่องของยูดาส อิสคาริโอท เขาถูกเรียกให้มาเป็นผู้ทรยศพระเยซูหรือ ถ้าเป็นเช่นนั้น เป็นการยุติธรรมต่อเขาไหม เราสามารถจะเข้าใจยูดาส และโอกาสที่เขามีเปรียบเทียบกับสิ่งเลวร้ายที่เขาได้ทำไป เราได้รับบทเรียนอะไรจากชีวิตของเขา เกี่ยวกับอำนาจและอิสรภาพในการเลือกของเรา`