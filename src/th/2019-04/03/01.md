---
title:  การทรงเรียกของพระเจ้า
date:   12/10/2019
---

### อ่านข้อพระคัมภีร์สำหรับบทเรียนสัปดาห์นี้
เอสรา 7:10; เนหะมีย์ 1:1-11; ดาเนียล 9:24-27; ดาเนียล บทที่ 8; โรม 8:28, 29; โรม บทที่ 9; อพยพ บทที่ 3, 4

> <p>ข้อควรจำ</p>
> “สาธุการแด่พระยาห์เวห์ พระเจ้าแห่งบรรพบุรุษของเรา ผู้ดลพระทัยของกษัตริย์ให้เสริมความงามแก่พระนิเวศของพระยาห์เวห์ ซึ่งอยู่ในกรุงเยรูซาเล็ม” (เอสรา 7:27)

พระเจ้าทรงเรียกแต่ละคนให้ดำเนินภารกิจพิเศษ พระเจ้าทรงมีบรรทัดฐานอะไรให้คนหนึ่งมีคุณสมบัติมากกว่าคนอื่น สำหรับภารกิจบางอย่าง คุณสมบัติเหล่านั้นมีความแตกต่างในสายตาของมนุษย์ และสายพระเนตรของพระเจ้าอย่างไร ส่วนมากในพวกเราอาจจะตอบว่า “ใช่” โดยเฉพาะอย่างยิ่งสำหรับสองคำถามสุดท้าย มีหลายครั้งเมื่อพระเจ้าทรงเตรียมเรา ผ่านการศึกษา หรือประสบการณ์ สำหรับพันธกิจพิเศษ แต่ในเวลาอื่น พระองค์ทรงเลือกเราให้รับใช้ด้วยเหตุผลง่ายๆ เพราะว่าเราเต็มใจ และถ่อมตนลง ไม่ใช่เรื่องง่ายเสมอไปที่จะทราบว่า พระเจ้าทรงเรียกอะไรในชีวิตของเรา อย่างไรก็ดี พระคัมภีร์มีบันทึกมากมายในเรื่องของบุคคลที่พระเจ้าทรงเลือกสำหรับงานที่ทรงมอบหมายอย่างเจาะจงให้ดำเนินการ

น่าสนใจมาก ที่เอสรา และเนหะมีย์ถูกเรียกโดยพระเจ้าให้ดำเนินงานอย่างเจาะจง นั่นคือให้สร้างสิ่งที่ปรักหักพังขึ้นมาใหม่ อย่างไรก็ดี การสร้างในกรณีนี้รวมเอาหลายภารกิจเข้าไว้ด้วยกัน เริ่มต้นด้วยผู้ถูกเลือกจะต้องนำชาวอิสราเอลที่อาศัยในต่างแดนกลับไปยังกรุงเยรูซาเล็ม และสร้างพระวิหารกับตัวเมืองขึ้นใหม่ ในเวลาเดียวกัน พวกผู้นำจะต้องสอนประชาชนเกี่ยวกับพระเจ้า และเหนือสิ่งอื่นใด ผู้นำต้องสอนผู้ติดตามให้กลับมาอุทิศชีวิต มีความสัมพันธ์กับพระเจ้าอีกครั้งหนึ่ง เมื่อพูดเกี่ยวกับการเรียกจากพระเจ้า นั่นถือว่าเป็นสิ่งที่สำคัญเช่นกัน