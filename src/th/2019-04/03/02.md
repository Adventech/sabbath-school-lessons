---
title:  การเรียกเอสราและเนหะมีย์
date:   13/10/2019
---

เราอาจพูดได้ว่าเอสราถูกเลือกสำหรับหลายเหตุผล : (1) ท่านเต็มใจที่จะเดินทางไปทำการ (2) ท่านมีคุณสมบัติเป็นผู้นำ และ (3) ท่านเป็นธรรมาจารย์ และเป็นครูชำนาญการ ยังมีเหตุผลนอกเหนือจากนี้ ที่เราจะพบได้ในภายหลัง แต่มีข้อพระคัมภีร์ข้อหนึ่ง บางทีอาจเป็นข้อที่เปิดเผยให้เห็นดีที่สุด ว่าเหตุใดพระเจ้าจึงทรงมอบหมายภารกิจนี้ให้ท่าน

`เอสรา 7:10 กล่าวถึงเอสราอะไรบ้าง ท่าน “ถูกเตรียม” หรือ “ถูกกำหนด”ดวงใจของท่านให้แสวงหา “บทบัญญัติขององค์พระผู้เป็นเจ้า” และดำเนินการอย่างไร`

คำว่า “ถูกเตรียม” หรือ “ถูกกำหนด” ในภาษาฮีบรูคือคำว่า “คัน” (kun) คำนี้สามารถแปลได้ว่า “ถูกเตรียม” “กำหนด” “มั่นคง มั่นใจ” (secure) สถาปนา คงที่  ดังนั้นความหมายแท้จริงของถ้อยแถลงนี้ดูเหมือนจะหมายความว่า เอสราได้กำหนดดวงใจของท่าน หรือ ได้สถาปนาดวงใจของท่านให้แสวงหาพระเจ้า

หลังจากที่ได้เดินทางถึงกรุงเยรูซาเล็ม เอสราได้เป็นตัวอย่างของบุคคลที่อุทิศถวายตัวแด่พระเจ้านอกเหนือจากงานบูรณะ งานก่อสร้าง ท่านได้ทุ่มเทให้กับการสอนพระวจนะของพระเจ้าในกรุงเยรูซาเล็มเป็นเวลา 13 ปี มันอาจดูเหมือนท่านไม่ได้สร้างความแตกต่างที่มองเห็นได้ชัดเจนจากช่วงเวลา 13 ปีนั้น แต่หลังจากกำแพงเมืองถูกสร้างเสร็จ ผู้คนถูกเรียกมาชุมนุมกัน และพวกเขาได้มาอย่างพร้อมเพียงโดยที่ไม่มีใครถูกบังคับ ทั้งนี้เพราะพระวจนะของพระเจ้าที่พวกเขาได้ยินมาโดยตลอดจากเอสรา และพระวจนะนั้นได้หยั่งรากลึกในดวงใจของพวกเขา

`เพราะเหตุใดเนหะมีย์จึงถูกเลือก อ่าน เนหะมีย์ 1:1-11`

เนหะมีย์มีใจให้พระเจ้าและประชาชน ท่านรู้สึกทุกข์ใจ เมื่อท่านได้ทราบข่าวว่าการก่อสร้างในกรุงเยรูซาเล็มต้องหยุดไป เนหะมีย์มีภาระใจสำหรับงานสร้างกำแพงเมือง และพระวิหารในกรุงเยรูซาเล็มขึ้นใหม่ และซึ่งเหมือนกับเอสรา ท่านรับอาสาทำงานชิ้นนี้ พระเจ้าทรงตอบคำอธิษฐาน และความปรารถนาของพวกเขา บางครั้งเราได้รับแนวคิดว่า เรารักบางอย่าง และนั่นอาจไม่ได้มาจากพระเจ้า เพราะว่าพระเจ้าคงไม่ประทานภารกิจที่ยากลำบากซึ่งเราอาจไม่ต้องการทำ แต่ถ้าเราดำเนินไปกับพระเจ้า และปรารถนาจะทำบางสิ่งที่เรารักบ่อยครั้ง พระเจ้าจะทรงประทานสิ่งนั้นให้เราทำ อย่างไรก็ดีพระเจ้าทรงประสงค์ให้เรามีใจมุ่งมั่นและกระตือรือร้นในสิ่งที่เราทำเพื่อพระองค์

`คุณเคยมีประสบการณ์ว่าพระเจ้าทรงเรียกให้ทำบางสิ่งเพื่อพระองค์ซึ่งเป็นสิ่งที่คุณรักหรือไม่ อย่างไร`