---
title:  ความรับผิดชอบของเรา
date:   17/10/2019
---

ถ้าเราถูกเรียกโดยพระเจ้า เรายังคงมีอิสระในการเลือกที่จะรับหรือปฏิเสธ การเรียกก็เหมือนเรามีเสรีที่จะรับหรือปฏิเสธความรอดที่พระเจ้าทรงเสนอให้กับเราทั้งมวล พระองค์อาจวางเราในตำแหน่งหนึ่ง แต่เราอาจเลือกจะไม่ทำตามข้อเสนอของพระองค์ ถูกแล้วพระเจ้าต้องการให้เราทำบางสิ่งเจาะจงสำหรับพระองค์ พอๆ กับที่พระองค์ทรงเรียกเราให้เป็นเหมือนพระองค์ การที่พระเจ้าทรงเลือกเราให้ดำเนินภารกิจเจาะจงเป็นส่วนหนึ่งในแผนการของพระองค์สำหรับความรอดของเรา โดยการทำงานตามที่พระองค์ทรงเรียกให้เราทำ  เท่ากับเราได้เผยชีวิตของเราถึงความเป็นจริงแห่งความรอดที่พระองค์ทรงประทานให้เรา

กษัตริย์ซาอูลได้รับตำแหน่งกษัตริย์  น่าเสียดายที่กษัตริย์ซาอูลไม่เคยถวายดวงใจของท่านแด่พระเจ้า แม้ว่าซาอูลได้รับภารกิจสำคัญยิ่ง การที่คนหนึ่งถูกพระเจ้าเรียกให้ทำบางสิ่งเป็นพิเศษเพื่อพระองค์ ไม่ได้หมายความว่าบุคคลนั้นจะอ้าแขนรับน้ำพระทัยของพระเจ้า อิสรภาพในการเลือกยังขึ้นอยู่กับการตัดสินใจของเรา และถ้าเราไม่ติดตามการทรงนำของพระเจ้า เราอาจสูญเสียทุกสิ่งทุกอย่าง

`จากอพยพ บทที่ 3 และ 4 มีอะไรเกิดขึ้นเมื่อพระเจ้าทรงเรียกใครบางคนให้ดำเนินภารกิจอย่างหนึ่ง`

การตอบสนองของเราอาจเป็นเหมือนของเอสราและเนหะมีย์ ซึ่งทั้งสองตอบรับโดยไม่มีคำถามใดๆ หรือเราอาจเป็นเหมือนโมเสส ผู้อ้างเหตุผลคัดค้าน และกล่าวแก้ตัว ในที่สุดโมเสสตอบตกลง แต่ก็ยังพยายามถอยออกมา ท่านอ้างว่าท่านยังไม่เหมาะสมดีเพียงพอ ไม่ใช่คนมีชื่อเสียง ไม่อยู่ในตำแหน่งสำคัญ คงไม่สามารถทำให้ฟาโรห์รับฟังท่านได้ ท่านกังวลด้วยว่าชาวอิสราเอลจะไม่เชื่อท่าน และไม่รับฟังท่าน และงานจะประสบความล้มเหลว ท่านยังอ้างว่าท่านไม่มีคุณสมบัติสำหรับภารกิจสำคัญเช่นนี้” (อพยพ 4:10) ท่านไม่มีความช่ำชอง ท้ายสุดท่านทูลพระเจ้าให้ส่งคนอื่นไปแทนท่าน กระนั้นเมื่อเราอ่านเรื่องของโมเสส เราได้เรียนรู้ว่าท่านเป็นผู้นำที่ทำงานอย่างมีพลัง แม้จะมีข้อบกพร่องอยู่บ้าง ท่านเป็นบุคคลที่สัตย์ซื่อในภารกิจสมกับที่พระเจ้าทรงเรียกให้ทำ 

`มีข้อแก้ตัวอะไรที่เราได้พบบ่อย ที่กีดกันเราจากการทำสิ่งที่พระเจ้าจะทรงมอบให้เราทำ`