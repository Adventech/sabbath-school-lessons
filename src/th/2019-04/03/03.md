---
title:  เวลาตามคำพยากรณ์
date:   14/10/2019
---

ในบทเรียนบทแรกของไตรมาสนี้ เราศึกษาเกี่ยวกับการทรงเรียกเศรุบบาเบล (ปี ก.ค.ศ. 538)  และเอสรา (ปี ก.ค.ศ. 457) เพื่อให้ดำเนินพันธกิจพิเศษ ในบทเรียน บทที่สอง เราได้พิจารณาการเรียกที่เนหะมีย์ได้รับจากพระเจ้า (ปี ก.ค.ศ. 444) เราจำเป็นต้องตระหนักว่า การทรงเรียกเหล่านี้ได้ถูกกระทำขึ้นสอดประสานกับ “การทรงรู้ล่วงหน้าของพระเจ้า” เช่น เศรุบบาเบลได้รับการดลใจจากพระเจ้าให้ทำภารกิจเฉพาะ เพื่อตอบสนองต่อจุดสิ้นสุดของคำพยากรณ์ 70 ปีที่ชนชาติอิสราเอลถูกกวาดต้อนไปเป็นเชลยโดยบาบิโลน ซึ่งผู้เผยพระวจนะเยเรมีย์ได้กล่าวพยากรณ์ไว้

`ปีที่เอสราได้รับการเรียกให้ทำพันธกิจ เป็นปีเดียวกันที่กษัตริย์อารทาเซอร์ซีสออกพระราชกฤษฎีกา ปีนั้นมีความสำคัญตามคำพยากรณ์ใน ดาเนียล 9:24-27 อย่างไร`

ดาเนียล 9:25 กล่าวว่า“นับตั้งแต่การที่ถ้อยคำนั้นออกไป ให้สร้างกรุงเยรูซาเล็มขึ้นใหม่ จนถึงสมัยประมุขผู้ถูกเจิมไว้ ก็เป็นเวลา 7 สัปดาห์ และเยรูซาเล็มจะถูกสร้างขึ้นพร้อมด้วยคู และลานเมืองเป็นเวลา 62 สัปดาห์” สัปดาห์สุดท้ายของคำพยากรณ์นี้ถูกกล่าวถึงในข้อ 27 ในเมื่อหนึ่งสัปดาห์ประกอบด้วยเจ็ดวันดังนั้นหนึ่งสัปดาห์ในคำพยากรณ์เท่ากับ 7 ปี (กันดารวิถี 14:34; เอเสเคียล 4:5, 6) ดังนั้น คำพยากรณ์นี้พูดเกี่ยวกับ 70 สัปดาห์ ซึ่งเท่ากับเวลาจริง 490 ปี คำถามที่ต้องได้รับคำตอบคือ ปีใดเป็นปีเริ่มต้นของ 70 สัปดาห์ในคำพยากรณ์ ข้อพระคัมภีร์กล่าวว่า เป็นเวลาที่มีพระราชกฤษีกาให้บูรณะและสร้างกรุงเยรูซาเล็ม

มีพระราชกฤษฎีการวมกัน 3 ฉบับที่ตราออกมาเกี่ยวกับ “การนำชาวยิวกลับสู่สภาพเดิม” โดยกษัตริย์สามองค์คือ ไซรัส, ดาริอัส และ อารทาเซอร์ซีส ทุกฉบับมีพระบัญชาให้ทำการบูรณะ และทำให้กลับสู่สภาพเดิม อย่างไรก็ดี มีพระราชกฤษฎีกาเพียงฉบับเดียวจากกษัตริย์อารทาเซอร์ซีส ที่มีถ้อยคำแสดงความห่วงใยต่อกรุงเยรูซาเล็มโดยตรง และพระราชกฤษฎีกาฉบับเดียวกันนี้ที่ได้บรรจุถ้อยคำให้เสริมความงามแก่พระนิเวศของพระเจ้า (เอสรา 7:27, 28)

เมื่อเรานับจุดเริ่มต้นของคำพยากรณ์ 70 สัปดาห์จากปี ก.ค.ศ. 457 ซึ่งเป็นปีที่เจ็ดของกษัตริย์ อารทาเซอร์ซีสที่ 1 ตามที่กล่าวไว้ใน เอสรา 7:7-26 เพิ่มเติมจากนี้ เพราะว่าในปี ก.ค.ศ. 457 เป็นปีเริ่มต้นของคำพยากรณ์ 2,300 วัน ตามที่บันทึกไว้ใน ดาเนียล 8:14 ด้วย (ตามหัวของวันต่อไป) พระราชกฤษฎีกานี้รับใช้เป็นจุดเริ่มต้นของคำพยากรณ์ทั้งสอง คำพยากรณ์เจ็ดสิบสัปดาห์สิ้นสุดลงในปี ค.ศ. 34 ซึ่งเป็นปีที่มีการประกาศพระกิตติคุณขยายออกไป ขณะเดียวกันแพร่ออกไปยังชาวต่างชาติ (โดยถือเอาการข่มเหงที่เกิดขึ้นกับคริสตจักรแรกเริ่ม และการที่สเทเฟนได้เสียสละชีวิตศาสนา และ ณ จุดกึ่งกลางของสัปดาห์สุดท้าย คือปี ค.ศ. 31 เป็นปีที่พระเยซูทรงสิ้นพระชนม์ไถ่บาปบนไม้กางเขน

`คำพยากรณ์ในดาเนียล 9:24-27 เกิดขึ้นจริงอย่างไร และช่วยเสริมความเชื่อของเราอย่างไร`