---
title:  การเลือกของพระเจ้า
date:   16/10/2019
---

มีการพูดกันไม่น้อยเกี่ยวกับการที่ พระเจ้าทรงเลือกเรา หรือเลือกเราให้ทำบางสิ่ง หลายคนมีความคิดแตกต่างกันไป การเลือกหมายถึงอะไร พระคัมภีร์พูดอะไรบ้างเกี่ยวกับการเลือกของเรา

`อ่านโรม 8:28, 29 พระเจ้าทรงเรียกเราให้ทำอะไร พระองค์ทรงเลือกเราเพื่ออะไร`

ข้อความตอนนี้กล่าวอย่างเจาะจงว่าพระเจ้าทรงกำหนดมนุษย์ไว้ล่วงหน้า ให้ปรับวิถีชีวิตเข้ากับพระฉายาแห่งพระบุตรของพระองค์ แต่ไม่ได้พูดว่าพระเจ้าทรงกำหนดเราไว้ล่วงหน้าให้ได้รับความรอดหรือได้รับการปรับโทษ ซึ่งเรื่องนี้หมายถึงเราไม่มีทางเลือกหรือกล่าวได้อีกอย่างว่า การเลือกนั้นมีไว้สำหรับวัตถุประสงค์ในการเปลี่ยนแปลง เราจะต้องเปลี่ยนแปลงเพื่อสะท้อนความรักแห่งพระบุตรของพระเจ้า ดังนั้นการเปลี่ยนแปลงนี้เป็นพระสัญญาซึ่งปรากฏในโรม 8:30 ซึ่งอัครทูตเปาโลผู้ได้รับการดลใจจากพระเจ้าให้เขียนว่า ผู้ที่พระเจ้าทรงเรียก เขาได้รับการชำระให้บริสุทธิ์ (justifies) และทำให้พ้นบาป (sanctifies) ดังนั้นเราไม่ถูกปล่อยให้ทำการเปลี่ยนแปลงด้วยตัวเราเอง แต่พระเจ้าทรงสัญญาจะทำการเปลี่ยนให้สำเร็จโดยฤทธิ์อำนาจของพระองค์

`อ่านโรม บทที่ 9 การเลือกหรือการเรียกประเภทใดของพระเจ้าที่ได้รับการพรรณนาในบทนี้`

ในโรม บทที่ 9 อัครทูตเปาโลอภิปรายเรื่องการเลือกของพระเจ้าให้ดำเนินภารกิจเจาะจง อิสราเอลเป็นชนชาติที่ได้รับการเลือกสรรไว้ ให้นำข่าวดีเกี่ยวกับพระเจ้าไปเผยแพร่ทั่วโลก ส่วนของประโยคที่กล่าวว่า “ยาโคบนั้นเรารัก แต่เอซาวเราชัง” (โรม 9:13) โดยทั่วไปผู้คนมักจะเข้าใจผิดว่าหมายความถึง พระเจ้าทรงรักเพียงคนเดียวเท่านั้นในพี่น้องสองคน อย่างไรก็ดีในบริบทของข้อความตอนนี้ เปาโลกำลังพูดว่า ยาโคบถูกเลือก แต่เอซาวไม่ถูกเลือก ยาโคบถูกเลือกให้ทำอะไร ก็ให้เป็นบิดาของชนชาติอิสราเอล ดังนั้นมีการเลือกอยู่สองประเภทคือ การเลือกหรือการเรียกโดยพระเจ้า ประการแรก พระเจ้าทรงเลือกเราแต่ละคน “เป็นคนๆ” สำหรับความรอด และทรงต้องการให้เราเปลี่ยนแปลงไปสู่พระฉายาของพระเยซู ประการที่สอง พระเจ้าทรงเลือกผู้คนต่างๆ เพื่อให้ดำเนินภารกิจเจาะจง

`เพราะเหตุใดเราจึงควรได้รับการหนุนใจจากการที่ “เราถูกกำหนดไว้ล่วงหน้าสำหรับความรอด” และสาเหตุที่บางคนไม่ได้รับความรอดนั้นขึ้นอยู่กับการรับหรือปฏิเสธซึ่งเป็นการเลือกของบุคคล`