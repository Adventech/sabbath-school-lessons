---
title:  ความคิดเพิ่มเติม
date:   11/10/2019
---

อ่านงานเขียนของ เอลเลน จี.ไว้ท์ และไตร่ตรอง ในบทชื่อ “ชายคนหนึ่งผู้ได้รับโอกาส” หน้า 628-634, ผู้เผยพระวจนะและกษัตริย์

เนหะมีย์เป็นบุรุษแห่งการอธิษฐาน “บ่อยครั้งเนหะมีย์หลั่งดวงวิญญาณในนามของผู้คนที่ท่านดูแล แต่บัดนี้ขณะที่ท่านอธิษฐานวัตถุประสงค์บริสุทธิ์ได้ก่อรูปร่างขึ้นในดวงจิตของท่าน ท่านตั้งปณิธานว่า ถ้าท่านได้รับความเห็นชอบของกษัตริย์ และได้รับความช่วยเหลือที่จำเป็นในเรื่องเครื่องมืออุปกรณ์ และวัสดุที่ต้องการ ท่านเองจะรับดำเนินภารกิจการสร้างกำแพงเมืองกรุงเยรูซาเล็ม และจะนำความเข้มแข็งของชาติอิสราเอลกลับมาดังเดิม และท่านได้ทูลองค์พระผู้เป็นเจ้าทรงช่วยให้ท่านได้รับความเห็นชอบในสายตาของกษัตริย์ เพื่อแผนการของท่านอาจดำเนินไปได้ วันหนึ่งกษัตริย์สังเกตเห็นใบหน้าอันเศร้าหมองของเนหะมีย์ กษัตริย์ได้ถามว่าเจ้ามีความทุกข์หนักใจสิ่งใดในใจหรือ เมื่อโอกาสเปิดให้เนหะมีย์เอ่ยทูลพระราชาว่า ขอพระราชาทรงพระเจริญยิ่งยืนนาน ที่ใบหน้าข้าพระบาทโศกเศร้าเป็นเพราะเมืองอันเป็นที่ฝังศพบรรพบุรุษของข้าพระบาทว่างเปล่าอยู่ และบรรดาประตูเมืองก็ถูกไฟทำลายเสีย พระราชาตรัสกับข้าพเจ้าว่า เจ้าต้องการอะไร ข้าพเจ้าทูลว่า ถ้าพระราชาพอพระทัยจำเพาะพระพักตร์ฝ่าพระบาท ขอทรงส่งข้าพระบาทไปยังยูดาห์ เพื่อข้าพระบาทจะสร้างเมืองขึ้นใหม่ และพระราชาตรัสถามข้าพเจ้าว่า เจ้าจะไปนานสักเท่าใด เป็นเวลาสี่เดือนที่เนหะมีย์เฝ้ารอโอกาสที่จะนำเสนอคำร้องขอต่อกษัตริย์” (เอลเลน จี.ไว้ท์, ผู้เผยพระวจนะและกษัตริย์, หน้า 629,630)                                                                                                           

**คำถามเพื่อการอภิปราย**

`1.	คำตอบสำหรับคำถามของวันพุธ ที่ตลอดในพระคัมภีร์เก่าและใหม่ ผู้คนที่ถูกเรียกโดยพระเจ้าต่างต้องเผชิญกับการต่อต้านที่ยิ่งใหญ่  สิ่งนี้มีหมายความอย่างไร บางทีคำถามที่ดีกว่าคือ มีใครบ้างที่ได้รับการทรงเรียกจากพระเจ้าให้ทำพันธกิจของพระองค์และไม่ถูกขัดขวางเลย สิ่งนี้บอกอะไรกับเรา เราควรจะรู้สึกท้อถอยไหม ในเมื่อเราทำตามน้ำพระทัยพระเจ้า และเราจะเผชิญกับอุปสรรคเพื่อจะทำการนั้นให้สำเร็จได้อย่างไร มีอะไรที่เราเชื่อว่าองค์พระผู้เป็นเจ้าทรงเรียกให้เราทำ`

`2.	เนหะมีย์ 2:18 บอกเราถึงอำนาจของการเป็นพยานส่วนตัว และเรื่องนี้เนหะมีย์ได้รับการตอบสนองในเชิงบวกจากเพื่อนร่วมชาติชาวยิวของท่านอย่างไร`

`3.	ทั้งเอสราและเนหะมีย์คงจะไม่ประสบความสำเร็จในการทำงาน ถ้าปราศจากการช่วยเหลือจากกษัตริย์ กล่าวได้ว่า คนของพระเจ้าเหล่านี้ร่วมมือกับผู้มีอำนาจทางการเมือง ซึ่งเป็นชาวต่างชาติที่ไม่เชื่อพระเจ้า เราได้รับบทเรียนอะไรจากเรื่องนี้ เมื่อเราหรือคริสตจักรจะทำงานร่วมกับผู้มีอำนาจปกครองบ้านเมือง และในขณะเดียวกันเราควรระมัดระวังอย่างไร`

`4.	คุณได้รับอะไรจากคำอธิษฐานใน เนหะมีย์ 1:1-11 สิ่งนี้ช่วยให้คุณมีความสัมพันธ์ลึกซึ้งยิ่งขึ้นกับพระเจ้าหรือไม่ คำอธิษฐานสอนเกี่ยวกับการอุทิศถวาย การสารภาพบาป และการอ้างพระสัญญาอะไรบ้าง`