---
title:  เนหะมีย์ได้รับข่าวร้าย
date:   06/10/2019
---

การเริ่มเรื่องในเนหะมีย์คล้ายกับในดาเนียล (อ่านดาเนียล 1:1, 2) คือเริ่มต้นด้วยข่าวร้าย คนจำนวนมากได้กลับไปยังบ้านเกิดบรรพบุรุษของพวกตน แต่สิ่งต่างๆ ที่นั่นไม่ได้เป็นไปด้วยดีสำหรับพวกเขา

`อ่านเนหะมีย์ 1:1-4 เหตุใดเนหะมีย์จึงรู้สึกทุกข์ใจ และท่านตอบสนองต่อข่าวร้ายที่ท่านได้รับอย่างไร`

ชาวยิวจำนวนหนึ่งถูกนำไปเป็นเชลยสมัยกษัตริย์เนบูคัดเนสซ่าร์ ยังดินแดนชูชานซึ่งเป็นหนึ่งในสี่ของศูนย์บริหารการปกครองของอาณาจักรเปอร์เซียสถานที่เนหะมีย์ทำงานในราชสำนัก ในตำแหน่งพนักงานเชิญถ้วยเสวยแก่กษัตริย์  “ฮานานี” อาจเป็นพี่หรือน้องร่วมสายโลหิต เพราะว่ามีความละม้าย แต่มีความคุ้นเคยมากกว่า-สำเนียงที่อ้างถึง “ฮานันยาห์” ในเนหะมีย์ 7:2 แม้ว่าอาจเป็นได้เป็นการอ้างถึงพี่น้องร่วมชาติชาวอิสราเอลคนหนึ่ง ช่วงเวลาการสนทนากับ “ฮานานี” เป็นไปได้ที่จะเกิดช่วงกลางเดือนพฤศจิกายน-กลางเดือนธันวาคม ของปี ก.ค.ศ. 445 ซึ่งเป็นเวลา 13 ปีภายหลังที่กลุ่มของเอสราได้เดินทางกลับไปที่เยรูซาเล็มแล้ว และศัตรูได้ทำลายกำแพงเมือง พวกเขาจึงไม่มีที่ปลอดภัยและหดหู่ใจ

เป็นสิ่งสำคัญที่จะกล่าวว่า กษัตริย์อารทาเซอร์ซีสได้บดขยี้ความหวังของชาวยิวพลัดถิ่นที่ได้เดินทางกลับไปโดยได้สั่งระงับโครงการการก่อสร้างที่กำลังก้าวหน้าไป หลังจากที่ได้รับหนังสือร้องเรียนจากกลุ่มคนที่เข้าขัดขวางจากฟากแม่น้ำอีกด้านหนึ่ง (เอสรา บทที่ 4) เรื่องนี้เท่ากับเป็นการอนุญาตให้ศัตรูทำลายกำเมืองที่ได้สร้างขึ้นใหม่ (เอสรา 4:23) เนหะมีย์คงจะได้ยินข่าวลือถึงความหายนะ แต่ท่านก็ไม่มีคำตอบชัดเจนจนกระทั่งถึงช่วงเวลานี้

แม้ว่าพระวิหารจะถูกสร้างขึ้นใหม่ แต่ก็ยังไม่เปิดใช้งานอย่างเต็มที่ เพราะประชาชนที่ต้องการให้ประกอบพิธีการถวายบูชาไม่สามารถอาศัยอยู่ในกรุงเยรูซาเล็ม สถานการณ์นี้ทำให้เนหะมีย์เศร้าใจยิ่งนัก ข่าวสารเรื่องนี้มีผลลึกซึ้งต่อจิตวิญญาณของท่าน ทั้งนี้เพราะชาวยิวไม่ได้ถวายพระสิริแด่พระเจ้า แม้ว่าพวกเขาได้เดินทางกลับด้วยวัตถุประสงค์ดังกล่าว พวกเขาได้ละเลยพระนิเวศของพระเจ้า และนครอันบริสุทธิ์ อันเนื่องมาจากความกลัวต่อศัตรู และความกดดัน

ดังนั้นเนหะมีย์จึงได้หันหน้าเข้าหาพระเจ้าโดยไม่รอช้า ท่านไม่ได้บ่นว่าชาวยูดาห์ขาดความเชื่อ หรือขี้ขลาด แต่ท่านยอมรับสถานการณ์ตามที่ได้รับรายงานมา สิ่งที่ท่านทำคือคุกเข่าลงอธิษฐานและอดอาหาร

`ในข่าวร้ายนี้เนหะมีย์ร้องไห้ อดอาหารและอธิษฐาน สิ่งนี้สอนอะไรเราเกี่ยวกับการเผชิญปัญหา โดยเฉพาะอย่างยิ่งในช่วงเวลาการทดลองที่เราจำเป็นต้องร้องทูลขอความกรุณาจากองค์พระผู้เป็นเจ้า`