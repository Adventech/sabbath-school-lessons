---
title:  เนหะมีย์
date:   05/10/2019
---

### อ่านข้อพระคัมภีร์สำหรับบทเรียนสัปดาห์นี้
เนหะมีย์ บทที่ 1 -2; เฉลยธรรมบัญญัติ7:9; สดุดี 23:1-6; กันดารวิถี 23:19

> <p>ข้อควรจำ</p>
> “เมื่อข้าพเจ้าได้ยินถ้อยคำเหล่านี้ ข้าพเจ้าก็นั่งลงร้องไห้โศกเศร้าอยู่หลายวัน และได้อดอาหาร และอธิษฐาน เฉพาะพระพักตร์พระเจ้าแห่งฟ้าสวรรค์ ข้าพเจ้าทูลว่า ‘ข้าแต่พระยาห์เวห์ พระเจ้าแห่งฟ้าสวรรค์ พระเจ้าผู้ยิ่งใหญ่ และน่ายำเกรง ผู้ทรงรักษาพระสัญญา และความรักมั่นคงต่อผู้ที่รักพระองค์ และรักษาพระบัญญัติของพระองค์’” (เนหะมี 1:4, 5)

นับถึงวันนี้ ชาวยิวผู้พลัดถิ่นสองกลุ่มใหญ่ได้เดินทางกลับไปยังแผ่นดินยูดาห์ อย่างนี้เท่ากับพระสัญญาที่ทรงทำไว้กับชนชาติฮีบรูได้สำเร็จสมจริงไปแล้วส่วนหนึ่ง แต่ยังมีผู้พลัดถิ่นอีกกลุ่มหนึ่งที่พระเจ้ากำลังทรงเตรียม เป็นกลุ่มสุดท้ายของชาวยิวพลัดถิ่นที่ได้รับพระบัญชาให้เป็นผู้แก้ไขปัญหา แม้ว่าสองกลุ่มแรกได้กลับไปสร้างกรุงเยรูซาเล็มขึ้นใหม่ และดำเนินการสร้างพระวิหารเสร็จไปส่วนหนึ่งส่วนที่ยังไม่เสร็จถูกปล่อยทิ้งไว้ อันเนื่องมาจากถูกลุ่มชนต่างชาติที่อยู่รายรอบขัดขวาง ผู้คนจากชนชาติเหล่านั้นที่อาศัยอยู่รอบไม่ต้องการให้ชาวอิสราเอลสร้างเมืองและกำแพงเมืองขึ้น เพราะพวกเขาเกรงว่าชนชาติอิสราเอลอาจกลายเป็นชนชาติที่มีพลังกล้าแข็งอย่างที่เคยเป็นมาแล้วครั้งหนึ่ง (เอสรา 4:6-24) ดังนั้นการที่ชนอิสราเอลพลัดถิ่นเดินทางกลับมาอีกได้กลายเป็นภัยคุกคามความมั่นคงของพวกเขา แต่พระเจ้าไม่ทรงเรียกประชากรของพระองค์ให้มาเริ่มงาน แล้วทอดทิ้งพวกเขาไป ขณะที่พวกเขากำลังดำเนินการก่อสร้าง ตามที่ได้ทรงเรียกให้พวกเขามาดำเนินการพระเจ้าได้ทรงเตรียมชายอีกคนหนึ่งให้ดำเนินตามน้ำพระทัยของพระองค์ เพื่อให้งานก่อสร้างสำเร็จตามพระประสงค์ของพระองค์ ชายผู้นี้ชื่อเนหะมีย์  ชายผู้ที่พระเจ้าทรงมอบหมายให้เขาสานต่องานก่อสร้างที่มีผู้ได้ทำไปบ้างแล้ว และเขาได้มุ่งมั่นที่จะทำให้สำเร็จตามพระสงค์ขององค์พระผู้เป็นเจ้า