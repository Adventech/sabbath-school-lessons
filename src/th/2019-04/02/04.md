---
title:  เนหะมีย์พูดออกมา
date:   08/10/2019
---

เนหะมีย์ 1:11 กล่าวว่าเนหะมีย์เป็นพนักงานเชิญถ้วยเสวย สำหรับเรานี่ดูเหมือนเป็นงานที่ไม่สำคัญอะไร แต่พนักงานเชิญถ้วยเสวยอาจเป็นบุคคลทรงอิทธิพลมาก ในเมื่อพวกเขามีโอกาสรับใช้ใกล้ชิดกับกษัตริย์อย่างต่อเนื่อง พวกพนักงานเชิญถ้วยเสวยจะชิมเครื่องดื่มทุกประเภทก่อนยื่นให้กษัตริย์ ทั้งนี้เพื่อป้องกันยาพิษ หรืออันตรายที่จะเกิดแก่กษัตริย์ เฮโรโดตัสชี้ให้เห็นว่าชาวเปอร์เซียถือว่า พนักงานเชิญถ้วยเสวยเป็นบุคคลที่มีเกียรติสูง พวกเขาได้รับการยอมรับโดยกษัตริย์อัสซีเรีย เช่นพนักงานเชิญถ้วยเสวยของกษัตริย์อัสซีเรียคนหนึ่งชื่ออีซาร์แฮดดอน ดำรงตำแหน่งหัวหน้าคณะรัฐมนตรีของอาณาจักรอีกด้วยตำแหน่งหนึ่ง ดังนั้นเนหะมีย์ดำรงตำแหน่งสูงในอาณาจักรเปอร์เซีย และเพราะว่าท่านเข้าถึงกษัตริย์ได้ง่าย ท่านจึงทูลขอพระเจ้าทรงใช้ท่านในการพูดกับกษัตริย์เกี่ยวกับถานการณ์ในแผ่นดินยูดาห์

`อ่านเนหะมีย์ 2:1-8 มีอะไรเกิดขึ้น อันเป็นผลจากคำอธิษฐาน และการอดอาหารของเนหะมีย์`

คำอธิษฐานได้รับคำตอบในเดือนนิซาน (Nisan) ประมาณเดือนเมษายน ปี ก.ค.ศ. 444 สี่เดือนได้ผ่านไปนับตั้งแต่ “ฮานานี” (Hanani) และชาวยิวนำข่าวการต่อต้านการสร้างกรุงเยรูซาเล็มมาให้ท่านเนหะมีย์รับทราบ และเป็นสี่เดือนเต็ม ที่เนหะมีย์อธิษฐานและอดอาหาร และแต่ละวันอาจทำให้ท่านรู้สึกว่าเหมือนพระเจ้าไม่ทรงตอบ แต่เวลากำหนดของพระเจ้านั้นสมบูรณ์ พระเจ้าทรงเตรียมกษัตริย์ให้รับฟังคำทูลขอของท่าน และกษัตริย์ทรงตอบสนองอย่างน่าพึงพอใจ

คำทูลขอนี้ไม่ใช่สิ่งจะเกิดขึ้นได้ทุกวัน ที่กษัตริย์จะให้อนุญาตพนักงานเชิญถ้วยเสวยลาหยุดจากหน้าที่ได้เป็นปี หรือหลายปี ซ้ำได้รับการแต่งตั้งให้ไปรับหน้าที่ผู้ว่าราชการในต่างแดน พระเจ้าตรัสผ่านเนหะมีย์ และทรงดลใจกษัตริย์อารทาเซอร์ซีส ที่ I แห่งเปอร์เซีย ให้แต่งตั้งเนหะมีย์เดินทางไปปกครองเหนือแผ่นดินยูดาห์ ในพระคัมภีร์ตอนนี้กล่าวถึงพระราชินีให้การสนับสนุนด้วยตอนที่กษัตริย์ทำการตอบสนองคำทูลของเนหะมีย์ การที่มีพระราชินีอยู่ด้วยกับกษัตริย์อาจเป็นช่วงโอกาสที่เนหะมีย์ทำการรับใช้เป็นการส่วนพระองค์ เพราะโดยธรรมเนียมแล้วพระราชินีจะไม่เสด็จไปในงานเลี้ยงที่จัดขึ้นอย่างเป็นทางการ เนหะมีย์ไม่ได้เอ่ยเรื่องนี้ที่เยรูซาเล็ม เพื่อรักษาภาพไม่ให้คนคิดว่ากษัตริย์มีแนวคิดไว้ก่อน ในเรื่องนี้ หากเป็นการตอบสนองต่อคำทูลของเนหะมีย์เป็นการส่วนตัว ขณะที่เนหะมีย์กล่าวทูลขอด้วยอารมณ์ความรู้สึก และเมื่อถึงเวลาที่เนหะมีย์เอ่ยถึงสถานที่เจาะจง กษัตริย์ก็พร้อมตอบสนอง

`ตำแหน่งของเนหะมีย์และดาเนียลมีความคล้ายคลึงกันอย่างไร และความรู้สึกด้านบวกที่กษัตริย์มีต่อเนหะมีย์เป็นอย่างไร`