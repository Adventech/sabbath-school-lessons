---
title:  เนหะมีย์ถูกส่ง
date:   09/10/2019
---

กษัตริย์ส่งจดหมายกับเนหะมีย์เพื่อนำไปให้สันบาลลัท ชาวโฮโรนา และ โทบีอาห์ ชาวอัมโมน เจ้าหน้าที่ระดับสูงในมณฑลฟากตะวันตกแม่น้ำยูเฟรติส เพื่อเปิดทางให้เนหะมีย์เดินทางไปสู่ความสำเร็จ นอกจากนี้ กษัตริย์ทรงสั่งอาสาฟ เจ้าพนักงานป่าไม้ของกษัตริย์ เป็นผู้จัดหาไม้ทุกประเภทตามที่เนหะเมีย์ต้องการใช้สำหรับสร้างเมือง สร้างกำแพง และประตูพระวิหาร

`อ่านเนหะมีย์ 2:9, 10 ข้อพระคัมภีร์เหล่านี้กล่าวถึงการต่อต้านเนหะมีย์และชาวยิวอย่างไร`

เนหะมีย์เดินทางถึงเยรูซาเล็มในเวลาหลังกลางปี ก.ค.ศ. 444 กลุ่มต่อต้านได้ปะทุขึ้นก่อนที่ท่านพยายามจะดำเนินการใดๆ ขณะที่ท่านส่งจดหมายขอความร่วมมือจากเหล่าข้าหลวงในดินแดนแวดล้อมที่มีปัญหา ปรากฏว่าผู้ปกครองคนหนึ่งชื่อโทบีอาห์ ชื่อนี้บอกว่าเป็นชาวยิว ซึ่งมีความหมายว่า “องค์พระผู้เป็นเจ้าแสนดี” บุตรชายของเขาคือเจโฮฮานัน ชื่อบอกว่าเป็นคนยิวด้วยมีความ หมายว่า “องค์พระผู้เป็นเจ้าทรงพระกรุณา” เขารับตำแหน่งเป็นข้าหลวงของอัมโมน ดังนั้น จึงกล่าวได้ว่ากรุงเยรูซาเล็มแวดล้อมไปด้วยศัตรู สันบาลลัท ซึ่งเป็นผู้ว่าราชการแคว้นสะมาเรียอยู่ด้านทิศเหนือ โทบีอาห์ผู้ว่าราชการของอัมโมนอยู่ทิศตะวันออกและ เกเซม ชาวอาหรับ (เนหะมีย์ 2:18, 19) มีอาณาเขตขยายไปทางใต้ ผู้ซึ่งดูแลเอโดมและโมอาบ เป็นที่น่าเสียดาย ที่ผู้นำในแว่นแคว้นแถบนั้นไม่พบปะกับเนหะมีย์ ผู้มีความห่วงใยเกี่ยวกับการอยู่ดีมีสุขของผู้ที่ถูกกดขี่ มีคำกล่าวว่า “คนที่เป็นนักเลงจะไม่ชื่นชมยินดีกับความโชคดีของผู้ที่พวกเขาขุ่มขู่ให้เสียขวัญ”

เนหะมีย์เดินทางถึงกรุงเยรูซาเล็มพร้อมกับกองทหารที่ทำการอารักขา ซึ่งแสดงให้เห็นว่าท่านเดินทางมาเพื่อดำเนินพันธกิจสำคัญบางประการ ภาพนี้ปลุกใจชนชาวต่างชาติผู้อาศัยอยู่ใกล้เยรูซาเล็มให้รู้สึกริษยาเพิ่มขึ้น ซึ่งบ่อยครั้งพวกเขาพยายามทำความเสียหาย และกล่าวสบประมาทชาวยิว ผู้ออกหน้าในงานชั่วร้ายคือหัวหน้าของเผ่าเหล่านี้ นั่นคือ ซันบาลลัท โฮโรไนท์ โทบีอาห์ ชาวอัมโมน และเกเซม ชาวอราเบียน จากเริ่มต้นมาแล้วที่ผู้นำเหล่านี้เฝ้าดูการก่อสร้างกำแพง และพระวิหารด้วยสายตาติเตียน อีกทั้งคอยจับตาดูการเคลื่อนไหวของเนหะมีย์ และใช้ทุกวิถีทางด้วยอำนาจที่จะขัดขวางแผนงานของเนหะมีย์ เพื่อกีดกันงานของท่าน” (เอลเลน จี.ไวท์. ใน “ผู้เผยพระวจนะและกษัตริย์” หน้า 635).

`มีเหตุการณ์ใดในพระคัมภีร์ที่บุคคลผู้ได้รับการทรงเรียกจากพระเจ้าเพื่อทำพันธกิจของพระองค์ได้รับการต่อต้านจากคนอื่น จงนำไปอภิปรายในวันสะบาโต`