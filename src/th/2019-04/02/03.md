---
title:  คำอธิษฐานของเนหะมีย์
date:   07/10/2019
---

`อ่านคำอธิษฐานในเนหะมีย์ 1:5-11 มีอะไรที่แตกต่างจากคำอธิษฐานทั่วไป เหตุใดท่านจึงกล่าวเหมือนว่าท่านเป็นคนหนึ่งที่ทำผิดด้วย`

* “ข้าแต่พระยาห์เวห์ พระเจ้าแห่งฟ้าสวรรค์ พระเจ้าผู้ยิ่งใหญ่ ผู้ทรงรักษาพันธสัญญา และความรักมั่นคงต่อผู้ที่รักพระองค์ และรักษาพระบัญญัติของพระองค์” (เนหะมีย์ 1:5)
    * “ขอทรงเงี่ยพระกรรณฟัง และลืมพระเนตรดู” (เนหะมีย์ 1:6)
        * ข้าพระองค์ขอสารภาพความบาป (เนหะมีย์ 1:6, 7)
        *    ขอทรงระลึกถึงพระสัญญาของพระองค์  (เนหะมีย์ 1:8, 9)
        * พระองค์ได้ทรงไถ่พวกข้าพระองค์ (เนหะมีย์ 1:10)
    * ทรงได้ยินข้าพระองค์
* พระเจ้าทรงอวยพระพรให้รุ่งเรือง และทรงพระเมตตา (เนหะมีย์ 1:11)

คำอธิษฐานของเนหะมีย์มีความสอดประสานอย่างงดงาม โดยเริ่มด้วยการพูดถึงความยิ่งใหญ่ของพระเจ้า ตามด้วยความบาปของตนเอง และจบลงด้วยการร้องขอความช่วยเหลือ คล้ายคำอธิษฐานของดาเนียล ในดาเนียล บทที่ 9 และเป็นไปได้ว่าเนหะมีย์คุ้นเคยกับคำอธิษฐานของดาเนียล ที่น่าสังเกตคือคำอธิษฐานของเนหะมีย์ไม่ได้เริ่มต้นด้วยการร้องขอความช่วยเหลือ แต่เป็นการกล่าวถึงความจริงว่าพระเจ้าคือใคร พระองค์ทรงยิ่งใหญ่ และน่าเกรงขาม ท่านชี้ให้เห็นว่าพระเจ้าทรงยืดมั่นในพันธสัญญาของพระองค์ และทรงพระกรุณาต่อผู้ที่รักพระองค์ คำกล่าวของเนหะมีย์ประหนึ่งว่าเป็นการเตือนความทรงจำของพระเจ้าว่าพระองค์ทรงสัตย์ซื่อ และแม้บัดนี้พระองค์ไม่อาจจะเป็นอื่น คำอธิษฐานปรากฏในโครงร่างพิเศษดังที่ได้พรรณนาให้เห็นแล้ว ซึ่งศูนย์กลางอยู่ในข้อที่ 8 จุดที่เนหะมีย์ออกเสียงชัดเจนถึงพระสัญญาของพระเจ้า เนหะมีย์กล่าวว่า “ขอทรงระลึกถึง!” ซึ่งคำว่า “ระลึกถึง” พระเจ้า ที่พระองค์ทรงสัญญาว่า พระองค์จะทรงทำให้ข้าพระองค์กระจัดกระจาย เมื่อข้าพระองค์ทั้งหลายไม่สัตย์ซื่อ แต่พระองค์ทรงตรัสสัญญาด้วยว่าจะทรงนำข้าพระองค์ทั้งหลายกลับมา และจะทรงไถ่ถอนให้กลับคืนมาทุกสิ่ง นับแต่ครั้งแรกได้เกิดขึ้น บัดนี้เป็นเวลาเติมเต็มสิ่งอื่นๆ เพราะว่าข้าพระองค์ทั้งหลายกำลังกลับคืนมาหาพระองค์” เนหะมีย์ไม่กลัวที่จะอ้างพระสัญญาของพระเจ้า และเตือนความทรงจำของพระองค์ในพระสัญญาทั้งหลาย แน่นอนไม่ใช่ว่าพระเจ้าไม่ทรงทราบหรือจดจำพระสัญญาของพระองค์ไม่ได้แต่เป็นว่าพระเจ้าทรงพอพระทัยความเต็มใจของเรา ที่จะอ้างถึงพระสัญญาของพระองค์ พระองค์ทรงประสงค์ให้เราเชื่อพระสัญญา และกล่าวทบทวนออกมาดังๆ ต่อพระองค์ โดยกล่าวออกมาเป็นคำ ๆ ในสิ่งที่พระเจ้าได้ทรงสัญญาไว้กับเรา เราสามารถได้รับการเสริมกำลังการตัดสินใจของเราเองที่จะไว้วางใจในพระสัญญาเหล่านั้น โดยเฉพาะอย่างยิ่งในเวลาที่ทุกสิ่งทุกอย่างดูเหมือนจะสิ้นหวัง

`อะไรคือพระสัญญาบางประการของพระเจ้า ที่คุณสามารถอ้างด้วยตัวของคุณเองเดี๋ยวนี้ เหตุใดจึงสำคัญที่เราจะไม่ยอมแพ้ในการอ้างพระสัญญาเหล่านั้น ยิ่งกว่านั้น ถ้าคุณยอมแพ้ จะมีอะไรเหลือให้คุณ`