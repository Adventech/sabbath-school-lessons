---
title:  กลายเป็นหนึ่งผ่านความรักของพระองค์
date:   13/05/2019
---

**“และขอองค์พระผู้เป็นเจ้า ทรงให้ท่านทั้งหลายจำเริญ และบริบูรณ์ใน การรักซึ่งกันและกัน และการรักทุกคนเหมือนเรารักท่าน” (1 เธสะโลนิกา 3:12)**

`พระเยซูทรงอธิษฐานต่อพระบิดาของพระองค์ ขอให้ผู้ติดตาม พระองค์ได้ “เป็นอันหนึ่งอันเดียวกัน ดังเช่นพระองค์กับข้าพระองค์” (ยอห์น 17:22) สรุปแล้วพระเยซูกำลังตรัสตรงนี้ โดยโฟกัสเจาะจงในเรื่อง บทบาทของความรัก ที่มีความจำเป็นเพื่อจะบรรลุถึงความเป็นเอกภาพ`

ความเป็นเอกภาพท่ามกลางผู้ติดตามพระองค์ อยู่ในดวงจิตของ พระเยซูในคำอธิษฐานนี้ คือทรงปรารถนาให้เหล่าสาวกมีความรักแบบ “อะกาเป้” (Agape) ซึ่งเป็นความรักที่จะนำไปสู่ความเป็นหนึ่ง คำว่า “อะกาเป้” เป็นถ้อยคำของพระคัมภีร์สำหรับความรักของพระเจ้า ซึ่งพระเยซูทรงใช้ใน การอธิษฐานครั้งนี้ และในที่อื่นๆ ในพระคัมภีร์ใหม่ อย่างในข้อพระคัมภีร์ที่ กล่าวถึงธรรมชาติของพระเจ้า (ยอห์น 13:35) ความรักของพระเจ้าไม่มีโดย ธรรมชาติในดวงใจของมนุษย์ที่มีบาป ความรักเช่นนี้เข้ามาสู่ชีวิตของคน คนหนึ่ง เมื่อพระเยซูทรงสถิตอยู่ในผู้เชื่อคนนั้นโดยพระวิญญาณของพระองค์ (โรม 5:5; 8:9, 11)

“บัญญัติของเราคือให้พวกท่านรักกันและกัน เหมือนอย่างที่เรารัก ท่าน” (ยอห์น 15:12) อัครทูตยอห์นผู้เขียนถ้อยคำเหล่านี้ ครั้งหนึ่งเป็นคนที่ ไม่น่ารัก เพราะมีความหยิ่ง หิวกระหายอำนาจ ชอบวิพากษ์วิจารณ์ และมี อารมณ์ร้อน (มาระโก 3:17; ลูกา 9:54, 55; ดูในหนังสือผู้พึงปรารถนาแห่ง ปวงชน, หน้า 295) ต่อมาภายหลังในชีวิต ท่านจดจำสิ่งที่พระเยซูได้ทรง รักไม่เปลี่ยนแปลง แทนที่ท่านยังมีลักษณะนิสัยไม่ดีเหล่านี้ ความรักของ พระเยซูค่อยๆ เปลี่ยนแปลงท่านยอห์น ทำให้ท่านสามารถรักคนอื่นๆ ใน ความเป็นหนึ่งของคริสเตียนได้ ท่านได้เขียนว่า “เรารัก ก็เพราะพระองค์ ทรงรักเราก่อน” (1 ยอห์น 4:19) ท่านเขียนด้วยว่า “ท่านที่รักทั้งหลาย ถ้า พระเจ้าทรงรักเราอย่างนั้น เราก็ควรจะรักกันและกันด้วย” (1 ยอห์น 4:11)

`อ่าน พระธรรม 1 โครินธ์ 13:4-8 พยายามใส่ชื่อของคุณลงตรง คำว่า “รัก” ปรากฏอยู่ ว่าเมื่ออ่านแล้วจะลงตัวดีไหม อธิษฐานทูลขอ พระองค์ทรงนำคุณสมบัติแห่งความรักเข้าสู่ชีวิตของคุณโดยพระ- วิญญาณของพระองค์ มีการเปลี่ยนแปลงอะไรที่พระวิญญาณบริสุทธิ์ ทรงเปลี่ยนคุณโดยพลันหรือค่อยเป็นค่อยไป เพื่อคุณจะไปถึงเป้าหมาย แห่งอุดมคติ (ideal) ของคริสเตียน`