---
title:  พระคริสต์คือศูนย์กลาง
date:   12/05/2019
---

`อัครทูตเปาโลใช้อะไรพรรณนาเพื่อสาธิต การรวมกันเป็นเอกภาพ ท่ามกลางกลุ่มผู้คนที่อยู่ในพระคริสต์ พระคริสต์ได้ทรงทำให้ “หนึ่ง” ออกมาจาก “สอง” ได้อย่างไร เอเฟซัส 2:11-22; ดู กาลาเทีย 3:28 ด้วย`

ไม้กางเขนของพระเยซูได้ย้ายสิ่งที่ขวางกั้นบุคคลออกห่างกันและกัน กำแพงรอบพระวิหารของชาวยิวได้แยกผู้คนมานมัสการออกจากกัน กล่าวคือ แยกผู้หญิงออกจากผู้ชาย และแยกชาวยิวและชาวต่างชาติที่เชื่อในพระคริสต์ ออกจากกัน ท่านเปาโลใช้ภาษาที่สื่อให้เห็นความเท่าเทียมกันระหว่างเชื้อชาติ ต่างๆ ไม่ว่าจะเป็นกลุ่มชน หรือระดับชั้นของสังคม หรือความแตกต่างด้านเพศ ด้วยการกล่าวว่า “ทรงทำให้ธรรมบัญญัติซึ่งประกอบด้วยบัญญัติ และคำสั่ง ต่างๆ นั้นเป็นโมฆะ เพื่อสร้างให้เป็นคนใหม่ คนเดียวกันในพระองค์ จากคน สองฝ่ายนั้น เช่นนั้นแหละพระองค์จึงทรงทำให้เกิดสันติภาพ” (เอเฟซัส 2:15) นี่เป็นข่าวดีที่จะช่วยทั้งสองฝ่ายที่แต่งงานกันให้ทราบถ่องแท้ว่า พวกเขาเป็น “เนื้อเดียวกัน” เป็นหนึ่งในชีวิตการครองเรือนและก็เช่นเดียวกัน โดยความ เชื่อในพระคริสต์ ครอบครัวที่แบ่งแยกมานานสามารถกลับคืนดีดังเดิมได้

`การอ้างข้อพระคัมภีร์เกี่ยวกับเอกภาพในพระคริสต์นั้นเป็นเรื่อง หนึ่ง แต่การที่จะได้รับการเติมเต็มให้สมบูรณ์ด้วยประสบการณ์จริงนั้น แตกต่างออกไป มีการปฏิบัติตนเพื่อการเปลี่ยนแปลงอะไร ที่พระคริสต์ นำสู่ชีวิตของเรา เพื่อให้มีประสบการณ์ในความเป็นเอกภาพตามที่พระเจ้า ทรงสัญญาไว้ ดูตัวอย่าง โรม 6:4-7, 2 โครินธ์ 5:17; เอเฟซัส 4:24-32`

“จินตนาการหรือวาดภาพวงกลมขนาดใหญ่ แล้วลากเส้นหลายเส้น จากหลายจุดของเส้นรอบวงกลมนั้นตรงเข้าไปยังจุดศูนย์กลาง จะเห็นว่ายิ่ง เส้นดังกล่าวเข้าใกล้จุดศูนย์กลางเท่าไร เส้นต่างๆ ก็ยิ่งจะเข้าใกล้กันมากยิ่ง ขึ้น....

“เช่นเดียวกันยิ่งเราเข้าใกล้พระคริสต์มากขึ้นเท่าไร เราก็ยิ่งจะเข้าใกล้ ชิดกันมากขึ้น” (เอลเลน จี. ไว้ท์, บ้านในอุดมคติ, หน้า 179)

“ระหว่างผู้เป็นบิดาและบุตรชาย สามีและภรรยา...เมื่อให้พระคริสต์ เป็นคนกลาง (Mediator) หรือผู้ไกล่เกลี่ย ไม่ว่าเราจะยอมรับพระองค์หรือไม่ เราไม่อาจสร้างเครื่องมือติดต่อโดยตรงภายนอกตัวของเราเองได้ ยกเว้นการ สื่อสารผ่านพระองค์ ผ่านพระดำรัสของพระองค์ และผ่านการติดตามพระองค์ นั่นเป็นเส้นทางเดียวที่จะสื่อถึงกันได้” (ไดเอทพิช บอนโฮฟเฟอร์, The Cost of Discipleship: The MacMillan Publishing Co., 1979, หน้า 108)

`ครอบครัวของคุณใกล้ชิดกันเพียงใด หรือครอบครัวของโบสถ์ เข้าใกล้ชิดกับจุดศูนย์กลางของเส้นรอบวงกลมไหม มีสิ่งใดต้องลดตัว ลงมา เพื่อที่จะให้ความสัมพันธ์เป็นไปอย่างที่มันควรจะเป็น`