---
title:  ภรรยาผู้มั่งคั่งแท้จริง
date:   02/05/2019
---

`พระธรรมสุภาษิตจบลงด้วยการกล่าวชมเชยผู้เป็นภรรยา ผู้มี อุปนิสัยงดงาม ซึ่งบ่งบอกถึงอุปนิสัยที่ดีและมีคุณสมบัติดีพร้อม ควรค่า แก่การชมเชยและยกย่อง สุภาษิต 31:10-31`

สตรีผู้ได้รับการกล่าวขานมีความเป็นพิเศษ ซึ่งเป็นลักษณะยกย่อง ของบทกวี แต่ละข้อของข้อพระคัมภีร์เริ่มต้นด้วยบท สุภาษิต 31:10 ซึ่งเริ่มต้น ด้วยตัวอักษร ตัวที่ 22 ในภาษาฮีบรู ในความรู้สึกอย่างหนึ่งในหลายอย่างซึ่ง มุ่งกล่าวถึง “ภรรยาผู้มั่งคั่ง” ซึ่งแม้แต่ตัวอักษรของชนชาติยิวทั้งหมด แทบจะ ไม่เพียงพอที่จะใช้ในการพรรณนายกย่องถึงสตรีผู้มีคุณลักษณะเช่นนี้ได้ครบ ถ้วนนัก

บทสุภาษิตกล่าวเน้นถึงการแต่งงาน การได้คู่ชีวิตที่ดี จะสะท้อนคำ กล่าวของผู้นำศาสนายิว (rabbis) ซึ่งกล่าวว่า “บ้านของผู้ชายขึ้นอยู่กับ ภรรยาของเขา” “ภรรยาที่เลิศประเสริฐเป็นมงกุฎของสามีตน แต่นางผู้นำ ความอับอายมา ก็เหมือนความเน่าเปื่อยในกระดูกสามี” (สุภาษิต 12:4) ใน ตอนจบของพระธรรมสุภาษิตได้วาดภาพภรรยาในอุดมคติไว้ทำนองว่า เธอ มีความชำนาญหลากหลาย เช่นในการปั่นด้ายทอผ้า ในการตัดเย็บเสื้อผ้าให้ ครอบครัว ในการซื้ออสังหาริมทรัพย์เพื่อเอาไว้ใช้สอยในวันข้างหน้า เธอจัดการ บ้านเรือนให้สะอาดน่าอยู่ อีกทั้งเอาใจใส่ในสวัสดิภาพของสมาชิกครอบครัว ทั้งสามีและลูกๆ ทุกคนต่างรักและยกย่องเธอ

แน่นอนเราไม่อาจคาดหวังตะลันต์ทุกอย่างที่กล่าวตรงนี้ในสตรีทุกคน หรือถือว่านี้เป็นต้นแบบที่ผู้เป็นสามีจะใช้เป็นมาตรวัดผู้เป็นภรรยาของพวกเขา แต่การพรรณนาให้เห็นคุณสมบัติเหล่านี้ เป็นคุณสมบัติที่เป็นตะลันต์ความ สามารถและเป็นสิ่งที่ทรงคุณค่า พระธรรมสุภาษิตนำมากล่าวให้เห็นความ สำคัญ ถึงสิ่งที่มีคุณค่าโดยทั่วไปสำหรับสตรี พอๆ กับสำหรับบุรุษ ส่วนคุณ- สมบัติที่ทรงคุณค่าสำหรับชายและหญิง (สามีและภรรยา) คือมีความเห็นอก เห็นใจ สามารถเป็นที่ไว้วางใจได้ มีความสัตย์ซื่อ มีความกรุณาปรานี มีความ ขยันหมั่นเพียร นี่เป็นเคล็ดลับของชีวิต สอดคล้องกับพระธรรมสุภาษิต 31:30 ให้ทุกคนมี “ความยำเกรงพระยาห์เวห์”

ในพระธรรมสุภาษิต 31:10 คำว่า “หลักศีลธรรม” (virtuous) หรือ “อุปนิสัยที่สง่างาม” (noble character) หมายถึง “พละกำลัง” “พลังอำนาจ” หรือ “ทรัพย์สมบัติ” ซึ่งมักจะแปลว่า “ความมั่งคั่ง” ใน สดุดี 62:10 และใน การกล่าวพรรณนาถึงท่านโยชูวาบุรุษแห่งความองอาจ กล้าหาญ (โยชูวา 1:14) โบอาส กล่าวชมนางรูธด้วยการใช้คำว่า “นางเป็นผู้หญิงที่ดี” (นางรูธ 3:11) ใน สุภาษิต 31:10 มีการเอ่ยถึงแนวคิดของ “ความมั่งคั่ง” ความมั่งคั่งแท้จริงวางอยู่ ในอุปนิสัยที่ “ยึดถือคุณธรรม ความสัตย์ซื่อ ความมั่นคงสมบูรณ์” (integrity) และมีความ “ยำเกรง” (fear) องค์พระผู้เป็นเจ้า ซึ่งมีคุณค่าล้ำเลิศกว่าทับทิม

`ใครคือสตรีบางคนที่มีความกล้าหาญ เปี่ยมด้วยคุณธรรมความ ดีและความบริสุทธิ์ ผู้มีอิทธิพลต่อชีวิตของคุณ คุณสามารถจะขยาย คุณสมบัติแห่งอุปนิสัย ในด้านคุณความดี ความล้ำเลิศ ของสตรีที่ได้ อุทิศถวายชีวิตจิตใจแด่พระเจ้ามากกว่านี้ไหม`