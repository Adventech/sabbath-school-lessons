---
title:  รักสตรีที่ถูกต้อง
date:   28/04/2019
---

`เขียนรายการออกเป็นข้อๆ ถึงปัญหา และผลลัพธ์ที่ตามมาอัน เนื่องมาจากการมีความสัมพันธ์ฉันชู้สาวก่อนการสมรส รวมทั้งการมี ความสัมพันธ์ทางเพศที่ไม่ใช่คู่ของตน ตามที่พระธรรมสุภาษิตกล่าว พรรณนาในสุภาษิต 5:3-14`

บุคคลที่ดำเนินชีวิตตามน้ำพระทัยของพระเจ้าจะรักษาความบริสุทธิ์ไว้ (ถ้ายังไม่แต่งงาน) และรักษาไว้ซึ่งความรักใคร่ลึกซึ้ง (ถ้าแต่งงานแล้ว) และมี ความสัมพันธ์ทางเพศด้วยความรักกับคู่สมรสคนเดียว พระธรรมสุภาษิตกล่าว สอนโดยตรงกับผู้ชาย แต่แนวคิดอันเดียวกันเกี่ยวโยงไปถึงผู้หญิงด้วย ซึ่งได้ กล่าวแสดงออกในพระธรรมเพลงซาโลมอน (เพลงซาโลมอน 4:12-15) ความ ดึงดูดในความรักที่ผิดกฎหมาย หรือผิดศีลธรรมจะต้องนำไปชั่งกับผลลัพธ์อัน น่ากลัวแห่งความบาป การมีความสัมพันธ์ฉันชู้สาวโดยปราศจากความรับ- ผิดชอบ เป็นสิ่งที่ห่างไกลกับความรักสนิทสนมของแท้ มีไม่น้อยใช้เสน่ห์ของ ร่างกายและการแต่งกาย ใช้วัตถุมีค่า และอารมณ์ปรนเปรอตามอำเภอใจ สิ่ง สำคัญที่สุดคือ คนหนึ่งจะต้องตอบคำถามของพระเจ้าสำหรับการเลือกที่เขาได้ ทำสำหรับชีวิต

ความรักใคร่และความสัมพันธ์ทางเพศ เป็นของประทานยิ่งใหญ่ที่สุด ที่ทรงประทานให้มวลมนุษย์ เป็นสิทธิพิเศษที่ทรงประทานให้กับคู่สมรสเท่านั้น (มัทธิว 19:5; 1 โครินธ์ 7:3, 4; ฮีบรู 13:4) พระธรรมสุภาษิตจินตนาการถึงน้ำ หล่อเลี้ยงอันสมบูรณ์ เพื่อพรรณนาถึงสัญลักษณ์อันละเอียดอ่อนในความ รื่นรมย์ และความพึงพอใจของคู่สมรสซึ่งต่างได้รับจากความรัก ซึ่งสิ่งนี้แตก ต่างอย่างยิ่งเมื่อเปรียบกับการสูญเสียอันเป็นผลลัพธ์มาจากความไม่สัตย์ซื่อ ดังถ้อยคำซึ่งแสดงออกในพระธรรมสุภาษิตว่า “จงให้น้ำพุของเจ้าได้รับพร และจงเปรมปรีดิ์อยู่กับภรรยาคนที่เจ้าได้เมื่อหนุ่มนั้น” (สุภาษิต 5:18) ซึ่งบ่งชี้ ว่าแม้คู่ชีวิตทั้งสองอายุจะล่วงโรยสู่วัยชราด้วยกัน คำสัญญาที่จะร่วมทุกข์สุข กันจะดำเนินเข้มแข็งต่อไป กล่าวคือสามีจะมองดูภรรยา “เหมือนนางกวาง ที่น่ารัก และเหมือนแม่เลียงผาที่งามสง่า จงให้ถันของภรรยาเจ้าเป็นที่หนำใจ เจ้าอยู่ทุกเวลา” (สุภาษิต 5:19) โดยเสน่ห์แห่งภรรยาของตน

ในสภาพการล้มลงในความบาปของมนุษย์ สัญชาตญาณทางเพศ สามารถล่อลวงให้บุคคลหลงไปจากการออกแบบของพระเจ้าสำหรับความสุข จากการมีความสัมพันธ์ทางเพศอันถูกต้อง อย่างไรก็ดีพระเจ้าทรงประทาน ให้มนุษย์มีอำนาจหาเหตุผล และการเลือก การทดลองเหล่านี้ หากเราไม่ พยายามจะยับยั้งไว้ มันสามารถไหลบ่า (overwhelm) ท่วมเราได้ การยึดมั่น ในการออกแบบของพระเจ้าสำหรับการมีเพศสัมพันธ์กับคู่สมรส จะปกป้องเรา จากการพัฒนาสู่ความสัมพันธ์ทางเพศที่เป็นบาปได้ การเลือกดำเนินชีวิตด้วย ความสัตย์ซื่ออันยาวนานต่อการวางแผนของพระเจ้าสำหรับความสัมพันธ์ทาง เพศของคู่สมรสเท่านั้น จึงนับเป็นความฉลาดมองการณ์ไกล (prudent) ของ คู่สมรส อันนำไปสู่การได้รับรางวัลอันอุดมเหลือล้นจากพระเจ้า

`ถ้าคุณรู้จักใครที่กำลังดิ้นรนต่อสู้กับการทดลองให้หมกมุ่นในเรื่อง เพศสัมพันธ์อันไม่ถูกต้อง ซึ่งอาจทำลายชีวิตสมรสได้ มีคำปรึกษาอะไร ที่คุณจะให้แก่บุคคลผู้นั้น`