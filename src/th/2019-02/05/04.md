---
title:  การแก้ไขด้วยความรัก
date:   30/04/2019
---

`พระธรรมสุภาษิตสอนเกี่ยวกับความสำคัญของการลงวินัย การ ตักเตือน และการแก้ไขสิ่งผิดที่เกิดกับเด็กๆ อะไรบ้าง (สุภาษิต10:17; 23:13, 14; 29:1; 29:15)`

บางครั้งบิดามารดาลงวินัยเด็กๆ ของพวกเขาเพื่อให้เกิดความประทับใจ ในพฤติกรรมที่สังคมไม่ยอมรับด้วยการทำโทษให้เชื่อฟัง หรือแสดงความไม่ พึงพอใจเมื่อเด็กๆ ทำให้พ่อแม่รู้สึกขายหน้า แต่มีอะไรที่พระเจ้าทรงมุ่งหมาย ให้บิดามารดาลงวินัยสมาชิกที่เป็นเยาวชนในครอบครัวของพระองค์ พระธรรม สุภาษิตตั้งกฎเกณฑ์การลงวินัยในบริบทของความหวังเพื่ออนาคต (สุภาษิต 19:18) บิดามารดาที่อยู่ในพระเจ้าทราบว่าลูกๆ ของพวกเขามีธรรมชาติบาป มีอำนาจจากเบื้องบนเท่านั้นจะช่วยพวกเขาในเรื่องนี้ได้ อำนาจนั้นคือพระคริสต์ (ดู เอลเลน จี. ไว้ท์, การศึกษา, หน้า 29) พันธกิจในบ้านของการเป็นบิดา มารดาคริสเตียนรวมไปถึงการลงวินัย เพื่อนำเด็กๆ ไปสู่พระเจ้า

“จงให้การทะนุถนอมต้นไม้ที่ต้นยังอ่อนเยาว์” เราได้เห็นว่า การลง วินัยของพระคริสต์ไม่ใช่การลงโทษ ไม่ใช่การแสดงออกซึ่งสิทธิอำนาจ แต่ทรง แก้ไขสิ่งผิดด้วยการไถ่ถอนกลับสู่สภาพเดิม (redemption) แผนการของ พระเจ้าคือให้บิดามารดาดำเนินการด้วยความรัก และรับรู้ว่าพลังอำนาจของ ความบาปนั้นแข็งแกร่งยิ่งนัก จงนำเด็กๆ ของท่านย่างก้าวตามพระคริสต์ บิดา มารดาจงแก้ไขตักเตือนด้วยความกรุณา แต่หนักแน่น จงอดกลั้น ยับยั้ง นำ เด็กๆ ให้ผ่านช่วงเยาว์วัย การปลูกพืชสวนจะหาไม้เพื่อช่วยพยุงลำต้นเมื่อนำ ต้นไม้ที่โตแล้วมาปลูกในพื้นที่ใหม่ เช่นเดียวกันเยาวชนต้องให้การสนับสนุน จนกระทั่ง “การควบคุมตนเองได้แข็งแกร่งขึ้น” และพวกเขาหันมาไว้วางใจใน พระเจ้า และให้ความร่วมมือกับพระองค์ในแผนการแห่งความรอด เติบโตขึ้นสู่ ความเป็นผู้ใหญ่ในพระคริสต์

`มีข่าวสารอะไรสำหรับผู้เป็นบิดามารดา ซึ่งพบได้ในพระธรรม สุภาษิต 13:24; 23:13, 14`

ข้อพระคัมภีร์ทั้งหมดเอ่ยถึงการใช้ไม้เรียว (rod) เพียงไม่กี่ข้อ ในบริบท ของการลงวินัยสำหรับเด็กๆ สิ่งที่กล่าวถึงในวรรณกรรมคริสเตียน เมื่อบิดา มารดาคริสเตียนนำไม้เรียวมาใช้นั้นเหมือนผู้เลี้ยงแกะแห่งสวรรค์ใช้ คือเพื่อ นำทางฝูงแกะของพระองค์ (สดุดี 23:4) ในที่อื่น พระคัมภีร์ชี้การสอนด้วยความ อดทน การค่อยหล่อหลอม การสื่อสารที่ดี และความสัมพันธ์ใกล้ชิด เพื่อให้ อิทธิพลของบิดามารดาช่วยเปลี่ยนแปลงให้กับลูกๆ (เฉลยธรรมบัญญัติ 11:18, 19) การที่เด็กๆ รู้สึกว่าพวกเขาเป็นที่รักของพ่อแม่เป็นสิ่งสำคัญในการลงวินัย เพราะจะทำให้พวกปรารถนาจะร่วมมือในการแก้ไข และรับการไถ่ถอนสู่สภาพ เดิม (redemptive) (สุภาษิต 13:24)

`เมื่อการลงวินัยเกิดผิดพลาดจากวัตถุประสงค์ที่ตั้งไว้ อย่างเช่น การตั้งเป้าไว้เข้มเกินไป หรือเกิดความเข้าใจผิด บิดามารดาสามารถจะ ปรับความเข้าใจกับลูกๆ ให้ถูกต้องตรงกันได้อย่างไร`