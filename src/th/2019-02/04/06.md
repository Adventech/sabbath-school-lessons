---
title:  ความเป็นโสดด้านจิตวิญญาณ
date:   25/04/2019
---

ผู้หญิงคนหนึ่งชื่อ “นาตาลี” แต่งงานกับชายคนรัก และอยู่กินด้วยกัน อย่างมีความสุขมาเจ็ดปี วันหนึ่งนาตาลีได้รับการเชิญจากเพื่อน ให้ไปฟัง ข่าวสารพระกิตติคุณ ที่ผู้ประกาศท่านหนึ่งได้จัดให้มีขึ้นในโบสถ์เซเว่นธ์เดย์- แอ๊ดเวนตีสท้องถิ่น หลังจากการรับฟังหลายคืน นาตาลีเชื่อว่าสิ่งที่เธอได้ยิน เป็นพระวจนะของพระเจ้า จึงศึกษาพระคัมภีร์กับศิษยาภิบาลเพิ่มเติม ไม่นาน ต่อมาก็ได้อุทิศถวายชีวิตจิตใจแด่พระเยซู และรับบัพติสมา นาตาลีมีประสบ- การณ์ “การบังเกิดใหม่” แม้ว่าตลอดเวลาที่ผ่านมา สามี และบิดามารดาของ เธอจะพากันต่อต้าน รวมทั้งญาติในในครอบครัวของสามีบางคน อย่างไรก็ดี เพื่อนบ้านที่สนิทคนหนึ่งของนาตาลีได้ไปร่วมกับคริสตจักรแอ๊ดเวนตีสด้วย นาตาลีพยายามปรับเปลี่ยนรูปแบบการดำเนินชีวิตใหม่ให้มากสุดเท่าที่จะทำได้ เพื่อให้สอดประสานกับความเชื่อใหม่ของเธอ

อย่างที่คนหนึ่งจะจินตนาการได้ นาตาลีต้องพบกับความกดดันให้ ถอยกลับไปเชื่อเหมือนเดิม บุคคลที่สร้างความหนักใจให้นาตาลีที่สุดคือสามี ของเธอเอง ผู้พูดจาต่อต้าน โดยเฉพาะสิ่งที่เขาพูดว่า “ผมเข้าพิธีสมรสกับคุณ และจดทะเบียนสมรส ตอนนี้คุณเป็นบุคคลใหม่ทั้งตัว แต่ผมอยากได้ภรรยา คนเดิมกลับคืนมา”

นับถึงเวลานี้เป็นเวลาหลายปี ที่นาตาลีพยายามดิ้นรนต่อสู้เพื่อดำเนิน ชีวิตแห่งความเชื่อ ดังนั้นแม้นาตาลีจะแต่งงานมีครอบครัวแล้ว แต่เราอาจ เรียกได้ว่าเธอ “เป็นหญิงโสดฝ่ายจิตวิญญาณ”

`มีถ้อยคำหนุนใจอะไร ที่เราพบในข้อพระคัมภีร์ต่อไปนี้ สำหรับ ผู้ที่อาจรู้สึกว่า ตนเป็นชายโสด หรือหญิงโสด ฝ่ายจิตวิญญาณ (อิสยาห์ 54:5; โฮเชยา 2:19, 20; สดุดี 72:12)`

มองไปทั่วโลก มีบุคคลเช่น “นาตาลี” อยู่ตามโบสถ์ต่างๆ ของเรา ทั่วไป ผู้คนเหล่านี้ ไม่ว่าจะเป็นชายหรือเป็นหญิง พวกเขาแต่งงานแล้ว และ ไปนมัสการที่โบสถ์ตามลำพัง หรือกับลูกๆ เท่านั้น พวกเขาอาจแต่งงานกับ สามี หรือภรรยาที่มีความเชื่อแตกต่างกันออกไป (คริสตจักรใดคริสตจักรหนึ่ง ที่นมัสการในวันอาทิตย์) หรือมีความเชื่ออื่นนอกจากเป็นคริสเตียน หรือมีบ้าง เหมือนกันตอนที่แต่งงานทั้งสามีภรรยาเป็นสมาชิกคริสตจักรแอ๊ดเวนตีส แต่ ในเวลาต่อมาคนหนึ่งได้ออกจากโบสถ์ไปไม่มานมัสการ หรือแม้แต่มีท่าทีเป็น ศัตรูต่อความเชื่อ สามี หรือภรรยา ของคนเหล่านี้มานมัสการที่โบสถ์ตามลำพัง และอาจรับประทานอาหารเที่ยงหลังโบสถ์เลิก และอาจเข้าร่วมในกิจกรรมใน โบสถ์ต่อ หรือไปร่วมกิจกรรมการประกาศนอกโบสถ์ พวกเขาหรือเธออาจให้ การสนับสนุนด้านการเงิน (เงินถวาย หรือการบริจาคอื่นๆ) บ้าง แต่อาจไม่ เต็มที่ เพราะเขาหรือเธอเพียงลำพังคนเดียว ดังนั้นแม้เขาหรือเธอจะแต่งงาน แต่ในด้านจิตวิญญาณพวกเขาอาจรู้สึกเป็นม่ายฝ่ายจิตวิญญาณ

อาจเป็นได้ว่าตลอดทุกวันสะบาโตหรือเป็นครั้งคราว ที่เราได้พบบุคคล ประเภทนี้ในโบสถ์ และพวกเขาต้องการความเป็นเพื่อน ต้องการความรัก และ การสนับสนุนจากเราเป็นพิเศษ

`มีแนวปฏิบัติอะไรบ้าง ที่เราสามารถทำเป็นการส่วนตัว หรือใน นามครอบครัวโบสถ์ เพื่อช่วยส่งเสริมชีวิตฝ่ายจิตวิญญาณของ “คนโสด ฝ่ายจิตวิญญาณ” ที่อยู่ท่ามกลางพวกเรา`