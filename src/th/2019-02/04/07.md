---
title:  ศึกษาเพิ่มเติม
date:   26/04/2019
---

“ช่วงกลางเวลาการทำงานอย่างแข็งขันของชีวิต ท่านเอโนครักษา ความสัมพันธ์กับพระเจ้าไว้อย่างมั่นคง ยิ่งท่านเอโนคมุ่งมานะทำงานหนัก ท่านยิ่งอธิษฐานอย่างร้อนร้น มีเป็นช่วงๆ ท่านปลีกตัวจากสังคมแวดล้อมออก ไปอยู่ในสถานที่สงบเงียบตามลำพัง เพื่อการตรึกตรองและสนทนากับพระเจ้า หลังจากนั้นท่านกลับมาทำงานท่ามกลางผู้คน ด้วยการมุ่งทำสิ่งที่เกิดประโยชน์ ด้วยการวางตัวเป็นแบบอย่าง และประกาศสั่งสอนประชาชน เวลาผ่านท่านไป อีกช่วงหนึ่ง ท่านเอโนครู้สึกหิว และกระหายความรู้ ความเข้าใจอันแสนล้ำลึก ซึ่งพระผู้สร้างองค์เดียวสามารถจะประทานให้ได้ ท่านเอโนคจะย้อนกลับไปยัง สถานที่เงียบสงบอีก ทำเช่นนี้สลับกันไป ทุกครั้งเมื่อท่านกลับออกมาจากการ สื่อสารกับพระผู้สร้าง ท่านเอโนคสะท้อนพระฉายาของพระเจ้าออกมา ใบหน้า ของท่านแผ่รัศมีอันบริสุทธิ์ (face was radiant with holy light) ประดุจ พระรัศมีที่ฉายออกพระพักตร์ของพระเยซู จนแม้เหล่าผู้ไม่ศรัทธาในพระเจ้า เมื่อมองดูใบหน้าของท่านเอโนค ยังรู้สึกเกรงขาม และประทับใจยิ่ง” (เอลเลน- จี. ไว้ท์, Gospel Workers, หน้า 52)

แม้ว่าเรื่องของท่านเอโนคตรงนี้จะให้การหนุนใจ ซึ่งเป็นการเผยวิถี อันทรงพลังอำนาจ สำหรับผู้คนที่เลือกจัดสรรเวลาแยกตัวไปอยู่ยังที่สงบเงียบ ตามลำพัง เพื่อตรึกตรองและสนทนากับพระผู้เป็นเจ้า มีหลายคนไม่ต้องการ อยู่ ณ สถานที่เช่นนั้นตามลำพัง แต่ความจริงมีว่าการใช้เวลา “เข้าใกล้ชิดสื่อ สารแบ่งปันความคิดความรู้สึก” (communion) ยังจะเกิดความปิติในจิต วิญญาณเสมอสำหรับผู้ใช้เวลาดังกล่าวเสมอ บางครั้งมนุษย์เราโหยหา “ความ สัมพันธ์ใกล้ชิด” (companionship) และ “ความผูกพัน” (fellowship) ซึ่ง กันและกัน สิ่งนี้สำคัญมากเพียงใดกับเราในฐานะเป็นคริสตจักรที่จะเข้าถึงคนที่ อาจนั่งอยู่เคียงข้างเราในแต่ละวันสะบาโต ซึ่งคนเหล่านั้นกำลังเดินผ่านฤดูกาล แห่งความโดดเดี่ยวอันน่าสะพรึงกลัว และในเวลาเดียวกัน หากคุณต้องผ่าน ช่วงเวลาเช่นนั้นตามลำพัง จงมองหาใครบางคนที่คุณรู้สึกว่าคุณสามารถไว้ วางใจได้ในโบสถ์ (หรือที่อื่นใด) และบอกให้เขาหรือพวกเขาทราบ มีหลาย คนผู้มีความทุกข์หนัก เราพอจะคาดได้ว่า เขาหรือเธอไม่อาจบอกใครได้ จน เวลาแห่งความทุกข์ระทม และแสนโดดเดี่ยวได้ผ่านไป เป็นการง่ายที่อย่าง น้อยสำหรับใครบางคนที่จะซ่อนใบหน้าของเขาหรือเธอไว้เบื้องหลังหน้ากาก

**คำถามเพื่อการอภิปราย**

`1. โบสถ์ท้องถิ่นของคุณสามารถเรียนรู้ที่จะมีความรู้ไว ต่อความต้อง การของผู้รู้สึกโดดเดี่ยวซึ่ง อยู่ท่ามกลางพวกคุณอย่างไร`

`2. “ข้าพเจ้าไม่ได้พูดเนื่องจากความขัดสน เพราะข้าพเจ้าได้เรียนรู้ที่ จะพอใจในสภาพที่เป็นอยู่” (ฟีลิปปี 4:11) อ่านและพิจารณา บริบทของถ้อยคำ ของอัครทูตเปาโลตรงนี้ เราสามารถเรียนรู้ที่ จะประยุกต์ใช้ถ้อยคำเหล่านี้สำหรับเราเองได้อย่างไร ในเวลา เดียวกัน เหตุใดเราต้องระมัดระวังเป็นพิเศษในการที่เราจะยกข้อ พระคัมภีร์ข้อนี้ รวมทั้งข้อพระคัมภีร์ที่อยู่ก่อน และหลังตรงนี้ขึ้น มาอ้างอิงให้ผู้ที่กำลังรู้สึกเจ็บปวดฟัง...อย่างไร`

`3. ในชั้น อภิปรายเกี่ยวกับเวลาที่คุณเองได้ประสบ กว่าจะผ่านพ้น ช่วงเวลาที่โดดเดี่ยวสุดๆ มาได้ มีอะไรทำให้คุณรู้สึกเจ็บปวด คุณได้เรียนรู้อะไรที่อาจช่วยคนอื่นได้`