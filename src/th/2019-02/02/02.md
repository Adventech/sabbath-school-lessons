---
title:  ความสมัครใจ, อิสรภาพในการเลือก
date:   07/04/2019
---

คริสเตียนบางคนเชื่อว่าพระเจ้าได้ทรงเลือกบางคนไว้ แม้แต่ก่อนที่เขา หรือเธอจะลืมตาดูโลกเสียอีก ว่าบุคคลผู้นั้นจะได้รับความรอด และมีบางคน ที่จะพินาศไปชั่วนิรันดร์เพราะว่าพระเจ้าได้ทรงกำหนดไว้แล้วว่าบุคคลผู้นั้น จะพินาศ ซึ่งหมายความว่า แม้บุคคลผู้นั้นจะทำการเลือกติดตามพระเจ้า แต่ ในที่สุดบุคคลนั้นจะปฏิเสธพระองค์และพบกับการปรับโทษ

โชคดีจริง ในฐานะที่เราเป็นคริสเตียนเซเว่นธ์เดย์แอ๊ดเวนตีส เราไม่มี หลักข้อเชื่อ หรือหลักศาสนศาสตร์เช่นนั้น แต่มีความเชื่อว่าพระเจ้าทรงเลือก มนุษย์ทั้งมวลให้ได้รับความรอด แม้แต่ก่อนที่โลกนี้จะอุบัติขึ้น เราถูกเลือกไว้ แล้วในพระองค์ให้มีสิทธิ์ได้รับชีวิตชั่วนิรันดร์

`อ่านพระธรรมเอเฟซัส 1:1-4; ทิตัส 1:1, 2 และ 2 ทิโมธี 1:8, 9 ข้อพระคัมภีร์เหล่านี้บอกเราเกี่ยวกับการที่บุคคลหนึ่งถูกเลือกโดยพระเจ้า และเมื่อไรที่เราถูกเลือก`

อย่างไรก็ดี นี่ช่างเป็นข่าวดีเพียงใด บางคนจะยังคงพบกับความพินาศ (มัทธิว 25:41) นั่นหมายความว่า แม้ว่าพระเจ้าจะทรงเลือกเราทั้งปวง ขณะ เดียวกันพระเจ้าทรงประทาน “ของขวัญศักดิ์สิทธิ์ที่สุด” (a most sacret gift) แก่เรา นั่นคือ “ความสมัครใจ” หรือ “อิสรภาพในการเลือก” แก่เราทุกคน

`พระธรรมมัทธิว 22:35-37 สอนเกี่ยวกับ “ความสมัครใจ” ใน การเลือกอย่างไร`

องค์พระผู้เป็นเจ้าไม่ทรงบังคับเราให้รักพระองค์ พระเจ้าทรงประทาน สิทธิให้แต่ละบุคคลที่จะรักโดยสมัครใจ ไม่มีการบังคับ กล่าวได้ว่า คนหนึ่งอาจ รู้สึกโต้แย้ง และไม่นึกคิดที่จะรัก พระคัมภีร์บันทึกหลายเรื่องราว ที่พระเจ้า ทรงเข้าหามนุษย์ และทรงแสวงหาเขาหรือเธอโดยไม่มีการใช้อำนาจบังคับ เพื่อเอาชนะดวงใจของพวกเขาให้ตอบสนองต่อความรักของพระองค์ สิ่งนี้ เราสามารถมองเห็นได้ดีที่สุดจากการดำเนินชีวิตและการดำเนินพันธกิจของ พระเยซู และการที่ผู้คนใช้ “การเลือกอย่างอิสระ” ที่จะรับหรือปฏิเสธพระองค์ ผลที่เกิดขึ้นคือ บางคนถูกน้อมนำมารับพระองค์ แต่คนอื่นๆ ไม่เพียงแต่ ปฏิเสธ แต่ต้องการให้พระองค์สิ้นพระชนม์บนกางเขน

ถูกแล้ว พระเจ้าได้ทรงเลือกเราสำหรับความรอด แต่ในท้ายที่สุดแล้ว เราต้องเป็นฝ่ายเลือกเองว่าจะรับเอาความรอดหรือไม่ ปราศจากข้อกังขา ใดๆ เพราะ “การเลือกทั้งมวล” เป็นสิ่งที่เราจะต้องตัดสินใจเลือกเอง ยิ่งการ เลือกที่จะรับใช้พระเจ้า ซึ่งส่วนใหญ่เป็นการเลือกที่มีผลตามมาสำหรับเรา (ซึ่ง จะเกิดขึ้นกับครอบครัวของเรา) ต่างจะได้รับอิทธิพลจากการดำเนินชีวิต และ การเลือกของเรา