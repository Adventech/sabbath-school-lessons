---
title:  การเลือกเส้นทางชีวิต
date:   11/04/2019
---

ณ จุดใดจุดหนึ่ง เราจะต้องทำการเลือกเกี่ยวกับสิ่งที่เราต้องการจะทำ ในชีวิตของเรานั่นคือ “งานที่เราต้องการทำ” หรือ “อาชีพ” เว้นเสียแต่ว่าเรา เป็นคนมีฐานะ และรักอิสระ หรือทำงานเต็มเวลาที่บ้าน อย่างเช่น การเป็น แม่บ้านเต็มเวลา ทำการดูแลบ้าน คนในบ้าน หรือครอบครัว (บ่อยครั้งเราพบ ว่าเป็นไฮโซ หรือผู้สืบทอดกิจการของพ่อแม่) แต่มีหลายคนที่เรียนหนังสือไม่ มาก หรือขาดทักษะ พวกเขาต้องเลือกทำงานเท่าที่โอกาสเปิดให้ (เช่น การ ค้าขายทั่วไป หรือทำงานร้านอาหาร หรืองานก่อสร้าง) แล้วแต่จะหาได้เพื่อ การดำรงชีวิตอยู่

แน่นอน เราทั้งปวงมีชีวิตอยู่ในสถานการณ์บางอย่างที่เราสามารถเลือก ได้ระดับหนึ่ง ซึ่งเป็นข้อจำกัดในทางเลือกของเราเกี่ยวกับงานอาชีพ แต่ไม่ว่าใน อาณาเขตใดที่เรามีชีวิตอยู่ เราสามารถทำการเลือกอาชีพของเราได้โดยเฉพาะ ในบริบทของการที่เราได้รับรู้ว่า เราได้รับความรอดในองค์พระเยซูคริสต์ ผู้ทรง สามารถเพิ่มเติมความหมาย และวัตถุประสงค์ให้กับชีวิตของเราได้ สรุปสั้นๆ

เราทำในสิ่งที่เราสามารถทำได้เพื่อการเลี้ยงตัวเองและครอบครัว และในขณะ เดียวกันเป็นการถวายพระสิริแด่พระเจ้า

`กษัตริย์ซาโลมอนได้ทำผิดอะไร และเราสามารถระมัดระวังที่จะ ไม่ทำผิดในสิ่งที่คล้ายกันได้อย่างไร ปัญญาจารย์ 2:1-11`

เราไม่จำเป็นต้องเป็นคนร่ำรวย เพื่อจะถูกกับดักที่กษัตริย์ซาโลมอน ถูกจับตัวไว้ พระวจนะของพระเจ้าข้อหนึ่งกล่าวว่า “เพราะว่าการรักเงินทอง เป็นรากเหง้าของความชั่วทั้งหมด ความโลภเงินทองนี้ ที่ทำให้บางคนหลงไป จากความเชื่อ และตรอมตรมด้วยความทุกข์มากมาย” (1 ทิโมธี 6:10) คน ยากจนคนหนึ่งสามารถเป็นคนที่รักเงินทองได้ พอๆ กับคนที่มีฐานะร่ำรวย

ถูกแล้ว เราจำเป็นต้องทำงานหาเงินเพื่อใช้ในการดำรงชีวิตอยู่ แต่ไม่ ว่าเราจะทำการสิ่งใด หรือเราหาเงินได้มากเพียงใด เราก็ไม่จำเป็นต้องกระหาย ไล่หาสมบัติประดุจเป็นรูปเคารพ มีหลายครอบครัวที่ต้องได้รับความทุกข์ จากความไม่อบอุ่นใจ อันเนื่องจากผู้เป็นพ่อหมกมุ่นอยู่กับการแสวงหาทรัพย์ สมบัติ และละเลยการดูครอบครัวในเรื่องการใช้เวลา และร่วมในกิจกรรม ทั้งนี้ เพราะพวกเขาทุ่มเทเวลา และความสนใจทั้งหมดเพื่อความร่ำรวย มีผู้เป็นลูก จำนวนมาก และภรรยาจำนวนมากเท่าไรที่ถ้าเลือกได้พวกเขาต้องการใช้ชีวิต ที่เรียบง่าย มีผู้เป็นพ่ออยู่บ้านด้วยความเอาใจใส่ใกล้ชิด และร่วมกิจกรรม ของครอบครัว มากกว่าที่จะได้รับเงินมาใช้อย่างฟุ่มเฟือย แต่พ่อบ้านไม่มีเวลา ที่จะอยู่อย่างใกล้ชิดและอบอุ่นกับครอบครัว

นับแต่วันที่พระเจ้าทรงสร้างโลกและมนุษย์มา พระองค์ทรงมอบให้ “งาน” เป็นส่วนหนึ่งในชีวิตของเรา (ปฐมกาล 2:15) อันตรายเกิดขึ้น เมื่อการ งานได้กลายเป็นศูนย์กลางแห่งชีวิตของเราเพื่อแสวงหาความร่ำรวยนี่คือสิ่ง ที่กษัตริย์ซาโลมอนได้ทำผิดพลาด เพราะพระองค์มุ่งแสวงหาความหมายใน โครงการต่างๆ เพื่อให้ได้มาซึ่งเงินทอง เกียรติยศ ความสำเร็จ และการยกย่อง ชมเชย ซึ่งที่จริงได้นำความพึงพอใจมาให้พระองค์ในระดับหนึ่ง แต่ไม่ถาวร... ที่สุดพระองค์ทรงมองเห็นสัจธรรมชัดเจนว่าสิ่งเหล่านั้นไร้ซึ่งความหมายเที่ยงแท้

`มีบางคนพูดว่า “มีคนจำนวนมากเท่าไร ที่ในวันสุดท้ายของชีวิต พวกเขา ได้พูดออกมาว่า ถ้าให้เริ่มต้นใหม่ พวกเขาปรารถนาจะใช้ชีวิต ในที่ทำงาน และการสังสรรค์ทางธุรกิจน้อยลง และใช้เวลากับครอบครัว มากขึ้น (ซึ่งตรงกันข้ามกับสิ่งที่พวกเขาได้ทำ) คำแถลงนี้ให้บทเรียน อะไรแก่เรา`