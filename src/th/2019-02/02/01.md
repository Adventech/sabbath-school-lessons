---
title:  การเลือกของเรา
date:   06/04/2019
---

### อ่านข้อพระคัมภีร์สำหรับบทเรียนสัปดาห์นี้
เอเฟซัส 1:1-4; มัทธิว 22:35-37; มัทธิว 7:24-25; สุภาษิต 18:24; 1 โครินธ์ 15:33; ปัญญาจารย์ 2:1-11

> <p>ข้อควรจำ</p>
> “และถ้าพวกท่านไม่เห็นด้วย ที่จะปรนนิบัติพระยาห์เวห์ ท่านก็จงเลือกเสียในวันนี้ว่า ท่านจะปรนนิบัติใคร จะ ปรนนิบัติบรรดาพระซึ่งบรรพบุรุษของท่านปรนนิบัติอยู่ ในท้องถิ่นฟากตะวันออกของแม่น้ำ หรือบรรดาพระของ คนอาโมไรต์ในแผ่นดินซึ่งท่านอาศัยอยู่ แต่ส่วนข้าพเจ้า และครอบครัวของข้าพเจ้า เราจะปรนนิบัติพระยาห์เวห์” (โยชูวา 24:15)

เคยสังเกตไหมว่าชีวิตของคนเราเต็มไปด้วยการเลือก ข้อเท็จ จริงมีว่า คนหนึ่งอาจโต้เหตุผลในหลายรูปแบบ ในสิ่งที่เราทำอยู่ ทั้งวัน จากนาทีที่เราตื่นนอน จนกระทั่งเราเข้านอน นั่นคือเราทำการเลือก และ เราทำการเลือกหลายอย่าง ที่บ่อยครั้งเราไม่ต้องใช้เวลาคิดด้วยซ้ำไป เราเพียง แค่ทำการเลือกไป

การเลือกบางอย่างอาจเป็นเรื่องง่ายๆ และแม้แต่กลายเป็นกิจวัตร ขณะที่การเลือกบางเรื่องนำไปสู่การเปลี่ยนแปลงชีวิต และมีผลลัพธ์ไปถึง ชั่วนิรันดร์ ไม่เพียงสำหรับเราเท่านั้นแต่มีผลถึงครอบครัวของเราเอง

ดังนั้นจะเห็นว่าเป็นความสำคัญเพียงใดที่เราจะคิดใคร่ครวญก่อนที่ จะทำการเลือก โดยเฉพาะในประเด็นที่สำคัญ ซึ่งไม่เพียงมีผลกระทบต่อชีวิต ของเรา แต่ต่อชีวิตสมาชิกครอบครัวของเราด้วย

มีกี่คนท่ามกลางพวกเราจนกระทั่งวันนี้ รู้สึกเสียใจต่อการที่เราได้ทำ การเลือกในอดีต มีกี่คนที่ต้องดำรงชีวิตปัจจุบันในความบอบช้ำที่เกิดจากการ เลือกผิดนานมาแล้ว ยังโชคดีที่พระเจ้าทรงอภัยให้ทั้งยังทรงไถ่คืนสู่สภาพ เดิม และทรงให้การเยียวยา แม้แต่รอยแผลอันเกิดจากการตัดสินใจผิด ร้ายแรง

สัปดาห์นี้ เราจะมองอย่างกว้างๆ ในคำถามเรื่องการเลือกของเรา ว่า เราจะทำการเลือกอย่างไร และอะไรมีผลกระทบต่อการเลือกเหล่านี้ ซึ่งจะมี ผลต่อตัวเราเอง และต่อครอบครัวของเรา