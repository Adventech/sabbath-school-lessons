---
title:  การเลือกเพื่อน
date:   09/04/2019
---

การเลือกที่สำคัญที่สุดอย่างหนึ่ง คือการเลือกเพื่อนของเรา ส่วนมาก เราไม่ใช้เวลามองหาใครที่จะคบหาเป็นเพื่อน บ่อยครั้งคำว่าเพื่อน มักพัฒนา ขึ้นมาอย่างง่ายๆ โดยธรรมชาติ ขณะที่เราใช้เวลากับผู้คนที่ถูกอัธยาศัย หรือ รู้สึกนิยมชื่นชอบในสิ่งเดียวกันกับเรา

`มีหลักการอะไรในการเลือกเพื่อน ที่เราพบในข้อพระคัมภีร์ต่อ ไปนี้ สุภาษิต 12:26; 17:17; 18:24; 22:24, 25`

สุภาษิต 18:24 กล่าวว่า “มีเพื่อนบางคนนำความหายนะมาให้ แต่มี สหาย ที่ใกล้ชิดยิ่งกว่าพี่น้อง” พระคัมภีร์ข้อนี้กล่าวว่าถ้าเราต้องการเพื่อน ใกล้ชิด เราต้องเป็นเพื่อนที่ดีกับเขา มีบางคนพบว่าตนเองอยู่โดดเดี่ยว แต่ไม่รู้ ตัวว่าตนเองมีอารมณ์ขุ่นมัวง่าย และมักมีท่าทีความคิดในด้านลบ สิ่งเหล่านี้ เองขับไล่คนอื่นๆ ออกไป อย่างไรก็ตาม “ในท่ามกลางเพื่อนสนิทที่สุดของเรา อาจมีลักษณะอุปนิสัยที่ไม่น่ารักอยู่บ้าง และในการเลือกเพื่อนๆ เราควรเลือก บุคคลที่จะยอมรับในสิ่งที่เราเป็น เมื่อพวกเขาได้เรียนรู้ว่าเราไม่ใช่คนดีสมบูรณ์ ตลอดเวลา ดังนั้นการคบเพื่อนเราจะต้องมีความอดกลั้นอดทนต่อกันและกัน เราควรรักและนับถือซึ่งกันและกัน ไม่คิดคำนึงถึงความบกพร่อง หรือความ ไม่สมบูรณ์ของอีกฝ่ายตลอดเวลา เป็นการช่วยไม่ได้ที่เราจะมองเห็นจุดอ่อน ของกันและกัน สำหรับการแก้ไขในสิ่งเหล่านี้ เราจะต้องมีวิญญาณของ พระคริสต์ คือความถ่อมใจ และพัฒนาจุดอ่อนของเราให้มีความอดกลั้น และ ความนุ่มนวลต่อความผิดของคนอื่น สิ่งเหล่านี้จะขจัดการมีใจคับแคบ และ ความเห็นแก่ตัวทั้งหลายของเรา ซึ่งจะทำให้ดวงใจของเราขยายขึ้น ทั้งมีความ เอื้ออารีด้วย” (เอลเลน จี. ไว้ท์, Pastoral Ministry, หน้า 95)

อันเป็นที่รู้จักกันดีที่สุดเกี่ยวกับมิตรภาพคือความสัมพันธ์ระหว่าง “ดาวิด และโยนาธาน” หากซาอูลกษัตริย์องค์แรกของชนอิสราเอล ซึ่งเป็น บิดาของโยนาธาน เป็นผู้สัตย์ซื่อและเชื่อฟังพระเจ้า อาณาจักรของพระองค์ อาจยั่งยืนไปหลายชั่วอายุ และโยนาธานควรได้เป็นผู้สืบทอดบัลลังก์ แต่เมื่อ กษัตริย์ผู้เป็นบิดาพิสูจน์ว่าไม่คู่ควรกับการทรงรียก พระเจ้าทรงเลือกดาวิดให้ เป็นกษัตริย์องค์ใหม่ของอิสราเอล ทำให้โยนาธานกลายเป็นผู้ไม่คู่ควร หาไม่ แล้วเขาคงมีสิทธิอันถูกต้อง ตรงนี้เรามีตัวอย่างอันทรงพลังว่า การเลือกผิด ของบุคคลหนึ่งจะส่งผลกระทบต่อสมาชิกคนอื่นในครอบครัวอย่างไร

แต่โยนาธานไม่โกรธ ไม่เกลียด และไม่อิจฉาดาวิด แทนที่จะรู้สึกด้าน ลบ เขาเลือกที่จะช่วยดาวิดด้วยการปกป้องดาวิดจากความโกรธของพระบิดา ของพระองค์เอง พระคัมภีร์บันทึกในเรื่องนี้ไว้ว่า “เมื่อดาวิดทูลซาอูลเสร็จแล้ว พระทัยของโยนาธานก็ผูกพันกับจิตใจของดาวิด และโยนาธานทรงรักดาวิด อย่างรักชีวิตของพระองค์เอง” (1 ซามูเอล 18:1)

`“อย่าหลงผิดเลย การคบคนชั่วย่อมทำลายนิสัยที่ดีงาม” (1 โค- รินธ์ 15:33) คุณมีประสบการณ์อะไรบ้างไหมเกี่ยวกับการคบเพื่อน ซึ่ง ดูแล้ว ไม่น่าจะเป็นพิษเป็นภัยอะไร แต่ลงท้ายก็ทำให้คุณเจ็บปวด การ เลือกเพื่อนผิดอาจมีผลกระทบไปถึงความสัมพันธ์ของครอบครัวได้ด้วย อย่างไร`