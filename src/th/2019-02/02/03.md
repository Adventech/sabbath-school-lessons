---
title:  การเลือกที่ถูกต้อง
date:   08/04/2019
---

เราทั้งปวงทราบดีถึงความสำคัญในการเลือกของเรา และเราทราบเช่น กันว่า การเลือกผิดสามารถทำให้เกิดผลกระทบในด้านลบต่อชีวิตของเรา และ ชีวิตของบุคคลอื่นๆ อย่างมาก คำถามมีว่า เราสามารถทราบได้อย่างไรว่า เลือกอย่างไรจึงจะถูกต้อง

`ข้อพระคัมภีร์ต่อไปนี้ให้ขั้นตอนทั่วไปที่สามารถช่วยเราในการ แสวงหาการตัดสินใจที่ถูกต้อง ขั้นตอนดังกล่าวมีอะไรบ้าง 1) 1 เธสะโลนิกา 5:17; ยากอบ 1:5; 2) อิสยาห์ 1:19; มัทธิว 7:24, 25; 3) สดุดี 119:105; 2 ทิโมธี 3:16; 4) สุภาษิต 3:5, 6; อิสยาห์ 58:11; 5) สุภาษิต 15:22; 24:6`

ในการตัดสินใจครั้งสำคัญทุกครั้ง เป็นสิ่งสำคัญมากเพียงใดที่เราอธิษฐาน ต่อองค์พระผู้เป็นเจ้าก่อน เพื่อให้เกิดความมั่นใจว่า การเลือกของเราจะไม่ ละเมิดพระบัญญัติของพระเจ้าในทุกแง่มุม หรือแม้แต่ขัดกับหลักการแห่ง พระวจนะของพระองค์ เป็นสิ่งจำเป็นมากเพียงใดที่เราจะวางใจในพระเจ้าที่เรา จะมอบถวายการเลือกของเราให้กับพระองค์ นั่นคือการเลือกของเราจะเป็น การถวายพระสิริแด่พระองค์ และเราพร้อมจะมอบถวายความปรารถนาของเรา เองแด่พระองค์หากการเลือกนั้นขัดแย้งกับแผนการของพระองค์สำหรับชีวิตของ เรา มีหลายครั้งเช่นกัน ที่ปรึกษาฉลาดสามารถให้การช่วยเหลือยิ่งใหญ่แก่เรา ขณะที่เราแสวงหาทางเลือก ในท้ายที่สุดเราสามารถมีความมั่นใจยิ่งใหญ่ที่ได้ ทราบถึงความรักของพระเจ้า และทรงประสงค์ในสิ่งที่ดีที่สุดสำหรับเรา และถ้า เราอยู่ในความเชื่อ และมีความถ่อมใจอุทิศถวายชีวิตของเราแด่พระองค์ เรา สามารถขับเคลื่อนไปข้างหน้าในความเชื่อจากการเลือกของเรา

`ในการตัดสินใจเลือกครั้งใหญ่ในชีวิตของคุณ คุณมีขั้นตอน ด้านจิตวิญญาณอะไรในการแสวงหาการตัดสินใจเลือกเหล่านี้`