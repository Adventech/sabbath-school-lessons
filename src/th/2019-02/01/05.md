---
title:  การเปลี่ยนแปลง
date:   03/04/2019
---

ความจริงมีว่า มนุษย์เราบ่อยครั้งเป็นสิ่งมีชีวิตที่ดำเนินไปตามนิสัย เคยชินของตนเอง และเราทำสิ่งใดๆ ในรูปแบบของเรา และยิ่งเราแก่ตัวขึ้น จะ เป็นการยากมากกว่าที่จะเปลี่ยนแปลงวิถีเหล่านั้น

โดยแท้จริง เราไม่เปลี่ยนอะไรอย่างง่ายๆ ผู้เป็นภรรยากี่คนที่บ่นใน เรื่องเดียวตลอดหลายปี พวกเธอบ่นว่า “ฉันได้พยายามเปลี่ยนแปลงสามีของ ฉัน แต่...” อย่างไรก็ดี พระเจ้าทรงทำพันธกิจการเปลี่ยนแปลงเรา พระองค์ ไม่ทรงเน้นเท่าไรเรื่องการเปลี่ยนบุคลิกภาพของเรา แต่ที่แน่นอนคือการเปลี่ยน ลักษณะอุปนิสัยของเรา เพราะนั่นเกี่ยวโยงอย่างมากกับแผนการแห่งความ รอด พระเจ้ากำลังทรงสร้างเราเป็นบุคคลใหม่ในพระองค์

`มีการเปลี่ยนแปลงอย่างใหญ่หลวงอะไรเกิดขึ้นกับท่านเซาโล แห่ง เมืองทาร์ซัส และสิ่งนี้เกิดขึ้นได้อย่างไร ดูใน กิจการฯ 8:1, 3; 9:1-22; กาลาเทีย 1:15-17`

ขณะที่ท่านเซาโลยอมสยบต่ออำนาจของพระวิญญาณบริสุทธิ์ ท่าน มองเห็นข้อผิดพลาดในชีวิตของท่าน และตระหนักว่าการที่จะถือรักษาพระ- บัญญัติของพระเจ้าอย่างเคร่งครัดไม่อาจอ้างตนเป็นผู้ชอบธรรมของพระเจ้าได้ อดีตที่ผ่านมาท่านเซาโลมีความภูมิใจที่ท่านเป็นชาวฟาริสีที่รักพระเจ้าสุดชีวิต คนหนึ่ง ตลอดเวลาที่ผ่านมา ท่านมีความเชื่อมั่นว่าท่านได้รับการชำระให้ บริสุทธิ์จากกิจการดีของท่าน แต่บัดนี้ต่อพระพักตร์ของพระคริสต์ท่านได้ถ่อม จิตใจลง และเชื่อฟังพระองค์อย่างกับเด็กคนหนึ่ง ท่านสารภาพความไร้ค่าของ ท่าน และทูลอ้อนวอนขอพระคุณของพระผู้ช่วยให้รอด คือพระคริสต์ผู้ได้สิ้น พระชนม์ไถ่บาปบนไม้กางเขน และได้ทรงฟื้นพระชนม์ ทรงช่วยท่านให้มี ความปรารถนายิ่งยวดที่จะดำเนินชีวิตตามพระทัยของพระบิดาและพระบุตร และเข้าใจในความจริงอันลุ่มลึก ท่านเซาโลรอเวลาที่จะได้รับการอภัยบาป และการยอมรับของพระคริสต์ ท่านได้ร้องทูลด้วยการอธิษฐานอย่างร้อนรน...

“คำอธิษฐานแห่งการสำนึกผิดของท่านเซาโล อดีตชาวฟาริสีคนหนึ่ง ไม่เสียเปล่า ความลึกล้ำที่สุดในความคิด และอารมณ์แห่งดวงใจของท่าน ได้ รับการเปลี่ยนแปลงโดยพระคุณของพระเจ้า และความสง่างามแห่งจิตใจ ความ สามารถและสติปัญญาถูกนำมาอยู่ในครรลองแห่งน้ำพระทัย และประสงค์ ชั่วนิรันดร์ของพระเจ้า พระคริสต์ และความชอบธรรมของพระองค์ได้กลาย เป็นสิ่งมีค่าล้ำเกินทรัพย์สิน หรือสติปัญญาใดบนโลกทั้งใบ” (เอลเลน จี. ไว้ท์, กิจการของอัครทูต, หน้า 119, 120)

แม้ว่าเรื่องราวการกลับใจใหม่ของเราทั้งหลายจะไม่ระทึกใจอย่างของ ท่านเปาโล ที่เป็นเหมือนฉากหนึ่งของบทละคร แต่เราทั้งปวงควรมีเรื่องราวการ กลับใจใหม่ของเราเอง ซึ่งเป็นประสบการณ์ที่พระเจ้าทรงทำการเปลี่ยนแปลง เราให้เป็นบุคคลใหม่ ที่เราทราบว่าเราควรจะเป็น... ก็จริงขั้นตอนอาจเป็นเรื่อง ยาว และในบางครั้งเวลาอาจเป็นการง่ายที่จะรู้สึกสงสัยว่าเราจะเปลี่ยนแปลง

ได้ไหม แม้บางครั้งเราจะคิดเช่นนั้น มีข้อพระคัมภีร์สองข้อที่เราจะนำมา อธิษฐาน ตรึกตรอง และอ้างพระสัญญานั้นด้วยตัวเราเอง

`อ่านพระธรรมฟีลิปปี 1:6; โรม 8:1 มีพระสัญญายิ่งใหญ่อะไรสอง ประการที่พบในข้อพระคัมภีร์ทั้งสองซึ่งสอดคล้องลงตัวในประสบการณ์ ของคริสเตียน`