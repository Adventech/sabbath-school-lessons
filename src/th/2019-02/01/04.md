---
title:  สิ่งที่ไม่คาดคิด
date:   02/04/2019
---

`อ่านพระธรรมโยบ 1:13-19; 2:7-9 มีอะไรเกิดขึ้นกับท่านโยบ ในทางใดบ้างที่ประสบการณ์ของท่านสะท้อนสิ่งที่เกิดขึ้นกับทุกคน ไม่ทางใดก็ทางหนึ่ง`

นักปรัชญากรีกชื่อ “เฮราคลิตัส” ประกาศว่า “ไม่มีอะไรถาวรยกเว้น การเปลี่ยนแปลง” ประหนึ่งเหมือนทุกสิ่งเป็นปกติ ไม่คาดคิดว่าจะมีอะไรจะ เกิดขึ้น มันอาจเป็นการตกงาน หรือบางสิ่งทำให้แขนหัก หรือการเจ็บป่วยที่ ส่งเราให้นอนบนเตียง และบางคนเสียชีวิตก่อนวัยอันควร หรือบ้านถูกขโมย ขึ้น ถูกไฟไหม้ อุบัติเหตุทางรถยนต์ หรือลื่นล้มขณะออกกำลัง หรือขณะที่พา สุนัขออกเดิน

แน่นอน ไม่ใช่การเปลี่ยนแปลงทุกอย่างจะเป็นด้านลบ เช่นการได้เงิน เดือนขึ้น ได้เลื่อนตำแหน่งงานทำ ให้ได้รับการนับถือ หรือสภาพเศรษฐกิจดีขึ้น หรือได้พบใครสักคนที่ต่อมาได้กลายเป็นคู่ชีวิตของคุณ มีการเปลี่ยนแปลง หลายอย่าง ที่เป็นประเภทคนจำนวนมากให้การต้อนรับ

ไม่ว่าจะเป็นการเปลี่ยนแปลงชนิดใด เรามักปรับตัวให้ยอมรับ แม้ว่า สิ่งที่เกิดขึ้นเป็นกิจวัตร หรือบางจังหวะอาจเกิดขึ้นอย่างฉับพลัน ที่ไม่คาดฝัน มาก่อน แม้ว่าบางครั้งมันจะรบกวนใจ หรือทำให้อารมณ์ขุ่นมัวก็ตามที

แน่นอนท่านโยบไม่คาดฝันว่าจะมีสิ่งแปลกปลอมใดเกิดขึ้นในชีวิตของ ท่าน พระคัมภีร์กล่าวพรรณนาว่าท่าน “เป็นคนดีพร้อม และเที่ยงธรรม เป็น ผู้ยำเกรงพระเจ้า และหันจากความชั่วร้าย” (โยบ 1:1) เราทราบว่าท่านโยบ แต่งงานแล้ว มีบุตรชายเจ็ดคน และบุตรสาวสามคน และเป็นคนมีฐานะร่ำรวย ท่านมีทรัพย์มั่งคั่ง (โยบ 1:2, 3) เมื่อเราอ่านเรื่องราวหนังสือโยบประมาณครึ่ง เล่ม ท่านโยบได้พบกับความทุกข์เดือดร้อนอย่างแสนสาหัสอย่างน้อยหกครั้ง: ท่านสูญเสียทรัพย์สิน, สูญเสียคนทำงาน, สูญเสียบุตรชายหญิง สูญเสีย สุขภาพของท่าน สูญเสียการสนับสนุนจากภรรยา และการหนุนใจจากเพื่อนๆ ดูประหนึ่งว่าโลกของท่านคว่ำหน้าลง และครอบครัวของท่านประสบกับความ หายนะ

แม้สิ่งที่เกิดกับท่านโยบล้วนสาหัสสากรรจ์ ใครในพวกเราไม่เคยมี ประสบการณ์ในสิ่งที่ไม่คาดหวัง โดยเฉพาะในประเด็นที่เป็นลบ อย่างชีวิต ดำเนินไปเรียบร้อยดี แล้วทันทีทันใดโดยไม่มีการเตือนล่วงหน้าทุกสิ่งเปลี่ยน จากหน้ามือเป็นหลังมือโดยพลัน ชีวิตของเรา และชีวิตของสมาชิกในครอบครัว เปลี่ยนไปอย่างไม่มีวันกลับมาเหมือนที่เคยเป็นอีกต่อไป

สิ่งเหล่านี้ไม่ใช่ของใหม่ อย่างกรณีของอาเบล ท่านคงไม่คาดหวังว่า ท่านจะถูกฆ่า และท่านโยเซฟก็เช่นกันไม่คาดฝันมาก่อนว่า ตัวท่านจะถูกพวก พี่ชายขายไปเป็นทาสในประเทศอียิปต์ ในเรื่องทั้งสองนี้ สมาชิกในครอบครัว เป็นผู้ทรยศ และเรื่องทั้งสองนี้เกิดผลกระทบใหญ่หลวงกับสมาชิกครอบครัว คนอื่นๆ พระคัมภีร์เต็มไปด้วยตัวอย่างชีวิตของผู้คน และครอบครัวที่ได้เกิด การเปลี่ยนแปลงอย่างยิ่งใหญ่โดยสิ่งที่ไม่คาดฝัน

`ความเชื่อของคุณได้ช่วยคุณท่ามกลางการทดสอบที่เข้ามายังคุณ อย่างไม่คาดฝันอย่างไร และมันได้เข้าแทรกแซงจังหวะในการดำรงชีวิต ของคุณอย่างไร`