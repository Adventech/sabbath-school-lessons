---
title:  ศึกษาเพิ่มเติม
date:   05/04/2019
---

ลองจินตนาการถึงการเปลี่ยนแปลงที่เกิดขึ้นกับชีวิตของเหล่าอัครทูต ขณะที่พวกเขาใช้เวลากับพระองค์ พวกเขาส่วนมากมีการศึกษาน้อย เป็นบุคคล ธรรมดา และคุ้นเคยกับคำสอน และธรรมเนียมประเพณีในความเชื่อของชาวยิว นับแต่วันที่พวกเขาได้มาเป็นผู้ติดตามใกล้ชิดพระเยซู พวกเขาได้รับการท้าทาย จากพระองค์ผู้เป็นอาจารย์สอนศาสนาชาวกาลิลี (Galilean Rabbi) พวกเขา มีประสบการณ์ในความอิจฉา (มัทธิว 20:20-24) และมีความขัดแย้งกัน (ยอห์น 3:25) บางครั้งดูเหมือนพวกเขาขาดความเชื่อ (มาระโก 9:28-29) และ แม้แต่ละทิ้งพระอาจารย์ (มัทธิว 26:56) และมีคนหนึ่งทรยศพระเยซู (มัทธิว 26:69-74) ในเวลาเดียวกัน พวกเขาเติบโตขึ้นฝ่ายจิตวิญญาณ จนผู้คน ตระหนักว่าท่านเปโตรได้ติดตามพระเยซู (มัทธิว 26:73) และแม้แต่สมาชิก ของสภาแซนเฮดริน (Sanhedrin) เมื่อพวกเขาได้เห็น “ความกล้าหาญของ เปโตร และท่านยอห์น และรู้ว่าท่านทั้งสองขาดการศึกษา และเป็นคนสามัญก็ อัศจรรย์ใจ แล้วจำได้ว่าคนทั้งสองเคยอยู่กับพระเยซู” (กิจการ 4:13)

ครุ่นคิดเกี่ยวกับแรงกระทบด้านบวกอันเหลือเชื่อ ที่อาจเกิดขึ้นกับ ครอบครัวของเรา หากเราดำเนินวิถีชีวิตในลักษณะแตกต่างจากเดิมที่ผ่านมา อย่างเด่นชัด และสมาชิกในครอบครัวตระหนักว่า “เราได้ดำเนินชีวิตกับ พระเยซู”

ถ้อยคำต่อไปนี้ของ เอลเลน จี. ไว้ท์ ได้พูดเกี่ยวกับอิทธิพลในบ้าน อย่างไร “บ้านอาจเป็นสถานที่เรียบง่าย แต่เป็นสถานที่ซึ่งถ้อยคำชื่นชมยินดี ถูกพูดจาเสมอ เป็นสถานที่ที่ความกรุณาถูกนำมาปฏิบัติ เป็นสถานที่ที่ความ รัก และความสุภาพอ่อนโยนเป็นที่แขกเพิ่มเข้ามา” (เอลเลน จี. ไว้ท์, บ้านใน อุดมคติ, หน้า 18)

**คำถามเพื่อการอภิปราย**

`1. อ่านพระธรรมปัญญาจารย์ 3:1-8 ข้อพระคัมภีร์ตรงนี้กล่าวว่า อย่างไร และคุณสามารถนำหลักการดังกล่าวมาประยุกต์ใช้ใน ประสบการณ์ชีวิตของคุณเองได้อย่างไร`

`2. ในชั้น พูดถึงเกี่ยวกับใครที่มีประสบการณ์ การเปลี่ยนแปลงชีวิต ที่คุณรู้จัก มีบทเรียนอะไรที่คุณได้เรียนรู้ และมีบทเรียนอะไรที่ คุณควรได้เรียนรู้แต่คุณไม่รับมาปฏิบัติ มีบทเรียนอะไรที่คุณได้ เรียนรู้ที่คุณไม่ทราบมาก่อน และพูดในชั้นเช่นกันเกี่ยวประสบ- การณ์การเปลี่ยนแปลงชีวิตที่มีผลกระทบต่อครอบครัวของคุณ และคุณได้เรียนรู้อะไรจากสถานการณ์เหล่านี้เช่นกัน`

`3. คุณดำเนินวิถีชีวิตแบบใดในวันนี้ คุณได้ดำเนินชีวิตเพื่อพระ- คริสต์หรือไม่ การดำเนินชีวิตแห่งความเชื่อของคุณในตอนต้นที่ รับเชื่อแตกต่างจากปัจจุบันหรือไม่ สิ่งนี้บอกอะไรคุณเกี่ยวกับ อำนาจของพระเยซูในการเปลี่ยนแปลงชีวิตของเรา`