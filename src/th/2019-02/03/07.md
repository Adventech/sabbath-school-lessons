---
title:  ศึกษาเพิ่มเติม
date:   19/04/2019
---

ถ้าเราได้อ่านเรื่องราวของชนอิสราเอลสมัยโบราณขณะที่กำลังเดิน ทางในถิ่นทุรกันดาร เราจะมองเห็นข้อผิดพลาด ครั้งแล้วครั้งเล่าเมื่อพวกเขา เผชิญกับการเปลี่ยนแปลง แม้แต่ได้ประจักษ์กับการเปิดเผยอันน่าอัศจรรย์แห่ง ความรักของพระเจ้า ที่จริงก่อนที่ชนอิสราเอล ซึ่งในที่สุดได้เข้าไปในแผ่นดิน แห่งพระสัญญา และได้พบกับการเปลี่ยนแปลงยิ่งใหญ่อีกครั้งหนึ่ง ท่านโมเสส ได้กล่าวกับชนอิสราเอลว่า “นัยน์ตาของพวกท่านได้เห็นสิ่งที่พระยาห์เวย์ทรง กระทำเกี่ยวกับพระบาอัลเปโอร์แล้ว เพราะพระยาห์เวย์พระเจ้าของพวกท่าน ทรงทำลายทุกคนที่ติดตามพระบาอัลเปโอร์จากท่ามกลางท่าน แต่ท่านทั้ง- หลายผู้ยึดพระยาห์เวห์พระเจ้าของท่านอย่างมั่นคง ยังมีชีวิตอยู่ถึงวันนี้ทุกคน ดูสิ ข้าพเจ้าได้สั่งสอนกฎเกณฑ์ และกฎหมายแก่พวกท่าน ดังที่พระยาห์เวห์ พระเจ้าของข้าพเจ้าทรงบัญชาข้าพเจ้า ให้ท่านทำตามในแผ่นดินซึ่งท่านกำลัง จะเข้าไปยึดครอง จงรักษาและทำตามกฎเหล่านั้น เพราะการกระทำอย่างนั้น จะแสดงถึงสติปัญญา และความเข้าใจของพวกท่านต่อหน้าชนชาติทั้งหลาย เมื่อคนเหล่านั้นได้ยินถึงกฎเกณฑ์เหล่านี้แล้ว เขาจะกล่าวว่า แท้จริงชนชาติ ใหญ่นี้เป็นประชาชนที่มีปัญญา และมีความเข้าใจ เพราะมีชนชาติใหญ่ชาติใด เล่าที่มีพระเจ้าอยู่ใกล้ตน ดังพระยาห์เวห์พระเจ้าของเราสถิตใกล้เรา ในทุกสิ่ง เราร้องทูลต่อพระองค์ และมีชนชาติใหญ่ชาติใดเล่า ซึ่งมีกฎเกณฑ์และ กฎหมายอันชอบธรรมดังธรรมบัญญัตินี้ ซึ่งข้าพเจ้าได้ตั้งไว้ต่อหน้าพวกท่าน ในวันนี้ แต่จงระวังตัว และรักษาจิตวิญญาณของตนให้ดี เกรงว่าท่านจะลืมสิ่ง ที่นัยน์ตาได้เห็นนั้น และเกรงว่าสิ่งเหล่านั้นจะสูญไปจากใจของท่านตลอดชีวิต ของท่าน จงทำให้ลูกและหลานของท่านทราบเรื่องเหล่านี้” (เฉลยธรรมบัญญัติ 4:3-9)

เป็นสิ่งสำคัญยิ่งสักเพียงใดที่เราจะไม่ลืมสิ่งที่องค์พระผู้เป็นเจ้า ผู้ได้ ทรงทำเพื่อเรา และจะมีทางใดที่จะดีกว่าที่เราจะไม่ลืมมากไปกว่าการสอนให้ แก่คนอื่น และแก่เหล่าผู้มาภายหลังเรา สังเกตด้วยว่าครอบครัวเป็นศูนย์กลาง ของผู้คน คือให้แต่ละคนสอนสิ่งเหล่านี้แก่บุตรหลานของตน และความบาป ที่เกิดขึ้นที่เปโอร์เป็นบางสิ่งของสิ่งเดียวที่สามารถทำลายชีวิตครอบครัว “อาชญากรรมที่นำการพิพากษาของพระเจ้ามาสู่ชนชาติอิสราเอล คือการหมก มุ่นในกาม จากการหลอกลวงของผู้หญิง ซึ่งได้วางกับดักฝ่ายวิญญาณจิตไว้จะ ไม่สิ้นสุดเพียงแค่พระบาอัลเปโอร์” (เอลเลน จี. ไว้ท์, บ้านแห่งอุดมคติ, หน้า 326)

**คำถามเพื่อการอภิปราย**

`1. ในชั้น อภิปรายเกี่ยวกับการเตรียมความพร้อมบางประการ ที่คุณ ทำได้ในการเผชิญหน้าบนเวทีการต่อสู้ยิ่งใหญ่ในชีวิต ไม่ว่าจะ เป็นพิธีสมรส การเป็นบิดามารดา การเข้าสู่วัยสูงอายุ หรือสิ่งอื่น ใด ของการเปลี่ยนแปลง ที่มีผลกระทบต่อครอบครัวของคุณ คุณ ได้เรียนรู้อะไรมาบ้างที่อาจจะแบ่งปันแก่คนอื่นที่เผชิญหน้ากับสิ่ง ที่เกิดขึ้นคล้ายกัน`

`2. ใคร่ครวญถึงถ้อยคำของกษัตริย์ดาวิด ซึ่งกล่าวเตือนแก่โอรส ซาโลมอน เกี่ยวกับความบาปที่พระองค์ได้หลงกระทำผิดในเรื่อง “นางบัทเชบา” ซึ่งทำให้เกิดเงามืดเหนือการครองราชย์ของกษัตริย์ ดาวิด และมีผลกระทบต่อบุคคลในครอบครัวของพระองค์ ทำให้ เกิดการเจ็บปวดรวดร้าว ในทางใดบ้าง ท่ามกลางสิ่งทั้งปวง เรา ได้มองเห็นความเป็นจริงแห่งพระคุณของพระเจ้าทำงานในเรื่องนี้ อย่างไร`