---
title:  การเตรียมตัวเพื่อเปลี่ยนแปลง
date:   13/04/2019
---

### อ่านข้อพระคัมภีร์สำหรับบทเรียนสัปดาห์นี้
1 โครินธ์ 10:1-13; ปฐมกาล 2:24; 1 โครินธ์ 13:4-8; 1 ซามูเอล 1:27; สดุดี บทที่ 71; 1 โครินธ์ 15:24-26

> <p>ข้อควรจำ</p>
> “ความชอบธรรมจะนำหน้าพระองค์ และทำทางเดินให้ ย่างพระบาทของพระองค์” (สดุดี 85:13)

ชีวิตของผู้คนเต็มไปด้วยการเปลี่ยนแปลง จะว่าไปสิ่งทั้งมวล เปลี่ยนแปลงอยู่ตลอดเวลา สิ่งเดียวเท่านั้นที่ไม่เปลี่ยนแปลงคือ “ความเป็นจริงแห่งการเปลี่ยนแปลงนั่นเอง” ที่จริงการเปลี่ยนแปลงเป็นส่วน หนึ่งของการดำรงอยู่ แม้แต่กฎของฟิสิกส์ดูเหมือนจะสอนว่า การเปลี่ยนแปลง เป็นเส้นใยพื้นฐานของความเป็นจริง

บ่อยครั้งการเปลี่ยนมาถึงอย่างไม่คาดหมาย อย่างเราดำเนินไปใน กิจวัตร เมื่อทันทีทันใด อย่างไม่บอกเล่าเก้าสิบ ทุกสิ่งทุกอย่างได้เปลี่ยนไป อย่างสมบูรณ์แบบโดยไม่ให้ระวังตัว

ในอีกรูปแบบหนึ่ง เป็นบางครั้งเราสามารถมองเห็นการเปลี่ยนแปลง ย่างกรายเข้ามา เรามักได้รับการเตือนล่วงหน้า ปรากฏเครื่องหมายต่างๆ ซึ่ง บ่งชี้ว่าสิ่งต่างๆ กำลังจะแตกต่างออกไป เมื่อสิ่งนี้เกิดขึ้น เป็นการฉลาดที่จะ เตรียมความพร้อม ไม่ว่าในระดับใดเท่าที่จะเป็นไปได้ ขณะที่เรามองเห็น สิ่งที่กำลังตรงเข้ามาหลายสิ่งที่ว่านี้เป็นเรื่องใหญ่: การสมรส การมีบุตร ความชราภาพ หรือความตาย

ถูกแล้ว เราไม่ได้ดำรงชีวิตโดดเดี่ยวตามลำพัง ซึ่งหมายถึง การ เปลี่ยนแปลงที่มายังเรา มีผลกระทบต่อครอบครัวของเราเช่นกัน ในเวลา เดียวกัน การเปลี่ยนแปลงในครอบครัวของเรา สามารถมีผลกระทบต่อสมาชิก ครอบครัวแต่ละคนด้วย

สัปดาห์นี้ ให้เรามองไปยังการเปลี่ยนแปลงบางประการ ซึ่งไม่ช้า ก็เร็ว ไม่ทางใดก็ทางหนึ่ง ที่เราส่วนมากเผชิญ เราจะดูว่าการเปลี่ยนแปลง เหล่านี้มีผลกระทบต่อชีวิตครอบครัวของเราอย่างไร