---
title:  เพลงรักของพระราชา
date:   04/05/2019
---

### อ่านข้อพระคัมภีร์สำหรับบทเรียนสัปดาห์นี้
เพลงซาโลมอน; ปฐมกาล 2:7; 1 โครินธ์ 7:3-5; ยอห์น 17:3; 1 ยอห์น 1:9; โรม 1:24-27; กาลาเทีย 5:24

> <p>ข้อควรจำ</p>
> “จงให้ดิฉันเป็นตราประทับอยู่ที่ใจของเธอ เป็นตรา ประทับบนแขนของเธอ เพราะความรักนั้นรุนแรงอย่าง ความตาย ความหวงแหนเหมือนแดนคนตาย และ เปลวเพลิงของความรักนั้นรุนแรงเหมือนประกายไฟ” (เพลงซาโลมอน 8:6)

ท่ามกลางฤดูกาลของชีวิต เหตุการณ์ใหญ่อย่างหนึ่งคือการ แต่งงาน อย่างที่ทราบไม่ใช่ทุกคนจะแต่งงาน แต่สำหรับผู้ที่เข้า พิธีนี้ การแต่งงานนำมาซึ่งความท้าทายพิเศษ และเป็นพระพรยอดเยี่ยมหลาย ประการเช่นกัน ท่ามกลางพระพรทั้งหลาย ของประทานอัศจรรย์คือความ สัมพันธ์ทางเพศ เป็นการแสดงออกถึงความรักอันทรงพลังยิ่งยวด ในเวลาที่ เหมาะสมในสถานที่เป็นใจ

ตรงกันข้ามกับความคิดเห็นอันเป็นที่นิยม พระคัมภีร์ไม่ได้ต่อต้านการ มีเพศสัมพันธ์ แต่ต่อต้านการใช้ของประทานวิเศษนี้แบบผิดแผกที่พระผู้สร้าง ทรงประทานให้มนุษย์

ที่จริง พระธรรม “เพลงซาโลมอน” (Song of Solomon) เป็นหนังสือ เล่มเล็กสุดเล่มหนึ่งของพระคัมภีร์ และบางทีอาจเป็นหนังสือที่มีผู้อ่านน้อย ที่สุดของทั้ง 66 เล่ม เนื้อหาของพระธรรมเล่มนี้พรรณนาถึงความสัมพันธ์ ระหว่างเจ้าสาววัยแรกรุ่นชื่อ “ชาวชูเลม” (Shulamite) กับชายคนรักของ หล่อนซึ่งเชื่อว่าเป็นกษัตริย์ซาโลมอนเอง หนังสือเล่มนี้เปิดฉากถึงความลึกลับ ของความรักใคร่ของมนุษย์ และความปิติยินดีแห่งความรักเนื่องจากความ สัมพันธ์ระหว่างคู่ชีวิต แม้บ่อยครั้งเพลงซาโลมอนได้รับการปฏิบัติว่าเป็น สัญลักษณ์แห่งความสัมพันธ์ระหว่างพระเจ้า และประชากรของพระองค์ หรือ ระหว่างพระคริสต์ และคริสตจักร ประการแรกสุด เพลงซาโลมอนถือเป็น บทกวีที่พบในความสัมพันธ์จริงระหว่างชายและหญิง

สัปดาห์นี้เราจะมองไปยังการแต่งงานตามที่พระคัมภีร์เดิมได้พรรณนา ไว้