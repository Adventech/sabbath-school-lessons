---
title:  รักในเวลาที่ถูกต้อง
date:   08/05/2019
---

`อ่านพระธรรมเพลงซาโลมอน 4:8-5:1`

เพลงซาโลมอน 4:16 และ 5:1 จากจุดกึ่งกลางของหนังสือ และคำ พรรณนาของหนังสือเล่มนี้พอดี ซึ่งจะว่าไปเป็นจุดตื่นเต้นเร้าใจของการแต่งงาน ระหว่างซาโลมอน และหญิงสาวชาวชูเลมเพราะได้บรรลุจุดสุดยอด

`ซาโลมอนอ้างถึงอะไรเมื่อพระองค์อ้างถึงเนื้อหาของข้อพระคัมภีร์ ในตอนต่อไปนี้ เพลงซาโลมอน 4:12, 16; 5:1; 8:8-10`

ในเพลงซาโลมอนเราพบข้อพระคัมภีร์ใช้ถ้อยคำเชิง “บังคับ” ซึ่ง เป็นพยานแสดงให้เห็นถึงแผนการของพระเจ้าให้ชายหญิงอดกลั้นใจอย่าพึ่งมี เพศสัมพันธ์จนกว่าจะเข้าพิธีสมรส ข้อพระคัมภีร์ทรงพลังข้อหนึ่งอ้างถึงหญิง สาวชาวชูเลมในวัยเด็ก พวกพี่ชายเธอนึกสงสัยว่าเธอจะเป็น “กำแพง” หรือ “ประตู” (เพลงซาโลมอน 8:8, 9) กล่าวได้อีกอย่างว่า หล่อนจะยังเป็นหญิง บริสุทธิ์ เป็นพรหมจารีจนกว่าจะถึงวันแต่งงาน (กำแพง) หรือเธอจะไม่รักนวล สงวนตัว (ประตู) ในฐานะเป็นหญิงสาวเต็มตัว หล่อนยืนยันว่าหล่อนได้รักษา พรหมจรรย์ ยังเป็นสาวบริสุทธิ์ไว้รอสำหรับสามีของหล่อน หล่อนบอกพวกพี่ๆ ว่า “ดิฉันเป็นกำแพง” ที่จริงแล้ว “หล่อนเป็นสวนส่วนตัว เป็นบ่อน้ำหวงห้าม เป็นน้ำพุที่ถูกประทับตราไว้” (เพลงซาโลมอน 4:12) จากประสบการณ์ส่วนตัว หล่อนสามารถให้คำปรึกษาแก่เพื่อนๆ ให้ดำเนินความรักไปตามขั้นตอน เช่น การคบหาดูใจกันไปช่วงหนึ่งก่อน และความรอบคอบก่อนตัดสินใจแต่งงาน มีสามครั้งใน เพลงซาโลมอนที่สาวชาวชูเลมกล่าวกับกลุ่มสตรีโดยอ้างถึง “บุตรตรีแห่งกรุงเยรูซาเล็ม” เพื่อให้คำแนะนำพวกเขาว่าอย่าปลุกประกาย เพลิงแห่งกามารมณ์จนกว่าจะถึงเวลาที่เหมาะสม (เพลงซาโลมอน 2:7; 3:5; 8:4) กล่าวคือจนกว่าจะบรรลุความปลอดภัยภายใต้พันธสัญญาแห่งพิธีสมรส อย่างที่เธอได้ทำ

ในครั้งที่สอง ในบทกวีกล่าวถึงคนรักได้เชื้อเชิญเจ้าสาวหอบผ้าหนี ตามเขาไป (เพลงซาโลมอน 2:10; 4:8) ก่อนจะได้แต่งงานกัน หล่อนไม่อาจ รับเขาเข้าไปในสวนของหล่อนได้ (เพลงซาโลมอน 4:16) และเขาก็ยินดีรับการ ตัดสินใจของหล่อนด้วยความยินดี (เพลงซาโลมอน 5:1) เขาไม่เพียงรู้สึกดึง ดูดจากความสวยของหล่อน แต่หล่อนได้ขโมยดวงใจของเขาไปแล้ว (เพลง- ซาโลมอน 4:9) เขารู้สึกมีใจเบิกบานในความรักที่ได้มอบให้กับหล่อน (เพลง- ซาโลมอน 4:10) และเขารู้สึกลิงโลดที่หล่อนรัก และสัตย์ซื่อต่อเขา และไม่ คบหากับใครอื่นเดี๋ยวนี้ และตลอดไป “เจ้าสาวของฉัน น้องของฉันเป็นสวน ส่วนตัว เป็นบ่อน้ำหวงห้าม เป็นน้ำพุที่ถูกประทับตราไว้” (เพลงซาโลมอน 4:12) ในความผูกพันกับสตรีที่สมบูรณ์พร้อมนี้ ชายหนุ่มได้พบว่าตัวเขาเองเหมือน ได้มาถึงแผ่นดินแห่งพระสัญญา ที่มี “น้ำผึ้ง และน้ำนมอยู่ใต้ลิ้นของเธอ กลิ่น เสื้อผ้าของเธอหอมดุจกลิ่นหอมของเลบานอน” (เพลงซาโลมอน 4:11)

`มีข่าวดีอะไรตรงนี้ สำหรับส่วนบุคคล ผู้รู้สึกเสียใจ ที่พวกเขาได้ ทำการเลือกผิดไปในการแสดงออกซึ่งความสัมพันธ์ทางเพศของพวกเขา (1 ยอห์น 1:9; เปรียบเทียบกับ สดุดี 103:12; อิสยาห์ 55:7; ยอห์น 8:11)`