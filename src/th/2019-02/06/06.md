---
title:  การปกป้องของขวัญจากพระผู้สร้าง
date:   09/05/2019
---

พระเจ้าทรงมีพระประสงค์พิเศษในการสร้างมนุษย์เป็น “ชาย” และ “หญิง” (ปฐมกาล 1:26-28) ทั้งสองต่างสร้างตามแบบพระฉายาของพระเจ้า แล้วพระองค์ทรงรวมสอง “เพศ” ซึ่งตรงกันข้ามกัน ให้เป็น “เนื้อเดียวกัน” ด้วยการประกอบพิธีสมรสให้พวกเขา ได้สะท้อนถึง “ความเป็นหนึ่ง” ภายใน ตรีเอกานุภาพ (พระเจ้าสามพระภาค) ในลักษณะพิเศษ การร่วมประสานกัน ของเพศชายและเพศหญิง ทำให้มีชีวิตใหม่เกิดขึ้น มนุษย์ดั้งเดิมได้แสดงออก ซึ่งพระฉายาของพระเจ้า

`พระคัมภีร์บอกถึงท่าทีอะไรของมนุษย์ ในเรื่องการมีเพศสัมพันธ์ ซึ่งไม่เป็นการปฏิบัติตามแผนการของพระผู้สร้าง (เลวีนิติ 20:7-21; โรม 1:24-27; 1 โครินธ์ 6:9-20)`

พระคัมภีร์ไม่เห็นด้วยกับการเปลี่ยนแปลงใดๆ ซึ่งทำลายพระฉายา ของพระเจ้าในร่างของมนุษย์ ด้วยการใช้เพศสัมพันธ์อย่างไม่ถูกต้อง ไม่มีข้อ จำกัด พระเจ้าทรงนำประชากรของพระองค์สู่พระประสงค์อันถูกต้องในการมี เพศสัมพันธ์ เมื่อมนุษย์ปฏิบัติตน และแสวงหาประสบการณ์ทางเพศใน รูปแบบใดๆ ที่ต่อต้านกับพระบัญญัติของพระเจ้า ดวงวิญญาณเหล่านั้นย่อม ต้องได้รับการตัดสินว่าได้ทำบาป

`มีแนวปฏิบัติตนอย่างไร ในเรื่องการมีเพศสัมพันธ์ ที่พระเจ้าทรง ประทานให้ผู้เชื่อคริสเตียนเกี่ยวกับการมีเพศสัมพันธ์ของพวกเขา และ ของคนอื่นๆ ในโลกที่ล้มลงในความบาป (โรม 8:1-14; 1 โครินธ์ 6: 15-20; 2 โครินธ์ 10:5; กาลาเทีย 5:24; โคโลสี 3:3-10; 1 เธสะโล- นิกา 5:23, 24)`

เหล่าผู้เชื่อรอคอยที่จะได้รับการปลดปล่อยจากสิ่งแวดล้อม แห่งความ ชั่วร้ายของความบาป เมื่อพระเยซูเสด็จกลับมาครั้งที่สอง พวกเขาเฝ้ารอ ในความเชื่อ ถือว่าพวกตนได้ตายแล้วต่อความบาปผ่านการสิ้นพระชนม์ของ พระคริสต์บนไม้กางเขน และมีชีวิตใหม่ผ่านการฟื้นพระชนม์ของพระองค์ ผ่าน การอธิษฐานอย่างไม่หยุดหย่อน และการเฝ้าทูลขอพระวิญญาณบริสุทธิ์ พวกเขาปฏิบัติต่อธรรมชาติแห่งความบาปของพวกเขา ด้วยการตรึงมันไว้ และพยายามเชื่อฟังพระคริสต์ในความรู้สึกนึกคิดของพวกเขา พวกเขายอมรับ ด้วยว่า พระเจ้าทรงเป็นเจ้าของร่างกายของพวกเขา ในเรื่องการมีเพศสัมพันธ์ นั้นพวกเขาต้องใช้มันอย่างถูกต้องสอดคล้องกับแผนการของพระเจ้า

พระเจ้าทรงให้อภัยบาปแก่ผู้รู้สึกเสียใจ และสารภาพความบาปนั้น (1 ยอห์น 1:9) พระกิตติคุณสามารถช่วยบุคคลที่เมื่อก่อนได้หลง หรือหมกมุ่น ในการบาปในเรื่องเพศสัมพันธ์ และมีความประสงค์จะกลับเข้ามาเป็นส่วนหนึ่ง และร่วมสังสรรค์กับเหล่าผู้เชื่อ เพราะว่าความบาปได้ทำให้มนุษย์มัวเมาใน ตัณหาราคะ สังคมจึงเปลี่ยนรูปแบบการมีเพศสัมพันธ์ไป บางคนอาจไม่ทราบ ว่า “การทำให้กลับสู่สภาพเดิม” (restoration) ด้วยการช่วยเหลือของพระเจ้า สามารถเป็นไปได้ เมื่อไม่ทราบในเรื่องนี้ บางคนอาจเลือกที่จะอยู่เป็นโสดหรือ ละเว้นจากการมีเพศสัมพันธ์ไปเลย เพื่อจะปฏิบัติตามพระวจนะของพระเจ้าที่ ทรงห้ามไว้

`ในฐานะคริสตจักร เราควรมีส่วนเกี่ยวข้องกับคนที่รักร่วมเพศ อย่างไร มีท่าทีต่อพวกเขาอย่างไร และให้คำแนะนำหรือช่วยเหลือพวก เขาอย่างไร`