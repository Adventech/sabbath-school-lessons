---
title:  ความรู้เกี่ยวกับความรัก
date:   07/05/2019
---

หลายคนได้มองเห็นหัวข้อ “กลับไปสู่เอเดน” ใน “เพลงซาโลมอน” แม้ตัวเอกทั้งสองมองเรื่องราวไม่ใช่ชายและหญิงมนุษย์คู่แรก แต่บทกวีเรียก ให้ผู้อ่านย้อนนึกถึงสวนแห่งแรก ที่พระเจ้าทรงวางแผนให้ทั้งสอง “เป็นเนื้อ เดียวกัน” (ปฐมกาล 2:24, 25) ซึ่งเป็นภาพวาดให้เห็นด้วยการใช้คำอุปมา และสัญลักษณ์ละเอียดอ่อนโดยตลอดทั้งเรื่อง

`“เพลงซาโลมอน” นำเสนอคู่สมรสที่อุทิศชีวิตให้กันและกันด้วย ความรักใคร่ในฐานะคู่สมรสอย่างไร (เพลงซาโลมอน 4:7-5:1) อัครทูต เปาโลสั่งสอนใน 1 โครินธ์ 7:3-5 ในลักษณ์คล้ายคลึงกันอย่างไร`

ซาโลมอนเชื้อเชิญหล่อนว่า “จากเลบานอน ไปกับฉันเถิด” (เพลง- ซาโลมอน 4:8) และเจ้าสาวของเขาตอบสนอง ภายหลังหล่อนเชื้อเชิญเขาว่า “ขอให้ที่รักของฉันเข้ามาในสวนของเขา” (เพลงซาโลมอน 4:16) และเขาตอบ สนอง (เพลงซาโลมอน 5:1) พระคัมภีร์ตรงนี้สอนว่า ไม่มีการบังคับ หรือใช้ เล่ห์ในการจัดการในความสัมพันธ์ดังกล่าว ทั้งสองฝ่ายปลงใจไปด้วยกันอย่าง อิสระ และด้วยความรักไม่ว่าจะเข้าไปใน “สวนของฉัน” หรือ “สวนของเขา”

“ซาโลมอน” และ “ชาวชูเลม” ทั้งสองร่วมกันใช้ชื่อ ที่ได้รับรากศัพท์ มาจากภาษาฮีบรูจากคำว่า “ชาโลม” (Shalom) ซึ่งหมายถึง “สันติสุข” หรือ “ทั้งตัวตน” (wholeness) ทั้งสองฝ่ายต่างใช้คำยกย่องชมเชยซึ่งกันและกัน (เพลงซาโลมอน 4:1-5; 5:10-16) ความสมดุลแห่งความสัมพันธ์ของคู่รัก ทั้งสองปรากฏให้เห็นแม้ในรูปแบบของบทกวีในการวางข้อความ และถ้อยคำ เป็นคู่ๆ อีกทั้งการแสดงออกในพันธสัญญาด้วยการกล่าวว่า “ที่รักของฉันเป็น กรรมสิทธิ์ของฉัน และตัวดิฉันก็เป็นของเขา” (เพลงซาโลมอน 2:16) ภาษาที่ เอ่ยนั้นเป็นเสียงสะท้อนจากสวนเอเดน ซึ่งกล่าวว่า “นี่แหละเป็นกระดูกจาก กระดูกของเรา เนื้อจากเนื้อของเรา” (ปฐมกาล 2:23)

`ถ้อยคำพรรณนาถึงชีวิตการแต่งงานหลอมรวมส่อให้เห็น “การ รู้ลึกซึ้ง” ซึ่งเพิ่มคุณค่าให้กับความเข้าใจในความสัมพันธ์ของเรากับองค์ พระผู้เป็นเจ้า (ปฐมกาล 4:1, 25; 1 ซามูเอล 1:19; ลูกา 1:34; ยอห์น 17:3; 1 โครินธ์ 8:3)`

พระคัมภีร์ใช้คำว่า “รู้” สำหรับความใกล้ชิดสนิทสนมในความผูกพัน ของสามีและภรรยา ในความรัก “ความรู้” ถือเป็นความลึกลับที่ซ่อนอยู่ใน ส่วนลึกของตัวตนของพวกเขาที่มอบให้ซึ่งกันและกัน ไม่เพียงแต่ร่างกาย แต่ ดวงใจสองดวงด้วยที่ประสานเป็น “เนื้ออันเดียวกัน” คำว่า “ความรู้” ยัง พรรณนาถึงความสัมพันธ์ระหว่าง “แต่ละบุคคล” และพระเจ้า สำหรับ คริสเตียนผู้มองเห็นเป็นพิเศษ ในความรู้ซึ้งในความรู้ของชีวิตการครองเรือน ซึ่งเป็นเพื่อนร่วมทุกข์ร่วมสุข อุทิศตนให้แก่กัน การที่คริสเตียนมองเห็น และ เข้าใจในความรู้พิเศษ และความอ่อนโยนของชีวิตการครองเรือน จะนำไปสู่ ความเข้าใจถ่องแท้ในความเลิศล้ำ ของความลึกลับอันบริสุทธิ์ และในความ สัมพันธ์ลึกซึ้งของพระคริสต์และคริสตจักร