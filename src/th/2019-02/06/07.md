---
title:  ศึกษาเพิ่มเติม
date:   10/05/2019
---

“พิธีแต่งงานได้รับพระพรจากพระคริสต์ ดังนั้นจะต้องถือว่าเป็นสถาบัน ที่ศักดิ์สิทธิ์ ศาสนาแท้จะไม่ต่อต้านกับแผนของพระผู้เป็นเจ้า พระเจ้าทรง กำหนดให้ชายและหญิงรวมกันเป็นหนึ่งในการแต่งงาน เพื่อจะให้ครอบครัว สวมมาลัยแห่งเกียรติยศ ซึ่งจะเป็นสัญลักษณ์แห่งสวรรค์ เมื่อพระคริสต์ทรง เริ่มพันธกิจการรับใช้ของพระองค์บนแผ่นดินโลก พระคริสต์ทรงตัดสินพระทัย สนับสนุนสถาบันที่พระองค์ได้ทรงสนับสนุนแต่ครั้งสวนเอเดน ดังนั้นพระองค์ จึงเสด็จไปในงานสมรส ซึ่งเป็นการบอกให้ทราบเป็นนัยว่าพระองค์จะไม่ ปฏิเสธการรับเชิญไปในพิธีสมรส เพราะการสมรสเป็นการร่วมชีวิตในพิธี บริสุทธิ์ และศักดิสิทธิ์ของชายและหญิง อันนำมาซึ่งพระพรยิ่งใหญ่ที่สุดเท่าที่ พระเจ้าทรงประทานให้ครอบครัวมนุษย์” (เอลเลน จี. ไว้ท์, บุตรหญิงของ พระเจ้า, หน้า 180, 181)

เพลงซาโลมอนแสดงให้เห็นว่าการมีเพศสัมพันธ์กับคนรักอย่างถูกต้อง หลังพิธีสมรสสามารถจะเป็นสิ่งที่อัศจรรย์ ความสัมพันธ์จากรักแท้จะไม่เปลี่ยน ไปเมื่อความชื่นชมในความงามของร่างกายภายนอกค่อยๆ ลดลงไปตามอายุไข ไม่ว่าจะรับประทานอาหารสะอาด ถูกหลักโภชนาการ ออกกำลังกาย ดื่มน้ำ สะอาด นอนหลับเพียงพอ หรือแม้แต่ใช้บริการเสริมต่างๆ เช่นการผ่าตัดเพื่อ ความงาม การใช้พลาสติกเข้ามาเสริมช่วยชะลอความแก่ เพื่อให้ร่างกายคง สภาพหนุ่มสาวไว้นานที่สุดก็ตาม เมื่อซาโลมอนเข้าสู่พิธีสมรสกับหญิงชาว ชูเลม ทั้งสองมอบอุทิศชีวิตให้กันและกัน สามีและภรรยาคู่นี้พิสูจน์ให้เห็นถึง ความหนักแน่นมั่นคงว่าต่างอุทิศตนให้กันและกัน ด้วยการเอ่ยถึงเรื่องนี้สาม ครั้ง (เพลงซาโลมอน 2:16; 6:3; 7:10) ในครั้งแรกทั้งสองต่างยอมรับว่าเป็น ของกันและกัน และอย่างเท่าเทียมกัน (เปรียบเทียบกับ เอเฟซัส 5:21, 33) ในครั้งที่สองหล่อนสลับข้างในการยืนยันการอุทิศตน (ดูใน เอเฟซัส 5:22-23 ด้วย) ครั้งที่สาม เป็นการแสดงออกถึงความปรารถนาในตัวหล่อน (เอเฟซัส 5:24-32) “น้ำมากหลายไม่อาจดับความรักให้มอดเสียได้ หรือแม่น้ำทั้งหลาย ไม่อาจท่วมความรักให้จมน้ำตายได้” (เพลงซาโลมอน 8:7) เป็นเหมือนตรา ประทับที่ไม่อาจทำให้แตกหักได้ (เพลงซาโลมอน 8:6)

**คำถามเพื่อการอภิปราย**

`1. ซาโลมอนกล่าวพรรณนาว่าภรรยาของพระองค์มีความสมบูรณ์ พร้อมอย่างไร (เพลงซาโลมอน 4:1-5; 6:8 และ 7:1-9) เปรียบ เทียบกับที่อาดัมได้แสดงออกเมื่อพบเอวาในครั้งแรก (ปฐมกาล 2:23) ดังนั้นผู้เป็นสามีควรมีท่าทีกับภรรยาของพวกเขาอย่างไร (เอเฟซัส 5:28, 29)`

`2. มีบางคนได้มองเห็นว่าพระธรรมเพลงซาโลมอนเป็น “การเปรียบ เทียบ” (allegory) ในความสัมพันธ์ระหว่างพระเจ้าและประชากร ของพระองค์ หรือระหว่างพระเยซูและคริสตจักรของพระองค์ ขณะที่คนหนึ่งจะต้องระมัดระวังไม่ “เปรียบเทียบจนเกินไป” สิ่งที่ เพลงซาโลมอนนำเสนอคือ ความสัมพันธ์ระหว่างบุคคลสองคน (สามีภรรยา) ซึ่งสามารถชี้ให้เห็นความสัมพันธ์ของเรากับพระเจ้า ได้เช่นกัน เปรียบเทียบกับ อิสยาห์ 54:4, 5; เยเรมีห์ 3:14; 2 โครินธ์ 11:2`

`3. อ่านพระธรรมสุภาษิต 31:26 เพลงซาโลมอน 5:16 และสุภาษิต 25:11 ในการพูดจาให้คำปรึกษาคู่สมรส เราจะต้องใช้ความ ระมัดระวังเพียงใด ที่ถ้อยคำของเราจะเสริมสร้างคู่สมรสให้เข้ม แข็งขึ้น ไม่ใช่ทำให้อ่อนแอลง ใช้ข้อพระคัมภีร์ต่อไปนี้เพิ่มเติม จากที่ได้สาธิตไว้แล้ว ยากอบ 1:26; 3:5-11`