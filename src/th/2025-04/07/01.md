---
title:  "ความภักดีสูงสุด: การนมัสการท่ามกลางสงคราม"
date:   08/11/2025
---

### อ่านข้อพระคัมภีร์สำหรับบทเรียนสัปดาห์นี้

โยชูวา 5:1-7; อพยพ 12:6; 1 โครินธ์ 5:7; โยชูวา 8:30-35; เฉลยธรรมบัญญัติ 8:11, 14; ฮีบรู 9:11, 12

> <p>ข้อควรจำ</p>
> “แต่พวกท่านจงแสวงหาแผ่นดินของพระเจ้า และความชอบธรรมของพระองค์ก่อน แล้วพระองค์จะทรงเพิ่มเติมสิ่งทั้งปวงนี้ให้” (มัทธิว 6:33)

สัปดาห์นี้ เราจะศึกษาช่วงเวลาสำคัญบางช่วงในขณะที่อิสราเอลพำนักอยู่ในแผ่นดินแห่งพันธสัญญา ซึ่งเป็นช่วงเวลาที่พวกเขาได้อุทิศตนแด่พระเจ้าอีกครั้ง แม้บางครั้งต้องเผชิญกับอันตรายที่ใกล้เข้ามา โยชูวาได้ตัดสินใจในสิ่งที่ดูเหมือนไม่สมเหตุสมผล เช่น การให้ชนชาติอิสราเอลเข้าสุหนัตในดินแดนของศัตรู (โยชูวา 5:1-9) การเฉลิมฉลองเทศกาลปัสกาในขณะที่ภัยคุกคามใกล้เข้ามา (โยชูวา 5:10-12) การสร้างแท่นบูชาและนมัสการพระเจ้าในระหว่างที่การพิชิตยังดำเนินอยู่ (โยชูวา 8:30-35) และการตั้งพลับพลาแห่งพระเจ้า แม้ยังมีอีกเจ็ดเผ่าที่ยังไม่ได้รับมรดกของตน (โยชูวา 18:1-2)

ในชีวิตที่เร่งรีบของเรา เรามักให้ความสำคัญกับสิ่งเร่งด่วนที่ชีวิตโยนเข้ามาให้จัดการ จนบ่อยครั้งละเลยที่จะสละเวลาอันมีค่าเพื่อฟื้นฟูคำปฏิญาณต่อพระเจ้า และหยุดพักเพื่อแสดงความขอบพระคุณในสิ่งที่พระองค์ได้ทรงกระทำและยังคงทรงกระทำทุกวันเพื่อเรา การนมัสการยามเช้าและยามเย็น รวมถึงการนมัสการที่แท่นบูชาครอบครัว อาจดูไม่สอดคล้องกับวิถีชีวิตสมัยใหม่ที่เร่งรีบ เต็มไปด้วยความสะดวกสบาย และเน้นผลสัมฤทธิ์เป็นหลัก อย่างไรก็ตาม ในส่วนลึกของหัวใจ เราทุกคนต่างตระหนักดีว่า ช่วงเวลาอันสงบที่ได้ใช้ร่วมกับพระเจ้าและคนที่เรารักนั้น คือการลงทุนที่ประเสริฐที่สุดในเวลาที่มีอยู่อย่างจำกัดของเรา