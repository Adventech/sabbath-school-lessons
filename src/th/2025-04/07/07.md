---
title:  ศึกษาเพิ่มเติม
date:   14/11/2025
---

อ่านหนังสือ บรรพชนกับผู้เผยพระวจนะ ของนางเอลเลน จี. ไว้ท์. เรื่อง “พระพรและคำสาปแช่ง” หน้า 499-503

“ตามคำสั่งของโมเสส อนุสรณ์สถานจึงได้รับการจัดตั้งขึ้นบนภูเขาเอบาล บนหินก้อนใหญ่เหล่านี้ โดยหินก้อนใหญ่เหล่านั้นได้ถูกฉาบปูนไว้ล่วงหน้า และมีการจารึกบทบัญญัติของพระเจ้าลงบนหิน ไม่เพียงแต่พระบัญญัติสิบประการที่พระเจ้าทรงตรัสจากภูเขาซีนายและจารึกลงบนแผ่นศิลาเท่านั้น หากยังรวมถึงบทบัญญัติอื่น ๆ ที่พระองค์ทรงสื่อสารกับโมเสส และที่โมเสสได้บันทึกไว้ในพระธรรมด้วย ข้างอนุสรณ์สถานนั้น มีการสร้างแท่นบูชาจากหินที่ไม่ได้ผ่านการสกัด เพื่อใช้สำหรับถวายเครื่องบูชาแด่พระเจ้า การที่แท่นบูชาถูกตั้งอยู่บนภูเขาเอบาลจึงมีความสำคัญอย่างยิ่ง เพราะเป็นสัญลักษณ์แสดงให้เห็นว่าอิสราเอลสมควรได้รับพระพิโรธของพระเจ้าเนื่องด้วยการละเมิดบทบัญญัติของพระองค์ และบทลงโทษนั้นจะมาถึงในทันที หากไม่ใช่เพราะการลบบาปของพระคริสต์ซึ่งแท่นบูชานั้นชี้ไปถึง” (เอลเลน จี. ไว้ท์, บรรพชนกับผู้เผยพระวจนะ, หน้า 500)

แต่พิธีมหาสนิทไม่ใช่เวลาแห่งความโศกเศร้า นี่ไม่ใช่จุดมุ่งหมายของพิธีนี้ ในขณะที่สาวกขององค์พระผู้เป็นเจ้ามาชุมนุมกันอยู่รอบโต๊ะของพระองค์ พวกเขาจะต้องไม่จดจำและโอดครวญถึงความบกพร่องของตนเอง พวกเขาจะต้องไม่หมกมุ่นอยู่กับประสบการณ์ศาสนาในอดีตไม่ว่าจะเป็นประสบการณ์ที่ทำให้ชื่นใจหรือโศกเศร้า พวกเขาจะต้องไม่หวนคิดถึงความแตกแยกระหว่างตัวเขากับพี่น้อง พิธีตระเตรียมครอบคลุมเรื่องทั้งหมดนี้ไว้แล้ว การตรวจสอบตนเอง การสารภาพบาป การปรับความแตกแยกให้กลับมาคืนดีกัน ทั้งหมดนี้ทำเสร็จสิ้นไปเรียบร้อยแล้ว บัดนี้พวกเขามาเพื่อเข้าเฝ้าพระคริสต์ พวกเขาไม่ได้ยืนอยู่ภายใต้เงาของการเขนแต่อยู่ภายใต้แสงสว่างแห่งความรอด เขาทั้งหลายจะต้องเปิดจิตวิญญาณออกให้กับลำแสงอันเจิดจ้าของดวงอาทิตย์แห่งความชอบธรรม” (เอลเลน จี. ไว้ท์, ผู้พึงปรารถนาของปวงชน, หน้า 659)

**คำถามเพื่อการอภิปราย:**

`จงแสวงหาอาณาจักรของพระเจ้าก่อน มีความหมายอย่างไรสำหรับคุณ หลักการข้อนี้ส่งผลต่อวิถีชีวิตประจำวันของคุณอย่างไร`

`พิจารณาคำตอบของคุณต่อคำถามท้ายบทในวันพุธ ซึ่งกล่าวถึงความง่ายในการลืมพระเจ้าท่ามกลางความเร่งรีบของชีวิตประจำวัน แล้วอภิปรายร่วมกันในชั้นเรียนว่า เหตุใดการลืมพระเจ้าจึงเกิดขึ้นได้ง่ายเพียงนั้น และเราจะมีวิธีใดในการแก้ไขหรือรับมือกับปัญหานี้ได้บ้าง`

`ในฐานะชาวแอ๊ดเวนตีส เราเชื่อว่าพระเยซูคริสต์กำลังทรงกระทำพระราชกิจเพื่อเราในสถานศักดิ์สิทธิ์บนสวรรค์ ความเชื่อมั่นเช่นนี้จะกลายเป็นบ่อเกิดแห่งความหวังและความเข้มแข็งที่ยั่งยืนในชีวิตของเราได้อย่างไร เหตุใดความรู้ที่ว่าพระเยซูกำลังทรงประทับอยู่เบื้องบน และทรง “ทูลขอ” เพื่อเรา (ฮีบรู 7:25) จึงช่วยให้เราตระหนักได้ว่า พระราชกิจของพระองค์ในสถานศักดิ์สิทธิ์สวรรค์นั้นคือข่าวดีอย่างแท้จริง โดยเฉพาะอย่างยิ่งในช่วงเวลาของวันแห่งการลบบาปที่เป็นเงาของสิ่งที่จะเกิดขึ้น`