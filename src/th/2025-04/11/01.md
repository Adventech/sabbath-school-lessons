---
title:  อาศัยในแผ่นดิน
date:   06/12/2025
---

### อ่านข้อพระคัมภีร์สำหรับบทเรียนสัปดาห์นี้

โยชูวา 22; เอเฟซัส 6:7; ยอห์น 7:24; กันดารวิถี 25; สุภาษิต 15:1; 1 เปโตร 3:8, 9

> <p>ข้อควรจำ</p>
> “คำตอบนุ่มนวลช่วยละลายความโกรธเกรี้ยวให้หายไป แต่คำกักขฬะเร้าโทสะ” (สุภาษิต 15:1)

การดำเนินชีวิตร่วมกันในชุมชนย่อมอาจนำไปสู่ความขัดแย้งและความตึงเครียดได้ในบางครั้ง โดยเฉพาะอย่างยิ่งในชุมชนอย่างคริสตจักร ซึ่งเป็นสถานที่ที่ผู้คนจากหลากหลายพื้นเพและชนชั้นทางสังคม และในบางกรณีที่เติบโตมาในวัฒนธรรมที่แตกต่างกันโดยสิ้นเชิง มารวมตัวกันเพื่อดำเนินชีวิตและทำงานร่วมกันเพื่อจุดมุ่งหมายเดียวกัน

สัปดาห์นี้เราจะศึกษาโยชูวาบทที่ 22 ซึ่งกล่าวถึงความท้าทายที่เกิดขึ้นจากความเข้าใจผิดครั้งใหญ่ในหมู่ประชาชน ช่วงต้นของพระธรรมโยชูวา โยชูวาได้มีคำสั่งให้บางเผ่าข้ามแม่น้ำจอร์แดนและเข้าร่วมการพิชิตดินแดน ร่วมกับเผ่าต่าง ๆ ทางฝั่งตะวันตกของแม่น้ำจอร์แดน (โยชูวา 1:12, 18) บัดนี้ เมื่อภารกิจได้สำเร็จลุล่วงแล้ว พวกเขาก็เป็นอิสระที่จะกลับไปยังดินแดนของตน อย่างไรก็ตาม เมื่อถึงฝั่งตะวันออกของแม่น้ำจอร์แดน พวกเขาได้สร้างแท่นบูชาขึ้นแท่นหนึ่ง ซึ่งสร้างความกังวลให้กับชนเผ่าทางฝั่งตะวันตกของแม่น้ำจอร์แดน

เหตุใดการรีบด่วนสรุปเกี่ยวกับพฤติกรรมของผู้อื่นจึงเป็นสิ่งที่อันตราย เราจะส่งเสริมความเป็นหนึ่งเดียวกันในคริสตจักรได้อย่างไร และเหตุใดเราจึงต้องระลึกถึงภาพรวมของพันธกิจที่เราได้รับการทรงเรียกให้ทำ แทนที่จะปล่อยให้ตนเองหลงไปกับสิ่งเบี่ยงเบนต่าง ๆ คำถามเหล่านี้คือบางส่วนที่เราจะศึกษาร่วมกันในสัปดาห์นี้