---
title:  โยชูวาตัวจริง
date:   29/11/2025
---

### อ่านข้อพระคัมภีร์สำหรับบทเรียนสัปดาห์นี้

1 โครินธ์ 10:1-13; มัทธิว 2:15; โยชูวา 1:1-3; กิจการ 3:22-26; ฮีบรู 3:7-4:11; 2 โครินธ์ 10:3-5

> <p>ข้อควรจำ</p>
> “เหตุการณ์เหล่านี้เกิดขึ้นกับพวกเขาเพื่อเป็นตัวอย่าง และได้เขียนไว้เพื่อเตือนสติเราผู้ซึ่งมาถึงวาระสุดท้ายของยุคนี้แล้ว” (1 โครินธ์ 10:11)

ในพระธรรมโยชูวา ให้ความรู้สึกว่า ชีวิตของตัวเอกหลักในเรื่องนั้นชี้ให้เห็นถึงความจริงที่ยิ่งใหญ่กว่าตัวบุคคลนั้นเอง เราเห็นหลักการนี้ตลอดทั้งพระคัมภีร์ เช่นเดียวกับแผ่นดินคานาอัน ซึ่งเป็นสัญลักษณ์แห่งความหวังนิรันดร์ของเราที่จะได้อยู่ในแผ่นดินโลกใหม่ และแน่นอนว่า พิธีกรรมในสถานนมัสการบนโลกก็ชี้ไปยังความจริงอันยิ่งใหญ่กว่านั้นด้วยเช่นกัน “แต่เมื่อพระคริสต์เสด็จมาในฐานะมหาปุโรหิตแห่งบรรดาสิ่งประเสริฐซึ่งมาถึงแล้ว พระองค์ก็เสด็จเข้าไปสู่พลับพลาที่ใหญ่และสมบูรณ์ยิ่งกว่าแต่ก่อน ที่ไม่ได้สร้างขึ้นด้วยมือมนุษย์ คือไม่ใช่สิ่งปลูกสร้างของโลกนี้” (ฮีบรู 9:11)

แต่คำถามที่เกิดขึ้นก็คือ โยชูวาชี้ไปยังความสำเร็จในอนาคตในลักษณะใด เราจะมั่นใจได้อย่างไรว่าการตีความพระคัมภีร์ในลักษณะเช่นนี้ถูกต้อง อะไรคือหลักการในพระคัมภีร์ที่ใช้เป็นกรอบในการประยุกต์เนื้อหาของพระธรรมโยชูวาให้สอดคล้องกับความจริงในพระคัมภีร์ใหม่และเหตุการณ์ในยุคสุดท้าย

ในสัปดาห์นี้ เราจะศึกษาหลักการตีความพระคัมภีร์ในรูปแบบของ “แบบจำลองเชิงสัญลักษณ์” (typology) โดยจะพิจารณาว่าพระคัมภีร์ได้ให้ข้อบ่งชี้เกี่ยวกับแบบจำลองเชิงสัญลักษณ์ไว้อย่างไร รวมทั้งศึกษาว่าชีวิตของโยชูวาเป็นเงาที่ชี้ไปยังพันธกิจของพระเมสสิยาห์อย่างไร ตลอดจนชี้ไปยังสัญลักษณ์ที่ได้รับการสำเร็จในคริสตจักร และการปิดฉากประวัติศาสตร์ของมนุษยชาติ