---
title:  โยชูวาและเรา
date:   04/12/2025
---

`โยชูวาในฐานะ แบบจำลอง ได้ชี้ไปไกลกว่าพระราชกิจของพระเยซูคริสต์ ไปจนถึงการสำเร็จในชีวิตของคริสตจักร ซึ่งเป็นพระกายของพระคริสต์ สงครามของอิสราเอลภายใต้การนำของโยชูวา เป็นเงาที่ชี้ไปยังการต่อสู้ฝ่ายจิตวิญญาณของคริสตจักรในอนาคตด้านใดบ้าง และทั้งสองมีความแตกต่างกันอย่างไร อ่าน 1 ทิโมธี 1:18; 2 ทิโมธี 4:7; เอเฟซัส 6:10-12; 2 โครินธ์ 10:3-5; และ กิจการ 20:32`

ผู้เขียนพันธสัญญาใหม่ได้ตระหนักถึงการสำเร็จในรูปแบบของประสบการณ์ของคริสตจักร (the ecclesiological fulfillment) ตาม แบบจำลอง ของโยชูวา สมาชิกแห่งพระกายของพระคริสต์ คือคริสตจักร มีส่วนร่วมในการต่อสู้ฝ่ายจิตวิญญาณกับกองกำลังแห่งความชั่วร้าย กระนั้น พวกเขาก็ได้สัมผัสถึงการพักสงบในพระคุณของพระเจ้า (ฮีบรู 4:9, 11) และได้รับพระพรจากมรดกฝ่ายจิตวิญญาณของตน

`ข้อพระคัมภีร์เหล่านี้กล่าวถึงการสำเร็จตาม แบบจำลอง ของโยชูวาอย่างไร 1 เปโตร 1:4; โคโลสี 3:24; วิวรณ์ 20:9; วิวรณ์ 21:3`

แบบจำลอง โยชูวาจะสำเร็จอย่างเต็มที่และสมบูรณ์เมื่อพระเยซูคริสต์เสด็จกลับมาครั้งที่สอง ซึ่งเป็นการสำเร็จในรูปแบบ วาระสุดท้าย (apocalyptic/eschatological aspect)

ชีวิตของโยชูวาสะท้อนพระลักษณะของพระเจ้าอย่างลึกซึ้ง จนบางแง่มุมในชีวิตของเขามีลักษณะเชิงพยากรณ์ที่ชี้ไปยังพระราชกิจและพระลักษณะของพระเมสสิยาห์

สำหรับพวกเราในวันนี้ พระเมสสิยาห์ได้เสด็จมาแล้ว เราจึงไม่จำเป็นต้องมีเงาล่วงหน้าที่ชี้ไปยังพระราชกิจของพระองค์อีกต่อไป อย่างไรก็ตาม เราก็ยังคงได้รับสิทธิพิเศษในการสะท้อนพระลักษณะของพระองค์ คือพระสิริซึ่งพระคริสต์ทรงปรารถนาจะประทานแก่เหล่าสาวกของพระองค์ (ยอห์น 17:22) ซึ่งสามารถเป็นของเราได้โดยการใคร่ครวญถึงพระลักษณะของพระคริสต์ (2 โครินธ์ 3:18) ยิ่งเราครุ่นคิดถึงพระเยซูมากเท่าไร เราก็ยิ่งสะท้อนความงดงามแห่งพระลักษณะของพระองค์มากเท่านั้น และนี่คือรากฐานสำคัญของการดำเนินชีวิตประจำวันกับพระคริสต์ นี่คือเหตุผลว่าทำไมการใช้เวลาอยู่ในพระวจนะทุกวันจึงสำคัญยิ่ง และเป็นเหตุผลที่เราควรใช้เวลาไตร่ตรองถึงชีวิต พระลักษณะ และคำสอนของพระเยซู เพราะโดยการใคร่ครวญ เราจึงได้รับการเปลี่ยนแปลงอย่างแท้จริง

`โยชูวาในฐานะแบบจำลองได้ถามชนชาติอิสราเอลว่า “พวกท่านจะรอช้าอยู่อีกนานเท่าใดจึงจะเข้าไปยึดครองที่ดินซึ่งพระยาห์เวห์พระเจ้าของบรรพบุรุษของท่านประทานแก่พวกท่าน” (ยอห์น 18:3) พระเยซูผู้ทรงเป็น ตัวจริง ของโยชูวา จะทรงตั้งคำถามเดียวกันในวันนี้อย่างไร`