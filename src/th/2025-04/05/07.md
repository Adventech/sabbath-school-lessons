---
title:  ศึกษาเพิ่มเติม
date:   31/10/2025
---

อ่านหนังสือ บรรพชนกับผู้เผยพระวจนะ ของนางเอลเลน จี. ไว้ท์. เรื่อง “การล่มสลายของเมืองเยรีโค” หน้า 491-493

เช่นเดียวกับทุกสิ่งในพระคัมภีร์ การรู้บริบทและภูมิหลังเป็นสิ่งสำคัญยิ่ง ดังที่เราได้เห็น ความขัดแย้งระดับจักรวาลและแบบแผนที่กล่าวถึงพระเจ้าในฐานะผู้พิพากษา ล้วนมีบทบาทสำคัญในการทำความเข้าใจสงครามเหล่านี้กับชาวคานาอัน

“พระเจ้าทรงพระพิโรธช้า และประทานช่วงเวลาแห่งการกลับใจแก่ประชาชาติชั่วช้า เพื่อให้พวกเขามีโอกาสรู้จักพระองค์และพระลักษณะของพระองค์ การกล่าวโทษพวกเขาขึ้นอยู่กับแสงสว่างที่พวกเขาได้ปฏิเสธ และการที่พวกเขาเลือกเดินตามทางของตนเอง แทนที่จะดำเนินตามทางของพระเจ้า พระเจ้าทรงเปิดเผยเหตุผลที่พระองค์มิได้ทรงขับไล่ชาวคานาอันทันที เพราะบาปชั่วของชาวอาโมไรต์ยังไม่เต็มที่ พวกเขายังคงประพฤติชั่วอย่างต่อเนื่อง จนถึงจุดที่ความอดกลั้นของพระเจ้าไม่อาจยืดออกไปได้อีก และจะต้องถูกกวาดล้างให้สูญสิ้น ตราบจนกว่าจะถึงเวลานั้น เมื่อความชั่วของพวกเขาเต็มเปี่ยม การลงโทษของพระเจ้าจะยังคงถูกเลื่อนออกไป ทุกประชาชชาติล้วนได้รับช่วงเวลาแห่งการผ่อนผัน และสำหรับผู้ที่ละเมิดธรรมบัญญัติของพระเจ้า ความชั่วช้าจะทวีขึ้นเป็นลำดับ บุตรหลานจะสืบทอดจิตใจที่กบฏของบิดามารดา และประพฤติชั่วช้ายิ่งกว่ารุ่นก่อน ๆ จนกระทั่งพระพิโรธของพระเจ้าจะตกลงบนพวกเขา การลงโทษนั้นหาได้เบาบางลงเพียงเพราะถูกเลื่อนเวลาออกไปไม่” (เอลเลน จี. ไว้ท์, The SDA Bible Commentary, vol. 2, หน้า 1005)

**คำถามเพื่อการอภิปราย:**

`อภิปรายถึงความหมายของการที่พระเจ้าทรงเป็นผู้พิพากษาของเรา และทรงเป็นผู้พิพากษาสูงสุดของจักรวาล เหตุใดความจริงที่ว่าพระเจ้าทรงเป็นผู้พิพากษาจึงเป็นรากฐานของข่าวประเสริฐและความรอดของเรา`

`กรณีของชาวคานาอันเปิดเผยให้เราเห็นถึงความอดทนและความยุติธรรมของพระเจ้าได้อย่างไร และเราจะสามารถสะท้อนพระลักษณะของพระเจ้าในการปฏิบัติต่อเพื่อนมนุษย์ของเราได้อย่างไร`

`พิจารณาถึงธรรมชาติพื้นฐานของการเลือกเสรี ทำไมพระเจ้าจึงทรงเคารพเสรีภาพในการเลือกของเรา และความรักกับเสรีภาพในการเลือกมีความสัมพันธ์กันอย่างไร`

`พระคัมภีร์พันธสัญญาเดิมบันทึกเรื่องราวของสงครามและความขัดแย้งไว้มากมาย แต่สุดท้ายก็พยากรณ์ถึงนิมิตแห่งสันติภาพ แล้ว คริสเตียนควรมีบทบาทอย่างไร ในการส่งเสริมสันติภาพในสังคมรอบตัวเรา`