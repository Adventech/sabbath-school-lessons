---
title:  ศึกษาเพิ่มเติม
date:   28/11/2025
---

อ่านหนังสือ สงครามประวัติศาสตร์ ของนางเอลเลน จี. ไว้ท์. เรื่อง “ความขัดแย้งสิ้นสุดแล้ว” หน้า 672-678

เราจะได้รับความรอดนิรันดร์เมื่อเราได้เข้าสู่ประตูของนครนั้น และในเวลานั้นเราจะเปรมปรีดิ์ว่าเราได้รับความรอดนิรันดร์ แต่ก่อนจะถึงวันนั้น เราจำเป็นต้องใส่ใจในคำเตือนของอัครทูตที่ว่า ‘ให้เราทั้งหลายระมัดระวัง มิฉะนั้นอาจจะมีบางคนในพวกท่านไปไม่ถึง’ [ฮีบรู 4:1] การมีความรู้เกี่ยวกับคานาอัน การร้องเพลงแห่งคานาอัน การชื่นชมยินดีในความหวังที่จะได้เข้าสู่คานาอัน ไม่ได้นำชนชาติอิสราเอลเข้าไปถึงสวนองุ่นและสวนมะกอกของแผ่นดินแห่งพันธสัญญา พวกเขาจะได้ครอบครองแผ่นดินนั้นอย่างแท้จริงก็ต่อเมื่อพวกเขาได้ยึดครองมัน ปฏิบัติตามเงื่อนไข แสดงความเชื่ออันมีชีวิตในพระเจ้า และนำพระสัญญาของพระองค์มาเป็นของตนเอง” (เอลเลน จี. ไว้ท์, The Youth’s Instructor, 17 กุมภาพันธ์, 1898)

“พระคัมภีร์เรียกมรดกของผู้ที่ได้รับความรอดว่า “เมือง” ฮีบรู 11:14-16 ณ ที่นั่น พระผู้เลี้ยงแห่งสวรรค์ทรงนำฝูงแกะของพระองค์ไปยังน้ำแห่งชีวิต ต้นไม้แห่งชีวิตออกผลทุกเดือนและใบของต้นนั้นจะรับใช้ประชาชาติ ที่นั่นมีลำธารหลายสายซึ่งไหลอยู่ชั่วนิรันดร์ ใสดั่งแก้ว และข้างลำธารจะมีต้นไม้ที่โบกกิ่งไสวไปมาซึ่งทอดร่มเงาบนทางเดินที่ถูกจัดเตรียมไว้สำหรับผู้ที่องค์พระผู้เป็นเจ้าได้ทรงไถ่ให้รอดแล้ว ที่นั่นมีพื้นราบอันกว้างใหญ่ที่โค้งขึ้นไปเป็นเนินเขาอันงดงามและภูเขาของพระเจ้ายืนตระหง่านอยู่ด้านหลัง บนพื้นราบอันสงบข้างธารน้ำที่มีชีวิตเหล่านั้น ประชากรของพระเจ้าซึ่งแสวงหาและเดินทางมาเนิ่นนานจะได้พบบ้านพักอาศัยที่นั่น” (เอลเลน จี. ไว้ท์, สงครามประวัติศาสตร์, หน้า 675)

**คำถามเพื่อการอภิปราย:**

`พิจารณาแผ่นดินแห่งพันธสัญญาในฐานะสัญลักษณ์ของชีวิตที่บริบูรณ์ ซึ่งพระคริสต์ทรงสัญญาไว้แก่ผู้ติดตามพระองค์ในยอห์น 10:10 ประโยชน์ของการอาศัยอยู่ในแผ่นดินที่อุดมสมบูรณ์นั้นสะท้อนถึงพระพรแห่งความรอดอย่างไร`

`ความสัมพันธ์ระหว่างการเป็นพลเมืองของแผ่นดินหนึ่งกับการดำเนินชีวิตตามรูปแบบหนึ่งคืออะไร สิ่งหนึ่งส่งผลต่ออีกสิ่งหนึ่งอย่างไร และการเป็นพลเมืองแห่งอาณาจักรของพระเจ้ามีข้อพึงระลึกหรือผลที่ตามมาอย่างไรบ้าง`

`ในฐานะมนุษย์ เรามักประสบกับความผิดหวังจากคำสัญญาที่ผู้อื่นให้ไว้ และบางครั้งแม้แต่กับคำสัญญาที่เราตั้งไว้กับตนเอง แล้วเหตุใดเราจึงสามารถวางใจในพระสัญญาของพระเจ้าได้`

`เราจะทำให้คำสัญญาเรื่องโลกใหม่เป็นส่วนหนึ่งของอนาคตของเราได้อย่างแท้จริงและเป็นรูปธรรมได้อย่างไร แม้กระทั่งในขณะนี้`