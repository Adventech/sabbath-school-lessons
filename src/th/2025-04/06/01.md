---
title:  ศัตรูจากภายใน
date:   01/11/2025
---

### อ่านข้อพระคัมภีร์สำหรับบทเรียนสัปดาห์นี้

1 เปโตร 1:4; โยชูวา 7; สดุดี 139:1-16; เอสรา 10:11; ลูกา 12:15; โยชูวา 8:1-29

> <p>ข้อควรจำ</p>
> “เราคือพระยาห์เวห์ตรวจค้นดูจิต และทดสอบดูใจ เพื่อให้แก่ทุกคนตามพฤติการณ์ของเขา ตามผลแห่งการกระทำของเขา” (เยเรมีย์ 17:10)

โยชูวาบทที่ 7 บันทึกเหตุการณ์แรกที่ประชากรอิสราเอลได้เรียนรู้ถึงผลกระทบอันใหญ่หลวงของพันธสัญญาผ่านประสบการณ์อันน่าเศร้า ขณะที่การเชื่อฟังข้อกำหนดของพันธสัญญานำมาซึ่งชัยชนะ การละเลยเงื่อนไขของพันธสัญญาก็นำมาซึ่งความพ่ายแพ้ ความสำเร็จทางการทหารของอิสราเอลไม่ได้ขึ้นอยู่กับจำนวนพล กลยุทธ์การรบ หรือความชาญฉลาดในการวางแผน แต่ขึ้นอยู่กับการทรงสถิตของจอมทัพศักดิ์สิทธิ์ผู้ทรงฤทธิ์ที่อยู่เคียงข้างพวกเขา

ระหว่างการยึดครองแผ่นดินพันธสัญญา อิสราเอลต้องเรียนรู้บทเรียนอันเจ็บปวด ศัตรูที่อันตรายที่สุดของพวกเขาไม่ได้อยู่ภายนอกค่าย แต่กลับอยู่ภายในกลุ่มชนของตนเอง อุปสรรคที่ใหญ่หลวงที่สุดที่ขวางกั้นพวกเขามิใช่กำแพงเมืองอันแข็งแกร่งของชาวคานาอันหรือเทคโนโลยีทางทหารที่ล้ำสมัย แต่คือการเลือกอันดื้อดึงของบางคนในค่าย ที่ละเลยพระบัญชาขององค์พระผู้เป็นเจ้าอย่างจงใจ

ขณะเฝ้ารอคอยมรดกสวรรค์ของเรา (1 เปโตร 1:4; โคโลสี 3:24) เราก็ต้องเผชิญกับความท้าทายที่คล้ายคลึงกัน ขณะที่เรายืนอยู่ที่ชายแดนของแผ่นดินแห่งพันธสัญญา ความซื่อสัตย์ของเรากำลังถูกทดสอบ และชัยชนะจะเป็นของเราได้ ก็โดยการยอมจำนนต่อพระเยซูคริสต์เท่านั้น