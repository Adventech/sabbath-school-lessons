---
title:  วันจันทร์ ขอทรงสร้างใจสะอาด
date:   12/02/2024
---

`อ่าน สดุดี 51:1 เหตุใดผู้ประพันธ์สดุดีจึงวิงวอนของพระเมตตาจากพระเจ้า`

กษัตริย์ดาวิดระบายความในใจต่อพระพักตร์พระเจ้า ร้องทูลขอการอภัยบาปในช่วงเวลาที่ชีวิตฝ่ายจิตวิญญาณมืดมนที่สุด (2 ซามูเอล 12) การให้อภัยเป็นของประทานแห่งพระคุณของพระเจ้าที่พิเศษสุด ซึ่งเป็นผลมาจาก “พระกรุณาอันอุดมของพระองค์” (สดุดี 51:1) กษัตริย์ดาวิดวิงวอนต่อพระเจ้าให้จัดการกับเขา มิใช่ตามสิ่งที่เขาสมควรได้รับจากบาปที่กระทำ (สดุดี 103:10) แต่ตามพระลักษณะของพระองค์ ซึ่งคือ พระเมตตา ความสัตย์จริง และบริบูรณ์ด้วยความรักมั่นคง (สดุดี 51:1; อพยพ 34:6, 7)

`อ่าน สดุดี 51:6-19 ข้อพระคัมภีร์เหล่านี้กล่าวถึงการอภัยบาปอย่างไร เป้าหมายการให้อภัยของพระเจ้าคืออะไร`

การให้อภัยของพระเจ้าเป็นมากกว่าการประกาศทางกฎหมายว่าบริสุทธิ์ เป็นการก่อให้เกิดการเปลี่ยนแปลงอย่างลึกซึ้งถึงส่วนในสุดของมนุษย์ (สดุดี 51:6; ฮีบรู 4:12) เป็นการเนรมิตสร้างใหม่ (สดุดี 51:10; ยอห์น 3:3-8) คำภาษาฮีบรู bara’ แปลว่า “สร้าง” หมายถึงอำนาจแห่งการสร้างของพระเจ้า (ปฐมกาล 1:1) มีเพียงพระเจ้าเท่านั้นที่สามารถ bara’ ได้ มีเพียงพระเจ้าเท่านั้นที่สามารถทำให้เกิดการเปลี่ยนแปลงในจิตใจของผู้ที่กลับใจใหม่ได้อย่างทั่วถึงและยั่งยืน (2 โครินธ์ 4:6)

ดาวิดทูลขอให้ชำระมลทินด้วยต้นหุสบ (เลวีนิติ 14:2-8; สดุดี 51:7) เขารู้สึกว่าความผิดของเขาปิดกั้นเขาจากพระพักตร์พระเจ้า เช่นเดียวกับที่คนโรคเรื้อนถูกห้ามจากชุมชนในขณะที่ไม่สะอาด (สดุดี 51:11) เขากลัวว่าการถวายบูชาจะไม่สามารถทำให้เขากลับคืนมาได้อย่างสมบูรณ์ เพราะไม่มีการถวายบูชาใดที่จะลบบาปจากการล่วงประเวณีและการฆาตกรรมที่ใคร่ครวญไว้ล่วงหน้าแล้วได้ (อพยพ 21:14; เลวีนิติ 20:10)

พระคุณอันไม่มีเงื่อนไขของพระเจ้าเท่านั้นที่สามารถยอมรับ “ใจที่แตกสลายและสำนึกผิด” ของดาวิดได้ ซึ่งถือเป็นเครื่องถวายบูชาและฟื้นฟูให้ดาวิดกลับสู่การเป็นหนึ่งเดียวกับพระเจ้า (สดุดี 51:16, 17) ดาวิดต้องการกลับไปอยู่เบื้องพระพักตร์พระเจ้า เขาจึงขอให้ชำระเข้าด้วยต้นหุสบ

`ถ้าพระเจ้าอภัยให้กับดาวิดเนื่องจากการล่วงประเวณี การหลอกลวง และฆาตรกรรมได้แล้ว คุณได้รับความหวังอะไร`