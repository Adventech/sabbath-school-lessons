---
title:  พระยาห์เวห์ทรงสดับและทรงช่วยกู้
date:   20/01/2024
---

### อ่านข้อพระคัมภีร์สำหรับบทเรียนสัปดาห์นี้
สดุดี 139:1-18; สดุดี 121; สดุดี 17:8; มัทธิว 23:37; 1 โครินธ์ 10:1-4; ฮีบรู 4:15, 16

> <p>ข้อควรจำ</p>
> “เมื่อคนชอบธรรมร้องทูล พระยาห์เวห์ทรงสดับ และทรงช่วยกู้เขาให้พ้นจากความยากลำบากทั้งสิ้น” (สดุดี 34:17)

พระธรรมสดุดีเน้นย้ำถึงความจริงครั้งแล้วครั้งเล่าว่า องค์พระผู้เป็นเจ้าผู้มีอำนาจสูงสุดเป็นพระผู้ทรงสร้างและค้ำจุนจักรวาล และพระองค์ยังทรงแสดงตนในฐานะพระเจ้าส่วนตัวของเราอีกด้วย คือพระผู้ทรงริเริ่มและค้ำจุนความสัมพันธ์กับประชากรของพระองค์

พระเจ้าทรงอยู่ใกล้ชิดประชากรและสิ่งทรงสร้างของพระองค์ทั้งในสวรรค์และบนแผ่นดินโลก (สดุดี 73:23, 25) แม้ว่าพระองค์ “ทรงสถาปนาบัลลังก์ของพระองค์ไว้ในฟ้าสวรรค์” (สดุดี 103:19) และ “ทรงเมฆเป็นพาหนะ” (สดุดี 68:4) แต่พระองค์ก็ยัง “สถิตใกล้ทุกคนที่ร้องทูลพระองค์ คือทุกคนที่ร้องทูลพระองค์ด้วยใจจริง” (สดุดี 145:18) พระธรรมสดุดียึดมั่นในความจริงอย่างแน่วแน่ว่า องค์พระผู้เป็นเจ้าทรงเป็นพระเจ้าผู้ทรงพระชนม์อยู่ ผู้ทรงกระทำการแทนผู้ที่ร้องทูลพระองค์ (สดุดี 55:16-22) พระธรรมสดุดีให้ความหมายอย่างชัดเจน เพราะได้รับการดลใจจากพระเจ้าผู้ทรงพระชนม์อยู่ และทรงได้ยินและตอบคำอธิษฐาน

เราควรจำไว้ว่า การตอบสนองอย่างเหมาะสมต่อการที่พระเจ้าสถิตอยู่ใกล้เราประกอบด้วย ชีวิตที่มีความเชื่อในพระองค์และเชื่อฟังพระบัญญัติของพระองค์ พระองค์จะไม่ทรงยอมรับสิ่งใดนอกจากความเชื่อและการเชื่อฟังเช่นนี้ ดังที่ประวัติศาสตร์ของชนชาติอิสราเอลได้เปิดเผยให้เราเห็นแล้ว