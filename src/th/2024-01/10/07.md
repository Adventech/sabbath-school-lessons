---
title:  วันศุกร์ ศึกษาเพิ่มเติม
date:   08/03/2024
---

อ่าน กิจการ 7 และ ฮีบรู 11 อะไรคือเป้าหมายสูงสุดของพระเจ้าในการนำประชากรของพระองค์ในอดีต

สดุดีแห่งประวัติศาสตร์เป็นพยานอย่างอัศจรรย์ถึงความเที่ยงตรงของพระเจ้าที่มีต่อประชากรของพระองค์ แต่ละเหตุการณ์ในประวัติศาสตร์ของประชากรของพระองค์เป็นขั้นตอนที่นำไปสู่พระสัญญาของพระเจ้าที่จะสำเร็จเป็นขั้นสุดท้ายคือ พระผู้ช่วยให้รอดของโลกคือพระเยซูชาวนาซาเร็ธจะเสด็จมา แม้แต่การทดลองซึ่งมักทำให้คนของพระเจ้าสับสนและทำให้พวกเขาคิดว่าพระเจ้าทรงทอดทิ้งพวกเขาเสียแล้ว ก็อยู่ใต้การควบคุมสูงสุดของพระเจ้าและเป็นส่วนหนึ่งในแผนการของพระองค์ เพราะพระเจ้าทรงเป็นพระเจ้าสูงสุดแห่งประวัติศาสตร์ ผู้ประพันธ์สดุดีนำเสนอความจริงอย่างมีทักษะว่า แม้ผู้คนจะไม่ซื่อสัตย์ แต่พระเจ้าจะยังคงสัตย์ซื่อต่อประชากรของพระองค์และรักษาพระสัญญาของพระองค์ อย่างไรก็ตาม บุคคลหรือกลุ่มคนที่ไม่กลับใจจะถูกกันให้ออกห่างจากพระพรแห่งพันธสัญญา และจุดจบอย่างน่าอับอายของพวกเขาก็ทำหน้าที่เป็นคำเตือนอย่างยาวนานว่า ชีวิตที่ปราศจากหรือต่อต้านพระเจ้าจะนำไปสู่การทำลายได้

พระธรรมสดุดีหนุนน้ำใจบุตรธิดาของพระเจ้าในทุกยุคสมัยให้มีความหวังในพระเจ้าและสัตย์ซื่อต่อพระองค์ “เราไม่มีอะไรต้องกลัวสำหรับอนาคต เว้นแต่ว่าเราจะลืมวิธีที่พระเจ้าได้ทรงนำเราในอดีตและลืมคำสอนของพระองค์” (เอลเลน จี. ไว้ท์, Life Sketches of Ellen G. White, หน้า 196)

เพื่อให้คนของพระเจ้าก้าวไปข้างหน้าอย่างไม่เกรงกลัว พวกเขาจำเป็นต้องรู้ความจริงในประวัติศาสตร์ของพวกเขา นางเอลเลน จี. ไว้ท์. แนะนำผู้เชื่อให้อ่าน สดุดี 105 และ 106 “อย่างน้อยสัปดาห์ละหนึ่งครั้ง” (Testimonies to Ministers and Gospel Workers, หน้า 98)

จากประวัติศาสตร์ของประชากรของพระเจ้า เราจะเห็นได้ว่าไม่มีพระสัญญาใดที่พระเจ้าได้ทรงสัญญาไว้ด้วยพระคำของพระองค์จะไม่สำเร็จ ซึ่งรวมถึงพระสัญญาที่จะดูแลเราเป็นรายบุคคลและพระสัญญาที่พระคริสต์จะเสด็จกลับมาครั้งที่สองในอนาคต พระองค์จะมาสถาปนาอาณาจักรแห่งความยุติธรรมและสันติภาพของพระเจ้าบนโลกใหม่

**คำถามเพื่อการอภิปราย**

`เราจะได้รับพรอะไรจากการระลึกถึงความสัตย์ซื่อของพระเจ้าในการนำประชากรของพระองค์ในอดีต หากเราลืมหรือละเลยบทเรียนจากอดีตจะส่งผลต่อเราอย่างไร เราจะนำหลักการเดียวกันนี้มาใช้กับเราได้อย่างไร`

`พระธรรมสดุดีหนุนใจเราให้ตระหนักถึงแผนการของพระเจ้าในการดูแลชีวิตของเรา และเพื่อให้มีความอดทนและวางใจในแนวทางการปกครองของพระเจ้าอย่างไร แม้จะไม่ใช่เรื่องง่ายที่จะเข้าใจว่าเหตุใดสิ่งต่าง ๆ จึงเกิดขึ้นเช่นนี้`

`เราจะทำให้การศึกษาประวัติศาสตร์ของประชากรของพระเจ้ามีความหมายมากขึ้นในการนมัสการส่วนตัวและในชุมชนได้อย่างไร เราจะตั้งใจบอกลูก ๆ ของเราถึงประวัติศาสตร์ล่าสุดของคนของพระเจ้าอย่างไร`