---
title:  วันศุกร์ ศึกษาเพิ่มเติม
date:   09/02/2024
---

อ่าน แง่คิดจากคำเทศนาบนภูเขา ของนางเอลเลน จี. ไว้ท์. เรื่อง “บรรดาผู้เป็นสุข” หน้า 6-13; 29-35

พระธรรมสดุดีต่อต้านความเฉยเมยของมนุษย์ที่มีต่อความอยุติธรรมและพวกเขาก็ปฏิเสธที่จะทนต่อความชั่วร้าย พระธรรมสดุดีดลใจ แรงจูงใจของพวกเขาไม่ใช่การแก้แค้น แต่เป็นความปรารถนาอย่างแรงกล้าที่จะถวายเกียรติแด่พระนามของพระเจ้า ดังนั้น เป็นการสมควรที่คนชอบธรรมจะชื่นชมยินดีเมื่อเห็นการแก้แค้นของพระเจ้าต่อความชั่ว เพราะด้วยวิธีนี้พระนามของพระเจ้าและความยุติธรรมของพระองค์จะได้รับการฟื้นฟูในแผ่นดินโลก (สดุดี 58:10, 11) พระธรรมสดุดีขอให้ผู้คนเปล่งเสียงต่อต้านความชั่วร้าย และแสวงหาการมาของอาณาจักรของพระเจ้าอย่างบริบูรณ์ เราได้รับความมั่นใจจากการบรรเทาทุกข์และการช่วยให้รอดของพระเจ้าในพระธรรมสดุดี องค์พระผู้เป็นเจ้าจะทรงดำเนินการ

“ ‘เมื่อพวกเขาจะติเตียนข่มเหง และนินทาว่าร้ายท่านทั้งหลาย’ พระเยซูตรัสต่อว่า ‘จงชื่นชมและยินดี’ และพระองค์ทรงชี้ผู้ฟังไปยังผู้เผยพระวจนะผู้ได้กล่าวในพระนามของพระเจ้าว่าเป็นแบบ ‘อย่างการทนทุกข์และการอดทน’ ยากอบ 5:10 อาเบลผู้เป็นคริสเตียนคนแรกในบรรดาลูก ๆ ของอาดัมที่เสียชีวิตด้วยการพลีชีพ เอโนคดำเนินกับพระเจ้า แล้วก็หายไป โนอาห์ถูกเยาะเย้ยว่าคลั่งไคล้และตื่นตระหนก ‘บางคนพบกับการเยาะเย้ยและการโบยตี และยังถูกล่ามโซ่และถูกขังคุกด้วย’ ‘บางคนถูกทรมานแต่ก็ไม่ยอมรับการปลดปล่อย เพื่อจะได้เป็นขึ้นมาสู่ชีวิตที่ดีกว่า’ ฮีบรู 11:36, 35” (เอลเลน จี. ไว้ท์, แง่คิดจากคำเทศนาบนภูเขา, หน้า 33)

**คำถามเพื่อการอภิปราย**

`เนื่องจากเรารับรู้ถึงความชั่วร้ายอันเจ็บปวดในแผ่นดินโลก จึงทำให้เราสงสัยว่า แท้จริงแล้วพระเจ้าทรงครอบครองจริงหรือ เราจะเติบโตในความเชื่อที่ไม่สั่นคลอนที่จะยืนหยัดแม้อยู่ภายใต้การทดลองได้อย่างไร นั่นคือ เราจะต้องมุ่งเน้นไปที่ไหนเพื่อรักษาความเชื่อในความรัก ความดี และอำนาจของพระเจ้าไว้ได้ กางเขนกล่าวอะไรแก่เราถึงพระเจ้าและพระลักษณะของพระองค์`

`เหตุใดการไม่พึ่งพาวิธีการของมนุษย์ (ผู้นำ สถาบัน และขบวนการสังคม) จึงเป็นสิ่งสำคัญ รวมถึงการยกให้ภูมิปัญญาของมนุษย์สูงสุดและให้เป็นวิธีแก้ปัญหาความยุติธรรมในโลก แต่ให้เราพึ่งพาพระวจนะและการพิพากษาของพระเจ้า`

`เราได้บทเรียนอะไรจากความจริงที่กล่าวว่า สถานนมัสการบนสวรรค์เป็นสถานที่แห่งการพิพากษาของพระเจ้า`

`เราเข้าใจภาษาที่รุนแรงในบทเพลงสรรเสริญอย่างไร ภาษานั้นช่วยให้เราเข้าใจความเป็นมนุษย์ของผู้ประพันธ์สดุดีอย่างไร`