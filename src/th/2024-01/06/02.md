---
title:  วันอาทิตย์ ทรงเป็นนักรบผู้สูงส่ง
date:   04/02/2024
---

`อ่าน สดุดี 18:3-18; สดุดี 76:3-9, 12; และสดุดี 144:5-7 พระเจ้าทรงพรรณนาภาพในข้อพระคัมภีร์เหล่านี้อย่างไร ภาพเหล่านี้สื่อถึงความพร้อมของพระเจ้าในการช่วยกู้ประชากรของพระองค์อย่างไร`

บทเพลงเหล่านี้สรรเสริญพระเจ้าสำหรับฤทธิ์อำนาจอันทรงพลังของพระองค์เหนือกองกำลังชั่วที่คุกคามประชากรของพระองค์ พวกเขาพรรณนาภาพพระเจ้าในความสง่างามของพระองค์ในฐานะนักรบผู้พิพากษา พระฉายาของพระเจ้าในฐานะนักรบปรากฏอยู่บ่อยครั้งในพระธรรมสดุดี และเน้นย้ำถึงการตอบสนองของพระเจ้าต่อเสียงร้องและความทุกข์ทรมานของผู้คนที่จริงจังและเร่งด่วน

“พระยาห์เวห์ทรงคำรนครืนครั่นในฟ้าสวรรค์/ และองค์ผู้สูงสุดก็เปล่งพระสุรเสียง/ เป็นลูกเห็บและถ่านเพลิง/ พระองค์ทรงแผลงศร ทำให้พวกเขากระจัดกระจาย/ พระองค์ทรงพุ่งสายฟ้าออกไป ทำให้พวกเขาแตกหนี/ แล้วก้นทะเลก็ปรากฏ/ อีกทั้งรากฐานของพิภพก็เผยโฉม/ เมื่อพระองค์ทรงกำราบมัน/ ข้าแต่พระยาห์เวห์ด้วยลมที่พวยพุ่งจากช่องพระนาสิกของพระองค์” (สดุดี 18:13-15)

ความแน่นอนอย่างถึงที่สุดและความยิ่งใหญ่ในพันธกิจของพระเจ้าควรขจัดข้อสงสัยเกี่ยวกับความเอาใจใส่และพระเมตตาอันยิ่งใหญ่ของพระเจ้าที่มีต่อผู้ทนทุกข์หรือความสามารถของพระองค์ในการเอาชนะความชั่ว เราเพียงแค่รอให้พระองค์กระทำ

ท้ายที่สุด แม้เมื่อประชากรของพระเจ้า เช่น ดาวิด มีส่วนในสงคราม การช่วยให้รอดก็ไม่ได้มาจากวิธีการของมนุษย์ เมื่อกษัตริย์ดาวิดต่อสู้กับศัตรูของประชากรของพระเจ้าหลายต่อหลายครั้ง เขาก็สรรเสริญพระเจ้าว่า พระองค์เป็นเพียงผู้เดียวที่ได้รับชัยชนะทั้งหมด หากดาวิดจะเอาดีเข้าตัวในความสำเร็จและชัยชนะมากมาย ก็คงเป็นเรื่องง่าย แต่นั่นไม่ใช่มุมมองของเขา เขารู้ดีว่าแหล่งอำนาจของเขามาจากไหน

แม้ดาวิดจะกล่าวว่าพระเจ้าทรงฝึกมือของเขาเพื่อทำสงคราม (สดุดี 18:34) แต่ไม่มีข้อใดเลยในสดุดี ที่กล่าวว่าเขาพึ่งพาทักษะ การต่อสู้ของตน แต่พระเจ้าทรงต่อสู้เพื่อดาวิดและช่วยกู้เขา(สดุดี 18:47, 48)

`ไม่ว่าคุณจะได้รับของประทาน ทักษะ และความสำเร็จใดๆ ในชีวิต เหตุใดคุณจำเป็นต้องระลึกถึงแหล่งที่มาของสิ่งเหล่านั้นอยู่เสมอ หากคุณลืมแหล่งที่มา อันตรายอะไรที่คุณจะต้องเผชิญ`