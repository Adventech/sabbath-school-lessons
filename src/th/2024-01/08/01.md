---
title:  ปัญญาสำหรับการดำเนินชีวิตโดยชอบธรรม
date:   17/02/2024
---

### อ่านข้อพระคัมภีร์สำหรับบทเรียนสัปดาห์นี้
สดุดี 119:1-16; สดุดี 90; สดุดี 3:16; สดุดี 95:7-11; สดุดี 141; สดุดี 128

> <p>ข้อควรจำ</p>
> “ขอทรงสอนข้าพระองค์ทั้งหลายให้นับวันของตน เพื่อพวกข้าพระองค์จะมีจิตใจที่มีปัญญา”  (สดุดี 90:12)

ดังที่เราได้เห็นแล้ว พระคุณของพระเจ้ามอบไว้ให้เพื่อการอภัยบาป และทำให้เกิดใจใหม่แก่คนบาปที่กลับใจ ผู้ซึ่งบัดนี้ดำเนินชีวิตด้วยความเชื่อ

พระวจนะของพระเจ้ายังให้คำแนะนำสำหรับการดำเนินชีวิตโดยชอบธรรม (สดุดี 119:9-16) การรักษาพระบัญญัติของพระเจ้ามิได้เป็นการปฏิบัติตามกฎเกณฑ์ แต่เป็นชีวิตที่มีความสัมพันธ์ใกล้ชิดกับพระเจ้า ชีวิตที่เต็มไปด้วยพระพร (สดุดี 119:1, 2; สดุดี 128)

อย่างไรก็ตาม ชีวิตของคนชอบธรรมไม่ได้ปราศจากการทดลอง บางครั้งคนชอบธรรมอาจถูกล่อลวงโดยธรรมชาติอันเฉียบแหลมของบาป (สดุดี 141:2-4) และแม้แต่ตกสู่การทดลองนั้น พระเจ้าทรงอนุญาตให้มีช่วงเวลาแห่งการทดลองเพื่อให้ความสัตย์ซื่อ (หรือไม่สัตย์ซื่อ) ของบุตรธิดาของพระองค์เปิดเผยออกมาอย่างชัดเจน ถ้าบุตรธิดาของพระเจ้าเอาใจใส่คำแนะนำและคำตักเตือนของพระองค์ ความเชื่อของพวกเขาจะได้รับการชำระให้บริสุทธิ์และความไว้วางใจในพระเจ้าจะเข้มแข็งขึ้น สติปัญญาในการดำเนินชีวิตอย่างชอบธรรมได้รับจากประสบการณ์ชีวิตกับพระเจ้าท่ามกลางการล่อลวงและท้าทาย ดังนั้น คำอธิษฐานที่พระเจ้าสอนเราให้นับวันเวลาของเราเพื่อที่เราจะได้มีจิตใจแห่งปัญญา (สดุดี 90:12) สะท้อนให้เห็นจากการดำเนินชีวิตด้วยความสัตย์ซื่อต่อพระเจ้า