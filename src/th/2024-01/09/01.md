---
title:  ผู้เข้ามาในพระนามของพระยาห์เวห์จงได้รับพร
date:   24/02/2024
---

### อ่านข้อพระคัมภีร์สำหรับบทเรียนสัปดาห์นี้
สดุดี 23; ยอห์น 10:11-15; สดุดี 22; สดุดี 89:27-32; โคโลสี 1:16; สดุดี 2; ฮีบรู 7:20-28

> <p>ข้อควรจำ</p>
> “ศิลาซึ่งช่างก่อได้ทอดทิ้งเสีย ได้เป็นศิลามุมเอกแล้ว การนี้เป็นมาจากพระยาห์เวห์ เป็นสิ่งอัศจรรย์ในสายตาเรา” (สดุดี 118:22, 23)

พระธรรมสดุดีเป็นพยานถึงพระลักษณะส่วนบุคคลของพระคริสต์และพันธกิจของพระองค์

พระราชกิจในแผนการแห่งความรอดของพระองค์เกือบทุกด้านพบได้ในพระธรรมสดุดี ทั้งยังเขียนและพยากรณ์เกี่ยวกับชีวิตและพระราชกิจของพระคริสต์ไว้หลากหลายแนวทางด้วยความแม่นยำอย่างน่าประหลาดใจ

หัวข้อที่พระธรรมสดุดีเปิดเผยถึงพระคริสต์ ได้แก่ ความเป็นพระเจ้าของพระองค์ ความเป็นพระบุตร ความเชื่อฟัง ความปรารถนาวิหารของพระเจ้า ลักษณะของผู้เลี้ยงแกะที่ดี การถูกทรยศ ความทุกข์ทรมาน กระดูกของพระองค์ที่ไม่แตกหัก การสิ้นพระชนม์ การฟื้นคืนพระชนม์ การเสด็จขึ้นสู่สวรรค์ ความเป็นปุโรหิต และความเป็นกษัตริย์ ซึ่งทุกอย่างเป็นไปตามที่ได้พยากรณ์ไว้หลายศตวรรษก่อนที่พระเยซูจะเสด็จมาเป็นมนุษย์

ไม่น่าแปลกใจเลย ขณะที่พระองค์กำลังตรัสกับเหล่าสาวกถึงพันธกิจของพระองค์ระหว่างทางที่ไปเอมมาอูส พระเยซูทรงชี้กลับไปยังพระธรรมสดุดี (ลูกา 24:44) พระองค์ประสงค์ให้พวกเขาค้นหาหลักฐานในพระธรรมสดุดีว่าพระองค์ทรงเป็นผู้ใด

บทเพลงสดุดีบางบท ได้แก่ สดุดี 24, 45, 72, และ 101 (มุมมองของพระผู้ทรงเป็นกษัตริย์และผู้พิพากษา) สดุดี 88, 102 (คำอธิษฐานของผู้รับใช้ที่ทนทุกข์ของพระเจ้า)

ในบทเพลงสดุดีทั้งหมดประกอบด้วยการคร่ำครวญ การขอบพระคุณ การสรรเสริญ และเสียงร้องขอความเป็นธรรมและการช่วยกู้ของผู้ประพันธ์สดุดี เราได้ยินเสียงสะท้อนในคำอธิษฐานของพระคริสต์จากบทเหล่านี้เพื่อความรอดของโลก