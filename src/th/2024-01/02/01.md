---
title:  ขอทรงสอนพวกข้าพระองค์อธิษฐาน
date:   06/01/2024
---

### อ่านข้อพระคัมภีร์สาหรับบทเรียนสัปดาห์นี้
สดุดี 105:5; โคโลสี 3:16; ยากอบ 5:13; สดุดี 44; สดุดี 22; สดุดี 13; สดุดี 60:1-5

> <p>ข้อควรจำ</p>
> “พระเยซูทรงอธิษฐานอยู่ในที่แห่งหนึ่ง เมื่อเสร็จแล้ว สาวกของพระองค์คนหนึ่งทูลว่า “องค์พระผู้เป็นเจ้า ขอทรงสอนพวกข้าพระองค์อธิษฐาน เหมือนที่ยอห์นสอนพวกศิษย์ของท่าน” (ลูกา 11:1)

ความเชื่อที่กล่าวว่า การอธิษฐานที่เกิดขึ้นตามธรรมชาติโดยไม่ต้องเรียนรู้เท่านั้นจึงจะเป็นคำอธิษฐานที่แท้จริง ดูเหมือนจะเป็นที่แพร่หลายในหมู่คริสเตียนบางกลุ่ม อย่างไรก็ตาม เมื่อสาวกขอให้พระเยซูสอนพวกเขาอธิษฐาน พวกเขาก็ได้รับผลตอบแทนอย่างมากมาย พระเจ้าทรงตั้งหนังสือแห่งการอธิษฐานไว้ที่ใจกลางของพระคัมภีร์ คือพระธรรมสดุดี ไม่เพียงเพื่อแสดงให้เราเห็นว่า คนของพระเจ้าในอดีตอธิษฐานอย่างไร แต่ยังสอนเราถึงวิธีการอธิษฐานในทุกวันนี้อีกด้วย

พระธรรมสดุดีมีอิทธิพลต่อคำอธิษฐานของประชากรของพระเจ้าตั้งแต่ยุคสมัยแรกสุด รวมถึงคำอธิษฐานของพระเยซูด้วย (1 พงศาวดาร 16:7, 9; เนหะมีย์ 12:8; มัทธิว 27:46; เอเฟซัส 5:19) สัปดาห์นี้เราจะศึกษาบทบาทของพระธรรมสดุดีในการช่วยประชากรของพระเจ้าในการเดินทางของชีวิตและเติบโตในความสัมพันธ์กับพระองค์ เราต้องระลึกไว้ว่า พระธรรมสดุดีเป็นบทแห่งคำอธิษฐาน ด้วยเหตุนี้จึงมีคุณค่าอย่างยิ่ง ไม่เพียงแต่ให้ความเข้าใจทางด้านศาสนศาสตร์เท่านั้น แต่ยังรวมถึงการเสริมสร้างและเปลี่ยนแปลงคำอธิษฐานของเราแต่ละคนและการอธิษฐานในที่สาธารณะอีกด้วย

คำอธิษฐานแห่งพระธรรมสดุดีได้ช่วยผู้เชื่อจำนวนมากในการสร้างชีวิตแห่งการอธิษฐานและดำรงไว้ซึ่งชีวิตเช่นนั้นอยู่เสมอ

สัปดาห์นี้เราจะศึกษาพระธรรมสดุดีต่อไป โดยเฉพาะในบริบทของช่วงเวลาที่สิ่งต่าง ๆ ในชีวิตเราไม่ได้ดำเนินไปด้วยดี