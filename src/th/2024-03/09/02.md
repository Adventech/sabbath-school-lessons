---
title:  การเสด็จเข้ากรุงอย่างผู้พิชิต
date:   25/08/2024
---

`อ่าน มาระโก 11:1-11 และเศคาริยาห์ 9:9, 10 เกิดอะไรขึ้น`

ครึ่งหนึ่งของเรื่องนี้บันทึกเกี่ยวกับพระเยซู ขณะที่พระองค์ทรงส่งสาวกสองคนไปยังหมู่บ้านใกล้เคียงเพื่อนำลาตัวหนึ่งกลับมาให้พระองค์ขี่เข้าไปในกรุงเยรูซาเล็ม เหตุใดจึงใช้เวลามากในการเล่าถึงเรื่องนี้

คำตอบมีสองแง่มุม ประการแรกแสดงให้เห็นอำนาจของพระเยซูในการพยากรณ์ เป็นการเพิ่มศักดิ์ศรีในการเสด็จมาของพระเยซูและแสดงให้เห็นว่าการเสด็จมานั้นสอดคล้องกับแผนการของพระเจ้า ประการที่สอง เรื่องนี้สัมพันธ์กับคำพยากรณ์ใน เศคาริยาห์ 9:9, 10 ที่พูดถึงกษัตริย์ที่ทรงลาขณะเข้าไปในกรุงเยรูซาเล็ม ซึ่งสะท้อนเหตุการณ์ที่กษัติรย์ซาโลมอนเสด็จเข้ากรุงเยรูซาเล็มด้วยลา (1 พงศ์กษัตริย์ 1:32-48) เมื่ออาโดนียาห์พยายามแย่งชิงบัลลังก์ ดาวิดจึงรับสิ่งให้สวมมงกุฎซาโลมอนทันที

“ห้าร้อยปีก่อนพระคริสต์ประสูติผู้เผยพระวจนะเศคาริยาห์เห็นล่วงหน้าถึงการเสด็จมาของกษัตริย์ไปยังแผ่นดินอิสราเอล เวลานี้คำพยากรณ์กำลังจะสำเร็จ พระองค์ผู้ทรงปฏิเสธเกียรติยศอย่างพระราชามาเนิ่นนาน บัดนี้ได้เสด็จมายังกรุงเยรูซาเล็มในฐานะรัชทายาทแห่งราชบัลลังก์ของกษัตริย์ดาวิด” (เอลเลน จี. ไว้ท์, ผู้พึงปรารถนาของปวงชน, หน้า 569)

กรุงเยรูซาเล็มตั้งอยู่บนพื้นที่เนินเขาที่ความสูงประมาณ 2,400 ฟุต (ประมาณ 740 เมตร) เหนือระดับน้ำทะเล ในสมัยของพระเยซูเมืองนี้มีประชากรประมาณ 40,000-50,000 คน แต่จำนวนคนจะเพิ่มขึ้นอย่างมากในช่วงเทศกาลปัสกา เมืองนี้ครอบคลุมพื้นที่เพียงประมาณ 250 เอเคอร์ โดย 37 เอเคอร์เป็นพื้นที่ของภูเขาพระวิหารไปแล้ว พระวิหารที่งดงามซับซ้อนแห่งนี้ครอบคลุมเนื้อที่ของเมือง

พระเยซูเสด็จเข้ามาทางทิศตะวันออกและลงจากภูเขามะกอกเทศ แล้วน่าจะเสด็จผ่านประตูทองไปยังภูเขาพระวิหาร (ขณะนี้ประตูปิดสนิทแล้ว) การเสด็จเข้าเมืองของพระองค์ทำให้ผู้คนทั้งเมืองต้องตกตะลึง เนื่องจากทุกคนต่างเข้าใจถึงความหมายของการกระทำเชิงสัญลักษณ์ของพระองค์ ฝูงชนที่มากับพระเยซูต่างตะโกนโห่ร้องว่า โฮซันนา ซึ่งคำดั้งเดิมของคำนี้หมายถึง “ช่วยเดี๋ยวนี้” แต่เมื่อเวลาผ่านไปได้พัฒนาไปสู่ความหมายว่า “สรรเสริญพระเจ้า”

ช่วงเวลาที่พระเยซูต้องการทำพันธกิจอย่างลับ ๆ สิ้นสุดลงแล้ว ดังที่พระองค์มักเน้นย้ำในส่วนบทต้น ๆ ของมาระโก บัดนี้พระเยซูเสด็จเข้ากรุงเยรูซาเล็มอย่างเปิดเผยโดยใช้ท่าทางเชิงสัญลักษณ์อย่างที่ยอมรับอย่างกว้างขวางว่าเป็นการปฏิบัติของราชวงศ์ พระองค์เสด็จเข้าไปในพระวิหาร แต่เนื่องจากเวลานั้นเป็นเวลาเย็นแล้ว พระองค์จึงเพียงแต่มองไปบริเวณโดยรอบแล้วกลับไปที่เบธานีพร้อมกับสาวกทั้งสิบสองคน สิ่งที่อาจนำไปสู่การจลาจลหรือการกบฏกลับจบลงด้วยการที่พระองค์เสด็จออกไปอย่างเงียบ ๆ แต่วันรุ่งขึ้นจะแตกต่างจากวันนี้

`แนวคิดเรื่องการขี่ลาก่อให้เกิดความคิดเรื่องความอ่อนน้อมถ่อมตน เหตุใดความอ่อนน้อมถ่อมตนจึงเป็นคุณลักษณะสำคัญโดยเฉพาะสำหรับคริสเตียน เมื่อมองในแง่ของกางเขนคุณลักษณะนี้มีอะไรที่ทำให้เราต้องภูมิใจ`