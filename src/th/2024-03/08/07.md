---
title:  ศึกษาเพิ่มเติม
date:   23/08/2024
---

อ่านหนังสือ ผู้พึงปรารถนาของปวงชน เรื่อง “ทรงอวยพระพรเด็ก ๆ” และ “ท่านยังขาดอยู่อย่างหนึ่ง” หน้า 511-523

“พระเยซูทรงรักเด็ก ๆ อยู่เสมอ พระองค์ทรงยอมรับความเห็นใจแบบเด็ก ๆ ของพวกเขา และความรักของพวกเขาที่แสดงออกอย่างไม่ถูกสิ่งอื่นใดกระทบกระเทือน คำสรรเสริญสนองพระคุณจากริมฝีปากอันบริสุทธิ์ของพวกเขาเป็นดังเสียงดนตรีในพระกรรณของพระองค์และทำให้จิตวิญญาณของพระองค์ที่ถูกกดขี่จากการสัมผัสกับคนเจ้าเล่ห์และหน้าซื่อใจคดมีความสดชื่นขึ้น ไม่ว่าพระผู้ช่วยให้รอดจะเสด็จไปที่ใดความเมตตาปรานีบนพระพักตร์ของพระองค์และความสุภาพอันอ่อนโยนของพระองค์เอาชนะความรักและความมั่นใจของเด็กทั้งหลาย (เอลเลน จี. ไว้ท์, ผู้พึงปรารถนาของปวงชน, หน้า 511)

“สำหรับผู้ที่เป็นเหมือนเช่นผู้ปกครองหนุ่ม คืออยู่ในตำแหน่งที่ได้รับความไว้วางใจสูงและมีทรัพย์สินมากมายอาจดูเหมือนเป็นการเสียสละที่ยิ่งใหญ่เกินไปที่จะสละทุกสิ่งเพื่อติดตามพระคริสต์ แต่นี่เป็นกฎแห่งการประพฤติสำหรับทุกคนที่จะเข้ามาเป็นสาวกของพระองค์ สิ่งใดที่น้อยไปกว่าการเชื่อฟังจะไม่เป็นที่ยอมรับ การยอมจำนนตัวเราเองเป็นแก่นสารสำคัญในคำสอนของพระคริสต์ บ่อยครั้งมันถูกนำเสนอและถูกบัญชาด้วยภาษาที่ดูเหมือนเผด็จการ เพราะไม่มีทางอื่นใดที่จะช่วยมนุษย์ให้รอดได้นอกจากการตัดทิ้งไปซึ่งสิ่งเหล่านั้นที่เมื่อเข้าไปเพลิดเพลินอยู่ด้วยแล้วจะทำให้คนทั้งคนเสื่อมเสียไป (เอลเลน จี. ไว้ท์, ผู้พึงปรารถนาของปวงชน, หน้า 523)

**คำถามเพื่อการอภิปราย**:

`คุณมีวิธีใดบ้างในการช่วยเด็ก ๆ และเยาวชนให้มีความสัมพันธ์กับพระคริสต์และสมาชิกคริสตจักร เหตุใดการทำเช่นนี้จึงเป็นสิ่งสำคัญมาก`

`บางครั้งเราได้ยินคนพูดว่า พวกเขาไม่สนใจเรื่องเงินทอง ซึ่งไม่เป็นความจริง ทุกคนต่างสนใจเงินทอง และอันที่จริงก็ไม่ผิดอะไร ถ้าอย่างนั้น อะไรคือปัญหาของเรื่องการเงิน และเหตุใดคริสเตียนที่ซื่อสัตย์ไม่ว่าจะร่ำรวยหรือยากจน จะต้องระมัดระวังในเรื่องของเงินทอง`

`หากพระเยซูจะถามคุณว่า “คุณต้องการให้เราทำอะไรเพื่อคุณ” คุณจะตอบว่าอย่างไร`

`คำนึงถึงคำตรัสของพระเยซูใน มาระโก 10:43-45 การใช้ชีวิตเช่นนั้นหมายความว่าอย่างไร เราเรียนรู้ที่จะเป็นผู้ปรนนิบัติแทนที่เป็นนายได้อย่างไร ข้อพระคัมภีร์นี้มีความหมายอย่างไรต่อการดำเนินชีวิตและการมีปฏิสัมพันธ์ของเรากับผู้อื่น`