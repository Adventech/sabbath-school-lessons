---
title:  สิ่งน่ารังเกียจที่ก่อให้เกิดความหายนะ
date:   03/09/2024
---

`อ่าน มาระโก 13:14-18 “สิ่งน่ารังเกียจที่ก่อให้เกิดความหายนะ” คืออะไร พระเยซูทรงให้ข้อบ่งชี้อะไรถึงความหมายของข้อความนี้`

พระเยซูทรงมาถึงประเด็นสำคัญของการสนทนาในเรื่องการล่มสลายของกรุงเยรูซาเล็มใน มาระโก 13:14 พระองค์ทรงกล่าวถึง “สิ่งน่ารังเกียจที่ก่อให้เกิดความหายนะ” องค์พระผู้เป็นเจ้ากล่าวว่าผู้อ่านควรเข้าใจ พระองค์ทรงใช้ถ้อยคำเช่นนี้เพื่อชี้นำสาวกไปที่พระธรรมดาเนียล เนื่องจากคำศัพท์นี้ปรากฎในดาเนียล 9:27; ดาเนียล 11:31; และดาเนียล 12:11 โดยมีคำอ้างอิงคล้ายคลึงกันใน ดาเนียล 8:13

`อ่าน ดาเนียล 9:26, 27 ใครคือ “ท่านผู้ถูกเจิม” และใครคือ “ประมุขผู้ที่จะมา”`

คำว่า “ท่านผู้ถูกเจิม” ในดาเนียล 9:26 ในคำภาษาฮีบรูคือ māšiaḥ ซึ่งในภาษาอังกฤษคือคำว่า พระเมสสิยาห์ (Messiah) หากเราศึกษาดาเนียล 9:24-27 อย่างละเอียด เราจะเห็นได้ชัดว่าท่านผู้ถูกเจิมหมายถึงการเสด็จมาขององค์พระเยซูคริสต์

แล้วใครคือ “ประมุขผู้ที่จะมา” ใครจะนำหายนะมาสู่กรุงเยรูซาเล็ม เมืองนี้ถูกทำลายโดยนายพลทิตัสแห่งโรมัน ดังนั้นจึงดูสมเหตุสมผลที่จะกล่าวว่า “ประมุขผู้ที่จะมา” ที่ดาเนียล 9:26, 27 กล่าวถึงคือนายพลทิตัส ทั้งสองบุคคลนี้มีความเชื่อมโยงระหว่างการปฏิบัติต่อพระเมสสิยาห์กับชะตากรรมของเมือง ซึ่งหมายความว่าการกระทำหรือเหตุการณ์ที่เกี่ยวข้องกับพระเมสสิยาห์มีส่วนทำให้กรุงเยรูซาเล็มล่มสลาย

แล้ว “สิ่งน่ารังเกียจที่ก่อให้เกิดความหายนะ” ตามที่พระเยซูตรัสเมื่อกล่าวถึงดาเนียลหมายความว่าอย่างไร น่าเสียดายที่นักวิชาการหลายคนเชื่อว่าสิ่งที่น่ารังเกียจนี้คืออันติโอคัส เอพิฟาเนสที่ดูหมิ่นพระวิหารด้วยการทำลายในศตวรรษที่สองก่อนคริสตศักราช อย่างไรก็ตาม แนวคิดนี้ไม่สมเหตุสมผลเลย พระเยซูทรงบรรยายถึง “สิ่งน่ารังเกียจที่ก่อให้เกิดความหายนะ” ว่าเป็นบางสิ่งที่จะเกิดขึ้นหลังจากเวลาของพระองค์บนโลกนี้ ดังนั้นจึงเป็นไปไม่ได้ที่เหตุการณ์นี้จะเกิดขึ้นสองศตวรรษก่อนที่พระคริสต์จะมาทำพันธกิจบนโลก

ในทางกลับกัน สิ่งที่น่าสะอิดสะเอียนน่าจะหมายถึงการปลูกฝังมาตรฐานนอกรีตของชาวโรมันในอิสราเอลเมื่อกรุงเยรูซาเล็มถูกล้อมในช่วงปลายคริสตศักราช 60 เหตุการณ์นี้เป็นสัญญานให้คริสเตียนหลบหนี และพวกเขาก็เอาใจใส่คำเตือนนี้และหลบหนีไป

`วันพุธกรุงเยรูซาเล็มล่มสลายดังที่พระองค์ทรงพยากรณ์ไว้ ช่วยให้เราเรียนรู้ที่จะวางใจในพระองค์ พระคัมภีร์ และคำพยากรณ์ทั้งหมดได้อย่างไร`