---
title:  จุดเริ่มต้นของข่าวประเสริฐ
date:   29/06/2024
---

### อ่านข้อพระคัมภีร์สำหรับบทเรียนสัปดาห์นี้
กิจการ 13:1-5, 13; กิจการ 15:36-39; มาระโก 1:1-15; อิสยาห์ 40:3; ดาเนียล 9:24-27

> <p>ข้อควรจำ</p>
> “หลังจากยอห์นถูกจับแล้ว พระเยซูเสด็จมายังแคว้นกาลิลี ทรงประกาศข่าวประเสริฐของพระเจ้า โดยตรัสว่า “ ‘เวลากำหนดมาถึงแล้วและแผ่นดินของพระเจ้าก็มาใกล้แล้ว จงกลับใจใหม่ และเชื่อข่าวประเสริฐ’ ”(มาระโก 1:14, 15)

ใครเป็นผู้เขียนพระธรรมมาระโก และเหตุใดจึงต้องเขียน ไม่มีพระกิตติคุณฉบับใดกล่าวถึงผู้แต่ง อย่างมากที่สุดพระธรรมที่กล่าวถึงผู้แต่งก็คือ พระธรรมยอห์น ที่กล่าวว่าเป็นสาวกคนที่พระองค์ทรงรัก (ดูใน ยอห์น 21:20, 24)

อย่างไรก็ตาม ตั้งแต่ยุคสมัยแรก ๆ ผู้คนเชื่อมโยงพระกิตติคุณแต่ละเล่มเข้ากับอัครสาวก (มัทธิว, ยอห์น) หรือกับเพื่อนของอัครสาวก ตัวอย่างเช่น พระธรรมลูกาเชื่อมโยงกับเปาโล (ดูใน โคโลสี 4:14; 2 ทิโมธี 4:11; ฟีเลโมน 1:24) พระธรรมมาระโกเชื่อมโยงกับเปโตร (ดูใน 1 เปโตร 5:13)

แม้ว่าผู้เขียนมาระโกไม่เคยเอ่ยชื่อของตนในข่าวสารที่เขียนนั้น แต่ผู้นำคริสตจักรยุคแรกระบุว่าผู้เขียนพระธรรมมาระโกก็คือ ยอห์น มาระโก ซึ่งเป็นเพื่อนผู้เดินทางไปกับเปาโลและบารนาบัสเป็นครั้งคราว (กิจการ 13:2, 5) และต่อมาได้เป็นผู้ร่วมงานของเปโตร (1 เปโตร 5:13)

สิ่งแรกที่เราจะศึกษาในสัปดาห์นี้คือการทำความรู้จักกับมาระโกตามที่พระคัมภีร์บันทึกไว้ เรียนรู้จากความล้มเหลวในชีวิตช่วงแรกของเขาและการเปลี่ยนแปลงกลับมาในท้ายที่สุด จากนั้นเราจะศึกษาและเจาะลึกถึงจุดเริ่มต้นของพระธรรมมาระโก โดยมองไปข้างหน้าว่าเรื่องราวจะดำเนินไปทิศทางใดและมองย้อนกลับเพื่อดูว่า เหตุใดผู้สอนศาสนาที่เผชิญกับความล้มเหลวแล้วเปลี่ยนแปลงชีวิตจึงเขียนข่าวสารเช่นนั้น