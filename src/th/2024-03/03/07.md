---
title:  ศึกษาเพิ่มเติม
date:   19/07/2024
---

อ่านหนังสือ ผู้พึงปรารถนาแห่งปวงชน ของนาง เอลเลน จี. ไว้ท์. เรื่อง “เลวีมัทธิว” หน้า 272-280 และเรื่อง “วันสะบาโต” หน้า 281-289

“เมื่อมีคนถามพระเยซูว่า ‘การรักษาโรคในวันสะบาโตนั้นต้องห้ามหรือไม่’ พระองค์ตรัสตอบว่า ‘ถ้าใครในพวกท่านพาแกะตัวหนึ่ง และแกะตัวนั้นตกบ่อในวันสะบาโต คนนั้นก็จะฉุดลากแกะตัวนั้นขึ้นมาไม่ใช่หรือ มนุษย์คนหนึ่งย่อมประเสริฐยิ่งกว่าแกะมากทีเดียว เพราะฉะนั้นจึงอนุญาตให้ทำการดีได้ในวันสะบาโต’ มัทธิว 12:10-12

“ผู้สอดแนมทั้งหลายไม่กล้าตอบพระเยซูเมื่ออยู่ต่อหน้ามหาชนเพราะกลัวว่าจะนำพาตัวเองตกลงสู่ความยุ่งยาก พวกเขายอมปล่อยให้คนหนึ่งตกอยู่ในความทุกข์มากกว่าที่จะทำผิดกฎระเบียบประเพณี ในขณะที่จะปลดปล่อยสัตว์เดรัจฉานให้พ้นทุกข์ เนื่องจากจะนำความสูญเสียมายังเจ้าของสัตว์หากปล่อยปละละเลยสัตว์ตัวนั้นไป ด้วยการทำเช่นนี้พวกเขาเอาใจใส่สัตว์เดรัจฉานมากกว่ามนุษย์ผู้ที่ได้รับการทรงสร้างตามแบบพระฉายาของพระเจ้า เรื่องนี้แสดงให้เห็นถึงงานของศาสนาเทียมเท็จทั้งหมด ศาสนาเทียมเท็จเหล่านี้มีจุดเริ่มต้นจากความปรารถนาของมนุษย์ที่จะยกชูตนเองให้เหนือพระเจ้า แต่สุดท้ายทำให้มนุษย์ตกต่ำถอยลงไปยิ่งกว่าสัตว์เดรัจฉานเสียอีก ศาสนาใดที่ต่อสู้กับอำนาจยิ่งใหญ่ของพระเจ้าก็ปล้นเอาสง่าราศีของมนุษย์ซึ่งเป็นของเขาเมื่อพระเจ้าทรงสร้างโลกและซึ่งจะคืนให้ในพระคริสต์ ศาสนาเทียมเท็จสอนผู้นับถือว่าให้ละเลยความต้องการของมนุษย์ ความทุกข์และสิทธิของเขา พระกิตติคุณเชิดชูคุณค่าของมวลมนุษยชาติว่าเป็นผลการไถ่ด้วยพระโลหิตของพระคริสต์ และสอนให้ดูแลความต้องการและความทุกข์ยากของมนุษย์ พระยาเวห์ตรัสว่า ‘เราจะทำให้การหาคนนั้นยากกว่าการหาทองคำนพคุณและการหามนุษย์ยากกว่าการหาทองคำแห่งโอฟีร์’ อิสยาห์ 13:12 ” (เอลเลน จี. ไว้ท์, ผู้พึงปรารถนาของปวงชน, หน้า 286, 287)

**คำถามเพื่อการอภิปราย**:

`คริสตจักรของคุณมีกลยุทธ์หรือแนวทางปฏิบัติใดที่ช่วยให้คุณและโบสถ์ท้องถิ่นไวต่อบุคคลที่ได้รับความทุกข์ทรมานที่อยู่อย่างเงียบ ๆ เช่น คนง่อยในมาระโก 2`

`ลองคิดดูว่าผู้นำศาสนาที่ปฏิเสธพระเยซูถูกความเกลียดชัง ประเพณี หลักความเชื่อ และศาสนาโดยทั่วไปทำให้มืดบอดจนแม้แต่การอัศจรรย์ของพระองค์ที่ควรจะเปิดใจพวกเขา ก็ไม่อาจทำให้พวกเขามองเห็นได้ เราจะระวังไม่ให้สิ่งที่คล้ายกันนี้เกิดขึ้นกับเราได้อย่างไร`

`โบสถ์ท้องถิ่นของคุณจะเป็น “ครอบครัว” สำหรับผู้ที่ถูกครอบครัวทางสายเลือดปฏิเสธเพราะความเชื่อได้อย่างไร`

`พิจารณาคำถามเรื่อง “บาปที่อภัยโทษไม่ได้” จงอภิปรายในชั้นเรียนว่าวลีนี้หมายความว่าอะไร และเราจะแน่ใจได้อย่างไรว่าเราจะไม่กระทำบาปลักษณะนี้`