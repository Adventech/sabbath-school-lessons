---
title:  ความขัดแย้ง
date:   13/07/2024
---

### อ่านข้อพระคัมภีร์สำหรับบทเรียนสัปดาห์นี้
มาระโก 2:1-3:6; มีคาห์ 6:6-8; 1 ซามูเอล 21:1-6; มาระโก 3:20-35; ลูกา 12:53; ลูกา 14:26

> <p>ข้อควรจำ</p>
> “พระองค์จึงตรัสกับพวกเขาว่า ‘วันสะบาโตนั้นทรงตั้งไว้เพื่อมนุษย์ ไม่ได้ทรงสร้างมนุษย์ไว้เพื่อวันสะบาโต เพราะฉะนั้นบุตรมนุษย์เป็นเจ้าเป็นนายเหนือวันสะบาโตด้วย’ ” (มาระโก 2:27, 28)

มาระโก 2:1-3:6 บันทึกเรื่องราว 5 เรื่องที่อธิบายคำสอนของพระเยซูที่ตรงข้ามกับคำสอนของผู้นำศาสนา เรื่องราวเหล่านี้มีรูปแบบเฉพาะ โดยแต่ละเรื่องเชื่อมโยงกับเรื่องที่อยู่ก่อนหน้า เรื่องสุดท้ายวนซ้ำกลับมาเชื่อมโยงกับเรื่องแรก

เรื่องราวแต่ละเรื่องแสดงให้เห็นแง่มุมต่าง ๆ ในพระลักษณะของพระเยซู ดังตัวอย่างใน มาระโก 2:10, 17, 20, 28 บทเรียนสำหรับวันอาทิตย์ วันจันทร์ และวันอังคารจะเจาะลึกความหมายของเรื่องราวเหล่านี้และคำตรัสของพระคริสต์ในแต่ละเรื่องมากยิ่งขึ้น

มาระโก 3:20-35 เป็นหัวข้อที่จะศึกษาสำหรับวันพุธและวันพฤหัสบดี

นอกจากนี้ เราจะศึกษาตัวอย่างวิธีการเล่าเรื่องที่ผู้เขียนพระกิตติคุณใช้ที่เรียกว่า “การดำเนินเรื่องแบบแซนด์วิช (Sandwich Stories)” รูปแบบการเล่าเรื่องเช่นนี้ปรากฏในพระธรรมมาระโกอย่างน้อยหกครั้ง โดยในแต่ละเหตุการณ์มีการเน้นย้ำประเด็นสำคัญเกี่ยวกับพระลักษณะของพระเยซูและบทบาทของพระองค์ในฐานะพระเมสสิยาห์ และรวมถึงลักษณะของการเป็นสาวก

สัปดาห์นี้ เราจะอ่านเรื่องราวของพระเยซูและศึกษาจากเรื่องเหล่านี้