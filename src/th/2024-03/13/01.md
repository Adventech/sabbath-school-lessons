---
title:  องค์พระผู้เป็นเจ้าผู้ทรงฟื้นคืนพระชนม์
date:   21/09/2024
---

### อ่านข้อพระคัมภีร์สำหรับบทเรียนสัปดาห์นี้
มาระโก 15:42-47; มาระโก 16; โคโลสี 2:10-12; 1 โครินธ์ 15:1-8; ดาเนียล 9:24-27; ยอห์น 20:11-18

> <p>ข้อควรจำ</p>
> “ชายหนุ่มคนนั้นบอกพวกนางว่า ‘อย่ามัวตะลึงอยู่เลย พวกท่านมาหาพระเยซูชาวนาซาเร็ธผู้ทรงถูกตรึงที่กางเขนซินะ พระองค์ทรงเป็นขึ้นมาแล้ว พระองค์ไม่ได้อยู่ที่นี่ จงดูที่ที่วางพระศพของพระองค์เถิด’ ” (มาระโก 16:6)

การตรึงกางเขนของพระเยซูได้ทำลายความหวังและความเชื่อของเหล่าสาวก เป็นสุดสัปดาห์ที่มืดมนสิ้นหวังสำหรับพวกเขา เพราะพวกเขาไม่เพียงแต่ต้องต่อสู้กับความตายของพระอาจารย์ของพวกเขาเท่านั้น แต่ยังกลัวที่จะสูญเสียชีวิตของตนด้วย (ยอห์น 20:19)

บทที่ 16 เป็นบทสุดท้ายของพระธรรมมาระโก เราจะศึกษาสิ่งที่เกิดขึ้นหลังจากการสิ้นพระชนม์ของพระองค์

ประการแรก เราจะศึกษาช่วงเวลาที่พระเยซูฟื้นคืนพระชนม์ และเหตุใดพวกผู้หญิงจึงไปที่อุโมงค์ในเช้าวันอาทิตย์ บางครั้งผู้เชื่อแอ๊ดเวนตีสเลี่ยงที่จะพูดถึงเช้าแห่งการฟื้นคืนพระชนม์ เพราะเป็นวิธีที่หลายคนใช้สนับสนุนให้วันอาทิตย์เป็นวันศักดิ์สิทธิ์ แต่เราจะมุ่งเน้นไปที่การชื่นชมยินดีในพระเยซูที่ฟื้นคืนพระชนม์ในวันอาทิตย์ แม้ว่าจะมีหลักข้อเชื่อที่ไม่ถูกต้องเกิดขึ้นจากการนี้ก็ตาม

ประการที่สอง จากนั้นบทเรียนสัปดาห์นี้จะอธิบายข้อพระคัมภีร์ส่วนแรกของบทที่ 16 และเชื่อมโยงกับหัวข้อที่เกิดซ้ำในพระธรรมทั้งเล่ม เราจะศึกษาแนวคิดเหล่านี้ในบทเรียนวันจันทร์และวันอังคาร

ประการที่สาม สรุปสัปดาห์ของบทเรียน เราจะเจาะลึกส่วนที่เหลือของมาระโก 16 ในวันพุธและพฤหัสบดี และพิจารณาถึงพันธกิจที่เราได้รับ การศึกษานี้จะจบลงด้วยการท้าทายผู้อ่านพระธรรมมาระโกให้เผยแพร่พระกิตติคุณไปทั่วโลก