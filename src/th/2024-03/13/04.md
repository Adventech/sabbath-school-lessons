---
title:  ผู้หญิงที่อุโมงค์
date:   24/09/2024
---

`อ่าน มาระโก 16:1-8 เกิดอะไรขึ้น และหญิงเหล่านั้นมีปฏิกิริยาอย่างไรในตอนแรก`

ผู้อ่านต่างรู้ดีตั้งแต่แรกเริ่มของพระกิตติคุณแล้วว่าพระเยซูทรงเป็นพระเมสสิยาห์ แต่ตามที่บันทึกไว้ในข้อพระคัมภีร์ บุคคลแรกที่ประกาศอย่างเปิดเผยว่าพระองค์ทรงเป็นพระเมสสิยาห์ ซึ่งไม่ถูกผีเข้าสิงคือเปโตร ดังที่บันทึกไว้ในมาระโก 8:29 และการประกาศนี้ไม่ได้เกิดขึ้นจนถึงครึ่งเล่มของพระธรรมเล่มนี้

จะเห็นได้ตลอดพระธรรมมาระโกว่า พระเยซูทรงบอกประชาชนให้เงียบ ไม่ให้เปิดเผยพระลักษณะของพระองค์หรือบอกเกี่ยวกับการอัศจรรย์ที่พระองค์ทรงรักษาพวกเขา ในมาระโก 1:44 พระเยซูทรงห้ามคนโรคเรื้อนไม่ให้บอกใครเกี่ยวกับการรักษาของเขา ในมาระโก 5:43 พระองค์ทรงบอกไยรัสและภรรยาไม่ให้พูดถึงการเป็นขึ้นจากความตายของลูกสาว ในมาระโก 7:36 พระองค์ทรงบอกกับคนกลุ่มหนึ่งไม่ให้บอกคนอื่นเกี่ยวกับการรักษาคนหูหนวกและเป็นใบ้ แล้วพระองค์ทรงบัญชาสาวกของพระองค์ไม่ให้บอกผู้คนว่าพระองค์ทรงเป็นพระเมสสิยาห์ (มาระโก 8:30; ศึกษาในมาระโก 9:9) แน่นอนว่าเหตุผลหลักที่พระเยซูทรงบอกพวกเขาให้นิ่งเงียบคือ เพื่อให้โอกาสพระองค์เองทำพันธกิจให้สำเร็จตามคำพยากรณ์ที่พบในดาเนียล 9:24-27

บัดนี้ในฉากนี้ แม้พวกผู้หญิงจะได้รับแจ้งถึงการฟื้นคืนพระชนม์ของพระเยซูแล้ว พวกเธอก็พากันหนีจากอุโมงค์ด้วยอาการตื่นกลัวและประหลาดใจ และพวกเธอก็ไม่ได้พูดถึงสิ่งที่เกิดขึ้นเลย อย่างน้อยก็ในตอนแรก

อย่างไรก็ตาม ความเงียบงันนั้นอยู่ได้ไม่นาน เมื่อเราอ่านมาถึงช่วงท้ายของพระธรรมมาระโก เราเข้าใจว่าอย่างไร “พวกสาวกจึงออกไปเทศนาสั่งสอนทุกแห่งหน และองค์พระผู้เป็นเจ้าทรงร่วมงานกับพวกเขาและทรงสนับสนุนคำสอนของพวกเขา ด้วยการให้มีหมายสำคัญประกอบคำสอน” (มาระโก 16:20)

ดังนั้น เจตนารมณ์ของการนิ่งเงียบของพระเยซู ไม่ว่าจะเป็นพระลักษณะของพระองค์หรือสิ่งที่พระองค์ทรงทำจะต้องกระจายออกไป พระธรรมมาระโกจบลงด้วยการเทศนาของเหล่าสาวก “ทุกแห่งหน”

`เหตุใดเราจึงไม่ควรนิ่งเฉยกับการประกาศพระเยซูและสิ่งที่พระองค์ทรงกระทำ คุณจะบอกใครได้บ้างเกี่ยวกับพระเยซูและแผนการแห่งความรอดของพระองค์`