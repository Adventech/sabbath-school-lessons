---
title:  ผู้มีร่างกายสมบูรณ์ในบึงไฟนรก
date:   15/08/2024
---

`อ่าน มาระโก 9:42-50 อะไรเชื่อมโยงคำสอนของพระเยซูเข้าด้วยกัน`

ประการแรก ข้อพระคัมภีร์เหล่านี้ดูเหมือนเป็นการรวบรวมคำสอนที่ไม่เกี่ยวข้องกันของพระเยซูมารวมเข้าด้วยกันโดยไม่มีสัมผัสคล้องจองหรือเหตุผลที่เข้ากันได้ อย่างไรก็ตาม เมื่อพิจารณาอย่างละเอียดยิ่งขึ้นจะเห็นว่าเป็นคำสอนที่ต่อเนื่องกัน ซึ่งมีคำเชื่อมโยงกับคำก่อนหน้า จุดสำคัญหลักของข้อความนี้อยู่ที่คำศัพท์สามคำที่เป็นแนวทางในการสอน โดยดำเนินข้อความไปทีละขั้นตอน คือ “สาเหตุของบาป” “ไฟ” และ “เกลือ”

คำสอนแรกเป็นเรื่องเกี่ยวกับ “ผู้เล็กน้อย” ซึ่งหมายถึงผู้เชื่อใหม่ในอาณจักรของพระเจ้า อาจารย์และผู้นำได้รับหน้าที่ให้ดูแลผู้กลับใจใหม่เหล่านี้ด้วยความระมัดระวังเป็นพิเศษ คล้ายคลึงกับการปฏิบัติในพระคัมภีร์พันธสัญญาเดิมที่ให้ดูแลผู้อ่อนแอที่สุดในสังคมสมัยโบราณ ได้แก่ หญิงม่าย เด็กกำพร้า และคนต่างชาติ พระเยซูตรัสแบบอติพจน์ว่า การถูกโยนลงในทะเลก็ดีกว่าเป็นเหตุให้ “ผู้เล็กน้อยเหล่านี้สักคนหนึ่ง” ต้องทำบาปผิด

คำถามที่สองก็ได้รับคำตอบเชิงลบเช่นกัน พระเยซูมิได้ทรงกำลังสอนเรื่องนรกที่ถูกเผาไหม้ชั่วกัปชั่วกัลป์ เรารู้ได้อย่างไร ประการแรกข้อความนี้ให้แนวคิดที่น่าขบขัน ลองนึกภาพผู้คนเข้าสู่เมืองสวรรค์ด้วยตาข้างเดียวหรือเท้าข้างเดียวหรือมือข้างเดียว แล้วลองนึกภาพคนที่มีสุขภาพดีที่กำลังจะตกนรก มันควรจะกลับกันมิใช่หรือ คนมีสุขภาพดีในนรกหรือ นั่นเป็นเรื่องที่ชวนให้ขัน เรื่องตลกขบขันที่เป็นองค์ประกอบของหัวข้อที่จริงจังนี้บ่งบอกว่าพระเยซูกำลังใช้โวหาร อติพจน์หรือการกล่าวเกินจริงเพื่ออธิบายประเด็นนี้ เราควรให้ความสำคัญกับบาปอย่างจริงจัง โดยกล่าวเป็นนัยว่า การสูญเสียมือ เท้า หรือตาก็ยังดีกว่าการทำบาป

ส่วนในเรื่องของนรกที่เป็นนิรันดร์หมายถึง ผลลัพธ์อันเป็นนิรันดร์ ไม่ใช่ไฟในนรกที่เผาไหม้ไม่มีวันดับ “พระเจ้าทรงรักโลกดังนี้ คือได้ประทานพระบุตรองค์เดียวของพระองค์ เพื่อทุกคนที่วางใจในพระบุตรนั้นจะไม่พินาศ แต่มีชีวิตนิรันดร์” (ยอห์น 3:16) ผู้ที่หลงหายจะไม่ถูกเผาเป็นนิตย์ แต่พวกเขาจะพินาศตลอดไป ซึ่งแตกต่างกันอย่างชัดเจน