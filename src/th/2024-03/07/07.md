---
title:  ศึกษาเพิ่มเติม
date:   16/08/2024
---

อ่านหนังสือ ผู้พึงปรารถนาของปวงชน ของนาง เอลเลน จี. ไว้ท์. เรื่อง “พันธกิจ” และ “ใครยิ่งใหญ่ที่สุด” หน้า 426-446

“ความอ่อนน้อมถ่อมตนจะต้องมาก่อนที่จะได้เกียรติยศ เพื่อจะได้อยู่ตรงตำแหน่งในที่สูงส่งต่อหน้ามนุษย์ พระเจ้าแห่งฟ้าสวรรค์ทรงเลือกคนทำงานรับใช้ที่รับหน้าที่อันต่ำต้อยต่อเบื้องพระเจ้าอย่างเช่นยอห์นผู้ให้บัพติศมา สาวกที่มีลักษณะเหมือนเด็กเล็กมากที่สุดจะเป็นผู้ร่วมทำงานเพื่อพระเจ้าที่มีประสิทธิภาพมากที่สุด ชาวสวรรค์ร่วมมือกับคนที่แสวงหาทางเพื่อช่วยจิตวิญญาณให้รอดแต่ไม่ใช่เพื่อยกตนเองขึ้นให้สูง” (เอลเลน จี. ไว้ท์, ผู้พึงปรารถนาแห่งปวงชน, หน้า 436)

“โดยความเปรียบเทียบที่เรามีเหนือกว่าคนอื่น ไม่ว่าจะเป็นการศึกษาและการขัดเกลาให้สุภาพยิ่งขึ้น ความสูงศักดิ์ของลักษณะอุปนิสัย การฝึกฝนในทางของคริสเตียน ประสบการณ์ด้านศาสนา เราเป็นหนี้ของคนที่ได้รับสิทธิพิเศษที่น้อยกว่า เท่าที่อยู่ในอำนาจที่เราจะทำได้เราต้องคอยรับใช้พวกเขา หากเราเข้มแข็งเราจะต้องยกแขนของคนที่อ่อนแอ ทูตสวรรค์แห่งพระสิริที่คอยเฝ้าอยู่เฉพาะพระพักตร์พระบิดาของเราผู้สถิตในสวรรค์มีความสุขที่ได้คอยรับใช้บุตรน้อย ๆ ของพระองค์ จิตวิญญาณที่อ่อนกำลัง ที่มีลักษณะอุปนิสัยอันเป็นที่น่ารังเกียจมากมายจะต้องได้รับการดูแลพิเศษอยู่ภายใต้พวกเขา ทูตสวรรค์จะอยู่ในที่ที่พวกเขาต้องการมากที่สุดเสมอ อยู่กับผู้ที่ต้องต่อสู้อย่างหนักที่สุดกับตัวของเขาเองและอยู่ในสภาพแวดล้อมอันสิ้นหวังที่สุดและในพันธกิจนี้ผู้ติดตามของพระคริสต์จะร่วมมือประสานกัน” (หน้า 440)

**คำถามเพื่อการอภิปราย**:

`อ่าน มาระโก 8:27-29 อีกครั้ง คุณยอมรับพระเยซูว่าเป็นพระคริสต์ต่อหน้าผู้อื่นบ่อยแค่ไหน`

`ความสมดุลที่เหมาะสมระหว่างประสบการณ์สูงสุดกับพระคริสต์กับประสบการณ์ธรรมดาของการปรนนิบัติรับใช้ผู้อื่นเป็นอย่างไร`

`อภิปรายในชั้นเรียนถึงคำตอบที่เกี่ยวกับความยิ่งใหญ่ท้ายบทเรียนวันพุธ คุณคิดว่าอะไรคือความแตกต่างระหว่างวิธีที่โลกมองความยิ่งใหญ่กับวิธีที่พระเจ้ามอง ใครบ้างที่โลกถือว่ายิ่งใหญ่แต่พระเจ้าอาจไม่เห็นด้วย ในทางกลับกัน ใครบ้างที่พระเจ้าถือว่ายิ่งใหญ่แต่ทางโลกกลับเพิกเฉยหรือดูหมิ่น ความแตกต่างนี้บอกเราว่าอุดมคติของโลกนี้บิดเบี้ยวเพียงใด`

`เราเรียนรู้ที่จะมองบาปอย่างจริงจังได้อย่างไร ดังที่พระเยซูตรัสไว้ว่า หากคุณจะต้องพิการก็ยังดีกว่าทำบาป`