---
title:  จากภายในสู่ภายนอก
date:   03/08/2024
---

### อ่านข้อพระคัมภีร์สำหรับบทเรียนสัปดาห์นี้
มาระโก 7; อิสยาห์ 29:13; อพยพ 20:12; มาระโก 8:11-21

> <p>ข้อควรจำ</p>
> “ไม่มีสิ่งใดภายนอกที่เข้าไปภายในมนุษย์แล้วจะทำให้มนุษย์เป็นมลทินได้ แต่สิ่งที่ออกมาจากภายในมนุษย์นั่นแหละที่ทำให้มนุษย์เป็นมลทิน” (มาระโก 7:15)

สัปดาห์นี้เราจะศึกษามาระโก 7 และครึ่งแรกของมาระโก 8 ในตอนต้นของมาระโก 7 ความขัดแย้งถูกปลุกปั่นให้เกิดขึ้นเนื่องจากพระเยซูทรงปฏิเสธประเพณีทางศาสนา อย่างไรก็ตาม พระองค์ทรงกระทำในลักษณะที่สอดคล้องกับสิ่งที่เกี่ยวข้องกับชีวิตคริสเตียนในปัจจุบันอย่างน่าประทับใจ

จากนั้นพระเยซูทรงให้คำปริศนาที่ไขประตูสู่ความเข้าใจอย่างแท้จริงว่าจริง ๆ แล้วความเชื่อนั้นเป็นอย่างไร

ต่อจากนั้นพระองค์เสด็จไปยังเมืองไทระและเมืองไซดอน และได้พบกับหญิงคนหนึ่งซึ่งเป็นเพียงบุคคลเดียวในพระกิตติคุณที่สามารถต่อรองกับพระเยซูได้ บทสนทนาของพระองค์กับเธอนั้นโดดเด่น และภายใต้การต่อกรกันนั้นมีบทสนทนาลับที่ผู้หญิงคนนั้นสามารถเข้าใจได้ และเนื่องจากความเชื่อของเธอ พระเยซูจึงทรงตอบรับคำร้องขอของเธอ

พระเยซูทรงให้การรักษาอีกครั้งหนึ่งในมาระโก 7 ซึ่งเผยให้เห็นความจริงที่สำคัญว่า ไม่ว่าการอัศจรรย์จะน่าประทับใจเพียงใด แต่บ่อยครั้งก็ไม่เพียงพอต่อจิตใจที่ปิดรับความจริง อันที่จริงแล้ว การอัศจรรย์ดังกล่าวจะส่งผลดีอะไรแก่ผู้นำศาสนาที่ปฏิเสธพระเยซู?

เราจะศึกษาในมาระโก 8 ถึงความสำคัญของขนมปังซึ่งเป็นสัญลักษณ์ของคำสอนและประเพณี เรื่องราวเหล่านี้ให้บทเรียนอันยิ่งใหญ่ของความหมายและการปฏิบัติในชีวิตทางศาสนา