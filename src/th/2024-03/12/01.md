---
title:  การพิพากษาไต่สวนและการตรึงกางเขน
date:   14/09/2024
---

### อ่านข้อพระคัมภีร์สำหรับบทเรียนสัปดาห์นี้
มาระโก 15; ลูกา 13:1; สุดุดี 22:18; ยอห์น 20:24-29; ยอห์น 1:1-3; ดาเนียล 9:24-27

> <p>ข้อควรจำ</p>
> “พอถึงบ่ายสามโมง พระเยซูก็ทรงร้องเสียงดังว่า ‘เอโลอี เอโลอี ลามา สะบักธานี’ แปลว่า ‘พระเจ้าของข้าพระองค์ พระเจ้าของข้าพระองค์ ทำไมพระองค์ทรงทอดทิ้งข้าพระองค์” (มาระโก 15:34)

มาระโก 15 เป็นหัวใจของการบรรยายเรื่องความรักแห่งการเสียสละ ซึ่งครอบคลุมถึงการไต่สวนพระเยซู การกล่าวโทษพระองค์ การเยาะเย้ยของทหาร การตรึงกางเขน และการสิ้นพระชนม์และฝังพระศพ บทนี้ให้รายละเอียดของเหตุการณ์ได้อย่างชัดเจน อาจเป็นเพราะผู้เขียนต้องการนำเสนอข้อเท็จจริงโดยไม่ปรุงแต่งใด ๆ

บทนี้ทั้งบทมีการใช้รูปแบบการเล่าแบบย้อนแย้งแฝงนัย ฉะนั้นแล้ว จำเป็นต้องเข้าใจคำจำกัดความที่ชัดเจนของการใช้รูปแบบย้อนแย้งแฝงนัยนี้

การใช้ถ้อยคำย้อนแย้งนั้นมักมีองค์ประกอบสามประการ (1) ความหมายสองระดับ (2) ทั้งสองระดับนั้นแตกต่างกันหรือขัดแย้งกัน และ (3) บางคนไม่รู้ถึงรูปแบบย้อนแย้งแฝงนัยและไม่เข้าใจว่าตนเองนั่นแหละที่จะต้องประสบผลที่ตามมา

สัปดาห์นี้เราจะเห็นตั้งแต่คำถามของปีลาตที่ถามว่า “เจ้าเป็นกษัตริย์ของพวกยิวหรือ” ไปจนถึงทหารที่เยาะเย้ย รวมทั้งป้ายบนไม้กางเขนที่เยาะเย้า และผู้นำศาสนาที่เยาะเย้ยว่า “เขาช่วยคนอื่นให้รอดได้ แต่ช่วยตัวเองไม่ได้” ไปจนถึงการปรากฏตัวอย่างไม่คาดคิดของโยเซฟแห่งอาริมาเธีย บทนี้เต็มไปด้วยรูปแบบย้อนแย้งแฝงนัยอันแสนเจ็บปวดที่ยังคงเปิดเผยความจริงอันทรงพลังเกี่ยวกับการสิ้นพระชนม์ของพระเยซูและความสำคัญของการสิ้นพระชนม์