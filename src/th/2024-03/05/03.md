---
title:  คุณได้ยินเสียงกระซิบเหนือเสียงตะโกนไหม
date:   29/07/2024
---

`อ่าน มาระโก 5:1-20 เราเรียนรู้เกี่ยวกับความขัดแย้งครั้งยิ่งใหญ่จากเรื่องที่น่าอัศจรรย์ใจนี้และฤทธิ์อำนาจของพระเยซูอย่างไร`

หากเหตุการณ์ในค่ำคืนนั้นที่เกิดขึ้นบนทะเลสาบเป็นเรื่องที่น่าจดจำ เรื่องราวของการเดินทางมาถึงเก-ราซาในเช้าวันรุ่งขึ้นก็น่าประทับใจไม่แพ้กัน รายละเอียดในประวัติความเป็นมาของชายที่ถูกผีสิงนั้นน่าสะเทือนใจ เขาอาศัยอยู่ในอุโมงค์ฝังศพ ใช้ชีวิตโดยไม่อยู่ภายใต้ข้อกำหนดใด ๆ และเอาหินเชือดเนื้อตัวเองอยู่เสมอ “ไม่มีใครมีแรงพอจะทำให้เขาสงบได้” (มาระโก 5:4) แต่แล้วเขาก็ได้พบกับพระเยซู

ชายคนนั้นรีบวิ่งเข้าไปหาพระเยซู ไม่ได้มีการบันทึกถึงเหล่าสาวก (พวกเขาอาจจะวิ่งหนีไปก็เป็นได้) เมื่อชายนั้นเข้ามาใกล้พระเยซู เขาก็ล้มลงต่อเบื้องพระพักตร์พระองค์ คำว่า proskyneō ในภาษากรีกแปลว่า “ล้มลง” ซึ่งมักแปลว่า “กราบไหว้” ดูเหมือนว่าชายนั้นจะรับรู้ว่าพระเยซูคือพระผู้หนึ่งที่สามารถช่วยเขาได้ แต่เมื่อเขาเอ่ยปากจะพูด ผีโสโครกที่สิงอยู่ในตัวเขาก็ตะโกนใส่พระเยซู แม้ว่าเสียงของผีโสโครกจะดังกว่า แต่พระองค์ก็ทรงได้ยินเสียงกระซิบอ้อนวอนขอความช่วยเหลือของชายคนนั้น เมื่อพวกผีขอให้ส่งพวกมันเข้าไปในฝูงสุกร พระเยซูก็ทรงอนุญาต แล้วสุกรทั้งฝูงประมาณสองพันตัวก็วิ่งกระโดดจากหน้าผาชันลงไปในทะเลและสำลักน้ำตาย ซึ่งทำให้เกิดความสูญเสียทางการเงินครั้งยิ่งใหญ่สำหรับเจ้าของฝูงสุกร

สิ่งที่น่าประหลาดใจก็คือ ผีเหล่านั้นตระหนักดีว่าพระเยซูคือผู้ใด และก็รู้ด้วยว่าพวกมันไร้สมรรถภาพต่อหน้าพระองค์ ซึ่งเป็นเหตุที่พวกมัน “อ้อนวอนพระองค์” ถึงสองครั้งเพื่อขอให้พระองค์ทำตามคำขอของมัน เป็นที่แน่ชัดว่า พวกมันยอมรับอำนาจของพระองค์ที่มีเหนือพวกมัน

เรื่องนี้มีลักษณะเด่นสองประการ ประการแรกคือ เต็มไปด้วยสิ่งที่ไม่สะอาดหรือเป็นมลทินตามพิธีกรรมตามกฎหมายในพระคัมภีร์พันธสัญญาเดิม อุโมงค์ฝังศพและคนตายถือว่าเป็นมลทิน (กันดารวิถี 19:11, 16) เลือดที่ออกทำให้บุคคลหนึ่งเป็นมลทิน (เลวีนิติ 15) หมูถือเป็นสัตว์ไม่สะอาด (เลวีนิติ 11:7)

ประการที่สอง เหนือสิ่งที่เป็นมลทินทั้งปวงคือ การต่อสู้ไปมาระหว่างพลังแห่งความดีและความชั่ว พระเยซูทรงขับไล่ผีร้ายได้สำเร็จ (พระเยซูได้สองแต้ม) ผีร้ายฆ่าฝูงสุกร (ซาตานได้สองแต้ม) ชาวเมืองขอให้พระเยซูออกไป (ซาตานได้สองแต้ม) แต่พระเยซูทรงส่งชายที่ได้รับการรักษาให้หายออกไปเป็นพยานให้กับพระองค์ (พระเยซูได้สามแต้ม) ในทางหนึ่ง ชายคนนี้ไม่น่าจะเป็นผู้ประกาศศาสนามากที่สุด แต่เขาก็มีเรื่องราวที่น่าอัศจรรย์เพื่อแบ่งปันอย่างแน่นอน

`พระเยซูทรงมีฤทธิ์อำนาจในการช่วยเหลือคุณในทุกความ`