---
title:  ศึกษาเพิ่มเติม
date:   12/07/2024
---

อ่านหนังสือ ผู้พึงปรารถนาแห่งปวงชน ของนาง เอลเลน จี. ไว้ท์. เรื่อง “ที่คาเปอรนาอุม” และ “พระองค์ทรงทำให้ข้าพระองค์สะอาดได้” หน้า 252-266

มาระโกบทที่ 1 พรรณนาภาพของพระเยซูอย่างไร พระเยซูทรงมีสิทธิอำนาจในการเรียกสาวก และพวกเขาก็ตอบรับอย่างเชื่อฟัง พระองค์ทรงบริสุทธิ์ตรงข้ามกับวิญญาณที่ไม่สะอาดที่อยู่ภายใต้ซาตาน การต่อสู้ครั้งยิ่งใหญ่ระหว่างความดีและความชั่วกำลังเกิดขึ้น และพระเยซูทรงมีฤทธิ์อำนาจมากกว่ามาร พระเยซูทรงมีความเมตตาต่อผู้เจ็บไข้ได้ป่วยและทรงช่วยเหลือพวกเขา ทรงสัมผัสพวกเขาในยามที่คนอื่นหลีกเลี่ยง

“บัดนี้ มีแต่ความวุ่นวายสับสนและความตื่นตระหนก ความสนใจของประชาชนถูกเบี่ยงเบนไปจากพระคริสต์และไม่มีใครสนใจพระดำรัสของพระองค์ นี่คือจุดประสงค์ของซาตานในการนำเหยื่อของมันเข้าไปในธรรมศาลา แต่พระเยซูตรัสห้ามผีนั้นว่า ‘นิ่งเสีย จงออกมาจากตัวเขา ผีนั้นก็ทำให้เขาล้มลงท่ามกลางฝูงชนแล้วก็ออกจากตัวเขา แต่ไม่ได้ทำอันตรายเขาเลย’ ... พระองค์ผู้ทรงเอาชนะซาตานในถิ่นทุรกันดารแห่งกาล่อลวงมาแล้วได้มาเผชิญตัวต่อตัวกับศัตรูของพระองค์อีกครั้ง มารลงแรงด้วยความพยายามทั้งหมดกุมเหยื่อของมันไว้ หากมันแพ้ที่นี่ก็หมายถึงการยกชัยชนะให้พระเยซู ...แต่พระผู้ช่วยตรัสด้วยฤทธิ์อำนาจและทรงปล่อยเหยื่อให้เป็นอิสระ” (เอลเลน จี. ไว้ท์, ผู้พึงปรารถนาของปวงชน, หน้า 255, 256)

ขณะเดียวกัน องค์พระผู้เป็นเจ้าของเราก็ทรงดำเนินพันธกิจมากมายอยู่เสมอ ทรงดำเนินจากที่หนึ่งไปยังอีกที่หนึ่งและสัมผัสกับผู้คนมากมายเกือบตลอดเวลา พระองค์ทรงปฏิบัติพันธกิจต่อผู้คนด้วยความสงบและมั่งคงได้อย่างไร ไม่ต้องสงสัยเลยว่าคงเป็นเพราะการอธิษฐานประจำวันของพระองค์

จงพิจารณาจัดทำตารางเวลาสำหรับการอธิษฐานและศึกษาพระคัมภีร์ที่เหมาะสมกับคุณ ค้นหาว่าแบบใดเหมาะกับคุณที่สุด และใช้เวลานั้นพัฒนาฝ่ายจิตวิญญาณ และให้พระวิญญาณและพระคำของพระเจ้าทรงนำ

**คำถามเพื่อการอภิปราย**:

`อภิปรายในชั้นเรียนเกี่ยวกับคำถามเรื่องการอธิษฐานและเหตุใดการอธิษฐานจึงสำคัญมากต่อชีวิตคริสเตียน อะไรคือจุดประสงค์และประสิทธิผลของการอธิษฐาน`

`สนทนาในชั้นเรียนเกี่ยวกับสถานการณ์ที่เราควรระมัดระวังในการแบ่งปันความเชื่อของเรา ควรแบ่งปันความเชื่อหรือไม่ควรทำเมื่อใด และเราจะแบ่งปันอย่างไรเพื่อไม่ลดทอนคำพยานของเรา`

`ใครคือ “คนโรคเรื้อน” ในสังคมปัจจุบันของคุณ โบสถ์ของคุณจะออกไป “สัมผัส” บุคคลเหล่านี้เพื่อนำข่าวประเสริฐไปสู่พวกเขาได้อย่างไร`