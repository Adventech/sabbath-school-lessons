---
title:  ศึกษาเพิ่มเติม
date:   13/09/2024
---

อ่านหนังสือผู้พึงปรารถนาของปวงชนของนาง เอลเลน จี. ไว้ท์. เรื่อง “ทรงปรากฏตัวต่อหน้าอันนาสและบัลลังก์ศาลคายาฟาส” และ “ยูดาส” หน้า 698-722

“ในขณะที่คำสาบานอันต่ำช้ายังสดใหม่อยู่บนริมฝีปากของเปโตรและเสียงไก่ขันอันโหยหวนยังคงดังก้องอยู่ในหูของเขา พระผู้ช่วยให้รอดทรงหันพระพักตร์จากผู้พิพากษาที่หน้าบึ้งตึงและทรงจ้องมองมายังสาวกที่น่าสงสารของพระองค์อย่างเต็มตา ในขณะเดียวกันดวงตาของเปโตรก็จ้องไปที่พระอาจารย์ของเขา ในพระพักตร์อันอ่อนโยนนั้น เขาอ่านเจอความสงสารและความเศร้าโศกอย่างสุดซึ้ง แต่ไม่มีความโกรธบนพระพักตร์นั้น

“ภาพพระพักตร์อันระทมทุกข์ซีดเซียว พระโอษฐ์อันสั่นเทา รวมถึงสายพระเนตรแห่งความเมตตาและให้อภัย เป็นดั่งลูกศรที่ทิ่มแทงหัวใจของเขา จิตใต้สำนึกถูกปลุกให้ตื่น ความทรงจำเริ่มทำงาน เปโตรหวนคิดได้ถึงคำสัญญาของตนเองที่พูดไว้เมื่อไม่กี่ชั่วโมงก่อนนี้ว่าเขาจะไปกับพระผู้เป็นเจ้าของเขาถึงเรือนจำและความตาย เขาจำได้ถึงความรู้สึกโศกเศร้าของตนเมื่อพระผู้ช่วยให้รอดทรงบอกเขาในห้องชั้นบนว่าเขาจะปฏิเสธองค์พระผู้เป็นเจ้าของเขาสามครั้งในคืนนั้น เปโตรเพิ่งจะประกาศว่าเขาตระหนักด้วยความเศร้าโศกอย่างขมขื่นว่า พระเจ้าของเขารู้จักเขาดีเพียงใดและทรงอ่านใจของเขาได้แม่นยำเพียงใดถึงความจอมปลอมที่แม้ตัวเขาเองยังไม่เคยรู้เลย” (เอลเลน จี. ไว้ท์, ผู้พึงปรารถนาของปวงชน, หน้า 712, 713)

**คำถามเพื่อการอภิปราย**:

`จงเปรียบเทียบยูดาสกับเปโตร ทั้งสองคนแตกต่างหรือเหมือนกันอย่างไร`

`อภิปรายความหมายของคำว่า อาหารมื้อสุดท้ายหรือปัสกา ว่าเราจะทำให้คำนี้มีความหมายต่อคริสตจักรของเรามากขึ้นและช่วยสมาชิกให้มีส่วนร่วมในพิธีมากขึ้นได้อย่างไร`

`อภิปรายข้อเท็จจริงที่ว่า พระเจ้าทรงปฏิเสธคำอธิษฐานวิงวอนขอของพระเยซูในสวนเกทเสมนี หากพระเจ้าจะทรงปฏิเสธคำทูลขอของเราหมายความว่าอย่างไร`

`แม้ว่าเปโตรจะทำให้พระเยซูต้องผิดหวังอย่างมาก แต่พระเยซูก็มิได้ทรงละทิ้งเขาไป คุณได้รับความหวังอะไรจากเรื่องนี้`