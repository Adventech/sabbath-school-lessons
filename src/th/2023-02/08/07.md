---
title:  ศึกษาเพิ่มเติม
date:   19/05/2023
---

“เหตุผลได้ให้ไว้แล้ว... เรานมัสการพระเจ้าเพราะพระองค์ทรงเป็นพระผู้สร้าง ในพิธีบนสวรรค์ ชาวสวรรค์แสดงถึงแนวคิดนี้อย่างกระชับว่า ‘เพราะว่าพระองค์ทรงสร้างสรรพสิ่ง’ (วิวรณ์ 4:11) บนแผ่นดินโลก จำเป็นต้องเน้นย้ำถึงการเป็นพระผู้สร้างของพระเจ้าให้มากที่สุด ทูตสวรรค์จึงกล่าวว่า ‘จงนมัสการพระองค์ผู้ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย’ (วิวรณ์ 14:7) เห็นได้ชัดว่า ทูตสวรรค์กำลังใช้ภาษาของพระบัญญัติข้อที่สี่เพื่อให้เหตุผลในการเรียกร้องให้นมัสการพระเจ้า (อพยพ 20:11)…

“ในพระบัญญัติสิบประการ วันสะบาโตเปรียบเสมือนตราประทับที่ระบุว่าพระเจ้าคือใคร กล่าวคือ พระองค์ทรงเป็นพระผู้สร้าง ซึ่งมีการยืนยันอาณาเขตที่พระองค์ทรงปกครอง ทุกสิ่งที่พระองค์ทรงสร้าง และพระองค์มีสิทธิที่จะปกครอง เพราะพระองค์ทรงสร้างทุกสิ่ง การที่พญานาคนั้นจะเอาชนะได้ มันจะต้องทำลายอนุสรณ์นี้” (Ángel Manuel Rodríguez, “The Closing of the Cosmic Conflict: Role of the Three Angels’ Messages,” หน้า 40, 41)

**คำถามเพื่อการอภิปราย**

`ข่าวสารเรื่องวันสะบาโตตอบคำถามสำคัญในชีวิตอย่างไร เช่น ฉันมาจากไหน เหตุใดฉันจึงมาอยู่ที่นี่ และจุดหมายอันเป็นนิรันดร์คืออะไร`

`จงใคร่ครวญถึงความมหัศจรรย์แห่งการทรงสร้าง ความอัศจรรย์ที่เราดำรงอยู่ได้ในจักรวาลอันกว้างใหญ่นี้ วันสะบาโตซึ่งเป็นอนุสรณ์สำคัญแห่งการทรงสร้างนี้มาถึงเราในทุกสัปดาห์โดยไม่มีข้อยกเว้น วันสะบาโตประจำสัปดาห์สอนเราเกี่ยวกับความสำคัญของการทรงสร้างอย่างไร`

`อ่าน ดาเนียล 3 และดาเนียล 6 คุณเห็นประเด็นเรื่องการนมัสการในเรื่องราวที่ได้รับการดลใจนี้อย่างไร คุณพบอะไรในเรื่องนี้ที่ช่วยคุณให้เตรียมตัวและคาดการณ์ถึงสิ่งท้าทายที่ผู้คนสัตย์ซื่อของพระเจ้าจะต้องเผชิญในช่วงวิกฤตของ “เครื่องหมายสัตว์ร้าย”`

`เราจะอธิบายถึงความไม่สมเหตุสมผลของการรักษาวันสะบาโตวันที่เจ็ดเพื่อเป็นการระลึกถึงการทรงสร้างให้กับคนที่เชื่อในการทรงสร้างแบบวิวัฒนาการนับล้านหรือหลายพันล้านปีได้อย่างไร`