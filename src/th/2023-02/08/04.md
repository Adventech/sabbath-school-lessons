---
title:  วันอังคาร การหลอกลวงที่ไม่เบา
date:   16/05/2023
---

ด้วยความพยายามที่จะทำลายเอกลักษณ์ของการสร้างเรา มารได้นำการหลอกลวงอย่างตรงไปตรงมาเข้ามาใช้ แม้ในหมู่พวกเราบางคนก็ยอมรับการหลอกลวงนั้น มันหลอกลวงว่าพระเจ้าทรงเป็นส่วนสำคัญของการสร้างโลก แต่พระองค์ทรงใช้เวลานานมากในการทำให้ชีวิตบังเกิดขึ้น วิวัฒนาการเป็นกระบวนการที่พระองค์ทรงใช้ วิธีนี้เป็นการประสาน “ข้อมูลทางวิทยาศาสตร์” กับเรื่องราวในพระธรรมปฐมกาล ซึ่งยืนยันว่าวันในการทรงสร้างนั้นยาวนานและเป็นระยะเวลาที่ไม่แน่นอน และสิ่งมีชีวิตบนโลกมีอายุหลายพันล้านปี

`อ่าน สดุดี 33:6-9 ;  และฮีบรู 11:3 ข้อพระคัมภีร์นี้บอกเราอย่างชัดเจนถึงการที่พระเจ้าสร้างโลกอย่างไร`

เรื่องราวในพระคัมภีร์นั้นชัดเจน “เพราะพระองค์ตรัส โลกก็เกิดขึ้นมา พระองค์ทรงบัญชา มันก็ตั้งมั่นคง” (สดุดี 33:9) “โดยความเชื่อ เราจึงเข้าใจว่า พระเจ้าได้ทรงสร้างจักรวาล ด้วยพระดำรัสของพระองค์” (ฮีบรู 11:3) พระธรรมปฐมกาลบทแรกยืนยันว่าพระเจ้าทรงสร้างโลกหกวันตามจริงที่มี 24 ชั่วโมงและหยุดพักในวันที่เจ็ด โครงสร้างทางภาษาในปฐมกาล 1 และ 2 ไม่อาจเป็นสิ่งอื่นไปได้ แม้แต่นักวิชาการที่ไม่เชื่อการทรงสร้างโลกในหกวันก็ยังยอมรับว่าเจตนาของผู้เขียนพระคัมภีร์ต้องการสอนเรื่องการทรงสร้างในหกวัน

คำว่า “วัน” ในปฐมกาล 1 ภาษาฮีบรูคือ “yom” ทุกครั้งในพระคัมภีร์ที่มีการเขียนตัวเลขมาก่อนคำว่า “yom” ก็จะทำให้คำว่า “วัน” เป็นคำคุณศัพท์ (วันที่สาม วันที่สี่ ประมาณนี้) เมื่อใดก็ตามที่มีการเขียนตัวเลขนำหน้า “yom” (วัน) จะจำกัดวันเป็น 24 ชั่วโมง ไม่มีสักตัวอย่างเดียวในพระคัมภีร์ที่มีการเขียนตัวเลขนำหน้าคำนาม “yom” แล้วบ่งชี้ถึงช่วงเวลาที่ไม่แน่นอน แต่จะกล่าวถึงเวลา 24 ชั่วโมงเสมออย่างไม่มีข้อยกเว้น

นอกจากนี้ หากพระเจ้ามิได้ทรงสร้างโลกในหกวันตามจริง วันสะบาโตที่เจ็ดจะมีความสำคัญอะไร ทำไมพระเจ้าจะต้องบัญชาให้รักษาให้บริสุทธิ์ด้วย ซึ่งไม่มีเหตุผลเลยที่จะให้วันสะบาโตเป็นวันอนุสรณ์นิรันดร์ของสัปดาห์แห่งการทรงสร้างหกวัน ถ้าสัปดาห์แห่งการทรงสร้างหกวันไม่เคยมีอยู่จริงตั้งแต่เริ่มแรก การที่เรายอมรับว่าการทรงสร้างใช้เวลาอันยาวนานก็เป็นการท้าทายวันสะบาโตวันที่เจ็ด นอกจากนี้ยังทำให้เกิดคำถามจริงจังเกี่ยวกับความตรงไปตรงมาของพระคัมภีร์อีกด้วยโดยการโจมตีวันสะบาโต ซาตานกำลังท้าทายใจกลางอำนาจของพระเจ้า แล้วอะไรจะมีประสิทธิภาพมากไปกว่าการทำลายความทรงจำของการทรงสร้างหกวันได้มากไปกว่าการปฏิเสธการทรงสร้างหกวันว่ามีอยู่จริง ไม่น่าแปลกใจเลยที่หลายคนรวมทั้งคริสเตียนด้วยไม่สนใจวันสะบาโตวันที่เจ็ด ช่างเป็นการหลอกลวงในยุคสุดท้ายเสียจริง