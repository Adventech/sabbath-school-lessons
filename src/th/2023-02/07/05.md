---
title:  วันพุธ ข่าวประเสริฐ การพิพากษา การทรงสร้าง
date:   10/05/2023
---

ทูตสวรรค์องค์ที่หนึ่ง ข่าวประเสริฐนิรันดร์ เวลาแห่งการพิพากษา นมัสการพระผู้สร้าง แนวคิดเหล่านี้สัมพันธ์กันอย่างใกล้ชิดเพียงไร เมื่อเรายืนอยู่ต่อหน้าพระผู้สร้างของเราในการพิพากษา มีเพียงข่าวประเสริฐเท่านั้นที่ให้เรามีความหวังได้ “เหตุ​ฉะนั้นบัดนี้การปรับโทษจึงไม่​มี​แก่​คนทั้งหลายที่​อยู่​ในพระเยซู​คริสต์ ผู้​ไม่​ดำเนินตามฝ่ายเนื้อหนัง แต่​ตามฝ่ายพระวิญญาณ” (โรม 8:1) บัดนี้ไม่มีการปรับโทษ และแน่นอนว่าจะไม่มีการปรับโทษเมื่อมีการพิพากษา

กระนั้น ท่ามกลางการโจมตีของแนวคิดเชิงวิวัฒนาการ พระเจ้าได้ทรงสร้างคริสตจักรขึ้นมา กลุ่มคนที่มีชื่อของตนเป็นพยานต่อต้านแนวคิดเชิงวิวัฒนาการ เป็นกลุ่มคนที่ประกาศความจริงของพระเจ้าว่าเป็นพระผู้สร้างและพระผู้ไถ่ของเรา

`อ่าน เอเฟซัส 3:9; โคโลสี 1:13-17; วิวรณ์ 4:11 และ โรม 5:17-19 ข้อพระคัมภีร์เหล่านี้สอนว่าพระเยซูเป็นพระผู้สร้างและพระผู้ไถ่อย่างไร`

ศึกษาดูว่าพระเยซูพระผู้สร้างสัมพันธ์กับพระเยซูพระผู้ไถ่อย่างใกล้ชิดเพียงไร ในช่วงเวลานี้ที่บทบาทของพระองค์ในฐานะพระผู้สร้างลดน้อยลงและขณะเดียวกันทฤษฎีวิวัฒนาการก็เกิดขึ้นอย่างหลีกเลี่ยงไม่ได้ ทำให้เกิดคำถามถึงบทบาทของพระองค์ในฐานะพระผู้ไถ่ด้วยเช่นกัน พระเยซูทรงเสด็จมาเพื่อไถ่เราจากบาป จากความตาย จากความทุกข์ทรมาน และจากความรุนแรง แต่เมื่อทฤษฎีวิวัฒนาการสอนว่าบาป ความตาย ความทุกข์ทรมานและความรุนแรงเป็นส่วนหนึ่งของการสร้างชีวิต ดังนั้นหากความคิดผิด ๆ นี้เป็นจริง นั่นหมายความว่า พระเจ้าทรงไถ่เราจากกระบวนการเดิมที่พระองค์ทรงสร้างเราขึ้นมา ความคิดเช่นนี้เป็นเรื่องโกหก 

นอกจากนี้ สิ่งที่ทำให้แย่ไปกว่านั้นก็คือ ทฤษฎีวิวัฒนาการล้อเลียนแนวคิดเรื่องการสิ้นพระชนม์ของพระเยซูบนไม้กางเขน เหตุใดจึงเป็นเช่นนั้น (ดูใน โรม 5:17-19) เปาโลเชื่อมโยงความบาปของอาดัมที่นำเข้ามาสู่โลกกับการสิ้นพระชนม์ของพระเยซู ดังนั้น อาดัมและพระเยซูจึงมีสายสัมพันธ์ที่แน่นแฟ้นต่อกัน อย่างไรก็ตาม ไม่ว่าจะเป็นทฤษฎีวิวัฒนาการแบบใดก็ตามไม่สนับสนุนว่าอาดัมทำให้ความตายเกิดขึ้น เพราะต้องมีการตายหลายล้านปีเพื่อรวบรวมพลังและอำนาจที่จำเป็นต่อการสร้างอาดัมและชีวิตมนุษย์ในตอนเริ่มแรก

ดังนั้น ทฤษฎีวิวัฒนาการทำลายกางเขนซึ่งเป็นรากฐานของพระคัมภีร์ตั้งแต่เริ่มต้น เซเว่นธ์เดย์แอ๊ดเวนตีสเรียกร้องในสิ่งตรงกันข้ามคือ ให้นมัสการพระผู้สร้าง เป็นพยานที่มีชีวิตยืนหยัดต่อต้านความเชื่อที่ผิดนี้