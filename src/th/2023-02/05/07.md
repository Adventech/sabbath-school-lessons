---
title:  ศึกษาเพิ่มเติม
date:   28/04/2023
---

ศึกษาหนังสือวิญญาณแห่งคำพยากรณ์ที่ให้ข้อมูลเชิงลึกแก่เราเกี่ยวกับสถานะของประชากรของพระเจ้าในยุคสุดท้าย ในช่วงเวลาแห่งการพิพากษาและวันสิ้นโลก

“ความหวังเดียวของพวกเขาอยู่ในพระเมตตาของพระเจ้า กำบังเดียวของพวกเขาคือการอธิษฐาน ดังที่โยชูวากำลังวิงวอนต่อทูตสวรรค์ คริสตจักรที่หลงเหลืออยู่ก็เช่นกันจะวิงวอนขอการอภัยโทษและการช่วยกู้ผ่านทางพระเยซูพระผู้ทรงเป็นคนกลางของพวกเขาด้วยหัวใจที่แตกสลายและความเชื่อที่จริงจัง พวกเขาตระหนักดีถึงความบาปในชีวิต เห็นความอ่อนแอและความไม่คู่ควรของตน และเมื่อพวกเขามองดูตัวเองพวกเขาก็พร้อมที่จะสิ้นหวัง

ผู้ล่อลวงยืนรออยู่เพื่อกล่าวโทษพวกเขาเช่นเดียวกับที่มันยืนอยู่ข้าง ๆ เพื่อต่อต้านโยชูวา มันชี้ไปที่เสื้อผ้าที่สกปรก ซึ่งคือลักษณะที่บกพร่องของพวกเขา มันแสดงให้เห็นความอ่อนแอและความโง่เขลา รวมถึงบาปแห่งการอกตัญญู ความไม่เหมือนพระคริสต์ ซึ่งทำให้พระผู้ไถ่เสียเกียรติ... ประชากรของพระเจ้ามีความผิดมากมายหลายประการ ซาตานรู้จักบาปอย่างแม่นยำ ซึ่งเป็นบาปที่มันล่อลวงให้พวกเขาทำ และมันนำเสนอสิ่งเหล่านี้ด้วยแสงที่เกินจริงที่สุด มันประกาศว่า “ ‘พระเจ้าจะขับไล่เราและทูตสวรรค์ของเราให้พ้นจากพระพักตร์พระองค์ แต่กระนั้นก็ยังจะประทานบำเหน็จแก่ผู้ที่ทำผิดในบาปเดียวกันหรือ พระองค์ทำเช่นนี้ไม่ได้ โอ ข้าแต่พระผู้เป็นเจ้า เพื่อความยุติธรรม พระที่นั่งของพระองค์จะไม่ตั้งอยู่ในความชอบธรรมและการพิพากษา ความยุติธรรมเรียกร้องให้ลงโทษคนเหล่านั้น’ แต่ในขณะที่ผู้ติดตามพระคริสต์ทำบาป พวกเขาก็ไม่ได้ยอมให้ตัวเองถูกควบคุมโดยความชั่วร้าย พวกเขาได้ละทิ้งบาปและแสวงหาพระเจ้าด้วยความอ่อนน้อมถ่อมตนและสำนึกผิด และพระผู้ทรงเป็นคนกลางจะทรงทูลวิงวอนแทนที่พวกเขา พระผู้ซึ่งถูกข่มเหงด้วยความอกตัญญูของพวกเขา พระผู้ทรงรู้บาปของพวกเขาและการสำนึกผิดจะทรงประกาศว่า ‘โอ ซาตาน องค์พระผู้เป็นเจ้าประณามเจ้า’ เราได้สละชีวิตเพื่อจิตวิญญาณเหล่านี้ เขาเหล่านี้ตรึงอยู่บนฝ่ามือของเรา’ ” (เอลเลน จี. ไว้ท์, คำพยานสำหรับคริสตจักร, vol. 5, หน้า 473, 474)

**คำถามเพื่อการอภิปราย**

`การที่เรารู้ว่า “ถึงเวลาที่พระองค์จะทรงพิพากษาแล้ว” ส่งผลต่อชีวิตประจำวันของเราอย่างไร ถ้าจะตอบอย่างตรงไปตรงมา เราส่วนใหญ่คงตอบว่า ไม่ส่งผลสักเท่าไหร่ ใช่หรือไม่ เราจะเปลี่ยนแปลงตัวเองอย่างไร`

`เหตุใดการพิพากษาจึงเป็นข่าวดี มิใช่ข่าวร้าย อภิปรายในชั้นเรียนถึงบทบาทของพระเยซูที่มีต่อเราในการพิพากษา บทบาทนี้กระตุ้นให้เราซื่อสัตย์ต่อพระองค์ได้อย่างไร`

`ใคร่ครวญถึงแนวคิดที่กล่าวว่าการพิพากษาเป็นการเปิดเผยให้จักรวาลเห็นถึงพระลักษณะของพระเจ้า แนวคิดนี้สัมพันธ์กับภาพรวมของความขัดแย้งครั้งยิ่งใหญ่อย่างไร`