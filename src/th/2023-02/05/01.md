---
title:  ข่าวประเสริฐของการพิพากษา
date:   22/04/2023
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 14:7; สดุดี 51:1-4; 
วิวรณ์ 20:12; ดาเนียล 7:9, 14, 26; วิวรณ์ 4:2-4; วิวรณ์ 5:1-12

> <p>ข้อควรจำ</p>
> “ท่านประกาศเสียงดังว่า ‘จงเกรงกลัวพระเจ้า และถวายพระเกียรติแด่พระองค์ เพราะถึงเวลาที่พระองค์จะทรงพิพากษาแล้ว จงนมัสการพระองค์ผู้ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย’ ” (วิวรณ์ 14:7)

หากพระคัมภีร์จะชัดเจนในเรื่องใดเรื่องหนึ่ง ก็คงเป็นเรื่อง พระเจ้าทรงเป็นพระเจ้าแห่งการพิพากษา และไม่ช้าก็เร็ว ไม่ทางใดก็ทางหนึ่ง การพิพากษาจะต้องมาถึงและพระเจ้าจะเป็นผู้พิพากษาเอง “พระองค์ผู้พิพากษาสากลโลก” (ปฐมกาล 18:25; ดูใน สดุดี 58:11, สดุดี 94:2, สดุดี 98:9) หรืออย่างที่เปาโลเคยเขียนไว้ว่า “ฉะนั้นเราทุกคนจะต้องทูลเรื่องราวของตัวเองต่อพระเจ้า” (โรม 14:12) ช่างเป็นความคิดที่น่ากลัวมิใช่หรือ จะต้องทูลเรื่องราวของตัวเองต่อพระเจ้า พระเจ้าผู้ทรงรอบรู้สิ่งที่ลึกที่สุด พระเจ้าจะทรง “เอาการงานทุกอย่างเข้าสู่การพิพากษาพร้อมด้วยสิ่งเร้นลับทุกอย่าง ไม่ว่าดีหรือชั่ว” (ปัญญาจารย์ 12:14)

ถึงกระนั้น ท้ายที่สุดการพิพากษาก็เผยให้เห็นถึงคุณความดีและพระคุณของพระเจ้า และพระองค์ทรงยุติธรรมและมีเมตตาในวิธีที่พระองค์ทรงปฏิบัติต่อผู้ที่ได้รับความรอดและผู้ที่สูญหาย

สัปดาห์นี้เราจะศึกษาเรื่องการพิพากษาให้ลึกซึ้งยิ่งขึ้น โดยศึกษาความสัมพันธ์กับความขัดแย้งครั้งยิ่งใหญ่ในจักรวาล และเราจะศึกษาเป็นพิเศษเกี่ยวกับสิ่งที่จะเกิดขึ้นขณะที่คนที่ซื่อสัตย์ของพระเจ้าต้องเผชิญกับ “การพิพากษาที่จะเกิดขึ้น” (กิจการ 24:25)