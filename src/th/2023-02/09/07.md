---
title:  ศึกษาเพิ่มเติม
date:   26/05/2023
---

“ข่าวสารแห่งพระธรรมวิวรณ์บทที่ 14 ที่ประกาศถึงการล่มสลายของบาบิโลนจะต้องหมายถึงกลุ่มศาสนาที่ครั้งหนึ่งเคยบริสุทธิ์ผุดผ่องและบัดนี้ทำชั่วไปแล้ว เนื่องจากข่าวนี้มาหลังคำเตือนเรื่องการพิพากษา ข่าวนี้จึงต้องประกาศในวาระสุดท้าย ด้วยเหตุนี้ คำเตือนนี้จึงไม่ได้มีไว้สำหรับคริสตจักรโรมันเท่านั้น เพราะคริสตจักรดังกล่าวตกอยู่ในสภาพที่ล่มสลายมาเป็นเวลานานหลายศตวรรษแล้ว” (เอลเลน จี. ไว้ท์, สงครามประวัติศาสตร์, หน้า 383) ดาเนียล 3 กล่าวถึงเรื่องราวของชาวฮีบรูสามคนที่ได้รับคำสั่งให้ “กราบลงนมัสการปฏิมากรทองคำ ซึ่งกษัตริย์เนบูคัดเนสซาร์ได้ทรงตั้งไว้” ในอาณาจักรบาบิโลนในอดีต (ดาเนียล 3:5) การกระทำเช่นนี้เป็นสัญลักษณ์หรือแบบจำลองของสิ่งที่จะเกิดขึ้นในยุคสุดท้ายเมื่อบาบิโลนฝ่ายจิตวิญญาณจะบังคับให้บูชา “รูปเคารพ” เทียมเท็จเช่นกัน (ดูในวิวรณ์ 13:15; วิวรณ์ 14:9, 11; วิวรณ์ 16:2; วิวรณ์ 19:20; วิวรณ์ 20:4) น่าสนใจมากที่พระบัญญัติข้อที่ชาวฮีบรูทั้งสามถูกบังคับให้ละเมิดคือ พระบัญญัติข้อที่สอง (อพยพ 20:4, 5) ซึ่งเป็นหนึ่งในพระบัญญัติสองข้อที่อำนาจนี้พยายามดัดแปลง ตามที่อธิบายไว้ในพระคัมภีร์ว่า “คิดเปลี่ยนแปลงวาระและธรรมบัญญัติต่างๆ” (ดาเนียล 7:25)

พระบัญญัติใดอีกข้อหนึ่งที่ถูกพยายามดัดแปลง แน่นอนว่าต้องเป็นพระบัญญัติข้อที่สี่ ซึ่งตามที่เราได้เห็นและจะเห็นอีกนั้นว่า พระบัญญัติข้อที่สี่ตั้งอยู่ใจกลางของคำถามในการนมัสการทั้งหมดและจะเป็นศูนย์กลางของวิกฤตการณ์สุดท้าย เมื่อเราจะต้องเผชิญกับคำถามที่ว่า เราจะนมัสการพระองค์ผู้ทรง “สร้างฟ้าและแผ่นดิน ทะเล และสรรพสิ่งซึ่งมีอยู่ในที่เหล่านั้น แต่ในวันที่เจ็ดทรงพัก” (อพยพ 20:11; ดูใน วิวรณ์ 14:7) หรือเราจะบูชาสัตว์ร้ายและรูปของมัน

**คำถามเพื่อการอภิปราย**

`หอบาเบลมีความสัมพันธ์กับบาบิโลนฝ่ายจิตวิญญาณในยุคปัจจุบันอย่างไร ทั้งสองอย่างมีความคล้ายคลึงกันอย่างไร`

`คุณจะประสานสองแนวคิดที่ต่างกันเข้าด้วยกันได้อย่างไร พระเยซูประทานสิทธิอำนาจแก่คริสตจักรของพระองค์ แต่การให้ผู้นำฝ่ายจิตวิญญาณควบคุมประสบการณ์ฝ่ายจิตวิญญาณของเราก็เป็นเรื่องอันตราย คริสตจักรควรมีสิทธิอำนาจมากแค่ไหน`

`เราจะเรียนรู้ได้อย่างไรว่าการบูชารูปเคารพซึ่งเป็นบาปอย่างหนึ่งของบาบิโลนไม่ใช่เป็นแค่การกราบไหว้รูปปั้นเท่านั้น แม้แต่ชาวโปรเตสแตนต์ก็ยังตกสู่การบูชารูปเคารพในทางใดได้บ้าง`

`ดาเนียล 3 และการบังคับให้นมัสการมีความคล้ายคลึงกันอย่างไรอีกบ้าง และเราได้รับคำเตือนอะไรสำหรับยุคสุดท้าย`