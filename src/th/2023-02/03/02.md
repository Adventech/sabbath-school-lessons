---
title:  วันอาทิตย์ พระธรรมที่เต็มไปด้วยพระคุณแห่งความหวัง
date:   09/04/2023
---

เมื่อคนส่วนใหญ่นึกถึงพระธรรมเล่มสุดท้ายของพระคัมภีร์คือ พระธรรมวิวรณ์ พวกเขาจะไม่นึกถึงพระคุณของพระเจ้า เมื่อต้องคำนึงถึงข่าวสารในยุคสุดท้ายของพระเจ้าแล้ว ความคิดของคนเหล่านี้มักจะหันไปหาสัตว์ร้ายที่น่าสะพรึงกลัว สัญลักษณ์ลึกลับ และรูปลักษณ์แปลก ๆ ทันที พระธรรมวิวรณ์ทำให้คนจำนวนมากหวาดกลัวพอ ๆ กับที่ทำให้มั่นใจ ซึ่งถือว่าน่าเสียดาย เพราะแท้จริงแล้วพระธรรมวิวรณ์เต็มล้นไปด้วยพระคุณและเปี่ยมไปด้วยความหวัง กล่าวคือ แม้เราจะอยู่ท่ามกลางสัตว์ร้ายที่น่ากลัวและคำเตือนเรื่องการกดขี่ข่มเหงและความยากลำบากในภายหน้า แต่พระเจ้าก็ยังทรงให้เหตุผลแก่เราที่จะชื่นชมยินดีในความรอดของพระองค์

`อ่าน วิวรณ์ 1:1-3 และวิวรณ์ 14:6 ข้อพระคัมภีร์จากทั้งสองแหล่งนี้ไม่เพียงแต่บอกเราถึงพระธรรมวิวรณ์ แต่บอกเราถึง “ข่าวประเสริฐนิรันดร์” ด้วยอย่างไร`

วิวรณ์เป็นการเปิดเผยพระเยซู เป็นข่าวสารจากพระองค์ถึงผู้คนของพระองค์ และเหมาะสมกับคริสตจักรของพระองค์ในยุคสุดท้ายโดยเฉพาะ เป็นข่าวสารที่เต็มไปด้วยพระคุณแห่งความหวังในวาระสุดท้ายของเรา พระธรรมวิวรณ์ตลอดทั้งเล่มบรรยายถึงพระคริสต์ ว่าเป็นพระเมษโปดกที่ถูกปลงพระชนม์ และยังสัญญาที่จะให้พรแก่บรรดาผู้ที่อ่าน ผู้ที่เข้าใจ และผู้ที่ปฏิบัติตามความจริงที่ได้เปิดเผยไว้นั้น

วิวรณ์ 1:5, 6 กล่าวว่า พระเยซูทรงเป็นผู้ที่ “ทรงรักเรา ทรงปลดปล่อยเราจากบาปของเราด้วยพระโลหิตของพระองค์ และทรงตั้งเราให้เป็นอาณาจักรและเป็นพวกปุโรหิตของพระเจ้าพระบิดาของพระองค์” เราได้รับการอภัยโดยพระคริสต์ พระคุณอภัยอดีต เสริมกำลังให้กับปัจจุบัน และให้ความหวังแก่อนาคตของเรา กล่าวคือ เราได้รับการช่วยกู้จากโทษและอำนาจของบาปโดยพระคริสต์ และวันหนึ่งในไม่ช้าเราจะได้รับการปลดปล่อยจากบาป นี่คือข่าวสารของพระธรรมวิวรณ์พระธรรมเล่มสุดท้ายในพระคัมภีร์

นอกจากนี้ยังเป็นข่าวสารที่เร่งด่วนอีกด้วย โดยภาพแรกเป็นทูตสวรรค์เหาะอย่างรวดเร็วไปในท้องฟ้าประกาศ “ข่าวประเสริฐนิรันดร์”

ข่าวประเสริฐหรือ ความรอดโดยความเชื่อในพระคริสต์หรือ การสิ้นพระชนม์เพื่อชำระล้างบาปของเราหรือ พระสัญญาแห่งชีวิตนิรันดร์ไม่ใช่เป็นสิ่งที่เราทำได้ แต่เป็นเพราะสิ่งที่พระคริสต์ได้ทรงทำเพื่อเราหรือ ทั้งหมดนี้คือจุดเริ่มต้นของข่าวของทูตสวรรค์สามองค์หรือ ถูกต้องแล้ว

ไม่น่าแปลกใจเลยที่ข่าวประเสริฐนิรันดร์เป็นข่าวสารที่เต็มไปด้วยพระคุณแห่งความหวังและพระสัญญาแก่เราที่เป็นสิ่งมีชีวิตที่แตกสลายและทุกข์ทรมาน

`แม้ว่าการเน้นความสนใจไปที่สัตว์ร้ายและคำเตือนของยุคสุดท้ายนั้นเป็นเรื่องง่ายที่จะทำดังที่อธิบายไว้ในวิวรณ์ เราเรียนรู้ที่จะสร้างความสมดุลระหว่างสิ่งเหล่านี้ทั้งหมดกับสิ่งที่เป็นข่าวสารที่สำคัญที่สุดของวิวรณ์คือ การสละพระชนม์ของพระคริสต์แทนที่เราได้อย่างไร`