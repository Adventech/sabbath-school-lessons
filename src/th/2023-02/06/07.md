---
title:  ศึกษาเพิ่มเติม
date:   05/05/2023
---

วิธีที่ง่ายและรวดเร็วในการศึกษาคำพยากรณ์เรื่อง 70 สัปดาห์ในดาเนียล 9:24-27 มีดังต่อไปนี้ ประการแรก: 70 สัปดาห์ (ดาเนียล 9:24) จากนั้น: เวลา 7 สัปดาห์และ 62 สัปดาห์ หรือ 69 สัปดาห์ (ดาเนียล 9:25) เป็นส่วนหนึ่งของช่วงเวลา 70 สัปดาห์ สัปดาห์สุดท้าย: สัปดาห์ที่ 70 (ดาเนียล 9:27) และท้ายที่สุด: สัปดาห์สุดท้ายถูกแบ่งครึ่งเป็น “ครึ่งสัปดาห์” (ดาเนียล 9:27) ฉะนั้นจะได้เป็น 3 ปีครึ่ง สองส่วน

เพียงเท่านี้เอง เราก็จะได้ 70 สัปดาห์ที่ประกอบด้วย 69 สัปดาห์และอีก 1 สัปดาห์ และ 1 สัปดาห์นั้นถูกแบ่งครึ่ง เริ่ม 70 สัปดาห์ ณ 457 ปีก่อนคริสตกาล จากนั้นคำนวณทางคณิตศาสตร์แบบง่าย เราก็จะมาถึงจุดสิ้นสุด 70 สัปดาห์ นอกจากนี้ เมื่อเราบวก 2,300 ปีต่อจาก 457 ปีก่อนคริสตกาล เราก็จะได้ปีค.ศ. 1844

เช่นเดียวกันเมื่อกล่าวถึง 2,300 วัน ดาเนียล 8 ไม่เคยกล่าวถึงวันเริ่มต้นของ 2,300 วัน “อยู่นาน 2,300 เวลาเย็นและเวลาเช้า แล้วสถานนมัสการนั้นจะกลับสู่สภาพอันควร” (ดาเนียล 8:14) อยู่นาน 2,300 วันเริ่มต้นเมื่อไร ทำไมไม่ได้เริ่มตั้งแต่ตอนที่ดาเนียลเห็นนิมิตนั้นคือ “ในปีที่สามแห่งรัชกาลกษัตริย์เบลชัสซาร์” (ดาเนียล 8:1)

ไม่อาจเป็นเช่นนั้นได้ นิมิตในดาเนียล 8 ไม่ได้กล่าวถึงบาบิโลน แต่เริ่มต้นด้วยเหตุการณ์ที่เกิดขึ้นหลังจากบาบิโลน เช่น มีเดีย-เปอร์เซีย กรีก โรม จนถึง “กาลอวสาน” แล้วเหตุใดจึงจะนับวันเริ่มต้นของการชำระสถานนมัสการในช่วงของบาบิโลนเล่าในเมื่อนิมิตไม่ได้กล่าวถึงบาบิโลน วันเริ่มต้นของจุดที่สำคัญที่สุดของนิมิตควรจะมาจากนิมิตนั้นเอง ซึ่งเริ่มต้นด้วยมีเดีย-เปอร์เซียขยายและไปจงถึง “กาลอวสาน” ซึ่งกินเวลาหลายปี
แล้วข้อไหนเป็นจุดเริ่มต้นของ 2,300 วัน ดาเนียล 8 ไม่ได้บอกเราไว้ แต่ ดาเนียล 9 ได้บอกไว้

**คำถามเพื่อการอภิปราย**

`อภิปรายในชั้นเรียนถึงความสัมพันธ์อันใกล้ชิดระหว่างข่าวประเสริฐกับการพิพากษาดังที่ได้เห็นจากบทเรียนนี้ เหตุใดการเชื่อมโยงกันของทั้งสองเรื่องจึงเป็นข่าวดีสำหรับเรา การเชื่อมโยงนี้จะช่วยบรรเทาความกลัวที่หลายคนมีเกี่ยวกับการพิพากษาได้อย่างไร`

`คำนึงถึงความจริงใน ดาเนียล 9:26 ที่กล่าวว่า พระเมสสิยาห์จะต้องถูกตัดออก แต่ “​มิใช่​เพื่อตั​วท่านเอง” คำกล่าวนี้หมายถึงอะไร พระองค์จะต้องถูกตัดออกจากอะไร เพราะเหตุใด`

`อ่าน เลวีนิติ 16:16 และเลวีนิติ 23:26-29 อีกครั้ง อธิบายถึงเหตุผลที่ต้องชำระสถานนมัสการ (เลวีนิติ 16:16) และวิธีที่ประชากรควรปฏิบัติเมื่อมีการชำระเกิดขึ้น (เลวีนิติ 23:26-29) สิ่งที่เกิดขึ้นในข้อนี้มีความหมายสำหรับเราในทุกวันนี้อย่างไร`