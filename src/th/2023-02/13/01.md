---
title:  เจิดจรัสด้วยรัศมีของพระเจ้า
date:   17/06/2023
---

### อ่านข้อพระคัมภีร์สำหรับบทเรียนสัปดาห์นี้
1 เธสะโลนิกา 5:1-6; ยอห์น 8:32; วิวรณ์ 18:1; วิวรณ์ 4:11; อพยพ 33:18, 19; วิวรณ์ 5:6, 12; วิวรณ์ 13:8

> <p>ข้อควรจำ</p>
> “หลังจากนั้นข้าพเจ้าเห็นทูตสวรรค์อีกองค์หนึ่งลงมาจากสวรรค์ ท่านมีสิทธิอำนาจยิ่งใหญ่ และรัศมีของท่านทำให้แผ่นดินโลกสว่าง” (วิวรณ์ 18:1)

ไม่ช้าก็เร็ว เหตุการณ์สุดท้ายจะเปิดเผยขึ้น เมื่อไหร่ อย่างไร ยังไม่มีบอกไว้ แต่เราก็ได้รับข้อมูลมากเพียงพอ กฎบังคับให้รักษาวันอาทิตย์จะเกิดขึ้น ซึ่งตรงข้ามกับการรักษาพระบัญญัติข้อที่สี่ วิวรณ์เปิดเผยให้เราเห็นถึงประเด็นสำคัญที่เป็นเดิมพัน มีหมากสำคัญเข้ามาเกี่ยวข้อง วิวรณ์ได้บอกเราถึงสิ่งที่จะเกิดขึ้นและเกิดขึ้นเมื่อใดอย่างกว้าง ๆ ทุกคนที่ “ไม่มีชื่อจดไว้ในหนังสือแห่งชีวิตของพระเมษโปดกผู้ถูกปลงพระชนม์ตั้งแต่แรกสร้างโลก” (วิวรณ์ 13:8) จะบูชาสัตว์ร้ายและรูปของมัน ตรงข้ามกับการนมัสการพระผู้ “ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย” (วิวรณ์ 14:7) กล่าวอีกนัยหนึ่งคือ ทุกคนที่เลือกติดตามพระเจ้าพระเยซูคริสต์และเชื่อฟังพระบัญญัติ ชื่อของพวกเขาจะยังคงอยู่ในหนังสือแห่งชีวิต การที่เรามีชื่ออยู่ในหนังสือของพระเจ้าก็ดีกว่ามีชื่ออยู่ในบันทึกของมนุษย์มากเพียงใด

พระเจ้าได้ทรงก่อตั้งคริสตจักรเซเว่นธ์เดย์แอ๊ดเวนตีสขึ้นเพื่อประกาศข่าวสารนี้แก่ชาวโลก ดังนั้น ตัวเราเองจึงจำเป็นต้องกลับใจใหม่สู่ความจริงที่มีอยู่ในพระเยซู และรับการเปลี่ยนแปลงและสร้างใหม่โดย “ข่าวประเสริฐนิรันดร์” แห่งวิวรณ์ 14:6 ซึ่งมีศูนย์กลางอยู่ที่การสิ้นพระชนม์ของพระคริสต์เพื่อเรา ความมั่นใจในความรอดของเรามีอยู่ในพระคริสต์