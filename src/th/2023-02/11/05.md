---
title:  วันพุธ ผู้ติดตามพระเมษโปดก
date:   07/06/2023
---

`อ่าน วิวรณ์ 13:1, 2 สัตว์ร้ายมาจากไหน และใครให้สิทธิอำนาจแก่สัตว์ร้ายนั้น`

อำนาจของสัตว์ร้ายตัวที่หนึ่งในวิวรณ์ 13 ได้รับอำนาจ ที่นั่ง และสิทธิอันยิ่งใหญ่จากพญานาค วิวรณ์ 12:9 และวิวรณ์ 20:2 ระบุว่าพญานาคนั้นคือซาตาน ซาตานเป็นศัตรูเจ้าเล่ห์และทำงานผ่านอำนาจฝ่ายโลก วิวรณ์ 12:3-5 กล่าวว่า “พญานาค” คือมาร พยายามทำลาย “บุตรชาย” ในทันทีที่คลอด ภายหลัง “บุตรชาย” องค์นี้ “ถูกนำตัวไปเฝ้าพระเจ้ายังพระที่นั่งของพระองค์” แน่นอนว่า บุตรชายองค์นี้คือพระคริสต์ ด้วยความประสงค์ที่จะทำลายพระคริสต์ผู้ทรงเป็นบุตรชาย ซาตานทำงานผ่านเฮโรดและจักรวรรดิโรมัน ในช่วงสุดท้ายของชีวิตพระเยซู ปีลาตผู้ว่าราชการชาวโรมันกล่าวโทษพระคริสต์จนถึงความมรณา ผู้ประหารชีวิตชาวโรมันตรึงพระองค์บนกางเขนอันโหดร้าย ทหารชาวโรมันคนหนึ่งแทงพระองค์ด้วยหอก และทหารชาวโรมันเฝ้ายามที่อุโมงค์ฝังศพของพระองค์ ดังที่เห็นใน วิวรณ์ 13:2 พญานาคหรือซาตานทำงานผ่านอาณาจักรโรมันโดยให้อำนาจการปกครองแก่สัตว์ร้ายนี้

“แม้พญานาคจะเป็นตัวแทนของซาตานเป็นหลัก แต่ในแง่รองพญานาคก็เป็นตัวแทนของอาณาจักรโรมัน... อำนาจที่สืบทอดจากอาณาจักรโรมันได้รับ ‘อำนาจ ที่นั่ง และสิทธิอำนาจอันยิ่งใหญ่’ จากพญานาค เห็นได้ชัดว่าอำนาจนี้เป็นคริสตจักรโรมัน” (The SDA Bible Commentary, vol. 7 หน้า 817) เอ.ซี. ฟลิค นักประวัติศาสตร์อธิบายว่า “อาณาจักรศีลธรรมอันยิ่งใหญ่ได้ถือกำเนิดขึ้นจากซากปรักหักพังทางการเมืองในกรุงโรม เกิดขึ้นเป็นคริสตจักรโรมันใน ‘รูปแบบมหึมา’ ” (A. C. Flick, The Rise of the Medieval Church (1900) ซึ่งในหน้า 150 ได้กล่าวอ้างไว้ (The SDA Bible Commentary, vol. 7, หน้า 817)

`อ่าน วิวรณ์ 13:3 และวิวรณ์ 14:4 คุณเห็นข้อแตกต่างอะไรในพระคัมภีร์สองข้อนี้`

สิ่งที่ตรงกันข้ามกับ “คนทั้งโลก” ที่ติดตามสัตว์ร้ายนั้น คือพระเจ้าจะทรงมีผู้คนของพระองค์ที่ “ติดตามพระเมษโปดก” ดังเช่นเคย เราจะต้องอยู่ฝ่ายใดฝ่ายหนึ่ง คือพระเยซูหรือต่อต้านพระเยซู ในครั้งนั้นซึ่งก็เหมือนกับบัดนี้จะไม่มีตรงกลาง ไม่มีฝ่ายกลาง ถ้าเราไม่อยู่ในพระคริสต์อย่างแน่วแน่ เราก็จะเข้ากับฝ่ายตรงข้ามได้อย่างง่ายดายโดยตั้งใจหรือไม่ก็ตาม

`“คนทั้งปวงจะเกลียดชังท่านเพราะนามของเรา แต่ผู้ที่สู้ทนจนถึงที่สุดจะได้รับความรอด” (มัทธิว 10:22) คุณพร้อมหรือยังที่จะสู้ทนจนถึงที่สุด`