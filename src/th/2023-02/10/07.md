---
title:  ศึกษาเพิ่มเติม
date:   02/06/2023
---

“พระธรรมวิวรณ์กำหนดคำพิเศษของการรวมตัวกันของศาสนาที่ละทิ้งความเชื่อในช่วงวาระสุดท้ายว่า ‘บาบิโลนมหานคร’... ‘บาบิโลนมหานคร’ เป็นชื่อที่ใช้เรียกการรวมตัวกันทางศาสนาที่ยิ่งใหญ่สามศาสนาคือ สันตะปาปา นิกายโปรเตสแตนต์ที่ละทิ้งความเชื่อ และลัทธิทรงวิญญาณ... คำว่า ‘บาบิโลน’ หมายถึงตัวองค์กรและผู้นำ ไม่ได้หมายถึงสมาชิกมากนัก สมาชิกจะถูกระบุว่าเป็น ‘น้ำมากหลาย’ (วิวรณ์ 17:1, 15)” (The SDA Bible Commentary, vol. 7, pp. 851, 852)

“ซาตานจะชักนำผู้คนเข้าสู่การหลอกลวงของมันด้วยหลักการเทียมเท็จอันยิ่งใหญ่สองประการคือ ความเป็นอมตะของวิญญาณและความศักดิ์สิทธิ์ของวันอาทิตย์ ประการแรกเป็นการวางรากฐานของลัทธิทรงวิญญาณ ประการหลังเป็นการสร้างสายสัมพันธ์แห่งความเห็นอกเห็นใจกับคริสตจักรโรมัน” (เอลเลน จี. ไว้ท์, สงครามประวัติศาสตร์, หน้า 588)

ในยุคพระคัมภีร์พันธสัญญาเดิม วิญญาณของคนตายมีส่วนสำคัญกับศาสนาของชาวบาบิโลนเป็นอย่างมาก ชาวบาบิโลนมีความเชื่ออย่างเข้มแข็งในหลักคำสอนเรื่องความเป็นอมตะของวิญญาณ พวกเขาเชื่อว่าเมื่อตายแล้ววิญญาณจะเข้าสู่โลกแห่งวิญญาณ แนวคิดเรื่องความเป็นอมตะของวิญญาณนั้นไม่มีอยู่ในหลักคำสอนของพระคัมภีร์ สารานุกรมของชาวยิวระบุอย่างชัดเจนถึงที่มาของแนวคิดผิด ๆ เกี่ยวกับความเป็นอมตะของวิญญาณว่า “ความเชื่อที่ว่าวิญญาณยังคงดำเนินอยู่ต่อไปหลังจากการแตกสลายของร่างกาย... ไม่มีสอนในพระคัมภีร์ศักดิ์สิทธิ์แห่งใดเลย... ความเชื่อในเรื่องความเป็นอมตะของวิญญาณมาถึงชาวยิวจากการสัมผัสกับแนวความคิดของกรีกและส่วนใหญ่มาจากปรัชญาของเพลโตซึ่งเป็นผู้สนับสนุนหลัก ซึ่งนำไปสู่ความลึกลับของออร์ฟิกและเอลูซิเนียน และมุมมองของชาวบาบิโลนและอียิปต์ก็ผสมผสานเข้ากับความเชื่อนี้ได้ อย่างน่าประหลาดใจ” (Kaufmann Kohler, The Jewish Encyclopedia, “Immortality of the Soul,” (1906))

**คำถามเพื่อการอภิปราย**

`เหตุใดการเข้าใจความจริงเกี่ยวกับความตายจึงมีความสำคัญอย่างมาก การเข้าใจนี้จะช่วยป้องกันเราจากอะไร และเหตุใดจึงช่วยให้เราอุ่นใจด้วย`

`การล่อลวงบางอย่างของมารนั้นก็เห็นได้ชัดเจน บางอย่างก็ละเอียดอ่อนกว่า เราจะหลีกเลี่ยงไม่ให้ถูกหลอกได้อย่างไร`

`อภิปรายคำถามท้ายบทวันอาทิตย์ในชั้นเรียน ที่เกี่ยวกับคนที่ทำชั่วแต่เชื่อว่าพวกเขากำลังทำตามพระประสงค์ของพระเจ้าตามที่เปิดเผยไว้ในพระคัมภีร์ เราจะอธิบายเรื่องนี้ได้อย่างไร พระบัญญัติของพระเจ้ามีบทบาทอย่างไรต่อการอธิบายคำถามนี้`