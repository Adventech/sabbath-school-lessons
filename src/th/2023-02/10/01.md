---
title:  การหลอกลวงตอนสุดท้ายของซาตาน
date:   27/05/2023
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 12:9; วิวรณ์ 16:13, 14; 1 เธสะโลนิกา 4:16, 17; เอเสเคียล 8:16; เอเสเคียล 20:1-20; วิวรณ์ 18:4, 5

> <p>ข้อควรจำ</p>
> “ขอทรงแยกพวกเขาให้บริสุทธิ์ด้วยความจริง พระวจนะของพระองค์เป็นความจริง” (ยอห์น 17:17)

เช้าวันหนึ่งที่สดใสแห่งเดือนกันยายนในเมืองชิคาโก ขณะที่ดวงอาทิตย์ขึ้นเหนือทะเลสาบมิชิแกน ผู้สัญจรไปมาต่อสู้กับรถติดบนทางด่วนเคนเนดีและไอเซนฮาวร์ เด็ก ๆ กำลังเดินทางไปโรงเรียน เรื่องราวอันน่าขนลุกที่สร้างความหวาดกลัวในใจของชาวชิคาโกก็เริ่มขึ้น ผู้คนต่างล้มป่วยลงอย่างน่าสลดใจ และบางคนถึงกับเสียชีวิตเพียงไม่กี่ชั่วโมงหลังจากรับยาแคปซูลไทลินอล จากการทดสอบพบว่ายาแคปซูลแต่ละเม็ดถูกเจือด้วยโพแทสเซียมไซยาไนด์ซึ่งเป็นสารพิษร้ายแรง บุคคลวิกลจริตได้ดัดแปลงยานั้น จนถึงวันนี้เราก็ยังไม่รู้ว่าใครเป็นคนทำ

ดังที่ได้เห็นแล้วว่า พระธรรมวิวรณ์เตือนเราว่า “คนทั้งหลายที่อยู่บนแผ่นดินโลก” จะดื่มยาพิษที่เรียกว่า “เหล้าองุ่นแห่งบาบิโลน” ท้ายที่สุดแล้วจะมีหลักข้อเชื่อและคำสอนผิด ๆ ที่จะนำไปสู่ความตาย อย่างไรก็ตาม โลกนี้ไม่ได้ถูกทิ้งไว้โดยปราศจากยาแก้พิษที่จะป้องกันสารพิษฝ่ายจิตวิญญาณนี้ ยาแก้พิษนั้นคือข่าวของทูตสวรรค์สามองค์

บทเรียนสัปดาห์นี้ เราจะไม่เพียงแต่ศึกษาเกี่ยวกับการหลอกลวงของบาบิโลนต่อไปเท่านั้น แต่จะศึกษาแผนการของพระเยซูในการช่วยเราให้รอดพ้นจากการหลอกลวงเหล่านั้นและจากความตายที่มากับการหลอกลวง