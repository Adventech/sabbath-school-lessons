---
title:  ศึกษาเพิ่มเติม
date:   16/06/2023
---

เมื่อนิกายโปรเตสแตนต์จะยื่นมือข้ามอ่าวลึกเพื่อจับมือกับอำนาจโรมัน และเอื้อมมือข้ามเหวลึกเพื่อจับมือกับลัทธิทรงวิญญาณ เมื่ออยู่ภายใต้อิทธิพลของการรวมตัวของสามสิ่งนี้ ประเทศของเรา [สหรัฐอเมริกา] จะปฏิเสธทุกหลักการที่ก่อตั้งโปรเตสแตนต์และกฎของรัฐ และจะจัดเตรียมบทบัญญัติเพื่อเผยแพร่ศาสนาเทียมเท็จและการหลอกลวงของพระสันตะปาปา เมื่อนั้นเราจะรู้ว่าเวลามาถึงแล้วที่ซาตานจะทำงานอันมหัศจรรย์และจุดจบก็ใกล้เข้ามาแล้ว” (เอลเลน จี. ไว้ท์, คำพยานสำหรับคริสตจักร, vol. 5 หน้า 451)

“เรามักจะมองข้ามข้อเท็จจริงที่ว่า วันอาทิตย์เป็นวันแห่งการนมัสการของอำนาจฝ่ายตรงข้ามในเรื่องราวของพระธรรมวิวรณ์... วันอาทิตย์เป็นสัญลักษณ์ที่สำคัญอย่างยิ่ง เผยให้เห็นถึงเล่ห์เหลี่ยมอันน่าทึ่งของพญานาค... การเปลี่ยนแปลงกฎของพระเจ้าแสดงออกด้วยการกระทำง่าย ๆ เพียงอย่างเดียวซึ่งเป็นความเกลียดชังที่พญานาคมีต่อพระเจ้าในความขัดแย้งของจักรวาล แต่ความเรียบง่ายนั้นก็ล่อลวงได้มากมาย พญานาคพยายามแย่งชิงตำแหน่งของพระเจ้าในจักรวาลวาดภาพว่าตนเองเป็นศูนย์กลางแห่งการนมัสการที่แท้จริงและโต้แย้งว่าพระบัญญัติของพระเจ้าไม่ยุติธรรม จึงควรมีการเปลี่ยนแปลง พญานาคเปลี่ยนพระบัญญัติใจกลางของพระบัญญัติสิบประการ ข้อที่ระบุว่าพระเจ้าทรงเป็นพระผู้สร้างและพระผู้ไถ่ พระผู้เดียวที่ควรค่าแก่การนมัสการ (อพยพ 20:8-11; เฉลยธรรมบัญญัติ 5; วิวรณ์ 4:11; 5:9, 13, 14) การเปลี่ยนแปลงพระบัญญัติไม่เพียงแต่แสดงให้เห็นถึงความเกลียดชังของพญานาคต่อพระประสงค์ของพระเจ้า (พระบัญญัติ) เท่านั้น แต่ยังเป็นการพยายามของมันที่จะแย่งชิงตำแหน่งของพระเจ้าด้วยการเป็นศูนย์กลางแห่งการนมัสการ... การเปลี่ยนแปลงในพระบัญญัติให้มีผลต่อคนทั้งโลกนี้จะทำให้มันมั่นใจในชัยชนะ” (Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54)

**คำถามเพื่อการอภิปราย**

`แม้เราจะดำเนินชีวิตอยู่ด้วยการรอคอยเหตุกาณ์ในยุคสุดท้ายอย่างคาดหวัง เหตุใดเราต้องระมัดระวังที่จะไม่คลั่งไคล้เกินไป หรือกำหนดเวลา หรือการคาดเดานอกเหนือจากสิ่งที่เปิดเผยให้เราทราบผ่านการดลใจ อะไรคืออันตรายของการกระทำเช่นนี้ และอะไรคือผลลัพธ์เมื่อเหตุการณ์ที่คาดไว้ไม่เกิดขึ้นตามสิ่งที่ผู้คนบอกไว้`

`ในขณะที่เราต้องหลีกเลี่ยงอันตรายที่กล่าวถึงในข้อแรก เราจะตอบสนองต่อผู้ที่กล่าวว่าสถานการณ์ของเครื่องหมายสัตว์ร้ายและการกดขี่ข่มเหงไม่อาจเกิดขึ้นจริงได้หรือเป็นเรื่องไร้สาระ เพราะเรื่องเช่นนี้ดูเหมือนจะเป็นไปไม่ได้ เมื่อพิจารณาถึงสถานะปัจจุบันของโลก เหตุใดแนวคิดเช่นนี้ดูผิวเผินแล้วเหมือนจะสมเหตุสมผล แต่จริง ๆ แล้ว ไม่สมเหตุสมผลเลย (ดูจากการเปลี่ยนแปลงครั้งใหญ่มากมายที่เกิดขึ้นอย่างรวดเร็วบนโลกนี้)`