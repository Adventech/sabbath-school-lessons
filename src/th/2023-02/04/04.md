---
title:  วันอังคาร ดำเนินชีวิตโดยมีพระเจ้าเป็นศูนย์กลาง
date:   18/04/2023
---

ในยุคแห่งการบริโภคนิยมนี้ เมื่อค่านิยมฝ่ายโลกทำให้ตนเองเป็นศูนย์กลาง คำวิงวอนจากสวรรค์ต่อเราคือ ให้เปลี่ยนจากการปกครองแบบเผด็จการที่เน้นตนเองเป็นศูนย์กลางไปเป็นการให้พระเจ้าเป็นศูนย์กลางในชีวิตเรา สำหรับบางคน เงินเป็นศูนย์กลางของชีวิต บางคนเป็นความสุขหรืออำนาจ สำหรับคนอื่น ๆ อาจเป็นกีฬา ดนตรี หรือความบันเทิง ข่าวสารในพระธรรมวิวรณ์เป็นการเรียกร้องให้เรายำเกรง เคารพ และให้เกียรติพระเจ้าในฐานะศูนย์กลางที่แท้จริงของชีวิต

`อ่าน มัทธิว 6:33; โคโลสี 3:1, 2 และฮีบรู 12:1, 2 ข้อพระคัมภีร์เหล่านี้บอกเราเกี่ยวกับการให้พระเจ้าเป็นศูนย์กลางที่แท้จริงของเราอย่างไร`

ประเด็นสำคัญในการขัดแย้งสุดท้ายของโลกคือการต่อสู้ของจิตใจ เพื่อดูว่าเราจะจงรักภักดี ให้สิทธิอำนาจ และอุทิศต่อพระประสงค์ของพระเจ้าหรือไม่

การต่อสู้ครั้งสุดท้ายในความขัดแย้งครั้งยิ่งใหญ่เป็นการเลือกระหว่างความดีและความชั่วที่จะให้ควบคุมความคิดของเรา อัครสาวกเปาโลเตือนเราว่า “จงมีจิตใจเช่นนี้ในพวกท่านเหมือนอย่างที่มีในพระเยซูคริสต์” (ฟีลิปปี 2:5) จิตใจเป็นที่หลบภัยของเรา เป็นแหล่งกำเนิดการกระทำของเรา คำว่า “จง” หมายถึง อนุญาตหรือเลือก เป็นการกระทำโดยเจตนา การเลือกที่จะมีจิตใจของพระคริสต์เป็นการเลือกที่จะยอมให้พระเยซูกำหนดความคิดของเราด้วยการเติมสิ่งที่เป็นนิรันดร์ในความคิดของเรา การกระทำของเราแสดงให้เห็นว่ากระบวนการคิดของเราเป็นอย่างไร การเกรงกลัวพระเจ้าเป็นการให้พระองค์มาเป็นหนึ่งในชีวิตของเรา

ลองคิดดูในแง่หนึ่งว่า การควบคุมความคิดของคุณนั้นง่ายเพียงใด อย่างน้อยก็เมื่อเวลาที่คุณรู้ตัวว่าคุณต้องควบคุมให้ได้ แต่บ่อยครั้งปัญหาคือ หากเราไม่พยายามอย่างตั้งใจที่จะเลือกในสิ่งที่ถูกต้อง “สิ่งที่อยู่เบื้องบน ไม่ใช่สิ่งที่อยู่บนแผ่นดินโลก” จิตใจของเราที่ล้มลงในบาปและทำบาปมักจะโน้มเอียงเข้าหาสิ่งที่เป็นพื้นฐานโดยธรรมชาติ นั่นคือสิ่งของในโลกนี้ ฉะนั้น ดังที่เปาโลกล่าว เราจำต้องตั้งใจและมุ่งมั่นใช้ของประทานแห่งอิสรภาพทางความคิดอันศักดิ์สิทธิ์ที่เราได้รับเลือกที่จะอยู่ข้างสิ่งที่เป็นของสวรรค์ 

`“สุดท้ายนี้พี่น้องทั้งหลาย ขอจงใคร่ครวญดูสิ่งเหล่านี้คือ สิ่งที่เป็นจริง สิ่งที่น่านับถือ สิ่งที่ยุติธรรม สิ่งที่บริสุทธิ์ สิ่งที่น่ารัก สิ่งที่ควรแก่การสรรเสริญ รวมทั้งถ้ามีสิ่งใดที่ยอดเยี่ยม สิ่งใดที่น่ายกย่อง” (ฟีลิปปี 4:8) เราเรียนรู้ที่จะทำตามสิ่งที่เปาโลบอกเราในข้อนี้ได้อย่างไร`