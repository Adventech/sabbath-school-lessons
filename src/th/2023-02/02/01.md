---
title:  ห้วงเวลาที่ตัดสินชะตาชีวิต
date:   01/04/2023
---

### อ่านข้อพระคัมภีร์สำหรับบทเรียนสัปดาห์นี้
มัทธิว 24:14; วิวรณ์ 14:14-20; มัทธิว 16:27; กิจการ 1:9-11; มาระโก 4:26-29; วิวรณ์ 16:1

> <p>ข้อควรจำ</p>
> “และข้าพเจ้าเห็น นี่แน่ะ มีเมฆสีขาว และผู้หนึ่งประทับอยู่บนเมฆนั้นเหมือนบุตรมนุษย์ มีมงกุฎทองคำอยู่บนพระเศียร และมีเคียวอันคมกริบอยู่ในพระหัตถ์ และมีทูตสวรรค์อีกองค์หนึ่งออกมาจากพระวิหาร ร้องทูลพระองค์ผู้ประทับอยู่บนเมฆนั้นด้วยเสียงดังว่า ‘จงใช้เคียวของพระองค์เก็บเกี่ยวเถิด เพราะถึงเวลาเกี่ยวแล้ว เพราะว่าผลที่ต้องเก็บเกี่ยวบนแผ่นดินโลกสุกงอมแล้ว’ ” (วิวรณ์ 14:14, 15)

พระเจ้าตรัสกับประชากรของพระองค์อยู่เสมอ โดยประทานความจริงที่เหมาะสมตามที่พวกเขาจำเป็นต้องได้ยินในเวลานั้น ๆ ตั้งแต่คำเตือนเรื่องน้ำท่วมโลก (ปฐมกาล 6:7) ไปจนถึงการเสด็จกลับมาครั้งแรกของพระเยซู (ดาเนียล 9:24-27) ไปจนถึงการพิพากษาก่อนการเสด็จมา (ดาเนียล 7:9, 10; ดาเนียล 8:14) ไปจนถึงเหตุการณ์ยุคสุดท้ายก่อนพระคริสต์จะเสด็จกลับมา (วิวรณ์ 12-14) พระเจ้าได้ตรัสกับเราแล้ว ในยุคสุดท้ายแห่งประวัติศาสตร์มนุษยชาติ พระองค์ทรงส่งข่าวสารพิเศษมายังโลกและประชากรของพระองค์ ซึ่งเป็นข่าวสารที่กำหนดมาเพื่อให้ตรงกับความจำเป็นของวาระสุดท้ายนี้ พระองค์ทรงบรรยายให้เห็นภาพว่าทูตสวรรค์สามองค์เป็นผู้นำข่าวสารนี้ โดยกำลังเหาะไปในท้องฟ้าพร้อมกับถือข่าวสารแห่งยุคสุดท้ายอันเร่งด่วนไปยังทั่วโลก

ข่าวของทูตสวรรค์สามองค์เป็นข่าวสารสุดท้ายแห่งพระเมตตาของพระเยซู เป็นการร้องเรียกที่นำเราจากการไว้วางใจในความชอบธรรมของตนเองไปสู่การไว้วางใจในความชอบธรรมของพระเยซู ที่ทำให้เราชอบธรรม ชำระเราให้บริสุทธิ์ และเมื่อสิ้นสุดเวลาลงแล้วจะมอบความชอบธรรมนิรันดร์แก่เรา

ดังเช่นเคย เราต้องเลือกพระคริสต์ ยอมจำนนต่อพระองค์และเชื่อฟังพระองค์ และการเลือกของเราในตอนนี้จะส่งผลต่อการเลือกของเราในวิกฤตสุดท้ายที่อยู่เบื้องหน้าเรา
ดังนั้นแล้ว บัดนี้ถึงเวลาแล้วที่เราจะต้องเตรียมตัว