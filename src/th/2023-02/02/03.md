---
title:  วันจันทร์ บุตรมนุษย์เสด็จกลับมา
date:   03/04/2023
---

วิวรณ์ 14 มีข้อความสำคัญเกี่ยวกับข่าวสารขององค์พระผู้เป็นเจ้าสำหรับยุคสุดท้ายถึงประชากรของพระองค์และโลกใบนี้ ศูนย์กลางของข่าวสารทั้งหมดนี้คือ การเสด็จกลับมาขององค์พระเยซูคริสต์ สำเร็จตามพระสัญญาของพระองค์ที่กล่าวว่า “ท่านทั้งหลายจะเห็นบุตรมนุษย์ ประทับข้างขวาของผู้ทรงฤทธิ์เดช และเสด็จมาในเมฆแห่งฟ้าสวรรค์” (มาระโก 14:62)

`อ่าน วิวรณ์ 14:14 คำเรียกชื่อใดที่ใช้บรรยายถึงพระเยซูเมื่อเสด็จกลับมายังโลก ทำไมยอห์นจึงใช้คำเรียกชื่อนี้บรรยายถึงพระเยซู`

พระเยซูทรงใช้คำว่า “บุตรมนุษย์” ในพระกิตติคุณเพื่อกล่าวถึงพระองค์เอง 82 ครั้ง ซึ่งเป็นคำเรียกชื่อหนึ่งที่พระองค์ทรงโปรดปราน พระองค์ทรงใช้คำเรียกชื่อนี้แสดงถึงความรักเพื่อแสดงถึงตัวตนของพระองค์กับเรา พระองค์ทรงเป็นพระผู้ช่วยให้รอดที่เข้าใจเรา ทรงประสบพบกับการล่อลวงของเรา และทรงผ่านการทดลองของเรา พระองค์ทรงเป็น “บุตรมนุษย์” ที่จะเสด็จกลับมารับเรากลับบ้าน พระเยซูที่เสด็จมาเพื่อเราคือพระเยซูองค์เดียวกับที่อาศัยอยู่ท่ามกลางเรา พระองค์มีคุณสมบัติที่จะไถ่เราเพราะพระองค์ทรงลงมาเป็นดั่งเช่นเรา และเพราะพระองค์ทรงเป็นเช่นเรา พระองค์จึงทรงพบกับความโกรธเกรี้ยวของการล่อลวงของซาตาน และแน่นอนว่าพระองค์ทรงได้รับชัยชนะ

`เราเรียนรู้อะไรเกี่ยวกับพระเยซูผู้ทรงเป็นบุตรมนุษย์จากพระธรรมมัทธิวต่อไปนี้ มัทธิว 16:27 ; มัทธิว 24:27, 30 ; มัทธิว 25:31, 32`

สังเกตองค์ประกอบบางประการจากข้อความเหล่านี้: (1) พระเยซูผู้ทรงเป็นบุตรมนุษย์จะเสด็จมาด้วยสง่าราศีกับบรรดาทูตสวรรค์ของพระองค์ (2) พระองค์จะทรงแยกแกะออกจากแพะ (คือการพิพากษา) (3) จุดจบของประชาชาติและมนุษยชาติทั้งปวงจะถูกตัดสินชั่วนิรันดร์

`ลองนึกถึงคำว่า “บุตรมนุษย์” และความเป็นมนุษย์ของพระคริสต์ แม้ว่าพระเจ้า พระองค์ได้ทรงกลายเป็นดังเช่นเรา ทรงเป็นเหมือนเรา แต่พระองค์ไม่เคยทำบาปเหมือนเรา ความหวังอันน่าอัศจรรย์นี้มอบอะไรแก่คุณเมื่อรู้ว่า (1) พระเจ้าทรงรักเรา (2) พระองค์ทรงเข้าใจปัญหาของคุณและให้คุณมีชัยชนะเหนือปัญหาเหล่านั้น`