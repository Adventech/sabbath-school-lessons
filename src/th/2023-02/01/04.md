---
title:  วันอังคาร ยอมรับชัยชนะของพระเยซู
date:   28/03/2023
---

ดังที่พระคัมภีร์บรรยายไว้ พระเยซูยังไม่เคยพ่ายแพ่ในการต่อสู้กับซาตาน พระองค์คือผู้พิชิตที่ยิ่งใหญ่ ผู้มีชัยเหนืออำนาจแห่งความชั่วร้าย สิ่งหนึ่งที่ต้องเชื่อคือ พระเยซูทรงมีชัยชนะเหนือการล่อลวงของซาตาน และอีกสิ่งหนึ่งที่ต้องเชื่อคือ ชัยชนะของพระคริสต์ก็เป็นชัยชนะของเราเช่นกัน

`อ่าน วิวรณ์ 12:10 ความจริงที่ว่า ผู้กล่าวหาเรา “ถูกโยนลงไปแล้ว” ให้กำลังใจแก่เราอย่างไร`

แม้ซาตานจะพ่ายแพ้ไปแล้ว แต่การต่อสู้ก็ยังคงดำเนินต่อไปบนโลก ไม่เพียงแต่ชัยชนะสูงสุดของพระคริสต์ที่จุดสุงสุดของประวัติศาสตร์มนุษยชาติเท่านั้นที่เป็นความจริง แต่การที่เราต้องต่อสู้เหนือภูตผีที่ครอบครองและอำนาจของวิญญาณชั่วร้ายในชีวิตส่วนตัวของเราก็เป็นความจริงด้วย คริสเตียนบางคนใช้ชีวิตอยู่ด้วยความพ่ายแพ้อย่างสิ้นหวัง พวกเขาหวังในชัยชนะเหนือทัศนคติหรือนิสัยบางประการ แต่ไม่เคยฉวยชัยชนะของพระคริสต์ที่มีให้แก่พวกเขาในชีวิตส่วนตัวได้เลย

`อ่าน วิวรณ์ 12:11 พระคริสต์ทรงให้ความมั่นใจในชัยชนะแก่เราอย่างไร`

เราพบถ้อยคำ “คนที่ชนะ” ในข่าวสารที่ส่งถึงคริสตจักรทั้งเจ็ดในพระธรรมวิวรณ์ถึงเจ็ดครั้ง และในวิวรณ์ 12:11 เราก็พบแนวคิดของการได้รับชัยชนะนี้อีกด้วย คำว่า “ชนะ” ในภาษาดั้งเดิมของข้อพระคัมภีร์นี้คือ nikao แปลตามตัวอักษรได้ว่า “เพื่อพิชิต เพื่อชนะ เพื่อชัยชนะ หรือการมาถึงซึ่งชัยชนะ” จงสังเกตว่าเราจะเป็นผู้ชนะได้อย่างไร วิวรณ์ 12:11 ยืนยันว่าเราชนะได้ “ด้วยพระโลหิตของพระเมษโปดก”

นิมิตแห่งคำพยากรณ์ในวิวรณ์ 5:6 ยอห์นจ้องมองไปยังฟ้าสวรรค์และเห็น “พระเมษโปดกทรงยืนอยู่ เหมือนดังถูกปลงพระชนม์แล้ว” การสิ้นพระชนม์ของพระคริสต์เป็นจุดรวมแห่งความสนใจของชาวสวรรค์ทั้งปวง ไม่มีอะไรจะประเสริฐไปกว่าการสำแดงให้เห็นถึงความรักอันไม่มีขอบเขตและหยั่งลึกของพระเจ้ามากไปกว่าที่กางเขน

เมื่อเรายอมรับสิ่งที่พระคริสต์ได้ทรงทำเพื่อเราโดยความเชื่อแล้ว หนี้ของเราจะถูกยกเลิกไป และเราจะยืนอยู่อย่างสมบูรณ์แบบต่อสายพระเนตรของพระเจ้า บาปของเราได้รับการอภัยแล้ว (โคโลสี 1:14; เอเฟซัส 1:7; โคโลสี 2:14) และ “ผู้ที่กล่าวหาพวกเขา...ถูกโยนลงไปแล้ว” (วิวรณ์ 12:10) เราได้รับการไถ่ ชัยชนะและรอด ไม่ใช่เพราะความดีความชอบของเราเอง แต่เพราะชัยชนะของพระคริสต์ในนามของเรา