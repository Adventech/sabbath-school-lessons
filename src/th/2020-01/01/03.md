---
title:  วันจันทร์ โครงสร้างของพระธรรมดาเนียล
date:   30/12/2019
---

การจัดระเบียบพระธรรมดาเนียลในตอนที่ถูกเขียนขึ้นในภาษาอาราเมค บทที่ 2-7 (ส่วนอื่นถูกเขียนขึ้นเป็นภาษาฮีบรู) มีโครงสร้าง ดังนี้:

- (A.1) กษัตริย์เนบูคัดเนสซาร์ได้รับนิมิตเกี่ยวกับสี่อาณาจักร (ดาเนียล บทที่ 2)
    - (B.1) พระเจ้าทรงช่วยเพื่อนสามคนของดาเนียลให้รอดจากเตาไฟ (ดาเนียล บทที่ 3)
        - (C.1)  พระเจ้าทรงพิพากษากษัตริย์เนบูคัดเนสซาร์ (ดาเนียล บทที่ 4)
        - (C.2)  พระเจ้าทรงพิพากษากษัตริย์เบลชัสซาร์ (ดาเนียล บทที่ 5)
    - (B.2)  พระเจ้าทรงช่วยดาเนียลให้รอดในถ้ำสิงโต (ดาเนียล บทที่ 6)
- (A.2) ดาเนียลได้รับนิมิตเกี่ยวกับสี่อาณาจักร (ดาเนียล บทที่ 7)

การเรียงเนื้อหาลักษณะนี้เป็นการเน้นไปที่จุดสำคัญโดยการวางจุดนั้นไว้ตรงกลางของเรื่อง ซึ่งในกรณีนี้ประกอบด้วย (C.1) และ (C.2) (ดาเนียล บทที่ 4 และ 5) และพระเจ้าทรงถอดกษัตริย์เนบูคัดเนสซ่าร์จากบัลลังก์ของพระองค์ (ชั่วคราวตอนเสียสติไปนอนอยู่ในทุ่งหญ้า) และทรงถอดกษัตริย์บัลชัสซาร์จากบัลลังก์ และอาณาจักร (อย่างถาวร) ดังนั้น จุดเน้นของบทที่ 2-7 คือ พระเจ้าทรงมีอำนาจการปกครองสูงสุดเหนือกษัตริย์แห่งแผ่นดินโลกเพราะพระองค์ทรงสถาปนา และทรงถอดกษัตริย์ทั้งสองจากบัลลังก์ได้

วิธีการหนึ่งที่มีประสิทธิผลมากที่สุดของการสื่อสาร เพื่อทำให้จุดที่นำเสนอกระจ่างคือ การทวนซ้ำ ยกตัวอย่างเช่น พระเจ้าทรงประทานพระสุบินสองครั้งแก่ฟาโรห์เกี่ยวกับการกันดารอาหารในอนาคตอันใกล้ (ปฐมกาล 41:1-7) ในพระสุบินแรก มีวัวอ้วนพีเจ็ดตัว ถูกกัดและกลืนกินโดยวัวผอมเจ็ดตัว และพระสุบินที่สองมีรวงข้าวที่มีเมล็ดเต็มเจ็ดรวง ถูกรวงข้าวเมล็ดลีบเจ็ดรวงกลืนกิน พระสุบินทั้งสองมีความหมายเดียวกันคือ: เจ็ดปีจะเก็บเกี่ยวพืชผลได้อย่างสมบูรณ์ และอีกเจ็ดปีที่ตามมาจะกันดารแห้งแล้ง

ในพระธรรมดาเนียล พระเจ้าทรงใช้การทวนซ้ำเช่นกัน กล่าวคือมีคำพยากรณ์เกิดขึ้นสี่ช่วงเป็นวงจร ซึ่งใช้พื้นฐานโครงสร้าง การทวนซ้ำ และในที่สุดของโครงสร้างนี้แสดงให้เห็นว่า “อำนาจการปกครองสูงสุด” เป็นของพระเจ้า” แม้ว่าคำพยากรณ์หลักแต่ละเรื่องมีเค้าโครงแสดงให้เห็นมุมมองจำเพาะ แต่ทั้งหมดครอบคลุมช่วงเวลาของประวัติศาสตร์เดียวกัน คือเริ่มจากสมัยของผู้เผยพระวจนะไปจนถึงวาระสุดท้าย ดังนี้

<table>
<tbody>
<tr>
<td>
<p>&nbsp; &nbsp;&nbsp;&nbsp;&nbsp;&nbsp;ดาเนียล 2</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp; &nbsp;ดาเนียล 7</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp; ดาเนียล 8, 9</p>
</td>
<td>
<p>&nbsp;&nbsp;&nbsp; ดาเนียล&nbsp; 10-12</p>
</td>
</tr>
<tr>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp; บาบิโลน</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; บาบิโลน</p>
</td>
<td>
<p>&nbsp;</p>
</td>
<td>
<p>&nbsp;</p>
</td>
</tr>
<tr>
<td>
<p>&nbsp;&nbsp;มีเดีย- เปอร์เซีย</p>
</td>
<td>
<p>&nbsp;&nbsp;มีเดีย- เปอร์เซีย</p>
</td>
<td>
<p>&nbsp;&nbsp;มีเดีย- เปอร์เซีย</p>
</td>
<td>
<p>&nbsp;&nbsp;มีเดีย- เปอร์เซีย</p>
</td>
</tr>
<tr>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; กรีก</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กรีก</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กรีก</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; กรีก</p>
</td>
</tr>
<tr>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรม</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรม</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรม</p>
</td>
<td>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; โรม</p>
</td>
</tr>
<tr>
<td>
<p>&nbsp;อาณาจักรของพระ &nbsp;เจ้าได้รับการสถาปนา&nbsp;&nbsp;</p>
</td>
<td>
<p>&nbsp;อาณาจักรของพระ &nbsp;เจ้าได้รับการสถาปนา</p>
</td>
<td>
<p>&nbsp; อาณาจักรของพระ &nbsp; เจ้าได้รับการสถาปนา</p>
</td>
<td>
<p>&nbsp; อาณาจักรของพระ เจ้าได้รับการสถาปนา</p>
</td>
</tr>
</tbody>
</table>

`ข้อพระคัมภีร์สำคัญเหล่านี้นำเสนออะไรเกี่ยวเนื่องกับความหวังอันยาวนานในวันข้างหน้าของเรา ดาเนียล 2:44; สดุดี 9:7-12; 2 เปโตร 3:11-13`