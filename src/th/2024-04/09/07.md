---
title:  ศึกษาเพิ่มเติม
date:   29/11/2024
---

อ่านเรื่อง “พระเจ้าสถิตกับเรา” หน้า 9-26 เรื่อง “ความขัดแย้งรุนแรง” หน้า 601-609 ในหนังสือผู้พึงปรารถนาของปวงชนของนางเอลเลน จี. ไว้ท์

“ด้วยการถ่อมลงของพระคริสต์เพื่อรับสภาพมนุษย์ พระองค์ทรงสำแดงให้เห็นถึงพระลักษณะนิสัยที่ตรงกันข้ามกับอุปนิสัยของซาตาน แต่พระองค์ทรงก้าวต่ำลงมามากกว่านั้นทรงก้าวเข้าสู่เส้นทางแห่งความอัปยศอดสู ‘พระองค์ทรงถ่อมตัวลงทรงยอมเชื่อฟังจนถึงความมรณา กระทั่งมรณาบนกางเขน’ ฟีลิปปี 2:8 ดั่งมหาปุโรหิตถอดเสื้อยศอันสง่างามของเขาและปฏิบัติหน้าที่ในชุดผ้าป่านสีขาวของปุโรหิตธรรมดาฉันใด โดยพระองค์เองทรงเป็นปุโรหิตและพระองค์เองทรงเป็นเหยื่อ ‘ท่านบาดเจ็บเพราะความทรยศของเรา ท่านบอบช้ำเพราะความบาปผิดของเรา การตีสอนที่ตกบนท่านนั้นทำให้พวกเรามีสวัสดิภาพ’ อิสยาห์ 53:5

“พระคริสต์ทรงรับการปฏิบัติในสิ่งที่เราสมควรรับ เพื่อว่าเราจะได้รับการปฏิบัติในสิ่งที่พระองค์ทรงสมควรรับ พระองค์ทรงรับโทษเพื่อบาปของเรา ซึ่งพระองค์ไม่สมควรมีส่วน เพื่อว่าเราจะได้รับการชำระให้สะอาดปราศจากบาปโดยความชอบธรรมของพระองค์ ซึ่งเราไม่มีส่วนร่วมด้วยเลย พระองค์ทรงรับทุกข์จนถึงมรณาซึ่งควรเป็นของเรา เพื่อเราจะได้รับชีวิตที่เป็นของพระองค์ ด้วยการที่ ‘ท่านถูกเฆี่ยนตีก็ทำให้เราได้รับการรักษา’ ” (เอลเลน จี. ไว้ท์, ผู้พึงปรารถนาของปวงชน, หน้า 25)

**คำถามเพื่อการอภิปราย**:

`พระเยซูทรงเสียสละอย่างมากมายเพื่อช่วยโลกให้รอด คุณคิดว่าวิธีใดคือวิธีที่ดีที่สุดที่จะช่วยให้ผู้อื่นเห็นความจริงอันน่าอัศจรรย์นี้และเข้ามาหาพระองค์ด้วยความเชื่อ`

`อะไรคือความแตกต่างหลัก ๆ ระหว่างการตัดสินใจตามความคิดของมนุษย์ทางโลกกับการตัดสินใจที่อยู่บนฐานของการเปิดเผยจากพระเจ้า`

`สิ่งต่างๆ เช่น ตรรกะและเหตุผล สอดคล้องกับความเข้าใจพระคำของพระเจ้าอย่างไร เรามีเหตุผลอะไรบ้างสำหรับความเชื่อของเรา สิ่งต่าง ๆ เช่น คำพยากรณ์ที่สำเร็จขึ้นจริงหรือความงดงามและความซับซ้อนของโลกที่ได้รับการสร้างขึ้นอย่างมีเหตุมีผลชี้ให้เราเห็นการดำรงอยู่ของพระเจ้าและความจริงของแผนการแห่งความรอดอย่างไร`

`อภิปรายคำตอบของท่านสำหรับคำถามท้ายบทเรียนวันอังคารในชั้นเรียน ถ้ามีคนถามท่านว่าเหตุใดท่านจึงเชื่อในพระเยซูและข่าวประเสริฐ ท่านจะตอบว่าอะไร`