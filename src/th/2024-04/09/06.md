---
title:  การกล่าวโทษ
date:   28/11/2024
---

“คนที่วางใจในพระบุตรจะไม่ถูกพิพากษา ส่วนคนที่ไม่ได้วางใจก็ถูกพิพากษาอยู่แล้ว เพราะเขาไม่ได้วางใจในพระนามพระบุตรองค์เดียวของพระเจ้า... เพราะทุกคนที่ประพฤติชั่วก็เกลียดความสว่าง และไม่มาหาความสว่าง เนื่องจากกลัวว่าการกระทำของตนจะปรากฏ แต่คนที่ประพฤติตามความจริงก็มาถึงความสว่าง เพื่อให้เห็นว่าการกระทำของเขานั้นทำโดยพึ่งพระเจ้า” (ยอห์น 3:18-21 เปรียบเทียบกับ ยอห์น 1:10)

`เหตุใดเราจึงต้องเข้าสู่การพิพากษา ยอห์น 3:18, 36; ยอห์น 5:23, 38; ยอห์น 8:24; ยอห์น 12:47`

การปฏิเสธพระเยซูคริสต์พระผู้ทรงเป็นแสงสว่างของโลก ทำให้เราตกอยู่ในความสงสัยและการล่อลวงของมาร คือการละทิ้งแสงสว่างและเลือกเอาความมืด

ความสว่างที่เอวาได้รับคือวิธีปฏิบัติต่อต้นไม้ที่อยู่ใจกลางสวน ซาตานล่อลวงเธอให้สงสัยในความสว่างนั้น เธอตั้งคำถามต่อพระคำของพระเจ้าว่า พระเจ้าผู้เปี่ยมด้วยความรักจะไม่ทำลายสิ่งทรงสร้างของพระองค์หรอก เธอยังเชื่อความรู้สึกของเธอเองด้วย งูนั้นกินผลไม้แล้วมีอำนาจในการพูดได้ บางทีงูอาจจะพูดถูกก็ได้นะ ถ้าฉันกินผลไม้นั้น ฉันอาจเป็นเหมือนพระเจ้า เธอถูกหลอกให้หันหนีไปจากความสว่าง และสามีของเธอก็เลือกเส้นทางเดียวกัน

`อ่าน มัทธิว 4:1-4 พระคริสต์ทรงใช้หลักการอะไรในถิ่นทุรกันดารแห่งการทดลองเพื่อต่อสู้กับการล่อลวงของซาตาน`

พระคริสต์ทรงมีวิธีคิดแบบเดียวกับมนุษย์เหมือนกับอาดัมกับเอวา ผู้คนก่อนน้ำท่วม และชาวอิสราเอลที่คาเดชบาร์เนีย พระองค์อาจจะสงสัยว่าเหตุใดพระเจ้าแห่งความรักจึงทิ้งพระบุตรของพระองค์ไว้ในถิ่นทุรกันดารเป็นเวลา 40 วัน 40 คืน โดยไม่มีอาหารและการคุ้มครองใด ๆ พระองค์อาจพยายามพิสูจน์ความเป็นพระบุตรของพระองค์โดยเปลี่ยนก้อนหินให้เป็นขนมปัง แต่พระองค์กลับตอบด้วยพระคำของพระเจ้า พระองค์ทรงมุ่งเน้นไปยังรูปแบบในสวรรค์มากกว่ารูปแบบฝ่ายโลก เป็นเรื่องง่ายเพียงใดสำหรับพระองค์ที่จะหาเหตุผลมาเข้าข้างตนเองทำให้ตัดสินใจผิด ดังที่หลาย ๆ คน แม้แต่คนที่มีความเชื่อก็มักจะทำ