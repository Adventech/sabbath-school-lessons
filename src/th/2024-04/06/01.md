---
title:  คำพยานเพิ่มเติมเกี่ยวกับพระเยซู
date:   02/11/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 3:25-36; ยอห์น 1:32-36; ดาเนียล 7:18; ยอห์น 6:51-71; ยอห์น 5:36-38; ยอห์น 7:37-53

> <p>ข้อควรจำ</p>
> พระเยซูไม่เพียงแต่ตรัสสิ่งที่น่าประทับใจเกี่ยวกับพระองค์เอง เช่น พระองค์ทรงเป็นใคร หรือใครส่งพระองค์มา หรือพระองค์ทรงมาจากที่ไหน พระองค์ทรงสำแดงให้เห็นว่าพระองค์ทรงเป็นใครผ่านทางการอัศจรรย์และหมายสำคัญด้วย ดังที่ชายคนหนึ่งเป็นพยานถึงพระเยซูอย่างเปิดเผยว่า “ ‘เวลาที่พระคริสต์เสด็จมา พระองค์จะทรงทำหมายสำคัญมากยิ่งกว่าสิ่งที่ท่านผู้นี้ได้ทำหรือ’ ” (ยอห์น 7:31)

พระองค์ทรงแสดงให้เห็นด้วยการกระทำที่พิสูจน์ว่าพระวจนะของพระองค์เป็นความจริง

แต่เมื่อเรื่องราวดำเนินต่อไป ความแตกแยกในหมู่ประชาชนก็เริ่มต้นขึ้น การรักษาชายที่สระน้ำเบธซาธาทำให้ผู้นำบางคนโกรธ การสนทนาในเมืองคาเปอรนาอุมหลังจากการเลี้ยงอาหารคน 5,000 คนส่งผลให้ฝูงชนมากมายปฏิเสธพระเยซู การฟื้นคืนชีพของลาซารัสทำให้บางคนมีความเชื่อ แต่ก็กระตุ้นให้คนอื่น ๆ เกลียดชัง ซึ่งท้ายที่สุดก็นำไปสู่การพิจารณาคดีและการประหารชีวิตของพระเยซู

บทเรียนสัปดาห์นี้จะศึกษาถึงบางคนที่เห็นและเป็นพยานเกี่ยวกับพระเยซู แต่ละเหตุการณ์เผยให้เห็นมุมมองที่แตกต่างกันในพระลักษณะของพระเยซู โดยมุมมองเหล่านี้ให้ภาพรวมของพระเยซูในฐานะพระเมสสิยาห์อย่างสมบูรณ์แบบยิ่งขึ้น