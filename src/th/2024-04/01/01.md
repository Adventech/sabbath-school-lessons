---
title:  หมายสำคัญที่ชี้ทางแก่เรา
date:   28/09/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 2:1-11; ยอห์น 4:46-54; ยอห์น 5:1-16; มาระโก 3:22, 23; มัทธิว 12:9-14; ยอห์น 5:16-47

> <p>ข้อควรจำ</p>
> “พระเยซูทรงทำหมายสำคัญอื่นๆ อีกหลายอย่างต่อหน้าพวกสาวก ซึ่งไม่ได้บันทึกไว้ในหนังสือเล่มนี้ แต่การที่บันทึกเหตุการณ์เหล่านี้ไว้ ก็เพื่อพวกท่านจะได้เชื่อว่าพระเยซูเป็นพระคริสต์พระบุตรของพระเจ้า และเมื่อมีความเชื่อแล้วท่านก็จะมีชีวิตโดยพระนามของพระองค์” (ยอห์น 20:30, 31)

เหตุใดยอห์นจึงเขียนข่าวประเสริฐ เขามีจุดมุ่งหมายเพื่อเน้นการอัศจรรย์ของพระเยซูใช่หรือไม่ หรือเพื่อเน้นคำสอนที่เฉพาะบางอย่างของพระเยซู อะไรคือเหตุผลสำหรับงานเขียนของเขา

ยอห์นได้อธิบายเหตุผลในการเขียนของเขาภายใต้อำนาจและอิทธิพลของพระวิญญาณบริสุทธิ์ เขากล่าวว่าแม้จะสามารถเขียนเกี่ยวกับชีวิตของพระคริสต์เรื่องอื่น ๆ ได้อีกมากมาย (ยอห์น 12:25) แต่เรื่องราวที่เขารวบรวมไว้ในงานเขียนก็เพื่อ “พวกท่านจะได้เชื่อว่าพระเยซูเป็นพระคริสต์พระบุตรของพระเจ้า และเมื่อมีความเชื่อแล้วท่านก็จะมีชีวิตโดยพระนามของพระองค์” (ยอห์น 20:31)

สัปดาห์นี้เราจะศึกษาพระธรรมยอห์นถึงการอัศจรรย์ในช่วงต้นของพระเยซู ตั้งแต่จากการเปลี่ยนน้ำเป็นเหล้าองุ่นในงานเลี้ยงแต่งงาน ไปจนถึงการรักษาบุตรชายที่ป่วยหนัก และการรักษาชายที่สระน้ำเบธซาธา

ยอห์นเรียกการอัศจรรย์เหล่านี้ว่า “หมายสำคัญ” เขาไม่ได้หมายความเหมือนอย่างเครื่องหมายทั่วไปที่เห็นได้ตามท้องถนน แต่เป็นเหตุการณ์อัศจรรย์ที่แสดงให้เห็นบางสิ่งที่ลึกซึ้งกว่านั้น คือพระเยซูทรงเป็นพระเมสสิยาห์ เราจะเห็นตัวอย่างของผู้เชื่อทั้งหมดนี้ผ่านทางเรื่องราวเหล่านี้ และตัวอย่างของพวกเขาก็เชื้อเชิญให้เราทำเช่นเดียวกัน