---
title:  'เวลาแห่งพระสิริ: กางเขนและการฟื้นคืนพระชนม์'
date:   14/12/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 18:33-19:5; ยอห์น 19:17-22; ยอห์น 19:25-27; ลูกา 2:34, 35; ยอห์น 20:1-18; 1 โครินธ์ 15:12-20

> <p>ข้อควรจำ</p>
> “ปีลาตจึงพูดกับพระองค์ว่า ‘ถ้าอย่างนั้นเจ้าก็เป็นกษัตริย์น่ะซี’ พระเยซูตรัสตอบว่า ‘ท่านพูดว่าเราเป็นกษัตริย์ เพราะเหตุนี้เราจึงเกิดมาและเข้ามาในโลก เพื่อเป็นพยานให้กับสัจจะ ทุกคนที่อยู่ฝ่ายสัจจะย่อมฟังเสียงของเรา’ ” (ยอห์น 18:37)

การตรึงกางเขนและการฟื้นคืนพระชนม์ของพระเยซูเป็นจุดสูงสุดในพระธรรมยอห์น สิบบทแรกครอบคลุมชีวิตสามปีครึ่งของพระเยซู แต่บทที่ 11-20 ครอบคลุมประมาณ 1-2 สัปดาห์

พระกิตติคุณทั้งสี่เล่มนำเสนอการสิ้นพระชนม์ของพระเยซูในรูปแบบที่แตกต่างกันออกไป แม้ว่าเรื่องราวจะสอดคล้องกัน แต่ผู้เขียนแต่ละคนก็เน้นประเด็นสำคัญที่สอดคล้องกับหัวข้อของข่าวประเสริฐของตนเอง พระธรรมมัทธิวเน้นว่าพระคัมภีร์สำเร็จขึ้นตามจริง พระธรรมมาระโกเน้นความเชื่อมโยงระหว่างการบัพติศมาของพระเยซูกับกางเขน และพระธรรมลูกาเน้นไปที่กางเขนถือว่าเป็นการเยียวยารักษาและความรอด (เรื่องราวของขโมยบนกางเขน)

แต่พระธรรมยอห์นนำเสนอว่ากางเขนเป็นการครองราชย์ของพระเยซู โดยเฉพาะเมื่อเชื่อมโยงกับแนวคิดเรื่องของ กำหนดเวลา ที่มีการกล่าวถึงหลายครั้งตลอดทั้งเล่ม (ยอห์น 7:30; ยอห์น 8:20; ยอห์น 12:27) แนวคิดเรื่องการครองราชย์นี้ดูแล้วอาจเป็นภาพที่น่าขันเนื่องจากการตรึงกางเขนเป็นวิธีการประหารชีวิตที่น่าอับอายและน่าอัปยศอดสูที่สุดที่ชาวโรมันใช้ ความแตกต่างในการพรรณนาของยอห์นนี้แสดงให้เห็นว่าพระเยซูสิ้นพระชนม์ด้วยความอับอาย แต่ในขณะเดียวกันก็ทรงขึ้นครองราชย์เป็นพระผู้ช่วยให้รอดด้วยสง่าราศี