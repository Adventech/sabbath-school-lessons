---
title:  ศึกษาเพิ่มเติม
date:   01/11/2024
---

อ่านหนังสือผู้พึงปรารถนาของปวงชนของนาง เอลเลน จี. ไว้ท์ เรื่อง “ที่บ่อน้ำยาโคบ” หน้า 183-195

“ในทันทีที่เธอได้มาพบพระผู้ช่วยให้รอด เธอก็นำผู้อื่นมาหาพระองค์ การกระทำของเธอพิสูจน์ให้เห็นว่าเธอเป็นผู้ประกาศความจริงได้ดีกว่าสาวกทั้งหลายของพระองค์ พวกเขามองว่าที่เมืองสะมาเรียไม่มีอะไรที่น่าจะเกิดผลในทางที่ดีได้ พวกเขามุ่งคิดแต่งานใหญ่ที่จะทำในอนาคตและมองไม่เห็นว่ารอบตัวพวกเขานี่เองก็พร้อมเก็บเกี่ยวแล้ว แต่ชาวสะมาเรียทั้งเมืองได้เข้ามาหาพระผู้ช่วยให้รอดโดยทางหญิงอันเป็นที่รังเกียจเหยียดหยามของพวกเขา เธอนำแสงสว่างไปสู่เพื่อนร่วมชาติทันที

“หญิงคนนี้เป็นตัวแทนของการรับใช้ด้วยความเชื่อในทางปฏิบัติ สาวกที่แท้จริงทุกคนบังเกิดใหม่ในอาณาจักรของพระองค์ในฐานะผู้ประกาศพระกิตติคุณ ผู้ที่ดื่มน้ำแห่งชีวิตจะเป็นน้ำพุแห่งชีวิตที่พุ่งขึ้น ผู้รับกลายเป็นผู้ให้ พระคุณของพระคริสต์ในวิญญาณจิตเปรียบเสมือนน้ำพุในทะเลทรายที่พุ่งขึ้นเพื่อนำความชุ่มชื่นมาสู่ทุกคนและทำให้ผู้ที่พร้อมจะถึงซึ่งความพินาศกระหายที่จะดื่มน้ำแห่งชีวิตนั้น” (เอลเลน จี. ไว้ท์, ผู้พึงปรารถนาของปวงชน, หน้า 195)

**คำถามเพื่อการอภิปราย**:

`ศึกษาคำถามท้ายบทเรียนวันอาทิตย์ในชั้นเรียน จงซื่อสัตย์กับคำตอบของท่าน ข้อห้ามและอคติที่พบในวัฒนธรรมของท่านที่อาจขัดขวางการเป็นพยานของท่านคืออะไร`

`ท่านคิดว่าเหตุใดพระเยซูจึงทรงได้รับการต้อนรับอย่างอบอุ่นในหมู่ชาวสะมาเรียหากเทียบกับคนในเมืองของพระองค์บางคน`

`ให้ลองคิดว่าท่านเป็นหญิงชาวสะมาเรียคนนั้น มีคนแปลกหน้ามาบอกให้เธอรู้ว่าเขาทราบดีถึงเรื่องราวที่เป็นความลับที่ถูกเก็บซ่อนในส่วนลึกที่สุด ใครก็ตามแม้จะไม่ใช่คนแปลกหน้าจะรู้เรื่องราวเหล่านี้ได้อย่างไร ไม่น่าแปลกใจที่เธอประทับใจพระเยซู เรื่องนี้บอกเราอย่างไรว่าองค์พระผู้เป็นเจ้าทรงทราบทุกสิ่งเกี่ยวกับเรา แม้แต่ความลับที่เราเก็บซ่อนไว้ในส่วนลึกที่สุดมิดชิดที่สุดที่เราไม่อยากให้ใครรู้ กระนั้นวิธีที่พระองค์ทรงปฏิบัติต่อเธอบอกเราถึงวิธีที่พระองค์ประสงค์ที่จะปฏิบัติกับเราอย่างไร แม้พระองค์จะทรงรู้ความลับของเราแล้วก็ตาม ความจริงนี้ให้ความสบายใจแก่เราอย่างไร`

`พันธกิจของพระเยซูต่อหญิงชาวสะมาเรียที่บ่อน้ำมีใจความที่สำคัญในพระธรรมยอห์นอย่างไร`