---
title:  คำพยานของชาวสะมาเรีย
date:   31/10/2024
---

`อ่าน ยอห์น 4:27-29 หญิงผู้นี้ทำอะไรที่น่าแปลกใจ`

การสนทนาระหว่างพระเยซูกับหญิงคนนี้ถูกขัดจังหวะเมื่อเหล่าสาวกกลับมา แม้พวกเขาจะประหลาดใจที่พระองค์ทรงพูดคุยกับหญิงคนหนึ่ง พวกเขาก็ไม่ได้ซักถามพระองค์ถึงเรื่องนี้ แต่กลับเร่งเร้าให้พระองค์รับประทานอาหาร

ขณะเดียวกันหญิงคนนั้นก็ทิ้งหม้อน้ำไว้แล้วรีบกลับเขาไปในเมืองเพื่อเล่าให้คนอื่นฟังถึงสิ่งที่เธอเพิ่งประสบกับพระเยซู

`อ่าน ยอห์น 4:30-42 เกิดอะไรขึ้นหลังจากการพบปะกันในครั้งนี้ และเรื่องนี้สอนถึงวิธีที่ข่าวประเสริฐจะประกาศออกไปอย่างไร`

อาจดูแปลกที่พระเยซูตรัสถึงการเก็บเกี่ยวท่ามกลางเรื่องราวของผู้คนในเมืองจำนวนมากที่กลับใจใหม่ อย่างไรก็ตามยอห์นต้องการให้เราเห็นว่าพระเยซูทรงเข้าใจสถานการณ์นี้อย่างไร การแบ่งปันแผนการแห่งความรอดกับหญิงชาวสะมาเรียสำคัญต่อพระองค์มากกว่าการรับประทานอาหาร จุดประสงค์ของพระองค์คือการนำจิตวิญญาณมาสู่ความรอด พระองค์ทรงใช้โอกาสนี้สอนสาวกของพระองค์ถึงความสำคัญของการประกาศข่าวประเสริฐให้กับผู้คนทุกคนอย่างเร่งด่วน แม้คนเหล่านั้นจะแตกต่างจากเราก็ตาม

มีประเด็นสำคัญหลายประการในพระธรรมยอห์น แน่นอนว่ายอห์น 4:39-42 คือหนึ่งในประเด็นเหล่านั้น ชาวสะมาเรียจำนวนมากมาเชื่อเพราะคำพยานของหญิงคนนั้นที่เธอเป็นพยานว่า “ ‘ท่านเล่าถึงสิ่งสารพัดที่ฉันเคยทำ’ ” (ยอห์น 4:39)

ชาวสะมาเรียขอให้พระเยซูประทับกับพวกเขา ผลที่ตามมาก็คือมีคนจำนวนมากมาเชื่อเพราะพระวจนะของพระเยซู “ตั้งแต่นี้เป็นต้นไป ที่เราเชื่อนั้นไม่ใช่เพราะคำพูดของเจ้า แต่เพราะเราได้ยินเอง และเรารู้ว่าท่านผู้นี้เป็นพระผู้ช่วยโลกให้รอดที่แท้จริง” (ยอห์น 4:42)

`เรื่องนี้บอกเราอย่างไรว่าคำพยานของบุคคลแม้จะเพียงคนเดียวก็มีพลังมากมาย คำพยานถึงสิ่งที่พระเยซูทรงกระทำในชีวิตของท่านมีพลังมากมายเพียงใด`