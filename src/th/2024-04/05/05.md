---
title:  การเปิดเผยพระเยซู
date:   30/10/2024
---

`อ่าน ยอห์น 4:16-24 พระเยซูทรงทำอะไรเพื่อแสดงให้หญิงผู้นี้เห็นว่าพระองค์ทรงรู้ความลับที่ลึกที่สุดของเธอ และเธอตอบสนองอย่างไร`

แสงสว่างนั้นเจิดจ้าเกินกว่าที่จะมองโดยตรงได้ ขณะที่เธอยอมรับว่าพระเยซูทรงเป็นผู้เผยพระวจนะ แต่เธอหลีกเลี่ยงอีกครั้งหนึ่ง เธอถามพระเยซูถึงความขัดแย้งทางศาสนาระหว่างชาวยิวกับชาวสะมาเรียเกี่ยวกับสถานที่เหมาะสมแก่การนมัสการ

พระเยซูทรงตอบเธอโดยการชี้ให้เห็นว่าชาวสะมาเรียไม่รู้จักสิ่งที่พวกเขากำลังนมัสการอยู่ เนื่องจากการนมัสการของพวกเขาเป็นการผสมผสานระหว่างศาสนายิวและศาสนานอกรีต ในทางกลับกันชาว

ยิวนมัสการพระเจ้าผู้ทรงเปิดเผยพระองค์เอง ซึ่งนี่คือประเด็นสำคัญที่ชาวสะมาเรียผู้นี้กำลังจะได้ฟัง

การนมัสการพระเจ้าเที่ยงแท้ไม่ได้เชื่อมโยงกับสถานที่ใดที่หนึ่ง ดังนั้นการพูดถึงสถานที่นมัสการจึงไม่เกี่ยวข้องการบทสนทนา เพราะพระเจ้าทรงเป็นพระวิญญาณ และบรรดาผู้ที่นมัสการพระองค์จะต้องนมัสการด้วยจิตวิญญาณและความจริง ผู้หญิงคนนี้ยอมรับความจริงอันเรียบง่ายที่พระเยซูทรงถ่ายทอดและเธอก็พร้อมที่จะเรียนรู้เพิ่มเติม

`อ่าน ยอห์น 4:25, 26 พระเยซูทรงเปิดเผยพระลักษณะของพระองค์แก่หญิงผู้นี้อย่างไร`

ในพระกิตติคุณทั้งสี่เล่ม นี่เป็นเพียงครั้งเดียวก่อนการพิจารณาคดีพระเยซูที่พระองค์ตรัสอย่างชัดเจนแก่ผู้หนึ่งว่าพระองค์ทรงเป็นพระเมสสิยาห์ พระองค์มิได้ตรัสต่อหน้าฝูงชนกลุ่มใหญ่หรือบุคคลสำคัญ แต่พระองค์ตรัสกับหญิงชาวสะมาเรียที่ไม่มีชื่อเสียงซึ่งอยู่ตามลำพังข้างบ่อน้ำยาโคบ พระองค์ทรงสนพระทัยในจิตวิญญาณที่โดดเดี่ยวที่รู้สึกแปลกแยกและอยู่เพียงลำพัง

หญิงผู้นี้ไม่เพียงแต่มาจากวัฒนธรรมที่แตกต่างเท่านั้น แต่เธอยังมีศีลธรรมที่ไม่สูงส่งอีกด้วย พระเยซูทรงเปิดเผยให้รู้ว่าพระองค์ทรงเป็นผู้ใดอย่างชัดเจน หลังจากที่พระองค์ทรงแสดงให้เห็นว่าพระองค์ทรงทราบความลับอันมืดมิดที่สุดของเธอ พระองค์ก็ทรงให้เหตุผลที่ดีแก่หญิงผู้นี้ที่จะเชื่อในพระองค์ด้วย

`เรื่องนี้บอกเราถึงเหตุผลที่ข่าวประเสริฐจะต้องทำลายสิ่งขวางกั้นที่มนุษย์สร้างขึ้นระหว่างกันและกันอย่างไร`