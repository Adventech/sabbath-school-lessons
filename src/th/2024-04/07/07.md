---
title:  ศึกษาเพิ่มเติม
date:   15/11/2024
---

อ่านหนังสือของนางเอลเลน จี. ไว้ท์. เรื่อง “การทดสอบความเชื่อ” หน้า 145-155 จากหนังสือบรรพชนและผู้เผยพระวจนะ และเรื่อง “ที่ห้องโถงพิพากษาของปีลาต” หน้า 723-740 จากหนังสือ ผู้พึงปรารถนาของปวงชน

โธมัส “ก็หมอบกราบลงแทบพระบาทของพระเยซูร้องทูลว่า ‘องค์พระผู้เป็นเจ้าของข้าพระองค์ พระเจ้าของข้าพระองค์’ ”

“พระเยซูทรงตอบรับการยอมรับของเขา แต่ทรงตำหนิความไม่เชื่อของเขาด้วยความอ่อนโยนว่า ‘เพราะท่านเห็นเราท่านจึงเชื่อหรือ คนที่ไม่เห็นเราแต่เชื่อก็เป็นสุข’ ความเชื่อของโธมัสน่าจะเป็นที่พอพระทัยพระคริสต์มากยิ่งขึ้นหากเขาเต็มใจที่จะเชื่อตามคำพยานของพวกพี่น้องของเขา หากโลกจะทำตามแบบอย่างของโธมัส จะไม่มีใครสักคนเชื่อจนได้รับความรอด เพราะทุกคนที่ต้อนรับพระคริสต์จะต้องรับโดยผ่านคำพยานของผู้อื่น

“หลายคนที่ปล่อยตัวให้อยู่ในความสงสัยจะแก้ตัวโดยอ้างว่า ถ้าพวกเขามีหลักฐานเหมือนอย่างที่โธมัสได้รับจากเพื่อนของเขาแล้ว พวกเขาก็จะเชื่อ พวกเขาไม่ตระหนักเลยว่าพวกเขาไม่ได้มีแค่เพียงหลักฐานนั้นเท่านั้น แต่ยังมีมากกว่านั้นอีก หลายคนทำตัวเหมือนเช่นโธมัสที่ต้องการรอให้ความสงสัยทั้งหมดถูกกำจัดออกไปเสียก่อนซึ่งพวกเขาจะไม่มีวันสมปรารถนา กลับกลายเป็นพวกเขาจะค่อย ๆ ได้รับการยืนยันถึงความไม่เชื่อ คนที่ฝึกตัวเองให้มองในด้านมืด คอยบ่นและตำหนินั้นไม่รู้ว่าตนทำอะไรอยู่ พวกเขากำลังหว่านเมล็ดพันธุ์แห่งความสงสัยและพวกเขาจะได้เก็บเกี่ยวผลผลิตของความสงสัย เมื่อถึงเวลาที่ความเชื่อและความมั่นใจเป็นสิ่งที่จำเป็นมากที่สุดนั้นหลายคนจะพบว่าตัวเองไม่มีอำนาจที่จะหวังและเชื่อ” (เอลเลน จี. ไว้ท์, ผู้พึงปรารถนาของปวงชน, หน้า 807, 808)

**คำถามเพื่อการอภิปราย**:

`การแสดงออกถึงความเชื่อของอับราฮัมและของโธมัสแตกต่างกันอย่างไร เราเรียนรู้อะไรจากเรื่องราวของพวกเขา`

`ให้คนที่ต้องการเป็นพยานถึงพระเยซูได้แบ่งปันคำพยานดังผู้คนในพระธรรมยอห์น แม้เรื่องราวจะแตกต่างกัน แต่ทุกคนก็ต่างแบ่งปันคำพยานขององค์พระผู้เป็นเจ้าองค์เดียวกัน`

`ปีลาตถามคำถามเชิงปรัชญาว่า “ความจริงคืออะไร” ให้เราตอบคำถามข้อนี้โดยคำนึงถึงสิ่งที่เราศึกษาในพระธรรมยอห์น`

`ศึกษาคำพยากรณ์ในดาเนียล 2 และ 7 แม้ในยุคสมัยของพระเยซูจะมีพระธรรมสองบทนี้แล้วก็ตาม แต่ทุกวันนี้เรามีข้อได้เปรียบอะไรที่พวกเขาในสมัยนั้นไม่มี เมื่อเราเห็นคำพยากรณ์เหล่านั้นสำเร็จขึ้นจริง ยังมีเหตุผลอะไรอีกที่เราจะไม่เชื่อ`