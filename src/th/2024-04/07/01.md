---
title:  คนที่เชื่อก็เป็นสุข
date:   09/11/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 8:54-58; ปฐมกาล 12:3; โรม 4:1-5; ยอห์น 12:1-8; ยอห์น 19:4-22; ยอห์น 20:19-31; ดาเนียล 2; ดาเนียล 7

> <p>ข้อควรจำ</p>
> “พระเยซูตรัสกับเขาว่า ‘เพราะท่านเห็นเราท่านจึงเชื่อหรือ คนที่ไม่เห็นเราแต่เชื่อก็เป็นสุข’ ” (ยอห์น 20:29)

ยอห์นได้กล่าวถึงผู้คนที่หลากหลายในพระธรรมยอห์น หลากหลายทางด้านภูมิหลัง ความเชื่อและประสบการณ์ ผู้คนเหล่านี้ล้วนเป็นพยานว่าพระเยซูทรงเป็นพระผู้ใด

“ ‘จงดูพระเมษโปดกของพระเจ้า’ ” (ยอห์น 1:36) “ ‘เราพบพระเมสสิยาห์แล้ว’ ” (ยอห์น 1:41) “ ‘เราพบคนที่โมเสสกล่าวถึงในหนังสือธรรมบัญญัติ’ ” (ยอห์น 1:45) “ ‘รับบี พระองค์เป็นพระบุตรของพระเจ้า พระองค์ทรงเป็นกษัตริย์ของอิสราเอล’ ” (ยอห์น 1:49) “ ‘ท่านผู้นี้จะเป็นพระคริสต์ได้ไหม’ ” (ยอห์น 4:29) “ ‘ที่เราเชื่อนั้นไม่ใช่เพราะคำพูดของเจ้า แต่เพราะเราได้ยินเอง และเรารู้ว่าท่านผู้นี้เป็นพระผู้ช่วยโลกให้รอดที่แท้จริง’ ” (ยอห์น 4:42) “ ‘องค์พระผู้เป็นเจ้า พวกข้าพระองค์จะจากไปหาใครได้ พระองค์ทรงมีถ้อยคำแห่งชีวิตนิรันดร์’ ” (ยอห์น 6:68) “ ‘ข้าพระองค์เชื่อว่าพระองค์เป็นพระคริสต์พระบุตรของพระเจ้าที่เสด็จมาในโลก’ ” (ยอห์น 11:27) “ ‘ข้าพเจ้าเคยตาบอด แต่เดี๋ยวนี้ข้าพเจ้ามองเห็นได้แล้ว’ ” (ยอห์น 9:25) “ ‘นี่คือกษัตริย์ของพวกท่าน’ ” (ยอห์น 19:14) “ ‘เราไม่เห็นว่าเขามีความผิดเลย’ ” (ยอห์น 19:6) “องค์พระผู้เป็นเจ้าของข้าพระองค์ พระเจ้าของข้าพระองค์” (ยอห์น 20:28)

คนเหล่านี้เป็นใคร และเหตุใดพวกเขาจึงเป็นพยานถึงพระลักษณะของพระเยซู