---
title:  ความสำเร็จของคำพยากรณ์ในพันธสัญญาเดิม
date:   16/11/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 5:17, 20, 36-40, 46, 47; ยอห์น 13:18; ยอห์น 17:12; เยเรมีย์ 2:13; เศคาริยาห์ 9:9; ยอห์น 8:12-30

> <p>ข้อควรจำ</p>
> “แต่คำพยานที่เรามีนั้นยิ่งใหญ่กว่าคำพยานของยอห์น เพราะว่างานที่พระบิดาทรงมอบให้เราทำจนสำเร็จและเป็นงานที่เรากำลังทำอยู่นั้น เป็นพยานให้กับเราว่าพระบิดาทรงใช้เรามา” (ยอห์น 5:36)

เราเห็นทุกสิ่งที่พระเยซูตรัสและทรงกระทำหลายต่อหลายครั้งในพระธรรมยอห์นที่เปิดเผยว่า พระองค์ทรงเป็นพระเมสสิยาห์ (hammashiach) ทรงเป็นพระคริสต์ผู้เสด็จมายังอิสราเอล และพระองค์เสด็จมาในฐานะชาวยิวคนหนึ่งประสูติในเมืองเบธเลเฮมดังที่พระคัมภีร์ได้พยากรณ์ไว้

แต่กระนั้นยอห์นได้บันทึกไว้ว่า “พระองค์ทรงอยู่ในโลกที่พระเจ้าทรงสร้างขึ้นมาทางพระองค์ แต่โลกไม่รู้จักพระองค์” (ยอห์น 1:10)

พระองค์ทรงอยู่ในโลก และโลกนี้ก็สร้างขึ้นโดยพระองค์ แต่โลกกลับไม่รู้จักพระองค์อย่างนั้นหรือ ช่างเป็นคำกล่าวที่น่าประหลาดใจ ดังที่เราได้เห็นในพระธรรมยอห์นและพระกิตติคุณเล่มอื่น ๆ แล้วว่าหลายคนไม่รู้จักพระองค์ แม้ว่าพวกเขาควรจะจำพระองค์ได้ก็ตาม โดยเฉพาะเมื่อพวกเขาได้เห็นทุกสิ่งที่พระเยซูทรงกระทำและได้ยินสิ่งที่พระองค์ตรัส ยิ่งไปกว่านั้นพระคัมภีร์พันธสัญญาเดิมก็ชี้ไปยังพระองค์อีกด้วย

สัปดาห์นี้เราจะศึกษาเพิ่มเติมถึงวิธีอื่น ๆ ที่ยอห์นแสดงให้เห็นว่าพระเยซูทรงเป็นพระเมสสิยาห์ และเราจะมาดูด้วยว่าเหตุใดบางคนยังคงปฏิเสธพระองค์ ทั้ง ๆ ที่มีเหตุผลหนักแน่นยืนยันว่าพระองค์ทรงเป็นพระคริสต์ก็ตาม

เราเรียนรู้อะไรจากข้อผิดพลาดของพวกเขาได้บ้าง