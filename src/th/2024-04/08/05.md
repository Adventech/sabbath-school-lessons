---
title:  คำพยากรณ์ถึงพระเยซูในพันธสัญญาเดิม ตอน 2
date:   20/11/2024
---

พระเยซูตรัสกับพวกผู้นำศาสนาว่า “ ‘พวกท่านค้นดูในพระคัมภีร์เพราะท่านคิดว่าในนั้นมีชีวิตนิรันดร์ และพระคัมภีร์นั้นเองเป็นพยานให้กับเรา’ ” (ยอห์น 5:39) ช่างเป็นการกล่าวถึงพระองค์เองได้อย่างน่าประทับใจ

นักวิชาการบางคนคาดคะเนว่าพระเยซูชาวนาซาเร็ธทรงเป็นไปตามคำพยากรณ์ในพันธสัญญาเดิมอยู่หลายร้อยข้อ นอกจากนี้ยังมีการคาดคะเนที่แตกต่างกันออกไปมากมาย แต่ไม่ว่าจะมีจำนวนกี่ข้อก็ตาม ความน่าจะเป็นที่ชายคนหนึ่งจะเป็นไปตามคำพยากรณ์บางข้อได้นั้นก็เป็นไปได้ยาก นับประสาอะไรกับคำพยากรณ์ทั้งหมด บางคนใช้การบรรยายภาพเพื่ออธิบายถึงเรื่องนี้ดังตัวอย่างต่อไปนี้ ให้ลองจินตนาการถึงการนำเหรียญไปเติมลงในพื้นที่ขนาดเท่ารัฐเท็กซัส โดยให้เหรียญสูง 2 ฟุต แล้วทาสีเหรียญหนึ่งด้วยสีชมพู นำเหรียญนั้นไปรวมกับเหรียญอื่น ๆ จากนั้นให้ปิดตาบุคคลหนึ่ง โดยให้เขามีโอกาสหยิบเหรียญที่เป็นสีชมพูเพียงหนึ่งครั้ง ความน่าจะเป็นที่ชายคนนั้นจะหยิบเหรียญได้สีชมพูเป็นเท่าไหร่

เป็นที่แน่ชัดแล้วว่า พระคัมภีร์พันธสัญญาเดิมได้พยากรณ์ถึงการประสูติ การดำรงพระชนม์ และการสิ้นพระชนม์ของพระองค์ไว้แล้ว ซึ่งเป็นหลักฐานยืนยันตัวตนของพระองค์ในฐานะพระเมสสิยาห์ที่ผู้คนรอคอยได้อย่างน่าอัศจรรย์ใจ ยอห์นชี้ไปยังข้อความในพันธสัญญาเดิมครั้งแล้วครั้งเล่าเพื่อเน้นให้เห็นว่าพระเยซูทรงเป็นผู้ใด และเหตุใดเราจึงควรเชื่อในพระองค์และยอมรับความรอดที่พระองค์ประทานให้

**ข้อความจากพระธรรมยอห์นต่อไปนี้เปิดเผยถึงพระเยซูว่าพระองค์ทรงเป็นไปตามคำพยากรณ์เรื่องพระเมสสิยาห์อย่างไร**

`ยอห์น 12:13; สดุดี 118:26`

`ยอห์น 12:14, 15; เศคาริยาห์ 9:9`

`ยอห์น 13:18; สดุดี 41:9`

`ยอห์น 19:37; เศคาริยาห์ 12:10; เศคาริยาห์ 13:6`

`ท่านมั่นใจในสิ่งที่ท่านเชื่อมากแค่ไหน หากมีใครมาถามท่านว่า เหตุใดท่านจึงเชื่อว่าพระเยซูทรงเป็นพระเมสสิยาห์ ท่านจะตอบว่าอย่างไร`