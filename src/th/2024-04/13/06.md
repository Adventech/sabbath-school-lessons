---
title:  การติดสนิทกับพระเยซู
date:   26/12/2024
---

`อ่าน ยอห์น 12:32 พระคัมภีร์พิเศษข้อนี้บรรยายถึงสิทธิอำนาจของพระเยซูคริสต์อย่างไร`

ดังที่เราเห็นในบทเรียนไตรมาสนี้แล้วว่า ข่าวประเสริฐของยอห์นนำเราไปหาพระเยซู เฉพาะเมื่อเราเต็มใจที่จะรู้จักพระเจ้าและทำตามพระประสงค์ของพระองค์เท่านั้น เราจะเห็นในพระธรรมยอห์นตลอดทั้งเล่มว่า บรรดาผู้ที่พบกับพระเยซูจะยอมรับความสว่างนั้นและเติบโตหรือไม่ก็ปฏิเสธความสว่างนั้นและกลายเป็นคนตาบอด นิโคเดมัส หญิงข้างบ่อน้ำ ข้าราชการชั้นสูง ชายที่สระน้ำเบธซาธา คน 5,000 คนที่ได้รับขนมปังและปลา พี่น้องของพระเยซู ผู้นำศาสนา ชายตาบอดแต่กำเนิด มารีย์และมารธา ปีลาต ผู้คนทั้งหมดนี้ล้วนเกี่ยวข้องกับพระเยซูเพื่อตัดสินใจเลือกที่จะรับเอาความจริงและความสว่างที่พระองค์ทรงนำมา

ศาสนศาสตร์จากเบื้องล่างเริ่มต้นจากการใช้เหตุผลของมนุษย์เพื่อกำหนดและตรวจสอบการดำรงอยู่ของพระเจ้าและพระลักษณะของพระองค์ ทำให้มุมมองของมนุษย์ที่มีข้อบกพร่อง ตกต่ำ และอคติมีความสำคัญเหนือกว่าพระเจ้าผู้ทรงบริสุทธิ์ สมบูรณ์ และรอบรู้ทุกสิ่ง ศาสนศาสตร์จากเบื้องล่างรับประกันว่าจะชักนำผู้คนให้หลงผิดไปดังที่เคยทำมาแล้วในอดีตและจะยังคงทำต่อไปในอนาคต (อ่าน วิวรณ์ 14:1-12) เมื่อปัญญาของมนุษย์พยายามเข้ามาแทนที่พระเจ้า การนมัสการเทียมเท็จทั่วโลกก็จะถูกบังคับให้เกิดขึ้น

`อ่าน ยอห์น 15:1-11 อะไรคือเคล็ดลับการเติบโตฝ่ายจิตวิญญาณและฝ่ายร่างกาย`

เคล็ดลับก็คือการติดสนิทกับพระเยซูอยู่เสมอ พระองค์ทรงเป็นพระคำของพระเจ้า อาหารแห่งชีวิต ความสว่างของโลกนี้ ประตูของแกะทั้งหลาย ผู้เลี้ยงที่ดี เป็นชีวิตและการเป็นขึ้นจากตาย เป็นทางนั้น ความจริงและเป็นชีวิต และเป็นเถาองุ่นแท้

พระเจ้าทั้งสามพระภาคและพระวจนะของพระองค์ทั้งสามหรือพระคัมภีร์เป็นเหมือนแม่เหล็ก หากเราไม่ต่อต้านก็จะดึงดูดเรา “พระสุรเสียงของพระเจ้าตรัสกับเราผ่านทางพระคำของพระองค์ แต่เราจะได้ยินเสียงอื่น ๆ อีกมากมาย แต่พระคริสต์เตือนให้เราระวังผู้ที่อ้างว่ารู้ว่าพระคริสต์อยู่ที่นั่นหรือพระคริสต์อยู่ที่นี่ แล้วเราจะรู้ได้อย่างไรว่าไม่มีความจริงอยู่ในพวกเขาหากเราไม่เปรียบเทียบทุกสิ่งกับพระคัมภีร์” (เอลเลน จี. ไว้ท์, The Advent Review and Sabbath Herald, April 3, 1888) และเราจะต้องยอมจำนนความคิดเห็นของเราทั้งหมดต่อพระคำของพระเจ้า