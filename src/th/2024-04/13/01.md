---
title:  'บทส่งท้าย: การรู้จักพระเยซูและพระวจนะของพระองค์'
date:   21/12/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 21; ยอห์น 11:9, 10; ยอห์น 8:42-44; ยอไน 4:46-54; 1 ทิโมธี 3:16; ยอห์น 15:1-11

> <p>ข้อควรจำ</p>
> “พวกท่านค้นดูในพระคัมภีร์เพราะท่านคิดว่าในนั้นมีชีวิตนิรันดร์ และพระคัมภีร์นั้นเองเป็นพยานให้กับเรา” (ยอห์น 5:39)

พระธรรมยอห์นเช่นเดียวกับพระธรรมมาระโกจบลงด้วยการพบปะกันในแคว้นกาลิลี บทเรียนสุดท้ายในพระธรรมยอห์นกล่าวถึงการพบปะกันในครั้งนั้นและเชื่อมโยงกับหัวข้อการรู้จักพระเยซูและพระคำของพระเจ้า ซึ่งเป็นแนวคิดที่ดำเนินไปตลอดพระกิตติคุณทั้งสี่เล่ม

แม้เหล่าสาวกจะอยู่กับพระเยซูมานานกว่าสามปีแล้ว แต่พวกเขาก็ยังคงไม่พร้อมต่อการตรึงให้สิ้นพระชนม์และการฟื้นคืนพระชนม์ของพระองค์ แม้พระเยซูจะทรงบอกพวกเขาซ้ำแล้วซ้ำเล่าว่าจะเกิดอะไรขึ้นก็ตาม

น่าเสียดายที่พวกเขาไม่ได้เชื่อตามพระดำรัสของพระองค์

เราก็อาจตกอยู่ให้หลุมพรางเดียวกันนี้ได้ในทุกวันนี้ เราได้ยินหรือแม้แต่อ่านพระคำของพระเจ้า แต่ไม่ได้ฟังอย่างแท้จริง ไม่ได้ดำเนินชีวิตตามพระคำนั้น และไม่เชื่อฟังพระคำ กล่าวคือเราไม่ยอมรับว่าพระคำเป็นแสงสว่างที่จะนำทางความคิดและการกระทำของเรา น่าเสียดายที่สิ่งเช่นนี้เกิดกับคริสเตียนจำนวนมากเกินไปโดยไม่รู้ตัว

สัปดาห์สุดท้ายของเราในการศึกษาพระธรรมยอห์น เราจะศึกษาประเด็นสำคัญบางประการที่จะช่วยเราให้ก้าวไปไกลกว่าการรู้จักพระเยซู แต่ไปสู่การรู้จักพระองค์มากยิ่งขึ้นและปฏิบัติตามพระองค์และพระคำของพระองค์อย่างใกล้ชิดยิ่งขึ้น