---
title:  พยานถึงพระคริสต์ผู้ทรงเป็นพระเมสสิยาห์
date:   19/10/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 1:19-23; อิสยาห์ 40:1-5; ยอห์น 1:29-37; โรม 5:6; ยอห์น 1:35-39; ยอห์น 1:43-51; ยอห์น 3:1-21

> <p>ข้อควรจำ</p>
> “พระเยซูตรัสตอบเขาว่า ‘เราบอกความจริงกับท่านว่า ถ้าคนใดไม่ได้เกิดใหม่ คนนั้นไม่สามารถเห็นแผ่นดินของพระเจ้า’ ” (ยอห์น 3:3)

ไม่ต้องสงสัยเลยเพราะพระเยซูทรงให้หลักฐานพระคัมภีร์ที่ชัดเจนแก่ผู้คนเพื่อสนับสนุนคำกล่าวที่พระองค์กล่าวถึงพระองค์เอง รวมทั้งคำกล่าวที่ว่า “เราบอกความจริงกับพวกท่านว่า คนที่วางใจก็มีชีวิตนิรันดร์” (ยอห์น 6:47)

แต่ยังมีหลักฐานอีกมากมายไม่ว่าจะเป็นการเปลี่ยนน้ำเป็นน้ำองุ่น การเลี้ยงคนหลายพันด้วยขนมปังเพียงไม่กี่ก้อน การรักษาบุตรชายของขุนนาง การรักษาชายที่สระน้ำเบธซาดาให้หาย การรักษาคนตาบอดแต่กำเนิด การเรียกลาซารัสให้เป็นขึ้นจากความตาย ยอห์นใช้เหตุการณ์และผู้คนที่หลากหลาย ทั้งชาวยิว คนต่างชาติ คนรวย คนจน ผู้ชาย ผู้หญิง นักปกครอง สามัญชน ผู้มีการศึกษาและผู้ไร้การศึกษา เพื่อเป็นพยานว่าพระเยซูคือผู้ใด

ยอห์นชี้ให้เห็นแม้กระทั่งคำพยานของพระบิดาและพระคัมภีร์ทั้งหมดล้วนเป็นหลักฐานยืนยันถึงพระองค์

สัปดาห์นี้เราจะเริ่มต้นการศึกษาคำพยานอันทรงพลังของยอห์นผู้ให้บัพติศมา พยานคนอื่น ๆ ก็ปรากฏเช่นกัน ไม่ว่าจะเป็นของอันดรูว์และซีโมนเปโตร ฟีลิปและนาธานาเอล และพยานที่คาดไม่ถึงที่สุดคือ

นิโคเดมัสผู้เป็นฟาริสี นอกจากนี้ยังมีพยานอีกคนที่ยืนอยู่หลังเงามืด นั่นคือยอห์น (ที่อยู่กับอันดรูว์สาวกอีกคนหนึ่ง ยอห์น 1:35, 40)