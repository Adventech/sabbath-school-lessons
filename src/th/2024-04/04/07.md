---
title:  ศึกษาเพิ่มเติม
date:   25/10/2024
---

อ่านหนังสือผู้พึงปรารถนานของปวงชนของนางเอลเลน จี. ไว้ท์ เรื่อง “นิโคเดมัส” หน้า 167-177

นิโคเดมัส “ศึกษาพระคัมภีร์ด้วยมุมมองใหม่ ไม่ใช่เพื่อโต้เถียงในเรื่องของทฤษฎีแต่เพื่อจะให้จิตวิญญาณได้ชีวิต เมื่อเขาถวายตัวเองเพื่อให้พระวิญญาณทรงนำแล้ว เขาก็เริ่มมองเห็นแผ่นดินสวรรค์...

“โดยความเชื่อ พวกเรารับพระคุณของพระเจ้า แต่ความเชื่อไม่ใช่พระผู้ช่วยให้รอดของพวกเรา ความเชื่อไม่ได้หาผลกำไรอะไรมาเพิ่มให้เรา ความเชื่อเป็นมือที่เรายื่นไปจับพระคริสต์และรับคุณงามความดีของพระองค์มาใส่เรา... การกลับใจจะต้องมาจากพระคริสต์เหมือนเช่นกับการอภัย

“แล้วเราจะรอดได้อย่างไร ‘โมเสสยกงูขึ้นในถิ่นทุรกันดารอย่างไร’ บุตรมนุษย์ได้ทรงถูกยกขึ้นแล้วและทุกคนที่ถูกงูหลอกและกัดจะต้องมองไปและมีชีวิต ‘จงดูพระเมษโปดกของพระเจ้า ผู้ทรงรับบาปของโลกไป’ ยอห์น 1:29 แสงที่ส่องมาจากกางเขนเปิดเผยให้เห็นความรักของพระเจ้า ความรักของพระองค์ทรงชักนำให้เราเข้ามาหาพระองค์ หากเราไม่ต่อต้านการทรงเรียกนี้แล้ว เราจะไปถึงกางเขนด้วยการกลับใจจากบาปที่เราได้ตรึงพระผู้ช่วยให้รอด จากนั้นโดยความเชื่อ พระวิญญาณของพระเจ้าจะทรงสร้างชีวิตใหม่ขึ้นในวิญญาณจิต ความคิดและความปรารถนาจะเข้าสู่การเชื่อฟังตามพระทัยของพระคริสต์ ใจและความคิดถูกสร้างใหม่ตามพระฉายาของพระองค์ผู้ทรงประกอบกิจภายในเราเพื่อทำให้ทุกสิ่งอยู่ใต้อำนาจของพระองค์และแล้วพระเจ้าจะทรงจารึกพระบัญญัติของพระเจ้าลงในความคิดและจิตใจ และเราจะพูดกับพระคริสต์ด้วยกันว่า ‘ข้าแต่พระเจ้าของข้าพระองค์ ข้าพระองค์ยินดีทำตามพระทัยพระองค์’ สดุดี 40:8” (เอลเลน จี. ไว้ท์, ผู้พึงปรารถนาของปวงชน, หน้า 175, 176)

**คำถามเพื่อการอภิปราย**:

`ยอห์นผู้ให้บัพติศมาจัดเตรียมหนทางให้พระเยซู ท่านคิดว่าพันธกิจของยอห์นประสบความสำเร็จเพียงใด อย่างน้อยก็ในมุมมองของมนุษย์ ขณะที่ท่านคิดคำตอบของท่าน ขอให้ถามอีกคำถามที่สำคัญด้วยว่า ท่านจะให้คำจำกัดความ “ความสำเร็จ” ฝ่ายจิตวิญญาณอย่างไร`

`ต่อมายอห์นผู้ให้บัพติศมาได้แสดงออกถึงความสงสัยอย่างจริงใจ (มัทธิว 11:2, 3; ลูกา 7:19) อะไรทำให้เขาเกิดความสงสัย และสิ่งเหล่านั้นทำให้เรามั่นคงในความเชื่อได้อย่างไร`

`อภิปรายในชั้นเรียนถึงแนวคิดที่ว่า ผู้นำในศาสนจักรเช่นนิโคเดมัสผู้ที่มีความรู้มากมาย ก็ยังคงไม่เข้าใจถึงสิ่งสำคัญฝ่ายจิตวิญญาณแท้จริง เราเรียนรู้อะไรจากเรื่องราวนี้`