---
title:  พระบิดาแห่งฟ้าสวรรค์
date:   08/12/2024
---

พระธรรมยอห์นเขียนขึ้นจากมุมมองของการเล่าเรื่องในพระคัมภีร์โดยรวม โดยเริ่มต้นจากต้นกำเนิดของเรา “ในปฐมกาล พระเจ้าทรงเนรมิตสร้างฟ้าและแผ่นดิน” (ปฐมกาล 1:1) หมายความว่า ในปฐมกาล พระบิดา พระบุตร และพระวิญญาณบริสุทธิ์ทรงสร้างฟ้าและแผ่นดิน พระเจ้าทั้งสามพระภาคทรงเป็นต้นกำเนิดของการดำรงอยู่ทั้งสิ้น พระองค์ทั้งสามทรงสร้างจักรวาล รวมถึงสิ่งมีชีวิตทั้งปวงที่อาศัยอยู่ในนั้น บนโลกของเรามีสิ่งทรงสร้างที่มีชีวิตที่พิเศษ และสิ่งทรงสร้างที่พิเศษสุดคือมนุษย์ จุดประสงค์ของพระเจ้าในการสร้างมนุษย์คือเพื่อให้เราดำเนินชีวิตด้วยความรักสามัคคีกับพระองค์และต่อกันและกัน

น่าเสียดายที่ลูซิเฟอร์นำบาปมาสู่โลกนี้ เหนือสิ่งอื่นใด บาปขัดขวางความสัมพันธ์ของเรากับพระเจ้า บาปบิดเบือนพระลักษณะที่แท้จริงของพระเจ้า เพื่อแก้ไขปัญหานี้ พระเยซูจึงทรงรับเอาธรรมชาติของมนุษย์เพื่อนำความรู้เกี่ยวกับพระเจ้ากลับมาสู่เราและนำความรอดมาสู่มวลมนุษยชาติ

ขณะที่อยู่ที่นี่พระเยซูทรงยอมจำนนชีวิตของพระองค์ต่อพระบิดา ทรงดำเนินชีวิตตามคำแนะนำของพระองค์ พระองค์ตรัสว่า “เรากับพระบิดาเป็นอันหนึ่งอันเดียวกัน” (ยอห์น 10:30) “พระบิดาทรงอยู่ในเราและเราอยู่ในพระบิดา” (ยอห์น 10:38) “ถ้าเราไม่ได้ปฏิบัติพระราชกิจของพระบิดาของเราก็อย่าวางใจเราเลย” (ยอห์น 10:37)

**พระบิดาทรงมีบทบาทอะไรบ้างดังที่บรรยายไว้ในข้อพระคัมภีร์ข้างต้น**

`ยอห์น 3:16, 17; ยอห์น 6:57`

`ยอห์น 5:22, 30`

`ยอห์น 6:32; ยอห์น 14:10, 24`

`ยอห์น 6:45`

`ยอห์น 15:16; ยอห์น 16:23`

ข้อพระคัมภีร์ข้างต้นแสดงให้เห็นว่าพระบิดาทรงมีความสัมพันธ์อย่างใกล้ชิดกับพระเยซูคริสต์พระบุตรของพระองค์ พระบิดาทรงมีส่วนร่วมอย่างใกล้ชิดกับโลกของเราและทรงลงทุนอย่างยิ่งใหญ่เพื่อความรอดของเรา ความจริงในเรื่องนี้สอนเราถึงความรักของพระเจ้าที่มีต่อเราอย่างไร