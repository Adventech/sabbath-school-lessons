---
title:  'เรื่องราวเบื้องหลัง: บทนำ'
date:   12/10/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 1:1-5; ปฐมกาล 1:1; ยอห์น 1:9-13; ยอห์น 3:16-21; ยอห์น 9:35-41; มัทธิว 7:21-23; ยอห์น 17:1-5

> <p>ข้อควรจำ</p>
> “ในปฐมกาลพระวาทะทรงดำรงอยู่ และพระวาทะทรงอยู่กับพระเจ้า และพระวาทะทรงเป็นพระเจ้า” ยอห์น 1:1

สัปดาห์ที่หนึ่งครอบคลุมถึงบทสรุปของพระธรรมยอห์น ซึ่งอธิบายว่าเหตุใดยอห์นจึงเขียนพระธรรมยอห์น บทเรียนสัปดาห์นี้ย้อนกลับไปที่จุดเริ่มต้นของพระธรรม ซึ่งยอห์นได้รับแรงบันดาลจากพระวิญญาณบริสุทธิ์ในการกำหนดทิศทางแก่ผู้อ่าน ผู้เขียนพันธสัญญาใหม่มักจะนำเสนอแก่นเรื่องที่จะกล่าวถึงในบทนำและย่อหน้าแรก ซึ่งยอห์นก็ใช้วิธีนี้เช่นเดียวกัน ใจความหลักที่ยอห์นนำเสนอนั้นเป็นส่วนหนึ่งของสวรรค์ที่ยิ่งใหญ่ซึ่งเผยให้เห็นความจริงอันลึกซึ้งเกี่ยวกับพระเยซูคริสต์ ความจริงที่นำกลับไปสู่ก่อนการทรงสร้าง

บทนำในตอนต้นของหนังสือนี้ทำให้ผู้อ่านได้รู้แล้วว่า พระเยซูคือพระเมสสิยาห์ ซึ่งเป็นข้อได้เปรียบกว่าผู้คนที่ดำเนินอยู่ในเนื้อเรื่อง ผู้อ่านสามารถเข้าใจประเด็นสำคัญได้อย่างชัดเจนขณะที่อ่านเรื่องราวของพระเยซู ใจความหลักเหล่านี้อยู่ในช่วงเวลาทางประวัติศาสตร์ของชีวิตบนโลกนี้ของพระเยซู

บทเรียนสัปดาห์นี้จะเริ่มต้นด้วยบทนำ (ยอห์น 1:1-18) และสรุปสาระสำคัญของบทนำ โดยที่เราจะศึกษาสาระสำคัญเหล่านี้ในบทอื่น ๆ ของพระธรรมยอห์นด้วยเช่นกัน