---
title:  ศึกษาเพิ่มเติม
date:   18/10/2024
---

อ่านหนังสือผู้พึงปรารถนาของปวงชนโดย นาง เอลเลน จี. ไว้ท์. หน้า 19-26

“องค์พระผู้เป็นเจ้าพระเยซูคริสต์ทรงเป็นพระบุตรของพระเจ้าทรงดำรงอยู่เป็นนิตย์ ทรงแยกจากกันแต่ยังคงเป็นหนึ่งเดียวกับพระบิดา พระองค์ทรงเป็นพระสิริอันรุ่งโรจน์แห่งสวรรค์ พระองค์ทรงเป็นผู้บัญชาการชาวสวรรค์ และบรรดาทูตสวรรค์ก็แสดงความเคารพและนมัสการพระองค์ตามสิทธิของพระองค์ ซึ่งไม่ใช่การปล้นเอาสิ่งที่ควรเป็นของพระเจ้า [สุภาษิต 8:22-27]

“ความจริงที่ว่าพระคริสต์ทรงเป็นหนึ่งเดียวกับพระบิดาตั้งแต่ก่อนการวางรากฐานโลกนั้นเต็มไปด้วยแสงสว่างและรัศมีภาพ ความจริงในข้อนี้เปรียบเสมือนแสงที่ส่องสว่างในที่มืด ทำให้เปล่งประกายด้วยรัศมีภาพอันศักดิ์สิทธิ์ดั้งเดิม ความจริงนี้มีความลึกลับอันไร้ขอบเขต ช่วยอธิบายความจริงอันลึกลับอื่น ๆ ที่ไม่สามารถอธิบายได้ ขณะเดียวกันก็ถูกรายล้อมไปด้วยแสงสว่างที่เข้าถึงไม่ได้และเกินกว่าจะเข้าใจได้” (เอลเลน จี. ไว้ท์, The Seventh-day Adventist Bible Commentary, vol. 5, หน้า 11-26)

“พระเยซูตรัสไว้ว่า ‘เมื่อเราถูกยกขึ้นจากแผ่นดินโลกแล้ว เราจะชักนำทุกคนให้มาหาเรา’ ยอห์น 12:32 เราจะต้องเปิดเผยให้คนบาปมองเห็นว่าพระคริสต์ทรงเป็นพระผู้ช่วยให้รอด พระองค์ทรงสิ้นพระชนม์เพื่อบาปของโลก และเมื่อเรามองดูพระเมษโปดกของพระเจ้าบนกางเขนที่โกละโกธา ความลึกลับของการไถ่บาปจะเริ่มปรากฏขึ้นในสมองของเราและพระคุณความดีของพระเจ้าจะทรงนำเราให้กลับใจ ในการสิ้นพระชนม์ของพระคริสต์เพื่อคนบาปนั้น พระองค์ทรงสำแดงให้เห็นความรักที่เราไม่อาจจะเข้าใจได้ และเมื่อคนบาปมองดูความรักนี้ ความรักนี้จะทำให้จิตใจอ่อนลง ประทับลงในความคิดและดลบันดาลให้จิตวิญญาณเกิดการสำนึกผิด... แต่เมื่อใดก็ตามที่เขา [ผู้คน] พยายามปฏิรูปด้วยความตั้งใจจริงที่จะทำในสิ่งที่ถูกต้องแล้ว นั่นก็เป็นเพราะอำนาจของพระคริสต์กำลังชักนำเขาอยู่ เป็นอิทธิพลที่ทำงานในจิตวิญญาณของเขาโดยที่เขาไม่รู้สึกตัว และปลุกจิตใต้สำนึกของเขาให้ตื่นขึ้น และชีวิตภายนอกของเขาก็ได้รับการเปลี่ยนแปลง และในขณะที่พระคริสต์ทรงชักนำให้เขาหันไปมองกางเขนของพระองค์ มองดูบาปของเขาที่ได้แทงพระองค์ พระบัญญัติของพระเจ้าจะกลับเข้ามายังสามัญสำนึกของเขา” (เอลเลน จี. ไว้ท์, เคล็ดลับแห่งความสุข, หน้า 26, 27)

**คำถามเพื่อการอภิปราย**:

`เหตุใดยอห์นเริ่มต้นการกล่าวถึงพระเยซูด้วยบทบาทของพระองค์ในฐานะพระผู้สร้าง การทรงสร้างมีบทบาทสำคัญอย่างไรในหลักศาสนศาสตร์ แล้วเหตุใดการเข้าใจในเรื่องของการทรงสร้างที่เปิดเผยในพระคัมภีร์อย่างถูกต้องจึงเป็นเรื่องสำคัญ`

`พิจารณาคำถามท้ายบทเรียนวันอาทิตย์ หากสิ่งมีชีวิตที่ถูกสร้างมาแทนที่พระเจ้านิรันดร์ที่สิ้นพระชนม์บนไม้กางเขนจะเกิดอะไรขึ้น เราจะสูญเสียอะไรหากพระเยซูมิใช่เป็นพระเจ้าผู้ทรงเป็นนิรันดร์`