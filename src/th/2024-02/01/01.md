---
title:  สงครามเบื้องหลังสงครามทั้งปวง
date:   30/03/2024
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 12:7-9; เอเสเคียล 28:12-15; อิสยาห์ 14:12-14; ปฐมกาล 3:15; ยอห์น 17:24-26

> <p>ข้อควรจํา</p>
> “ขณะนั้นเกิดสงครามขึ้นในสวรรค์ มีคาเอล กับ บรรดาทูตสวรรค์ของท่านต่อสู้กับพญานาค และ พญานาคกับบริวารของมันก็ต่อสู้ แต่มันพ่ายแพ้และ พบว่าไม่มีที่อยู่สำหรับพวกมันในสวรรค์อีกต่อไป” (วิวรณ์ 12:7, 8)

ถ้าพระเจ้าแสนดี ทำไมโลกถึงเลวร้ายนัก เหตุใดพระเจ้าแห่ง ความรักทรงยอมให้ความชั่วร้ายมากมายเกิดขึ้น เหตุใดคนดีจึงต้องเจอ กับเรื่องเลวร้าย บทเรียนสัปดาห์นี้ เราจะศึกษาความขัดแย้งที่เกิดขึ้น อย่างยาวนานระหว่างความดีและความชั่ว เริ่มต้นด้วยการกบฏของลูซิ เฟอร์ในสวรรค์ เราจะศึกษาว่าความชั่วเกิดขึ้นอย่างไรและพระเจ้าทรง อดทนอดกลั้นเพียงใดในการจัดการกับปัญหาความบาป

พระเจ้าทรงเป็นพระเจ้าแห่งความรัก ลักษณะธรรมชาติของ พระองค์คือความรัก (1 ยอห์น 4:7, 8) ทุกสิ่งที่พระองค์ทรงกระทำเต็ม ไปด้วยความรัก (เยเรมีย์ 31:3) เราไม่สามารถบังคับความรัก แม้แต่ขู่ เข็ญหรือตั้งเป็นกฎได้ ดังที่นางเอลเลน จี. ไว้ท์, กล่าวไว้อย่างดีงามว่า "ความรักเท่านั้นที่จะปลุกความรักได้” (เอลเลน จี. ไว้ท์, ผู้พึงปรารถนา ของปวงชน, หน้า 22) หากปฏิเสธอำนาจแห่งการเลือก ก็เป็นการ ทำลายความสามารถในการรัก และหากความสามารถในการรักถูก ทำลาย ความสุขที่แท้จริงก็จะไม่มีทางเป็นไปได้ พระเจ้าทรงเอาชนะ ความภักดีของเราได้ด้วยความรักของพระองค์ พระองค์กำลัง ดำเนินการกับความขัดแย้งครั้งยิ่งใหญ่ระหว่างความดีและความชั่วใน ลักษณะที่จะป้องกันไม่ให้บาปเกิดขึ้นในจักรวาลอีกต่อไป จุดประสงค์ ของพระเจ้าคือการแสดงให้ทั้งจักรวาลเห็นว่า พระองค์ทรงกระทำเพื่อ ประโยชน์สูงสุดของสิ่งมีชีวิตที่พระองค์ทรงสร้างมาโดยตลอด เมื่อมอง โลกผ่านเลนส์แห่งความรักของพระเจ้า ในแง่ของความขัดแย้งครั้ง ยิ่งใหญ่ระหว่างความดีและความชั่ว ทําให้เรามั่นใจได้ว่าความถูกต้อง จะมีชัยเหนือความผิดและจะเป็นเช่นนั้นตลอดไป