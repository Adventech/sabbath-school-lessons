---
title:  มหาปุโรหิตของเรา
date:   04/04/2024
---

สิ่งที่พระเยซูทรงทําเพื่อเราบนไม้กางเขนทําให้พระองค์สามารถ ทูลขอเพื่อเราในสวรรค์ได้ พระเจ้าผู้ทรงฟื้นคืนพระชนม์ของเราทรงเป็น มหาปุโรหิตผู้ยิ่งใหญ่ของเรา ทรงจัดเตรียมทุกสิ่งที่จำเป็นต่อความรอด ของเราและเพื่อให้เราได้อยู่ในอาณาจักรของพระเจ้าตลอดไป

`อ่าน ฮีบรู 4:15, 16; และฮีบรู 7:25 ข้อพระคัมภีร์เหล่านี้ช่วย ให้เรามั่นใจได้อย่างไรขณะที่เราต้องอยู่ในโลกแห่งการล่อลวง ความทุกข์ทรมาน โรคภัยไข้เจ็บ และความตาย`

ข้อพระคัมภีร์กล่าวว่า “ทรงเคยถูกทดลองใจเหมือนเราทุกอย่าง ถึงกระนั้นพระองค์ก็ยังปราศจากบาป” (ฮีบรู 4:15) และยังเสริมต่อไปว่า “ฉะนั้นขอให้เราเข้ามาถึงพระที่นั่งแห่งพระคุณด้วยความกล้า" ซึ่ง หมายถึงเข้ามาด้วยความมั่นใจไปยัง “พระที่นั่งแห่งพระคุณด้วยความ กล้า เพื่อเราจะได้รับพระเมตตา และจะพบพระคุณที่ช่วยเราในยาม ต้องการ” (ฮีบรู 4:16)

กล่าวอย่างง่ายได้ว่า พระเยซูทรงแสดงให้ทั้งจักรวาลเห็นเราว่า ๔ ท เราได้สวมความชอบธรรมของพระองค์ ได้รับการช่วยให้รอดโดยการ สิ้นพระชนม์ของพระองค์ และได้รับการไถ่โดยพระโลหิตของพระองค์ พระองค์ทรงรับเอาทุกสิ่งที่เราควรจะเป็น ในพระคริสต์ไม่มีการลงโทษ บาปในอดีตของเรา ในพระคริสต์ความผิดของเราอันตรธานหายไป และ ด้วยการที่พระองค์ทรงวิงวอนเพื่อเรา บาปที่ยึดเกาะชีวิตของเราจะหลุด ไป โซ่ตรวนที่ล่ามเราจะแตกออก และเราจะเป็นอิสระ

`อ่าน ยอห์น 17:24-26 พระคริสต์ทรงปรารถนาอะไรใน ความขัดแย้งครั้งยิ่งใหญ่ระหว่างความดีและความชั่ว`

“เมื่อการถวายบูชาอันยิ่งใหญ่สำเร็จบริบูรณ์แล้ว พระคริสต์เสด็จ ขึ้นไปยังที่สูง พระองค์ทรงปฏิเสธที่จะรับคำเยินยอเกียรติจากทูตสวรรค์ จวบจนกระทั่งพระองค์ทรงนำเสนอคำเรียกร้องว่า “ข้าพระองค์ ปรารถนาให้คนเหล่านั้นที่พระองค์ประทานแก่ข้าพระองค์อยู่กับข้า พระองค์ในที่ที่ข้าพระองค์อยู่นั้น ยอห์น 17:24 และแล้วคำตอบจาก บัลลังก์ของพระบิดาดังขึ้นมาด้วยความรักและอำนาจที่ไม่อาจบรรยาย ได้ว่า ให้ทูตสวรรค์ทั้งหมดของพระเจ้ากราบนมัสการพระบุตร" ฮีบรู 1:6 ไม่มีรอยด่างพร้อยแม้เพียงรอยเดียวอยู่บนพระเยซู ความอัปยศอด สูของพระองค์สิ้นสุดลง การถวายบูชาของพระองค์สำเร็จบริบูรณ์ พระเจ้าทรงโปรดประทานพระนามหนึ่งให้พระองค์ซึ่งเหนือกว่านามอื่น ใดทั้งสิ้น” (เอลเลน จี. ไว้ท์, สงครามประวัติศาสตร์, หน้า 501, 502) พระเยซูทรงปรารถนาให้เราอยู่กับพระองค์ในสวรรค์มากกว่าสิ่งอื่นได ความปรารถนาในพระทัยของพระองค์และเหตุผลในการสิ้นพระชนม์ และการวิงวอนของพระองค์ก็เพื่อช่วยเราให้รอด คุณมีความต้องการ พิเศษในชีวิตคุณหรือไม่ เล่าให้พระเยซูฟัง ที่ใดมีความโศกเศร้า พระองค์จะทรงปลอบประโลมใจ ที่ใดมีความกลัว พระองค์จะทรงนำ สันติสุขมาให้ ที่ใดมีความรู้สึกผิด พระองค์จะทรงนำการอภัย ที่ใดมี ความอ่อนแอ พระองค์จะทรงนำพละกำลังมา

`คุณคิดว่าเหตุใดพระคริสต์ทรงสิ้นพระชนม์เพื่อเรา อะไรทำ ให้เรามีค่าเช่นนั้นต่อพระองค์`