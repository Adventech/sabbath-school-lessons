---
title:  ความรักจะพบหนทาง
date:   03/04/2024
---

อาดัมและเอวาได้ทำบาป และพระเจ้าได้บอกพวกเขาว่าจะต้อง ออกจากบ้านสวนของพวกเขา นับแต่นี้ไปความลำบากและความทุกข์ จะเป็นผลแห่งการกระทำของพวกเขา พวกเขาจะต้องทนทุกข์และตาย ไปอย่างสิ้นหวังในที่สุดอย่างนั้นหรือ ความตายคือจุดจบของทุกสิ่งหรือ เมื่อมาถึงจุดนี้ พระเจ้าประทานพระสัญญาแก่พวกเขาดังที่

บันทึกไว้ใน ปฐมกาล 3:15 พระองค์ทรงมองตรงไปยังซาตานและตรัส กับงูนั้นว่า “เราจะให้เจ้ากับหญิงนี้เป็นศัตรูกัน ทั้งพงศ์พันธุ์ของเจ้า และ พงศ์พันธุ์ของนางด้วย เขาจะทำให้หัวของเจ้าแหลก และเจ้าจะทำให้ส้น เท้าของเขาฟกช้ำ” ณ ขณะนั้น พวกเขาคงไม่เข้าใจอย่างถ่องแท้ว่าคำ ตรัสนั้นหมายความถึงอะไร แต่พวกเขารู้ว่ายังมีความหวังสําหรับพวก เขาอยู่ โดยทาง “พงศ์พันธุ์ของนาง” การไถ่บาปจะมาถึงพวกเขาไม่ทาง ใดก็ทางหนึ่ง

แน่นอนว่า “พงศ์พันธุ์ของนาง” ก็คือพระเยซูคริสต์ (กาลาเทีย 3:16) ซาตานจะทำให้ส้นเท้าของพระองค์ฟกช้ำที่ไม้กางเขน แต่ชัยชนะ ของพระเยซูเป็นหลักประกันแก่เราว่า วันหนึ่งหัวของงูจะแหลก และวัน หนึ่งประตูแห่งความทุกข์และความตายที่อาดัมและเอวาเปิดไว้จะถูกปิด ลง

`อ่าน ฮีบรู 2:9; กาลาเทีย 3:13; และ 2 โครินธ์ 5:21 ข้อพระ คัมภีร์เหล่านี้บอกเราถึงความยิ่งใหญ่แห่งการสละพระชนม์ของ พระคริสต์บนไม้กางเขนอย่างไร`

คุณเคยสงสัยหรือไม่ว่าพระเจ้าทรงรักคุณจริง ๆ จงมองดู กางเขน ดูมงกุฎหนาม ดูตะปูบนพระหัตถ์และพระบาทของพระองค์ พระเจ้าตรัสว่า เรารักเจ้า ผ่านทางพระโลหิตทุกหยดที่พระเยซูทรงหลั่ง ลงบนคาลวารี พระองค์ตรัสว่า เราไม่อยากอยู่บนสวรรค์โดยไม่มีเจ้า แน่นอนว่า เจ้าได้ทำบาป เจ้าขายตัวเองให้อยู่ในมือของศัตรู แน่นอนว่า ตัวเจ้าเองนั้นไม่คู่ควรกับชีวิตนิรันดร์ แต่เราได้จ่ายค่าไถ่แล้ว เพื่อให้เจ้า ได้กลับมา เมื่อมองไปที่กางเขนเจ้าไม่ต้องสงสัยอีกต่อไปแล้วว่าเจ้าจะ ได้รับความรักหรือไม่

พระคัมภีร์กล่าวถึงพระเยซูผู้เสด็จมาในโลกนี้ พระองค์ผ่าน ความโศกเศร้า ความผิดหวัง และความเจ็บปวดรวดร้าวเช่นเดียวกับ มนุษย์ทุกคน พระคัมภีร์ยังเผยให้เห็นพระคริสต์ผู้เผชิญกับความท้า ทายแบบเดียวกับที่เราเผชิญ คือพระคริสต์ผู้ทรงมีชัยเหนือพวกภูตผีที่ ครอบครองและอำนาจแห่งนรก ทั้งในชีวิตของพระองค์และผ่านการ สิ้นพระชนม์บนไม้กางเขน ทั้งหมดนี้ก็เพื่อเราแต่ละคนเป็นการส่วนตัว

ลองคิดดูว่า พระเยซู พระผู้ทรงสร้างจักรวาล (ดูไน ยอห์น 1:3) ก้าวลงมาจากสวรรค์ และไม่เพียงแต่เสด็จเข้ามาในโลกที่ล้มลงในบาป เท่านั้น แต่พระองค์ยังทนทุกข์ทรมานในโลกนี้ในแบบที่ไม่เคยมีใครต้อง พบเจอ (ดูใน อิสยาห์ 53:1-5) กระนั้น พระองค์ก็ทรงทำเช่นนั้นเพราะ พระองค์ทรงรักเราแต่ละคน ช่างเป็นเหตุผลแห่งความหวังอย่างยิ่ง

`พระคริสต์ทรงตอบข้อกล่าวหาของซาตานบนไม้กางเขน อย่างไร เมื่อมองในแง่ของความขัดแย้งครั้งยิ่งใหญ่ระหว่างความ ดีและความชั่ว การสิ้นพระชนม์ของพระองค์ทำให้สิ่งใดสำเร็จ`