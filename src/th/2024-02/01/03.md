---
title:  'ลูซิเฟอร์หลอกลวง: พระคริสต์ทรงมีชัย'
date:   01/04/2024
---

ไม่มีคําอธิบายที่สมเหตุสมผลว่า เหตุใดลูซิเฟอร์ทูตสวรรค์ที่ สมบูรณ์แบบองค์นี้จึงปล่อยให้ความเย่อหยิ่งและความอิจฉาริษยาหยั่ง รากลึกลงในหัวใจของเขา และปล่อยให้โตจนกลายเป็นการกบฏต่อพระ ผู้สร้าง ความเย่อหยิ่งของซาตานสุกงอมจนกลายเป็นการกบฏอย่าง เปิดเผย เขากล่าวหาว่าพระเจ้าไม่ยุติธรรมและไม่เป็นธรรม เขาได้แพร่ เชื้อแห่งความสงสัยและการกล่าวหาแก่ทูตสวรรค์องค์อื่นๆ

`อ่าน วิวรณ์ 12:4 พระคำข้อนี้เปิดเผยถึงความสามารถของ ซาตานในการหลอกลวงอย่างไร มีทูตสวรรค์องค์ที่ตกหลุมพราง เพราะคำโกหกเกี่ยวกับพระเจ้า`

เมื่อเกิดสงครามขึ้นในสวรรค์ เหล่าทูตสวรรค์ต้องตัดสินใจว่าจะ ติดตามพระเยซูหรือลูซิเฟอร์ ลักษณะของสงครามในสวรรค์ครั้งนี้เป็น อย่างไร เป็นสงครามทางกายภาพหรือสงครามทางความคิด หรือทั้ง สองอย่าง เราไม่ทราบรายละเอียด แต่ความขัดแย้งนั้นรุนแรงพอที่จะทำ ให้ซาตานและทูตสวรรค์ "ไม่มีที่อยู่สำหรับพวกมัน” (วิวรณ์ 12:8, 9) เห็นได้ชัดว่าสงครามครั้งนี้มีองค์ประกอบทางกายภาพบางอย่างด้วย

สิ่งหนึ่งที่แน่นอนในสงครามแห่งสวรรค์คือ ทูตสวรรค์ทุกองค์ จะต้องตัดสินใจว่าจะเลือกข้างพระคริสต์หรือต่อต้านพระองค์ จะตัดสินใจฟังเสียงของใคร บรรดาทูตสวรรค์ที่ภักดีเลือกที่จะเชื่อฟัง พระบัญชาอันเปี่ยมด้วยความรักของพระคริสต์ แต่ทูตสวรรค์หนึ่งใน สามฟังเสียงของลูซิเฟอร์ ไม่เชื่อฟังพระเจ้าและต้องสูญเสียตำแหน่งใน สวรรค์ ในช่วงเวลาวิกฤตของประวัติศาสตร์โลกเช่นนี้ เราเองก็เช่นกัน ถูกเรียกให้ตัดสินใจว่าจะอยู่ข้างพระคริสต์หรือต่อต้านพระองค์ เราต้อง ประกาศว่าจะอยู่ฝ่ายไหนพระคริสต์หรือซาตาน

`อ่าน ปฐมกาล 2:15-17; อพยพ 32:26; โยชูวา 24:15; 1 พงศ์ กษัตริย์ 18:20, 21; และวิวรณ์ 22:17 ข้อพระคัมภีร์เหล่านี้สอนเรา ถึงหลักการพื้นฐานในความขัดแย้งครั้งยิ่งใหญ่อย่างไร`

เมื่อพระเจ้าทรงสร้างมนุษย์ ลึกลงในสมองของเรา พระองค์ ประทานความสามารถให้เราคิด ใช้เหตุผล และเลือก ความเป็นมนุษย์ ของเราอยู่ที่ความสามารถในการตัดสินใจทางศีลธรรม เราไม่ใช่แค่ เหมือนหุ่นยนต์ เราถูกสร้างขึ้นตามพระฉายาของพระเจ้า แตกต่างจาก สัตว์ต่าง ๆ เนื่องจากเราสามารถตัดสินใจเลือกทางศีลธรรมและดำเนิน ชีวิตตามหลักการฝ่ายจิตวิญญาณอันเป็นนิรันดร์ นับตั้งแต่ลูซิเฟอร์ กบฏ พระเจ้าทรงร้องเรียกให้ประชากรของพระองค์ตอบสนองต่อความ รักและเชื่อฟังพระบัญชาของพระองค์โดยเลือกที่จะรับใช้พระองค์

`เราได้รับบทเรียนอะไรจากการต่อสู้ในสวรรค์ที่เกี่ยวข้อง กับการต่อสู้กับความชั่วร้ายในชีวิตส่วนตัวของเรา ถ้าซาตาน สามารถหลอกลวงชาวสวรรค์ผู้บริสุทธิ์และชอบธรรมเหล่านี้ได้ สิ่งนี้บอกอะไรถึงความพยายามอันชั่วร้ายของมันที่จะหลอกลวง เรา`