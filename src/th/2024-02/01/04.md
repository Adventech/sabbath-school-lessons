---
title:  การเข้ามามีส่วนร่วมของโลก
date:   02/04/2024
---

เมื่อพระเจ้าทรงสร้างโลก พระองค์ทรงสร้างให้สมบูรณ์แบบ พระ คัมภีร์กล่าวว่า พระองค์ “ทอดพระเนตรสิ่งทั้งปวงที่พระองค์ทรงสร้างไว้ ดูสิ ทรงเห็นว่าดียิ่งนัก มีเวลาเย็นและเวลาเช้า เป็นวันที่หก” (ปฐมกาล 1:31) ไม่มีคราบของความบาปหรือความชั่วร้ายใด ๆ เลย แต่พระองค์ ทรงประทานเสรีภาพในการเลือกแก่อาดัมและเอวาแบบเดียวกับที่ พระองค์ประทานแก่ลูซิเฟอร์ พระองค์ไม่ได้ต้องการหุ่นยนต์บนโลก เช่นเดียวกับที่ไม่ต้องการบนสวรรค์

ที่จริงแล้วพระองค์ทรงพยายามอย่างเต็มที่เพื่อให้เข้าใจเสรีภาพ นี้อย่างชัดเจน พระองค์ทรงปลูกต้นไม้ไว้ในสวนต้นหนึ่งและเรียกมันว่า ต้นไม้แห่งการรู้ถึงความดีและความชั่ว พระองค์ทรงบอกพวกเขาถึง เรื่องนี้ เพราะพระองค์ทรงต้องการให้แน่ใจว่าพวกเขารู้ว่าพวกเขามี ทางเลือก

ซาตานมาที่ต้นไม้นั้นในขณะที่เอวาอ้อยอิ่งอยู่บริเวณนั้น มัน บอกเธอว่า “พวกเจ้าจะไม่ตายแน่ เพราะพระเจ้าทรงทราบอยู่ว่า พวก เจ้ากินผลจากต้นไม้นั้นวันใด ตาของพวกเจ้าจะสว่างขึ้นในวันนั้น แล้ว พวกเจ้าจะเป็นเหมือนอย่างพระเจ้า คือรู้ความดีและความชั่ว” (ปฐมกาล 3:4, 5) กล่าวคือ ถ้าเจ้ารับประทานผลจากต้นไม้นี้ เจ้าจะเข้าสู่การ ดำรงชีวิตรูปแบบใหม่ เจ้าจะมีความตื่นเต้น เจ้าจะตื่นเต้นแบบที่ไม่เคย รู้สึกมาก่อน เอวา พระเจ้ากำลังปิดบังบางอย่างจากเจ้า เอานี่สิ หยิบผล ต้องห้ามนี้และกินเข้าไปสิ

เมื่อเอวาตัดสินใจเลือก และอาดัมก็เลือกตามไป พวกเขาได้เปิด ประตูที่พระเจ้าประสงค์จะปิดตลอดไป นั่นคือประตูที่นำไปสู่บาป ประตู ที่นำไปสู่ความทุกข์ทรมาน ความปวดใจ ความเจ็บป่วย และความตาย

`อ่าน ปฐมกาล 3:1-3 พร้อมกับโรม 3:23 และโรม 5:12 ข้อ พระคัมภีร์ทั้งสามแหล่งนี้มีอะไรเหมือนกัน จงอธิบายผลลัพธ์ สุดท้ายของความบาปที่คุกคามมนุษยชาติทั้งปวง`

ใจกลางของความบาปคือ การกบฏต่อพระเจ้า ซึ่งนำไปสู่การ แยกจากพระเจ้า เนื่องจากพระเจ้าทรงเป็นบ่อเกิดของชีวิต การแยก จากพระเจ้าจึงนําไปสู่ความตาย และยังนำไปสู่ความวิตกกังวล ความ กลุ่มใจ ความเจ็บป่วย และโรคภัยไข้เจ็บอีกด้วย กล่าวได้ว่า ความทุกข์ ทรมานในโลกของเราเกิดจากการมีชีวิตอยู่ในโลกที่เต็มไปด้วยบาป ข แน่นอนไม่ได้หมายความว่า ทุกครั้งที่เราทนทุกข์หรือเจ็บไข้ได้ป่วยเป็น เพราะเราทำบาป แต่หมายความว่า เราทุกคนได้รับผลกระทบจากการ ดำารงชีวิตอยู่บนโลกที่เต็มไปด้วยบาป

`อ่าน ปฐมกาล 3:15; เลวีนิติ 5:5, 6; และยอห์น 1:29 พระเจ้า ทรงสัญญาอะไรกับอาดัมและเอวาในสวนเอเดนหลังจากที่พวก เขาทําบาป ซึ่งสัญญานั้นจะให้ความหวังท่ามกลางความรู้สึกผิด และสิ้นหวังแก่พวกเขา พระองค์ทรงริเริ่มการช่วยเหลืออะไรใน สวนเอเดนที่แสดงให้พวกเขาเห็นวิธีแก้ปัญหาบาปในอีกหลาย ศตวรรษที่จะมาถึง`