---
title:  ความหวังในการเสด็จกลับมาของพระเยซูในไม่ช้านี้
date:   24/06/2024
---

`อ่าน ยอห์น 14:1-3 และทิตัส 2:11-14 เมื่อคำนึงถึงความท้า ทายในอนาคตและช่วงเวลาแห่งความทุกข์ยากที่กำลังจะเกิดขึ้น เหตุใดข้อพระคัมภีร์เหล่านี้จึงให้กำลังใจเราอย่างมาก`

พระวจนะของพระเยซูตรัสว่า “อย่าให้ใจของพวกท่านเป็นทุกข์ เลย” เป็นสิ่งยืนยันจากพระองค์ว่า พระองค์จะไม่ทรงละทิ้งเราและจะ ทรงเสด็จมาอีกเพื่อรับเรากลับบ้าน โลกนี้ไม่ใช่บ้านของเรา วันที่ดีกว่า รอเราอยู่ พระคัมภีร์พันธสัญญาใหม่กล่าวถึงการเสด็จกลับมาขององค์ พระผู้เป็นเจ้าของเราหนึ่งครั้งในทุก ๆ 25 ข้อ เมื่อเวลามืดมนและมีการ ประกาศใช้กฎหมายของอำนาจรัฐกับคริสตจักรข่มขู่ชีวิตของเรา พระ สัญญาเรื่องการเสด็จมาของพระคริสต์จะเติมเต็มจิตใจของเราด้วย ความหวัง นี่คือ “ความหวังอันน่ายินดี” ที่ดลใจผู้คนที่ซื่อสัตย์ของพระ เจ้าในทุกยุคทุกสมัย

`อ่าน วิวรณ์ 6:15-17 และอิสยาห์ 25:8, 9 เปรียบเทียบ ทัศนคติของผู้ได้รับความรอดและผู้ที่หลงหาย อธิบายความ แตกต่างระหว่างกรอบความคิดทั้งสองนี้`

คนชั่วตระหนักถึงผลอันน่าสยดสยองของบาป ขณะที่คนชอบ ธรรมรับของประทานอันน่าอัศจรรย์แห่งพระคุณ การกบฏต่อพระเจ้า นำมาซึ่งความกลัว ความรู้สึกผิด การกล่าวโทษ และการสูญเสียชีวิต นิรันดร์ในที่สุด การที่เราตอบสนองต่อพระคุณแห่งความรอดของ พระองค์จะนำเราไปสู่การให้อภัย สันติสุข และความชื่นชมยินดีนิรันดร์ เมื่อพระองค์เสด็จกลับมาด้วยสง่าราศี

`อ่าน วิวรณ์ 15:3, 4 และวิวรณ์ 19.7 ผู้ที่ได้รับการไถ่จะ ตอบสนองต่อความรอดที่พระคริสต์ประทานให้โดยไม่คิด ค่าตอบแทนอย่างไร`

“กางเขนของพระคริสต์จะเป็นศาสตร์และบทเพลงของผู้ที่ได้รับ การไถ่จากบาปไปตลอดชั่วนิรันดร์ เมื่อพวกเขามองดูพระคริสต์ขณะ ทรงรับเกียรติยศ พวกเขาก็จะแลเห็นพระคริสต์ขณะที่ทรงถูกตรึงบน กางเขน... เรื่องราวของพระเจ้าพระผู้สร้างโลก พระเจ้าผู้ทรงตัดสิน ชะตากรรมทั้งปวง พระผู้ทรงรักมนุษย์ในโลกนี้มากจนได้ละสง่าราศีของ พระองค์และลดเกียรติถ่อมพระองค์เองลงมา เรื่องราวเหล่านี้จะทำให้ ทั่วทั้งจักรวาลระลึกถึงด้วยความอัศจรรย์ใจและเคารพบูชาไปจนตลอด กาล” (เอลเลน จี. ไว้ท์, สงครามประวัติศาสตร์, หน้า 651)

`อ่าน วิวรณ์ 12:17; วิวรณ์ 17:13, 14; และวิวรณ์ 19:11-16 สังเกตการพัฒนาของข้อพระคัมภีร์เหล่านี้ การพัฒนานี้บอกเรา ถึงสงครามครั้งสุดท้ายของโลกและชัยชนะสูงสุดของพระคริสต์ อย่างไร`