---
title:  ความเป็นนิรันดร์สองประการ
date:   27/06/2024
---

`อ่าน 2 โครินธ์ 5:10; โรม 14:10, 11 และวิวรณ์ 20:11-15 เหตุ ใดคนชั่วจึงกลับมีชีวิตขึ้นมาอีกครั้ง`

การแก้ปัญหาบาปเพื่อไม่ให้ความชั่วร้ายเกิดขึ้นอีก ทุกคนต้อง แน่ใจว่าพระเจ้าทรงยุติธรรมและไม่ลำเอียงในทุกวิถีทางของพระองค์ ท้ายที่สุด เข่าทุกเข่าจะก้มลงและยอมรับความยุติธรรมของพระเจ้าใน ความขัดแย้งครั้งยิ่งใหญ่ แม้แต่ซาตานและทูตสวรรค์ชั่วของมัน และไม่ มีเหตุผลอื่นใดที่ดีพอที่จะต่อต้านพระองค์ สังเกตแนวคิดนี้จากนาง เอลเลน จี. ไว้ท์, “ในทันทีที่หนังสือบันทึกต่าง ๆ ถูกเปิดออก และขณะที่ พระเนตรของพระเยซูเพ่งดูบรรดาคนชั่ว พวกเขาต่างรู้สึกสำนึกถึงบาป ทั้งหมดที่ได้ทำลงไป พวกเขามองเห็นแล้วว่า ณ จุดใดที่เท้าของพวก เขาก้าวออกไปจากทางบริสุทธิ์และศักดิ์สิทธิ์ และมองเห็นด้วยว่าความ เย่อหยิ่งและการกบฏของพวกเขานำพวกเขาให้ล่วงละเมิดธรรมบัญญัติ ของพระเจ้ามากมายเพียงไร พวกเขาสนับสนุนการยั่วยุของการทดลอง ด้วยการปล่อยตัวให้กับบาป การใช้พระพรไปในทางที่ผิด การดูหมิ่น เหยียดหยามผู้สื่อข่าวของพระเจ้า การปฏิเสธคำเตือน และการผลักไส คลื่นแห่งความปรานีออกไปด้วยจิตใจที่ดื้อแพ่งไม่สำนึกผิด สิ่งทั้งหมดนี้ ปรากฏให้เห็นประหนึ่งเป็นตัวหนังสือที่เขียนด้วยไฟ...

“คนชั่วทั้งโลกยืนอยู่เบื้องหน้าบัลลังก์พิพากษาของพระเจ้าด้วย ข้อหาการกบฏต่อการปกครองของสวรรค์ ไม่มีผู้ใดแก้คดีแทนพวกเขา พวกเขาไม่มีข้อแก้ตัว และคำตัดสินถูกประกาศออกมาว่า ให้พวกเขา รับโทษตายตลอดชั่วนิรันดร์” (สงครามประวัติศาสตร์, หน้า 666, 668)

`อ่าน วิวรณ์ 20:9; สดุดี 37:20; และมาลาคี 4:1, 2 ข้อพระ คัมภีร์เหล่านี้ให้ข้อคิดอะไรแก่เราเกี่ยวกับการทำลายบาปและคน บาปขั้นสุดท้าย และประทานรางวัลแก่คนชอบธรรม`

ข่าวดีก็คือว่า ซาตานและทูตสวรรค์ชั่วของมันจะถูกทำลายในบึง ไฟ บาปและคนบาปจะถูกเผาผลาญ ดังที่วิวรณ์ 20:9 เขียนไว้ว่า พวก เขาจะถูกกลืนกิน ถูกทําลาย แต่ไม่ใช่ถูกทรมานชั่วนิรันดร์ ข้อถัดไป เป็นการใช้สำนวนว่า “ตลอดไปเป็นนิตย์” ขึ้นอยู่กับบริบท ซึ่งคำว่า "ตลอดไป" หมายถึง "ไม่มีที่สิ้นสุด" แต่จนกว่าบางสิ่งจะสำเร็จลุล่วงไป อย่างสมบูรณ์ (ดูใน อพยพ 21:6; 1 ซามูเอล 1:22, 28; ยูดา 7; และ 2 เปโตร 2:4-6) สำหรับผู้ที่หลงหายจะถูกทำลายเป็นนิตย์ แต่ไม่ใช่การ ทรมานเป็นนิตย์ พระเจ้ามิใช่เป็นผู้ทรงทรมานชั่วนิรันดร์

`ในที่สุดแล้ว เรากำลังรอคอยความเป็นนิรันดร์อยู่ 2 แบบ น่าเสียดายที่ผู้หลงหายจะได้รับ “ค่าจ้าง” ที่พวกเขาทำ นั่นคือ ความตายนิรันดร์ ความหวังเดียวของเราคือ การที่จะไม่ได้รับสิ่ง ที่เราสมควรได้รับ นั่นก็คือความตาย เราพบความหวังนั้นได้ด้วย การวางใจในความชอบธรรมของพระเยซู`