---
title:  หนึ่งพันปีบนโลก
date:   25/06/2024
---

วิวรณ์ 19 จบลงด้วยฉากแห่งการเสด็จกลับมาของพระเยซูและ การทําลายคนชั่วอย่างน่าทึ่ง แต่เรื่องราวยังไม่จบอยู่เพียงเท่านี้ วิวรณ์ 20 นำเราไปสู่ช่วงเวลายาวนานถึง 1,000 ปี ที่เรียกว่า “สหัสวรรษ

`อ่าน วิวรณ์ 20:1-3 จะเกิดอะไรขึ้นกับซาตานเมื่อพระคริสต์ เสด็จกลับมา`

ภาพในวิวรณ์ 20:1-3 เป็นสัญลักษณ์ ซาตานไม่ได้ถูกมัดด้วยโซ่ และจองจำไว้ในบาดาลลึกจริง ๆ มันถูกกักขังอยู่ในโลกที่รกร้างและไร้ ผู้คนเป็นเวลาหนึ่งพันปี มันถูกมัดด้วยสถานการณ์ที่มันสร้างขึ้นเอง เรา อ่านใน 2 เปโตร 2:4 ได้ว่า ซาตานและทูตของมันถูกจองจำด้วย “โซ่ แห่งความมืดมิด" เพื่อรับการลงโทษ ซาตานจะถูกกักขังในโลกด้วยโซ่ แห่งสถานการณ์ที่ไม่มีผู้ใดให้มันหลอกลวง มันจะเห็นความหายนะ การ ทำลายล้าง และภัยพิบัติที่เกิดขึ้นจากการกบฏของมันเป็นเวลา 1000 ปี

คำภาษากรีกที่แปลว่า “บาดาลลึก” นั้นเป็นคำเดียวกับรากศัพท์ ภาษาอังกฤษของคำว่า เหว นอกจากนี้ยังเป็นคำเดียวกับที่ใช้ในพระ คัมภีร์ฉบับเซปตัวจินต์ (Septuagint) ซึ่งคือพระคัมภีร์เก่าที่แปลเป็น ภาษากรีก เพื่อบรรยายถึงแผ่นดินโลกในสมัยการทรงสร้าง “แผ่นดินก็ ร้างและว่างเปล่า ความมืดอยู่เหนือน้ำ” (ปฐมกาล 1:2) คำว่า “ลึก” ใน พระคัมภีร์ฉบับเซปตัวจินต์ข้อนี้ใช้คำว่า “เหว” ในภาษากรีก ซึ่งบรรยาย ถึงแผ่นดินที่รกร้าง คำว่า “บาดาลลึก” ไม่ใช่ถ้ำใต้ดินหรือช่องว่างใน จักรวาล งานของซาตานในการก่อให้เกิดบาปและการทำลาย ควบคู่ไป กับความโกลาหลอันยิ่งใหญ่ก่อนการเสด็จมาครั้งที่สอง ทำให้แผ่นดิน โลกกลับสู่ความมืดมนคล้ายกับสภาพก่อนการทรงสร้าง

`อ่าน เยเรมีย์ 4:23-26; เยเรมีย์ 25:33 และอิสยาห์ 24:1, 3, 5 ผู้เผยพระวจนะในพระคัมภีร์เหล่านี้บรรยายถึงเหตุการณ์นั้นว่า อย่างไร`

ผู้เผยพระวจนะเหล่านี้เน้นให้เห็นถึงความพินาศและหายนะ ณ การเสด็จมาครั้งที่สองของพระคริสต์ และไม่มีผู้ใดมีชีวิตเหลืออยู่บน แผ่นดินโลกในช่วงพันปี ซาตานและทูตชั่วของมันถูกปล่อยทิ้งให้ ใคร่ครวญถึงความหายนะที่เกิดจากการกบฏของมัน ทั้งจักรวาล ตระหนักอีกครั้งว่า ค่าจ้างของความบาปคือความตาย พระเจ้าทรง จัดการปัญหาบาปเพื่อที่จะได้ไม่เกิดขึ้นอีก (นาฮูม 1:9) พระเจ้าทรง กระทำด้วย 3 วิธีสำคัญ คือ ประการแรก พระองค์ทรงเผยให้เห็นถึง ความรักอันไร้ขอบเขต ความปรารถนาอันแรงกล้า และความพยายาม อย่างไม่หยุดยั้งเพื่อช่วยมวลมนุษย์ทั้งปวง ประการที่สอง พระองค์ทรง แสดงให้เห็นถึงความยุติธรรม ความไม่ลำเอียง และความชอบธรรมของ พระองค์ ประการที่สาม พระองค์ทรงยอมให้จักรวาลเห็นผลลัพธ์สุดท้าย ของบาปและการกบฏ