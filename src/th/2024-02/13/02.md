---
title:  ความหวังในเวลาทุกข์ยาก
date:   23/06/2024
---

`อ่าน วิวรณ์ 22:11, 12; ดาเนียล 12:1, 2; และเยเรมีย์ 30:5-7 เหตุการณ์อะไรจะเกิดขึ้นก่อนการเสด็จมาครั้งที่สอง`

เมื่อพระกรุณาของมนุษย์ปิดลง และตามมาด้วยช่วงเวลาแห่ง ความยากลำบาก “อย่างไม่เคยมีมาตั้งแต่ครั้งมีประชาชาติจนถึงสมัย นั้น” วิวรณ์ 16 บรรยายถึงภัยพิบัติเจ็ดประการสุดท้ายที่จะเทลงมา เหนือโลกที่ชั่วร้าย แต่เช่นเดียวกับภัยพิบัติที่เกิดขึ้นในอียิปต์ ประชากร ของพระเจ้าจะได้รับการคุ้มครอง สังเกตคำสัญญาในดาเนียล “แต่ใน ครั้งนั้นชนชาติของท่านจะได้รับการช่วยกู้ คือทุกคนที่มีชื่อบันทึกไว้ใน หนังสือ” (ดาเนียล 12:1) หนังสือนี้น่าจะหมายถึง “หนังสือแห่งชีวิต” ดูใน ฟีลิปปี 4:3; วิวรณ์ 13:8; วิวรณ์ 20:12, 15; วิวรณ์ 22:19) หากเรา สัตย์ซื่อต่อพระเยซู ชื่อของเราจะไม่ถูกลบออกจากหนังสือแห่งชีวิต (วิวรณ์ 3:5)

`อ่าน 1 ยอห์น 3:1-3; ยอห์น 8:29; และยอห์น 14:30 เราจะ เตรียมตัวให้พร้อมสำหรับความทุกข์ยากที่จะมาถึงได้อย่างไร`

ในช่วงเวลาแห่งความทุกข์ยาก ประชากรของพระเจ้าจะมี ความสัมพันธ์กับพระเยซูอย่างลึกซึ้งจนไม่มีอะไรเปลี่ยนแปลงได้ ความ ปรารถนาสูงสุดของพวกเขาคือ การทำทุกสิ่งให้พระองค์พอพระทัย เพื่อ ว่าพวกเขาจะบริสุทธิ์ดังที่พระองค์ทรงบริสุทธิ์ เป็นเช่นนี้ได้ด้วยการ ทํางานของพระวิญญาณบริสุทธิ์ ไม่มีสิ่งใดในจิตใจของพระคริสต์ที่ ตอบสนองต่อการหลอกลวงของซาตาน เราจึงต้องสะท้อนพระลักษณะ นิสัยของพระองค์ในเรื่องนี้เช่นกัน

`อ่าน สดุดี 27:5; สดุดี 91:1-11; และวิวรณ์ 3:10-12 พระเจ้า ทรงให้คำมั่นสัญญาอะไรแก่เราสำหรับช่วงของเวลาแห่งความ ทุกข์ยาก`

บางคนเข้าใจผิดเกี่ยวกับแนวคิดเรื่องการมีชีวิตอยู่ในช่วงเวลา แห่งความทุกข์ยากโดยไม่มีคนกลาง เมื่อทุกคนได้ทําการตัดสินใจครั้ง สุดท้ายว่าจะอยู่ฝ่ายพระองค์หรือต่อต้านพระองค์ พระเจ้าจะทรงหยุด การทําหน้าที่เป็นคนกลางในสถานบริสุทธิ์บนสวรรค์ แต่ไม่ได้ หมายความว่าเราจะอยู่คนเดียวในช่วงเวลานี้โดยวางใจในพละกำลัง ของตน พระเยซูทรงรับรองกับเราว่า พระองค์จะอยู่กับเราเสมอไป (มัทธิว 28:20) ความเชื่อคือความหวังใจในสิ่งที่เรามองไม่เห็นและเชื่อ ฟังแม้โลกรอบตัวเรากำลังแตกสลาย ในช่วงเวลาแห่งความทุกข์ยาก ความเชื่อของเราจะเข้มแข็งขึ้นและความปรารถนาในอาณาจักรนิรันดร์ ของเราจะเพิ่มมากขึ้น เพื่อว่าความปรารถนาเดียวของเราคือการได้อยู่ กับพระเยซูตลอดไป