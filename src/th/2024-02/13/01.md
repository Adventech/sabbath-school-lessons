---
title:  ชัยชนะแห่งความรักของพระเจ้า
date:   22/06/2024
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 22:11, 12; เยเรมีย์ 30:5-7; สดุดี 91:1-11; เยเรมีย์ 25:33; วิวรณ์ 21:2; วิวรณ์ 20:11-15

> <p>ข้อควรจํา</p>
> “ข้าพเจ้าได้ยินเสียงดังจากพระที่นั่งว่า “นี่แน่ะ ที่ ประทับของพระเจ้าอยู่กับมนุษย์แล้ว และพระองค์จะ ประทับกับเขาทั้งหลาย พวกเขาจะเป็นชนชาติของ พระองค์ พระเจ้าเองจะสถิตกับเขา [และจะทรงเป็น พระเจ้าของเขา] พระเจ้าจะทรงเช็ดน้ำตาทุก ๆ หยด จากตาของเขาทั้งหลาย และความตายจะไม่มีอีก ต่อไป ความโศกเศร้า การร้องไห้ และการเจ็บปวดจะ ไม่มีอีกต่อไป เพราะยุคเดิมนั้นผ่านไปแล้ว” (วิวรณ์ 21:3, 4)

เราสามารถเผชิญกับอนาคตได้ด้วยหัวใจที่เปี่ยมล้นไปด้วย ความหวัง แม้จะมีช่วงเวลาที่ท้าทาย แม้จะต้องผ่านความทุกข์ยากอัน ใด แม้จะต้องอดทนกับความยากลำบาก แม้จะต้องประสบกับความ เศร้าหมอง ถ้าเรามีความหวังว่า วันที่ดีกว่ากำลังใกล้เข้ามาแล้ว เราก็จะ สามารถดำเนินชีวิตในวันนี้ได้อย่างมีความหมาย มีเป้าหมายและมี ข ความสุข แฟรงคลิด ดี รูสเวลท์ เคยเป็นประธานาธิบดีของสหรัฐอเมริกา ในช่วงปี ค.ศ. 1933-1945 ซึ่งเป็นช่วงเวลาที่ยากลำบากที่สุดช่วงหนึ่ง ในประวัติศาสตร์ของสหรัฐอเมริกา เขาเป็นอัมพาตด้วยโรคโปลิโอและ ไม่สามารถเดินโดยลำพังได้ ครั้งหนึ่งเขาเขียนว่า “เราต่างยึดมั่นใน ความหวัง ความเชื่อ ความมั่นใจอยู่เสมอว่ามีชีวิตที่ดีกว่า โลกที่ดีกว่า เหนือขอบฟ้านั้น" อัลเบิร์ต ไอน์สไตน์ ชายที่ฉลาดที่สุดในโลกคนหนึ่ง เขียนว่า “เรียนรู้จากเมื่อวาน ใช้ชีวิตเพื่อวันนี้ และมีความหวังสำหรับ วันพรุ่งนี้” อัลเฟรด ลอร์ด เทนนิสัน กวีชาวอังกฤษผู้โด่งดังในรัชสมัย พระราชินีวิกตอเรีย เคยเขียนไว้ว่า “ความหวังยิ้มให้ตั้งแต่เริ่มต้นปีใหม่ และกระซิบข้างหูว่า 'ความสุขจะมีมากขึ้น" "

บทเรียนสุดท้ายของไตรมาสนี้ เราจะเห็นความรักอันมั่นคงของ พระคริสต์ในช่วงเวลาที่น่าตื่นเต้นที่สุดในประวัติศาสตร์ของจักรวาลและ ชัยชนะที่สมบูรณ์แบบและครบถ้วนในความขัดแย้งครั้งยิ่งใหญ่ระหว่าง ความดีและความชั่ว วิวรณ์ พระธรรมเล่มสุดท้ายในพระคัมภีร์ทำให้เรา มีความหวังสำหรับวันนี้ พรุ่งนี้ และตลอดไป