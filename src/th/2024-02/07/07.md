---
title:  ศึกษาเพิ่มเติม
date:   17/05/2024
---

ดูตารางคำพยากรณ์ของ 70 สัปดาห์และ 2,300 วัน ต่อไปนี้ คำพยากรณ์เริ่มใน 457 ปีก่อนคริสตกาล และพยากรณ์ เหตุการณ์ที่เกิดขึ้นในช่วงเวลาของ “ประมุขผู้ถูกเพิ่ม” ซึ่งอยู่บน ช่วงเวลาของคำพยากรณ์ 70 สัปดาห์ จึงทำให้คำพยากรณ์ 2,300 วัน สิ้นสุดลงในปี 1844

![Chart](https://sabbath-school-resources-assets.adventech.io/th/ss/2024-02/07/chart.png)

“เหมือนเช่นสาวกรุ่นแรก วิลเลียม มิลเลอร์และเพื่อนเองไม่ได้ เข้าใจอย่างเต็มที่ถึงความหมายของข่าวสารที่พวกเขาประกาศ ความผิดที่ก่อร่างมาเนิ่นนานในคริสตจักรได้ขัดขวางพวกเขาที่จะไปให้ ถึงการแปลความหมายจุดสำคัญของคำพยากรณ์ได้อย่างถูกต้อง ด้วย เหตุนี้ ถึงแม้พวกเขาจะประกาศข่าวสารที่พระเจ้าทรงบัญชาให้พวกเขา ประกาศแก่ชาวโลกก็ตามที แต่กระนั้นโดยความเข้าใจความหมายของ มันผิดไป พวกเขาจึงตกลงสู่ความผิดหวัง” (เอลเลน จี. ไว้ท์, สงคราม ประวัติศาสตร์, หน้า 351, 352)

“ถึงกระนั้น พระเจ้าทรงกระทำการสำเร็จตามพระประสงค์แห่ง พระเมตตาคุณของพระองค์เองในการทรงอนุญาตให้ข่าวค่าเตือนเรื่อง การพิพากษาถูกประกาศออกไปเช่นนั้น วันยิ่งใหญ่นั้นกำลังจะมาถึง แล้ว และภายใต้การทรงนำของพระองค์ คนทั้งปวงตกสู่การทดสอบ เรื่องของกำหนดเวลาที่เฉพาะ เพื่อจะเปิดให้พวกเขาทั้งหลายมองเห็น ว่ามีสิ่งใดอยู่ในหัวใจของพวกเขา ข่าวสารนี้ถูกจัดเตรียมไว้เพื่อทดสอบ และชำระคริสตจักรให้บริสุทธิ์ เป็นการนำไปเพื่อให้เห็นว่าความรักของ พวกเขานั้นวางอยู่กับโลกนี้หรืออยู่กับพระคริสต์และสวรรค์ พวกเขา ต่างอ้างว่ารักพระผู้ช่วยให้รอด บัดนี้จะต้องพิสูจน์ความรักของพวกเขา พวกเขาพร้อมที่จะละทิ้งความหวังและความทะเยอทะยานฝ่ายโลกและ ต้อนรับด้วยความชื่นชมยินดีในการเสด็จมาขององค์พระผู้เป็นเจ้าของ พวกเขาหรือไม่ ข่าวสารนี้ถูกจัดเตรียมไว้เพื่อให้พวกเขามองเห็นสภาพ ที่แท้จริงของฝ่ายจิตวิญญาณ เป็นข่าวสารที่ทรงโปรดประทานให้ด้วย ความเมตตาเพื่อปลุกพวกเขาให้แสวงหาองค์พระผู้เป็นเจ้าด้วยการกลับ ใจและความถ่อมตน” (เอลเลน จี. ไว้ท์, สงครามประวัติศาสตร์, หน้า 353)

**คำถามเพื่อการอภิปราย**:

`เราได้รับบทเรียนอะไรจากประสบการณ์ของวิลเลียม มิลเลอร์ พระเจ้าจะทรงอภัยความเข้าใจผิดของเราหรือไม่`

`เหตุใดการเข้าใจ ดาเนียล 9:24-27 จึงสำคัญมากต่อการ ซื่อสัตย์ต่อพระคัมภีร์และต่อพระคริสต์`

`การเข้าใจคำพยากรณ์มีบทบาทอย่างไรต่อแผนการแห่ง ความรอด เหตุใดคำพยากรณ์จึงสำคัญมากต่อแผนการของ พระเจ้า`