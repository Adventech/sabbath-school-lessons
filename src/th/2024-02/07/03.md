---
title:  รอคอยเวลานั้น
date:   13/05/2024
---

แม้ว่านักปฏิรูปโปรเตสแตนต์จะเชื่อว่า การเสด็จกลับมาของพระ คริสต์นั้นเป็นจริง มองเห็นได้ ได้ยิน และมาในสง่าราศี แต่ความเข้า ใจความจริงในพระคัมภีร์ก็ค่อย ๆ เปลี่ยนไป นักเทศน์ที่มีชื่อเสียงใน ศตวรรษที่ 19 สอนว่า พระคริสต์จะเสด็จมาเพื่อสถาปนาอาณาจักรของ พระองค์บนโลกนี้และเริ่มต้น 1,000 ปีแห่งสันติภาพ ความเชื่อนี้นำไปสู่ ความเกียจคร้านฝ่ายจิตวิญญาณและความเฉื่อยชาต่อการอุทิศตนต่อ ชีวิตฝ่ายจิตวิญญาณ

ในทำนองเดียวกัน สาวกของพระคริสต์เข้าใจลักษณะของการ เสด็จมาของพระเมสสิยาห์ผิดไป พวกเขาคิดว่า พระองค์จะเสด็จมา อย่างแม่ทัพผู้พิชิตที่จะหักแอกพันธนาการของโรมัน ไม่ใช่ผู้ที่จะช่วย พวกเขาให้พ้นจากการประณามและพันธนาการของความบาป ดังนั้น พวกเขาจึงไม่เข้าใจลักษณะการเสด็จมาของพระองค์

`อ่าน กิจการ 1:9-11; วิวรณ์ 1:7; และมัทธิว 24:27, 30, 31 ข้อพระคัมภีร์เหล่านี้สอนเราถึงลักษณะการเสด็จกลับมาขององค์ พระผู้เป็นเจ้าอย่างไร`

เมื่อพระคริสต์เสด็จมาในครั้งแรกเป็นทารกในรางหญ้าของเมือง เบธเลเฮม มีเพียงไม่กี่คนที่มองเห็นการเสด็จมาของพระองค์ แต่การ เสด็จมาครั้งที่สองของพระองค์นั้น “นัยน์ตาทุกดวง” จะเห็นการมาของ พระองค์ ทุกหูจะได้ยินเสียงแตรแห่งการเสด็จกลับมา มนุษย์ทุกคนบน โลกจะเห็นพระสิริของพระองค์ เราจะต้องไม่ถูกหลอก พระคัมภีร์ได้ ชี้แจงเหตุการณ์ที่จะเกิดขึ้นเมื่อพระองค์เสด็จกลับมาไว้อย่างชัดเจน

"หนึ่งในบรรดาความจริงที่เคร่งขรึมที่สุดและกระนั้นยังประเสริฐ ที่สุดที่พระคัมภีร์เปิดเผยไว้คือการเสด็จมาครั้งที่สองของพระคริสต์เพื่อ ปิดฉากพระราชกิจยิ่งใหญ่แห่งการไถ่ให้รอด สำหรับประชากรของพระ เจ้าที่สัญจรและพำนักอยู่ใน “แดนและเงาแห่งความตาย” มาเนิ่นนาน แล้วนั้น พระสัญญาแห่งการเสด็จมาของพระองค์ผู้ทรง 'เป็นชีวิตและ การเป็นขึ้นจากตาย” นำผู้ถูกเนรเทศกลับมา” จึงเป็นความหวังอันล้ำ ค่าที่บันดาลให้จิตใจปิติยินดี คำสอนเรื่องการเสด็จมาครั้งที่สองเป็นส่วน ที่สำคัญที่สุดของพระคัมภีร์ศักดิ์สิทธิ์ นับตั้งแต่วันที่มนุษย์คู่แรกย่าง ก้าวออกจากสวนเอเดนด้วยความโศกเศร้า บรรดาบุตรแห่งความเชื่อ ทั้งหลายต่างรอคอยการเสด็จมาของพระผู้ทรงโปรดสัญญาไว้ เพื่อให้มา หักโค่นอำนาจของผู้ทำลายและนำพวกเขากลับไปยังสวรรค์ที่สูญเสีย ไป” (เอลเลน จี. ไว้ท์, สงครามประวัติศาสตร์, หน้า 299)

ลูเธอร์ วอร์เรน ผู้นําแอ๊ดเวนตีสยุคแรกเคยบอกกับคนหนุ่มสาว ว่า “วิธีเดียวที่จะพร้อมต่อการเสด็จมาของพระคริสต์คือการเตรียมตัวให้ พร้อมและใช้ชีวิตให้พร้อม” ข่าวสารเรื่องการเสด็จกลับมาของพระคริสต์ ในเร็ววันเป็นการเรียกร้องอย่างเร่งด่วนให้เราแต่ละคนตรวจสอบจิตใจ และประเมินชีวิตฝ่ายจิตวิญญาณของเรา เป็นการเรียกร้องให้ดำเนิน ชีวิตตามวิถีของพระเจ้า จะไม่มีความเชื่อที่ไม่ร้อนไม่เย็นภายใต้แสง สว่างอันเจิดจ้าแห่งพระสิริของการเสด็จกลับมาของพระคริสต์

`อ่าน 1 เธสะโลนิกา 5:2-5; และฮีบรู 9:28 ข้อพระคัมภีร์ เหล่านี้ให้กำลังใจแก่เราเกี่ยวกับลักษณะของการเสด็จมาของพระ คริสต์อย่างไร`