---
title:  2,300 วันใน ดาเนียล 8:14
date:   15/05/2024
---

วิลเลียม มิลเลอร์ตั้งข้อสังเกตว่า เหตุกาณ์ที่ผู้เผยพระวจนะ พยากรณ์ไว้นั้นสำเร็จอย่างแม่นยำ ไม่ว่าจะเป็นเรื่องของลูกหลานของ อับราฮัมที่ต้องดำเนินชีวิตในต่างแดน 400 ปี, ชนชาติอิสราเอล พเนจร ในถิ่นทุรกันดาร 40 ปี, ชนชาติอิสราเอลตกเป็นเชลย 70 ปี, และ 70 สัปดาห์ในดาเนียลที่จัดสรรไว้ให้กับอิสราเอล (ปฐมกาล 15:13; กันดาร วิถี 14:34; เยเรมีย์ 25:11; และดาเนียล 9:24)

`อ่าน มาระโก 1:15; กาลาเทีย 4:4; และโรม 5:6 ข้อพระ คัมภีร์บอกอะไรแก่เราเกี่ยวกับเวลาของการเสด็จมาครั้งแรกของ พระเจ้า`

ขณะที่มิลเลอร์ศึกษาคำพยากรณ์โดยเปรียบเทียบข้อพระคัมภีร์ แต่ละข้อ เขาสรุปได้ว่า ถ้าพระเจ้าทรงมีตารางเวลาของพระองค์อยู่ทั่ว พระคัมภีร์ พระเจ้าจะต้องมีตารางเวลาเกี่ยวกับการเสด็จมาครั้งที่สอง ของพระองค์

`อ่าน ดาเนียล 8:14 เหตุการณ์อะไรจะเกิดขึ้นเมื่อสิ้นสุด ระยะเวลา 2,300 วัน`

วิลเลียม มิลเลอร์ ยอมรับแนวคิดที่เป็นที่นิยมว่า “สถานบริสุทธิ์ นั้นจะได้รับการชำระ” (KJV) หมายถึง การชำระล้างแผ่นดินโลกด้วยไฟ เขาศึกษาพระคัมภีร์อย่างขยันขันแข็งเพื่อทำความเข้าใจเหตุการณ์ที่มี ความสำคัญอย่างยิ่งเช่นนี้ เขาค้นพบความเชื่อมโยงระหว่าง ดาเนียล 8 และดาเนียล 9 ทูตสวรรค์ได้รับคำสั่งในดาเนียล 8 ให้ “ทำให้ชายคนนี้ เข้าใจนิมิต” (ดาเนียล 8:16) ในช่วงท้ายของบท มีส่วนหนึ่งของนิมิตใน ดาเนียล 8 ที่ไม่ได้รับการอธิบาย (ดูใน ดาเนียล 8:27) ซึ่งเป็นส่วนที่ เกี่ยวกับ 2,300 วัน ต่อมาทูตสวรรค์กลับมาหาดาเนียลอีกและบอกว่า “ข้าพเจ้าออกมา ณ บัดนี้ เพื่อจะให้ความกระจ่างและความเข้าใจแก่ ท่าน” (ดาเนียล 9:22; ดูใน ดาเนียล 9:23, 25-27) การมาครั้งนี้เพื่อที่จะ อธิบายให้เขาเข้าใจถึงเรื่องของ 2,300 วัน

เรารู้ว่าค่าอธิบายเป็นอย่างนี้เพราะหลังจากที่ดาเนียลได้รับ บัญชาให้ “พิจารณาคำตอบและเข้าใจนิมิตนั้น” (ดาเนียล 9:23) คำแรก ของทูตสวรรค์ที่บอกกับดาเนียลคือ “มี 70 สัปดาห์แห่งปีกำหนดไว้ สำหรับชนชาติของท่านและนครบริสุทธิ์ของท่าน” (ดาเนียล 9:24) คำว่า “กำหนดไว้” แปลตรงตัวว่า “ตัดออก” 70 สัปดาห์ คือ 490 ปี จะต้องถูก ตัดออก แล้วจะตัดออกจากอะไร เห็นได้ชัดว่า นิมิตเรื่อง 2,300 วันเป็น เพียงส่วนเดียวในดาเนียล 8 ที่ดาเนียลไม่เข้าใจ และบัดนี้ทูตสวรรค์ก็ มาเพื่ออธิบายให้เข้าใจ

เนื่องจากจุดเริ่มต้นของ 70 สัปดาห์คือ “นับตั้งแต่การที่ถ้อยคำนั้น ออกไป ให้สร้างกรุงเยรูซาเล็มขึ้นใหม่" (ดาเนียล 9:25) มิลเลอร์รู้ว่า ถ้า เขาได้ช่วงเวลานั้น เขาก็จะรู้จุดเริ่มต้นของ 70 สัปดาห์ และ 2,300 วัน ในคำพยากรณ์