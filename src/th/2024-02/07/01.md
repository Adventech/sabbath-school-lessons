---
title:  แรงดลใจจากความหวัง
date:   11/05/2024
---

### อ่านข้อพระคัมภีร์สำหรับบทเรียนสัปดาห์นี้
1 เธสะโลนิกา 4:13-18; มัทธิว 24:27, 30, 31; 2 เปโตร 1:19-21; ดาเนียล 8:14; ดาเนียล 9:20-27; เอสรา 7:7-13

> <p>ข้อควรจํา</p>
> “และในวันนั้น เขาจะกล่าวกันว่า “ดูสิ นี่คือพระ เจ้าของเรา เรารอคอยพระองค์ เพื่อพระองค์จะทรง ช่วยเราให้รอด นี่คือพระยาห์เวห์ เรารอคอยพระองค์ ให้เรายินดีและเปรมปรีดิ์ในความรอดจากพระองค์” ” (อิสยาห์ 25:9)

การเสด็จมาครั้งที่สองของพระเยซูเป็นหนึ่งในหัวข้อหลักของ พระคัมภีร์ เป็นเหมือนด้ายสีทองที่สานแต่ละหน้ากระดาษอันศักดิ์สิทธิ์ ของพระคัมภีร์เข้าด้วยกัน นักวิชาการคนหนึ่งประมาณว่า มีการอ้างอิง ถึงการเสด็จมาครั้งที่สองของพระคริสต์ในพระคัมภีร์พันธสัญญาเดิมถึง 1,845 ครั้ง และมีการกล่าวถึงการเสด็จกลับมาของพระคริสต์มากกว่า 300 ครั้งในพระคัมภีร์พันธสัญญาใหม่ที่มี 260 บท กล่าวได้ว่า หนึ่งใน ทุก ๆ 25 ข้อกล่าวถึงเรื่องนี้ พระธรรม 23 เล่มจากทั้งหมด 27 เล่มใน พันธสัญญาใหม่กล่าวถึงเหตุการณ์สำคัญนี้

หลังจากการปฏิวัติในยุโรป นิกายโปรเตสแตนต์เริ่มหยั่งรากลึก ในโลกใหม่ ซึ่งรวมถึงอเมริกา ซึ่งหลายคนพยายามหยิบยกเสื้อคลุม แห่งความจริงมาสวมใส่ รวมถึงความจริงเกี่ยวกับการเสด็จมาครั้งที่สอง ในจำนวนคนเหล่านี้มีชาวนาแบ๊บติสต์ชื่อ วิลเลียม มิลเลอร์ จากการที่ เขาศึกษาพระคัมภีร์ เขาเชื่อว่าพระเยซูจะเสด็จมาในเร็ว ๆ นี้ ในช่วง ชีวิตของเขา และเขาจึงเริ่มเทศนาข่าวสารที่เขาได้รับ เริ่มต้นจากกลุ่ม เล็ก ๆ แม้ว่าจะต้องเผชิญกับความผิดหวังครั้งยิ่งใหญ่ก็ตาม แต่การ กระทำของเขาก็เปิดหนทางให้กับผู้คนจำนวนมากได้มารู้จักกับความ จริงที่สำคัญในพระคัมภีร์มาจนถึงทุกวันนี้

เราจะศึกษาในบทเรียนสัปดาห์นี้ว่า เหตุใดการเสด็จมาครั้งที่ สองของพระคริสต์จึงทำให้จิตใจของผู้เชื่อเปี่ยมด้วยความชื่นชมยินดี ตลอดหลายศตวรรษที่ผ่านมา และเราจะเตรียมตัวให้พร้อมสำหรับ เหตุการณ์อันยิ่งใหญ่นั้นได้อย่างไร