---
title:  การดูแลชุมชน
date:   10/04/2024
---

คริสตจักรยุคแรกเติบโตขึ้นไม่ใช่เพียงเพราะสมาชิกประกาศข่าว ประเสริฐเท่านั้น แต่เพราะพวกเขาดำเนินชีวิตตามข่าวประเสริฐด้วย ผู้ เชื่อทำตามแบบอย่างพันธกิจของพระคริสต์ผู้ทรง “เสด็จไปทั่วแคว้นกา ลิลี ทรงสั่งสอนในธรรมศาลาของพวกเขา ทรงประกาศข่าวประเสริฐ เรื่องแผ่นดินของพระเจ้า และทรงรักษาบรรดาโรคภัยไข้เจ็บของ ชาวเมืองให้หาย” (มัทธิว 4:23) พระเยซูทรงห่วงใยผู้คนเป็นอย่างมาก และคริสตจักรในพันธสัญญาใหม่ก็ห่วงใยผู้คนเช่นกัน ความรักที่ไม่เห็น แก่ตัวและความมุ่งมั่นในการช่วยเหลือเพื่อนมนุษย์รวมกับการแบ่งปัน ข่าวประเสริฐด้วยอำนาจของพระวิญญาณบริสุทธิ์ สองสิ่งนี้ส่งผลอย่าง มากต่อโลกของคริสตจักรในศตวรรษแรก

`อ่าน กิจการ 2:44-47; กิจการ 3:6-9; และกิจการ 6:1-7 แม้ สถานการณ์จะแตกต่างกันไป แต่เราได้รับบทเรียนอะไรจากข้อ พระคัมภีร์เหล่านี้เกี่ยวกับศาสนาคริสต์ที่แท้จริง`

ผู้เชื่อในพระคัมภีร์พันธสัญญาใหม่เหล่านี้ปฏิบัติตามแบบอย่าง ของพระคริสต์ ดังที่เปโตรกล่าวถึงพระองค์ว่า “พระเจ้าทรงเจิมพระเยซู ชาวนาซาเร็ธด้วยพระวิญญาณบริสุทธิ์และด้วยฤทธานุภาพอย่างไร และเรื่องที่ว่าพระเยซูเสด็จไปทำคุณประโยชน์และรักษาคนทั้งหลายที่ ถูกมารเบียดเบียนอย่างไร เพราะว่าพระเจ้าสถิตอยู่กับพระองค์” (กิจการ 10:38) คริสตจักรของพระคริสต์เป็นเหมือนพระกายของ พระองค์บนโลกนี้ ในช่วงศตวรรษแรก ๆ นั้นคริสตจักรได้แสดงให้เห็น ถึงความรักที่เสียสละและความห่วงใยต่อมนุษย์ที่เจ็บปวดและใจแตก สลาย ผู้เชื่อเหล่านี้เป็นแบบอย่างของชีวิตแห่งความรักของพระคริสต์

ในความขัดแย้งครั้งยิ่งใหญ่ที่โหมกระหน่ำในจักรวาล มาร ต้องการทําลายพระฉายาของพระเจ้าในมนุษย์ จุดประสงค์ของข่าว ประเสริฐเพื่อฟื้นฟูพระฉายาของพระเจ้าในมนุษย์ การฟื้นฟูนี้รวมถึง การเยียวยาทั้งทางร่างกาย จิตใจ อารมณ์ และจิตวิญญาณ

พระเยซูทรงเปิดเผยแผนการของพระองค์แก่เราแต่ละคนใน ยอห์น 10:10 “ขโมยนั้นย่อมมาเพื่อจะลัก ฆ่า และทำลาย เรามาเพื่อ พวกเขาจะได้ชีวิตและจะได้อย่างครบบริบูรณ์” พระองค์ทรงปรารถนา ให้เรามีสุขภาพร่างกายแข็งแรง จิตใจที่ตื่นตัว มีความมั่นคงทางอารมณ์ และมีจิตวิญญาณที่สมบูรณ์

นี่เป็นเรื่องจริงโดยเฉพาะเมื่อเรามองในแง่ของการเสด็จกลับมา ตามพระสัญญาของพระองค์ โลกนี้กำลังเผชิญกับวิกฤติครั้งใหญ่ คำ พยากรณ์ของพระเยซูใน มัทธิว 24 และลูกา 21 ทำนายถึงความหายนะ บนโลกก่อนที่พระองค์จะเสด็จกลับมา เมื่อพระคริสต์ทรงสัมผัสเราด้วย พระคุณแห่งการเยียวยา เราก็จะปรารถนาที่จะสัมผัสผู้อื่นด้วยสัมผัส ของพระคริสต์ เพื่อเขาเหล่านั้นจะได้หายเป็นปกติเช่นกัน พระเยซูส่ง เราออกไปสู่โลกที่แตกสลายในฐานะทูตของพระคริสต์ เพื่อสัมผัสผู้อื่น ด้วยความรักของพระองค์ คริสต์ศาสนาในยุคพระคัมภีร์พันธสัญญาใหม่ มีลักษณะพิเศษคือ พวกเขามีความรักคริสเตียนต่อกันและกันและต่อ ชุมชนของพวกเขาด้วย

`คริสตจักรมีบทบาทอะไรในการร่วมมือกับพระคริสต์เพื่อ พิสูจน์ข้อกล่าวหาของซาตานว่าผิด`