---
title:  ซื่อสัตย์ท่ามกลางการกดขี่
date:   09/04/2024
---

ตลอดศตวรรษแรก ๆ ของคริสต์ศาสนา คริสตจักรเติบโตขึ้น อย่างรวดเร็ว แม้ว่าจะถูกจำคุก ทรมาน และประหัตประหารก็ตาม ผู้เชื่อที่ซื่อสัตย์ อุทิศตนทั้งหมดต่อพระเจ้า เปี่ยมล้นด้วยพระวิญญาณ บริสุทธิ์ ประกาศพระคำของพระองค์ด้วยฤทธิ์เดช ชีวิตของผู้คนนับ หมื่นนับพันคนเปลี่ยนไปและกลับใจใหม่

`อ่าน กิจการ 2:41; กิจการ 4:4, 31; กิจการ 5:42; และกิจการ 8:1-8 คริสตจักรในพระคัมภีร์พันธสัญญาใหม่ต้องเผชิญกับความ ท้าทายอย่างไรบ้าง และเหตุใดคริสตจักรจึงเติบโตอย่างรวดเร็ว`

เหล่าสาวกต้องเผชิญกับการขู่เข็ญ (กิจการ 4:17) การคุมขังใน คุก (กิจการ 5:17, 18) การกดขี่ข่มเหง (กิจการ 8:1) และแม้แต่ความ ตาย (กิจการ 7:59; กิจการ 12:2) กระนั้น เหล่าสาวกก็ประกาศพระ คริสต์ผู้ทรงฟื้นคืนพระชนม์อย่างกล้าหาญด้วยฤทธิ์อำนาจของพระ วิญญาณบริสุทธิ์ และคริสตจักรต่าง ๆ ก็เติบโตและแพร่ขยายไปทั่ว แคว้นยูเดีย กาลิลี และสะมาเรีย (กิจการ 9:31)

ฐานที่มั่นของนรกสั่นสะเทือน พันธนาการของซาตานแตกออก ความเชื่อทางไสยศาสตร์ของคนนอกศาสนาพังทลายลงต่อหน้าฤทธิ์ เดชของพระคริสต์ผู้ทรงฟื้นคืนพระชนม์ ข่าวประเสริฐได้รับชัยชนะ เหนืออุปสรรคมากมาย เหล่าสาวกไม่นั่งขดตัวอยู่ในห้องชั้นบนอีกต่อไป ความกลัวก็มลายหายไปเหมือนเงาที่จางลง

จิตใจของเหล่าสาวกกลับเติมเต็มไปด้วยความเชื่อ เพียงแค่ มองดูพระเจ้าผู้ทรงฟื้นคืนพระชนม์ก็เปลี่ยนชีวิตของพวกเขา พระเยซู ทรงให้เหตุผลใหม่ในการใช้ชีวิตแก่พวกเขา พระเจ้าของเราไม่เพียงแต่ ประทานพระมหาบัญชาแก่พวกเขาเท่านั้น (มาระโก 16:15) แต่พระองค์ ยังประทานพระสัญญาอันยิ่งใหญ่แก่พวกเขาด้วยว่า “แต่พวกท่านจะ ได้รับพระราชทานฤทธานุภาพ เมื่อพระวิญญาณบริสุทธิ์เสด็จมาเหนือ ท่าน และท่านทั้งหลายจะเป็นสักขีพยานของเราในกรุงเยรูซาเล็ม ทั่ว แคว้นยูเดีย ทั่วแคว้นสะมาเรีย และจนถึงที่สุดปลายแผ่นดินโลก” (กิจการ 1:8)

ข่าวประเสริฐแพร่หลายไปจนสุดมุมโลก (โคโลสี 1:23) แม้ยอห์น สาวกคนสุดท้ายจะเสียชีวิตในปลายศตวรรษแรกก็ตาม แต่คนอื่น ๆ ก็ หยิบคบเพลิงแห่งความจริงและประกาศพระคริสต์ผู้ทรงพระชนม์ต่อไป ประมาณ ค.ศ. 110 พลินี ซึ่งเป็นผู้ว่าการจังหวัดบิธิเนียของโรมันที่ ตั้งอยู่บนชายฝั่งทางเหนือของตุรกี เขียนจดหมายถึงจักรพรรดิทราจัน คํากล่าวของพลินีเป็นเรื่องน่าสังเกต เพราะถูกเขียนขึ้นเป็นเวลาเกือบ แปดสิบปีหลังจากพระคริสต์ตรึงที่กางเขน พลินีบรรยายถึงการ พิจารณาคดีอย่างเป็นทางการเพื่อค้นหาและประหารชีวิตคริสเตียน เขา กล่าวว่า “คนจำนวนมาก ทุกวัย ทุกชนชั้น และทุกเพศตกอยู่ในการ อันตรายจากการถูกกล่าวหา และการเช่นนี้จะดำเนินต่อไปเรื่อย ย ๆ เนื่องจากอิทธิพลของความเชื่อเลื่อมใสพวกนี้ (ศาสนาคริสต์) ได้ แพร่กระจายออกไป ไม่เพียงแต่ในเมืองต่าง ๆ เท่านั้น แต่ยังรวมถึง หมู่บ้านและเขตชนบทด้วย” (Henry Bettenson, Documents of the Christian Church (New York: Oxford University Press, 2011), p. 4)

`แม้ว่ามารร้ายจะโจมตีอย่างรุนแรงที่สุด แต่คริสตจักรก็ เติบโตอย่างรวดเร็ว สิ่งที่เราเรียนรู้จากคริสตจักรยุคแรกช่วยเราผู้ ซึ่งอยู่ในคริสตจักรยุคสุดท้ายได้อย่างไร`