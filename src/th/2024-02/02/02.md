---
title:  พระทัยของพระผู้ช่วยให้รอดแตกสลาย
date:   07/04/2024
---

ขณะที่พระเยซูประทับบนภูเขามะกอกเทศมองดูกรุงเยรูซาเล็ม พระทัยของพระองค์แตกสลาย พระกิตติคุณยอห์นกล่าวว่า “พระองค์ เสด็จมายังบ้านเมืองของพระองค์ แต่ชาวบ้านชาวเมืองของพระองค์ไม่ ต้อนรับพระองค์” (ยอห์น 1:11) พระเยซูทรงทำทุกอย่างที่จะทำได้เพื่อ ช่วยประชากรของพระองค์ให้รอดจากการล่มสลายของเมืองอันเป็นที่รัก ของพวกเขาที่กำลังจะเกิดขึ้น

ความรักที่พระเยซูทรงมีต่อประชากรของพระองค์หลั่งไหลมา จากหัวใจแห่งความรักอันไม่มีขอบเขต พระองค์ทรงวิงวอนด้วยความ รักซ้ำแล้วซ้ำเล่าให้พวกเขากลับใจและรับค่าเชื้อเชิญแห่งความเมตตา อันเปี่ยมล้นของพระองค์

`อ่าน ลูกา 19:41-44; มัทธิว 23:37, 38; และยอห์น 5:40 ข้อพระคัมภีร์เหล่านี้บอกคุณถึงทัศนคติของพระเยซูที่มีต่อ ประชากรของพระองค์อย่างไร และพวกเขาตอบสนองต่อคำเชื้อ เชิญด้วยความรักแห่งพระคุณและพระเมตตาของพระองค์อย่างไร คุณเห็นพระลักษณะของพระเจ้าอย่างไร`

เป็นการยากที่จะเข้าใจเหตุการณ์เช่นความพินาศของกรุง เยรูซาเล็มในมุมมองของพระลักษณะอันเปี่ยมด้วยความรักของพระเจ้า ประวัติศาสตร์เผยให้เห็นว่า มีผู้เสียชีวิตหลายหมื่นคนในช่วงเวลาที่ ไททัสนายพลชาวโรมันนำกองทัพเข้าต่อสู้กับเมืองนี้ กรุงเยรูซาเล็มถูก ทำลายอย่างราบคาบ ทั้งชายและหญิง รวมทั้งเด็กถูกสังหาร พระเจ้า ทรงอยู่ที่ไหนเมื่อประชากรของพระองค์ต้องทนทุกข์ทรมานมากมาย ขนาดนี้ คำตอบนั้นชัดเจนแต่ก็ไม่ง่ายที่จะเข้าใจได้ทั้งหมด พระทัยของ พระองค์นั้นแตกสลาย พระเนตรของพระองค์เต็มไปด้วยน้ำตา เป็น เวลานานหลายศตวรรษแล้วที่พระองค์ทรงเอื้อมหาผู้คนของพระองค์ แต่พวกเขาต้องสูญเสียการคุ้มครองจากสวรรค์เพราะพวกเขากบฏต่อ พระเมตตาคุณของพระองค์ พระเจ้ามิได้ทรงเข้าขัดขวางผลที่ตามมา จากการเลือกของประชากรของพระองค์เสมอไป พระองค์ทรงปล่อย ให้ผลที่ตามมาจากการกบฏเกิดขึ้นตามธรรมชาติ พระเจ้ามิได้ทรงเป็น เหตุของการสังหารเด็กผู้บริสุทธิ์ในความพินาศของกรุงเยรูซาเล็ม ความตายอันน่าสลดใจของผู้บริสุทธิ์เป็นผลมาจากการกระทำของ ซาตาน มิใช่มาจากพระเจ้า

ซาตานชื่นชมยินดีในสงคราม เพราะมันปลุกเร้ากิเลสตัณหาที่ เลวร้ายที่สุดในจิตใจมนุษย์ จุดประสงค์ของซาตานตลอดหลายศตวรรษ ที่ผ่านมาคือ การหลอกลวงและทำลาย แล้วกล่าวโทษการกระทำอันชั่ว ร้ายของตนว่าเป็นกระกระทำของพระเจ้า

`อ่าน มัทธิว 24:15-20 พระเยซูทรงให้คำแนะนำอะไรแก่ ประชากรของพระองค์เพื่อช่วยพวกเขาจากการทำลายล้างกรุง เยรูซาเล็มที่กำลังจะเกิดขึ้น`

สิ่งสําคัญคือต้องสังเกตว่า คริสเตียนส่วนใหญ่ที่อาศัยในกรุง เยรูซาเล็มในปี ค.ศ. 70 เป็นชาวยิวแต่ดั้งเดิม พระเจ้าผู้เปี่ยมด้วยความ รักปรารถนาที่จะปกป้องประชากรของพระองค์ให้มากที่สุดเท่าที่จะ เป็นได้ ด้วยเหตุนี้พระองค์จึงตรัสสั่งว่า ให้หนีออกจากเมืองเมื่อเห็น กองทัพโรมันเข้ามาใกล้

`พิจารณาข้อความต่อไปนี้ เราไม่ควรตัดสินพระลักษณะ ของพระเจ้าจากเหตุการณ์ที่เกิดขึ้นรอบตัวเรา แต่เราควรกรอง เหตุการณ์ทั้งหมดที่เราเห็นผ่านเลนส์แห่งพระลักษณะอันเปี่ยม ด้วยความรักของพระองค์ดังที่เปิดเผยในพระคัมภีร์ เหตุใด ข้อความนี้จึงเป็นคำแนะนำที่ดี`