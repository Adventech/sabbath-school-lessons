---
title:  คริสเตียนได้รับการคุ้มครอง
date:   08/04/2024
---

เราจะเห็นพระเมตตา พระคุณ การทรงจัดเตรียม และการรู้ ล่วงหน้าของพระเจ้าได้อย่างชัดในเหตุการณ์ก่อนที่กรุงเยรูซาเล็มจะถูก ทําลาย นายพลเซสติอุส กิลลุสและกองทัพโรมันมาล้อมเมืองไว้ น่า แปลกที่ดูเหมือนว่ากองทัพกำลังใกล้เข้ามาโจมตี แต่ก็ถอนตัวออกไป กองทัพของพวกยิวไล่ตามพวกเขาและได้รับชัยชนะอย่างยิ่งใหญ่

ขณะที่ชาวโรมันกำลังหนีไปและชาวยิวก็ไล่ตาม บรรดาคริส เตียนในกรุงเยรูซาเล็มก็หนีไปที่เมืองเพลลาในเปเรีย ซึ่งอยู่เลยแม่น้ำ จอร์แดนออกไป “คริสเตียนผู้เฝ้าระวังมองเห็นหมายสำคัญที่ทรงสัญญา ไว้ และบัดนี้เป็นโอกาสสําหรับทุกคนที่จะปฏิบัติตามคําเตือนของพระ ผู้ช่วยให้รอดที่ทรงหยิบยื่นมาให้นั้น พระองค์ทรงพลิกสถานการณ์จน ไม่มีผู้ใดไม่ว่าชาวยิวหรือชาวโรมันอาจที่จะขัดขวางการหลบหนีของ พวกคริสเตียนได้” (เอลเลน จี. ไว้ท์, สงครามประวัติศาสตร์, หน้า 30)

`อ่าน สดุดี 46:1; และอิสยาห์ 41:10 พระคัมภีร์ทั้งสองข้อนี้ กล่าวถึงการดูแลและทรงจัดเตรียมของพระเจ้าอย่างไร`

พระเจ้าทรงมีอำนาจสูงสุดและปกครองเหนือเหตุการณ์ต่าง ๆ บนโลก เพื่อให้พระประสงค์อันศักดิ์สิทธิ์ของพระองค์บรรลุผลสําเร็จ สูงสุด แม้ว่าบางครั้งพระเจ้าจะทรงปรับเปลี่ยนแผนการดั้งเดิมของ พระองค์ตามการเลือกของมนุษย์ แต่แผนการสูงสุดของพระองค์สําหรับ โลกนี้ก็จะต้องสำเร็จ บางช่วงเวลาประชากรของพระเจ้าก็อาจประสบ กับความยากลำบาก การข่มเหง การถูกจองจำ และแม้แต่ความตาย เพื่อพระคริสต์ แม้จะอยู่ในช่วงเวลาที่ท้าทายที่สุดก็ตาม เมื่อซาตาน โจมตีอย่างเลวร้ายที่สุด พระเจ้าก็ยังทรงค้ำจุนและปกป้องคริสตจักร ของพระองค์

`อ่าน ฮีบรู 11:35-38 และวิวรณ์ 2:10 ข้อพระคัมภีร์เหล่านี้ เผยให้เห็นถึงการต่อสู้ของเรากับอำนาจชั่วอย่างไร และ สอดคล้องกับแนวคิดเรื่องการปกป้องของพระเจ้าในคำถามก่อน หน้านี้อย่างไร แนวคิดเรื่องการปกป้องของพระเจ้าขัดแย้งกับการ ที่พระเจ้าทรงอนุญาตให้บางคนต้องเผชิญกับความทุกข์ทรมาน และแม้แต่การพลีชีพเพื่อพระคริสต์หรือไม่`

“ความพยายามของซาตานในการทำลายคริสตจักรของพระ คริสต์ด้วยความรุนแรงเป็นสิ่งที่ไร้ผล การต่อสู้ครั้งยิ่งใหญ่ซึ่งมีพวก สาวกของพระเยซูยอมพลีชีพของตนไม่ได้หยุดชะงักไปเมื่อบรรดาผู้ถือ ธงชัยที่สัตย์ซื่อเหล่านี้ต้องล้มตายลงในหน้าที่ ความพ่ายแพ้ของพวก เขากลับนำมาซึ่งชัยชนะ แม้คนงานของพระเจ้าจะถูกเข่นฆ่า แต่พระ ราชกิจของพระองค์ก้าวต่อไปข้างหน้าอย่างมั่นคง” (เอลเลน จี. ไว้ท์, สงครามประวัติศาสตร์, หน้า 41)

`การที่ผู้เขียนพระคัมภีร์ผู้ซึ่งรู้ถึงความเจ็บปวดและความ ทุกข์เป็นอย่างดีก็ยังเขียนแล้วเขียนอีกถึงความจริงในเรื่องของ ความรักของพระเจ้า การเช่นนี้มีความหมายต่อเราอย่างไร เราจะ ประสบกับความรักแบบเดียวกันนี้ได้อย่างไร`