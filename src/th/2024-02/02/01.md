---
title:  'หัวใจหลักคือ: ความรักหรือความเห็นแก่ตัว'
date:   06/04/2024
---

### อ่านข้อพระคัมภีร์สำหรับบทเรียนสัปดาห์นี้
ลูกา 19:41-44; มัทธิว 23:37, 38; ฮีบรู 11:35-38; วิวรณ์ 2:10; กิจการ 2:44-47; ยอห์น 13:35

> <p>ข้อควรจํา</p>
> “อย่ากลัวเลย เพราะเราอยู่กับเจ้า อย่าขยาด เพราะ เราเป็นพระเจ้าของเจ้า เราจะเสริมกำลังเจ้า เราจะ ช่วยเจ้า เราจะชูเจ้าด้วยมือขวาอันชอบธรรมของเรา” (อิสยาห์ 41:10)

สมมติว่าคุณเป็นคนเลี้ยงสัตว์ และกำลังเลี้ยงแพะบนเชิงเขา มะกอกเทศที่ซึ่งคุณสามารถมองเห็นกรุงเยรูซาเล็มได้ คุณได้ยิน เสียงพูด และคุณก็จำเสียงนั้นในทันทีได้ว่าเป็นเสียงของพระเยซู คุณ ประหลาดใจกับสิ่งที่พระองค์ตรัส แม้แต่บรรดาสาวกก็ยากที่จะเข้าใจ ขณะนั้นเมื่อดวงอาทิตย์กำลังลับขอบฟ้า ทอแสงตกกระทบยอดพระ วิหารให้เห็นเป็นสีทองระยิบระยับและสะท้อนผนังหินอ่อนอันงดงามให้ เห็นแสงสีขาวนวลอย่างหิมะ พระเยซูตรัสเน้นย้ำว่า “เราบอกความจริง กับท่านว่า ที่นี่จะไม่เหลือก้อนหินซ้อนทับกันอยู่แม้แต่ก้อนเดียว แต่จะ ถูกทำลายลงหมด” (มัทธิว 24:2) เหล่าสาวกต่างสับสนและคุณก็เช่นกัน พระเยซูหมายถึงอะไรจากถ้อยคำเหล่านี้ และคำตอบนั้นเกี่ยวข้องกับ ยุคสุดท้ายของโลกนี้ตามที่สาวกของพระเยซูถามอย่างไร

คุณสนใจฟังอย่างใจจดใจจ่อขณะที่พระเยซูทรงเชื่อมโยง เหตุการณ์ที่นำไปสู่การทำลายกรุงเยรูซาเล็มเข้ากับเหตุการณ์ที่จะ เกิดขึ้นก่อนพระองค์เสด็จกลับมาได้อย่างเชี่ยวชาญ การทำลายกรุง เยรูซาเล็มเป็นเงาสะท้อนให้เราได้รู้ถึงกลยุทธ์ของซาตานที่จะหลอกลวง และทำลายประชากรของพระเจ้าในวาระสุดท้าย คำแนะนำของพระเยซู ในมัทธิว 24 สรุปเหตุการณ์ที่จะเกิดขึ้นในยุคสุดท้ายได้อย่างชัดเจน ซึ่ง พระองค์อธิบายในบริบทของการล่มสลายของกรุงเยรูซาเล็ม

เราจะศึกษากลยุทธ์สองด้านของซาตาน คือทั้งการหลอกลวง และทำลายประชากรของพระเจ้า หากการกดขี่ข่มเหงไม่ประสบ ผลสำเร็จ มารร้ายก็หวังว่าจะบรรลุเป้าหมายด้วยการประนีประนอม พระเจ้าทรงพร้อมเสมอ และแม้แต่ในช่วงเวลาที่ท้าทายที่สุด พระองค์ก็ ทรงปกป้องประชากรของพระองค์