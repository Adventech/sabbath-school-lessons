---
title:  สถานบริสุทธิ์บนสวรรค์
date:   19/05/2024
---

`อ่าน อพยพ 25: 8, 9, 40 และฮีบรู 8: 1-6 ข้อพระคัมภีร์ กล่าวถึงสถานบริสุทธิ์ (KJV) ทั้งสองแบบอย่างไร`

หลายเดือนหลังจากปี 1844 ผู้เชื่อแอ๊ดเวนตีสยุคแรกได้ศึกษา พระคัมภีร์อย่างลึกซึ้ง ทำให้พวกเขาเข้าใจว่า พระคัมภีร์ได้กล่าวถึง สถานบริสุทธิ์สองแบบ คือแบบที่โมเสสสร้างและอีกแบบคือแบบดั้งเดิม อันยิ่งใหญ่ในสวรรค์ คำว่า “สถานบริสุทธิ์” ที่ใช้ในพระคัมภีร์ (KJV) ประการแรกหมายถึง พลับพลาที่สร้างโดยโมเสส ซึ่งเป็น “แบบจำลอง” ของสิ่งในสวรรค์ และประการที่สองหมายถึง “พลับพลาแท้” บนสวรรค์ ที่ซึ่งสถานบริสุทธิ์บนโลกเล็งถึง พิธีกรรมที่เป็นแบบจำลองหมด ความสำคัญไปเมื่อพระคริสต์สิ้นพระชนม์ “พลับพลาแท้” ในสวรรค์คือ สถานบริสุทธิ์แห่งพันธสัญญาใหม่ และเนื่องจากคำพยากรณ์ของ ดาเนียล 8:14 สำเร็จในยุคนี้ ดังนั้นแล้วสถานบริสุทธิ์ที่ข้อนี้กล่าวถึงจึง ต้องเป็นสถานบริสุทธิ์แห่งพันธสัญญาใหม่

เมื่อครั้งที่ 2,300 วันสิ้นสุดลงในปี 1844 นั้น ไม่มีสถานบริสุทธิ์ บนโลกมานานหลายศตวรรษแล้ว ด้วยเหตุนี้ คำพยากรณ์ที่ว่า “อยู่นาน สองพันสามร้อยวัน แล้วสถานบริสุทธิ์นั้นจะได้รับการชำระ” จึงชี้ไปยัง สถานบริสุทธิ์ในสวรรค์อย่างไม่ต้องสงสัย” (เอลเลน จี. ไว้ท์, สงคราม ประวัติศาสตร์, หน้า 417)

สถานบริสุทธิ์ในถิ่นทุรกันดารเป็นแบบจำลองทั้งขนาดและ รูปแบบของสถานบริสุทธิ์บนสวรรค์ พิธีต่าง ๆ ในสถานบริสุทธิ์บนโลก เป็นเงาเล็งถึงแผนการแห่งความรอดของพระเจ้า การถวายบูชาทุก ๆ ครั้งแสดงถึงการสละพระชนม์ของพระเยซูบนไม้กางเขนแห่งคาลวารี (ดูใน ยอห์น 1:29) เราพ้นจากการลงโทษของบาปผ่านทางการ สิ้นพระชนม์ของพระคริสต์ เราได้รับการให้อภัย ความผิดของเรามลาย หายไปเมื่อเรายอมรับการสละพระชนม์ของพระเยซูแทนเราและเรา สารภาพบาปของเรา (1 ยอห์น 1:9) พระเยซูไม่เพียงแต่เป็นพระเมษ โปดกที่สิ้นพระชนม์เพื่อเราเท่านั้น แต่พระองค์ยังทรงเป็นปุโรหิตที่ทรง พระชนม์อยู่เพื่อเราเช่นกัน

ฮีบรู 7:25 อธิบายว่า “เพราะเหตุนี้ พระองค์จึงทรงสามารถช่วย คนทั้งหลายที่เข้ามาใกล้พระเจ้าโดยทางพระองค์นั้นอย่างเต็มที่ เพราะว่าพระองค์ทรงพระชนม์อยู่ทุกเวลา เพื่อทูลขอเผื่อคนเหล่านั้น พระองค์ทรงขจัดความรู้สึกผิดในบาปและช่วยเราให้รอดพ้นจากอำนาจ ของบาป (โรม 8:1-4; 2 โครินธ์ 5:21) พระราชกิจของพระเยซูในสถาน บริสุทธิ์บนสวรรค์มีไว้เพื่อเรา บาปที่ยึดเกาะชีวิตของเราจะถูกทำลายลง ซึ่งเป็นผลจากการทูลขอของพระองค์ เราไม่ตกเป็นทาสของธรรมชาติ แห่งความบาปของเราอีกต่อไป เราเป็นอิสระได้ในพระคริสต์ เป็นอิสระ จากการลงโทษของบาปและเป็นอิสระจากการควบคุมของบาป เมื่อเรา ยึดมั่นในพระคริสต์ด้วยความเชื่อ เราก็มั่นใจในความรอดได้

`การที่คุณรู้ว่าพระเยซูทรงอยู่ในสวรรค์ปฏิบัติพระราชกิจ เพื่อคุณ ซึ่งหมายถึงพระองค์กำลังทูลขอเพื่อคุณอยู่ มีความหมาย สำหรับคุณอย่างไร ทำไมคุณจึงต้องการคนกลางในการทูลขอเพื่อ คุณ เหตุใดความจริงในเรื่องนี้จึงถือว่าเป็นข่าวดี`