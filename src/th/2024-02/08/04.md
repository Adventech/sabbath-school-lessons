---
title:  การพิพากษามาถึงแล้ว
date:   21/05/2024
---

`เปรียบเทียบ ดาเนียล 7:9, 10 กับวิวรณ์ 14:6, 7 มีความ คล้ายคลึงกันอย่างไร`

การพิพากษาเป็นหัวข้อที่สำคัญในพระคัมภีร์ตลอดทั้งเล่ม “เพราะว่าพระเจ้าจะทรงเอาการงานทุกอย่างเข้าสู่การพิพากษาพร้อม ด้วยสิ่งเร้นลับทุกอย่าง ไม่ว่าดีหรือชั่ว” (ปัญญาจารย์ 12:14) พระเยซู ทรงชี้ผู้ฟังให้เล็งเห็นช่วงเวลาแห่งการพิพากษาในอนาคต “คำที่ไม่เป็น สาระทุกคำซึ่งมนุษย์พูดนั้น มนุษย์จะต้องรับผิดชอบถ้อยคำเหล่านั้นใน วันพิพากษา” (มัทธิว 12:36) อัครสาวกเปาโลยังกล่าวเสริมอีกด้วยว่า พระเจ้าจะทรง “เปิดเผยสิ่งที่ซ่อนอยู่ในความมืด และจะทรงเผยความ มุ่งหมายของจิตใจทั้งหลาย” (1 โครินธ์ 4:5) ทูตสวรรค์ผู้ส่งสารกล่าวกับ ยอห์นว่า “ถึงเวลาที่พระองค์จะทรงพิพากษาแล้ว” (วิวรณ์ 14:7)

`อ่าน วิวรณ์ 22:10-12 เมื่อพระเยซูเสด็จกลับมา จุดจบของ มวลมนุษยชาติจะเป็นอย่างไร ข่าวสารอะไรที่แจ้งไว้แก่ยอห์น อย่างชัดเจน`

เนื่องจากพระคริสต์เสด็จมาเพื่อประทานรางวัลสุดท้าย ฉะนั้น จึงต้องมีการพิพากษาก่อนหน้านั้น เพื่อแสดงให้เห็นว่าใครจะได้รับ รางวัลอะไรเมื่อพระองค์เสด็จมา เมื่อพระคริสต์เสด็จกลับมา จะไม่มี โอกาสที่สองอีกต่อไป มนุษย์ทุกคนมีข้อมูลที่เพียงพอแล้วที่จะตัดสินใจ ว่าจะอยู่ข้างพระคริสต์หรือต่อต้านพระองค์ ซึ่งเป็นการตัดสินใจครั้ง สุดท้ายและไม่อาจเปลี่ยนแปลงได้

`อ่าน มัทธิว 25:1-13 เหตุใดพระเยซูทรงปฏิบัติต่อผู้เชื่อสอง กลุ่มที่แตกต่างกันด้วยวิธีที่ไม่เหมือนกัน`

“เมื่อพระราชกิจแห่งการพิจารณาไต่สวนสิ้นสุดลง เมื่อทุกคนใน ทุกยุคที่อ้างตนว่าเป็นผู้ติดตามพระคริสต์ผ่านการตรวจสอบและตัดสิน แล้ว และเมื่อถึงเวลานั้น เวลาแห่งพระกรุณาธิคุณจึงจะสิ้นสุดลง แล้ว ประตูแห่งพระกรุณาก็จะปิดลง ดังนั้น ด้วยคำพูดสั้น ๆ ที่ว่า "พวกที่ เตรียมพร้อมอยู่แล้วก็ไปกับท่านในงานสมรส แล้วประตูก็ปิด' จึงเป็น การนำพวกเราไปยังการประกอบพิธีขั้นสุดท้ายของพระผู้ช่วยให้รอด คือไปยังเวลาเมื่อพระราชกิจยิ่งใหญ่เพื่อช่วยมนุษย์ให้รอดจะเสร็จ สมบูรณ์” (เอลเลน จี. ไว้ท์, สงครามประวัติศาสตร์, หน้า 428)

เราไม่จำเป็นต้องกลัวการพิพากษา โดยทางพระคริสต์ การอภัย เป็นของเรา อิสรภาพจากความผิดเป็นของเรา อำนาจในการดำเนิน ชีวิตตามพระเจ้าเป็นของเรา และชัยชนะครั้งสุดท้ายเป็นของเรา