---
title:  พระเยซู ผู้แทนของเราในการพิพากษา
date:   23/05/2024
---

`อ่าน ฮีบรู 10:9-14 อะไรคือความแตกต่างระหว่างการ ปฏิบัติกิจของปุโรหิตในสถานนมัสการบนโลกและพระราชกิจของ พระเยซูในสถานบริสุทธิ์บนสวรรค์`

พระคริสต์สิ้นพระชนม์บนไม้กางเขนครั้งเดียวเป็นพอ เพื่อเป็น เครื่องบูชาไถ่บาปที่สมบูรณ์แบบ การปฏิบัติพระราชกิจในฐานะปุโรหิต ของพระองค์ในสถานบริสุทธิ์บนสวรรค์ชำระเราให้บริสุทธิ์ บัดนี้ พระองค์เสด็จเข้าไปในห้องบริสุทธิ์ที่สุด ทรงเป็นผู้แทนของเราในการ พิพากษา (ดูใน 1 ยอห์น 2:1) “พระคริสต์ก็ฉันนั้น คือพระองค์ทรงถวาย พระองค์เองเป็นเครื่องบูชาครั้งเดียวเป็นพอ เพื่อจะได้ทรงแบกบาปของ คนจำนวนมากไว้ แล้วพระองค์จะทรงปรากฏเป็นครั้งที่สอง ไม่ใช่เพื่อ กำจัดบาป แต่เพื่อนําความรอดมาให้บรรดาผู้ที่รอคอยพระองค์ด้วยใจ จดจ่อ” (ฮีบรู 9:28) พระองค์ทรงจัดการกับบาปด้วยการสละพระชนม์ และทรงเป็นคนกลาง บัดนี้ พระองค์จะเสด็จมาอีกครั้งเพื่อผู้ที่ “รักการ เสด็จมาของพระองค์” (2 ทิโมธี 4:8)

`อ่าน ฮีบรู 6:19, 20 เหตุใดพระองค์จึงทรงเชื้อเชิญเราให้ ติดตามพระองค์ และเราจะพบอะไรขณะที่เราติดตามพระองค์ไป`

"การอุทธรณ์ของพระคริสต์เพื่อมนุษย์ในสถานนมัสการเบื้องบน เป็นสิ่งจำเป็นต่อแผนการแห่งความรอดเท่าเทียมกับการตายของ พระองค์บนกางเขน โดยการตายของพระคริสต์ พระองค์ทรงเริ่มพระ ราชกิจนั้นซึ่งภายหลังจากการเป็นขึ้นจากความตายแล้วได้เสด็จขึ้นไป ทำต่อให้สำเร็จในสวรรค์ เราจะต้องเข้าไปภายในม่านด้วยความเชื่อ “พระเยซูผู้ทรงนำหน้าเสด็จเข้าไปก่อนเพื่อเรา” ฮีบรู 6:20 ณ ที่นั่น ความสว่างจากกางเขนแห่งคาลวารีถูกสะท้อนออกมา ณ ที่นั่นเราจะ เข้าใจความลึกลับของการไถ่ให้รอดได้ชัดเจนยิ่งขึ้น การช่วยมนุษย์ให้ รอดบรรลุความสำเร็จได้ด้วยค่าใช้จ่ายที่ประเมินค่าไม่ได้ของสวรรค์ เครื่องบูชาที่ถวายมีค่าเทียบเท่ากับคำเรียกร้องที่เต็มขนาดของธรรม บัลลังก์ของพระบิดา และโดยการทรงเป็นคนกลางของพระองค์ ทุกคน ที่ต้องการอย่างจริงใจที่จะเข้ามาหาพระองค์ด้วยความเชื่ออาจจะเข้า บัญญัติของพระเจ้าที่ถูกล่วงละเมิด พระเยซูทรงเปิดทางที่จะไปยัง มาถึงเบื้องพระพักตร์พระเจ้าได้” (เอลเลน จี. ไว้ท์, สงคราม ประวัติศาสตร์, หน้า 489)

แผนการแห่งความรอดเป็นแผนการที่สมบูรณ์ต่อการแก้ไข ปัญหาความขัดแย้งครั้งยิ่งใหญ่และช่วยโลกนี้ให้พ้นจากเงื้อมมือของ ซาตาน ชีวิตของพระเยซูเปิดเผยความรักของพระเจ้าแก่โลกที่ขัดสน และจักรวาลที่เฝ้าดูอยู่ การสิ้นพระชนม์ของพระองค์เผยให้เห็นบาปที่ ชั่วร้ายและประทานความรอดแก่มวลมนุษย์ทั้งปวง การทูลขอของ พระองค์ในสถานบริสุทธิ์บนสวรรค์ประทานการลบบาปแก่ทุกคนที่ยื่น มือออกไปรับด้วยความเชื่อ

`การสิ้นพระชนม์ของพระคริสต์บนไม้กางเขนเกี่ยวข้องกับ การทูลขอของพระองค์ในสถานบริสุทธิ์บนสวรรค์อย่างไร และ เหตุใดการพิพากษาจึงจำเป็นมากต่อแผนการแห่งความรอด`