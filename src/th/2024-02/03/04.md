---
title:  ปกป้องโดยพระวจนะ
date:   16/04/2024
---

`เปรียบเทียบ ยอห์น 17:15-17 กับกิจการ 20:32 พระเยซูและ อัครสาวกเปาโลช่วยให้เราเข้าใจเรื่องการปกป้องจากการ หลอกลวงของซาตานอย่างไร`

พระคัมภีร์เปิดเผยพระประสงค์ของพระเจ้าอย่างไม่ผิดเพี้ยน และแสดงให้เห็นแผนการแห่งสวรรค์เพื่อความรอดของมนุษยชาติ เนื่องจาก “พระคัมภีร์ทุกตอนได้รับการดลใจจากพระเจ้า” ดังนั้นจึง “เป็นประโยชน์ในการสอน การตักเตือนว่ากล่าว การแก้ไขสิ่งผิด และ การอบรมในความชอบธรรม” (2 ทิโมธี 3:16) กล่าวคือ “พระคัมภีร์ทุก ตอน” ได้รับการดลใจจากพระเจ้า มิใช่เพียงแค่บางตอนเท่านั้น หรือบาง ตอนได้รับการดลใจมากกว่าอีกตอนหนึ่ง พระคัมภีร์ทั้งเล่มจะต้องได้รับ การยอมรับว่าเป็นพระวจนะของพระเจ้า มิฉะนั้น ประตูแห่งการ หลอกลวงก็เปิดกว้างอยู่

พระคัมภีร์เผยให้เห็นอย่างชัดเจนถึงความรักอันไม่มีที่สิ้นสุด ของพระเจ้าท่ามกลางความขัดแย้งครั้งยิ่งใหญ่ นอกจากนี้ ยังเปิดโปง การหลอกลวงของซาตานอีกด้วย มารเกลียดพระวจนะของพระเจ้าและ ได้ทำทุกวิถีทางที่มันจะทำได้ตลอดหลายศตวรรษเพื่อทำลายอิทธิพล ะ ของพระวจนะนน

ท้ายที่สุดแล้ว เราจะรู้อะไรเกี่ยวกับแผนการแห่งความรอดได้เล่า หากเราไม่มีพระคัมภีร์ เราจะเข้าใจถึงการประสูติ การดำเนินชีวิต คำ สอนและพันธกิจของพระเยซูได้มากน้อยเพียงใดหากไม่มีพระคัมภีร์ และเราจะเข้าใจอย่างลึกซึ้งถึงการสละพระชนม์ของพระคริสต์ พระสิริ แห่งการฟื้นคืนพระชนม์ อำนาจในการวิงวอนของพระองค์ และความ สง่างามในการเสด็จกลับมาของพระองค์ได้อย่างไร

พระวจนะของพระเจ้าเปิดเผย สอน และเน้นย้ำความจริงที่ สำคัญทั้งหมดนี้ พระวจนะของพระองค์เท่านั้นจะต้องเป็นมาตรฐาน สุดท้ายและสูงสุดต่อการเข้าใจความจริงอันศักดิ์สิทธิ์ทั้งปวง

ดังนั้น เราต้องต่อต้านความพยายามใด ๆ ก็ตามที่จะเป็นบ่อน ทำลายสิทธิอำนาจหรือการดลใจของพระคัมภีร์ แม้แต่ผู้ที่อ้างตนว่ารัก พระคัมภีร์มากก็ยังสงสัยในพระคัมภีร์ น่าเศร้าใจเนื่องจากแนวคิด สมัยใหม่เข้ามา ทำให้นักศาสนศาสตร์และคริสเตียนหลายคนมุ่งให้ ความสนใจพระคัมภีร์ในแง่มุมของมนุษย์มากเกินไป จนทำให้เข้าใจว่า พระคัมภีร์กลายเป็นงานเขียนของมนุษย์แทนที่จะเป็นพระคำของพระ เจ้า พวกเขาโต้แย้งว่า พระคัมภีร์เป็นงานเขียนของกษัตริย์ คนเลี้ยง แกะ ชาวประมง ปุโรหิต กวี และคนอื่น ๆ ที่แบ่งปันความเข้าใจและ มุมมองเกี่ยวกับพระเจ้า ธรรมชาติ และความเป็นจริงอย่างดีที่สุดตาม ความเข้าใจในเวลาและสถานที่ของพวกเขา

เป็นเช่นนั้นจริงหรือ หากคำกล่าวนี้เป็นจริง เราผู้มีชีวิตอยู่ทุก วันนี้ในศตวรรษที่ 21 ทำไมจึงจะต้องสนใจสิ่งที่คนเหล่านั้นคิด มากไป กว่านี้ ทำไมเราจะต้องให้ความคิดของพวกเขาเป็นรากฐานสำหรับ ความหวังอันเป็นนิรันดร์ของเรา

`อ่าน สดุดี 119:105, 116, 130, 133, และ 160 ผู้ประพันธ์สดุดี ให้ข้อคิดอะไรแก่เราเกี่ยวกับความสำคัญของพระวจนะของพระ เจ้าในแผนการแห่งความรอด`