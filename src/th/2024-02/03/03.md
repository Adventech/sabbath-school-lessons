---
title:  สุนัขป่าที่ดุร้าย
date:   15/04/2024
---

`อ่าน กิจการ 20:27-32 อัครสาวกเปาโลเตือนผู้นำคริสตจักร ในเมืองเอเฟซัสเกี่ยวกับการละทิ้งความเชื่อที่อาจเกิดขึ้นใน อนาคตอย่างไร`

คำแนะนำของเปาโลมีจุดประสงค์คือ เพื่อเตรียมคริสตจักรให้ พร้อมสำหรับสิ่งที่กำลังจะเกิดขึ้น เขาอธิบายข้อกังวลหลักสองประการ จากข้อพระคัมภีร์ข้างต้น

ข้อกังวลแรกคือ “จะมีพวกสุนัขป่าที่ดุร้ายเข้ามาในหมู่พวกท่าน และจะไม่ละเว้นฝูงแกะไว้เลย” (กิจการ 20:29) กล่าวอีกนัยหนึ่งว่า ผู้เชื่อจะเผชิญกับการข่มเหงอย่างรุนแรง แต่จะมาจากภายในคริสตจักร คำพยากรณ์นี้สำเร็จในศตวรรษแรกและศตวรรษที่สอง คริสเตียนที่ ปฏิเสธที่จะกราบไหว้จักรพรรดิด้วยการก้มกราบเทพเจ้าแห่งโรมจะถูก ทรมาน ถูกคุมขัง และถูกประหารชีวิตด้วยการเผา

อัครสาวกแสดงออกถึงการกังวลประการที่สองเมื่อเขากล่าวว่า และจะมีบางคนในหมู่พวกท่านออกมาบิดเบือนความจริง เพื่อชักชวน สาวกให้หลงตามพวกเขาไป” (กิจการ 20:30) ศาสนานอกรีตจะเข้าไป ในคริสตจักร หลักคำสอนเทียมเท็จจะเข้ามาแทนที่ความจริงอัน ศักดิ์สิทธิ์ พิธีกรรมนอกรีตจะมีชัย การประนีประนอมค่อย ๆ คืบคลาน เข้าสู่คริสตจักรอย่างแนบเนียนในศตวรรษที่สี่และห้า และผลลัพธ์ที่ได้ นั้นเลวร้ายคือ การละทิ้งความจริงในพระคำของพระเจ้า

`อ่าน 2 เธสะโลนิกา 2:7-12 อัครสาวกเปาโลบรรยายถึงการ ละทิ้งความเชื่อที่กำลังจะเกิดขึ้นว่ามีลักษณะเช่นไร`

เปาโลให้ความเห็นว่า “อำนาจลึกลับนอกกฎหมายนั้นก็เริ่ม ทำงานอยู่แล้ว” คำกล่าวนี้มีความสำคัญ แม้แต่ในสมัยของเปาโลก็มีการ ละทิ้งความจริงในพระวจนะของพระเจ้าเกิดขึ้นแล้ว ซึ่งเกี่ยวกับการเชื่อ ฟังบทบัญญัติของพระเจ้า การละทิ้งความเชื่อนี้เติบโตขึ้นมากใน ศตวรรษต่อ ๆ มา

รูปเคารพถูกนำเข้ามาใช้ในการนมัสการของคริสเตียน ซึ่ง ขัดแย้งกับพระบัญญัติข้อสอง ตลอดประวัติศาสตร์ที่ผ่านมา รูปเคารพ เป็นแนวหน้าของศาสนานอกรีตทั้งหมด เพื่อให้ศาสนาคริสต์เป็นที่ ยอมรับมากขึ้นในหมู่คนนอกศาสนาที่เข้ามาในคริสตจักร จึงได้มีการ เปลี่ยนชื่อของเทพเจ้านอกรีตว่าเป็นนักบุญ นอกจากนี้ วันอาทิตย์ซึ่ง เป็นวันแห่งการบูชาเทพเจ้าแห่งดวงอาทิตย์ ค่อย ๆ รับมาให้เป็นวัน นมัสการของคริสเตียนเพื่อเป็นเกียรติแก่การฟื้นคืนพระชนม์ วันเทียม เท็จที่ไม่ได้รับการอนุมัติจากพระคัมภีร์ที่มีชัย แม้แต่ในทุกวันนี้

`เราเห็นการประนีประนอมแบบใดบ้างที่เข้ามาในคริสตจักร ในปัจจุบัน แต่ที่สำคัญกว่านั้นคือ คุณเองกำลังประนีประนอม อะไรอยู่ อาจเป็นการผสมผสานความจริงเข้ากับข่าวสารเทียม เท็จหรือไม่`