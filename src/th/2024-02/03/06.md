---
title:  แย่งชิงความคิดมนุษย์
date:   18/04/2024
---

`อ่าน 2 โครินธ์ 4:3-6 “พระของยุคนี้ได้ทำให้ความคิดของ คนที่ไม่เชื่อมืดมนไป” (2 โครินธ์ 4:4) หมายความว่าอะไร ตาของ พวกเขามืดมนไปได้อย่างไร และตาจะสว่างอีกได้อย่างไร`

คำภาษากรีกที่แปลว่า “ความคิด” ในข้อนี้คือ โนเอมา (noema) ความหมายตรงตัวคือ การรับรู้ของเราหรือความสามารถทางความคิด หนังสืออธิบายพระคัมภีร์ของเรา (SDA Bible Commentary) กล่าวถึง ข้อนี้อย่างแจ่มชัด “การต่อสู้ระหว่างพระคริสต์กับซาตานเป็นการต่อสู้ เพื่อแย่งชิงความคิดมนุษย์ (โรม 7:23, 25; 12:2; 2 โครินธ์ 3:14; 11:3; ฟีลิปปี 2:5; 4:7, 8) งานหลักของซาตานคือ การทำให้ความคิดของ มนุษย์มืดบอดหรือมืดมนไป มันทำเช่นนี้ได้โดยกีดกันพวกเขาไม่ให้ ศึกษาพระคำของพระเจ้า โดยการก่อกวนอำนาจของความคิดด้วย กิจกรรมต่าง ๆ ของร่างกายและจิตใจที่มากจนเกินไป ด้วยการให้สิ่ง ต่าง ๆ ในชีวิตครอบครองความคิดและการทำเกิดความหยิ่งยโสและยก ตนให้สูงขึ้น” (Volume 6, p. 854)

คนที่หลงหายไม่ได้ขาดความรู้เพราะไม่รู้ แต่เป็นเพราะพวกเขา เลือกที่จะไม่รู้ หลายคนมีโอกาสมากมายที่จะรู้ความจริง แต่ก็เลือกที่จะ ไม่เชื่อ และซาตานทำให้ตาของพวกเขามืดบอดไป อาณาจักรของ ซาตานเป็นอาณาจักรแห่งความมืด ดังที่หนังสืออธิบายพระคัมภีร์ของ SDA อธิบายเพิ่มเติมไว้ว่า “พระกิตติคุณเป็นวิธีเดียวที่จะเปิดโปง แผนการอันโหดร้ายและการหลอกลวงของซาตานได้ และเป็นวิธีที่ มนุษย์จะเห็นหนทางจากความมืดสู่ความสว่างได้" (Vol. 6, p. 854) สาระสำคัญของข่าวสารในพระคัมภีร์พันธสัญญาใหม่คือ ชีวิต การ สิ้นพระชนม์ และการฟื้นคืนพระชนม์ของพระเยซู พระเยซูทรงเป็น หัวใจของพระกิตติคุณและเป็นศูนย์กลางของพระคัมภีร์ พระคัมภีร์ทั้ง เล่มเป็นพยานถึงพระองค์ (ยอห์น 5:39)

`อ่าน ยอห์น 1:4, 5, 9, 14 ข้อพระคัมภีร์เหล่านี้บรรยายถึง พระเยซูว่าอย่างไร โดยเฉพาะใน ยอห์น 1:14`

ในช่วงศตวรรษแรกของคริสตจักร ผู้เชื่อในพระคัมภีร์พันธ สัญญาใหม่อุทิศตนอย่างเต็มที่ต่อพระคริสต์ในฐานะพระผู้ให้แสงสว่าง ในความมืดของพวกเขา พวกเขาได้รับการไถ่โดยพระคุณของพระองค์ เปลี่ยนแปลงโดยฤทธิ์อำนาจของพระองค์ และได้รับแรงบันดาลใจจาก ความรักของพระองค์ แม้แต่ความตายก็ไม่อาจทำลายความภักดีต่อพระ คริสต์ได้ พวกเขารับรู้ถึงการหลอกลวงของมารผ่านแสงสว่างแห่งพระ สิริของพระกิตติคุณ พระคริสต์ทรงมีชายและหญิงผู้ยืนหยัดเพื่อความ จริงอย่างกล้าหาญโดยพระคุณของพระองค์มาโดยตลอด แสงแห่งความ รัก พระคุณ และความจริงของพระคริสต์ส่องสว่างในความมืดในช่วง ศตวรรษแรกนี้