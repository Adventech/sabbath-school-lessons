---
title:  พระบัญญัติของพระเจ้าไม่เปลี่ยนแปลง
date:   27/05/2024
---

`อ่านมัทธิว 5:17, 18; สดุดี 111:7, 8; ปัญญาจารย์ 12:13, 14; 1 ยอห์น 5:3; และสุภาษิต 28:9 ความสัมพันธ์ของคริสเตียนกับ พระบัญญัติเป็นอย่างไร`

ชาวเซเว่นธ์เดย์แอ๊ดเวนตีสดำเนินรอยตามนักปฏิรูป โปรเตสแตนต์ที่ยึดถือพระบัญญัติของพระเจ้าว่าศักดิ์สิทธิ์ จอห์น เวสลีย์ ยืนยันอย่างทรงพลังว่า “กฎที่เป็นระเบียบแบบแผนหรือ พิธีกรรมที่โมเสสส่งต่อให้กับลูกหลานอิสราเอล ประกอบด้วยคำสั่งสอน และศาสนพิธีทั้งหมดที่เกี่ยวข้องกับการถวายบูชาและพิธีในพระวิหาร องค์พระผู้เป็นเจ้าของเราเสด็จมาเพื่อทำลายให้หายไปและให้หมดสิ้น ไปโดยสิ้นเชิงแล้ว... แต่กฎศีลธรรมที่มีอยู่ในพระบัญญัติสิบประการและ บังคับใช้โดยผู้เผยพระวจนะ พระองค์ไม่ได้เอาออกไป การเสด็จมาของ พระองค์ไม่ใช่เจตนาที่จะถอดถอนส่วนใดส่วนหนึ่งเสีย แต่นี่เป็นกฎที่จะ ไม่ถูกทำลาย และ “ยืนหยัดเป็นสักขีพยานบนท้องฟ้า... ทุกส่วนในกฎนี้ จะต้องมีผลบังคับใช้กับมนุษย์ทุกคน ทุกยุคสมัย โดยไม่ขึ้นอยู่กับเวลา หรือสถานที่ หรือสถานการณ์อื่นใดที่อาจเปลี่ยนแปลงได้ แต่ขึ้นอยู่กับ ธรรมชาติของพระเจ้าและของมนุษย์ และความสัมพันธ์ที่ไม่ เปลี่ยนแปลงระหว่างกัน” (Upon Our Lord's Sermon on the Mount, Discourse V, John Wesley's Sermons: An Anthology (Nashville, TN: Abington Press, 1991), pp. 208, 209)

`เปรียบเทียบ อพยพ 34:5-7 กับโรม 7:11, 12; สดุดี 19:7-11; สดุดี 89:14 และสดุดี 119:142, 172 ความสัมพันธ์ระหว่างพระ บัญญัติของพระเจ้าและพระลักษณะของพระองค์เป็นอย่างไร`

เนื่องจากพระบัญญัติของพระเจ้าเป็นสำเนาพระลักษณะอุปนิสัย ของพระองค์ ทั้งเป็นรากฐานแห่งบัลลังก์ของพระองค์และเป็นพื้นฐาน ทางศีลธรรมสำหรับมนุษย์ ซาตานจึงเกลียดพระบัญญัติ “ไม่มีใครจะ มองไม่เห็นว่าหากสถานนมัสการบนโลกนี้เป็นภาพเหมือนหรือสำเนา ของสถานบริสุทธิ์บนสวรรค์ ธรรมบัญญัติที่อยู่ในหีบบนโลกก็เป็นสําเนา ที่ถูกต้องแม่นยำของพระบัญญัติในหีบของสวรรค์ด้วย และการยอมรับ ความจริงเรื่องสถานบริสุทธิ์ในสวรรค์ก็มีความสัมพันธ์กับการยอมรับ ข้อกำหนดต่าง ๆ ในพระบัญญัติของพระเจ้ารวมถึงหน้าที่ที่เขามีต่อวัน สะบาโตของพระบัญญัติข้อที่สี่ นี่คือความลับของการต่อต้านอย่างขม ขื่นและมุ่งมั่นที่มีต่อการอธิบายอย่างสอดคล้องกันของพระคัมภีร์ที่เผย ถึงพระราชกิจของพระคริสต์ในสถานบริสุทธิ์บนสวรรค์” (เอลเลน จี. ไว้ท์, สงครามประวัติศาสตร์, หน้า 435)

`ผู้คนมักให้เหตุผลอะไรในการโต้แย้งว่า เราไม่จําเป็นต้อง รักษาพระบัญญัติสิบประการอีกต่อไป คุณคิดว่ามีอะไรอยู่ เบื้องหลังเรื่องนี้`