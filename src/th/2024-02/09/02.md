---
title:  สถานบริสุทธิ์และพระบัญญัติ
date:   26/05/2024
---

`อ่าน วิวรณ์ 11:19; อพยพ 25:16; อพยพ 31:18; และวิวรณ์ 12:17 อะไรอยู่ในหีบพันธสัญญาในห้องบริสุทธิ์ที่สุดที่อยู่ในสถาน บริสุทธิ์`

วันลบมลทินเป็นวันแห่งการพิพากษา อิสราเอลทุกคนได้รับ บัญชาให้มีส่วนร่วมในพิธีนี้ด้วยการกลับใจ สำรวจจิตวิญญาณ และละ เว้นจากการทำงานทั้งหมด (ดูใน เลวีนิติ 23:29-31) มหาปุโรหิตจะเข้า ไปยังห้องบริสุทธิ์ที่สุดเพื่อลบล้างบาปเพียงวันนี้วันเดียว ณ ห้องชั้นใน สุดของสถานบริสุทธิ์มีหีบพันธสัญญา ในหีบมีพระบัญญัติสิบประการ ของพระเจ้า ซึ่งเขียนไว้บนแผ่นศิลา ฝาครอบทองคำบนหีบนั้นเรียกว่า พระที่นั่งกรุณา ที่ซึ่งมีการประพรมเลือดเพื่อชำระสถานบริสุทธิ์จากบาป พระสิริแห่งเชคินาห์แสดงถึงการสถิตอยู่ของพระเจ้าเหนือพระที่นั่ง กรุณา การถวายเครื่องบูชาทุกประเภทแสดงให้เห็นว่าพระเจ้าทรงมี พระเมตตาต่อมนุษย์ผู้ทำบาป แต่วันลบมลทินนั้นแสดงให้เห็นว่า บาป จะถูกจดจําจนถึงวันพิพากษา (ฮีบรู 10:3) และจะถูกขจัดออกได้โดย ความเชื่อในพระโลหิตของพระคริสต์เพื่อชำระล้างจากบาป (1 เปโตร 1:18, 19) พระเมตตาและความยุติธรรมผสมผสานกันอย่างงดงามอยู่ เบื้องพระพักตร์พระเจ้า

อัครสาวกยอห์นมองเข้าไปยังสถานบริสุทธิ์บนสวรรค์เห็น “พระ วิหารของพระเจ้าในสวรรค์ก็เปิดออก” และปรากฏให้เห็น “หีบพันธ สัญญาของพระองค์” (วิวรณ์ 11:19) หนังสือสงครามประวัติศาสตร์ให้ ความเห็นเพิ่มเติมว่า “ภายในอภิสุทธิสถานของสถานบริสุทธิ์บนสวรรค์ พระบัญญัติของพระเจ้าได้รับการเชิดชูขึ้นไว้อย่างศักดิ์สิทธิ์ เป็นพระ บัญญัติที่พระเจ้าตรัสไว้เองท่ามกลางเสียงฟ้าร้องที่ภูเขาซีนายและทรง จารึกไว้ลงบนแผ่นศิลาด้วยนิ้วพระหัตถ์ของพระองค์เอง พระบัญญัติ ของพระเจ้าภายในสถานบริสุทธิ์ในสวรรค์เป็นต้นฉบับที่ยิ่งใหญ่ซึ่งมี บัญญัติที่จารึกไว้บนแผ่นศิลาและที่โมเสสบันทึกไว้ในหนังสือพระคัมภีร์ 5 เล่มแรกเป็นสําเนาที่ไม่ผิดเพี้ยน ผู้ที่เข้าถึงสาระสำคัญนี้จึงจะมองเห็น ลักษณะอันศักดิ์สิทธิ์และเปลี่ยนแปลงไม่ได้ของธรรมบัญญัติของ พระเจ้า” (เอลเลน จี. ไว้ท์, สงครามประวัติศาสตร์, หน้า 434)

ขณะที่ผู้เชื่อแอ๊ดเวนตีสยุคแรกได้ศึกษาคำสอนเรื่องสถาน บริสุทธิ์ในพระคัมภีร์ พวกเขาตระหนักถึงความสำคัญของพระบัญญัติ ของพระเจ้าและวันสะบาโตเป็นหัวใจของพระบัญญัติ พวกเขาให้เหตุผล ว่า ถ้าพระบัญญัติของพระเจ้าอยู่ในหีบพันธสัญญาในสถานบริสุทธิ์บน สวรรค์แล้ว แน่นอนว่าพระบัญญัติจะต้องไม่ถูกลบล้างไปที่กางเขน

`ลองคำนึงถึงวันสะบาโตซึ่งมาถึงเราทุกสัปดาห์ด้วย ความเร็วหนึ่งพันไมล์ต่อชั่วโมง ฉะนั้นแล้ว หลักคำสอนเรื่องการ ทรงสร้างมีความสำคัญอย่างไร มีหลักคำสอนอะไรอีกบ้างที่ทรง อิทธิพลและเตือนใจและเกิดขึ้นซ้ำ`