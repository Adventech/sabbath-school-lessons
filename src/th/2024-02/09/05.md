---
title:  เครื่องหมายของสัตว์ร้าย
date:   29/05/2024
---

`อ่าน วิวรณ์ 12:12, 17; และวิวรณ์ 13:7 ข้อพระคัมภีร์เหล่านี้ ชี้ให้เห็นถึงความโกรธแค้นของซาตานอย่างไร เหตุใดมารจึงโกรธ ประชากรในยุคสุดท้ายของพระเจ้าเป็นอย่างมาก`

วิวรณ์ 12 สรุปความขัดแย้งในจักรวาลระหว่างพระคริสต์และ ซาตานตลอดทุกยุคทุกสมัย จุดสำคัญสูงสุดของเหตุการณ์คือ ซาตาน โจมตีประชากรของพระเจ้าครั้งสุดท้าย วิวรณ์ 13 กล่าวถึงพันธมิตรทั้ง สองของพญานาค คือสัตว์ร้ายที่ขึ้นมาจากทะเลและสัตว์ร้ายจาก แผ่นดิน อำนาจทั้งสองนี้เข้าร่วมกับซาตานในการทำสงครามกับ ประชากรของพระเจ้า

`อ่าน วิวรณ์ 13:4, 8, 12, 15 และวิวรณ์ 14:7, 9-11 (ดูใน วิวรณ์ 15:4; วิวรณ์ 16:2; วิวรณ์ 19:20; วิวรณ์ 20:4; วิวรณ์ 22:9) หัวข้อสำคัญอะไรที่ปรากฏในข้อพระคัมภีร์เหล่านี้`

สังเกตความแตกต่าง หากผู้คนไม่นมัสการพระผู้สร้างก็จะ นมัสการอย่างอื่น พระผู้สร้างทรงสมควรแก่การนมัสการ (วิวรณ์ 5:9) ความขัดแย้งระหว่างพระคริสต์กับซาตานเริ่มต้นขึ้นในสวรรค์ ซึ่งเป็น การขัดแย้งในเรื่องของการนมัสการ “ข้าจะขึ้นไปเหนือความสูงของเมฆ ข้าจะทำให้ตัวของข้าเองเหมือนองค์ผู้สูงสุด” (อิสยาห์ 14:14) ซาตาน ต้องการการนมัสการที่เป็นของพระผู้สร้างเพียงผู้เดียว ตามที่วิวรณ์ 13 กล่าวไว้ มันได้อยู่เหนือกิจการของสัตว์ร้ายที่มาจากทะเล (วิวรณ์ 13:4)

เมื่อเปรียบเทียบกับ ดาเนียล 7 จะเห็นว่า สัตว์ร้ายจากทะเลตัว นี้เป็นตัวเดียวกับเขาเล็กที่ “คิดเปลี่ยนแปลงวาระและธรรมบัญญัติ ต่างๆ” และใช้สิทธิอำนาจเป็นเวลา 1,260 “วัน” ตามคำพยากรณ์ ซึ่งคือ 1,260 ปี (ดาเนียล 7:25; เปรียบเทียบกับ วิวรณ์ 13:5; ดูในบทที่ 6) ส่วน เดียวในพระบัญญัติสิบประการของพระเจ้าที่เกี่ยวข้องกับเวลาคือ พระ บัญญัติข้อที่สี่ คริสตจักรนี้พยายามเปลี่ยนวันในการนมัสการจากวัน เสาร์วันที่เจ็ดเป็นวันอาทิตย์ซึ่งเป็นวันแรกของสัปดาห์

การที่อำนาจฝ่ายโลกพยายามเปลี่ยนวันนมัสการคือ วันสะบาโต วันที่เจ็ด ซึ่งเป็นวันที่พระเจ้าประทานให้เป็นสัญลักษณ์แห่งสิทธิอำานาจ ของพระองค์ (อพยพ 31:13; เอเสเคียล 20:12, 20) ถือเป็นความ พยายามที่จะแย่งชิงสิทธิอำนาจของพระเจ้าในระดับพื้นฐานที่สุดที่จะ เป็นไปได้ ฉะนั้นแล้ว ประเด็นนี้จึงเป็นจุดสนใจของความขัดแย้งครั้ง สุดท้ายระหว่างการนมัสการที่แท้จริงกับการนมัสการเทียมเท็จ

ด้วยเหตุนี้ พระธรรมวิวรณ์จึงให้ลักษณะของผู้ที่สัตย์ซื่อต่อพระ เจ้าว่าเป็นผู้ที่ “รักษาพระบัญญัติของพระเจ้า” (วิวรณ์ 12:17; วิวรณ์ 14:12) ซึ่งรวมถึงวันสะบาโตวันที่เจ็ดด้วย ไม่ใช่วันอาทิตย์ ผู้ที่ปฏิเสธ การเรียกครั้งสุดท้ายของทูตสวรรค์สามองค์ให้นมัสการพระเจ้าในวัน บริสุทธิ์ของพระองค์ (อิสยาห์ 58:13) และหันไปนมัสการสัตว์ร้ายในวัน สะบาโตเทียมเท็จของมันคือวันอาทิตย์ จะได้รับเครื่องหมายสัตว์ร้าย (ดูในบทที่ 11)