---
title:  วันสะบาโตและพระบัญญัติ
date:   28/05/2024
---

`อ่าน วิวรณ์ 14:6, 7; วิวรณ์ 4:11; ปฐมกาล 2:1-3; และอพยพ 20:8-11 อธิบายความสัมพันธ์ระหว่างการทรงสร้าง วันสะบาโต และพระบัญญัติของพระเจ้า`

การทรงสร้างเป็นการแสดงให้เห็นถึงคุณค่าของเราในสายพระ เนตรของพระเจ้า เราไม่ได้เกิดจากความผิดพลาดในจักรวาล หรือเป็น ๆ อนุภาคเล็ก ๆ ในอวกาศ และเราก็ไม่ได้เกิดขึ้นจากกลไกทางพันธุกรรม โดยบังเอิญ กล่าวอีกนัยหนึ่งได้ว่า คำอธิบายทางวิทยาศาสตร์เกี่ยวกับ ต้นกำเนิดของชีวิตเราโดยทั่วไป ที่สื่อข่าวและวัฒนธรรมสมัยนิยมหยิบ ยกขึ้นมานั้น ไม่สอดคล้องกับเรื่องราวในพระคัมภีร์ทุกประการ

เรามาอยู่ที่นี่ได้เพราะพระเยซูทรงสร้างเรา และพระองค์ทรง คู่ควรต่อการนมัสการของเรา ไม่เพียงเพราะพระองค์ทรงสร้างเรา แต่ เพราะพระองค์ทรงไถ่เราด้วย การทรงสร้างและการไถ่ให้รอดเป็นหัวใจ ของการนมัสการที่แท้จริงทั้งหมด ดังนั้น วันสะบาโจตจึงกล่าวถึงความ ห่วงใยของพระผู้สร้างและความรักของพระผู้ไถ่

เมื่อสิ้นสุดสัปดาห์แห่งการทรงสร้าง พระเจ้าทรงพักผ่อนในโลก ที่งดงามและยิ่งใหญ่ที่พระองค์ทรงสร้าง พระองค์ทรงหยุดพักเพื่อเป็น แบบอย่างแก่เราด้วย วันสะบาโตเป็นการหยุดพักประจำสัปดาห์เพื่อ สรรเสริญพระผู้ทรงสร้างเรา การที่เรานมัสการในวันสะบาโตเป็นการ เปิดใจรับพรพิเศษที่พระองค์ทรงกำหนดให้ในวันนั้นและไม่ได้ให้ใน วันอื่น

วันสะบาโต ให้เราเล็งเห็นพระผู้สร้างที่ทรงรักมากมายเกินกว่า ที่จะละทิ้งเรา แม้เมื่อเราเบี่ยงเบนออกจากพระประสงค์ที่พระองค์มีไว้ ให้เราก็ตาม วันสะบาโตเป็นสัญลักษณ์นิรันดร์ของการหยุดพักใน พระองค์ เป็นเครื่องหมายพิเศษของการจงรักภักดีต่อพระผู้สร้าง (เอเสเคียล 20:12, 20) เป็นเครื่องหมายของการหยุดพักไม่ใช่ของการ ทํางาน ของพระคุณไม่ใช่ของการประพฤติด้วยตนเอง ของความมั่นใจ ไม่ใช่ของการประณาม ของการพึ่งพาพระเจ้าเพื่อรับเอาความรอดไม่ใช่ ของการพึ่งพาตนเอง การหยุดพักในวันสะบาโตที่แท้จริงคือการพักผ่อน ในพระคุณอยู่ในอ้อมแขนอันเปี่ยมด้วยความรักของพระผู้ทรงสร้างเรา ผู้ทรงไถ่เรา และผู้ที่จะเสด็จมาอีกครั้งเพื่อเรา

ข่าวสารในวิวรณ์ 14 คือข่าวสารวาระสุดท้ายของพระเจ้าสําหรับ โลกนี้ เรียกร้องให้ผู้คนหยุดพักในความรักและความห่วงใยของพระองค์ ในแต่ละวันสะบาโต ข่าวสารเรียกร้องให้เราระลึกถึงพระผู้ทรงสร้างเรา และถวายพระเกียรติแด่พระองค์ การรักษาวันสะบาโตเป็นการเชื่อมโยง ระหว่างสวนเอเดนที่สมบูรณ์แบบกับสวรรค์และโลกใหม่ที่จะมาถึงด้วย สง่าราศี ข่าวสารนี้เป็นเครื่องเตือนใจเราว่า วันหนึ่งสวนเอเดนที่วิเศษ งดงามจะกลับคืนมา

`ชาวเซเว่นธ์เดย์แอ๊ดเวนตีสส่วนใหญ่ต้องเผชิญกับข้อ กล่าวหาว่าเป็นคนเคร่งศาสนา และคำกล่าวหานั้นมักจะเกี่ยวข้อง กับการที่เรารักษาวันสะบาโต เหตุใดวันสะบาโตจึงเป็น เครื่องหมายของการไถ่ให้รอดและความชอบธรรมโดยความเชื่อ เหตุใดการเชื่อฟังพระบัญชาของพระเจ้าในเรื่องของการหยุดพัก จึงทําให้ผู้คนคิดว่าเรากำลังพยายามไปสู่สวรรค์ด้วยการกระทำ ของเรา`