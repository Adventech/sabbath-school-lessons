---
title:  ข่าวของทูตสวรรค์สามองค์
date:   30/05/2024
---

ในวิวรณ์ 14:7 ทูตสวรรค์องค์ที่หนึ่งประกาศด้วยเสียงอันดังว่า “จงเกรงกลัวพระเจ้า และถวายพระเกียรติแด่พระองค์ เพราะถึงเวลาที่ พระองค์จะทรงพิพากษาแล้ว จงนมัสการพระองค์ผู้ทรงสร้างฟ้าสวรรค์ แผ่นดินโลก ทะเล และบ่อน้ำพุทั้งหลาย” คำร้องขอจากสวรรค์มาถึงเรา ให้มอบความจงรักภักดีสูงสุดและการนมัสการจากใจจริงต่อพระผู้สร้าง โดยคำนึงถึงการพิพากษาที่ใกล้เข้ามา

ทูตสวรรค์องค์ที่สองประกาศว่า "บาบิโลนมหานครนั้นพังทลาย แล้ว พังทลายแล้ว นครที่ให้ทุกประชาชาติดื่มเหล้าองุ่นแห่งราคะในการ ล่วงประเวณีของนาง” บาบิโลนหมายถึงระบบศาสนาที่ละทิ้งความเชื่อ ซึ่งได้ปฏิเสธข่าวสารของทูตสวรรค์องค์แรกและสนับสนุนระบบการ นมัสการเทียมเท็จ นั่นเป็นเหตุผลที่ วิวรณ์ 14:9-11 เดือนเรื่องการบูชา “สัตว์ร้ายและรูปของมัน” ในที่นี้ มีทางเลือกสองทางที่ขัดแย้งกันให้ ตัดสินใจ คือนมัสการพระผู้สร้างหรือบูชาสัตว์ร้าย ทุกคนบนโลกใบนี้ จะต้องตัดสินใจครั้งสุดท้ายและไม่อาจเปลี่ยนใจได้ว่าจะให้ความ จงรักภักดีทั้งหมดต่อใคร พระเยซูหรือซาตาน

อ่าน วิวรณ์ 14:12 ลักษณะสองประการของผู้ที่ปฏิเสธการ บูชาสัตว์ร้ายคืออะไร เหตุใดลักษณะทั้งสองนั้นจึงสำคัญมาก พระเจ้าจะมีประชากรในยุคสุดท้ายที่ภักดีต่อพระองค์ แม้เขา เหล่านั้นจะต้องเผชิญกับการต่อต้านที่ดุเดือดที่สุดและการกดขี่ข่มเหงที รุนแรงที่สุดในประวัติศาสตร์โลก ของประทานแห่งความชอบธรรมของ พระคริสต์จะทำให้พวกเขาดำเนินชีวิตที่เชื่อฟังและเปี่ยมด้วยพระคุณ การนมัสการพระผู้สร้างเป็นการแสดงออกถึงการรักษาพระบัญญัติของ พระเจ้า และถือเป็นการต่อต้านการบูชาสัตว์ร้ายโดยตรง ความขัดแย้ง ครั้งสุดท้ายในเรื่องของความจงรักภักดีต่อพระคริสต์หรือต่ออำนาจสัตว์ ร้ายมีศูนย์กลางอยู่ที่การนมัสการ และใจกลางสำคัญของความขัดแย้ง ครั้งยิ่งใหญ่ระหว่างความดีและความชั่วคือ วันสะบาโต

ผู้ติดตามพระผู้ช่วยให้รอดที่อุทิศตนเหล่านี้ไม่เพียงแต่มีความ เชื่อ “ใน” พระเยซูเท่านั้น แต่จะมีความเชื่อ “ของ” พระเยซูด้วย ความ เชื่อของพระเยซูคือความเชื่อที่ลึกซึ้ง ไว้วางใจ อุทิศตนอย่างมาก จน ปีศาจทุกตัวในนรกและการทดลองทั้งสิ้นบนโลกไม่สามารถทำให้ สั่นคลอนได้ เป็นความเชื่อที่วางใจแม้มองไม่เห็น เชื่อในสิ่งที่แม้หา เหตุผลมิได้ และมีความหวังแม้ไม่เข้าใจ “ความเชื่อของพระเยซู” นี้เป็น ของประทานที่เราได้รับโดยความเชื่อ ซึ่งจะนำพาเราผ่านพ้นวิกฤติที่รอ คอยอยู่ข้างหน้า เมื่อวิกฤติสุดท้ายประทุขึ้น และเราต้องเผชิญกับการ คว่ำบาตรทางเศรษฐกิจ การข่มเหง การคุมขัง และแม้แต่ความตาย ความเชื่อของพระเยซูจะนําพาเราผ่านพ้นช่วงเวลาสุดท้ายของโลก จนกว่าพระเยซูจะเสด็จมา

`พระเจ้าทรงเตรียมความเชื่อของคุณในวันนี้ให้พร้อมรับกับ สิ่งที่จะเกิดขึ้นในอนาคตอย่างไร`