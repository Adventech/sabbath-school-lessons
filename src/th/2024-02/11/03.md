---
title:  วิกฤตที่กำลังจะเกิดขึ้น
date:   10/06/2024
---

เครื่องหมายของสัตว์ร้ายในคำพยากรณ์ในวิวรณ์ 13 บอกเราถึง การต่อสู้ของซาตานกับพระเจ้าในระดับที่ดุเดือดและเลวร้ายที่สุด นับตั้งแต่ที่พระเยซูสิ้นพระชนม์บนไม้กางเขน ศัตรูรู้ว่ามันพ่ายแพ้แล้ว แต่มันตั้งใจที่จะพาผู้คนให้พ่ายแพ้ไปกับมันให้มากที่สุดเท่าที่จะเป็นได้ กลยุทธ์แรกของมันคือแผนการหลอกลวง เมื่อการหลอกลวงใช้ไม่ได้ผล มันจึงใช้กำลังบังคับ มันอยู่เบื้องหลังกฤษฎีกาที่ว่าใครก็ตามที่ปฏิเสธที่ จะบูชาสัตว์ร้ายหรือรับเครื่องหมายของมันจะถูกประหารชีวิต

แน่นอนว่าการกดขี่ข่มเหงทางศาสนาไม่ใช่เรื่องใหม่ นับตั้งแต่ ครั้งที่คาอินฆ่าอาเบลเพราะเชื่อฟังคำสั่งของพระเจ้า แม้แต่พระเยซูก็ ตรัสว่าเรื่องเช่นนี้จะเกิดขึ้นในหมู่ผู้เชื่อ

`อ่าน ยอห์น 16:2; มัทธิว 10:22; 2 ทิโมธี 3:12; และ 1 เปโตร 4:12 คริสตจักรในพันธสัญญาใหม่เผชิญกับอะไรบ้าง และ ประสบการณ์ดังกล่าวนำไปใช้กับคริสตจักรยุคสุดท้ายของพระ คริสต์ได้อย่างไร`

การกดขี่ข่มเหงเป็นเรื่องปกติตลอดประวัติศาสตร์คริสเตียน ซึ่ง เกิดขึ้นตั้งแต่ในสมัยโรมันที่ผู้ไม่เชื่อในศาสนาต่อต้านคริสเตียน โดย เฉพาะที่เห็นได้ชัดคือในสมัยคริสตจักรยุคกลางที่มีการข่มเหงอย่าง โหดร้าย เครื่องหมายของสัตว์ร้ายเป็นห่วงสุดท้ายในโซ่อันชั่วร้ายนี้ ถูก ออกแบบมาเช่นเดียวกับการกดขี่ข่มเหงในอดีต เพื่อบังคับให้ทุกคน ปฏิบัติตามความเชื่อบางประการและอนุมัติระบบการนมัสการ

คำพยากรณ์ระบุว่า การกดขี่ข่มเหงจะเริ่มต้นด้วยการอนุมัติทาง เศรษฐกิจ กล่าวคือ ไม่มีการซื้อหรือขายหากไม่มีเครื่องหมายนั้น ท้ายที่สุดใครก็ตามที่ปฏิเสธที่จะรับเครื่องหมายจะถูกตัดสินประหาร ชีวิต (วิวรณ์ 13:15, 17)

มารกำลังเตรียมผู้ที่อ้างตนว่าเป็นคริสเตียนให้รับเครื่องหมาย ของสัตว์ร้าย เมื่อการทดสอบครั้งสุดท้ายมาถึง ด้วยการยุยงให้พวกเขา ประนีประนอมการดำเนินชีวิต เมื่อดูเหมือนว่าคนทั้งโลกกำลังติดตาม สัตว์ร้ายด้วยความชื่นชมอย่างน่าอัศจรรย์ใจ (วิวรณ์ 13:3) ทันใดนั้น ภาพที่แสดงอยู่ก็เปลี่ยนไป และมุ่งความสนใจไปที่ประชากรของ พระเจ้า วิวรณ์ 14:12 แสดงภาพนี้ให้เราเห็น “คือพวกที่ถือรักษาพระ บัญญัติของพระเจ้า และจงรักภักดีต่อพระเยซู” ประชากรของพระเจ้า ดำเนินชีวิตด้วยการเชื่อฟังพระเจ้า พวกเขายืนหยัดขณะที่ทุกสิ่งรอบตัว กำลังสั่นสะเทือน พวกเขามั่นคงได้ด้วยพระคุณของพระองค์ ขณะที่ทั่ว ทั้งโลกกำลังติดตามสัตว์ร้ายนั้นไป พวกเขา “ติดตามพระเมษโปดกไม่ ว่าพระองค์จะเสด็จไปที่ไหน” (วิวรณ์ 14:4) พวกเขาได้รับชัยชนะด้วย อำนาจของพระคริสต์เหนืออำนาจแห่งนรกที่คอยขัดขวางพวกเขา

ดังที่เราเห็นในบทที่ 8 แล้วว่าศูนย์กลางความขัดแย้งระหว่าง ความดีและความชั่วอยู่เหนือการนมัสการ สัตว์ร้ายใช้การหลอกลวง แต่ เมื่อไม่ได้ผล มันจึงใช้กำลังและการบังคับ

`คุณจะประนีประนอมการรักษาวันสะบาโตเพื่อการซื้อขา หรือไม่ อย่างไร`