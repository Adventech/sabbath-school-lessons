---
title:  ความขัดแย้งครั้งสุดท้ายในพระธรรมวิวรณ์
date:   09/06/2024
---

ข่าวสารในพระธรรมวิวรณ์เป็นมากกว่าสัญลักษณ์ที่คลุมเครือ สัตว์ร้ายที่ประหลาด และรูปลักษณ์แปลก ๆ แต่เป็นข่าวสารที่พูดถึง ความจริงนิรันดร์ที่พระเจ้าแห่งความรักประทานแก่ผู้คนในยุคสุดท้าย ความขัดแย้งระหว่างพระคริสต์และซาตานเริ่มต้นขึ้นบนสวรรค์ในเรื่อง ของการนมัสการ ซึ่งจุดสุดท้ายของการขัดแย้งนี้ก็จะเป็นเรื่องของการ นมัสการเช่นกัน

`เปรียบเทียบ วิวรณ์ 14:7, 9 กับวิวรณ์ 4:11 สาระสำคัญของ วิวรณ์เกี่ยวกับความขัดแย้งระดับจักรวาลระหว่างความดีและ ความชั่วคืออะไร`

การนมัสการและการทรงสร้างในพระธรรมวิวรณ์ตลอดทั้งเล่ม นั้นเชื่อมโยงกันอย่างไม่มีวันสลาย วิวรณ์ 14:7 เรียกร้องให้เรานมัสการ องค์พระผู้เป็นเจ้าแห่งสรรพสิ่งทรงสร้าง วันสะบาโตเป็นเครื่องเตือนใจ ชั่วนิรันดร์ถึงอัตลักษณ์ของเรา แม้จะถูกวิวัฒนาการพัดกระหน่ำเข้ามา ครอบงำโลกตลอดช่วงสองศตวรรษที่ผ่านมา วันสะบาโตยังคงเน้นย้ำ เราว่า เราเป็นสิ่งทรงสร้างที่มีชีวิตและพระผู้สร้างของเราควรค่าแก่ ความภักดีและการนมัสการของเรา นี่คือเหตุผลหนึ่งที่มารเกลียดวันสะ บาโตเป็นอย่างมาก

`อ่าน วิวรณ์ 12:17 และวิวรณ์ 14:12 ผู้คนแสดงความเคารพ สูงสุดต่อพระผู้สร้างผ่านการนมัสการอย่างไร`

การนมัสการพระผู้สร้างด้วยการรักษาพระบัญญัติของพระเจ้า ถือเป็นการต่อต้านการบูชาสัตว์ร้ายโดยตรง พระเจ้าจะมีประชากรใน ยุคสุดท้ายของพระองค์ที่จงรักภักดีต่อพระองค์แม้จะต้องถูกต่อต้าน อย่างรุนแรงและถูกกดขี่ข่มเหงอย่างดุเดือดที่สุดในประวัติศาสตร์ก็ตาม

“ในขณะที่การถือรักษาวันสะบาโตเทียมเท็จตามกฎหมายของรัฐ ซึ่งขัดแย้งกับพระบัญญัติข้อที่สี่จะเป็นการปฏิญาณแสดงถึงความ จงรักภักดีต่ออำนาจที่ต่อต้านพระเจ้านั้น การถือรักษาวันสะบาโตที่ แท้จริงซึ่งเป็นการเชื่อฟังตามพระบัญญัติของพระเจ้านั้นก็จะเป็น หลักฐานที่แสดงถึงความภักดีที่มีต่อพระผู้สร้าง” (เอลเลน จี. ไว้ท์, สงครามประวัติศาสตร์, หน้า 605)

วิวรณ์ 14:12 กล่าวว่าผู้ติดตามพระผู้ช่วยให้รอดที่อุทิศตน เหล่านี้จะรักษา “ความเชื่อของพระเยซู" (KJV) ความเชื่อของพระเยซู เป็นความเชื่อที่ลึกซึ้งมากจนเราวางใจแม้มองไม่เห็น เราอดทนอดกลั้น แม้ไม่เข้าใจ เป็นของประทานจากพระเยซูที่เราได้รับโดยความเชื่อและ จะนำพาเราผ่านพ้นความขัดแย้งที่กำลังจะเกิดขึ้น

`วันสะบาโตวันที่เจ็ดเป็นสัญลักษณ์พื้นฐานของพระเจ้าในฐานะ พระผู้สร้างที่ชี้กลับไปยังสวนเอเดน ดังนั้น การพยายามแย่งชิง อำนาจนี้ ดังที่โรมันเคยทำ (ดูใน ดาเนียล 7:25) คือการพยายาม แย่งชิงสิทธิอำนาจของพระเจ้าในระดับพื้นฐานที่สุดเท่าที่จะทำได้ ความจริงนี้ช่วยเราให้เห็นได้อย่างไรว่า เหตุใดวันสะบาโตจึง กลายเป็นประเด็นขัดแย้งในยุคสุดท้าย`