---
title:  ลักษณะของสัตว์ร้าย ตอน 1
date:   11/06/2024
---

`วิวรณ์ 13:1, 2 สัตว์ร้ายตัวนี้ขึ้นมาจากที่ไหน และใครเป็น ผู้ให้อ่านาจแก่มัน`

พระธรรมวิวรณ์ระบุว่าโดยหลักแล้วพญานาคคือซาตาน วิวรณ์ 12:3-5 กล่าวว่า พญานาคพยายามทำลาย “บุตรของนางทันทีที่บุตรนั้น คลอดออกมา” ซึ่งต่อมา “ถูกนำตัวไปเฝ้าพระเจ้ายังพระที่นั่งของ พระองค์” มารทำงานผ่านอาณาจักรโรมันที่พยายามทำลายพระคริสต์ (ดูใน มัทธิว 2:16-18) ศัตรูตัวฉกาจของพระเจ้าและมนุษย์ใช้การเมือง และสถาบันศาสนาเพื่อทําให้จุดประสงค์ของมันสำเร็จ

เราได้รับการบอกเล่าเกี่ยวกับอำนาจของสัตว์ร้ายนี้ว่า “พญานาคให้ฤทธิ์เดช บัลลังก์ และสิทธิอำนาจยิ่งใหญ่ของมันแก่สัตว์ ร้ายนั้น” (วิวรณ์ 13:2) คำพยากรณ์นี้สำเร็จเป็นจริงในหลายร้อยปีต่อมา เมื่อจักรพรรดิคอนสแตนตินแห่งโรมย้ายเมืองหลวงจากกรุงโรมไปยังที่ ซึ่งต่อมาเรียกว่า คอนสแตนติโนเปิล ซึ่งคือตุรกีในปัจจุบัน จึงทำให้ อำนาจแห่งบัลลังก์เก่าหรือที่นั่งของซีซาร์ซึ่งคือเมืองหลวงของกรุงโรม ว่างอยู่ ดังนั้น อาณาจักรโรมันจึงยกที่นั่งหรือเมืองหลวงนี้ให้แก่สัตว์ร้าย

ไอแซค แบคคัส กล่าวว่า “โดยการย้ายที่นั่งของจักรวรรดิไปยัง กรุงคอนสแตนติโนเปิล... คอนสแตนตินเปิดทางให้ปิชอปแห่งโรมยก ย่องตนเองขึ้นเหนือมนุษย์ทั้งปวงบนโลก และเหนือพระเจ้าแห่งฟ้า สวรรค์” (The Infinite Importance of the Obedience of Faith, and of Separation from the World, p. 16) ตามคำกล่าวของโธมิส ฮอบส์ “พระสันตะปาปาไม่ใช่ใครอื่นนอกจากผีของอาณาจักรโรมที่สิ้นแล้ว ซึ่ง พระองค์สวมมงกุฎประทับอยู่บนหลุมศพของตน” (Leviathan [New York: Oxford University Press, 1996], p. 386) จากการวิเคราะห์ อย่างรอบคอบเผยให้เห็นว่า สัตว์ร้ายที่ขึ้นมาจากทะเลใน วิวรณ์ 13 คือ อำนาจทางศาสนาที่ละทิ้งความเชื่อเกิดขึ้นจากกรุงโรม และกลายเป็น ระบบการนมัสการทั่วโลก (วิวรณ์ 13:3, 4) สัตว์ร้ายตัวนี้ไม่ใช่เป็นบุคคล แต่เป็นองค์กรทางศาสนาที่แทนที่ความจริงแห่งพระคำของพระเจ้าด้วย กฎของมนุษย์

`อ่าน วิวรณ์ 13:1, 6 คำสำคัญอะไรที่ใช้ในการระบุอำนาจ ของสัตว์ร้าย`

พระคัมภีร์ให้คำจำกัดความคำว่า หมิ่นประมาทพระเจ้า ใน ยอห์น 10:33 และ ลูกา 5:21 ด้วยสองตัวอย่าง คือ (1) มนุษย์ที่ตั้งตัว หรืออ้างว่าเป็นพระเจ้า และ (2) มนุษย์ที่อ้างว่ามีอำนาจในการอภัยบาป ข้อกล่าวนี้ไม่ยุติธรรมสำหรับพระเยซู เพราะพระองค์ทรงเป็นพระเจ้า อย่างแท้จริง ดังนั้น พระองค์จึงมีสิทธิที่จะอภัยบาป พระสันตะปาปา แห่งโรมมีหลักคำสอนที่โดดเด่นสองประการที่พระคัมภีร์เรียกว่าเป็น การหมิ่นประมาทพระเจ้า คือ การอ้างว่าบาทหลวงมีอำนาจในการอภัย บาปและพระสันตะปาปามีสิทธิอำนาจของพระเจ้าบนโลกนี้