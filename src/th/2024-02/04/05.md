---
title:  ดาวรุ่งแห่งการปฏิรูป
date:   24/04/2024
---

`อ่าน สดุดี 19:7-11; สดุดี 119:140; สดุดี 119:162 และเยเร มีย์ 15:16 ดาวิดและเยเรมีย์มีทัศนคติต่อพระคำของพระเจ้าที่ คล้ายกันอย่างไร ซึ่งเป็นรากฐานสำคัญต่อการปฏิรูป`

นักปฏิรูปแต่ละคน “ชื่นชมยินดี” ในพระคำของพระเจ้า พวกเขา “ยินดี” ปฏิบัติตามพระประสงค์ของพระเจ้า พวกเขา “รัก” บทบัญญัติ ของพระองค์ ความจริงพื้นฐานที่สำคัญที่สุดประการหนึ่งของการปฏิรูป คือ ความชื่นชมยินดีที่ได้รับจากการศึกษาพระคัมภีร์ การศึกษาพระ คัมภีร์ไม่ใช่งานที่ยากลำบาก ไม่ใช่การฝึกฝนตามกฎ ไม่ใช่ข้อกำหนดที่ เข้มงวด แต่เป็นเรื่องที่น่ายินดี

ขณะที่พวกเขาศึกษาพระคัมภีร์ พวกเขาได้รับการเปลี่ยนแปลง โดยฤทธิ์อำนาจของพระวิญญาณบริสุทธิ์ “บุคลิกของไวคลิฟเป็นพยาน ให้เห็นถึงฤทธานุภาพในการอบรมและเปลี่ยนแปลงของพระคัมภีร์อัน บริสุทธิ์ พระคัมภีร์เป็นสิ่งที่ทำให้เขาเป็นอย่างที่เขาเป็น ความ พากเพียรที่จะไขว่คว้าความจริงอันยิ่งใหญ่ตามที่เปิดเผย นำความสด ชื่นและกำลังวังชามาให้แก่ทุกส่วนของร่างกาย ทำให้สติปัญญา พัฒนาขึ้น ความนึกคิดเฉียบแหลมและตัดสินใจได้เหมาะสม การศึกษา พระคัมภีร์จะทำให้ความคิด ความรู้สึกและความตั้งใจสูงส่งขึ้นชนิดที่ไม่ มีการศึกษาอื่นใดทำได้ ให้ความแน่วแน่แก่ความตั้งใจ ความอดทน ความกล้าหาญ และความแข็งแกร่ง ขัดเกลาอุปนิสัยให้งดงามขึ้นและ ชำระจิตวิญญาณให้บริสุทธิ์ การศึกษาพระคัมภีร์ด้วยความจริงใจและ ความยำเกรงจะนำความคิดของผู้นั้นเข้าไปสัมผัสกับพระปัญญาอันไร้ ขอบเขตของพระเจ้า ส่งผลให้โลกมีคนที่มีปัญญาเข้มแข็งขึ้นและว่องไว ขึ้น และเป็นคนที่มีหลักการแห่งคุณธรรมที่สูงส่งขึ้นกว่าการฝึกอบรมที่ ดีที่สุดด้วยปรัชญาของมนุษย์” (เอลเลน จี. ไว้ท์, สงครามประวัติศาสตร์, หน้า 94)

`อ่าน 2 ทิโมธี 2:1-3 อัครสาวกเปาโลให้คำแนะนำอะไรแก่ ทิโมธีเกี่ยวกับการแบ่งปันพระคำของพระเจ้า`

ความจริงแห่งพระคำของพระเจ้าและความชื่นชมยินดีในความ รอดของพระคริสต์เติมเต็มจิตใจของนักปฏิรูปจนทำให้พวกเขาต้อง แบ่งปันออกมา จอห์น ไวคลิฟ ใช้เวลาทั้งชีวิตในการแปลพระคำของ พระเจ้าเป็นภาษาอังกฤษด้วยเหตุผลเพียงสองประการเท่านั้น คือพระ คริสต์ผู้ทรงพระชนม์ได้เปลี่ยนแปลงเขาผ่านทางพระคำ และความรัก ของพระคริสต์ดลใจเขาให้แบ่งปันสิ่งที่ได้เรียนรู้ให้แก่ผู้อื่น

พระคัมภีร์ที่เป็นภาษาอังกฤษมีน้อยมากในยุคก่อนช่วงเวลาของ ไวคลิฟ แม้ว่าเขาจะเสียชีวิตก่อนที่เจ้าหน้าที่โรมจะมาถึงตัวเขา แต่พระ สันตะปาปาก็ขุดศพเขาขึ้นมาและเผาเสีย แล้วยังโยนขี้เถ้าลงในแม่น้ำ อีกด้วย แต่ขี้เถ้าเหล่านั้นกระจายไปตามแม่น้ำฉันใด พระวจนะของพระ เจ้าคือน้ำแห่งชีวิตก็กระจายไปทั่วอย่างกว้างขวางอันเป็นผลจากความ พยายามของเขาฉันนั้น พระเจ้าทรงใช้เขาเป็นดั่ง “ดาวรุ่งแห่งการ ปฏิรูป”