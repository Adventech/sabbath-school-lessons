---
title:  แสงสว่างพิชิตความมืด
date:   22/04/2024
---

`อ่าน ยูดา 3, 4 พระคัมภีร์ข้อนี้ให้คำเตือนอะไรแก่เรา และ จะประยุกต์กับคริสตจักรในยุคปัจจุบันอย่างไร`

พระธรรมยูตาเขียนขึ้นในช่วงก่อน ค.ศ. 65 ซึ่งเขียนถึงคริส เตียนที่ซื่อสัตย์ "ผู้เป็นที่รักของพระเจ้าพระบิดา และได้รับการคุ้มครอง รักษาไว้เพื่อพระเยซูคริสต์” (ยูดา 1:1) ผู้เชื่อที่ซื่อสัตย์เหล่านี้ได้รับการ ร้องเรียกให้ “ต่อสู้เพื่อหลักความเชื่อที่ได้ทรงมอบให้กับพวกธรรมิกชน ครั้งเดียวสำหรับตลอดไป เพราะว่าบางคนได้แอบแฝงเข้ามาในหมู่ท่าน ... พวกเขาเป็นคนอธรรมที่ถือเอาพระคุณของพระเจ้าของเรามา บิดเบือนเป็นช่องทางทำความชั่วช้าลามก” (ยูดา 1:3, 4) คำตักเตือนนี้มี ความหมายต่อผู้เชื่อในยุคกลางมากยิ่งกว่า เนื่องจากการปฏิบัติแบบคน นอกรีตหลั่งไหลเข้ามาในคริสตจักร และประเพณีของมนุษย์ทำให้พระ คำของพระเจ้าเสื่อมถอย เป็นเวลาหลายศตวรรษ ผู้คนเช่นชาววอลเดน ซิสยืนหยัดต่อสู้เพื่อความจริงในพระคัมภีร์ พวกเขาเชื่อว่าพระคริสต์ ทรงเป็นคนกลางเพียงผู้เดียว และพระคัมภีร์เป็นแหล่งอำนาจเพียง แหล่งเดียว “ในทุกยุคทุกสมัย ยังมีคนยอมเป็นพยานเพื่อพระเจ้า เป็น คนที่ยึดมั่นในความเชื่อว่าพระคริสต์ทรงเป็นคนกลางระหว่างพระเจ้า กับมนุษย์ พวกเขายึดถือพระคัมภีร์เป็นแนวทางในการดำเนินชีวิต และ เป็นผู้ถือรักษาวันสะบาโตที่แท้จริง” (เอลเลน จี. ไว้ท์, สงคราม ประวัติศาสตร์, หน้า 61)

`อ่าน วิวรณ์ 2:10 พระเจ้าทรงสัญญาอะไรแก่ผู้ที่ซื่อสัตย์ต่อ พระองค์เมื่อต้องเผชิญกับความตาย`

ถ้อยคำเหล่านี้เขียนถึงคริสตจักรที่สเมอร์นา ในเมืองนั้นมีเทพ เจ้าผู้อุปถัมภ์องค์หนึ่งคือ ไดโอนิซิอัส ซึ่งเป็นที่รู้จักในนามเทพเจ้าแห่ง การเฉลิมฉลองและความอุดมสมบูรณ์ เมื่อนักบวชแห่งไดโอนิซิอัส เสียชีวิต จะมีการสวมมงกุฎบนศีรษะของนักบวชเหล่านั้นในระหว่าง การเดินขบวนแห่ศพ ยอห์นชี้ให้เห็นความแตกต่างของมงกุฎทางโลกที่ สวมไว้บนศีรษะของผู้เสียชีวิตกับมงกุฎแห่งชีวิตที่สวมไว้บนศีรษะของ ผู้มีชัยเหนืออำนาจแห่งความชั่วร้าย มงกุฎแห่งชีวิตมอบให้แก่ผู้ที่อดทน ต่อการทดลอง ความยากลำบาก ความทุกข์ทรมาน และความตายเพื่อ เห็นแก่พระคริสต์

มงกุฎแห่งชีวิตเป็นแรงบันดาลใจให้ผู้เชื่อที่สัตย์ซื่อเหล่านี้อดทน ต่อความตายเพื่อเห็นแก่พระคริสต์ มงกุฎแห่งชีวิตดลใจผู้เชื่อใน สถานการณ์ที่ยากลำบากเสมอ เป็นแรงจูงใจให้ชาววอลเตนซิสผ่านพ้น ความเจ็บปวดและการข่มเหง พวกเขารู้ว่าสักวันหนึ่งจะได้พบกับพระ เยซูและจะอยู่กับพระองค์ตลอดไป มงกุฎแห่งชีวิตพูดกับเราด้วยเช่นกัน ว่า ทุกวันนี้เราอาจต้องเผชิญกับการทดลอง แต่มงกุฎแห่งชีวิตกำลังรอ เราอยู่ขณะที่เรามองไปยังพระเยซู

`ในช่วงเวลาที่ท้าทายคุณได้รับกำลังใจจากไหน อะไรที่ทำ ให้คุณกลัว คุณอ้างพระสัญญาอะไรได้บ้างในช่วงเวลาเช่นนั้น`