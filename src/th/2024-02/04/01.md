---
title:  ยืนหยัดเพื่อความจริง
date:   20/04/2024
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 7:23-25; วิวรณ์ 12:6, 14; ยูดา 3, 4; วิวรณ์ 2:10; กิจการ 5:28-32; สดุดี 19:7-11; 1 ยอห์น 5:11-13

> <p>ข้อควรจํา</p>
> “โมเสสยกงูขึ้นในถิ่นทุรกันดารอย่างไร บุตรมนุษย์ จะต้องถูกยกขึ้นอย่างนั้น เพื่อทุกคนที่วางใจพระองค์ จะได้ชีวิตนิรันดร์” (ยอห์น 3:14, 15)

เมืองอิซมีร์ทางชายฝั่งทะเลของประเทศตุรกีในปัจจุบัน เคยเป็น เมืองสเมอร์นาในพระคัมภีร์ที่พระธรรมวิวรณ์กล่าวถึง เมืองโบราณที่มี ประชากรอาศัยอยู่ประมาณ 100,00 คนแห่งนี้เคยเฟื่องฟูในช่วงปลาย ศตวรรษที่ 1 และ 2 เป็นเมืองที่เจริญรุ่งเรืองและภักดีต่อโรมันอย่าง จริงใจ

ชาวสเมอร์นาทุกคนได้รับค่าสั่งให้เผาเครื่องหอมถวายเทพเจ้า โรมันปีละครั้ง เห็นได้ชัดว่าในศตวรรษที่สอง เมืองสเมอร์นามีชุมชน คริสเตียนที่เข้มแข็งเช่นกัน และหลายคนไม่ยอมที่จะปฏิบัติตามกฎ โรมัน โพลีคาร์ปซึ่งเป็นผู้นำคริสตจักรยุคแรกถูกสังหารในจัตุรัส สาธารณะของเมืองสเมอร์นา โดยถูกเผาทั้งเป็นเพราะเขาปฏิเสธที่จะ ทรยศต่อพระเจ้าของเขาด้วยการเผาเครื่องหอมแด่เทพเจ้าโรมัน เมื่อ เขาถูกขอให้ปฏิเสธพระคริสต์เป็นครั้งสุดท้าย ชายชราตอบว่า "เรา ได้รับใช้พระเจ้ามาแปดสิบหกปีแล้ว และพระองค์ก็ไม่ได้ทำผิดกับเรา เลย แล้วเราจะพูดไม่ดีต่อพระผู้ทรงเป็นกษัตริย์ของเราที่ช่วยเราได้ อย่างไร”

ตลอดหลายศตวรรษที่ผ่านมา ชายและหญิงเต็มใจประสบกับ ความทุกข์ทรมานจากการถูกสังหารแทนที่จะละทิ้งความเชื่อในพระ คริสต์ การสละชีวิตของเขาเหล่านี้จุดประกายความกล้าหาญของเรา เรื่องราวการอุทิศตนต่อพระคริสต์ของพวกเขาช่วยให้เราอุทิศตนต่อ พระองค์ สัปดาห์นี้เราจะศึกษาหลักการในพระคัมภีร์ที่เป็นแรงบันดาล ใจให้ชาววอลเดนซิสและนักปฏิรูปรุ่นหลัง เช่น ฮัสส์และเจอโรม ยังคง ชื่อสัตย์ต่อพระเจ้าไม่ว่าอะไรจะเกิดขึ้น แม้จะตกอยู่ในอันตรายถึงความ ตายจากอำนาจเดียวกับที่สังหารโพลีคาร์ป คืออำนาจของโรมัน แต่เขา เหล่านั้นอยู่ในช่วงอำนาจของสมเด็จพระสันตะปาปา