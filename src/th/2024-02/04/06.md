---
title:  กำลังใจจากความหวัง
date:   25/04/2024
---

`อ่าน ฮีบรู 2:14, 15 ผู้เชื่อในยุคกลางต้องเผชิญกับความ ขัดแย้งอันยิ่งใหญ่อย่างไร`

อะไรที่ทำให้ชาววอลเดนซิสผู้ซื่อสัตย์ได้รับกำลังใจในช่วงที่พวก เขาต้องเผชิญกับการกดขี่ข่มเหงที่น่าสยดสยอง อะไรที่ทำให้ ฮัสส์และ เจอโรม ทินเดล ลาทีเมีย และผู้พลีชีพในยุคกลางกล้าที่จะเผชิญหน้ากับ เปลวไฟและคมดาบ นั่นคือความเชื่อในพระสัญญาของพระเจ้า พวกเขา เชื่อในพระสัญญาของพระคริสต์ “เพราะเรามีชีวิตอยู่ พวกท่านก็จะมี ชีวิตอยู่ด้วย” (ยอห์น 14:19) พวกเขาพบว่าพละกำลังของพระองค์ เพียงพอสำหรับการทดลองครั้งใหญ่ที่สุดในชีวิต พวกเขาพบความยินดี จากการสามัคคีธรรมกับพระคริสต์ในการทนทุกข์ของพระองค์ และ ความสัตย์ซื่อของพวกเขาเป็นพยานอันทรงพลังไปทั่วโลก

พวกเขามองข้ามสิ่งที่เป็นอยู่ไปสู่สิ่งที่จะมาถึง พวกเขารู้ว่าโดย การฟื้นคืนพระชนม์ของพระคริสต์ ความตายก็เป็นศัตรูที่พ่ายแพ้ สำหรับชายและหญิงที่กล้าหาญเหล่านี้ ความตายที่คุมขังพวกเขา แตกหักแล้ว พวกเขายึดมั่นในพระสัญญาแห่งพระวจนะของพระเจ้าและ ได้รับชัยชนะ

`อ่าน ยอห์น 5:24; ยอห์น 11:25, 26; และ 1 ยอห์น 5:11-13 คำสัญญาเหล่านี้ให้ความมั่นใจอะไรแก่คุณเป็นการส่วนตัว และ ช่วยเราในการทดลองของชีวิตได้อย่างไร`

จอห์น ฮัสส์ ไม่สะดุดเมื่อต้องเผชิญกับการคุมขัง ความ อยุติธรรม และแม้แต่ความตาย เขาอิดโรยอยู่ในเรือนจำเป็นเวลาหลาย เดือน สภาพอากาศที่หนาวเย็นและชื้นทำให้เขาเป็นไข้จนแทบจะคร่า ชีวิตเขา แต่ถึงอย่างไร “พระคุณของพระเจ้าทรงค้ำชูเขาไว้ ในระหว่าง ความทุกข์ยากหลายสัปดาห์ของการตัดสินระยะสุดท้าย จิตวิญญาณ ของเขาเต็มล้นด้วยสันติสุขแห่งสวรรค์ เขากล่าวกับเพื่อนคนหนึ่งว่า “ข้าพเจ้าเขียนจดหมายฉบับนี้จากห้องขังและมือที่ล่ามด้วยโซ่ คาดว่า คำสั่งประหารของข้าพเจ้าคงจะมาในวันพรุ่งนี้.....เมื่อนั้น โดยการทรง ช่วยของพระเยซูคริสต์ เราจะพบกันอีกในสันติสุขที่แสนสำราญใจของ ชีวิตแห่งอนาคต ท่านจะเรียนรู้ว่าพระเจ้าทรงสำแดงพระเมตตาของ พระองค์เองต่อข้าพเจ้ามากเพียงไร พระองค์ทรงค้ำจุนข้าพเจ้าอย่าง เกิดผลท่ามกลางการล่อลวงและความทุกข์ยากลำบาก” ในความมืดของ คุกใต้ดินของเขา เขามองเห็นล่วงหน้าถึงชัยชนะของความเชื่อที่แท้จริง” (เอลเลน จี. ไว้ท์, สงครามประวัติศาสตร์, หน้า 107, 108)

คำตักเตือนของอัครสาวกเปาโลที่กล่าวกับเรายิ่งเกี่ยวข้องกับเรา มากขึ้นในปัจจุบัน “ขอให้เรายังคงยึดมั่นในความหวังที่ประกาศรับไว้ นั้นโดยไม่หวั่นไหว เพราะว่าพระองค์ผู้ประทานพระสัญญานั้นทรง ซื่อสัตย์” (ฮีบรู 10:23) ดังที่พระสัญญาของพระเจ้าค้ำจุนผู้คนของ พระองค์ในอดีตฉันใด ก็จะค้ำจุนเราในทุกวันนี้ฉันนั้น

`การสูญเสียทุกสิ่งเพื่อพระคริสต์หมายความว่าอย่างไร แต่ ท้ายที่สุดแล้วคุณจะสูญเสียอะไรจริง ๆ กันแน่ (ดูใน มาระโก 8:36) เราเรียนรู้อะไรจากชาววอลเดนซิสและนักปฏิรูปท่านอื่น ๆ ที่จะ ค้ำจุนเราในความขัดแย้งครั้งสุดท้ายของโลกได้`