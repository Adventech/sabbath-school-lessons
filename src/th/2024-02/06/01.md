---
title:  พยานทั้งสอง
date:   04/05/2024
---

### อ่านข้อพระคัมภีร์สำหรับบทเรียนสัปดาห์นี้
วิวรณ์ 11:3-6; เศคาริยาห์ 4:14; วิวรณ์ 12:5, 6, 14, 15; ดาเนียล 7:25; อิสยาห์ 54:17; สดุดี 119:89; วิวรณ์ 11:15-18

> <p>ข้อควรจํา</p>
> “ต้นหญ้าก็เหี่ยวแห้ง และดอกไม้ก็ร่วงโรย แต่พระ วจนะพระเจ้าของเราจะยั่งยืนเป็นนิตย์” (อิสยาห์ 40:8)

ตลอดหลายศตวรรษที่ผ่านมา ผู้คนได้วิเคราะห์ สงสัย และละทิ้ง พระวจนะของพระเจ้า เขาเหล่านั้นกักขังพระวจนะไว้ในอาราม เผาใน จัตุรัสสาธารณะ และฉีกขาดเป็นชิ้นเล็กชิ้นน้อย ผู้เชื่อในพระวจนะถูก เยาะเย้ย ล้อเลียน คุมขัง และบางครั้งก็ถูกประหาร แต่พระวจนะของ พระเจ้าก็ยังคงมีชัยเหนือสิ่งเหล่านี้

คริสตจักรในยุคกลางกดขี่ข่มเหงคริสเตียนที่ซื่อสัตย์และเชื่อใน พระคัมภีร์ แต่กระนั้น พระคำของพระเจ้าก็ส่องสว่างในความมืด การกด ขี่และการข่มเหงไม่ได้หยุดการประกาศพระวจนะของพระเจ้า ขณะที่ วิลเลียม ทินเดล ผู้แปลพระคัมภีร์ภาษาอังกฤษถูกทดสอบความเชื่อ มีคนถามเขาว่าใครช่วยเขาเผยแพร่พระคำของพระเจ้ามากที่สุด เขา ไตร่ตรองคำถามแล้วตอบว่า “บิชอปแห่งเดอรัม” ผู้พิพากษาต่างตกใจ ในคำตอบของเขา

ทินเดลอธิบายครั้งหนึ่งว่า บิชอปได้ซื้อพระคัมภีร์ฉบับ แปลภาษาอังกฤษของเขาจำนวนหนึ่งและเผาทิ้งในที่สาธารณะ แต่สิ่งที่ บิชอปไม่รู้ในขณะนั้นคือ เขากำลังช่วยเหลือการประกาศความจริงอย่าง มาก เขาซื้อพระคัมภีร์ในราคาที่สูงกว่าปกติมาก ด้วยการซื้อจำานวน มากเช่นนั้น ทินเดลจึงสามารถพิมพ์พระคัมภีร์ได้มากกว่าที่ถูกเผาเสีย อีก ความจริงที่ถูกบดขยี้ในฝุ่นผงกลับลุกขึ้นมาครั้งแล้วครั้งเล่าเพื่อส่อง สว่างเจิดจ้ายิ่งกว่าเดิม

สัปดาห์นี้เราจะศึกษาการโจมตีพระคัมภีร์และความเชื่อคริส เตียนที่เลวร้ายที่สุดครั้งหนึ่ง ในช่วงการปฏิวัติฝรั่งเศส ถนนในฝรั่งเศส เต็มไปด้วยการนองเลือด ตะแลงแกงถูกจัดไว้ในจัตุรัสสาธารณะของ กรุงปารีส และหลายพันคนถูกสังหาร ลัทธิที่ไม่เชื่อว่ามีพระเจ้า กลายเป็นศาสนาประจำชาติ อย่างไรก็ตาม ก็ไม่อาจทำให้พยานแห่ง พระวจนะของพระเจ้าเงียบลงได้