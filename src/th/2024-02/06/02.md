---
title:  พยานทงสอง
date:   05/05/2024
---

`อ่าน วิวรณ์ 11:3-6 เขียนรายการลักษณะของพยานทั้งสอง ที่คุณพบได้ในพระคัมภีร์ข้อนี้`

ผู้เผยพระวจนะเห็นต้นมะกอกสองต้นอยู่ทั้งสองด้านของเชิง ตะเกียงทองคำในเศคาริยาห์ 4 ซึ่งเราจะพบภาพเดียวกันนี้ในวิวรณ์ 11 เศคาริยห์ได้บอกถึงความหมายของสิ่งนี้ว่า "ทั้งสองนี้คือผู้ที่ได้รับการ เจิมเป็นผู้ยืนอยู่ข้างองค์เจ้านายของพิภพทั้งสิ้น" (เศคาริยาห์ 4:14) ต้น มะกอกป้อนน้ำมันเข้าในเชิงตะเกียงเพื่อให้มีแสงสว่างต่อไป ทำให้นึก ถึงสิ่งที่ผู้ประพันธ์สดุดีเขียนไว้ว่า “พระวจนะของพระองค์เป็นตะเกียง แก่เท้าของข้าพระองค์ และเป็นความสว่างแก่ทางของข้าพระองค์” (สดุดี 119:105) น้ำมันหมายถึงพระวิญญาณบริสุทธิ์ (เศคาริยาห์ 4:2,6) นิมิตของยอห์นในวิวรณ์ 11 บรรยายถึงพระวจนะของพระเจ้าที่ได้รับ การประกาศออกไปโดยฤทธิ์อำนาจของพระวิญญาณบริสุทธิ์เพื่อส่อง สว่างแก่แผ่นดินโลก

พยานทั้งสองนี้สามารถพยากรณ์และหยุดฝนไม่ให้ตกได้นาน ตราบเท่าที่พยากรณ์ไว้ พวกเขาสามารถเปลี่ยนน้ำให้เป็นเลือดและ โจมตีโลกด้วยโรคระบาด เอลียาห์กล่าวด้วยพระคำของพระเจ้าว่า ฝน จะไม่ตกในอิสราเอล และคำอธิษฐานของเขาได้รับคำตอบ ฝนไม่ตก เป็นเวลาสามปีครึ่ง (ดูใน ยากอบ 5:17) จากนั้นเขาก็อธิษฐานต่อพระ เจ้า และฝนก็กลับมาหลังจากที่ผู้เผยพระวจนะเทียมเท็จของพระบาอัล ล้มเหลวในการยุติความแห้งแล้ว (1 พงศ์กษัตริย์ 17, 18) ในทำนอง เดียวกัน ด้วยพระคาของพระเจ้าโมเสสนำภัยพิบัติทุกชนิดมาสู่ชาว อียิปต์ รวมถึงการเปลี่ยนน้ำให้เป็นเลือด เพราะฟาโรห์ไม่ยอมปล่อย ประชากรของพระเจ้าให้เป็นไท (อพยพ 7)

ผู้ที่พยายามทําลายพระคัมภีร์จะถูกไฟที่ออกมาจากปากของ พวกเขาเผาผลาญเสีย พระเจ้าตรัสว่า “เพราะพวกเขากล่าวถ้อยคำ เหล่านี้ นี่แน่ะ เราจะทำถ้อยคำของเราที่อยู่ในปากของเจ้าให้เป็นไฟ และประชาชนนี้เป็นฟืน และไฟนั้นจะเผาผลาญเขาเสีย” (เยเรมีย์ 5:14) พระวจนะของพระเจ้าประกาศการพิพากษาแก่ทุกคนที่ปฏิเสธพระ วจนะนั้น พระวจนะของพระองค์เป็นเหมือนไฟที่อยู่ในปาก

พระเยซูประกาศใน ยอห์น 5:39 ว่า พระคัมภีร์พันธสัญญาเดิม เป็นพยานถึงพระองค์ พระองค์ยังตรัสอีกด้วยว่าข่าวประเสริฐจะได้รับ การประกาศให้เป็น “คำพยาน” แก่คนทั้งโลก (มัทธิว 24:14) พระคัมภีร์ พันธสัญญาใหม่และพันธสัญญาเดิมเป็นรากฐานของพยานนั้น คำว่า “พยาน” ที่มาจากรากศัพท์เดียวกัน (martys) ในสองข้อนี้ก็ปรากฏใน วิวรณ์ 11:3

พยานทั้งสองนี้คือใคร เมื่อคำนึงถึงประเด็นในข้อพระคัมภีร์ทั้ง สองนี้และลักษณะที่ให้ไว้ใน วิวรณ์ 11 เราอาจสรุปได้ว่า พยานทั้งสองนี้ เป็นพระคัมภีร์พันธสัญญาเดิมและพันธสัญญาใหม่ซึ่งแบ่งปันแสงสว่าง และความจริงของพระเจ้าสู่โลกนี้

`คริสเตียนจํานวนมากในทุกวันนี้มักมองข้ามพระคัมภีร์ พันธสัญญาเดิม โดยมองว่าไม่เกี่ยวข้องและไม่จำเป็นเพราะเรามี พระคัมภีร์พันธสัญญาใหม่แล้ว เหตุใดความเชื่อเช่นนี้จึงผิดมหันต์`