---
title:  ศึกษาเพิ่มเติม
date:   07/06/2024
---

หนังสือตีพิมพ์ล่าสุดของ ลี สโตรเบล ชื่อ The Case for Heaven มีพื้นฐานของแนวคิดที่ว่า เมื่อตายแล้ว คนตายยังคงมีชีวิต อยู่ในสภาพของการดำรงอยู่อย่างมีสติ โดยมี “ประสบการณ์ใกล้ตาย (NDEs) เป็นส่วนหนึ่งของการ “พิสูจน์” ตัวอย่างประการหนึ่งคือ “เด็กหญิงคนหนึ่งมีประสบการณ์ใกล้ตายในช่วงที่เข้ารับการผ่าตัดหัวใจ เธอบอกว่าได้พบกับพี่ชายของเธอในชีวิตหลังความตาย ซึ่งทำให้เธอ ประหลาดใจ เพราะเธอไม่มีพี่ชาย ต่อมาเมื่อเธอหายดีและบอกเรื่องนี้ แก่พ่อของเธอ พ่อได้เปิดเผยกับเธอเป็นครั้งแรกว่า จริง ๆ แล้ว เธอมี พี่ชายคนหนึ่ง แต่เขาเสียชีวิตไปก่อนที่เธอจะเกิดแล้ว” (Lee Strobel, The Case for Heaven [Grand Rapids, Ml: Zondervan Books, 2021], p. 69) อย่างไรก็ตาม สโตรเบลพบว่าเป็นเรื่องท้าทายที่จะผสานแนวคิด เรื่องชีวิตหลังความตายกับคำสอนที่ชัดเจนของพระคัมภีร์ที่ว่า คริส เตียนจะได้รับรางวัลสุดท้ายเมื่อพระคริสต์เสด็จกลับมาเท่านั้น

เราได้รับการเตือนว่า “คนมากมายจะต้องเผชิญหน้ากับวิญญาณ ของปีศาจที่มาในร่างของญาติหรือมิตรสหายที่เขารักและประกาศคำ สอนเทียมเท็จที่อันตรายที่สุด ผู้มาเยือนเหล่านี้จะดึงดูดความเห็นอก เห็นใจที่อ่อนไหวที่สุดของเราและจะทำการอัศจรรย์เพื่อยืนยันคำ อวดอ้างของมัน เราจะต้องเตรียมตัวให้พร้อมเพื่อต่อต้านสิ่งเหล่านี้ด้วย ความจริงในพระคัมภีร์ที่ว่า คนตายไม่รู้อะไรเลยและผู้ที่มาปรากฏ เช่นนั้นเป็นวิญญาณของมาร

“สิ่งที่อยู่ตรงหน้าเราคือ “ช่วงเวลาแห่งการทดลอง ซึ่งจะมาถึงคน ทั่วทั้งโลกเพื่อจะทดลองคนทั้งหลายที่อยู่ในโลก” วิวรณ์ 3:10 ทุกคนที่ ไม่ได้วางความเชื่อของเขาอย่างมั่นคงในพระคำของพระเจ้าจะถูกหลอก และพ่ายแพ้ ซาตานทำงานด้วย “อุบายชั่วทุกอย่าง” เพื่อควบคุมบุตร ทั้งหลายของมนุษย์ และการหลอกลวงของมันจะเพิ่มขึ้นอย่างต่อเนื่อง แต่มันจะบรรลุเป้าหมายของมันได้ก็ต่อเมื่อมนุษย์ยอมจำนนต่อการ ทดลองของมันด้วยความสมัครใจเท่านั้น บรรดาผู้ที่แสวงหาความจริง ด้วยความจริงใจและบากบั่นที่จะชำระจิตวิญญาณของพวกเขาด้วยการ เชื่อฟัง ลงมือทำสิ่งที่พวกเขาสามารถทำได้เพื่อเตรียมตัวให้พร้อม สำหรับความขัดแย้งเช่นนี้แล้ว พวกเขาจะพบแนวป้องกันที่มั่นคงใน พระเจ้าแห่งความจริง พระผู้ช่วยให้รอดทรงสัญญาว่า “เพราะว่าเจ้าถือ รักษาคำของเราคือมีความทรหดอดทน เราจะเฝ้ารักษาเจ้า” พระองค์จะ ทรงส่งทูตสวรรค์ทุกองค์ออกจากสวรรค์ในไม่ช้าเพื่อไปปกป้อง ประชากรของพระองค์มากกว่าที่จะทรงปล่อยจิตวิญญาณเพียงดวง เดียวที่วางใจในพระองค์ต้องพ่ายแพ้แก่ซาตาน” (เอลเลน จี. ไว้ท์, สงครามประวัติศาสตร์, หน้า 560)

**คําถามเพื่อการอภิปราย**:

`ซาตานใช้อะไรบ้างเพื่อโน้มน้าวจิตใจให้เราเชื่อในเรื่องของ วิญญาณ สื่อต่าง ๆ มีบทบาทอย่างไร`

`คุณจะแบ่งปันความเชื่อของคุณกับเพื่อนที่เพิ่งสูญเสียคนรัก ไปและเชื่อว่าเขาอยู่บนสวรรค์อย่างไร อะไรที่ควรพูด และ อะไรที่ไม่ควรพูด`