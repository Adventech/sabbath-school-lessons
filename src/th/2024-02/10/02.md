---
title:  ผลร้ายแรงของลัทธิวิญญาณนิยม
date:   02/06/2024
---

ตำานานที่เล่าว่าความตายเป็นเพียงการเข้าสู่ระยะใหม่ของชีวิต นั้นมีพื้นฐานมาจากแนวคิดเรื่องความเป็นอมตะของวิญญาณ แนวคิด ของคนนอกรีตนี้แทรกซึมเข้าสู่คริสตจักรตั้งแต่ต้น และทำให้คริสตจักร หันเหออกจากรากฐานในพระคัมภีร์ ที่เป็นเช่นนี้ก็เพื่อให้ความเชื่อของ คริสตจักรเป็นที่เข้าใจได้อย่างกว้างขวางในโลกของชาวโรมัน “ทฤษฎี เรื่องวิญญาณอมตะเป็นหลักคำสอนเทียมเท็จหนึ่งของโรมที่หยิบยืมมา จากลัทธินอกศาสนา และผสมผสานเข้าไปในศาสนาของชาวคริสเตียน” (เอลเลน จี. ไว้ท์, สงครามประวัติศาสตร์, หน้า 549)

> <p></p>
> “อย่ากลัวผู้ที่ฆ่าได้แต่กาย แต่ไม่สามารถฆ่าจิตวิญญาณ แต่จงกลัวพระองค์ผู้ทรงสามารถทําลายทั้งจิตวิญญาณและกาย ในนรกได้” (มัทธิว 10:28)

`พระคัมภีร์นี้เพียงข้อเดียวบอกเราถึง ความเป็นอมตะของจิตวิญญาณอย่างไร`

องค์พระผู้เป็นเจ้าทรงห้ามประชากรของพระองค์ไม่ให้เข้าไปยุ่ง เกี่ยวกับไสยศาสตร์ทุกรูปแบบ พวกเขาจะต้องไม่ “เป็นหมอผี เป็นคน ทรง เป็นพ่อมด แม่มด หรือเป็นหมอพราย” (เฉลยธรรมบัญญัติ 18:11) บุคคลเช่นนี้จะต้องถูกขว้างด้วยหินจนตาย (เลวีนิติ 20:27) การลงโทษ ดูเหมือนจะรุนแรงอย่างไม่น่าเชื่อ แต่กำหนดไว้เพื่อปกป้องชาว อิสราเอลจากการบูชาเทพเจ้าเทียมเท็จ

ไสยศาสตร์นั้นเป็นปีศาจ มันล่อลวงผู้คนให้บูชาสิ่งเทียมเท็จและ เสแสร้งความสัมพันธ์ที่แท้จริงกับพระเจ้า แต่มันไม่สามารถสนองความ ต้องการที่ลึกภายในจิตใจได้ ลัทธิทรงวิญญาณเป็นหัวใจหลักของ แผนการของซาตานที่จะยึดครองโลก แต่ด้วยพระคุณและฤทธิ์อำนาจ ของพระเยซู พระองค์ทรงปล่อยเชลยให้เป็นอิสระจากโซ่ตรวนแห่ง ความชั่วร้ายที่พันธนาการพวกเขาไว้

`อ่าน ปัญญาจารย์ 9:5; โยบ 7:7-9; และอิสยาห์ 8:19, 20 ข้อ พระคัมภีร์เหล่านี้สอนเราเกี่ยวกับความตายและการติดต่อสื่อสาร กับคนตายอย่างไร`

ความเชื่อที่กล่าวว่าคนตายไปสวรรค์ทันทีเมื่อตายแล้ว แม้จะไม่ ตรงตามหลักพระคัมภีร์ แต่ความเชื่อนี้ก็มีมายาวนานและเหนียวแน่น มากจนยากที่จะปล่อยไป เช่น ความเชื่อของผู้ที่รักษาวันอาทิตย์ ผู้คน ใช้ข้อพระคัมภีร์สองสามข้อโดยตีความนอกบริบทเพื่อพยายามพิสูจน์ ความเชื่อของตน แต่คำสอนเทียมเท็จนี้ทำให้พวกเขาไม่มีสิ่งป้องกัน การหลอกลวงที่ซาตานใช้โจมตีพวกเขา โดยเฉพาะในช่วงวิกฤติของยุค สุดท้าย

`คุณเคยมีประสบการณ์ในการอธิบายสภาพของความตาย ให้กับเพื่อนคริสเตียนคณะอื่นฟังหรือไม่ อย่างไร อธิบายวิธีที่คุณ ใช้ได้อย่างมีประสิทธิภาพ`