---
title:  ความตายในพันธสัญญาใหม่
date:   04/06/2024
---

`อ่าน ยอห์น 11:11-14, 21-25; 2 ทิโมธี 1:10 1 โครินธ์ 15:51-54; และ 1 เธสะโลนิกา 4:15-17 เปรียบเทียบเรื่องความตายของ ผู้เขียนพันธสัญญาใหม่กับของพันธสัญญาเดิม`

ทั้งพระคัมภีร์พันธสัญญาใหม่และพันธสัญญาเดิมใช้สัญลักษณ์ แทนความตายว่าการนอนหลับ คำว่า “หลับ” ใช้สำหรับความตายอย่าง น้อย 53 ครั้งในพระคัมภีร์ ผู้เขียนเห็นพ้องกันว่า ไม่มีจิตวิญญาณที่ออก จากร่างกายหลังความตายทันทีและยังดำรงอยู่อย่างมีสติ

สิ่งที่พระคัมภีร์พันธสัญญาใหม่เพิ่มมิติให้กว้างขึ้นดังที่พันธ สัญญาเดิมได้บอกเป็นนัยไว้ก่อนแล้วคือ การฟื้นขึ้นจากความตายด้วย สง่าราศีเมื่อพระคริสต์เสด็จกลับมา

ข่าวประเสริฐเน้นว่า ชีวิตนิรันดร์มีอยู่ในพระคริสต์เท่านั้น ปีศาจ ทุกตัวในนรกไม่อาจปล้นเอาความเชื่อมั่นในชีวิตนิรันดร์ของผู้เชื่อได้ พระคริสต์ทรงพิชิตความตายบนไม้กางเขน หลุมศพไม่อาจยึดเหยื่อไว้ ได้อีกต่อไป การฟื้นคืนพระชนม์ของพระคริสต์เป็นการรับประกันว่า วัน หนึ่งเมื่อพระองค์เสด็จกลับมาผู้เชื่อทุกคนจะฟื้นขึ้นจากความตาย พิจารณาข้อความของเปาโล “เพราะว่าถ้าคนตายไม่ถูกทำให้ เป็นขึ้นมา พระคริสต์ก็ไม่ได้ทรงถูกทำให้เป็นขึ้นมา และถ้าพระคริสต์ ไม่ได้ทรงถูกทําให้เป็นขึ้นมา ความเชื่อของพวกท่านก็ไร้ประโยชน์ ท่าน ก็ยังคงอยู่ในบาปของตน และถ้าอย่างนั้นคนทั้งหลายที่ล่วงหลับในพระ คริสต์ก็พินาศไปด้วย” (1 โครินธ์ 15:16-18) พระคัมภีร์ข้อนี้จะให้ความ กระจ่างได้อย่างไร หากเราเชื่อว่าคนที่ตายแล้วจะขึ้นไปอยู่บนสวรรค์อัน ผาสุก เปาโลหมายความว่าอย่างไรเมื่อเขียนว่า พวกเขา “พินาศ” ถ้า หากว่าคนเหล่านั้นอยู่บนสวรรค์แล้ว

ในทางกลับกัน ประเด็นทั้งหมดของเปาโลคือ การฟื้นคืนพระชนม์ของ พระคริสต์เป็นรากฐานของการฟื้นขึ้นจากความตายของเรา และหาก ปราศจากการฟื้นคืนพระชนม์แล้ว “ความเชื่อของพวกท่านก็ได้ ประโยชน์ ท่านก็ยังคงอยู่ในบาปของตน” และคนตายก็จะยังคงพินาศ อยู่ในดิน

ข้อพระคัมภีร์เหล่านี้เข้ากันได้ดีกับข้อพระคัมภีร์อื่น ๆ ที่ เกี่ยวกับความหวังที่เรามีในการฟื้นขึ้นจากความตายเมื่อพระเยซูเสด็จ กลับมา เมื่อเราจะได้รับ “เข้าในมรดก ซึ่งไม่เสื่อมสลายและไร้มลทิน และไม่ร่วงโรย ซึ่งได้เก็บรักษาไว้ในสวรรค์แล้วเพื่อพวกท่าน” (1 เปโตร 1:4) อย่างไรก็ตาม หากคนตายอยู่บนสวรรค์แล้ว ทำไมเปโตรถึงพูดว่า มรดก “ได้เก็บรักษาไว้ในสวรรค์” เพื่อเรา เป็นที่แน่ชัดว่า ผู้เชื่อในพระ คัมภีร์พันธสัญญาใหม่ต่างตั้งตาคอยการเสด็จมาของพระคริสต์และการ ฟื้นคืนชีพของผู้ที่ตายแล้ว และความหวังนี้ดลใจพวกเขาให้สัตย์ซื่อต่อ ปัญหาการทดลองของชีวิต

`เหตุใดการฟื้นขึ้นจากความตายจึงเป็นความหวังสําหรับ ความเชื่อของคริสเตียน หากเรามีกางเขนแต่ไม่มีการฟื้นคืนชีพ จะเป็นอย่างไร เราจะมีความหวังอะไร ดังนั้นแล้ว เหตุใดการฟื้น ขึ้นจากความตายจึงเป็นส่วนสำคัญในความเชื่อของเรา`