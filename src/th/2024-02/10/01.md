---
title:  ลัทธิวิญญาณนิยมถูกเปิดเผย
date:   01/06/2024
---

### อ่านข้อพระคัมภีร์สำหรับบทเรียนสัปดาห์นี้
มัทธิว 10:28; ปัญญาจารย์ 9:5; อิสยาห์ 8:19, 20; ยอห์น 11:11-14, 21-25; 1 เธสะโลนิกา 4:16, 17; วิวรณ์ 16:13, 14; มัทธิว 24:23-27; 2 เธสะโลนิกา 2:9-12

> <p>ข้อควรจํา</p>
> “คือว่าองค์พระผู้เป็นเจ้าจะเสด็จมาจากสวรรค์ด้วย พระดำรัสสั่ง ด้วยเสียงเรียกของหัวหน้าทูตสวรรค์ และด้วยเสียงแตรของพระเจ้า และทุกคนที่ตายแล้ว ในพระคริสต์จะเป็นขึ้นมาก่อน หลังจากนั้นพระเจ้า จะทรงรับพวกเราซึ่งยังมีชีวิตอยู่ขึ้นไปในเมฆพร้อม กับคนเหล่านั้น และจะได้พบองค์พระผู้เป็นเจ้าในฟ้า อากาศ อย่างนั้นแหละ เราก็จะอยู่กับองค์พระผู้เป็น เจ้าเป็นนิตย์” (1 เธสะโลนิกา 4:16, 17)

หลายศตวรรษที่ผ่านมามีการกล่าวขานถึงเรื่องราวมากมายของ ประสบการณ์ใกล้ตาย (NDEs) คือการที่ผู้คนเสียชีวิตไปแล้ว แต่ฟื้นคืน ชีพกลับมาพร้อมกับเล่าเรื่องราวอย่างน่าเหลือเชื่อเกี่ยวกับสิ่งที่พวกเขา ได้เห็นและได้ยินขณะที่ “ตาย” อยู่ หลายพันเรื่องราวได้รับการบันทึกไว้ และศึกษา หลายล้านคนทั่วโลกรวมทั้งในโลกคริสเตียน เชื่อว่าเรื่องราว เหล่านี้เป็นข้อพิสูจน์ว่า คนตายไม่ได้ตายจริง ๆ ความเชื่อพื้นฐานของ ลัทธิทรงวิญญาณนี้เป็นการหลอกลวงที่แพร่หลายและมีประสิทธิภาพ ที่สุดประการหนึ่งของซาตาน

ในความเป็นจริง ลัทธิทรงวิญญาณมีจุดเริ่มต้นในสวนเอเดนจาก การที่งูโกหกอาดัมและเอวา “พวกเจ้าจะไม่ตายแน่” (ปฐมกาล 3:4) ลัทธิ นี้มีรูปแบบต่าง ๆ มากมายตลอดประวัติศาสตร์ที่ผ่านมา ต่างตั้งอยู่บน รากฐานที่ว่า ชีวิตยังคงดำเนินต่อไปหลังความตาย แนวคิดนี้ยังเคยเป็น รากฐานของขบวนการทางศาสนาจอมปลอมที่ยิ่งใหญ่ที่สุดของศตวรรษ ที่ 19 โดยมีพี่น้องสาวครอบครัวฟ็อกซ์อ้างว่า พวกเขาสามารถถามดวง วิญญาณของคนตายและได้รับคำตอบ ซึ่งต่อมาพวกเขายอมรับว่านี่เป็น เรื่องหลอกลวง

ในความขัดแย้งครั้งสุดท้ายของโลก ซาตานจะหลอกลวงผู้คน นับล้านผ่านปรากฏการณ์เกี่ยวกับวิญญาณ พระธรรมวิวรณ์ระบุว่านี้ เป็นวิธีหนึ่งที่ซาตานพยายามควบคุมโลกให้อยู่ภายใต้มัน จุดมุ่งหมายของบทเรียนนี้ก็เพื่อแสดงให้เห็นว่า สิ่งเดียวที่จะปกป้องเรา จากการหลอกลวงของซาตานในยุคสุดท้ายได้คือความสัมพันธ์ส่วนตัว ของเรากับพระคริสต์และมีรากฐานอันมั่นคงในหลักคำสอนของพระ คัมภีร์ หลักคำสอนเหล่านี้รวมถึงเรื่องของความตาย เราต้องมั่นคงในคำ สอนไม่ว่าตาหรือหูหรือใจของเราพยายามบอกอะไรแก่เราก็ตาม