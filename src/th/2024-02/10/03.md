---
title:  ความตายในพันธสัญญาเดิม
date:   03/06/2024
---

`อ่าน สดุดี 6:5; สดุดี 115:17, 1 พงศ์กษัตริย์ 2:10, 1 พงศ์ กษัตริย์ 11:43; และ 1 พงศ์กษัตริย์ 14:20 ข้อพระคัมภีร์เหล่านี้สอน เรื่องสภาพของความตายอย่างไร`

พระคัมภีร์พันธสัญญาเดิมไม่ได้สอนเรื่องการผิดศีลธรรมของจิต วิญญาณ ทั้งไม่ได้สอนว่า ผู้ที่ชื่อสัตย์เมื่อตายแล้ว จะทะยานไปสู่สวรรค์ อันแสนสุขชั่วนิรันดร์ หรือผู้ไม่สัตย์ซื่อหลังความตายจะตกลงสู่นรกที่ซึ่ง พวกเขาจะมอดไหม้ชั่วนิรันดร์ แต่พระคัมภีร์สอนว่าความตายเป็นการ นอนหลับ พระธรรมพงศ์กษัตริย์ใช้สำนวนที่ว่า “ล่วงหลับไปอยู่กับ บรรพบุรุษ” เพื่อบรรยายถึงการตายของบรรพชน พระธรรมสดุดีเรียก ความตายว่า “หลับอยู่ในความตาย” (สดุดี 13:3 เทียบกับ สดุดี 90:5) โยบพูดถึงความตายว่าเป็นการไม่ตื่นจากการนอนหลับ (โยบ 14:12) ผู้ประพันธ์สดุดีกล่าวเสริมอีกว่า "ส่วนข้าพระองค์นั้น จะเฝ้าดูพระพักตร์ ของพระองค์ในความชอบธรรม เมื่อข้าพระองค์ตื่นขึ้น ข้าพระองค์จะอิ่ม เอมใจด้วยพระลักษณะของพระองค์” (สดุดี 17:15)

เมื่อกองทัพอัสซีเรียพ่ายแพ้และถูกทำลาย นายทหารที่ตายไป ถูกเรียกว่า “ล่วงลับไป” (สดุดี 76:6) แนวคิดเรื่องคนตายที่วิญญาณออก จากร่างกายลอยวนเวียนไปมาเพื่อสื่อสารกับคนที่ยังมีชีวิตอยู่ไม่ใช่ แนวคิดตามหลักพระคัมภีร์ แต่เป็นตามหลักของลัทธินอกรีตอย่าง แท้จริง

การไม่เข้าใจความจริงในเรื่องของความตายทำให้เราถูกซาตาน หลอกลวง “คนมากมายจะต้องเผชิญหน้ากับวิญญาณของปีศาจที่มาใน ร่างของญาติหรือมิตรสหายที่เขารักและประกาศคำสอนเทียมเท็จที่ อันตรายที่สุด ผู้มาเยือนเหล่านี้จะดึงดูดความเห็นอกเห็นใจที่อ่อนไหว ที่สุดของเราและจะทำการอัศจรรย์เพื่อยืนยันคำอวดอ้างของมัน เรา จะต้องเตรียมตัวให้พร้อมเพื่อต่อต้านสิ่งเหล่านี้ด้วยความจริงในพระ คัมภีร์ที่ว่า คนตายไม่รู้อะไรเลยและผู้ที่มาปรากฏเช่นนั้นเป็นวิญญาณ ของมาร” (เอลเลน จี. ไว้ท์, สงครามประวัติศาสตร์, หน้า 560)

`อ่าน ดาเนียล 12:2 และโยบ 19:25, 26 สภาพของความตาย มีองค์ประกอบอะไรบ้าง`

ความตายคือการนอนหลับไปจนถึงการฟื้นคืนชีพ ไม่มีวิญญาณ ที่ออกจากร่างกายวนเวียนไปมาเพื่อสื่อสารกับคนที่มีชีวิต แม้ว่าลัทธิ นอกรีตจะเชื่อในโลกของวิญญาณ แต่ชาวอิสราเอลก็เข้าใจว่าความตาย คือการนอนหลับจนถึงวันแห่งการฟื้นคืนชีพ

แม้ว่าเราจะอาลัยผู้ที่ตายไปแล้ว ให้เราคิดแบบนี้กับผู้ที่ตายใน พระคริสต์ กล่าวคือ พวกเขาหลับตาลงในความตาย ไม่ว่าจะต้องรอ นานแค่ไหนจนกว่าพระเยซูจะเสด็จกลับมา แต่สิ่งถัดไปที่พวกเขารู้คือ การเสด็จมาครั้งที่สอง ความคิดแรกที่พวกเขาอาจจะมีเมื่อฟื้นขึ้นมาคือ ว้าว! จริง ๆ แล้วพระเยซูก็เสด็จกลับมาอย่างรวดเร็วอยู่นะ