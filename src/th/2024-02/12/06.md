---
title:  เสียงร้องอันดัง
date:   20/06/2024
---

`อ่าน วิวรณ์ 18:1-4; ฮาบากุก 2:14; และมัทธิว 24:14 พระ ราชกิจของพระเจ้าบนโลกนี้จะสำเร็จอย่างไร`

ทูตสวรรค์องค์ที่ประกาศการล่มสลายของบาบิโลนมี “สิทธิ อำนาจยิ่งใหญ่” เช่นเดียวกับทูตสวรรค์ทั้งสามในวิวรณ์ 14 ทูตสวรรค์ องค์นี้หมายถึงผู้ประกาศข่าวสารที่เป็นมนุษย์ ทูตสวรรค์องค์นี้เผยพระ สิริของพระเจ้าให้เห็นอย่างเต็มเปี่ยมจนส่องสว่างไปทั่วโลก คำภาษา กรีกที่หมายถึงสิทธิอำนาจหรืออำนาจในพระคัมภีร์พันธสัญญาใหม่คือ exousia ซึ่งมักหมายถึงชัยชนะของพระคริสต์เหนือพวกภูตผีที่ ครอบครองและอำนาจแห่งนรก พระเยซูทรงใช้คำนี้ในพระกิตติคุณ มัทธิว ในขณะที่ทรงส่งสาวกของพระองค์ออกไป มัทธิว 10:1 พระเยซู ประทานสิทธิอำนาจแก่เหล่าสาวกเหนือพวกภูตผีที่ครอบครองและ อำนาจแห่งนรก พระองค์ทรงส่งพวกเขาออกไปพร้อมกับฤทธิ์อำนาจ ของพระเจ้าเพื่อให้ได้ชัยชนะในการต่อสู้ระหว่างความดีและความชั่ว มัทธิว 28 พระองค์ทรงส่งพวกเขาออกไปอีกครั้งพร้อมกับ “สิทธิอำนาจ ทั้งหมดในสวรรค์... ในแผ่นดินโลก” เพื่อ “นำชนทุกชาติมาเป็นสาวก ของเรา” (มัทธิว 28:18, 19)

คริสตจักรในพระคัมภีร์พันธสัญญาใหม่เปี่ยมด้วยอำนาจของ พระวิญญาณบริสุทธิ์ ออกไปด้วยสิทธิอ้านาจของพระคริสต์ผู้ทรงพระ ชนม์ ผู้ทรงมีชัยชนะเหนือพวกภูตผีที่ครอบครองและอำนาจแห่งนรก ด้วยชีวิตและการสิ้นพระชนม์ของพระองค์ คริสตจักรเหล่านั้นทำให้โลก สว่างไสวด้วยพระสิริของพระเจ้า ภายในไม่กี่ปี เหล่าสาวกได้ประกาศ ข่าวประเสริฐไปทั่วโลกที่รู้จักกันในขณะนั้น (โคโลสี 1:23)

ในวาระสุดท้าย พระวิญญาณบริสุทธิ์จะหลั่งลงมาด้วยฤทธิ์ อำนาจที่ไม่เคยมีมาก่อน และข่าวประเสริฐจะประกาศออกไปอย่าง รวดเร็วจนถึงที่สุดปลายแผ่นดินโลก หลายพันคนจะกลับใจใหม่ภายใน หนึ่งวัน พระคุณของพระเจ้าและความจริงจะส่งผลไปทั่วโลก ด้วยวิธีนี้ โลกก็จะได้รับการเตือน ข่าวประเสริฐและความหวังจะถูกเผยแพร่ ออกไปทั่วโลก

"พระราชกิจยิ่งใหญ่ของการประกาศข่าวประเสริฐจะไม่ปิดฉาก ลงด้วยการสำแดงอำนาจของพระเจ้าที่น้อยไปกว่าในสมัยของการ เริ่มต้นพระราชกิจการประกาศ คำพยากรณ์เรื่องการหลั่งของฝนต้นฤดู ได้สำเร็จลงเมื่อเริ่มประกาศข่าวประเสริฐฉันใด ความสำเร็จนี้ก็จะเป็น จริงอีกครั้งเมื่อฝนชุกปลายฤดูหลั่งลงมาในช่วงสุดท้ายของงานการ ประกาศฉันนั้น...

“บรรดาผู้รับใช้ของพระเจ้าที่มีใบหน้าอิ่มเอิบด้วยรัศมีและเจิดจ้า ด้วยการมอบถวายตัวอันศักดิ์สิทธิ์จะเร่งรีบจากที่หนึ่งไปยังอีกที่หนึ่ง เพื่อประกาศข่าวสารจากสวรรค์ ข่าว เตือนนี้จะถูกประกาศออกไปทั่ว โลกด้วยเสียงของคนจำนวนหลายพัน การอัศจรรย์จะเกิดขึ้น ผู้ป่วยจะ หายโรคและหมายสำคัญและการอัศจรรย์จะติดตามผู้เชื่อทั้งหลาย" (เอลเลน จี. ไว้ท์, สงครามประวัติศาสตร์, 611, 612)

`อะไรที่ขัดขวางการหลั่งลงมาของพระวิญญาณบริสุทธิ์ ฝน ปลายฤดู และเสียงร้องอันดัง ไม่ว่าบทบาทส่วนตัวของเราจะ เล็กน้อยเพียงใด เราจะมีบทบาทใดได้บ้างในการเปิดรับการหลั่ง ลงมาของพระวิญญาณบริสุทธิ์`