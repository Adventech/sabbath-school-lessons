---
title:  ฝนต้นฤดูและปลายฤดู
date:   19/06/2024
---

`อ่าน โยเอล 2:21-24 และกิจการ 2:1-4, 41-47 คำพยากรณ์ อะไรเกิดขึ้นจริงในศตวรรษแรก และส่งผลอย่างไรบ้าง`

การหลั่งลงมาของพระวิญญาณบริสุทธิ์ในวันเพ็นเทคอสต์ถือ เป็นการเริ่มต้นคริสตจักรของคริสเตียนอย่างทรงพลัง มีคนกลับใจใหม่ สามพันคนภายในหนึ่งวัน พระธรรมกิจการบันทึกการอัศจรรย์เกี่ยวกับ พระคุณแห่งการเปลี่ยนแปลงของพระเจ้าครั้งแล้วครั้งเล่า “แต่คน จำนวนมากที่ฟังคำสอนนั้นก็เชื่อ จำนวนผู้ชายจึงเพิ่มขึ้นจนนับได้ ประมาณห้าพันคน” (กิจการ 4:4) มีผู้เชื่อเพียง 120 คนมารวมตัวกัน เพื่ออธิษฐาน แต่การอธิษฐานนั้นก่อให้เกิดความแตกต่างอย่างมากมาย จำนวนผู้เชื่อเพิ่มขึ้นหลายพันคนอย่างรวดเร็วในคริสตจักร แม้แต่ “พวก ปุโรหิตจำนวนมากก็มาเชื่อถือ” (กิจการ 6:7) เมื่อเหล่าสาวกถูกกดขี่ข่ม เหงอย่างรุนแรงในกรุงเยรูซาเล็ม พวกเขา “ที่กระจัดกระจายไปก็เที่ยว ประกาศพระวจนะนั้น” (กิจการ 8:4) ได้มีการสร้างคริสตจักรขึ้นทั่ว แคว้นยูเดีย สะมาเรีย และกาลิลี (ดูใน กิจการ 9:31) หลังจากที่อัค สาวกเปาโลกลับใจใหม่ เขาได้ออกไปประกาศพระคริสต์ทั่วแถบทะเล เมดิเตอร์เรเนียน ชาวยิวบางคนในเธสะโลนิกาที่ต่อต้านข่าวประเสริฐ กล่าวอย่างน่าอัศจรรย์ใจว่า “พวกที่ก่อความวุ่นวายทั่วโลกก็มาที่นี่ด้วย” (กิจการ 17:6) ด้วยอำนาจของพระวิญญาณบริสุทธิ์ เหล่าสาวกจึงเข้าถึง โลกที่รู้จักในสมัยนั้นได้ค่อนข้างรวดเร็ว คำพยากรณ์ของโยเอลเรื่องฝน ต้นฤดูสําเร็จในวันเพ็นเทคอสต์ แต่ฝนปลายฤดูจะตกลงมาด้วยพลังที่ มากกว่าเพื่อเตรียมตัวแก่การเก็บเกี่ยวครั้งสุดท้ายของโลก

`อ่าน เศคาริยาห์ 4:6; เศคาริยาห์ 10:1; โฮเชยา 6:3; และยา กอบ 5:7, 8 งานของพระเจ้าบนโลกนี้จะสำเร็จอย่างไร`

คำว่าฝน “ต้นฤดู” และ “ปลายฤดู” นำมาจากวงจรการเก็บเกี่ยว ของชาวอิสราเอล ฝนต้นฤดูตกในฤดูใบไม้ร่วงของปีเพื่อให้เมล็ดได้งอก งาม ฝนปลายฤดูตกในฤดูใบไม้ผลิของปีเพื่อให้ผลสุกพร้อมต่อการเก็บ เกี่ยว... สิ่งนี้เป็นการบรรยายถึงการทํางานของพระวิญญาณบริสุทธิ์ใน การประกาศข่าวประเสริฐ “ผลที่จะเกิดขึ้นมีลักษณะคล้ายคลึงกับสิ่งที่ เคยเกิดขึ้นในวันเพ็นเทคอสต์ ดั่ง “ฝนต้นฤดู” ที่หลั่งพระวิญญาณ บริสุทธิ์เมื่อเริ่มต้นการประกาศข่าวประเสริฐเพื่อทำให้เมล็ดที่มีค่านั้น งอกออกมาฉันใด “ฝนชุกปลายฤดู” จะทรงโปรดประทานให้ในช่วงท้าย เพื่อเก็บเกี่ยวผลที่กําลังสุกฉันนั้น พระราชกิจยิ่งใหญ่ของการประกาศ ข่าวประเสริฐจะไม่ปิดฉากลงด้วยการสำแดงอำนาจของพระเจ้าที่น้อย ไปกว่าในสมัยของการเริ่มต้นพระราชกิจการประกาศ คำพยากรณ์เรื่อง การหลั่งของฝนต้นฤดูได้สําเร็จลงเมื่อเริ่มประกาศข่าวประเสริฐฉันใด ความสำเร็จนี้ก็จะเป็นจริงอีกครั้งเมื่อฝนชุกปลายฤดูหลั่งลงมาในช่วง สุดท้ายของงานการประกาศฉันนั้น” (เอลเลน จี. ไว้ท์, สงคราม ประวัติศาสตร์, หน้า 611, 612)