---
title:  เหตุการณ์สุดท้ายของโลก
date:   15/06/2024
---

### อ่านข้อพระคัมภีร์สำหรับบทเรียนสัปดาห์นี้
ยอห์น 8:32; เอเสเคียล 20:12, 20; วิวรณ์ 7:1, 2; วิวรณ์ 14:1; โยเอล 2:21-24; โฮเชยา 6:3; ยากอบ 5:7, 8: วิวรณ์ 18:1-4

> <p>ข้อควรจํา</p>
> “จงซื้อความจริงและอย่าขายไปเสีย จงซื้อปัญญา คําสั่งสอน และความรอบรู้" (สุภาษิต 23:23)

สมมติว่าคุณมีลูกสาววัยรุ่นคนหนึ่งกำลังขับรถกลับบ้านจาก วิทยาลัยในช่วงปิดเทอมฤดูร้อน ขณะที่คุณกำลังรอเธอมาถึง คุณก็คอย ติดตามรายงานสภาพอากาศอย่างใจจดใจจ่อ คุณเริ่มกังวลเมื่อสภาพ อากาศเลวร้ายลงอย่างรวดเร็ว เมฆฝนแบบพายุปรากฏขึ้นที่ขอบฟ้า ลมพัดอย่างแรง ท้องฟ้าเปิดออกและฝนก็กระหน่ำลงมา ต้นไม้ถูกลม พัดหักล้มลงมา ไม่นานถนนสายหลักที่เป็นทางกลับบ้านก็ผ่านไม่ได้ จากนั้นคุณก็ได้ยินเพื่อนบ้านคนหนึ่งพูดว่า มีถนนสายที่สองที่สามารถ ผ่านได้ รถยนต์สามารถขับหลบกิ่งก้านของต้นไม้ที่ร่วงหล่นลงมาได้ แม้ว่าการสื่อสารจะเป็นเรื่องยาก แต่คุณก็สามารถส่งข้อความไปถึงลูก สาวของคุณได้ โดยคุณให้รายละเอียดถึงวิธีที่เธอจะกลับมาถึงบ้านได้ อย่างปลอดภัย

เหนือสิ่งอื่นใด พระเยซูทรงต้องการพาเรากลับบ้านแม้จะต้องฝ่า ฟันพายุแห่งชีวิตที่โหมกระหน่ำลงมา นางเอลเลน จี. ไว้ท์, เขียนว่า “พายุกำลังมาด้วยความเดือดดาลอย่างไม่หยุดยั้ง เราพร้อมที่จะเผชิญ แล้วหรือยัง” (คำพยานสำหรับคริสตจักร, บทที่ 8, หน้า 315) พระประสงค์ในชีวิตของพระคริสต์ การสิ้นพระชนม์ การฟื้นคืนพระชนม์ และพระราชกิจในสถานบริสุทธิ์บนสวรรค์ให้ความมั่นใจแก่เราว่าจะกลับ บ้านได้ ข่าวสารในคำพยากรณ์ของดาเนียลและวิวรณ์เป็นคำแนะนำ น จากสวรรค์มีไว้โดยเฉพาะสำหรับคนในยุคสุดท้าย เพื่อช่วยเราให้ผ่าน พันพายุแห่งชีวิต เพื่อว่าวันหนึ่งเราจะได้รับรู้ถึงอ้อมกอดอันอบอุ่นของ พระผู้ช่วยให้รอดผู้เปี่ยมด้วยความรัก

จุดประสงค์ของบทเรียนในสัปดาห์นี้คือ การเปิดเผยถึงสิ่งที่คำ พยากรณ์กล่าวไว้เกี่ยวกับเหตุการณ์สุดท้าย และค้นพบพละกำลังของ พระคริสต์ที่จะช่วยนำพาเราให้ผ่านพ้นความขัดแย้งครั้งสุดท้ายและพา เรากลับบ้าน