---
title:  เรานมัสการผู้ใด
date:   18/06/2024
---

ความขัดแย้งครั้งยิ่งใหญ่เหนือการนมัสการในยุคสุดท้ายจะ แสดงออกให้เห็นอย่างน่าทึ่ง เราจะนมัสการพระผู้สร้าง หรือเราจะบูชา สัตว์ร้ายและรูปของมัน ไม่มีทางสายกลาง ทูตสวรรค์องค์ที่หนึ่งใน วิวรณ์ 14 ร้องขอให้ชายและหญิง “นมัสการพระองค์ผู้ทรงสร้างฟ้า สวรรค์ แผ่นดินโลก ทะเล และบ่อน้ำพุทั้งหลาย” (วิวรณ์ 14:7) เพื่อ สนับสนุนค่าวิงวอนของสวรรค์ ทูตสวรรค์องค์ที่สามเผยให้เห็นผลอัน เลวร้ายของการบูชาสัตว์ร้าย “คนนั้นจะต้องดื่มเหล้าองุ่นแห่งความกริ้ว ของพระเจ้าที่เทลงในถ้วยแห่งพระพิโรธของพระองค์โดยไม่เจือปนสิ่ง ได" (วิวรณ์ 14:10) ในทางตรงกันข้าม บรรดาผู้ที่นมัสการพระผู้สร้างถูก บรรยายว่าเป็นผู้ที่รักษา “พระบัญญัติของพระเจ้า และจงรักภักดีต่อ พระเยซู” (วิวรณ์ 14:12)

การทรงสร้างเป็นพื้นฐานของการนมัสการที่แท้จริง (วิวรณ์ 4:11) เนื่องจากพระเจ้าเป็น “ผู้ทรงสร้างทุกสิ่ง” (เอเฟซัส 3:9) ซาตาน เกลียดพระผู้สร้างและได้พยายามเปลี่ยนวันสะบาโตซึ่งเป็นอนุสรณ์แห่ง การทรงสร้าง โดยกระทำผ่านทางอำนาจฝ่ายโลก (ดาเนียล 7:25) ความ ขัดแย้งที่เกิดขึ้นเหนือพระบัญญัติของพระเจ้ามุ่งไปที่สิทธิอำนาจ หาก ซาตานสามารถกำจัดการนมัสการในวันสะบาโตได้ มันจะประกาศว่า สิทธิอ้านาจของมันยิ่งใหญ่กว่าสิทธิอ้านาจของพระเจ้า เพื่อให้มันบรรลุ เป้าหมายนี้ ซาตานจะพยายามโน้มน้าวหรือบังคับคนทั้งโลกให้ยอมรับ วันสะบาโตเทียมเท็จ

แม้ในขณะนี้จะดูว่าสิ่งเหล่านี้เป็นเรื่องยากที่จะเกิดขึ้นได้ แต่ดังที่ เราได้เห็นแล้วว่า โลกนี้กำลังเปลี่ยนแปลงไปอย่างรวดเร็ว วิกฤตการณ์ โควิด-19 แสดงให้เราเห็นชัดในชั่วข้ามคืนว่า โลกของเราสามารถ เปลี่ยนไปได้อย่างมาก แม้เราจะไม่แน่ใจถึงเหตุการณ์ที่แน่นอนที่จะ นำไปสู่เครื่องหมายของสัตว์ร้าย แต่ก็ไม่ยากเกินไปที่จะจิตนาการได้ โลกนี้ไม่มั่นคงอย่างมาก และด้วยเทคโนโลยีอันน่าทึ่งที่มีอยู่ในปัจจุบัน สิ่งที่พระคัมภีร์เตือนจะเกิดขึ้นได้อย่างรวดเร็วกว่าที่เราจะจินตนาการได้

`อ่าน วิวรณ์ 13:13-17 ผู้ที่ไม่รับเครื่องหมายของสัตว์ร้าย จะต้องเผชิญกับบทลงโทษอะไรบ้าง`

บรรดาผู้ที่สัตย์ซื่อต่อพระคริสต์ คือผู้ต่อต้านการติดตามสัตว์ร้าย และรูปของมัน จะต้องเผชิญกับบทลงโทษทางเศรษฐกิจและโทษถึงตาย มนุษยชาติยังคงเหมือนเดิมตามที่เคยเป็นมา กล่าวคือ มีการคอร์รัปชัน หิวโหยอำนาจ และความรุนแรง แม้เราจะยังไม่รู้แน่ชัดว่าเหตุการณ์ สุดท้ายจะคลี่คลายอย่างไร แต่ภาพของการกดขี่ข่มเหงในวาระสุดท้ายก็ ไม่ยากเกินจินตนาการ พระธรรมยอห์นกล่าวถึงเรื่องนี้ได้อย่างครบถ้วน แม้จะอยู่ในบริบทอื่น ยอห์นเขียนถึงพระเยซูว่า พระองค์ “ไม่จำเป็นที่ จะต้องมีใครมาเป็นพยานเรื่องมนุษย์ เพราะพระองค์เองทรงทราบว่า อะไรอยู่ในตัวมนุษย์" (ยอห์น 2:25)

`ลองไตร่ตรองถึงการคอร์รัปชันในโลกมนุษย์และความชั่ว ร้ายที่มนุษย์จะทําได้ แสดงให้เห็นว่าเหตุการณ์วาระสุดท้ายจะ เกิดขึ้นได้อย่างง่ายดายเพียงใด เหตุใดจึงเป็นเช่นนั้น ที่สําคัญ ยิ่งกว่านั้นคือ ความจริงอันน่าเศร้านี้สอนเราว่า เราควรปกป้อง จิตใจของเราเองอย่างไร`