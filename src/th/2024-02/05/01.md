---
title:  ความเชื่อต่อสู้กับทุกสิ่งที่ไม่ถูกต้อง
date:   27/04/2024
---

### อ่านข้อพระคัมภีร์สำหรับบทเรียนสัปดาห์นี้
สดุดี 119:162; ยอห์น 16:13-15; 2 เปโตร 1:20, 21; เอเฟซัส 2:8, 9; โรม 3:23, 24; โรม 6:15-18

> <p>ข้อควรจํา</p>
> “ข้าพระองค์ได้เก็บรักษาพระดำรัสของพระองค์ไว้ใน ใจ เพื่อข้าพระองค์จะไม่ทำบาปต่อพระองค์” (สดุดี 119:11)

นักปฏิรูปโปรเตสแตนต์มีบางสิ่งที่โลกในศตวรรษที่ 21 ต้องการ อย่างยิ่ง นั่นคือ จุดประสงค์ในการดำรงชีวิต หนังสือตัวตนที่ว่างเปล่า (The Empty Self) ของ ฟิลิป คุชแมน นักจิตวิทยาชาวอเมริกันชื่อดัง กล่าวถึงคนที่ใช้ชีวิตอย่างไร้จุดมุ่งหมาย ความเชื่อของพวกเขานั้นตื้น เขิน ไม่ค่อยมีอะไรสำคัญสำหรับพวกเขามากนัก และไม่มีสิ่งใดที่ควรค่า แก่การสละชีวิต ดังนั้น จึงเป็นการยากสำหรับพวกเขาในการค้นหา ความหมายที่แท้จริงของชีวิต

แต่นักปฏิรูปโปรเตสแตนต์ชาย หญิง และเด็ก ๆ แตกต่างจาก คนเหล่านั้นโดยสิ้นเชิง พวกเขามีเป้าหมายที่ควรค่าแก่การดำเนินชีวิต สิ่งที่พวกเขาเชื่อมีความสำคัญต่อพวกเขาและปฏิเสธที่จะละทิ้งความ ชื่อสัตย์สุจริตของตน ความเชื่อนั้นเป็นส่วนหนึ่งของพวกเขา การ ปฏิเสธความเชื่อก็เป็นการปฏิเสธอัตลักษณ์ของพวกเขาเองด้วย แม้ จะต้องเผชิญกับความตาย แต่พวกเขาก็มีความสงบภายใน

สัปดาห์นี้ เราจะเจาะลึกคำสอนในพระคัมภีร์ที่เปลี่ยนแปลงชีวิต ที่เป็นพื้นฐานของเป้าหมายและความหมายที่แท้จริงในชีวิต โดยศึกษา จากตัวอย่างของนักปฏิรูป การเข้าใจความจริงอันเป็นนิรันดร์นี้จะ เตรียมเราให้พร้อมต่อวิกฤตครั้งสุดท้ายในความขัดแย้งครั้งยิ่งใหญ่ ระหว่างความดีและความชั่ว สงครามที่นักปฏิรูปต่อสู้นั้นยังไม่จบ และ เราถูกเรียกให้สานต่อจากจุดที่พวกเขาค้างไว้ เราก็เช่นกันสามารถพบ กับพระเจ้าที่ยิ่งใหญ่พอที่จะจัดการกับทุกความท้าทายที่เราเผชิญ พระ เจ้าผู้ทรงประทานความหมายและเป้าหมายแก่ชีวิตของเราอย่างที่ไม่มี อะไรในโลกจะเทียบได้