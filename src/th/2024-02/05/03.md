---
title:  ส่งต่อพระวจนะของพระเจ้า
date:   29/04/2024
---

`อ่าน 2 โครินธ์ 4:1-6 และ 2 โครินธ์ 2:14 ข้อพระคัมภีร์ เหล่านี้บอกเราอย่างไรถึงความมั่นใจที่เปาโลมี แม้จะต้องเผชิญ กับความท้าทายในการประกาศความจริงแห่งพระวจนะของพระ เจ้า`

อัครสาวกเปาโลเผชิญกับอุปสรรคมากมายจากการประกาศข่าว ประเสริฐ ทว่า เขาก็มั่นใจว่า ท้ายที่สุดพระวจนะของพระเจ้าจะมีชัย ดังที่เขากล่าวไว้ว่า “เพราะว่าเราไม่อาจจะทำสิ่งใดที่ขัดกับความจริง แต่ ทำเพื่อความจริง” (2 โครินธ์ 13:8)

นักปฏิรูปก็เผชิญกับการทดลองที่คล้ายกัน กระนั้น โดยความ เชื่อพวกเขายังคงสัตย์ซื่อต่อพระวจนะของพระเจ้า วิลเลียม ทินเดลเป็น ตัวอย่างของความกล้าหาญเมื่อต้องเผชิญกับอุปสรรคที่ท่วมท้น ความ ปรารถนาสูงสุดของทินเดลคือ การแปลพระคัมภีร์เป็นภาษาอังกฤษใน แบบที่ถูกต้องและอ่านง่าย เขาตั้งใจที่จะแปลพระคัมภีร์จาก ภาษาต้นฉบับและแก้ไขข้อผิดพลาดบางประการในฉบับแปลของ ไวคลิฟเมื่อ 200 ปีก่อน ในที่สุดทินเดลก็ถูกจับกุมและดำเนินคดีเช่นกัน พระคัมภีร์ฉบับแปลหลายฉบับของทินเดลที่เคยจัดพิมพ์ไว้ที่เมือง วอร์มส์ ประเทศเยอรมนี ถูกยึดและเผาทิ้งในที่สาธารณะ การพิจารณา คดีของเขาเกิดขึ้นที่เบลเยียมในปี ค.ศ. 1536 เขาถูกประณามในข้อหา เผยแพร่ศาสนานอกรีตและถูกตัดสินให้เผาทั้งเป็น ผู้ประหารชีวิตรัดคอ เขาขณะมัดเขาไว้กับเสาแล้วประหารด้วยการเผาร่างของเขา คำพูด สุดท้ายก่อนสิ้นใจ เขาพูดด้วยเสียงอันดังอย่างกระตือรือร้นว่า "ข้าแต่ พระเจ้า ขอทรงเปิดพระเนตรของกษัตริย์แห่งอังกฤษด้วยเถิด” ซึ่งคำ กล่าวนี้ได้มีการบันทึกไว้ และพระเจ้าก็ได้ทรงตอบคำอธิษฐานขอของ ทินเดลอย่างน่าอัศจรรย์

ภายในสี่ปีหลังการเสียชีวิตของเขา พระคัมภีร์ฉบับแปลภาษา อังกฤษสี่ฉบับก็ได้รับการตีพิมพ์ ในปี 1611 มีการตีพิมพ์พระคัมภีร์ ฉบับคิงเจมส์ (King James Version) และเนื้อหาส่วนใหญ่อ้างอิงจาก งานแปลของทินเดล นักวิชาการ 54 คน สร้างสรรค์ผลงานชิ้นนี้ด้วยการ ดึงเอางานแปลภาษาอังกฤษจำนวนมากของทินเดลมาใช้ จากการ ประมาณการแปลคาดว่า พระคัมภีร์พันธสัญญาเดิมของฉบับคิงเจมส์ใน ปี 1611 เป็นงานแปลของทินเดล 76 เปอร์เซ็นต์ และพันธสัญญาใหม่ 83 เปอร์เซ็นต์ ในปี 2011 พระคัมภีร์ฉบับคิงเจมส์ฉลองครบรอบ 400 ปีด้วยการตีพิมพ์และแจกจ่ายพระคัมภีร์เกินหนึ่งพันล้านเล่ม แปลเป็น 2,454 ภาษา ส่งผลต่อผู้คนหลายสิบล้านคนทั่วโลก การเสียสละชีวิต ของวิลเลียม ทินเดลนั้นคุ้มค่ามาก

ไม่ว่าสถานการณ์จะดูยากหรือท้าทายเพียงใด ทินเดลและเพื่อน ร่วมงานที่เชื่อในพระคัมภีร์วางใจในพระเจ้าว่า พระองค์จะทรงกระทำ ทุกอย่างให้สำเร็จตามพระประสงค์ของพระองค์ ชีวิตของทินเดลสร้าง ความแตกต่างชั่วนิรันดร์

`อ่าน ดาเนียล 12:3 และวิวรณ์ 14:13 ข้อพระคัมภีร์เหล่านี้ เกี่ยวข้องกับชีวิตของทินเดลอย่างน่าอัศจรรย์อย่างไร ตอนนี้ให้ คิดถึงชีวิตของคุณเองและผลกระทบที่คุณส่งต่อไปยังผู้อื่น ถ้าคุณ มีโอกาสที่จะชักจูงผู้อื่นเพื่อชีวิตนิรันดร์ ข้อพระคำเหล่านี้ให้ กำลังใจคุณอย่างไร`