---
title:  พระคริสต์เท่านั้น....พระคุณเท่านั้น
date:   01/05/2024
---

`อ่าน เอเฟซัส 2:8, 9; โรม 3:23, 24; โรม 6:23, โรม 5:8-10 ข้อพระคัมภีร์เหล่านี้สอนเกี่ยวกับแผนการแห่งความรอดอย่างไร`

ความรอดเป็นของประทานจากพระเจ้า พระวิญญาณบริสุทธิ์ ของพระองค์นำเราให้ยอมรับโดยความเชื่อในสิ่งที่พระคริสต์ประทาน อย่างเสรีจากการสิ้นพระชนม์บนกางเขนที่คาลวารี พระเยซูพระผู้ทรง เป็นพระบุตรของพระเจ้าทรงสละชีวิตที่สมบูรณ์แบบของพระองค์เพื่อ ไถ่บาปของเรา

ความยุติธรรมจากพระเจ้าเรียกร้องให้เราเชื่อฟังพระองค์โดย สมบูรณ์ ชีวิตที่สมบูรณ์แบบของพระคริสต์เข้ามาแทนที่ชีวิตที่ไม่ดี พร้อมของเรา กฏของพระเจ้าที่เราฝ่าฝืนจะประณามเราไปสู่ความตาย นิรันดร์ พระคัมภีร์นั้นชัดเจน เมื่อเราเลือกทำบาป เราจะ “เสื่อม” จาก แบบอย่างของพระเจ้าในการดำรงชีวิต เราได้ทำบาปแล้ว ด้วยตัวของ เราเอง เราไม่อาจบรรลุข้อกำหนดอันยุติธรรมและชอบธรรมของพระเจ้า ผู้บริสุทธิ์ได้ ด้วยเหตุนี้ เราจึงสมควรได้รับความตายนิรันดร์ แต่มีข่าวดี อัครสาวกเปาโลยืนยันกับเราว่า “เพราะว่าค่าจ้างของบาปคือความตาย แต่ของประทานจากพระเจ้าคือชีวิตนิรันดร์ในพระเยซูคริสต์องค์พระผู้ เป็นเจ้าของเรา” (โรม 6:23) เป็นของประทานซึ่งเราไม่สมควรได้รับ หากของประทานนั้นเป็นบางสิ่งที่ได้มาโดยการประพฤติ เราก็คงต้อง กระทำเพื่อให้ได้มา แต่ความจริงที่ส่องประกายจากข่าวประเสริฐกล่าว ว่า เราไม่อาจได้รับความรอดจากการกระทำของเรา

มาร์ติน ลูเธอร์และนักปฏิรูปโปรเตสเตนต์ค้นพบว่า พระคริสต์ เพียงผู้เดียวที่เป็นแหล่งของความรอด ตอนนั้นเองที่ลูเธอร์เริ่มเทศนา ข่าวสารแห่งพระคุณการช่วยให้รอดของพระคริสต์ ฝูงชนหลั่งไหลกันมา ฟังข่าวสารของเขาที่จริงใจและเปลี่ยนแปลงชีวิต คำของเขาเป็นดั่งน้ำ เย็นในทะเลทรายอันแห้งแล้งของชีวิต ผู้คนถูกพันธนาการโดยประเพณี ของคริสตจักรในยุคกลาง และถูกผูกมัดด้วยพิธีกรรมเก่าแก่หลาย ศตวรรษที่ไม่อาจให้ชีวิตฝ่ายจิตวิญญาณได้ ข่าวสารในพระคัมภีร์ของ ลูเธอร์สัมผัสจิตใจและเปลี่ยนแปลงชีวิต

เมื่อครั้งที่ลูเธอร์อ่านพันธสัญญาใหม่ เขารู้สึกท่วมท้นด้วยความ ดีของพระเจ้า เขาประหลาดใจที่พระเจ้าทรงปรารถนาจะช่วยมนุษยชาติ ให้รอด แนวคิดที่นิยมสอนโดยผู้นำคริสตจักรในขณะนั้นคือ ความรอด ซึ่งส่วนหนึ่งได้มาจากการกระทำของมนุษย์และอีกส่วนได้มาจากพระ ราชกิจของพระเจ้า ลูเธอร์ค้นพบว่า การสิ้นพระชนม์ของพระคริสต์บน ไม้กางเขนนั้นเพียงพอแล้วสําหรับมนุษย์ทุกคน

"พระคริสต์ทรงได้รับการปฏิบัติแบบเดียวกับที่เราสมควรได้รับ เพื่อว่าเราจะได้รับการปฏิบัติตามที่พระองค์สมควรได้รับ พระองค์ทรง ถูกประณามเพราะบาปของเรา แม้พระองค์จะไม่มีส่วนในนั้นเลยก็ตาม เพื่อเราจะได้ถูกชำระให้ชอบธรรมโดยความชอบธรรมของพระองค์ พระองค์ทรงทนทุกข์ต่อความตายซึ่งเป็นของเรา เพื่อเราจะได้รับชีวิต ซึ่งเป็นของพระองค์” (เอลเลน จี. ไว้ท์, ผู้พึงปรารถนาของปวงชน, หน้า 25)

จากข่าวประเสริฐที่เขียนไว้อย่างน่าอัศจรรย์ใจที่ว่า เราจะถูก ชำระให้ชอบธรรมโดยความชอบธรรม “ที่เราไม่มีส่วนในนั้น” ช่างเป็น พระสัญญาที่เสริมกำลังอะไรเช่นนี้

`หากความรอดเป็นพระราชกิจของพระเจ้าโดยทางพระ คริสต์ การกระทำดีของเราจะมีบทบาทอย่างไรในชีวิตคริสเตียน การทําดีนั่นเป็นเหมือนหลักฐานยืนยันความเชื่อของเรา เราจะทํ อย่างไรเพื่อไม่ให้การกระทำกลายเป็นรากฐานในความหวังของ เรา`