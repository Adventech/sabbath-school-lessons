---
title:  ได้รับแสงสว่างโดยพระวิญญาณ
date:   30/04/2024
---

วันหนึ่งขณะกำลังอ่านหนังสืออยู่ในห้องสมุดของมหาวิทยาลัย มาร์ติน ลูเธอร์ได้ค้นพบจุดเปลี่ยนในชีวิต เขาพบสำเนาพระคัมภีร์ ภาษาลาติน เขาไม่เคยรู้มาก่อนเลยว่ามีหนังสือประเภทนี้อยู่ด้วย เขา อ่านบทแล้วบทเล่าและอ่านแต่ละข้อด้วยความยินดีอย่างยิ่ง ประหลาดใจกับพระคำของพระเจ้าที่ชัดเจนและทรงพลัง ขณะที่เขาเปิด ไปแต่ละหน้า พระวิญญาณบริสุทธิ์ก็ส่องแสงสว่างในจิตใจของเขา เขา สัมผัสได้ถึงการทรงนำของพระวิญญาณบริสุทธิ์ ราวกับว่าความจริงที่ ถูกบดบังด้วยประเพณีกำลังกระโดดออกมาจากแต่ละหน้าของพระ คัมภีร์ศักดิ์สิทธิ์ เขาบรรยายประสบการณ์ครั้งแรกกับพระคัมภีร์ว่า “โอ้ ข้าแต่พระเจ้า พระองค์ได้ประทานหนังสือเช่นนี้แก่ข้าพเจ้า”

**เราเรียนรู้หลักการอะไรจากข้อพระคัมภีร์ต่อไปนี้เกี่ยวกับ วิธีการตีความพระคัมภีร์**

`ยอห์น 14:25, 26`

`ยอห์น 16:13-15`

`2 เปโตร 1:20, 21`

สิ่งที่ทรงพลังอย่างมากในข้อเหล่านี้คือ เรามั่นใจได้ว่าพระ วิญญาณบริสุทธิ์ที่ดลใจผู้เขียนพระคัมภีร์องค์เดียวกันนี้จะทรงชี้นำเรา เมื่อเราอ่านพระคัมภีร์ พระองค์ทรงเป็นผู้แปลความจริงอันศักดิ์สิทธิ์ จากสวรรค์ น่าเสียดายที่ผู้อ้างตนเป็นคริสเตียนจํานวนมากในทุกวันนี้ มองข้ามองค์ประกอบที่เหนือธรรมชาติในพระคัมภีร์และมุ่งเน้นในส่วน ของมนุษย์เหนือความจริง เนื่องจากซาตานไม่สามารถคุมพระคัมภีร์ไว้ จากเราได้อีกต่อไป มันจึงทำสิ่งที่ดีที่สุดรองลงมา นั่นคือ ดึงเอา คุณลักษณะเหนือธรรมชาติของพระคัมภีร์ออกไป แล้วทำให้เป็นเพียง วรรณกรรมดี ๆ เท่านั้น หรือที่แย่กว่านั้นคือศาสนาใช้เป็นเครื่องมือใน การกดขี่เพื่อควบคุมมวลชน

นักปฏิรูปเห็นชัดเจนว่าพระวิญญาณบริสุทธิ์ทรงเป็นผู้แปลพระ คัมภีร์ที่ไม่มีข้อผิดพลาด ซึ่งไม่ใช่ปุโรหิต พระสังฆราช และพระ สันตะปาปา จอห์น น็อกซ์ นักปฏิรูปชาวสก็อต และมารีย์ ราชินีแห่ง สก็อต ได้แลกเปลี่ยนความคิดเห็นในบทสนทนาที่น่าสนใจตามบันทึก ที่ว่า “พระนางมารีย์ตรัสว่า “เจ้าแปลพระคัมภีร์ในทางหนึ่งแ งและพวกเขา (ครูสอนชาวโรมันคาทอลิก) แปลเป็นอีกแบบหนึ่ง เราจะเชื่อผู้ใดและ ใครจะเป็นผู้ตัดสิน' นักปฏิรูปศาสนาตอบว่า “พระองค์จะต้องทรงเชื่อ พระเจ้า พระเจ้าตรัสในพระวจนะอย่างชัดเจนและเมื่อต่างไปจากสิ่งที่ พระวจนะสอนแล้ว พระองค์ก็ไม่ควรเชื่อทั้งสองฝ่าย พระวจนะของพระ เจ้านั้นมีความชัดเจนอยู่ในตัวและหากดูเหมือนว่ามีตอนใดที่ไม่ชัดเจน พระวิญญาณของพระเจ้าผู้ทรงไม่เคยขัดแย้งในพระองค์เองจะทรง อธิบายเรื่องเดียวกันนี้ให้เข้าใจได้จากข้อความในตอนอื่นๆ จนไม่มีข้อ สงสัยหลงเหลืออยู่นอกจากพวกที่ดื้อรั้นที่ต้องการคงอยู่อย่างไม่ยอมรู้ เท่านั้น” David Laing, The Collected Works of John Knox เล่มที่ 2 หน้าที่ 281, 284, อ้างอิง จาก เอลเลน จี. ไว้ท์, สงครามประวัติศาสตร์, หน้า 251)