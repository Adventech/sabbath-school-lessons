---
title:  พระวจนะของพระเจ้าเพียงอย่างเดียว
date:   28/04/2024
---

`อ่าน สดุดี 110:103, 104; สดุดี 119:147; และสดุดี 119:162 ดาวิดมีทัศนคติอย่างไรต่อพระคำของพระเจ้า ส่งผลต่อนักปฏิรูป อย่างไร และมีอิทธิพลต่อชีวิตในปัจจุบันของเราอย่างไร`

พระคัมภีร์เป็นรากฐานของความเชื่อและเป็นแก่นคำสอนของ นักปฏิรูป พวกเขาเข้าใจว่า พวกเขากำลังมีส่วนเกี่ยวข้องกับ “พระ วจนะของพระเจ้าที่มีชีวิตและดำรงอยู่” (1 เปโตร 1:23) พวกเขาเห็น คุณค่าของทุก ๆ คำ ขณะที่พวกเขาเปิดอ่านหน้าต่าง ๆ ในพระคัมภีร์ และเชื่อพระสัญญาในนั้น ความเชื่อของพวกเขาก็เข้มแข็งขึ้นและความ กล้าหาญก็กลับคืนมา "พระสัญญาทั้งสิ้นในพระวจนะของพระเจ้านั้นก็ เช่นกัน พระองค์ตรัสกับเราเป็นการส่วนตัวผ่านพระสัญญาที่เขียนไว้ใน พระคัมภีร์ พระองค์ตรัสกับเราประหนึ่งว่าเรากำลังฟังพระสุรเสียงของ พระองค์โดยตรง พระคริสต์ตรัสถึงพระคุณและฤทธิ์เดชของพระองค์กับ เราผ่านทางพระสัญญาเหล่านี้ เป็นเหมือนใบไม้บนต้นไม้นั้นที่ ใช้ สำหรับรักษาโรคของบรรดาประชาชาติ” วิวรณ์ 22:2 เมื่อเรารับและ เข้าใจ พระสัญญาเหล่านี้จะช่วยเสริมสร้างลักษณะอุปนิสัยของเรา ทั้ง ยังเป็นแรงบันดาลใจและค้ำจุนชีวิต ไม่มีสิ่งอื่นใดที่มีอำนาจแห่งการ รักษาเช่นนี้ได้ ไม่มีสิ่งอื่นใดที่ส่งต่อความกล้าและความเชื่อที่ให้พลังงาน สำคัญแก่คนทั้งปวงได้” (เอลเลน จี. ไว้ท์, มหัศจรรย์แห่งการรักษา หน้า 122)

พระคัมภีร์ส่องแสงแห่งความชื่นชมยินดีเหนือความโศกเศร้า ความหวังเหนือความท้อแท้ ทอแสงสว่างเหนือความมืดมิดแก่เรา ทั้งยัง ชี้ทางแก่ความสับสน ให้ความแน่นอนต่อความงุนงง เป็นพละกำลังใน ความอ่อนแอ และให้สติปัญญาเหนือความไม่รู้ของเรา เมื่อเราใคร่ครวญ พระวจนะของพระเจ้าและเชื่อในพระสัญญา อำนาจแห่งการให้ชีวิตของ พระเจ้าจะเติมพลังให้กับร่างกาย จิตใจ อารมณ์ และจิตวิญญาณของเรา

นักปฏิรูปให้จิตใจของตนท่วมท้นไปด้วยพระคัมภีร์ พวกเขา ดำเนินชีวิตโดยพระคำ และหลายคนก็เสียชีวิตเพราะพระคำ พวกเขา ไม่ใช่คริสเตียนแบบสบาย ๆ นิ่งเฉย และไม่เอาใจใส่ด้วยการมีชีวิตฝ่าย จิตวิญญาณที่ผิวเผิน พวกเขาตระหนักว่าหากปราศจากอำนาจแห่งพระ คำของพระเจ้าแล้ว พวกเขาก็ไม่อาจต้านทานอำนาจชั่วที่เข้ามาโจมตี ได้

จอห์น ไวคลิฟ ปรารถนาที่จะแปลพระคัมภีร์เป็นภาษาอังกฤษ เพื่อให้คนทั่วไปสามารถอ่านและเข้าใจได้ แต่เนื่องจากการแปลพระ คัมภีร์เป็นสิ่งผิดกฎหมาย ความเชื่อของเขาจึงถูกทดสอบ เขาถูก ประณามว่าเป็นคนนอกรีต และถูกตัดสินประหารชีวิต ในระหว่างการ พิจารณาคดี ไวคลิฟได้ร้องขออย่างจริงจัง “คุณคิดว่าคุณกำลังต่อสู้กับ ใคร กับชายชราที่กำลังจะตายหรอ ไม่ใช่เลย คุณกำลังต่อสู้กับความจริง ความจริงที่แข็งแกร่งกว่าคุณ และจะเอาชนะคุณ” (Wylie, book 2, chapter 13, quoted in เอลเลน จี. ไว้ท์, สงครามประวัติศาสตร์, หน้า 90) คำพูดสุดทางของไวคลิฟเป็นจริง เมื่อแสงสว่างแห่งความจริง ของพระเจ้าขจัดความมืดมนของยุคกลางออกไป

`พระคัมภีร์หนุนน้ำใจคุณในช่วงเวลาแห่งการทดลองด้วยวิธี ใดบ้าง`