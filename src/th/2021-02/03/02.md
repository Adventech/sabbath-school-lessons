---
title:  หลักการของบาป - ปฐมกาล6:5
date:  11/04/2021
---

ความเห็นของพระเจ้าในตอนท้ายของการทรงสร้างคือ สิ่งทั้งปวง “ดียิ่งนัก” (ปฐมกาล 1:31) จากนั้นบาปก็เข้ามาและแนวการดำเนินชีวิตก็เปลี่ยนไป สิ่งต่าง ๆ ไม่ได้ “ดียิ่งนัก” อีกต่อไป การทรงสร้างที่เป็นระเบียบของพระเจ้าถูกทำลายโดยบาปและส่งผลน่ารังเกียจ ความเสื่อมทรามเพิ่มขึ้นจนถึงจุดที่น่ากลัวในสมัยของโนอาห์ ความชั่วร้ายเผาผลาญมนุษยชาติ แม้ว่าพระคัมภีร์ไม่ได้ให้รายละเอียดมากมาย (อ่าน เอลเลน จี. ไวท์, บรรพชนกับผู้เผยพระวจนะ,หน้า 90-92 เพิ่มเติม) เห็นได้ชัดว่าการละเมิดและการกบฏเป็นบางสิ่งที่แม้พระเจ้าผู้เปี่ยมไปด้วยความรัก ความอดทนและให้อภัย ก็มิอาจทนได้

สิ่งเลวร้ายเกิดขึ้นอย่างรวดเร็วได้อย่างไร อาจจะหาคำตอบได้ไม่ยาก มีกี่คนในวันนี้ที่มองดูบาปของตนเองแล้วยังไม่ได้ถามคำถามเดียวกันนี้ว่า สิ่งเลวร้ายเกิดขึ้นอย่างรวดเร็วได้อย่างไร

**อ่านข้อพระคัมภีร์ต่อไปนี้ เขียนความคิดเห็น สังเกตบาปที่เติบโตอย่างต่อเนื่อง**

`ปฐมกาล 3:6`

`ปฐมกาล 3:11-13`

`ปฐมกาล 4:5`

`ปฐมกาล 4:8`

`ปฐมกาล 4:19`

`ปฐมกาล 4:23`

`ปฐมกาล 6:2`

`ปฐมกาล 6:5, 11`

ปฐมกาล 6:5 และ 11 ไม่ได้เริ่มจากความว่างเปล่า แต่มีประวัติความเป็นมา ผลลัพธ์ที่เลวร้ายนี้มีสาเหตุ ความบาปแย่ลงเรื่อย ๆ และมีแนวโน้มที่จะเป็นเช่นนั้น ความบาปไม่เหมือนบาดแผลซึ่งมีกระบวนการรักษาอัตโนมัติในตัวมันเอง แต่ตรงกันข้าม หากปล่อยความบาปไว้โดยไม่ตรวจสอบ มันจะเพิ่มขึ้นทวีคูณ จนกระทั่งนำไปสู่ความพินาศและความตาย เราไม่จำเป็นต้องจินตนาการถึงชีวิตก่อนน้ำท่วมโลกเพื่อที่จะเห็นหลักการที่เกิดขึ้น สิ่งเหล่านี้มีอยู่รอบตัวเราในตอนนี้แล้ว

ไม่น่าแปลกใจที่พระเจ้าเกลียดความบาป ไม่น่าแปลกใจที่บาปจะถูกกำจัดในไม่ช้าก็เร็ว พระเจ้าแห่งความรักและยุติธรรมไม่สามารถทำอย่างอื่นได้อีก

แน่นอน ข่าวดีก็คือว่า แม้ว่าพระองค์ทรงต้องการกำจัดบาป พระองค์ก็ทรงต้องการช่วยคนบาปด้วย และนี่คือสิ่งที่เกี่ยวข้องกับพันธสัญญา