---
title:  เหลือแต่โนอาห์เท่านั้น
date:  15/04/2021
---

**“พระองค์ทรงทำลายล้างสัตว์ทั้งปวงที่มีชีวิตอยู่บนแผ่นดินตั้งแต่มนุษย์ สัตว์และสัตว์เลื้อยคลาน ตลอดจนถึงนกในอากาศ พวกเหล่านี้ถูกทำลายล้างเสียจากโลก เหลืออยู่แต่โนอาห์และบรรดาผู้ที่อยู่กับเขาในนาวา” (ปฐมกาล7:23)**

แนวคิดเรื่อง “ผู้ที่เหลืออยู่” ได้กล่าวถึงในข้อนี้เป็นครั้งแรกคำนี้แปลว่า “หลงเหลือ” นำมาจากอีกคำหนึ่งที่มีการใช้รูปแบบรากศัพท์นี้หลายครั้งในพระคัมภีร์เดิม ซึ่งสื่อถึงพงศ์พันธุ์ที่เหลืออยู่

“พระเจ้าทรงใช้เรามาก่อนพี่ เพื่อสงวนคนที่เหลือส่วนหนึ่งบนแผ่นดินไว้ให้พี่ และช่วยชีวิตของพี่ไว้ด้วยการช่วยกู้อันใหญ่หลวง” (ปฐมกาล 45:7)

“ในเวลานั้น คนเหล่านั้นที่ยังเหลือรอดอยู่ในศิโยนคือเมืองเยรูซาเล็มนั้น ก็จะถูกเรียกว่า ผู้บริสุทธิ์ คือทุกคนที่พระเจ้าได้กำหนดไว้แล้วให้มีชีวิตอยู่ต่อไปในเยรูซาเล็ม” (อิสยาห์4:3)

“ในเวลานั้น องค์เจ้าชีวิตก็จะยกมือของพระองค์ขึ้นอีกครั้งหนึ่ง เพื่อจะเอาคนของพระองค์ที่ยังเหลืออยู่คืนมา” (อิสยาห์ 11:11)

คำที่เป็นตัวเอียงในข้อพระคัมภีร์ข้างต้นต่างเชื่อมโยงกับคำว่า “เหลืออยู่” ที่พบในปฐมกาล 7:23

`อ่าน ปฐมกาล 7:23 และตัวอย่างอื่น ๆ คุณเข้าใจคำว่า ‘ผู้ที่เหลืออยู่’ อย่างไร สภาพแวดล้อมเช่นใดที่นำไปสู่การเป็นผู้ที่เหลืออยู่ พันธสัญญาเกี่ยวพันกับผู้ที่เหลืออยู่อย่างไร`

ช่วงเวลาน้ำท่วมโลก พระผู้สร้างโลกได้กลายเป็นผู้พิพากษาโลก การพิพากษาทั่วโลกที่ใกล้จะเกิดขึ้นตั้งคำถามว่า ทุกชีวิตบนโลกจะถูกทำลาย แม้แต่ชีวิตมนุษย์ หากไม่เป็นเช่นนั้น ใครจะเป็นผู้รอดชีวิต ใครจะเป็นผู้ที่เหลืออยู่

ในกรณีผู้ที่รอดคือ โนอาห์และครอบครัว ถึงกระนั้นความรอดของโนอาห์ก็เชื่อมโยงกับพันธสัญญาของพระเจ้าที่ทรงทำกับเขา (ปฐมกาล 6:18) เป็นพันธสัญญาที่เกิดขึ้นและดำเนินการโดยพระเจ้าแห่งความเมตตาและพระคุณ พวกเขารอดชีวิตมาได้ก็เพราะสิ่งที่พระเจ้าทรงกระทำเพื่อเขา อย่างไรก็ตามความร่วมมือของพวกเขาก็เป็นสิ่งสำคัญ ไม่ว่าข้อผูกมัดของพันธสัญญาที่โนอาห์ได้กระทำนั้นเป็นอย่างไร และไม่ว่าเขาจะปฏิบัติอย่างซื่อสัตย์เพียงใด ความหวังเพียงอย่างเดียวของเขาอยู่ในพระกรุณาของพระเจ้า

`จากความเข้าใจของเราเกี่ยวกับเหตุการณ์ในยุคสุดท้าย ซึ่งรวมถึงช่วงเวลาที่พระเจ้าได้ทรงให้มีผู้ที่เหลืออยู่ (วิวรณ์12:17) เราเรียนรู้อะไรจากเรื่องราวของโนอาห์ที่จะช่วยให้เราเตรียมตัวเป็นส่วนหนึ่งของผู้ที่เหลืออยู่`