---
title:  ชายที่ชื่อโนอาห์- ปฐมกาล6:9
date:  12/04/2021
---

**ท่ามกลางความชั่วร้ายของสมัยก่อนน้ำท่วมโลก มีชายที่ชื่อ โนอาห์ แตกต่างจากคนอื่น ๆ อย่างเห็นได้ชัด อ่านข้อพระคัมภีร์ข้างต้นที่กล่าวถึงประเด็นพิเศษสามประเด็นเกี่ยวกับเขา เขียนความหมายของแต่ละประเด็น**

`เขาเป็นคน “ชอบธรรม”`

`เขาเป็นคน “ดีพร้อม”`

`เขา “ดำเนินกับพระเจ้า”`

ไม่สงสัยเลยว่า โนอาห์เป็นผู้ที่มีความสัมพันธ์อันดีกับพระเจ้า เขาเป็นผู้ที่พระเจ้าสามารถทำงานด้วยได้ ผู้ที่จะฟังพระองค์ เชื่อพระองค์ และวางใจในพระองค์ นั่นเป็นเหตุผลที่พระเจ้าใช้โนอาห์เพื่อทำให้พระประสงค์ของพระองค์สำเร็จ เหตุใดเปโตรในพระคัมภีร์ใหม่จึงเรียกเขาว่า “ผู้ประกาศความชอบธรรม” (2 เปโตร 2:5)

`ปฐมกาล 6:8 ช่วยให้เราเข้าใจถึงความสัมพันธ์ระหว่างโนอาห์กับพระเจ้าอย่างไร`

คำว่า พระคุณ ใช้ในข้อนี้เป็นครั้งแรกในพระคัมภีร์ และมีความหมายอย่างชัดเจนเช่นเดียวกับที่กล่าวไว้ในพระคัมภีร์ใหม่ อธิบายถึงความเมตตา ความรักของพระเจ้าที่มีต่อคนบาปผู้ไม่สมควรจะได้รับ ดังนั้น เราต้องเข้าใจว่า ไม่ว่าโนอาห์จะ “ดีพร้อม” และ “ชอบธรรม” อย่างไรเขาก็ยังเป็นคนบาปที่ต้องการความรักที่ไม่สมควรจะได้รับจากพระเจ้า ในแง่นี้ โนอาห์จึงไม่แตกต่างจากพวกเราที่พยายามติดตามพระเจ้าอย่างจริงใจ

`เมื่อเข้าใจแล้วว่าโนอาห์ต้องการพระคุณของพระเจ้าเช่นเดียวกับเราทุกคน จงมองชีวิตของคุณเองและถามตัวเองว่า ฉันเป็นเหมือนโนอาห์ที่ “ชอบธรรม” “ดีพร้อม” และ “ดำเนินกับพระเจ้า” หรือไม่ จงเขียนเหตุผลและแบ่งปันในชั้นเรียน`