---
title:  ตลอดไปทุกชั่วอายุ
date:  10/04/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 3:6, ปฐมกาล 6:5, 11, ปฐมกาล6:18, ปฐมกาล9:12-17, อิสยาห์4:3, วิวรณ์12:17

> <p>ข้อควรจำ</p>
> “แต่โนอาห์เป็นที่โปรดปรานในสายพระเนตร พระเจ้า” (ปฐมกาล 6:8)

แบคทีเรียเป็นสิ่งมีชีวิตที่เป็นพืชที่มีขนาดเล็กมากเกินกว่าที่จะมองเห็นได้โดยไม่ใช้กล้องจุลทรรศน์ แบคทีเรียตัวกลมธรรมดาตัวเดียวมีขนาดไม่เกินจุดของดินสอแม้ว่าจะขยาย 1,000 เท่าแล้วก็ตาม หากให้อยู่ในสภาพที่เอื้ออำนวยต่อการเจริญเติบโต ให้ความอบอุ่น ความชื้น และอาหารที่เพียงพอ แบคทีเรียก็จะเพิ่มจำนวนขึ้นในอัตราที่รวดเร็วมาก ตัวอย่างเช่น แบคทีเรียบางชนิดแพร่พันธุ์โดยการฟิชชันแบบง่าย คือเซลล์ที่โตเต็มวัยเพียงเซลล์เดียวแบ่งตัวออกเป็นเซลล์ลูกสองเซลล์ เมื่อปรากฏการณ์ฟิชชันเกิดขึ้นทุกชั่วโมง แบคทีเรียหนึ่งตัวสามารถผลิตแบคทีเรียตัวใหม่ได้ถึง 18,000,000 ตัวใน 24 ชั่วโมง และเมื่อครบ 48 ชั่วโมง แบคทีเรียหลายแสนล้านตัวจะปรากฏขึ้น

ปรากฏการณ์ขนาดเล็กในโลกธรรมชาตินี้แสดงให้เห็นภาพของการเติบโตอย่างรวดเร็วของความชั่วร้ายหลังจากการล้มลงในบาป เผ่าพันธุ์แข็งแกร่งที่มีพรสวรรค์ในด้านสติปัญญา สุขภาพแข็งแรง และอายุยืนยาว ได้ละทิ้งพระเจ้าและขายสมรรถนะภาพอันหายากของพวกเขาทิ้งเพื่อติดตามความชั่วช้าในทุกรูปแบบ แบคทีเรียอาจกำจัดให้หมดสิ้นได้โดยแสงแดด สารเคมี หรืออุณหภูมิสูง ส่วนพระเจ้าทรงเลือกที่จะทำลายพวกกบฏหัวรุนแรงนี้ด้วยน้ำท่วมโลก

**สรุป**: ความบาปได้ทำอะไรกับสิ่งทรงสร้างของพระเจ้า โนอาห์มีลักษณะเด่นอะไรบ้าง องค์ประกอบใดที่เกี่ยวข้องกับพันธสัญญากับโนอาห์ พระคุณของพระเจ้าเปิดเผยในพันธสัญญาที่ทำกับโนอาห์ก่อนน้ำท่วมในทางใด พันธสัญญาที่พระเจ้าทรงทำกับมนุษยชาติหลังจากน้ำท่วมโลกสอนเราเกี่ยวกับความรักของพระองค์ที่มีต่อเราอย่างไรบ้าง