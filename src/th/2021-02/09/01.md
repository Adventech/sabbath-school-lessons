---
title:  หมายสำคัญแห่งพันธสัญญา
date:  22/05/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 2:2, 3, อพยพ 20:11, อพยพ 16, ฮีบรู 4:1-4, อพยพ 31:12-17, เฉลยธรรมบัญญัติ 5:14

> <p>ข้อควรจำ</p>
> “เหตุฉะนี้ชนชาติอิสราเอลจึงถือวันสะบาโตตลอดชั่วชาติพันธุ์ของเขาเป็นพันธสัญญาเนืองนิตย์” (อพยพ 31:16)

วันสะบาโตวันที่เจ็ดเปรียบเสมือนตะปูที่ตอกเราลงไป ทำให้ในแต่ละสัปดาห์เราได้กลับสู่รากฐานของทุกสิ่งที่เราเป็น เรายุ่งมาก วิ่งไปวิ่งมา ใช้จ่ายเงิน หาเงิน ไปที่นี่ ไปที่นั่น ไปทุกที่ และแล้ว ‘ตะปู’ วันสะบาโตมาถึงและยึดเรากลับสู่รากฐานของเรา ซึ่งเป็นจุดเริ่มต้นของทุกสิ่งที่ตามมา เพราะว่าทุกสิ่งที่เป็นอยู่เกิดขึ้นจากการทรงสร้างของพระเจ้าและเราก็เริ่มต้นจากสิ่งเหล่านั้น

เราทำหลายสิ่งหลายอย่างอยู่สม่ำเสมออย่างไม่หยุดหย่อน วันสะบาโตหมุนเข้ามาเหนือขอบฟ้าอย่างเงียบ ๆ และเข้ามาในทุกอณูของชีวิตเรา เตือนเราว่าทุกอณูของชีวิตเราเป็นของพระผู้สร้าง ผู้ทรงตั้งเราไว้ที่นี่ ผู้ที่ “ในปฐมกาล” ทรงสร้างฟ้าและแผ่นดิน ซึ่งเป็นรากฐานของความเชื่อของคริสเตียนทั้งปวงที่ยังคงหาข้อมาหักล้างไม่ได้ และวันสะบาโตวันที่เจ็ดก็เป็นหมายสำคัญที่หักล้างไม่ได้และไม่เปลี่ยนแปลง

สัปดาห์นี้เราจะมาดูหมายสำคัญนี้ในบริบทของพันธสัญญาที่ภูเขาซีนาย

วันสะบาโตมีต้นกำเนิดจากไหน หลักฐานใดที่พิสูจน์ว่าวันสะบาโตมีอยู่ก่อนเหตุการณ์ที่ซีนาย อะไรทำให้วันสะบาโตเป็นหมายสำคัญแห่งพันธสัญญา