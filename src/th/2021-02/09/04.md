---
title:  หมายสำคัญแห่งพันธสัญญา
date:  25/05/2021
---

**“เหตุฉะนี้ ชนชาติอิสราเอลจึงถือวันสะบาโตตลอดชั่วชาติพันธุ์ของเขา เป็นพันธสัญญาเนืองนิตย์ เป็นหมายสำคัญระหว่างเรากับชนชาติอิสราเอลว่า ในหกวันพระเจ้าได้ทรงสร้างฟ้าสวรรค์ และแผ่นดินโลก แต่ในวันที่เจ็ดพระองค์ได้ทรงงดการงานไว้ และได้ทรงหย่อนพระทัยในวันนั้น”**

มีการกำหนดให้วันสะบาโตเป็น “หมายสำคัญ” สี่ครั้งด้วยกันในพระคัมภีร์ (อพยพ 31:13, 17, เอเสเคียล 20:12, 20) “หมายสำคัญ” ไม่ใช่ “สัญลักษณ์” ที่หมายถึงตัวอย่าง ตัวแทน หรือเพื่อให้นึกถึงสิ่งอื่น เพราะทั้งสองสิ่งมีคุณสมบัติคล้ายคลึงกัน (ตัวอย่างเช่น สัญลักษณ์กำปั้นมักแสดงถึง “พลัง” หรือ “อำนาจ”) วันสะบาโตในพระคัมภีร์เป็น “หมายสำคัญ” ทำหน้าที่เหมือนเครื่องหมายภายนอก วัตถุประสงค์หรือเงื่อนไขที่ตั้งใจจะสื่อถึงข่าวสารที่มีลักษณะพิเศษ วันสะบาโตเป็นหมายสำคัญแห่งพันธสัญญา “ระหว่างเรากับเจ้าตลอดชั่วชาติพันธุ์ของเจ้า” (อพยพ 31:13) พระเจ้าตรัสดังนี้แหละ

`เหตุใดพระเจ้าจึงใช้วันสะบาโตเป็นหมายสำคัญแห่งพันธสัญญา อะไรที่ทำให้วันสะบาโตเป็นสัญลักษณ์ที่เหมาะสมของความสัมพันธ์แห่งความรอดกับพระเจ้า จำไว้ว่าหลักเกณฑ์สำคัญยิ่งของพันธสัญญาคือ การที่เราได้รับความรอดโดยพระคุณ การกระทำไม่สามารถช่วยเราให้รอดได้ อะไรที่ทำให้วันสะบาโตเป็นสัญลักษณ์ที่เหมาะสมของความสัมพันธ์นี้ (อ่าน ปฐมกาล2:3, ฮีบรู4:1-4)`

ความสัมพันธ์ของวันสะบาโตกับพันธสัญญาแห่งพระคุณที่ชาวยิวเข้าใจมาหลายศตวรรษคือ วันสะบาโตเป็นหมายสำคัญแห่งการไถ่ให้รอดของพระเมสสิยาห์ พวกเขาเห็นการช่วยให้รอดของพระเมสสิยาห์ที่จะเกิดขึ้นในภายหน้าจากวันสะบาโต เพราะเราเข้าใจว่าการไถ่บาปมาจากพระคุณเท่านั้น และเพราะเราก็เข้าใจว่าพันธสัญญานี้เป็นพันธสัญญาแห่งพระคุณ ซึ่งการเชื่อมโยงระหว่างวันสะบาโต การไถ่ให้รอด และพันธสัญญานั้นชัดเจน (อ่าน เฉลยธรรมบัญญัติ 5:13-15) ดังนั้น วันสะบาโตเป็นหมายสำคัญของพระคุณแห่งการไถ่ของพระเจ้า ไม่ใช่เป็นหมายสำคัญของความรอดโดยการกระทำ

`คุณเข้าใจว่า “การหยุดพัก” ในวันสะบาโตหมายความว่าอย่างไร คุณหยุดพักในวันสะบาโตอย่างไร คุณทำอะไรที่แตกต่างออกไปในวันนั้นเพื่อให้วันนั้นเป็น “หมายสำคัญ” มีใครสักคนหรือไม่ ที่รู้จักคุณ มองดูชีวิตของคุณและเห็นว่าวันสะบาโตเป็นวันพิเศษสำหรับคุณจริง ๆ`