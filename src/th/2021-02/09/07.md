---
title:  ความคิดเพิ่มเติม
date:  28/05/2021
---

อ่านหนังสือของเอลเลน จี. ไวท์ หน้า 968-970 จากหนังสือ The SDA Bible Commentary, vol. 7, เรื่อง “The Observance of the Sabbath” หน้า 349-351 จากหนังสือ “Testimonies for the Church, vol. 6, และเรื่อง “From the Red Sea to Sinai” หน้า 295-297 จากหนังสือบรรพชนกับผู้เผยพระวจนะ

พระบัญญัติสิบประการให้คำจำกัดความความสัมพันธ์ระหว่างพระเจ้ากับมนุษย์ และมนุษย์กับมนุษย์อย่างครอบคลุมและเป็นพื้นฐาน พระบัญญัติข้อที่อยู่ตรงกลางของพระบัญญัติสิบประการคือ พระบัญญัติวันสะบาโต ซึ่งระบุให้เห็นถึงพระเจ้าแห่งวันสะบาโตซึ่งบ่งบอกถึงขอบเขตของอำนาจและความเป็นเจ้าของของพระองค์ สังเกตหลักเกณฑ์สองข้อนี้ (1) สัญลักษณ์ของพระเจ้า คือพระยาเวห์ (พระเจ้า) เป็นพระผู้สร้าง (อพยพ 20:11, อพยพ 31:17) (2) ขอบเขตในการมีกรรมสิทธิ์และสิทธิอำนาจของพระองค์ คือ “ฟ้าและแผ่นดิน ทะเลและสรรพสิ่งซึ่งมีอยู่ในที่เหล่านั้น” (อพยพ 20:11 เปรียบเทียบกับ อพยพ 31:17) ในหลักเกณฑ์สองข้อนี้ พระบัญญัติวันสะบาโตมีลักษณะเช่นเดียวกับตราประทับในสนธิสัญญาระหว่างประเทศของตะวันออกใกล้โบราณ โดยทั่วไปแล้วตราประทับนี้จะอยู่ตรงกลางของเอกสารสนธิสัญญาและมี (1)สัญลักษณ์ของพระเจ้า (ปกติจะเป็นเทพเจ้า) และ (2) ขอบเขตของการมีกรรมสิทธิ์และสิทธิอำนาจ (โดยปกติจะเป็นพื้นที่ทางภูมิศาสตร์ที่จำกัด)

“การชำระให้บริสุทธิ์ของพระวิญญาณเป็นสัญญาณบ่งบอกถึงความแตกต่างระหว่างผู้ที่มีตราประทับของพระเจ้าและผู้ที่รักษาวันหยุดพักที่จอมปลอม

“เมื่อการทดลองมาถึง เครื่องหมายของสัตว์ร้ายจะแสดงออกมาให้เห็นอย่างชัดเจนว่าคืออะไร ก็คือการรักษาวันอาทิตย์

พระเจ้าทรงกำหนดให้วันที่เจ็ดเป็นวันสะบาโตของพระองค์

ดังนั้น ความแตกต่างจึงเกิดขึ้นระหว่างผู้สัตย์ซื่อและไม่ซื่อสัตย์ ผู้ที่ปรารถนาจะมีตราประทับของพระเจ้าที่หน้าผากจะต้องรักษาวันสะบาโตของพระบัญญัติข้อที่สี่” (เอลเลน จี. ไวท์, The SDA Bible Commentary, vol. 7, หน้า 980, 981)

**คำถามเพื่อการอภิปราย**

`อ่านเลวีนิติ 19:30 สังเกตว่าพระวิหารและวันสะบาโตเชื่อมโยงกันอย่างไร พิจารณาในสิ่งที่เราศึกษามาก่อนหน้านี้ว่า วันสะบาโตเป็นหมายสำคัญของสิ่งใด ทำไมการเชื่อมโยงนั้นจึงเห็นได้เด่นชัด`

`การรักษาวันสะบาโตช่วยเสริมการดำเนินชีวิตของคุณกับพระเจ้าให้ดีขึ้นหรือไม่ ถ้าไม่ คุณควรเปลี่ยนแปลงอะไรบ้าง`

**บทสรุป**: วันสะบาโตเป็นหมายสำคัญแห่งพันธสัญญาที่ยาวออกไปถึงเวลาที่แผนการแห่งความรอดจะสำเร็จ และยังชี้กลับไปที่การทรงสร้าง และในฐานะที่เป็นหมายสำคัญของพันธสัญญาแห่งพระคุณ วันสะบาโตก็ชี้ไปที่การสร้างใหม่ครั้งสุดท้ายในวันที่พระเจ้าจะทรงสร้างทุกสิ่งใหม่ด้วย