---
title:  วันสะบาโตก่อนซีนาย
date:  24/05/2021
---

**“โมเสสบอกเขาว่า พระเจ้าทรงพระบัญชาว่า พรุ่งนี้เป็นวันหยุดงาน เป็นสะบาโต วันบริสุทธิ์ของพระเจ้า จะปิ้งอะไรก็ให้ปิ้ง จะต้มอะไรก็ให้ต้มเสีย และส่วนที่เหลือทั้งหมดจงเก็บไว้จนถึงวันรุ่งขึ้น” (อพยพ 16:23)**

อ่านอพยพ 16 อย่างคร่าว ๆ ถึงเรื่องราวของมานาที่ประทานให้แก่อิสราเอลในถิ่นทุรกันดารก่อนถึงภูเขาซีนาย สังเกตเรื่องดังนี้

1.	ให้เก็บมานาส่วนหนึ่งในแต่ละวัน แต่ในวันที่หกนั้นจะต้องเก็บมานาเป็นสองเท่า
2.	ไม่มีมานาตกลงมาในวันสะบาโต
3.	ส่วนที่เก็บเพิ่มขึ้นในวันที่หกที่จำเป็นสำหรับวันสะบาโตจะไม่บูดเน่า หากเก็บในวันอื่น ๆ มานาจะบูดเน่าเสีย

เรื่องนี้เผยให้เห็นว่าความศักดิ์สิทธิ์ของวันสะบาโตซึ่งเกิดขึ้นก่อนการประทานพระบัญญัติที่ภูเขาซีนายเป็นอย่างไร (อพยพ16:23-28)

“ในความเป็นจริงแล้ว ความเท่าเทียมกันของวันสะบาโตกับวันที่เจ็ด คำสั่งที่พระเจ้าให้กับอิสราเอลเกี่ยวกับวันสะบาโต และบันทึกที่ว่าประชากรหยุดพักในวันที่เจ็ดตามพระบัญชาของพระเจ้า ทั้งหมดนี้ชี้ไปยังวันสะบาโตที่เป็นสถาบันอย่างแน่นอนทีเดียว” (G. F. Waterman, The Zondervan Pictorial Encyclopedia of the Bible, vol. 5, หน้า 184)

**ยังมีอีกหลายข้อความที่กล่าวถึงวันสะบาโตในอพยพ 16 ข้อเหล่านี้สอนเราอย่างไรบ้าง**

`วันใดคือวันเตรียมตัวสำหรับวันสะบาโต`

`วันใดของสัปดาห์คือวันสะบาโต`

`วันสะบาโตมาจากไหน`

`วันสะบาโตควรเป็นวันแบบไหน`

`วันสะบาโตเป็นวันแห่งการอดอาหารหรือไม่`

`วันสะบาโตเป็นการทดสอบถึงการภักดีต่อพระเจ้าหรือไม่`

`ความเข้าใจในเรื่องวันสะบาโตของคุณในวันนี้ตรงกับวันสะบาโตที่สอนในอพยพ 16 หรือไม่`