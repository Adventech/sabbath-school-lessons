---
title:  พันธสัญญานิรันดร์
date:  17/04/2021
---

### อ่านข้อพระคัมภีร์สำหรับบทเรียนสัปดาห์นี้
อพยพ3:14, ปฐมกาล17:1-6, ปฐมกาล41:45, ดาเนียล1:7, ปฐมกาล15:7-18, ปฐมกาล17:1-14, วิวรณ์14:6, 7

> <p>ข้อควรจำ</p>
> “เราจะตั้งพันธสัญญาของเราไว้ระหว่างเรากับเจ้า และเชื้อสายของเจ้าที่สืบมาตลอดชั่วชาติพันธุ์ของเขาให้เป็นพันธสัญญานิรันดร์ คือเป็นพระเจ้าแก่เจ้า และแก่เชื้อสายของเจ้าที่สืบมา” (ปฐมกาล 17:7)

มีกี่คนจำถึงความเจ็บป่วยหรือโรคปอดบวมที่ทำให้ป่วยมากในวัยเด็กได้อย่างชัดเจน ในค่ำคืนอันยาวนานที่เรามีไข้ เราตื่นจากอาการครึ่งหลับครึ่งตื่นแล้วเห็นคุณแม่หรือคุณพ่อนั่งบนเก้าอี้ข้างเตียงท่ามกลางแสงไฟยามค่ำคืนคอยดูแลเรา

ในทำนองเดียวกับชีวิตมนุษย์ พระเจ้าประทับอยู่ข้างเตียงของโลกที่ป่วยด้วยบาป ขณะเดียวกันความมืดทางศีลธรรมก็เพิ่มมากขึ้นหลังจากน้ำท่วมโลกหลายศตวรรษ พระองค์จึงทรงเรียกอับรามและวางแผนแต่งตั้งกลุ่มคนที่พระองค์จะทรงมอบความรู้เกี่ยวกับพระองค์เองและมอบความรอดให้โดยผ่านผู้รับใช้ที่สัตย์ซื่อ

ดังนั้น พระเจ้าจึงทรงเข้าสู่พันธสัญญากับอับรามและลูกหลานของเขา เป็นพันธสัญญาที่เน้นรายละเอียดเพิ่มเติมเกี่ยวกับแผนการของพระเจ้าที่จะช่วยมนุษยชาติให้รอดจากผลของบาป พระเจ้าจะไม่ทรงละทิ้งโลก โดยเฉพาะในช่วงที่โลกต้องการพระองค์อย่างยิ่ง สัปดาห์นี้เราจะศึกษาการเปิดเผยพันธสัญญาเพิ่มเติม

พระนามของพระเจ้าคืออะไร หมายความว่าอย่างไร ชื่อที่พระเจ้าทรงใช้กล่าวถึงพระองค์เองต่ออับรามมีความสำคัญอย่างไร พระองค์ทรงใช้ชื่ออะไรในการกล่าวถึงพระองค์ เหตุใดพระเจ้าจึงทรงเปลี่ยนชื่อของอับรามเป็นอับราฮัม ทำไมชื่อจึงสำคัญ เงื่อนไขหรือข้อผูกมัดใดที่แนบมากับพันธสัญญา