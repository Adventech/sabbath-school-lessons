---
title:  สถานนมัสการในพันธสัญญาใหม่
date:  05/06/2021
---

### อ่านข้อพระคัมภีร์สำหรับบทเรียนสัปดาห์นี้
อพยพ 25:8, อิสยาห์53:4-12, ฮีบรู 10:4, ฮีบรู 9:14, ฮีบรู 8:1-6, 1ทิโมธี2:5, 6

> <p>ข้อควรจำ</p>
> “เพราะเหตุนี้ พระองค์จึงทรงเป็นผู้กลางแห่งพันธสัญญาใหม่ เพื่อให้คนทั้งหลายที่พระองค์ทรงเรียกมาได้รับมรดกนิรันดร์ตามพระสัญญา” (ฮีบรู 9:15)

ค่ำคืนที่ไร้แสงจันทร์ ท้องฟ้าเป็นสีดำเหมือนหมึกที่หกใส่ เป็นเงาปกคลุมแฟรงค์ในขณะที่เขากำลังเดินไปตามถนนที่โล่งในเมืองหนึ่ง หลังจากนั้นไม่นานเขาได้ยินเสียงฝีเท้าตามหลังเขามา มีใครบางคนตามเขามาอยู่ในความมืด แล้วก็เดินมาทันเขาและพูดว่า “แฟรงค์ ช่างพิมพ์ใช่ไหม”

“ใช่ครับ คุณรู้ได้อย่างไร”

“อืม” คนแปลกหน้าตอบ “ผมไม่รู้จักคุณหรอก แต่ผมรู้จักพี่ชายคุณดีมาก และแม้แต่คุณเดินอยู่ในความมืด กิริยาท่าทาง วิธีการเดิน และรูปร่างของคุณทำให้ผมนึกถึงเขาอย่างมาก ผมแค่เดาว่าคุณเป็นน้องชายของเขา เพราะเขาเคยบอกผมว่าเขามีน้องชายคนหนึ่ง”

เรื่องนี้แสดงให้เห็นถึงความจริงอันทรงพลังของพิธีในสถานนมัสการของชนชาติอิสราเอล พระคัมภีร์กล่าวว่า นั่นคือเงา รูปแบบ และภาพของของจริงที่จะมาภายหลัง อย่างไรก็ตามเงาและภาพนั้นทำให้เห็นความจริงอย่างชัดเจนในสิ่งที่เป็นตัวแทน นั่นคือการสิ้นพระชนม์และการปฏิบัติกิจของพระคริสต์ในสถานศักดิ์สิทธิ์บนสวรรค์

เหตุใดพระเจ้าจึงต้องการให้ชนชาติอิสราเอลสร้างสถานมนัสการ สถานนมัสการสอนอะไรเราเกี่ยวกับพระคริสต์ในฐานะผู้แทนของเรา พระเยซูทรงทำอะไรในสวรรค์ในฐานะเป็นผู้แทนของเรา