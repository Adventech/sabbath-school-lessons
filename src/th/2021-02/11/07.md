---
title:  ความคิดเพิ่มเติม
date:  11/06/2021
---

**“ทูตสวรรค์ผู้สูงที่สุดในสวรรค์ไม่มีอำนาจที่จะจ่ายค่าไถ่สำหรับจิตวิญญาณที่หลงหาย เครูบและเสราฟิมมีเพียงรัศมีภาพที่พระผู้สร้างมอบให้ในฐานะเป็นสิ่งมีชีวิตของพระองค์ การกลับคืนดีของมนุษย์กับพระเจ้าจะทำได้โดยผ่านผู้กลางผู้ที่เท่าเทียมกับพระเจ้าเท่านั้น ผู้ที่มีคุณลักษณะที่สง่างามประกาศในนามของมนุษย์ให้เขาควรค่าต่อพระเจ้า และเป็นผู้แทนพระเจ้าแก่โลกที่ล้มในบาป ผู้แทนและผู้ค้ำประกันของมนุษย์จะต้องมีธรรมชาติของมนุษย์ มีความเกี่ยวข้องกับครอบครัวมนุษย์ และในการเป็นทูตของพระเจ้า จึงต้องมีส่วนในธรรมชาติของพระเจ้า มีความสัมพันธ์กับพระผู้ไม่ที่สิ้นสุด เพื่อที่จะสำแดงพระเจ้าต่อโลกนี้ และเป็นผู้กลางระหว่างพระเจ้ากับมนุษย์” (เอลเลน จี. ไวท์, Selected Messages, เล่ม 1, หน้า 257)**

“พระเยซูตรัสต่อไปว่า ถ้าท่านรับเราต่อหน้ามนุษย์ เราจะรับผู้นั้นต่อพระพักตร์พระเจ้าและทูตสวรรค์ผู้บริสุทธิ์ ท่านจะต้องเป็นพยานแก่เราบนแผ่นดินโลก เป็นช่องทางที่พระคุณของเราไหลผ่านเพื่อการรักษาโลกนี้ เราจะเป็นผู้แทนของท่านในแผ่นดินสวรรค์ พระบิดาไม่ทรงเห็นลักษณะที่ผิดพลาดของท่าน แต่พระองค์จะทรงมองเห็นว่าท่านสวมใส่เสื้อผ้าแห่งความสมบูรณ์แบบของเรา เราเป็นผู้กลางที่พระพรจากสวรรค์จะมาถึงท่าน และผู้ใดก็ตามที่รับเราโดยการแบ่งปันการสละพระชนม์ของเราเพื่อผู้ที่หลงหาย เราก็จะรับผู้นั้นในฐานะผู้แบ่งปันสง่าราศีและความชื่นชมยินดีของผู้ที่ได้รับการไถ่” (เอลเลน จี ไวท์, ผู้พึงปรารถนาแห่งปวงชน, หน้า 357)

**คำถามเพื่อการอภิปราย**

`อ่านโรม 5:2, เอเฟซัส2:18, และ เอเฟซัส3:12 จากข้อพระคัมภีร์เหล่านี้ สิ่งใดช่วยให้เราเข้าถึงพระบิดาผ่านทางพระเยซู`

`อ่านข้อความย่อหน้าที่สองของเอลเลน จี. ไวท์ที่ระบุไว้ข้างต้น สังเกตการอธิบายถึงบทบาทของการเป็นคนกลาง เมื่อพระบิดามองมาที่เรา พระองค์จะไม่ทรงเห็นลักษณะที่ผิดพลาดของเรา แต่จะทรงเห็นความสมบูรณ์แบบของพระคริสต์ข้อความเช่นนี้หมายความว่าอย่างไร`

`ดูในสิ่งที่เราศึกษาในสัปดาห์นี้ ถามตัวคุณเองว่าจะตอบคำถามนี้อย่างไร “ใช่ ที่ว่าพระคริสต์อยู่ในสถานศักดิ์สิทธิ์บนสวรรค์ แล้วไงล่ะ เราจะนำความรู้นี้มาปรับใช้ในชีวิตประจำวันของเราได้อย่างไร”`

**บทสรุป**: พิธีการถวายเครื่องบูชาในพันธสัญญาเดิมแทนที่ด้วยพันธสัญญาใหม่ แทนที่จะมีสัตว์เป็นเครื่องบูชา ถวายโดยปุโรหิตที่มีบาปในสถานนมัสการบนโลก ในตอนนี้ เรามีพระเยซูเป็นเครื่องบูชาที่สมบูรณ์แบบของเรา พระองค์ทรงเป็นผู้แทนเราต่อพระพักตร์พระบิดาในสถานศักดิ์สิทธิ์บนสวรรค์ นี่คือรากฐานของพันธสัญญาใหม่