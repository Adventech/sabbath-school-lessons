---
title:  ความคิดเพิ่มเติม
date:  04/06/2021
---

**“พระคริสต์ทรงปฏิญาณกับเหล่าสาวกของพระองค์ในฐานะพระผู้ไถ่ของพวกเขา ในขณะที่พระองค์ร่วมหยิบขนมปังและน้ำองุ่นกับพวกเขา พระองค์ทรงกระทำ (มอบ) พันธสัญญาใหม่กับพวกเขา โดยทุกคนที่รับพระองค์จะกลายเป็นบุตรของพระเจ้าและเป็นทายาทร่วมกับพระคริสต์ พระพรที่สวรรค์จะประทานให้ทั้งในชีวิตนี้และชีวิตที่จะมาถึงเป็นของพวกเขาโดยพันธสัญญานี้ การกระทำพันธสัญญานี้ได้รับการยืนยันโดยพระโลหิตของพระคริสต์ และการจัดทำพิธีศีลมหาสนิทเพื่อให้เหล่าสาวกระลึกถึงเครื่องบูชาอันเป็นนิรันดร์กระทำเพื่อพวกเขาแต่ละคนที่เป็นส่วนหนึ่งของมวลมนุษยชาติที่ล้มลงในบาป” (เอลเลน จี. ไวท์, ผู้พึงปรารถนาแห่งปวงชน, หน้า 659)**

“คุณลักษณะที่โดดเด่นที่สุดของศานติพันธสัญญานี้คือ การให้อภัยด้วยความเมตตาอย่างล้นเหลือแก่คนบาป ถ้าพวกเขาจะกลับใจและหันจากบาปเสีย พระวิญญาณบริสุทธิ์พรรณนาถึงพระกิตติคุณว่า เป็นความรอดผ่านความเมตตาของพระเจ้าของเรา พระเจ้าประกาศแก่ผู้ที่กลับใจใหม่ว่า “เราจะกรุณาต่อการอธรรมของเขา และจะไม่จดจำบาปของเขาไว้เลย” (ฮีบรู 8:12) พระเจ้าไม่ทรงยุติธรรมในการแสดงออกถึงความเมตตาต่อคนบาปหรือไม่ ไม่เลย พระเจ้าจะไม่ลบหลู่พระบัญญัติของพระองค์ ปล่อยให้ละเมิดโดยไม่ต้องรับโทษ การเชื่อฟังอย่างสมบูรณ์แบบเป็นเงื่อนไขของชีวิตภายใต้พันธสัญญาใหม่ ถ้าคนบาปกลับใจและสารภาพบาปของเขา เขาก็จะได้รับการอภัยโทษ การเสียสละพระชนม์ของพระคริสต์แทนที่เขา จึงทำให้การอภัยโทษเป็นหลักประกันแก่เขา พระคริสต์ทรงตอบสนองต่อข้อกำหนดของพระบัญญัติเพื่อคนบาปทุกคนที่เชื่อและกลับใจ” (เอลเลน จี. ไวท์, God’s Amazing Grace, หน้า 138)

**คำถามเพื่อการอภิปราย**

`มีข้อได้เปรียบอะไรบ้างในการมีพระบัญญัติจารึกในจิตใจ เทียบกับพระบัญญัติที่อยู่บนแผ่นศิลาเท่านั้น สิ่งใดลืมง่ายกว่ากัน ระหว่างพระบัญญัติที่เขียนบนแผ่นศิลาและพระบัญญัติที่จารึกในจิตใจ`

`นับตั้งแต่มนุษยชาติล้มลงในบาป มนุษย์ได้รับความรอดโดยผ่านทางพระเยซูเท่านั้น แม้ว่าการเปิดเผยความจริงนี้จะแตกต่างกันไปตามยุคสมัยของประวัติศาสตร์ แต่พันธสัญญาทำงานเหมือนกันหรือไม่`

`อ่านย่อหน้าที่ 2 ของเอลเลน จี. ไวท์ในบทเรียนวันนี้ การที่ “การเชื่อฟังอย่างสมบูรณ์แบบ” เป็นข้อกำหนดของความสัมพันธ์ของพันธสัญญานั้นหมายความว่าอะไร ใครเป็นผู้เดียวที่จะมอบ “การเชื่อฟังที่สมบูรณ์แบบ” ได้ การเชื่อฟังเช่นนั้นตอบข้อกำหนดของพระบัญญัติเพื่อเราอย่างไร`

**บทสรุป**: พันธสัญญาใหม่เป็นการเปิดเผยแผนการแห่งการไถ่ให้รอดได้ยิ่งใหญ่กว่า สมบูรณ์กว่า และประเสริฐกว่า เราจะมีส่วนได้โดยความเชื่อ ความเชื่อที่แสดงออกโดยการเชื่อฟังพระบัญญัติที่จารึกในจิตใจของเรา