---
title:  ดูเถิด วันเวลาจะมาถึง
date:  30/05/2021
---

**อ่านเยเรมีย์31:31-34 และตอบคำถามต่อไปนี้**

`ใครเป็นผู้กระทำพันธสัญญา`

`กล่าวถึงพระบัญญัติของใคร และเป็นพระบัญญัติแบบใด`

`ข้อใดที่เน้นความสัมพันธ์ที่พระเจ้าต้องการมีกับประชากรของพระองค์`

`การกระทำใดของพระเจ้าเพื่อประโยชน์ของประชากรของพระองค์ก่อให้เกิดพื้นฐานของความสัมพันธ์แห่งพันธสัญญา`

เห็นได้ชัดเจนว่า พันธสัญญาใหม่ไม่ได้แตกต่างไปจากพันธสัญญาเดิมที่ทำกับอิสราเอลบนภูเขาซีนายมากนัก อันที่จริงแล้ว ปัญหาของพันธสัญญาที่ภูเขาซีนายนั้นไม่ใช่เพราะเก่าหรือล้าสมัย แต่ปัญหาคือพวกเขาได้ผิดพันธสัญญา (เยเรมีย์31:32)

คำตอบของคำถามข้างต้นทั้งหมดพบได้ในข้อพระธรรมสี่ข้อนี้ พิสูจน์ให้เห็นว่าหลาย ๆ มุมมองใน “พันธสัญญาเดิม” ยังคงอยู่ใน “พันธสัญญาใหม่” เหมือนกับว่าเป็นการ “ต่อพันธสัญญา” ซึ่งเป็นการทำให้อันแรกสมบูรณ์หรือบรรลุผลสำเร็จ

`ให้เราเน้นไปยังส่วนสุดท้ายของ เยเรมีย์31:34 ซึ่งพระเจ้าตรัสว่าพระองค์จะให้อภัยความชั่วและความบาปของประชากรของพระองค์ แม้ว่าพระเจ้าตรัสว่าพระองค์จะจารึกพระธรรมไว้บนดวงใจของเราและบรรจุไว้ในเรา พระองค์ยังเน้นต่อไปว่า พระองค์จะอภัยบาปและความชั่วของเราที่เราได้ละเมิดพระบัญญัติที่เขียนไว้ในใจ คุณเห็นความขัดแย้งหรือความตึงเครียดระหว่างแนวคิดเหล่านี้หรือไม่ ถ้าไม่เพราะเหตุใด พระธรรมโรม 2:15 กล่าวว่า จารึกธรรมบัญญัติอยู่ในจิตใจของเราหมายความว่าอย่างไร (มัทธิว5:17-28)`

พิจารณาข้อพระคัมภีร์ในวันนี้ คุณจะใช้ข้อเหล่านี้ในการตอบข้อโต้แย้งที่ว่าพระบัญญัติสิบประการ (หรือโดยเฉพาะวันสะบาโต) ได้ถูกทำให้เป็นโมฆะภายใต้พันธสัญญาใหม่อย่างไร มีข้อใดบ้างที่กล่าวถึงเรื่องนี้ เราจะใช้ข้อพระคัมภีร์เหล่านั้นพิสูจน์ว่าพระบัญญัติดำรงอยู่ตลอดกาลได้อย่างไร