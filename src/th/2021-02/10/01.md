---
title:  พันธสัญญาใหม่
date:  29/05/2021
---

### อ่านข้อพระคัมภีร์สำหรับบทเรียนสัปดาห์นี้
เยเรมีย์31:31-34, มัทธิว 5:17-28, โฮเชยา 2:18-20, อิสยาห์56:6, 7, ฮีบรู 8:7, 8, ฮีบรู 10:4, มัทธิว 27:51

> <p>ข้อควรจำ</p>
> “พระเจ้าตรัสว่า ดูเถิด วันเวลาจะมาถึง ซึ่งเราจะทำพันธสัญญาใหม่กับประชาอิสราเอลและประชายูดาห์” (เยเรมีย์ 31:31)

การ์ตูนเรื่องหนึ่งในนิตยสารเมื่อหลายปีก่อนเป็นเรื่องเกี่ยวกับผู้บริหารธุรกิจคนหนึ่งยืนอยู่ต่อหน้ากลุ่มผู้บริหารคนอื่น ๆ ในสำนักงาน เขาถือกล่องผงซักฟอกกล่องหนึ่งไว้ในมือ นำเสนอให้ชายหญิงคนอื่น ๆ ดู เขาชี้ไปที่คำว่า ‘ใหม่’ ที่เป็นตัวอักษรสีแดงขนาดใหญ่ติดอยู่บนกล่องอย่างภูมิใจ แน่นอนว่า การกระทำแบบนี้เขาต้องการแสดงว่าผลิตภัณฑ์นี้เป็นของใหม่ จากนั้นผู้บริหารคนนั้นก็พูดขึ้นว่า “คำว่า ‘ใหม่’ ในกล่องนี้ที่เป็นของใหม่” หรือกล่าวอีกนัยหนึ่งว่า ทั้งหมดที่เปลี่ยนแปลง ทั้งหมดที่เป็นของใหม่ มีเพียงแค่คำว่า ‘ใหม่’ บนกล่องนั้น สิ่งอื่น ๆ นอกจากนั้นเหมือนเดิมทุกอย่าง

ในแง่หนึ่งอาจกล่าวได้ว่า พันธสัญญาใหม่ก็เป็นเช่นนั้น พื้นฐานของพันธสัญญา ความหวังพื้นฐานที่พันธสัญญาให้แก่เรา เงื่อนไขพื้นฐานของพันธสัญญานั้นเหมือนกับพันธสัญญาเดิม เป็นพันธสัญญาแห่งพระคุณและพระเมตตาของพระเจ้า ตั้งอยู่บนพื้นฐานของความรักที่อยู่เหนือข้อบกพร่องและความล้มเหลวของมนุษย์

พันธสัญญาเดิมและพันธสัญญาใหม่มีความคล้ายคลึงกันอย่างไร พระบัญญัติมีบทบาทอย่างไรในพันธสัญญา พันธสัญญานี้กระทำกับผู้ใด คำว่า “ประเสริฐกว่าพันธสัญญาเดิม” ในพระธรรมฮีบรูหมายความว่าอะไร (ฮีบรู8:6) พันธสัญญาและสถานศักดิ์สิทธิ์บนสวรรค์มีความเกี่ยวข้องกันอย่างไร