---
title:  หัวใจของพันธกิจ
date:  31/05/2021
---

ในช่วงเวลาที่อาณาจักรยูดาห์ที่อยู่ทางใต้กำลังจะสิ้นสุดลงและผู้คนถูกจับไปเป็นเชลยในชาวบาบิโลน พระเจ้าทรงประกาศ “พันธสัญญาใหม่” ผ่านผู้เผยพระวจนะเยเรมีย์ และเป็นครั้งแรกที่กล่าวถึงเรื่องนี้ในพระคัมภีร์ อย่างไรก็ตาม ในขณะที่อาณาจักรสิบเผ่าทางตอนเหนือของอิสราเอลกำลังจะถูกทำลาย (ประมาณ 150 ปีก่อนสมัยเยเรมีย์) แนวคิดเรื่องพันธสัญญาอันอื่นได้ถูกกล่าวถึงอีกครั้งโดยโฮเชยา (โฮเชยา 2:18-20)

`อ่านโฮเชยา 2:18-20 สังเกตสิ่งที่สอดคล้องกันระหว่างสิ่งที่พระเจ้าตรัสกับประชากรของพระองค์กับสิ่งที่พระองค์ตรัสในเยเรมีย์31:31-34 สิ่งที่ถูกกล่าวซ้ำคืออะไร และอะไรคือความหมายพื้นฐานและลักษณะของพันธสัญญา`

ช่วงหนึ่งของประวัติศาสตร์ที่แผนการของพระเจ้าที่มีต่อประชากรแห่งพันธสัญญาของพระองค์ถูกขัดขวางโดยการกบฏและไม่เชื่อฟัง พระองค์จึงทรงส่งผู้เผยพระวจนะให้ประกาศว่า ประวัติศาสตร์แห่งพันธสัญญาที่ทำกับประชากรผู้สัตย์ซื่อของพระองค์ยังไม่สิ้นสุด ไม่ว่าผู้คนจะไม่สัตย์ซื่อ ละทิ้งความเชื่อและไม่เชื่อฟังเพียงใด พระเจ้าก็ยังเต็มพระทัยที่จะเข้าสู่ความสัมพันธ์แห่งพันธสัญญากับทุกคนที่เต็มใจที่จะกลับใจ เชื่อฟัง และอ้างพระสัญญาของพระองค์

**อ่านข้อพระคัมภีร์ต่อไปนี้ แม้จะไม่ได้กล่าวถึงพันธสัญญาใหม่อย่างเจาะจง แต่มีองค์ประกอบอะไรบ้างที่สะท้อนถึงหลักการเบื้องหลังพันธสัญญาใหม่**

`เอเสเคียล 11:19`

`เอเสเคียล 18:31`

`เอเสเคียล 36:26`

พระเจ้าจะทรงจัดเตรียม “จิตใจ...ที่จะรู้จักว่าเราคือพระเจ้า” (เยเรมีย์24:7) พระองค์จะ “นำใจหินออกไปเสียจากเนื้อของเขา และให้ใจเนื้อแก่เขา” (เอเสเคียล 11:19) และจะให้ “ใจใหม่” และ “จิตวิญญาณใหม่” (เอเสเคียล 36:26) พระองค์ยังตรัสอีกว่า “เราจะบรรจุจิตวิญญาณใหม่ไว้ในเจ้า” (เอเสเคียล 36:27) พันธกิจของพระเจ้าเป็นรากฐานของพันธสัญญาใหม่

`ถ้ามีคนมาหาคุณและพูดว่า “ฉันต้องการมีจิตใจใหม่ ฉันต้องการให้พระบัญญัติจารึกในจิตใจของฉัน ฉันต้องการจิตใจที่รู้จักพระเจ้า แต่ฉันไม่รู้ว่าจะมีได้อย่างไร” คุณจะพูดกับบุคคลนี้อย่างไร`