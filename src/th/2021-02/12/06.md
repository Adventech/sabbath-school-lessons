---
title:  ยึดมั่นในพระสัญญา
date:  17/06/2021
---

มีเรื่องเล่าเกี่ยวกับพระคาร์ดินัลเบลลาร์มีนผู้มีชื่อเสียง ซึ่งเป็นนักศาสนศาสตร์คาทอลิกที่ยิ่งใหญ่ ทั้งชีวิตของเขาต่อต้านข่าวสารของความชอบธรรมที่ถือว่าได้รับโดยความเชื่อ ในขณะที่เขากำลังจะสิ้นใจ ได้มีการนำไม้กางเขนและความดีของวิสุทธิชนมามอบให้เขาเพื่อให้เขาได้รับความมั่นใจก่อนสิ้นใจ แต่เบลลาร์มีนกล่าวว่า “เอาไปเถอะ ผมคิดว่าการวางใจในคุณความดีของพระคริสต์น่าจะปลอดภัยกว่า”

สำหรับหลาย ๆ คนเมื่อใกล้ถึงจุดจบของชีวิต ต่างมองย้อนกลับไปและเห็นว่าการกระทำและการงานของเขาเพื่อให้ได้มาซึ่งความรอดกับพระเจ้าผู้บริสุทธิ์นั้นไร้สาระ ไร้ประโยชน์ ไร้ผลเพียงไร และพวกเขาต้องการความชอบธรรมของพระคริสต์เพียงใด

แต่ข่าวดีก็คือ ตอนนี้เราไม่จำเป็นต้องรอให้ใกล้วันสิ้นใจของเราเพื่อให้มั่นคงในองค์พระผู้เป็นเจ้า พันธสัญญาทั้งหมดตั้งอยู่บนพระสัญญาที่มั่นคงของพระเจ้าในตอนนี้แล้ว เป็นพระสัญญาสำหรับเราในตอนนี้ พระสัญญาที่ทำให้ชีวิตของเราดีขึ้นได้ในตอนนี้

**ศึกษาข้อพระคัมภีร์ต่อไปนี้และตอบคำถามในบริบทของการพัฒนา รักษา และเสริมสร้างความสัมพันธ์ของพันธสัญญาของคุณกับพระเจ้า**

`สดุดี34:8 (คุณจะลิ้มลองความดีของพระเจ้าได้อย่างไร)`

`มัทธิว11:30 (สิ่งที่พระเจ้าทรงกระทำเพื่อเราที่ทำให้แอกของเราเบาขึ้นคืออะไร)`

`โรม 5:1 (ความชอบธรรมเกี่ยวข้องอย่างไรกับสันติสุข)`

`ฟิลิปปี2:7, 8 (คุณได้รับอะไรจากประสบการณ์ของพระคริสต์)`

ตรวจสอบชีวิตของคุณด้วยการอธิษฐานและถามตัวคุณเองว่า เราทำอะไรเพื่อเสริมสร้างความสัมพันธ์ของเรากับพระเจ้า และการกระทำใดที่ตัดความสัมพันธ์ เราต้องเปลี่ยนแปลงอย่างไรบ้าง