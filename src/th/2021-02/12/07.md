---
title:  ความคิดเพิ่มเติม
date:  18/06/2021
---

**“ทางเดียวเท่านั้นที่เขา (คนบาป) จะได้ความชอบธรรม คือโดยความเชื่อ โดยความเชื่อเขาสามารถนำความดีของพระคริสต์เข้าสู่พระเจ้าได้ และพระเจ้าทรงวางการเชื่อฟังของพระบุตรของพระองค์ไว้บนคนบาป ความชอบธรรมของพระคริสต์ได้รับการยอมรับแทนความล้มเหลวของมนุษย์ และพระเจ้าทรงยอมรับ ให้อภัยบาป ให้ความชอบธรรม แก่จิตวิญญาณที่กลับใจใหม่และเชื่อฟัง ทรงปฏิบัติต่อเขาราวกับว่าเขาเป็นคนชอบธรรมและทรงรักเขาเหมือนที่พระองค์ทรงรักพระบุตรของพระองค์ นี่คือการที่ความเชื่อนับว่าเป็นความชอบธรรม” (เอลเลน จี. ไวท์, Selected Messages, เล่ม 1, หน้า 367)**

“เมื่อเรายอมรับพระคริสต์เป็นพระผู้ช่วยให้รอดโดยการกลับใจใหม่และโดยความเชื่อ พระเจ้าจะทรงอภัยบาปของเรา และยกโทษที่กำหนดไว้สำหรับการละเมิดพระบัญญัติ คนบาปจะยืนอยู่ต่อหน้าพระเจ้าในฐานะผู้ชอบธรรม เขาจะได้รับความโปรดปรานจากสวรรค์ และได้เข้าสามัคคีธรรมกับพระบิดาและพระบุตรโดยผ่านทางพระวิญญาณ

“พันธกิจถัดไปที่จะต้องทำให้สำเร็จ ซึ่งเป็นกระบวนการเติบโต จิตวิญญาณจะต้องได้รับการชำระให้บริสุทธิ์โดยความจริง และจะบรรลุผลสำเร็จได้โดยความเชื่อเช่นกัน เพราะโดยพระคุณของพระคริสต์เท่านั้นซึ่งเราได้รับโดยความเชื่อ จะเปลี่ยนแปลงลักษณะนิสัยได้” (เอลเลน จี. ไวท์, Selected Messages, เล่ม 3, หน้า 191)

**คำถามเพื่อการอภิปราย**

`ความแตกต่างระหว่างความเชื่อที่มีชีวิตกับความเชื่อที่ตายแล้วมีอะไรบ้าง (ยากอบ 2:17, 18) เปาโลบรรยายถึงความเชื่อที่มีชีวิตไว้อย่างไร (โรม 16:26) มีคำหลักอะไรบ้างที่กล่าวว่าความเชื่อคืออะไร`

`คุณจะตอบข้อโต้แย้งว่า หากเราได้รับความรอดจากการถือว่าเราชอบธรรม ไม่ใช่ความชอบธรรมที่มีอยู่ในตัวเรา อย่างไร`

`แน่นอนว่าพระเจ้ายอมรับเราผ่านทางพระบุตรผู้เป็นที่รักของพระองค์เท่านั้น การกระทำดีเป็นผลมาจากความรักแห่งการให้อภัยบาปของพระองค์ ในตัวเราเองไม่มีการกระทำใดที่เราจะอ้างว่าทำให้เรารอดได้ เขา (ผู้เชื่อ) ไม่สามารถอ้างความดีของเขาเพื่อร้องขอความรอดแห่งจิตวิญญาณของเขาได้” (เอลเลน จี. ไวท์, Selected Messages, เล่ม 3, หน้า 199) คำนึงถึงข้อความนี้ของเอลเลน จี. ไวท์ เหตุใดการกระทำดีจึงเป็นส่วนสำคัญของประสบการณ์คริสเตียน`

**บทสรุป**:ทั้งในพันธสัญญาเดิมและพันธสัญญาใหม่: พระเยซูทรงจ่ายค่าไถ่ที่เราเป็นหนี้จากพระบัญญัติ เพื่อเราจะยืนอย่างชอบธรรมในสายพระเนตรของพระเจ้าได้