---
title:  ความเชื่อมั่นในพันธสัญญา
date:  12/06/2021
---

### อ่านข้อพระคัมภีร์สำหรับบทเรียนสัปดาห์นี้
กาลาเทีย 6:14, โรม 6:23, ยอห์น5:11, 13, โรม 4:1-7, เลวีนิติ 7:18, เลวีนิติ 17:1-4, โรม 5:1

> <p>ข้อควรจำ</p>
> “เป็นที่ประจักษ์ชัดอยู่แล้วว่า ไม่มีผู้ใดเป็นคนชอบธรรมในสายพระเนตรของพระเจ้า ด้วยธรรมบัญญัติได้เลย เพราะว่าคนชอบธรรมจะมีชีวิตดำรงอยู่โดยความเชื่อ” (กาลาเทีย 3:11)

ประมาณเจ็ดศตวรรษก่อนคริสตกาล โฮเมอร์นักกวีผู้เขียน ‘โอดิสซีย์’ (Odyssey) เรื่องราวของโอดิสซีอุสนักรบผู้ยิ่งใหญ่ ผู้ซึ่งหลังจากยึดเมืองทรอยในสงครามโทรจันได้แล้ว ก็เริ่มการเดินทางโดยเรือเป็นระยะเวลา 10 ปีเพื่อพยายามกลับไปยังอิทากาบ้านเกิดของเขา การเดินทางของเขาใช้เวลานานเพราะเขาต้องเผชิญกับเรืออับปาง การกบฏ พายุ สัตว์ประหลาด และอุปสรรคอื่น ๆ ที่รั้งเขาไว้จากการไปสู่เป้าหมาย ในที่สุดหลังจากที่เทพเจ้าเห็นชอบกันว่าโอดิสซีอุสได้รับความทุกข์ทรมานมากพอแล้ว จึงตัดสินใจอนุญาตให้นักรบที่เหนื่อยล้าผู้นี้กลับสู่บ้านเกิดและพบกับครอบครัว พวกเทพเจ้าเห็นพ้องกันว่า ความลำบากของเขาเพียงพอต่อการชดใช้ข้อผิดพลาดของเขาแล้ว

ในแง่หนึ่ง เราเองก็เหมือนโอดิสซีอุสที่กำลังเดินทางกลับบ้านอันแสนยาวไกล อย่างไรก็ตามข้อแตกต่างสำคัญที่ไม่เหมือนกับของโอดิสซีอุสคือ เราไม่สามารถ “ทุกข์ทรมานเพียงพอ” ที่จะหาทางกลับบ้านได้ ระยะทางจากสวรรค์และแผ่นดินโลกนั้นกว้างเกินกว่าที่เราจะชดใช้ความผิดบาปของเราได้ หากเราจะกลับบ้านได้ ก็จะเป็นไปโดยพระคุณของพระเจ้าเท่านั้น

เหตุใดความรอดจึงเป็นของประทาน ทำไมมีเพียงพระผู้ที่เท่าเทียมกับพระเจ้าเท่านั้นที่จะจ่ายค่าไถ่แก่จิตวิญญาณของเราได้ อะไรทำให้อับราฮัมเป็นตัวแทนที่ดีของความเชื่อ เราจะสร้างคำสัญญาและความหวังในกางเขนของเราเองได้อย่างไร