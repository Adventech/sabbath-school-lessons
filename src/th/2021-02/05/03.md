---
title:  'พระสัญญาเกี่ยวกับพระเมสสิยาห์: ตอนที่ 1'
date:  26/04/2021
---

**“บรรดาพงศ์พันธุ์ของมนุษย์โลกจะได้รับพร เพราะเจ้าและเพราะเชื้อสายของเจ้า” (ปฐมกาล 28:14)**

**“ถ้าท่านเป็นของพระคริสต์แล้ว ท่านก็เป็นพงศ์พันธุ์ของอับราฮัม คือเป็นผู้รับมรดกตามพระสัญญา” (กาลาเทีย 3:29)**

พระเจ้าตรัสกับอับราฮัมมากกว่าหนึ่งครั้งว่า บรรดาชนชาติทั่วโลกจะได้รับพร เพราะพงศ์พันธุ์และเชื้อสายของเขา (อ่าน ปฐมกาล 12:3, ปฐมกาล 18:18, ปฐมกาล 22:18) พันธสัญญาอันอัศจรรย์นี้ถูกกล่าวซ้ำ เพราะในบรรดาพระสัญญาทั้งปวง พันธสัญญานี้เป็นพระสัญญาที่สำคัญที่สุด ยั่งยืนที่สุด ทำให้พันธสัญญาอื่น ๆ มีค่า ในอีกแง่หนึ่ง นี่เป็นพระสัญญาแห่งการเจริญขึ้นของชนชาติยิว พระเจ้าต้องการสั่งสอน “บรรดาพงศ์พันธุ์ของมนุษย์โลก” เกี่ยวกับพระเจ้าที่แท้จริงและแผนการแห่งความรอดของพระองค์โดยผ่านชนชาตินี้ ถึงกระนั้น พระสัญญาจะบรรลุผลสมบูรณ์ได้ในพระเยซูคริสต์เท่านั้น ผู้ซึ่งมาจากเชื้อสายของอับราฮัม ผู้ที่จ่ายค่าไถ่แห่งบาปของ “บรรดาพงศ์พันธุ์ของมนุษย์โลก” ที่กางเขน

`ลองนึกถึงพันธสัญญาที่กระทำไว้หลังน้ำท่วม (ซึ่งพระเจ้าสัญญาว่าจะไม่ทำลายโลกด้วยน้ำอีก) จะได้รับประโยชน์สูงสุดอย่างไรหากปราศจากพระสัญญาแห่งการไถ่ให้รอดที่พบในพระเยซู และหากปราศจากพระสัญญาแห่งชีวิตนิรันดร์ที่พบในพระคริสต์`

`คุณเข้าใจแนวคิดที่ว่า “บรรดาพงศ์พันธุ์ของมนุษย์โลก” จะได้รับพรเพราะอับราฮัมโดยผ่านทางพระเยซูอย่างไร`

ไม่ต้องสงสัยเลยว่า พันธสัญญาของพระผู้ช่วยให้รอดของโลกยิ่งใหญ่ที่สุดในบรรดาพระสัญญาทั้งปวงของพระเจ้า พระผู้ไถ่ให้รอดพระองค์เองทรงเป็นหนทางกระทำให้ข้อผูกมัดแห่งพันธสัญญาสำเร็จ และช่วยให้พระสัญญาอื่น ๆ เป็นจริง ทุกคนทั้งชาวยิวและคนต่างชาติที่เข้าร่วมเป็นหนึ่งกับพระองค์ ถือเป็นครอบครัวที่แท้จริงของอับราฮัมและเป็นผู้รับมรดกแห่งพันธสัญญา (กาลาเทีย 3:8, 9, 27-29) ซึ่งก็คือ พระสัญญาแห่งชีวิตนิรันดร์ในสภาพแวดล้อมที่ปราศจากบาป ที่ซึ่งความชั่วร้าย ความเจ็บปวด และความทุกข์ทรมานจะไม่เกิดขึ้นอีก ยังมีพระสัญญาที่ดีกว่านี้อีกไหม

`อะไรคือพระสัญญาแห่งชีวิตนิรันดร์ในโลกที่ปราศจากบาปและความทุกข์ทรมานที่ล่อลวงเราอย่างมากมาย เป็นไปได้ไหมที่เราโหยหาสิ่งนี้เพราะว่านั่นคือสิ่งที่เราถูกสร้างขึ้นมาตั้งแต่แรก และการที่เราโหยหาสิ่งนั้นเราก็โหยสิ่งที่เป็นพื้นฐานของธรรมชาติของเรา`