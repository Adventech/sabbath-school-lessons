---
title:  ประชาชาติใหญ่โตและมีกำลังมาก
date:  28/04/2021
---

พระเจ้าไม่เพียงสัญญากับอับราฮัมว่า บรรดาพงศ์พันธุ์ของมนุษย์โลกจะได้รับพรเพราะเขา พระเจ้ายังตรัสว่า พระองค์จะทำให้เขาเป็น “ประชาชาติใหญ่โตและมีกำลังมาก” (ปฐมกาล18:18, ปฐมกาล12:2, ปฐมกาล46:3) ช่างเป็นพันธสัญญาอันหนักหน่วงสำหรับชายที่แต่งงานกับหญิงที่เลยวัยของการมีบุตรในช่วงที่อับราฮัมไม่มีผู้สืบสกุลไม่มีแม้แต่ลูกชายเพียงคนเดียว แต่พระเจ้าก็ทรงสัญญาจะประทานทั้งสองสิ่งให้

ถึงกระนั้น พระสัญญานี้ยังไม่บรรลุผลสมบูรณ์ในขณะที่อับราฮัมมีชีวิตอยู่ ทั้งอิสอัคและยาโคบก็ยังไม่เห็นผลสำเร็จ พระเจ้าทรงย้ำกับยาโคบอีกครั้ง พร้อมกับข้อมูลเพิ่มเต็มว่า พระสัญญาจะสำเร็จในประเทศอียิปต์ (ปฐมกาล 46:3) แม้ว่ายาโคบจะยังไม่เห็นก็ตาม แต่แน่นอนที่สุดพันธสัญญานั้นก็สำเร็จ

`เหตุใดพระเจ้าจึงต้องการสร้างชนชาติพิเศษจากเชื้อสายของอับราฮัม พระเจ้าเพียงต้องการประเทศหนึ่งที่มีต้นกำเนิดจากเชื้อชาติหนึ่งหรือไม่ ชนชาตินี้จะต้องทำให้วัตถุประสงค์ใดสำเร็จ อ่าน อพยพ19:5, 6 อิสยาห์60:1-3 และ เลวีนิติ4:6-8 เขียนคำตอบของท่านลงในบรรทัดด้านล่างนี้`

ดูเหมือนจะเห็นได้ชัดจากพระคัมภีร์ว่า พระเจ้าประสงค์ที่จะนำประชาชาติทั่วโลกให้เข้าหาพระองค์โดยการเป็นพยานของชนชาติอิสราเอล ซึ่งเป็นชนชาติที่อยู่ภายใต้พระพรของพระองค์ เป็นประชากรที่มีความสุข สุขภาพแข็งแรงและบริสุทธิ์ ชนชาติดังกล่าวนี้จะพิสูจน์ให้เห็นถึงพระพรที่ได้รับจากการเชื่อฟังพระประสงค์ของพระผู้สร้าง บรรดาชนชาติทั้งหลายในโลกจะถูกดึงให้มานมัสการพระเจ้าเที่ยงแท้ (อิสยาห์56:7) ดังนั้นแล้ว ความสนใจของมนุษยชาติจะถูกดึงเข้าหาชาวอิสราเอล พระเจ้าของพวกเขา และพระเมสสิยาห์ ผู้ซึ่งปรากฏตัวท่ามกลางพวกเขา ทรงเป็นพระผู้ช่วยให้รอดของโลก

“ชนชาติอิสราเอลต้องยึดครองดินแดนทั้งหมดที่พระเจ้าทรงมอบให้พวกเขา ชนชาติที่ปฏิเสธการนมัสการและการรับใช้พระเจ้าเที่ยงแท้จะต้องถูกขับไล่ แต่เป็นพระประสงค์ของพระเจ้าที่ว่า การเปิดเผยพระลักษณะของพระองค์ผ่านชนชาติอิสราเอลจะดึงดูดผู้คนเข้าหาพระองค์ ทั่วทั้งโลกจะได้รับการเชื้อเชิญจากพระกิตติคุณ พระคริสต์จะต้องได้รับการยกขึ้นต่อหน้าประชาชาติผ่านการสอนเรื่องการถวายเครื่องบูชา และทุกคนที่มองไปยังพระองค์จะได้รับชีวิต” (เอลเลน จี. ไวท์, Christ’s Object Lessons, หน้า 290)

`คุณเห็นความคล้ายคลึงกันระหว่างสิ่งที่พระเจ้าต้องการทำผ่านทางชนชาติอิสราเอลและสิ่งที่พระองค์ต้องการทำผ่านคริสตจักรของเราหรือไม่ ความคล้ายคลึงนั้นคืออะไร อ่าน 1เปโตร 2:9`