---
title:  ความคิดเพิ่มเติม
date:  30/04/2021
---

อ่านหนังสือของเอลเลน จี. ไวท์ เรื่อง “Abraham in Canaan”, หน้า 132-144 และ “The Test of Faith” หน้า 145-155 จากหนังสือบรรพชนกับผู้เผยพระวจนะ

“ไม่ใช่เป็นการทดลองเล็กน้อยที่เกิดขึ้นกับอับราฮัม ไม่ใช่การเสียสละเพียงเล็กน้อยจากเขา... แต่เขาไม่ลังเลที่จะเชื่อฟังการทรงเรียกนั้น เขาไม่สงสัยในดินแดนแห่งคำสัญญาเลย... พระเจ้าตรัส และผู้รับใช้ของพระองค์ต้องเชื่อฟัง สถานที่ที่มีความสุขที่สุดในโลกสำหรับเขา คือสถานที่ที่พระเจ้าต้องการให้เขาไปอยู่” (บรรพชนกับผู้เผยพระวจนะ, เอลเอล จี. ไวท์, หน้า 126)

เมื่ออับราฮัมไปถึงแผ่นดินคานาอัน พระเจ้าทรงสำแดงพระองค์ให้ปรากฏแก่เขาชัดเจนในขณะที่เขาอาศัยในดินแดนที่มอบให้กับพงศ์พันธุ์ของเขา (ปฐมกาล 12:7) พระเจ้าทรงย้ำพระสัญญานี้หลายครั้ง (ดูใน ปฐมกาล 13:14, 15, 17, ปฐมกาล 15:13, 16, 18, ปฐมกาล 17:8, ปฐมกาล 28:13, 15, ปฐมกาล 35:12) ประมาณสี่ร้อยกว่าปีต่อมา เพื่อให้พระสัญญาบรรลุผล (ปฐมกาล 15:13, 16) พระเจ้าสำแดงให้โมเสสทราบว่า พระองค์จะทรงนำชาวอิสราเอลออกจากอียิปต์ไปสู่แผ่นดินที่มีน้ำนมและน้ำผึ้งไหลบริบูรณ์ (อพยพ 3:8, 17, อพยพ 6:8) พระเจ้าทรงย้ำพระสัญญานี้อีกกับโยชูวา (โยชูวา 1:3) และในยุคสมัยของดาวิดนั้น พระสัญญาบรรลุผลสำเร็จเป็นส่วนใหญ่ แต่ยังไม่สมบูรณ์ทั้งหมด (ปฐมกาล 15:18-21, 2 ซามูเอล 8:1-14, 1 พงศ์กษัตริย์ 4:21, 1 พงศาวดาร 19:1-19)

อ่านฮีบรู 11:9, 10, 13-16 ข้อพระคัมภีร์เหล่านี้แสดงให้เห็นชัดเจนว่า อับราฮัมและบรรพชนผู้สัตย์ซื่อคนอื่น ๆ มองว่าแผ่นดินคานาอันเป็นสัญลักษณ์ของเมืองถาวรของประชากรที่ได้รับการไถ่จากพระเจ้า การมีบ้านถาวรในสถานะแห่งบาปเยี่ยงนี้นั้นเป็นไปไม่ได้ ชีวิตหายวับไปเหมือน “หมอกที่ปรากฏอยู่เพียงชั่วครู่แล้วก็หายไป” (ยากอบ 4:14) เราในฐานะลูกหลานฝ่ายจิตวิญญาณของอับราฮัมต้องตระหนักถึงข้อนี้ด้วย “เพราะว่าที่นี่เราไม่มีนครที่ถาวร แต่ว่าเราแสวงหานครที่จะมีในภายหน้า” (ฮบ. 13:14) ความแน่นอนของชีวิตในอนาคตกับพระคริสต์ช่วยให้เรามั่นคงในโลกปัจจุบันแห่งการเปลี่ยนแปลงและเสื่อมลงนี้ได้

**คำถามเพื่อการอภิปราย**

`พระสัญญาของพระเจ้าเกี่ยวกับโลกใหม่มีผลต่อประสบการณ์คริสเตียนส่วนตัวของเราอย่างไร (เปรียบเทียบ มัทธิว5:5, 2โครินธ์4:17, 18, วิวรณ์21:9, 10, วิวรณ์22:17)`

`“ความยิ่งใหญ่ที่แท้จริงเป็นผลมาจากการปฏิบัติตามพระบัญญัติของพระเจ้าและการร่วมมือกับพระประสงค์ของพระองค์” (SDA Bible Commentary, vol. 1, หน้า 293) อภิปรายความหมายของข้อความนี้`

**บทสรุป**: พระสัญญามีคุณค่าอย่างไรกับผู้เชื่อ จะบรรลุผลสำเร็จหรือไม่ คำตอบด้วยความเชื่อ คือ บรรลุผลสำเร็จแน่นอน