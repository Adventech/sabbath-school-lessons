---
title:  พงศ์พันธุ์แห่งพันธสัญญา
date:  24/04/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล15:1-3, อิสยาห์25:8, 1โครินธ์2:9, วิวรณ์22:1-5, 1 เปโตร2:9, ปฐมกาล11:4, ปฐมกาล12:2

> <p>ข้อควรจำ</p>
> “นี่แหละเราจะอยู่กับเจ้าทั้งหลายเสมอไป จนกว่าจะสิ้นยุค” (มัทธิว 28:20)

พ่อและลูกสาววัยสิบขวบไปที่ชายทะเลในวันหยุด ขณะที่พวกเขาเล่นน้ำในทะเล แม้ว่าทั้งคู่จะว่ายน้ำเก่งก็ตาม แต่เมื่อทั้งสองไกลออกจากฝั่งกระแสน้ำก็พัดพวกเขาให้ออกห่างจากกัน ผู้เป็นพ่อตระหนักว่ากำลังถูกคลื่นทะเลพัดออกไปเรื่อย ๆ จึงตะโกนเรียนลูกสาว “แมรี่ พ่อจะขึ้นฝั่งไปขอความช่วยเหลือ ถ้าหนูเหนื่อยให้นอนหงาย หนูสามารถนอนลอยอย่างนั้นได้ตลอดทั้งวัน พ่อจะกลับมาช่วยหนู”

ไม่นานนักหน่วยกู้ภัยและเรือหลายลำก็ลนลานอยู่บนผิวน้ำตามหาเด็กผู้หญิงเล็ก ๆ มีหลายร้อยคนบนฝั่งทราบข่าวและรอคอยอย่างใจจดใจจ่อ ผ่านไปสี่ชั่วโมงพวกเขาจึงหาเธอพบ ซึ่งเธออยู่ห่างจากชายฝั่งไกลออกไป แต่เธอลอยหงายอยู่บนผิวน้ำอย่างสงบและไม่ตกใจเลย หน่วยกู้ภัยส่งเสียงเชียร์ น้ำตาแห่งความสุขและความโล่งใจหลั่งออกมา พวกเขากลับเข้าฝั่งพร้อมด้วยภาระอันมีค่าที่ทำสำเร็จ แต่เด็กผู้หญิงนั้นกลับสงบเงียบและเหมือนจะคิดว่าการกระทำของคนเหล่านี้นั้นแปลก เธอกล่าวว่า “พ่อบอกว่าหนูนอนลอยน้ำตรงนี้ได้ทั้งวันเลย แล้วพ่อจะกลับมาตามหาหนูเอง หนูก็เลยว่ายน้ำแล้วลอยตัวเรื่อย ๆ เพราะหนูรู้ว่าเดี๋ยวพ่อจะกลับมา” (H.M.S. Richards, “When Jesus Comes Back,” Voice of Prophecy News, มีนาคม 1949, หน้า 5)

เหตุใดพระเจ้าจึงทรงกล่าวถึงพระองค์เองว่าเป็นโล่ของอับราม “ครอบครัวทั้งสิ้นบนโลก” ได้รับพระพรโดยผ่านทางอับราฮัมได้อย่างไร สิ่งที่ยิ่งใหญ่ที่สุดของพันธสัญญาทั้งปวงคืออะไร