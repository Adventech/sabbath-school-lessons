---
title:  พันธสัญญาใหม่และพันธกิจ
date:  24/06/2021
---

**“เหตุฉะนั้นเจ้าทั้งหลายจงออกไปสั่งสอนชนทุกชาติให้เป็นสาวกของเรา ให้รับบัพติศมาในพระนามแห่งพระบิดา พระบุตรและพระวิญญาณบริสุทธิ์ สอนเขาให้ถือรักษาสิ่งสารพัดซึ่งเราได้สั่งพวกเจ้าไว้ นี่แหละเราจะอยู่กับเจ้าทั้งหลายเสมอไปจนกว่าจะสิ้นยุค” (มัทธิว 28:19, 20)**

คนทั่วโลกมักดิ้นรนเหมือนที่ Laurens Van Der Post นักเขียนชาวแอฟริกาใต้ได้เขียนไว้ว่า “ภาระหนักที่ไร้ความหมาย” ผู้คนต่างพบว่าตัวเองมีของประทานแห่งชีวิต แต่พวกเขาก็ไม่รู้ว่าจะทำอย่างไรกับสิ่งนั้น ไม่รู้ว่าของประทานนั้นมีจุดประสงค์อะไร และจะใช้อย่างไร เปรียบเสมือนกับการมอบห้องสมุดที่เต็มด้วยหนังสือหายากให้ใครสักคน แต่คนนั้นกลับไม่อ่านเลย มีแต่เอาไว้ก่อไฟ ช่างเป็นการปล่อยให้ของล้ำค่าเสียไปโดยเปล่าประโยชน์

อย่างไรก็ตามสำหรับคริสเตียนแห่งพันธสัญญาใหม่ ปัญหานั้นไม่ใช่เพียงปัญหาเดียวที่พวกเขาต้องเผชิญ ในทางกลับกัน คนเหล่านั้นที่รู้จัก (และมีประสบการณ์ส่วนตัวกับ) ข่าวประเสริฐของพระผู้ช่วยให้รอดที่ถูกตรึงและฟื้นคืนพระชนม์ ผู้สิ้นพระชนม์เพื่อบาปของมนุษย์ทุกคนทุกหนทุกแห่ง เพื่อพวกเขาทั้งหมดอาจมีชีวิตนิรันดร์ คนเหล่านั้นก็มีความปลาบปลื้มยินดี พิจารณาถึงการทรงเรียกที่ชัดเจนในมัทธิว 28:19, 20 ผู้เชื่อมีพันธกิจและจุดมุ่งหมายในชีวิตอย่างแน่นอน ซึ่งคือการประกาศความจริงอันประเสริฐที่เขาหรือเธอมีประสบการณ์ส่วนตัวกับพระเยซูคริสต์ไปทั่วโลก ช่างเป็นสิทธิพิเศษ แทบทุกอย่างที่เราได้ทำในโลกนี้จะสิ้นสุดลงเมื่อโลกนี้สิ้นสุด แต่การประกาศพระกิตติคุณแก่ผู้อื่นเป็นพันธกิจที่จะประทับอยู่ชั่วนิรันดร์ จงอภิปรายถึงพันธกิจและจุดมุ่งหมาย

`แยกข้อพระคัมภีร์สำหรับวันนี้ออกเป็นหลาย ๆ องค์ประกอบ พระเยซูกำลังบอกให้เราทำอะไรเป็นพิเศษ และแต่ละอย่างมีอะไรเกี่ยวข้องบ้าง เรามีพระสัญญาอะไรบ้างที่เพิ่มความเชื่อและความกล้าหาญในการทำตามสิ่งที่พระคริสต์ตรัสสั่ง`

`เราผู้เป็นคริสเตียนแห่งพันธสัญญาใหม่ ได้รับมอบอำนาจที่ชัดเจนจากพระเจ้า ไม่ว่าเราจะเป็นใคร มีชีวิตอย่างไร มีข้อจำกัดแค่ไหน เราทุกคนมีหน้าที่ประกาศข่าวประเสริฐของพระเจ้า เราจะทำพันธกิจนี้ให้มากขึ้นและดีขึ้นได้อย่างไร`