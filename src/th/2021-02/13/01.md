---
title:  ชีวิตในพันธสัญญาใหม่
date:  19/06/2021
---

### อ่านข้อพระคัมภีร์สำหรับบทเรียนสัปดาห์นี้
1 ยอห์น 1:4, ยอห์น5:24, โรม 3:24, 25, 2 โครินธ์5:21, 1 ยอห์น4:16, วิวรณ์ 2:11, วิวรณ์ 20:6, 14, วิวรณ์ 21:8

> <p>ข้อควรจำ</p>
> “เราได้มาเพื่อเขาทั้งหลายจะได้ชีวิต และจะได้อย่างครบบริบูรณ์” (ยอห์น10:10)

ไตรมาสนี้เราได้ศึกษาเกี่ยวกับพันธสัญญา ซึ่ง (เพื่อแยกให้อยู่ในรูปแบบที่ง่ายและบริสุทธิ์ที่สุด) โดยแท้จริงแล้วเป็นคำตรัสของพระเจ้าที่ว่า ‘นี่คือวิธีที่เราจะช่วยเจ้าให้รอดจากบาป’

แม้ว่าผลลัพธ์ในตอบจบอันยิ่งใหญ่ของพันธสัญญาซึ่งแน่นอนคือชีวิตนิรันดร์ในโลกใหม่ แต่ในวันนี้เราไม่จำเป็นต้องคอยเพื่อชื่นชมพระพรแห่งพันธสัญญา พระเจ้าทรงห่วงใยชีวิตของเราในตอนนี้ พระองค์ทรงประสงค์สิ่งที่ดีที่สุดสำหรับเราในตอนนี้ พันธสัญญาไม่ใช่ข้อตกลงบางอย่างที่ให้คุณทำสิ่งนี้สิ่งนั้นและหลังจากนั้นคุณจะได้รับรางวัล รางวัลหรือของประทานเป็นพระพรที่ผู้ที่เข้าสู่ความสัมพันธ์ของพันธสัญญาโดยความเชื่อจะได้ชื่นชมในตอนนี้และที่นี่

บทเรียนในสัปดาห์นี้ เป็นบทสุดท้ายของเรื่องพันธสัญญา ให้มาดูถึงพระพรที่ได้รับทันทีทันใด พระสัญญาที่มาจากพระคุณของพระเจ้าหลั่งไหลเข้ามาในใจเรา เพราะเมื่อเราได้ยินพระองค์เคาะที่ประตูใจ เราเปิดประตูให้พระองค์ แน่นอนว่ายังมีพระพรอีกมากมายที่เราจะกล่าวถึงในสัปดาห์นี้ แต่นี่เป็นเพียงการเริ่มต้นของบางสิ่งที่จะไม่มีวันสิ้นสุด

ทำไมเราควรปลาบปลื้มยินดี เราอ้างพระสัญญาได้โดยอาศัยอะไร พันธสัญญาปล่อยเราให้เป็นอิสระจากภาระแห่งความผิดอย่างไร การมีจิตใจใหม่หมายความว่าอย่างไร