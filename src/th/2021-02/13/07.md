---
title:  ความคิดเพิ่มเติม
date:  25/06/2021
---

อ่านหนังสือของเอลเลน จี. ไวท์ เรื่อง “God’s People Delivered” หน้า 635-645 จากหนังสือ สงครามประวัติศาสตร์ และเรื่อง “Rejoicing in the Lord” หน้า 115-126 จากหนังสือ ก้าวตามพระคริสต์

“พระบุตรผู้บริสุทธิ์ของพระเจ้าไม่มีบาปหรือความเศร้าโศกของพระองค์เองที่ต้องแบกรับ แต่พระองค์ทรงแบกรับความเศร้าโศกของผู้อื่น เพราะความชั่วช้าของเราทุกคนวางอยู่บนพระองค์  พระองค์ทรงเชื่อมโยงพระองค์เองเข้ากับมนุษย์ด้วยความเห็นอกเห็นใจของพระเจ้า ในการเป็นตัวแทนของเผ่าพันธุ์มนุษย์ พระองค์ทรงยอมรับการปฏิบัติอย่างผู้ละเมิด พระองค์ทรงมองดูเหวแห่งความพินาศที่เปิดออกเพราะบาปของเรา และเสนอจะเชื่อมเหวลึกที่แยกมนุษย์จากพระเจ้า” (เอลเลน จี. ไวท์, Bible Echo and Signs of the Times, 1 สิงหาคม, 1892)

“มาเถอะพี่น้อง มาในสภาพที่ท่านเป็นอยู่ สภาพที่มีบาปและข้อบกพร่อง จงวางภาระแห่งความรู้สึกผิดบนพระเยซู และอ้างความดีของพระองค์ด้วยความเชื่อ มาเถอะ มาในขณะที่ความเมตตายังคงอยู่ มาพร้อมกับการสารภาพ มาด้วยจิตใจที่สำนึกผิด และพระเจ้าจะทรงอภัยอย่างท่วมท้น อย่าปล่อยให้โอกาสอีกครั้งต้องผ่านไป ฟังเสียงแห่งพระเมตตาที่ขอให้คุณเป็นขึ้นมาจากความตายเพื่อพระคริสต์จะประทานแสงสว่างแก่คุณ ทุกช่วงเวลาในตอนนี้ดูเหมือนเชื่อมต่อโดยตรงกับโลกที่มองไม่เห็น จากนั้นอย่าให้ความหยิ่งทะนงตนและความไม่เชื่อของคุณนำให้คุณปฏิเสธความเมตตาอีกต่อไป หากคุณยังคงเป็นเช่นนั้น ท้ายที่สุดคุณจะต้องคร่ำครวญ ‘การเก็บเกี่ยวผ่านพ้นไปแล้ว ฤดูร้อนก็สิ้นสุดลง และเราก็ไม่ได้รับความรอด’” (เอลเลน จี. ไวท์, Testimonies for the Church, vol. 5, หน้า 353)

**คำถามเพื่อการอภิปราย**:

`ฟรานซิสโก โฮเซ โมเรโน เขียนว่า “เรารู้ว่าตัวเรามีความสัมพันธ์กับจักรวาล และเราตระหนักถึงการละเลยและการไร้ซึ่งอำนาจในวันสุดท้ายของเรา ด้วยเหตุความไม่มั่นคงของเรา เราจึงกลัว” (Between Faith and Reason: Basic Fear and the Human Condition, หน้า 7) เปรียบเทียบข้อความนี้กับสิ่งที่เราศึกษาในสัปดาห์นี้ในเอเฟซัส 3:17-19 อภิปรายข้อแตกต่างของทั้งสองแนวคิดนี้`

`พระเจ้าทรงสัญญาที่จะประทานความปลาบปลื้มยินดีแก่เราผู้เชื่อในพระเยซู ความปลาบปลื้มยินดีเหมือนกับความสุขหรือไม่ เราควรมีความสุขอยู่เสมอหรือไม่ หากไม่ มีบางสิ่งที่ผิดปกติกับชีวิตคริสเตียนของเราหรือไม่ การเปิดเผยชีวิตของพระเยซูช่วยให้เราเข้าใจคำตอบต่อคำถามเหล่านี้อย่างไร`

`อภิปรายแนวคิด การได้รับ “ความไพบูลย์ของพระเจ้า” อย่างเต็มเปี่ยม (เอเฟซัส3:19) หมายความว่าอย่างไร เราจะมีประสบการณ์แบบนี้ในชีวิตของเราได้อย่างไร`

**บทสรุป**: พันธสัญญาไม่ได้เป็นเพียงแนวคิดทางศาสนศาสตร์ที่ลึกซึ้งเท่านั้น แต่เป็นปัจจัยกำหนดความสัมพันธ์แห่งความรอดของเรากับพระคริสต์ ความสัมพันธ์ที่ให้ประโยชน์อันดีเยี่ยมแก่เราในตอนนี้และเมื่อพระองค์เสด็จกลับมา