---
title:  พันธสัญญาที่ภูเขาซีนาย
date:  08/05/2021
---

### อ่านข้อพระคัมภีร์สำหรับบทเรียนสัปดาห์นี้
เฉลยธรรมบัญญัติ 1:29-31, โฮเชยา 11:1, วิวรณ์ 5:9, เฉลยธรรมบัญญัติ 29:10-13, อพยพ 19:5-6,โรม 6:1-2, วิวรณ์ 14:12, โรม 10:3

> <p>ข้อควรจำ</p>
> “พวกเจ้าได้เห็นกิจการซึ่งเรากระทำกับชาวอียิปต์แล้ว และที่เราเทิดชูเจ้าขึ้น ดุจดังด้วยปีกนกอินทรี เพื่อนำเจ้ามาถึงเรา” (อพยพ 19:4)

เด็กชายเล็ก ๆ คนหนึ่งในพี่น้องเจ็ดคนประสบอุบัติเหตุและถูกนำตัวส่งโรงพยาบาล ที่บ้านของเขาแทบไม่มีอะไรเพียงพอสำหรับพวกเขาเลย เขาไม่เคยได้ดื่มนมมากกว่าหนึ่งแก้ว ถ้ามีนมหนึ่งแก้วจะต้องแบ่งให้เด็กสองคน และใครก็ตามที่ได้ดื่มก่อนจะต้องระวังไม่ให้ดื่มมากเกินไป หลังจากที่เด็กชายน้อยคนนี้นอนอย่างอบอุ่นอยู่ในโรงพยาบาล พยาบาลได้นำนมแก้วใหญ่เข้ามา เขามองดูนมแก้วนั้นอย่างโหยหา จากนั้นความทรงจำภายในบ้านได้แล่นเข้ามาในความคิด เขาถามขึ้นว่า “ผมจะดื่มได้ถึงส่วนไหนของแก้วครับ” นางพยาบาลน้ำตาคลอและรู้สึกจุกอยู่ในอกกล่าวว่า “ดื่มให้หมด เด็กน้อย ดื่มให้หมดเลย” – H. M. S. Richards, “Free Grace,” Voice of Prophecy News, หน้า 4

ชนชาติอิสราเอลในยุคนั้นได้รับสิทธิพิเศษเช่นเดียวกับเด็กชายคนนี้ และเราด้วยเช่นกันที่ได้ดื่มจากบ่อน้ำแห่งความรอด การช่วยชนชาติอิสราเอลจากการเป็นทาสและการกดขี่มานานหลายศตวรรษเป็นการแสดงให้เห็นถึงพระคุณอันประเสริฐของพระเจ้า พระคุณของพระเจ้าไถ่เราจากบาปเช่นเดียวกัน

พระเจ้าทรงบรรยายความสัมพันธ์ของพระองค์กับชาวอิสราเอลอย่างไร เรื่องราวในพระธรรมอพยพและที่ภูเขาซีนายเปรียบเทียบกับความรอดส่วนบุคคลอย่างไร บทบาทของพระบัญญัติในพันธสัญญาที่ภูเขาซีนายมีอะไรบ้าง