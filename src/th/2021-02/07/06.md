---
title:  'พระสัญญา... อพยพ 19:8'
date:  13/05/2021
---

ในตอนแรกทุกอย่างดูเหมือนจะเป็นไปได้ด้วยดี พระเจ้าทรงช่วยกู้ประชากรของพระองค์ มอบพันธสัญญาให้กับพวกเขา และพวกเขาตกลงที่จะกระทำตาม จะทำทุกสิ่งที่พระเจ้าตรัสสั่ง นี่เป็นข้อตกลงที่ “สร้างขึ้นในสวรรค์” ใช่ไหม

**อ่านข้อพระคัมภีร์ต่อไปนี้ ช่วยให้เราเข้าใจเกี่ยวกับการตอบสนองของอิสราเอลต่อพันธสัญญาอย่างไร**

`โรม 9:31, 32`

`โรม 10:3`

`ฮีบรู 4: 1, 2`

ไม่ว่าพระเจ้าจะขอให้เราทำอะไร ความสัมพันธ์ของเรากับพระองค์จะต้องตั้งอยู่บนรากฐานแห่งความเชื่อ ความเชื่อเป็นพื้นฐานของการกระทำ การกระทำที่เกิดขึ้นด้วยตนเอง ไม่ว่าจะด้วยแรงจูงใจที่บริสุทธิ์เพียงใด ไม่ว่าจะจริงใจแค่ไหน ไม่ว่าจะยิ่งใหญ่เพียงใด ก็ไม่สามารถทำให้เราเป็นที่ยอมรับในสายพระเนตรของพระเจ้าผู้บริสุทธิ์ได้ การกระทำเช่นนี้ไม่ได้ในยุคสมัยของชนชาติอิสราเอลอย่างใดก็ไม่ได้ในยุคสมัยของเราอย่างนั้น

`อย่างไรก็ตาม หากพระคัมภีร์กล่าวถึง ‘การกระทำ’ ซ้ำแล้วซ้ำเล่า เหตุใดการกระทำจึงทำให้เราเป็นที่ยอมรับในสายพระเนตรของพระเจ้าไม่ได้ (อ่าน อิสยาห์53:6, อิสยาห์64:6, โรม 3:23)`

น่าเสียดายที่ชาวฮีบรูเชื่อว่า การเชื่อฟังของพวกเขาคือ หนทางแห่งความรอด ไม่ใช่ผลของการไถ่ให้รอด พวกเขาเสาะแสวงหาความชอบธรรมจากการเชื่อฟังพระบัญญัติ ไม่ใช่ความชอบธรรมจากพระเจ้าซึ่งได้มาโดยความเชื่อ แม้ว่าพันธสัญญาที่ซีนายจะมาพร้อมกับชุดคำสั่งสอนและพระบัญญัติที่มีรายละเอียดมากกว่า แต่ก็ได้รับการออกแบบให้เป็นพันธสัญญาแห่งพระคุณมากเท่ากันกับพันธสัญญาอื่น ๆ ที่มีมาก่อนหน้านี้ด้วยเช่นกัน พระคุณที่มอบให้เปล่านี้จะช่วยให้จิตใจเปลี่ยนแปลงและนำไปสู่การเชื่อฟัง แน่นอนว่าปัญหาไม่ใช่เพราะความพยายามที่จะเชื่อฟังของพวกเขา (พันธสัญญาประสงค์ให้พวกเขาเชื่อฟัง) แต่ปัญหา คือ ประเภทของ “การเชื่อฟัง” ที่พวกเขาแสดงออก ซึ่งจริง ๆ แล้วไม่ใช่เป็นการเชื่อฟังเลยอย่างที่ประวัติศาสตร์ของชาติแสดงให้เห็นในภายหลัง

`อ่านโรม 10:3 อย่างละเอียดโดยเฉพาะส่วนสุดท้าย เปาโลชี้ให้เห็นประเด็นอะไร เกิดอะไรขึ้นกับผู้คนที่พยายามสร้างความชอบธรรมของตนขึ้น เหตุใดความพยายามนั้นจึงนำไปสู่บาป ความอธรรมและการกบฏอย่างหลีกเลี่ยงไม่ได้ มองดูชีวิตของเราเอง เราตกอยู่ในอันตรายจากการทำสิ่งเดียวกันนี้หรือไม่`