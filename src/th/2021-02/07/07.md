---
title:  ความคิดเพิ่มเติม
date:  14/05/2021
---

อ่านหนังสือบรรพชนกับผู้เผยพระวจนะ โดยเอลเลน จี. ไวท์ เรื่อง “The Exodus” หน้า 281-290 เรื่อง “From the Red Sea to Sinai” หน้า 291-302 และเรื่อง “The Law Given to Israel” หน้า 303-314

“จิตวิญญาณแห่งการเป็นทาสตกอยู่ในอันตราย เกิดจากการพยายามดำเนินชีวิตตามหลักศาสนา โดยพยายามทำตามข้อเรียกร้องของพระบัญญัติด้วยกำลังของเราเอง เพียงแค่เราเข้ามาอยู่ใต้พันธสัญญาของอับราฮัมก็ทำให้เรามีความหวัง ซึ่งเป็นพันธสัญญาแห่งพระคุณโดยความเชื่อในพระเยซูคริสต์ ข่าวประเสริฐที่ประกาศไปยังอับราฮัมที่ทำให้เขามีความหวัง เป็นข่าวประเสริฐเดียวกับที่ประกาศมายังเราในทุกวันนี้ ซึ่งทำให้เรามีความหวัง อับราฮัมมองไปยังพระเยซู ซึ่งเป็นผู้บุกเบิกและทำให้ความเชื่อของเราสมบูรณ์” (เอลเลน จี. ไวท์, The SDA Bible Commentary, vol. 6, หน้า 1077)

“ในระหว่างที่เป็นทาสในแผ่นดินอียิปต์ ชาวอิสราเอลหลายคนได้สูญเสียความรู้เกี่ยวกับพระบัญญัติของพระเจ้าไปอย่างมาก และได้ผสมผสานกฎเกณฑ์เข้ากับขนบธรรมเนียมและประเพณีของชาวต่างชาติ พระเจ้าทรงนำพวกเขาไปที่ซีนาย และประกาศพระบัญญัติของพระองค์ด้วยพระสุรเสียงของพระองค์เองที่นั่น” (เอลเลน จี. ไวท์, บรรพชนกับผู้เผยพระวจนะ, หน้า 334)

**คำถามเพื่อการอภิปราย**

`ความสัมพันธ์แห่งพันธสัญญาออกแบบมาเพื่อรักษาอิสระภาพทางร่างกายและจิตวิญญาณของชนชาติอิสราเอลในทางใด (อ่าน เลวีนิติ 26:3-13 เปรียบเทียบกับ เฉลยธรรมบัญญัติ28:1-15)`

`อ่านอพยพ 19:5, 6 อีกครั้ง สังเกตว่าพระเจ้าตรัสว่า “แผ่นดินทั้งสิ้นเป็นของเรา” เหตุใดพระองค์จึงตรัสเช่นนั้น โดยเฉพาะในการสร้างพันธสัญญากับประชากร ความเข้าใจของเราเกี่ยวกับวันสะบาโตและความหมายของวันสะบาโตเข้ากันกับข้อนี้อย่างไร`

`เราเข้าใจว่าเราได้รับการอภัยบาปโดยพระคุณของพระเจ้าเท่านั้น เราเข้าใจบทบาทของพระคุณของพระเจ้าอย่างไรในการช่วยให้เราดำเนินชีวิตด้วยความเชื่อและการเชื่อฟัง`

**บทสรุป**: พันธสัญญาที่พระเจ้าทรงกระทำกับชนชาติอิสราเอลที่ซีนายเป็นพันธสัญญาแห่งพระคุณ พระองค์ประทานหลักฐานมากมายถึงความรักและความห่วงใยอันงดงามของพระองค์ผ่านการช่วยกู้จากการเป็นทาสของชาวอียิปต์ด้วยวิธีพิเศษ แล้วพระองค์จึงทรงเชื้อเชิญชนชาตินี้ให้กระทำพันธสัญญากับพระองค์ ซึ่งจะรักษาและส่งเสริมอิสระภาพของพวกเขา แม้ว่าชนชาติอิสราเอลจะตอบสนองด้วยการยอมรับ แต่พวกเขาก็ขาดความเชื่อที่แท้จริงที่ได้รับการดลใจจากความรัก ประวัติศาสตร์ในช่วงต่อมาของพวกเขาบ่งชี้ว่า พวกเขาไม่เข้าใจลักษณะของพันธสัญญาที่แท้จริงและทำให้พันธสัญญานี้กลายเป็นความรอดโดยการกระทำ เราไม่จำเป็นต้องทำตามความล้มเหลวของชนชาติอิสราเอลและเพิกเฉยต่อพระคุณอันยิ่งใหญ่ที่มอบให้คนบาป