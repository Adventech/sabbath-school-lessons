---
title:  พระบัญญัติแห่งพันธสัญญา
date:  15/05/2021
---

### อ่านข้อพระคัมภีร์สำหรับบทเรียนสัปดาห์นี้
อพยพ 19:6, อิสยาห์56:7, ฮีบรู 2:9, เฉลยธรรบัญญัติ 4:13, เฉลยธรรบัญญัติ 10:13, อาโมส 3:3, ปฐมกาล 18:19

> <p>ข้อควรจำ</p>
> “เหตุฉะนี้พึงทราบเถิดว่า พระเยโฮวาห์พระเจ้าของพวกท่านเป็นพระเจ้า เป็นพระเจ้าสัตย์ซื่อผู้ทรงรักษาพันธสัญญาและความรักมั่นคง ต่อบรรดาผู้ที่รักพระองค์และรักษาพระบัญญัติของพระองค์ถึงพันชั่วอายุคน” (เฉลยธรรมบัญญัติ 7:9)

พระวจนะในสดุดี 23:3 ระบุสถานที่ที่พระเจ้าปรารถนาจะนำเราไป มีใจว่า “พระองค์ทรงนำข้าพเจ้าไปในทางชอบธรรม เพราะเห็นแก่พระนามของพระองค์” พระเจ้าจะไม่ทรงนำเราให้หลงไป เนื่องจากความเที่ยงธรรมของพระองค์ พระองค์จะทรงจัดเตรียมหนทางที่ปลอดภัยสำหรับการดำเนินชีวิตฝ่ายจิตวิญญาณของเรา

“ทางแห่งความชอบธรรม” ที่ปลอดภัยมีอะไรบ้าง ผู้เขียนสดุดีอีกท่านหนึ่งได้ตอบคำถามนี้โดยการร้องขอผ่านการอธิษฐาน “ขอโปรดให้ข้าพระองค์ไปในมรรคาพระบัญญัติของพระองค์ เพราะข้าพระองค์ยินดีในมรรคานั้น” (สดุดี 119:35) “พระบัญญัติทั้งสิ้นของพระองค์ชอบธรรม” (สดุดี 119:172) พระบัญญัติของพระเจ้านั้นเป็นหนทางที่ปลอดภัยและมั่นคงท่ามกลางแอ่งแห่งการหลอกลวงในการดำรงอยู่ของมนุษย์

บทเรียนของเราในสัปดาห์นี้มุ่งเน้นไปที่พระบัญญัติของพระเจ้าและบทบาทของพระบัญญัติในพันธสัญญาซีนาย

การเลือกสรรชนชาติอิสราเอลหมายความว่าอย่างไร การเลือกสรรชนชาติอิสราเอลเปรียบกับเราได้อย่างไรบ้าง พระบัญญัติมีความสำคัญอย่างไรต่อพันธสัญญา พันธสัญญาจะเกิดขึ้นโดยไม่มีเงื่อนไขได้หรือไม่ เพราะเหตุใดการเชื่อฟังจึงสำคัญต่อพันธสัญญา