---
title:  ความคิดเพิ่มเติม
date:  21/05/2021
---

อ่านหนังสือผู้พึงปรารถนาแห่งปวงชน โดยเอลเลน จี. ไวท์ เรื่อง “Controversy” หน้า 607, 608 และหนังสือบรรพชนกับผู้เผยพระวจนะ เรื่อง “The Law and the Covenants” หน้า 363-373

มันธิว22:34-40 ช่วยให้เราเข้าใจมากขึ้นอย่างไร (1) บทบาทและความหมายของพระบัญญัติของพระเจ้าในพันธสัญญาของพระองค์และ (2) แนวคิดที่ว่าพันธสัญญามีความหมายเหมือนกับความสัมพันธ์

“บุคคลหนึ่งจะต้องมีความรักในจิตใจก่อนที่จะสามารถเริ่มปฏิบัติตามกฎของพระบัญญัติของพระเจ้าได้ ด้วยกำลังและโดยพระคุณของพระคริสต์ (โรม 8:3, 4) การเชื่อฟังโดยปราศจากความรักนั้นเป็นไปไม่ได้ แต่ในที่ที่มีความรัก บุคคลนั้นจะกำหนดระเบียบชีวิตของตนโดยอัตโนมัติให้สอดคล้องกับพระประสงค์ของพระเจ้าดังที่แสดงไว้ในพระบัญญัติของพระองค์” (The SDA Bible Commentary, vol. 5, หน้า 484)

“พระเจ้าได้ประทานหลักเกณฑ์แห่งชีวิตที่สมบูรณ์แบบภายใต้กฎแห่งพระบัญญัติอันศักดิ์สิทธิ์ของพระองค์ และพระองค์ประกาศว่า พระบัญญัตินี้จะไม่เปลี่ยนแปลงแม้แต่จุดใดจุดหนึ่ง แต่จะยังคงรักษาสิทธิ์ที่มีต่อมวลมนุษย์จนกว่าเวลาจะสิ้นสุดลง พระคริสต์เสด็จมาเพื่อขยายพระบัญญัติและทำให้มีเกียรติ พระองค์แสดงให้เห็นว่าพระบัญญัตินั้นตั้งอยู่บนรากฐานอันกว้างใหญ่ของความรักที่มีต่อพระเจ้าและต่อเพื่อนมนุษย์ และการเชื่อฟังกฎก็เป็นหน้าที่ทั้งหมดของมนุษย์ พระองค์ทรงเป็นตัวอย่างของการเชื่อฟังพระบัญญัติของพระเจ้าในชีวิตของพระองค์เอง พระองค์ทรงแสดงให้เห็นในคำเทศนาบนภูเขาว่า ข้อกำหนดของพระบัญญัตินั้นมากกว่าเพียงแค่การกระทำภายนอก แต่รวมไปถึงการรับรู้ทางความคิดและความตั้งใจภายในจิตใจ” (เอลเลน จี. ไวท์, The Acts of the Apostles, หน้า 505)

**คำถามเพื่อการอภิปราย**

`เพราะเหตุใดสายใยแห่งความรักจึงดึงมนุษย์เข้าหาพระเจ้าได้แข็งแกร่งกว่าเชือกแห่งความกลัว`

`เพราะเหตุใดพระบัญชาที่ว่า “จงรักพระองค์ผู้เป็นพระเจ้าของเจ้าด้วยสุดใจสุดจิตของเจ้า และด้วยสิ้นสุดความคิดของเจ้า” (มัทธิว22:37) จึงเป็นพระบัญญัติข้อแรกที่ยิ่งใหญ่ที่สุด`

**บทสรุป**: พระบัญญัติของพระเจ้าเป็นส่วนสำคัญของพันธสัญญา ถึงกระนั้นก็เป็นพันธสัญญาแห่งพระคุณที่แท้จริง อย่างไรก็ตาม พระคุณไม่เคยทำให้พระบัญญัตินั้นเป็นโมฆะ แต่ในทางกลับกัน พระบัญญัติเป็นวิธีการที่แสดงให้เห็นถึงพระคุณ และแสดงออกในชีวิตของผู้ที่ได้รับพระคุณ