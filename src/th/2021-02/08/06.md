---
title:  ถ้า...
date:  20/05/2021
---

**ศึกษาข้อพระคัมภีร์ต่อไปนี้ ประเด็นอะไรที่ข้อเหล่านี้กล่าวตรงกัน และประเด็นนั้นสอนอะไรเกี่ยวกับลักษณะของพันธสัญญา**

`ปฐมกาล 18:19`

`ปฐมกาล 26:4, 5`

`อพยพ 19:5`

`เลวีนิติ 26:3`

พระเจ้ายอมรับการเชื่อฟังอย่างสัตย์ซื่อของอับราฮัมต่อ “บัญญัติของเรา กฎเกณฑ์ของเรา และพระธรรมของเรา” (ปฐมกาล 26:5) บอกเป็นนัยได้ว่า พระเจ้าทรงคาดหวังการดำเนินชีวิตเช่นนี้จากผู้ร่วมกระทำพันธสัญญากับพระองค์ พันธสัญญาเต็มรูปแบบที่ซีนายเป็นหลักฐานแสดงให้เห็นได้ชัดว่า การเชื่อฟังเป็นเงื่อนไขหนึ่งของลักษณะพื้นฐานของพันธสัญญา

อพยพ 19:5 กล่าวไว้ชัดเจนว่า “ถ้าเจ้าฟังเสียง...” เงื่อนไขของพันธสัญญาเป็นลักษณะที่หลีกเลี่ยงไม่ได้ แม้ว่าจะมอบให้โดยพระคุณ แม้พวกเขาจะไม่สมควรได้รับ แม้จะเป็นของประทานแก่พวกเขา แต่พันธสัญญาก็ไม่ใช่ไม่มีเงื่อนไข ประชากรสามารถปฏิเสธของประทาน ไม่ยอมรับพระคุณ และหันเสียจากพระสัญญา พันธสัญญาก็เช่นเดียวกับความรอดที่ไม่คัดค้านเจตจำนงเสรี พระเจ้าไม่ทรงบังคับมนุษย์ให้เข้าสู่ความสัมพันธ์แห่งความรอดกับพระองค์ พระองค์ไม่ทรงยัดเยียดพันธสัญญาแก่พวกเขา พระองค์ทรงเสนอให้ทุกคน และทุกคนก็ได้รับคำเชิญชวนให้ยอมรับพันธสัญญานั้น เมื่อผู้ใดก็ตามที่ตกลงรับ ก็จะมีข้อผูกมัดตามมา ข้อผูกมัดนี้ไม่ใช่วิธีที่จะได้รับพระพรจากพันธสัญญา แต่เป็นการแสดงออกภายนอกว่าได้รับพระพรแห่งพันธสัญญา ชนชาติอิสราเอลควรเชื่อฟัง แต่มิใช่เพื่อจะได้รับพระสัญญา แต่หากพระสัญญานั้นจะได้สำเร็จในชนชาตินี้ การเชื่อฟังของพวกเขาเป็นการแสดงออกว่าการได้รับพระพรจากพระเจ้านั้นเป็นอย่างไร การเชื่อฟังไม่ได้ทำให้เราได้รับพระพร เนื่องจากพระเจ้ามีหน้าที่เป็นผู้นำมาให้ แต่การเชื่อฟังนั้นสร้างสภาพแวดล้อมเพื่อให้พระพรแห่งความสัตย์ซื่อสำแดงออกมา

`“ท่านจงดำเนินตามวิถีทางทั้งสิ้นซึ่งพระเยโฮวาห์พระเจ้าของท่านได้ทรงบัญชาท่านไว้ เพื่อท่านจะมีชีวิตอยู่และเพื่อท่านจะไปดีมาดี และมีชีวิตยืนนานอยู่ในแผ่นดินซึ่งท่านจะยึดครองนั้น” (เฉลยธรรมบัญญัติ5:33) พระเจ้าตรัสกับชนชาติอิสราเอลอย่างไร ‘ถ้าพวกเขาเชื่อฟัง พวกเขาก็จะได้รับพระพร ที่พวกเขาเป็นเจ้าของ’ หรือ ‘ถ้าพวกเขาเชื่อฟัง พวกเขาจะได้รับพระพร ที่มาจากพระเจ้า’ สองแนวคิดนี้ต่างกันอย่างไร`