---
title:  เกิดอะไรขึ้น
date:  27/03/2021
---

### อ่านข้อพระคัมภีร์สำหรับบทเรียนสัปดาห์นี้
สดุดี 100:3, กิจการ 17:26, ปฐมกาล2:7, 18-25, ปฐมกาล1:28, 29, ปฐมกาล3:15

> <p>ข้อควรจำ</p>
> “แล้วพระเจ้าตรัสว่า ‘ให้เราสร้างมนุษย์ตามฉายาตามอย่างของเรา...’ พระเจ้าจึงทรงสร้างมนุษย์ขึ้นตามพระฉายาของพระองค์ ตามพระฉายาของพระเจ้านั้น พระองค์ทรงสร้างมนุษย์ขึ้น และได้ทรงสร้างให้เป็นชายและหญิง” (ปฐมกาล 1:26, 27)

เรื่องราวแห่งการทรงสร้างมนุษย์ในพระคัมภีร์ เต็มไปด้วยความหวัง ความสุข และความสมบูรณ์แบบ พระเจ้าประกาศว่า “ดี”เมื่อสิ้นสุดการทรงสร้างในแต่ละวัน แน่นอนว่าการทรงสร้างนั้นไม่รวมถึงพายุไต้ฝุ่น แผ่นดินไหว ความอดอยาก และโรคร้าย

เกิดอะไรขึ้น

สิ้นสุดวันที่หกของการทรงสร้าง พระเจ้าประกาศว่า “ดียิ่งนัก” เพราะว่าในวันนั้นพระเจ้าทรงสร้างสิ่งมีชีวิตตามพระฉายาของพระองค์ ซึ่งก็คือ มนุษย์ เป็นสิ่งที่พระองค์ทรงสร้างไม่เหมือนสิ่งอื่นใดในปฐมกาล แน่นอนว่าสิ่งมีชีวิตนี้สมบูรณ์แบบในทุกด้าน เพราะสร้างตามพระฉายาของพระเจ้า อย่างไรก็ตาม สิ่งทรงสร้างนี้ไม่รวมถึงฆาตกร หัวขโมย คนโกหก คนฉ้อโกง และคนชั่วร้าย เกิดอะไรขึ้น

บทเรียนประจำสัปดาห์นี้กล่าวถึงการทรงสร้าง  สิ่งที่พระเจ้าทรงสร้างขึ้นเป็นครั้งแรก และหลังจากนั้นเกิดอะไรขึ้นกับสิ่งทรงสร้างที่สมบูรณ์แบบ ท้ายสุดกล่าวถึงหัวข้อของไตรมาสนี้ กล่าวคือ สิ่งที่พระเจ้าทรงกระทำเพื่อให้สิ่งต่าง ๆ กลับมาถูกต้องอีกครั้งหนึ่ง

สรุปสัปดาห์ พระคัมภีร์สอนอย่างไรเกี่ยวกับต้นกำเนิด พระเจ้าต้องการมีความสัมพันธ์กับมนุษย์แบบไหนจุดประสงค์ของต้นไม้แห่งความรู้ดีรู้ชั่วคืออะไร  ความหวังอะไรที่มอบให้แก่อาดัมและเอวาทันทีเมื่อล้มลงในบาป