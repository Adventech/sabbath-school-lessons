---
title:  มีเต่าอยู่ด้านล่างต่อไปเรื่อย ๆ
date:  28/03/2021
---

**“ในปฐมกาล พระเจ้าทรงเนรมิตสร้างฟ้าและแผ่นดิน” (ปฐมกาล1:1)**

นักวิทยาศาสตร์ท่านหนึ่งบรรยายเกี่ยวกับการโคจรของดาวเคราะห์รอบดวงอาทิตย์ และการโคจรของดวงอาทิตย์รอบใจกลางกาแลคซี หญิงชราซึ่งใส่รองเท้าเทนนิสสีดำลุกขึ้นและพูดว่า โลกเป็นเหมือนแผ่นดิสก์แบน ๆ ตั้งอยู่กลางหลังของเต่า นักวิทยาศาสตร์พูดติดตลกถามว่าแล้วเต่านั่งอยู่บนอะไร เธอตอบว่ามันนั่งอยู่บนเต่าอีกตัวหนึ่ง นักวิทยาศาสตร์พูดติดตลกต่ออีกว่า “แหม่ม แล้วเต่าตัวนั้นนั่งอยู่บนอะไรอีกล่ะ” เธอตอบว่า “เต่าอีกตัว”  ก่อนที่เขาจะถามต่อไปอีกว่าเต่าตัวนั้นนั่งอยู่บนอะไร เธอก็ได้กระดิกนิ้วชี้และดีดนิ้ว “ประหยัดคำพูดของคุณเถอะ มีเต่าอยู่ด้านล่างต่อไปเรื่อย ๆ”

เรื่องนี้เกี่ยวข้องกับประเด็นสำคัญที่สุดของการดำรงอยู่ของมนุษย์ ก็คือธรรมชาติของจักรวาล เรามาอยู่บนโลกที่ไม่ได้เลือกเอง ทำไมเราจึงอยู่ที่นี่ เรามาที่นี่ได้อย่างไร และท้ายที่สุดเราทั้งหมดจะไปที่ไหน

คำถามเหล่านี้เป็นคำถามพื้นฐาน หากเราเข้าใจว่าเราเป็นใครและมาอยู่ที่นี่ได้อย่างไร จะส่งผลให้เราเข้าใจว่าเราควรใช้ชีวิตและปฏิบัติตนอย่างไรในขณะที่เราอยู่ที่นี่

`อ่านปฐมกาล1:1, สดุดี100:3, อิสยาห์40:28, กิจการ 17:26,เอเฟซัส3:9, ฮีบรู1:2, 10ข้อพระคัมภีร์เหล่านี้ตอบคำถามข้างต้นอย่างไร จุดสำคัญที่ข้อพระคัมภีร์เหล่านี้พูดในเรื่องเดียวกันคืออะไร`

สิ่งที่น่าสนใจในปฐมกาล 1:1 คือ พระเจ้าไม่ได้พยายามพิสูจน์ให้เห็นว่าพระองค์เป็นพระผู้สร้าง ไม่จำเป็นต้องมีข้ออธิบายเพิ่มเติมในจุดนี้ ซึ่งข้อพระคัมภีร์นี้ได้ระบุไว้อย่างเรียบง่ายและชัดเจน โดยไม่ให้เหตุผล อธิบายและพิสูจน์ มีสองทางเท่านั้นคือ เราจะยอมรับความจริงในเรื่องนี้ด้วยความเชื่อหรือไม่ยอมรับ แท้จริงแล้ว ความเชื่อเป็นวิธีเดียวเท่านั้นที่เราจะยอมรับได้ ด้วยเหตุผลง่าย ๆ เพียงข้อเดียว คือ ไม่มีใครสักคนอยู่ที่นั่นเพื่อดูกระบวนการทรงสร้าง แน่นอนว่า เป็นไปไม่ได้ที่เราจะอยู่ที่นั่นมองดูการทรงสร้างของเราเอง แม้แต่ผู้ที่ไม่เชื่อพระเจ้า ไม่ว่าจะมีแนวคิดเกี่ยวกับจุดกำเนิดอย่างไรก็ตาม พวกเขาต้องมองแนวคิดนั้นด้วยความเชื่อ ด้วยเหตุผลเดียวกันกับเราที่เชื่อในการทรงสร้าง เพราะไม่มีผู้ใดอยู่ที่นั่นเพื่อดูเหตุการณ์นั้นเลย

`ถึงกระนั้นหากว่าพระเจ้าจะขอให้เราเชื่อพระองค์ในฐานะพระผู้สร้าง พระองค์ก็มิได้ทรงขอให้เราเชื่อโดยไม่ให้เหตุผลที่ดีแก่เราเหตุใดเราจึงต้องเชื่อว่าเรามาอยู่ที่นี่เพราะพระผู้สร้างตั้งใจให้เรามา`