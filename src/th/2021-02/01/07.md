---
title:  ความคิดเพิ่มเติม
date:  02/04/2021
---

พระคัมภีร์เต็มไปด้วยข้อความที่ร้องเรียกคนบาปให้กลับใจใหม่ จงเปรียบเทียบใน สดุดี 95:7, 8 อิสยาห์55:1, 2, 6, 7 ลูกา 15:3-7 ลูกา 19:10 มีข้อใดที่ท่านพบเพิ่มเติมอีกบ้าง

“ข้าพเจ้าคิดว่า มีคำเทศนาในคำตรัสของพระเจ้าสี่คำนี้ ‘เจ้าอยู่ที่ไหน’ คำตรัสที่ทิ่มแทงผ่านพุ่มไม้อันหนาแน่นและเข้าไปถึงหูของผู้หลบซ่อนอยู่นั้น พระเจ้าของเจ้าไม่ต้องการสูญเสียเจ้าไป พระเจ้าเสด็จมาเพื่อแสวงหาเจ้า เช่นเดียวกับที่พระองค์ทรงหมายที่จะเสด็จมาในรูปของบุตรมนุษย์ของพระองค์ ไม่เพียงแต่เสาะแสวงหาเท่านั้น แต่จะช่วยผู้หลงหายให้รอด” (Charles Haddon Spurgeon, The Treasury of the Bible Old Testament, เล่ม 1, หน้า 11)

**คำถามเพื่อการอภิปราย**

`พระเจ้าผู้ทรงพระเมตตาและห่วงใยเป็นผู้แสวงหามนุษย์ เราจะตอบสนองต่อความรักของพระบิดาและพระเยซูคริสต์อย่างไร พระเจ้าทรงคาดหวังให้เราตอบสนองต่อพระองค์อย่างไร`

`จงเปรียบเทียบภาพของมนุษยชาติในพระคัมภีร์ที่ตกลงมาจากสถานที่สูงส่งแห่งการทรงสร้างของพระเจ้าและต้องการการไถ่ให้รอด กับทฤษฎีวิวัฒนาการ แบบไหนให้ความหวังแก่เรามากกว่ากัน และทำไมจึงเป็นเช่นนั้น`

`ความสัมพันธ์แบบความรักมีความสำคัญต่อความสุขของมนุษย์เพียงใด เหตุใดการเชื่อมต่อกับพระเจ้าอย่างมากจึงมีความจำเป็นต่อความสัมพันธ์ดังกล่าวอภิปรายอิทธิพลของความสัมพันธ์อันดีงามระหว่างบุคคล (พ่อแม่-ลูก, เพื่อน-เพื่อน, สามี-ภรรยา, นายจ้าง-ลูกจ้าง, ฯลฯ)`

**บทสรุป**: พระเจ้าทรงสร้างเราตามพระฉายาของพระองค์ เพื่อให้มิตรภาพอันเปี่ยมด้วยความรักดำรงอยู่ระหว่างพระองค์และเรา แม้ว่าการเข้ามาของความบาปจะทำลายความสัมพันธ์ดั้งเดิม แต่พระเจ้าทรงพยายามฟื้นฟูความสัมพันธ์นี้ผ่านแผนการไถ่ให้รอด ในฐานะที่เราเป็นสิ่งมีชีวิตที่ต้องพึ่งพา ชีวิตจะมีความหมายที่แท้จริงและชัดเจนก็ต่อเมื่อเราเข้าร่วมกับพระผู้สร้างของเราเท่านั้น