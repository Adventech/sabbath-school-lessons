---
title:  ความคิดเพิ่มเติม
date:  07/05/2021
---

อ่านหนังสือ Prophets and Kings โดยเอลเลน จี. ไวท์ “The Vineyard of the Lord” หน้า 15-22, “Hope for the Heathen” หน้า 367-378 และ “The House of Israel” หน้า 703-721

“ไม่มีความแตกต่างในเรื่องของสัญชาติ เชื้อชาติ หรือชนชั้นสำหรับพระเจ้า พระองค์ทรงเป็นพระผู้สร้างมนุษยชาติทั้งปวง โดยการทรงสร้างนั้นมนุษย์ทุกคนล้วนเป็นครอบครัวเดียวกัน และทุกคนเป็นหนึ่งเดียวกันโดยการไถ่ให้รอด พระคริสต์ได้เสด็จมาเพื่อรื้อถอนกำแพงที่ขวางกั้น เพื่อให้ทุกส่วนของลานพระวิหารเปิดออก เพื่อจิตวิญญาณทุกดวงจะได้เข้าถึงพระเจ้าอย่างเสรี ความรักของพระองค์นั้นกว้าง ลึกซึ้ง เต็มล้นมากจนแทรกซึมไปทุกหนทุกแห่ง ความรักนั้นดึงอำนาจชักจูงของซาตานออกจากคนเหล่านั้นที่ถูกมันหลอกลวง และให้พวกเขาอยู่ใกล้บัลลังก์ที่ล้อมรอบด้วยสายรุ้งแห่งพระสัญญาของพระเจ้า ไม่มีชาวยิวหรือกรีก ทาสหรือไทในพระคริสต์” (เอลเลน จี. ไวท์, Prophets and Kings, หน้า 369-370)

อ่าน 1เปโตร 2:9, 10 และค้นหาคำเรียกชื่อทั้งสี่ที่เปโตรใช้กับคริสตจักร คำเรียกชื่อส่วนใหญ่เหล่านี้สะท้อนข้อพระคัมภีร์เดิมซึ่งกล่าวถึงชาวอิสราเอล ดังต่อไปนี้: อพยพ 19:6 และ อิสยาห์43:20 คำเรียกชื่อเหล่านี้ให้ความสำคัญเกี่ยวกับความสัมพันธ์ของคริสตจักรกับพระเจ้าอย่างไร (ตัวอย่างเช่น คำเรียกชื่อ “ชาติที่พระองค์ทรงเลือก” ให้ความสำคัญว่าพระเจ้าทรงเลือกคริสตจักรและมีจุดหมายปลายทางที่เฉพาะเจาะจงสำหรับคริสตจักรนั้น

**คำถามเพื่อการอภิปราย**

`ปุโรหิตใช้การถวายสัตวบูชาเป็นเครื่องหมายชี้ไปยังพระเมสสิยาห์ในอิสราเอลสมัยก่อน เมื่อคริสตจักรของเราเป็นสมาชิกของปุโรหิตหลวง เราจะต้องถวาย “เครื่องบูชา” ประเภทใด (1เปโตร 2:5)`

`พระเจ้าทรงแยกชนชาติอิสราเอลออกจากโลกเพื่อให้เป็นชนชาติบริสุทธิ์ พวกเขาจะต้องแบ่งปันความจริงแห่งการไถ่ให้รอดให้กับโลกนี้ด้วย เช่นเดียวกันกับคริสตจักรในปัจจุบัน เป็นไปได้อย่างไรที่เราจะแยกออกจากโลกในขณะเดียวกันก็ต้องแบ่งปันพระกิตติคุณให้กับโลก ประสบการณ์ของชนชาติอิสราเอลและแบบอย่างของพระเยซูช่วยเราตอบคำถามนี้อย่างไร`

`พระเจ้าทรงดูแลชาวอิสราเอลที่เหลืออยู่เสมอ ลองคำนึงถึงเอลียาห์และผู้สัตย์ซื่อที่เหลืออยู่กับเขา (1 พงศ์กษัตริย์19, โดยเฉพาะข้อ 18)ทำไมการเชื่อฟังพระเจ้าท่ามกลางชาวโลกจึงง่ายกว่าท่ามกลางสมาชิกคริสตจักรที่ออกจากความเชื่อ`

**บทสรุป**: อิสราเอลที่แท้จริงของพระเจ้าเป็นอิสราเอลแห่งความเชื่อ เป็นบุคคลที่อยู่ในความสัมพันธ์ฝ่ายจิตวิญญาณและพันธสัญญากับพระองค์ ทำหน้าที่เป็นตัวแทนของพระองค์ ประกาศพระกิตติคุณแห่งพระคุณในการช่วยให้รอดของพระองค์แก่โลกนี้