---
title:  พงศ์พันธุ์ของอับราฮัม
date:  01/05/2021
---

### อ่านข้อพระคัมภีร์สำหรับบทเรียนสัปดาห์นี้
เอเสเคียล16:8, เฉลยธรรมบัญญัติ28:1, 15, เยเรมีย์11:8, ปฐมกาล6:5, ยอห์น10:27, 28, กาลาเทีย3:26-29, โรม 4:16, 17

> <p>ข้อควรจำ</p>
> “ท่านทั้งหลายเป็นชาติที่พระองค์ทรงเลือกไว้แล้ว เป็นพวกปุโรหิตหลวง เป็นประชาชาติบริสุทธิ์ เป็นชนชาติของพระเจ้าโดยเฉพาะ เพื่อให้ท่านทั้งหลายประกาศพระบารมีของพระองค์ ผู้ได้ทรงเรียกท่านทั้งหลายให้ออกมาจากความมืด เข้าไปสู่ความสว่างอันมหัศจรรย์ของพระองค์ (1 เปโตร 2:9)

ในเมืองเล็ก ๆ มีร้านขายเครื่องประดับที่แขวนนาฬิกาอยู่บนหน้าต่าง วันหนึ่งมันหยุดเดินที่เวลา 8.45 น. พลเมืองหลายคนอาศัยนาฬิกานี้ในการบอกเวลา แต่ในเช้าวันพิเศษนี้นักธุรกิจชายหญิงต่างจ้องมองไปที่หน้าต่างและเห็นว่าเป็นเวลาเพียง 8.45 น. เด็ก ๆ ที่กำลังเดินทางไปโรงเรียนต่างประหลาดใจที่พบว่ายังมีเวลาเหลือเฟือที่จะเที่ยวเล่น หลายคนไปทำธุระสายในเช้าวันนั้นเพียงเพราะว่านาฬิกาเล็ก ๆ เรือนหนึ่งหยุดเดิน” (C. L. Paddock, God’s Minutes หน้า 244)

ความล้มเหลวของชนชาติอิสราเอลในยุคสมัยก่อนนั้นแม่นยำอะไรเช่นนี้ พระเจ้าทรงตั้งชนชาติอิสราเอลไว้ “ท่ามกลางประชาชาติทั้งหลาย” (เอเสเคียล 5:5) ในดินแดนระหว่างสามทวีป (แอฟริกา, ยุโรป, และเอเชีย) ชนชาติอิสราเอลควรจะเป็น “นาฬิกา” ฝ่ายจิตวิญญาณของโลก

ชนชาติอิสราเอลก็เป็นเหมือนนาฬิกาที่หยุดเดินแขวนอยู่บนหน้าต่างของร้านขายเครื่องประดับ ถึงกระนั้นก็ยังไม่ใช่เป็นการล้มเหลวโดยสิ้นเชิง เพราะว่าในวันนี้พระเจ้าทรงมีผู้สัตย์ซื่อของพระองค์ที่ยังเหลืออยู่ บทเรียนของเราในสัปดาห์นี้ศึกษาเกี่ยวกับลักษณะและบทบาทของชนชาติอิสราเอลที่แท้จริงของพระเจ้าในทุกยุคทุกสมัยรวมถึงสมัยของเราด้วย

พันธสัญญาใดที่พระเจ้าทรงกระทำกับชนชาติอิสราเอล มีเงื่อนไขอะไรในพันธสัญญาเหล่านั้น ชนชาตินี้ปฏิบัติตามพันธสัญญาได้ดีเพียงใด เกิดอะไรขึ้นเมื่อพวกเขาไม่เชื่อฟัง