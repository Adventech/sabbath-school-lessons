---
title:  พันธสัญญาที่ทรงกระทำกับโมเสส
date:  07/04/2021
---

**อ่าน อพยพ6:1-8 และตอบคำถามต่อไปนี้**

`1.	พระองค์ทรงกล่าวถึงพันธสัญญาใด ดูปฐมกาล12:1-3`

`2.	การอพยพของอิสราเอลได้สำเร็จตามพันธสัญญาในส่วนของพระองค์อย่างไร`

`3.	เปรียบเทียบสิ่งที่พระเจ้าทรงสัญญากับคนเหล่านี้กับสิ่งที่พระเจ้าทรงสัญญากับโนอาห์ก่อนน้ำท่วมโลก`

หลังจากการอพยพ ลูกหลานชาวอิสราเอลได้รับพันธสัญญาที่ภูเขาซีนาย ซึ่งมอบให้ในบริบทของการไถ่จากการเป็นทาส (อพยพ 20:2) รวมถึงการถวายเครื่องบูชาแห่งการไถ่ให้รอดของพระเจ้าและการอภัยบาป ดังเช่นเดียวกัน พันธสัญญาแห่งพระคุณของพระเจ้าก็แผ่ขยายไปยังประชากรของพระองค์

พันธสัญญานี้กล่าวซ้ำกับพันธสัญญาที่สำคัญที่ทรงกระทำกับอับราฮัมในหลาย ๆ แง่มุม ดังนี้

1.	ความสัมพันธ์พิเศษของพระเจ้ากับประชากรของพระองค์ (เปรียบเทียบ ปฐมกาล 17:7, 8 กับ อพยพ 19:5, 6)
2.	พวกเขาจะเป็นประชาชาติที่ยิ่งใหญ่ (เปรียบเทียบ ปฐมกาล 12:2 กับ อพยพ 19:6)
3.	จำเป็นต้องมีการเชื่อฟัง (เปรียบเทียบ ปฐมกาล 17:9-14; ปฐมกาล 22:16-18 กับ อพยพ 19:5)

“สังเกตลำดับต่อไปนี้ พระเจ้าทรงช่วยชาวอิสราเอลก่อน จากนั้นประทานพระบัญญัติของพระองค์ให้พวกเขาถือรักษา พระกิตติคุณก็เป็นไปตามลำดับนี้เช่นเดียวกัน พระคริสต์ทรงช่วยเราให้พ้นจากบาปก่อน (ดู ยอห์น1:29, 1 โครินธ์15:3, กาลาเทีย 1:4) จากนั้นทรงจารึกพระบัญญัติของพระองค์ไว้ในใจเรา (กาลาเทีย 2:20, โรม 4:25, 8:1-3, 1 เปโตร 2:24)” (The SDA Bible Commentary, เล่ม 1, หน้า 602)

`อ่าน อพยพ 6:7 อะไรคือสิ่งหนึ่งที่กล่าวถึงในส่วนแรกของข้อความที่พระเจ้าตรัสว่า พวกเขาจะเป็นประชากรของพระองค์ และพระองค์จะเป็นพระเจ้าของพวกเขา สังเกตในข้อความนี้ พวกเขาจะเป็นบางอย่างต่อพระเจ้า และพระเจ้าจะเป็นบางอย่างแก่พวกเขา พระเจ้าไม่เพียงต้องการมีความสัมพันธ์กับพวกเขาในลักษณะพิเศษเท่านั้น แต่พระองค์ต้องการให้พวกเขามีความสัมพันธ์กับพระองค์ในลักษณะพิเศษด้วยเช่นกัน พระเจ้ามิได้ทรงแสวงหาความสัมพันธ์แบบเดียวกันนี้กับเราในปัจจุบันหรอกหรือ ส่วนแรกของอพยพ 6:7 สะท้อนถึงความสัมพันธ์ของคุณกับพระเจ้าหรือไม่ หรือคุณเป็นเพียงคนที่มีชื่ออยู่ในหนังสือบันทึกของคริสตจักรเท่านั้น หากคุณตอบคำถามในส่วนแรกว่า “ใช่” จงอธิบาย`