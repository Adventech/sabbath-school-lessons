---
title:  พันธสัญญาเริ่มแรก
date:  03/04/2021
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล9:15, อิสยาห์54:9, ปฐมกาล12:1-3, กาลาเทีย3:6-9, อพยพ 6:1-8, เยเรมีย์31:33, 34

> <p>ข้อควรจำ</p>
> “เหตุฉะนี้ถ้าเจ้าฟังเสียงเรา และรักษาพันธสัญญาของเราไว้ เจ้าจะเป็นกรรมสิทธิ์ของเราที่เราเลือกสรรจากท่ามกลางชนชาติทั้งปวง เพราะแผ่นดินทั้งสิ้นเป็นของเรา” อพยพ 19:5

สัปดาห์ที่แล้วเราศึกษาเรื่องมวลมนุษยชาติต้องตกอยู่ในบาปเนื่องจากบาปของบิดามารดาคู่แรก ในสัปดาห์นี้จะเป็นบทสรุปสั้น ๆ ของทั้งไตรมาส แต่ละวันเราจะศึกษาถึงพันธสัญญาในช่วงเริ่มแรก เป็นพันธสัญญาที่ครอบคลุมทั้งหมด เป็นการแสดงให้เห็นถึงพันธสัญญาที่แท้จริงของความจริงในปัจจุบันที่ได้รับการยืนยันที่ภูเขาคาล์วารีโดยพระโลหิตของพระเยซู พันธสัญญาที่เราผู้เป็นคริสเตียนเข้าร่วมกับพระเจ้าของเรา

เริ่มต้นด้วยพันธสัญญาที่พระเจ้าทรงทำกับโนอาห์เพื่อช่วยเขาและครอบครัวให้พ้นจากความพินาศ ต่อด้วยพันธสัญญาที่ทรงกระทำกับอับราฮัม อันอุดมไปด้วยพระสัญญาสำหรับเราทุกคน หลังจากนั้นเป็นพันธสัญญาที่ภูเขาซีนายและความสำคัญของสิ่งที่พระองค์ทรงประกาศ ณ ที่นั่น และท้ายที่สุดให้เรามองไปยังพันธสัญญาใหม่  ซึ่งพันธสัญญาอื่น ๆ ชี้ไปยังพันธสัญญานี้ เราจะศึกษาให้ลึกยิ่งขึ้นถึงพันธสัญญาเหล่านี้ในสัปดาห์ต่อ ๆ ไป

**สรุป**: คำว่า พันธสัญญา หมายถึงอะไร พันธสัญญาประกอบด้วยองค์ประกอบใดบ้าง พันธสัญญาใดที่พระเจ้าทรงกระทำกับโนอาห์ เราพบความหวังใดในพันธสัญญาที่ทรงกระทำกับอับราฮัม ความเชื่อและการกระทำมีบทบาทอย่างไรต่อมนุษย์ในช่วงท้ายของพันธสัญญา พันธสัญญาเป็นเพียงข้อตกลงหรือมีหลักเกณฑ์อื่นอีก สาระสำคัญของ ‘พันธสัญญาใหม่’ คืออะไร