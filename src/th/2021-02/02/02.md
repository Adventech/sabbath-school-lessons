---
title:  พื้นฐานของพันธสัญญา
date:  04/04/2021
---

**“เราจะทำพันธสัญญาของเราระหว่างเรากับเจ้า เราจะทวีพงศ์พันธุ์ของเจ้าให้มากขึ้นอย่างยิ่ง” (ปฐมกาล17:2)**

คำภาษาฮีบรูที่แปลว่า ‘พันธสัญญา’ คือ คำว่า บาริท (berith)(ปรากฏประมาณ 287 ครั้งในพระคัมภีร์เดิม) นอกจากนี้ยังแปลว่า ‘พินัยกรรม’หรือ ‘ความประสงค์สุดท้าย’ ที่มาของคำนี้ยังไม่แน่ชัด แต่หมายถึง “สิ่งที่ผูกมัดทั้งสองฝ่ายเข้าด้วยกัน อย่างไรก็ตาม คำนี้ใช้ได้หลากหลายประเภท ไม่ว่าจะเป็นระหว่างมนุษย์กับมนุษย์ และมนุษย์กับพระเจ้า คำนี้จะมีความหมายโดยทั่วไปหากทั้งสองฝ่ายเป็นมนุษย์แต่จะมีความหมายโดยเฉพาะทางศาสนาหากใช้ระหว่างพระเจ้ากับมนุษย์” (J. Arthur Thompson, “Covenant 20 (OT),” The International Standard Bible Encyclopedia, เล่ม 1, หน้า 790)

เช่นเดียวกับพันธสัญญาในการแต่งงาน พันธสัญญาทางพระคัมภีร์มีความหมายรวมถึงทั้งความสัมพันธ์และการตระเตรียม เมื่อกล่าวถึงการตระเตรียม พันธสัญญาทางพระคัมภีร์มีองค์ประกอบพื้นฐานดังต่อไปนี้:

1.	พระเจ้าทรงยืนยันพันธสัญญาด้วยคำสาบาน (กาลาเทีย 3:16, ฮีบรู 6:13, 17)
2.	ข้อผูกมัดของพันธสัญญาคือ การเชื่อฟังพระประสงค์ของพระเจ้าที่ทรงสำแดงไว้ในพระบัญญัติสิบประการ (เฉลยธรรมบัญญัติ 4:13)
3.	พันธสัญญาของพระเจ้าบรรลุผลโดยพระคริสต์และแผนการแห่ความรอด (อิสยาห์42:1, 6)

`ดูองค์ประกอบทั้งสามประการที่ระบุไว้ข้างต้น (พระสัญญาของพระเจ้า, ความเชื่อฟังของเรา, และแผนการแห่งความรอด) ปัจจัยเหล่านี้จะส่งผลในการดำเนินชีวิตของคุณกับพระเจ้าอย่างไร อธิบาย`

พิธีกรรมการถวายเครื่องบูชาแต่ละชนิดในพระคัมภีร์พันธสัญญาเดิมสอนผู้คนเกี่ยวกับแผนการแห่งความรอดในภาพรวมทั้งหมด เหล่าบรรพชนและชาวอิสราเอลฝึกฝนความเชื่อต่อการเสด็จมาของพระผู้ไถ่โดยผ่านทางสัญลักษณ์ของการถวายเครื่องบูชา ผู้สำนึกผิดจะได้รับการอภัยบาปและไถ่จากความผิดผ่านทางพิธีกรรมนี้ เพื่อให้พระพรของพันธสัญญายังคงอยู่และการเติบโตฝ่ายจิตวิญญาณซึ่งเป็นการนำชีวิตกลับคืนสู่พระลักษณะของพระเจ้าดำเนินต่อไปได้ แม้ว่ามนุษยชาติจะล้มเหลวในท้ายที่สุดของการต่อรองก็ตาม

`แม้ว่าจะมีพันธสัญญาระหว่างผู้คน แต่การใช้คำว่า พันธสัญญา (berith) ในพระคัมภีร์ภาษาฮีบรูเกี่ยวข้องกับความสัมพันธ์ระหว่างพระเจ้าและมนุษยชาติ หากพิจารณาว่าพระเจ้าเป็นผู้ใดและเราเป็นใครเมื่อเทียบกับพระองค์ พันธสัญญาดังกล่าวบรรยายให้เห็นถึงความสัมพันธ์แบบใด`