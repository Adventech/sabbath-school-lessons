---
title:  เราจะทำอะไรได้มากกว่านี้อีก
date:   08/03/2025
---

### อ่านข้อพระคัมภีร์สำหรับบทเรียนสัปดาห์นี้
ยอห์น 18:37; โรม 3:23-26; โรม 5:8; อิสยาห์ 5:1-4; มัทธิว 21:33-39; อิสยาห์ 53:4; โรม 3:1-4

> <p>ข้อควรจำ</p>
> “ปีลาตจึงพูดกับพระองค์ว่า ‘ถ้าอย่างนั้นเจ้าก็เป็นกษัตริย์น่ะซี’ พระเยซูตรัสตอบว่า ‘ท่านพูดว่าเราเป็นกษัตริย์ เพราะเหตุนี้เราจึงเกิดมาและเข้ามาในโลก เพื่อเป็นพยานให้กับสัจจะ ทุกคนที่อยู่ฝ่ายสัจจะย่อมฟังเสียงของเรา’ ” (ยอห์น 18:37)

หลายปีก่อน นิตยสารไกด์ได้ตีพิมพ์เรื่องราวชวนคิดสำหรับเด็กเรื่องหนึ่งเกี่ยวกับเด็กชายชื่อเดนิส เด็กกำพร้าที่อาศัยอยู่กับครอบครัวอุปถัมภ์ในยุคกลาง เดนิสเกลียดชังกษัตริย์แห่งดินแดนของตนอย่างสุดหัวใจ เพราะเมื่อพ่อแม่ของเขาป่วย ทหารของกษัตริย์ได้จับพวกเขาไป และเขาก็ไม่เคยพบพวกเขาอีกเลย ภายหลังเขาได้รู้ว่ากษัตริย์แยกพวกเขาออกจากกันเพื่อปกป้องผู้คนจากความโหดร้ายของกาฬโรค ความจริงเกี่ยวกับกษัตริย์ในข้อนี้ช่วยปลดปล่อยเดนิสจากความเกลียดชังที่เขาเก็บซ่อนไว้เกือบตลอดชีวิต แท้จริงแล้ว กษัตริย์ทรงปฏิบัติต่อประชาชนของพระองค์ด้วยความรักเสมอมาและในทุกสถานการณ์

หลายคนในทุกวันนี้มองพระเจ้าในมุมมองเดียวกับที่เดนิสมองกษัตริย์ ความชั่วร้ายที่พวกเขาได้เห็นหรือประสบพบเจอทำให้พวกเขาเกลียดหรือปฏิเสธพระเจ้า พระเจ้าทรงอยู่ที่ไหนเมื่อเกิดความทุกข์ หากพระเจ้าทรงแสนดี เหตุใดจึงมีความชั่วร้ายมากมาย ความขัดแย้งระดับจักรวาลช่วยให้เราเข้าใจประเด็นสำคัญนี้ แม้ว่าจะมีคำถามอีกมากมายที่ยังคงค้างคาใจอยู่ก็ตาม แต่เมื่อความพยายามทั้งหมดของเราในการหาคำตอบไม่ประสบผลสำเร็จ เราสามารถมองไปที่พระเยซูบนไม้กางเขน และพบว่าเราสามารถไว้วางใจพระเจ้าผ่านทางพระองค์ได้ แม้ว่าในตอนนี้จะยังมีคำถามมากมายที่ยังไม่มีคำตอบ