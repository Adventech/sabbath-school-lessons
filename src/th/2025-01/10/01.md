---
title:  กฎแห่งสงคราม
date:   01/03/2025
---

### อ่านข้อพระคัมภีร์สำหรับบทเรียนสัปดาห์นี้
ดาเนียล 10:1-14; วิวรณ์ 13:1-8; โยบ 1:1-12; โยบ 2:1-7; ยอห์น 12:31; ยอห์น 14:30; มาระโก 6:5; มาระโก 9:29

> <p>ข้อควรจำ</p>
> “ผู้ที่ทำบาปก็มาจากมาร เพราะว่ามารก็ทำบาปตั้งแต่เริ่มแรก พระบุตรของพระเจ้าได้เสด็จมาปรากฏก็เพราะเหตุนี้ คือเพื่อทำลายกิจการของมาร” (1 ยอห์น 3:8)

เรื่องราวอันทรงพลังที่เผยให้เห็นถึงธรรมชาติของความขัดแย้งระดับจักรวาลพบได้ใน 1 พงศ์กษัตริย์ 18:19-40 ซึ่งกล่าวถึงเหตุการณ์ของเอลียาห์บนภูเขาคาร์เมล ที่ซึ่งพระเจ้าทรงเปิดเผยความจริงเกี่ยวกับ “พระทั้งปวงของชนชาติทั้งหลาย” อย่างไรก็ตาม ยังมีอะไรอีกมากมายอยู่เบื้องหลังของ “พระทั้งปวง” เหล่านี้ มีอะไรมากกว่าที่เป็นเพียงผลผลิตของจินตนาการของคนนอกศาสนา แท้จริงแล้วมีบางสิ่งแฝงอยู่เบื้องหลัง “พระทั้งปวง” ที่ประชาชาติต่าง ๆ รอบอิสราเอลเชื่อว่าตนกำลังบูชาอยู่

“เขาบูชาพวกปีศาจซึ่งไม่ใช่พระเจ้า บูชาพระซึ่งไม่รู้จักมาก่อน บูชาพระใหม่ ๆ ซึ่งเพิ่งจะเกิดขึ้น ซึ่งบรรพบุรุษของท่านไม่เกรงกลัว” (เฉลยธรรมบัญญัติ 32:17) เปาโลกล่าวเพิ่มเติมว่า “เครื่องบูชาที่พวกเขาถวายนั้น เขาถวายบูชาแก่พวกผี ไม่ใช่ถวายแด่พระเจ้า ข้าพเจ้าไม่ต้องการให้พวกท่านมีส่วนร่วมกับพวกผี ” (1 โครินธ์ 10:20)

เบื้องหลัง “พระทั้งปวง” ของบรรดาประชาชาติเหล่านั้น แท้จริงแล้วคือมารที่ปลอมตัวมา นั่นหมายความว่าข้อพระคัมภีร์ทั้งหมดที่กล่าวถึงการบูชารูปเคารพและพระของชนชาติอื่นล้วนเป็นเกี่ยวข้องกับ “ความขัดแย้งระดับจักรวาล”

ด้วยความเข้าใจเช่นนี้ หัวข้อความขัดแย้งระดับจักรวาลก็จะชัดเจนยิ่งขึ้น ความจริงข้อนี้มีความหมายสำคัญอย่างยิ่งต่อการทำความเข้าใจธรรมชาติของความขัดแย้งนี้ และช่วยอธิบายปัญหาของความชั่วร้ายได้