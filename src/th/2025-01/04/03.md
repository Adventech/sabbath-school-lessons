---
title:  ความรักอันเจ็บปวด
date:   20/01/2025
---

ความรักอันประเมินค่าไม่ได้และเปี่ยมด้วยพระเมตตาของพระเจ้าที่มีต่อมนุษยชาตินั้นปรากฏชัดในพระธรรมโฮเชยา พระเจ้าทรงบัญชาให้ผู้เผยพระวจนะโฮเชยา “ไปรับหญิงเจ้าชู้มาเป็นภรรยาและ เกิดลูกชู้กับนาง เพราะว่าแผ่นดินนี้เล่นชู้อย่างยิ่ง โดยการละทิ้งพระ ยาห์เวห์” (โฮเชยา 1:2) จากนั้นในโฮเชยาบทที่ 11 บรรยายถึงความสัมพันธ์ของพระเจ้ากับประชากรของพระองค์ โดยเปรียบให้เห็นภาพของพ่อที่รักลูกของตน

`อ่าน โฮเชยา 11:1-9 ภาพในข้อพระคัมภีร์เหล่านี้แสดงให้เห็นความรักและความห่วงใยที่พระเจ้าทรงมีต่อผู้คนของพระองค์อย่างไร`

ความรักของพระเจ้าที่มีต่อประชากรของพระองค์นั้นเปรียบได้กับความรักและความเอาใจใส่ที่พ่อแม่มีต่อลูก พระคัมภีร์ใช้ภาพของการสอนลูกให้เดิน การอุ้มลูกไว้ในอ้อมอก การรักษาและจัดหาอาหาร และการดูแลประชากรของพระองค์ด้วยความอ่อนโยน พระคัมภีร์ยังกล่าวอีกว่าพระเจ้าทรง “อุ้มชู” ประชากรของพระองค์ “ดังพ่ออุ้มลูกของตน” (เฉลยธรรมบัญญัติ 1:31) “พระองค์ทรงไถ่เขาด้วยความรักและความสงสารของพระองค์” และ “ทรงยกพวกเขาขึ้นและหอบเขาไปตลอดกาลก่อน” (อิสยาห์ 63:9)

ประชากรของพระองค์กลับกระทำตรงข้ามกับความซื่อสัตย์ที่ไม่เคยเปลี่ยนแปลงของพระเจ้า พวกเขาไม่ซื่อสัตย์ซ้ำแล้วซ้ำเล่า ในที่สุดก็กระทำการขับไล่พระเจ้าและนำการพิพากษามาสู่ตนเอง ทำพระองค์เสียพระทัยอย่างยิ่ง แม้พระเจ้าทรงมีความรักเมตตา แต่พระองค์ก็ไม่ละเลยความยุติธรรม (ดังที่เราจะได้ศึกษาในบทเรียนต่อไป ความรักและความยุติธรรมนั้นทำงานร่วมกันเสมอ)

คุณเคยรู้สึกหงุดหงิดจนปวดท้องหรือไม่ นั่นเป็นภาพสะท้อนของความรู้สึกที่ลึกซึ้งของพระเจ้าที่มีต่อผู้คนของพระองค์ ภาพที่แสดงถึงความปั่นป่วนทางอารมณ์อย่างรุนแรงหรือความรู้สึกเมตตาที่ลึกซึ้งนี้ เป็นภาษาสำนวนที่ใช้ถ่ายทอดอารมณ์อันล้ำลึก ซึ่งใช้ทั้งในการอธิบายความรู้สึกของพระเจ้าและมนุษย์

ภาพที่แสดงถึงความรักเมตตา (kamar) ปรากฏในเรื่องราวของหญิงสองคนที่มาหาซาโลมอน โดยทั้งสองต่างอ้างสิทธิ์เป็นแม่ของทารกคนเดียวกัน เมื่อซาโลมอนสั่งให้ทหารผ่าทารกออกเป็นสองส่วน (โดยไม่มีเจตนาทำร้ายเด็ก) ความรักเมตตาและความผูกพันของแม่ที่แท้จริงจึงถูกเผยออกมา ภาพดังกล่าวจึงถูกนำมาใช้เพื่อบรรยายถึงปฏิกิริยาทางอารมณ์ที่ลึกซึ้งของแม่ที่แท้จริง (1 พงศ์กษัตริย์ 3:26; เปรียบเทียบกับ ปฐมกาล 43:30)

`ทุกคนที่เคยเป็นพ่อแม่มาก่อนจะเข้าใจบทเรียนนี้ดี ไม่มีความรักอื่นใดในโลกที่จะเทียบเคียงได้ บทเรียนนี้ช่วยให้เราเข้าใจความจริงของความรักของพระเจ้าที่มีต่อเราได้อย่างไร และความเข้าใจนี้ช่วยให้เรารู้สึกสบายใจได้อย่างไร`