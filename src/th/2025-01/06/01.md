---
title:  ความรักแห่งความยุติธรรมของพระเจ้า
date:   01/02/2025
---

### อ่านข้อพระคัมภีร์สำหรับบทเรียนสัปดาห์นี้
สดุดี 33:5; สดุดี 85:10; เฉลยธรรมบัญญัติ 32:4; ยากอบ 1:17; ทิตัส 1:2; อพยพ 32:14 มัทธิว 5:43-48

> <p>ข้อควรจำ</p>
> “ ‘แต่ให้ผู้อวดสิ่งนี้ คือการที่เขาเข้าใจและรู้จักเราว่าเราคือพระยาห์เวห์ ผู้สำแดงความรักมั่นคง ความยุติธรรม และความชอบธรรมในโลก เพราะเราพอใจในสิ่งเหล่านี้’ พระยาห์เวห์ตรัสดังนี้แหละ” (สดุดี 78:38)

“พระ” ของบรรดาประชาชาติต่าง ๆ ในตะวันออกใกล้ยุคโบราณ ไม่เพียงแต่ไม่น่าเชื่อถือ ไร้ศีลธรรม และคาดเดาไม่ได้ แต่พระเหล่านี้ยังเรียกร้องให้มีการทารุณกรรม เช่น การสังเวยเด็ก แม้กระนั้น พวกนอกศาสนาก็ยังไม่ได้รับความโปรดปรานจากพระเหล่านี้ ดังนั้น พวกเขาจึงไม่กล้าขัดขืน “เทพเจ้า” ประจำเผ่าของตน

ดังที่เฉลยธรรมบัญญัติ 32:17 กล่าวถึงปีศาจที่อยู่เบื้องหลัง “พระ” ต่าง ๆ (อ่านเพิ่มเติมใน 1 โครินธ์ 10:20, 21) และรูปแบบการบูชาของพวกเขาถูกนำไปใช้ในทางที่ผิดได้ง่าย ทำให้ผู้คนตกอยู่ในความมืดมนทางจิตวิญญาณและศีลธรรม

พระเจ้าในพระคัมภีร์แตกต่างจากกองกำลังปีศาจเหล่านี้โดยสิ้นเชิง พระเยโฮวาห์ทรงดีพร้อมและพระลักษณะของพระองค์ไม่เปลี่ยนแปลง เป็นเพราะความดีที่ไม่เปลี่ยนแปลงของพระเจ้าเท่านั้น ที่ทำให้เรามีความหวังได้ทั้งในปัจจุบันและตลอดไป

แตกต่างจากเทพเจ้าจอมปลอมในโลกยุคโบราณ และแม้กระทั่ง “พระ” ในยุคปัจจุบัน พระยาห์เวห์ทรงใส่พระทัยในความชั่วร้าย ความทุกข์ ความอยุติธรรม และการกดขี่เป็นอย่างยิ่ง พระองค์ทรงประณามสิ่งเหล่านี้อย่างชัดเจนเสมอมา และที่สำคัญที่สุด พระองค์จะทรงกำจัดสิ่งเหล่านี้ทั้งหมดในสักวันหนึ่ง