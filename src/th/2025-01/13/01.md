---
title:  ความรักทำให้ธรรมบัญญัติสำเร็จครบถ้วน
date:   22/03/2025
---

### อ่านข้อพระคัมภีร์สำหรับบทเรียนสัปดาห์นี้
อพยพ 20:1-17; โรม 6:1-3; โรม 7:7-12; เยเรมีย์ 31:31-34; มัทธิว 23:23, 24; ยากอบ 2:1-9

> <p>ข้อควรจำ</p>
> “อย่าเป็นหนี้อะไรใครเลย นอกจากความรักซึ่งมีต่อกัน เพราะว่าผู้ที่รักคนอื่น ก็ได้ปฏิบัติตามธรรมบัญญัติครบถ้วนแล้ว” (โรม 13:8)

ขณะที่กำลังพูดคุยกับสมาชิกที่เป็นคนช่างพูด สมาชิกคนหนึ่งในคณะกรรมการคริสตจักรได้กล่าวกับศิษยาภิบาลว่า “เราไม่สามารถตัดสินโดยอาศัยความเห็นอกเห็นใจได้” แต่เราทำเช่นนั้นไม่ได้หรือ ศิษยาภิบาลสงสัยว่าบุคคลนี้เข้าใจพระเจ้าและธรรมบัญญัติของพระองค์อย่างไร เพราะความเห็นอกเห็นใจควรเป็นหัวใจสำคัญของวิธีที่เราปฏิบัติต่อผู้อื่น โดยเฉพาะผู้ที่ทำผิดพลาด ความเห็นอกเห็นใจเป็นส่วนหนึ่งของความรัก ดังที่โรม 13:8 บอกเราว่า การรักเพื่อนบ้านเป็นการปฏิบัติตามธรรมบัญญัติ

หากความรักคือการปฏิบัติตามธรรมบัญญัติอย่างครบถ้วน เราจึงไม่ควรมองว่าธรรมบัญญัติแยกจากความรัก หรือความรักแยกออกจากธรรมบัญญัติ ในพระคัมภีร์ ความรักและธรรมบัญญัติมีความเชื่อมโยงกันอย่างใกล้ชิด พระผู้ให้ธรรมบัญญัติของพระเจ้าทรงเป็นความรัก ดังนั้น ธรรมบัญญัติของพระเจ้าจึงเป็นธรรมบัญญัติแห่งความรัก ดังที่นางเอลเลน จี. ไว้ท์. ได้อธิบายไว้ ธรรมบัญญัติเป็นการสะท้อนถึงพระลักษณะของพระเจ้า (ศึกษา อุทาหรณ์จากคำสอนของพระคริสต์, หน้า 305)

ธรรมบัญญัติของพระเจ้าไม่ใช่เพียงกฎเกณฑ์ที่เป็นนามธรรมเท่านั้น แต่ประกอบด้วยคำสั่งและคำแนะนำที่มุ่งหมายเพื่อช่วยให้เราเจริญรุ่งเรือง ธรรมบัญญัติของพระเจ้าทั้งหมดเป็นการแสดงออกถึงความรักที่พระเจ้าทรงสำแดงออกมา