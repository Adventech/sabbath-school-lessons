---
title:  เหนือสิ่งอื่นใดคือรักซึ่งกันและกัน
date:   27/03/2025
---

หากความรักคือการทำให้ธรรมบัญญัติสมบูรณ์ การรักษาธรรมบัญญัติของพระเจ้าอย่างสมบูรณ์จึงไม่ได้หมายถึงการหลีกเลี่ยงการกระทำผิดเพียงอย่างเดียว ธรรมบัญญัติแห่งความรัก (ตามที่อธิบายไว้ในพระคัมภีร์) ไม่เพียงสอนเราให้ละเว้นจากการทำชั่วเท่านั้น แต่ยังปลุกเร้าให้เราแสดงความรักของพระเจ้าต่อผู้อื่นผ่านการกระทำของเราด้วย ไม่เพียงต่อพี่น้องสมาชิกคริสตจักรเท่านั้น แต่ยังรวมถึงทุกคนในโลกกว้างด้วย ซึ่งต้องการตัวอย่างของคริสเตียนที่แท้จริงอย่างยิ่ง

`อ่าน ยากอบ 2:1-9 เราได้รับข่าวสารสำคัญอะไร`

ยากอบประณามความอยุติธรรมทางสังคมอย่างหนักแน่นในข้อนี้ โดยเฉพาะการกล่าวถึงบุคคลร่ำรวยบางคนที่แสดงความดูหมิ่นและกดขี่คนยากจน จากนั้นเขาเน้นย้ำถึงธรรมบัญญัติแห่งการรักเพื่อนบ้าน โดยกล่าวว่าหากท่านปฏิบัติตามธรรมบัญญัตินี้ “พวกท่านก็ทำดี” (ยากอบ 2:8)

ดังที่นางเอลเลน จี. ไว้ท์. ได้เขียนไว้ว่า “ความรักที่เราให้กับมนุษย์คือการแสดงออกทางโลกถึงความรักของพระเจ้า พระราชาแห่งพระสิริเสด็จมาร่วมเป็นหนึ่งกับเราก็เพื่อนำความรักนี้มาฝังไว้ในตัวของเรา เพื่อให้เราเป็นบุตรคนหนึ่งในครอบครัวเดียวกันและสำหรับเราแล้ว พันธกิจนี้จะบรรลุเป้าหมายได้ก็ต่อเมื่อพระดำรัสแห่งการลาจากของพระองค์จะสำเร็จที่ว่า ‘ให้พวกท่านรักกันและกันเหมือนอย่างที่เรารักท่าน’ (ยอห์น 15:12) เมื่อเรารักโลกเหมือนพระองค์ทรงรักโลกแล้ว เราก็จะมีความเหมาะสมที่จะไปสวรรค์เพราะเรามีสวรรค์อยู่ในใจ” (เอลเลน จี. ไว้ท์, ผู้พึงปรารถนาของปวงชน, หน้า 641)

เมื่อเรารักโลกอย่างที่พระคริสต์ทรงรัก เราก็พร้อมสำหรับสวรรค์ เรื่องนี้สะท้อนให้เห็นความหมายที่แท้จริงของการเป็นผู้ติดตามพระเยซูได้เป็นอย่างดีเยี่ยม

พระเยซูตรัสสั่งผู้ติดตามพระองค์ว่า “ให้รักซึ่งกันและกัน” ดังที่ “เรารักพวกท่าน” (ยอห์น 13:34) พระเยซูยังตรัสด้วยว่า “ถ้าท่านรักกันและกัน ดังนี้แหละทุกคนก็จะรู้ว่าท่านเป็นสาวกของเรา” (ยอห์น 13:35) ความรักเป็นศูนย์กลางความเชื่อของคริสเตียนเพราะพระเจ้าทรงเป็นความรัก (1 ยอห์น 4:8, 16) และผู้ที่อ้างว่ารักพระเจ้าก็ต้องรักซึ่งกันและกัน (เปรียบเทียบ 1 ยอห์น 3:11; 4:20, 21)

1 เปโตร 4:8 เตือนสติคริสเตียนว่า “เหนือสิ่งอื่นใดก็คือ จงรักกันและกันให้มาก เพราะ ‘ความรักให้อภัยบาปมากมายได้’ ” (อ่านเพิ่มเติม ฮีบรู 10:24 และ 1 เธสะโลนิกา 3:12)

`พิจารณาดูว่าการรักโลกอย่างที่พระคริสต์ทรงรักนั้นหมายความว่าอย่างไร สิ่งนี้จะช่วยให้เราเข้าใจความสมบูรณ์แบบของคริสเตียนได้ดีขึ้นอย่างไร และเราจะเตรียมพร้อมสำหรับชีวิตนิรันดร์ได้อย่างไร ร่วมอภิปรายคำตอบเหล่านี้ในชั้นเรียนวัน`