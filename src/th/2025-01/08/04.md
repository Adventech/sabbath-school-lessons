---
title:  การรักพระเจ้า
date:   18/02/2025
---

การที่พระเจ้าทรงฤทธานุภาพในทุกสิ่งไม่ได้หมายความว่าพระองค์ทรงสามารถทำสิ่งเป็นไปไม่ได้ในเชิงตรรกะได้ หมายความว่าพระเจ้าไม่สามารถบังคับให้ใครรักพระองค์ได้อย่างอิสระได้ หากการทำสิ่งใดอย่างอิสระหมายถึงการกระทำสิ่งนั้นโดยปราศจากการบังคับ นั่นย่อมหมายความว่า การบังคับให้ใครทำสิ่งใดอย่างอิสระนั่นเป็นสิ่งที่เป็นไปไม่ได้ กล่าวโดยสรุปว่า ดังที่เราได้เห็นและต้องเน้นย้ำอีกครั้งว่า พระเจ้าไม่สามารถบังคับให้ใครรักพระองค์ได้ เพราะเมื่อความรักถูกบังคับ นั่นไม่ถือเป็นความรักอีกต่อไป

`อ่าน มัทธิว 22:37 และเฉลยธรรมบัญญัติ 6:4, 5 ข้อพระคัมภีร์เหล่านี้สอนเกี่ยวกับเสรีภาพในการเลือกอย่างไร`

พระบัญญัติที่สำคัญที่สุดคือการรักพระเจ้า ซึ่งเป็นหลักฐานยืนยันว่าพระเจ้าทรงปรารถนาให้ทุกคนรักพระองค์ แต่ก็ไม่ใช่ว่าทุกคนจะรักพระเจ้า เหตุใดพระองค์จึงไม่ทรงทำให้ทุกคนรักพระองค์ นั่นก็เพราะว่าความรักที่แท้จริงต้องเกิดจากการให้ด้วยเสรีภาพ

`อ่าน ฮีบรู 6:17 และทิตัส 1:2 ข้อพระคัมภีร์เหล่านี้สอนเกี่ยวกับพระเจ้าอย่างไร`

ดังที่ กันดารวิถี 23:19 กล่าวไว้ว่า “พระเจ้าทรงไม่ใช่มนุษย์ที่จะมุสา” พระเจ้าไม่เคยโกหก (ทิตัส 1:2) พระเจ้าทรงรักษาพระคำของพระองค์เสมอและไม่เคยผิดสัญญา (ฮีบรู 6:17, 18) ดังนั้น หากพระเจ้าทรงสัญญาหรือมอบพระองค์ไว้กับสิ่งใด การกระทำในอนาคตของพระองค์จะผูกพันทางศีลธรรมตามสัญญานั้น

ซึ่งหมายความว่า เนื่องจากพระเจ้าอนุญาตให้สิ่งมีชีวิตของพระองค์มีอิสระในการเลือกสิ่งที่แตกต่างจากความปรารถนาของพระองค์ การตัดสินใจของมนุษย์จึงไม่ได้ถูกควบคุมโดยพระเจ้า หากพระเจ้าทรงตั้งพระทัยให้สิ่งมีชีวิตมีอิสระในการเลือก มนุษย์ย่อมสามารถใช้เสรีภาพนี้ในทางที่ขัดแย้งกับพระประสงค์ในอุดมคติของพระเจ้าได้ น่าเศร้าที่หลายคนใช้เสรีภาพของตนในลักษณะเช่นนั้น ดังนั้นจึงมีหลายสิ่งเกิดขึ้นที่พระเจ้าไม่ได้ทรงปรารถนาให้เกิด แต่สุดท้ายแล้วสิ่งเหล่านี้อยู่นอกเหนือการควบคุมโดยตรงของพระองค์

`คุณเคยเลือกสิ่งใดบ้างโดยรู้ว่าทางเลือกเหล่านั้นขัดกับสิ่งที่พระเจ้าทรงปรารถนา การไตร่ตรองถึงการเลือกเช่นนี้สอนเราอย่างไรเกี่ยวกับความจริงของเสรีภาพในการเลือก และผลที่ตามมาอันร้ายแรงจากการใช้เสรีภาพนั้นในทางที่ไม่เหมาะสม`