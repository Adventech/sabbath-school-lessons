---
title:  ศึกษาเพิ่มเติม
date:   21/02/2025
---

อ่านหนังสือ ผู้พึงปรารถนาของปวงชน ของนางเอลเลน จี. ไว้ท์. เรื่อง “พระเจ้าสถิตกับเรา” หน้า 19-26

“แผนการเพื่อไถ่มนุษย์ให้รอดนั้นไม่ได้เกิดขึ้นภายหลังอาดัมล้มลงในบาป แผนการนี้เป็นการเปิดเผย ‘ข้อล้ำลึก ซึ่งได้ปิดบังไว้ตั้งแต่โบราณกาล’ โรม 16:25 เป็นการเปิดเผยหลักการซึ่งเป็นรากฐานของพระบัลลังก์ของพระเจ้ามาตั้งแต่อดีตนิรันดร์กาล พระเจ้าและพระคริสต์ทรงทราบมาตั้งแต่แรกเริ่มถึงการกบฏของซาตานและการล้มลงของมนุษย์ เนื่องด้วยอำนาจการหลอกลงของผู้ล่วงละเมิด พระเจ้าไม่ได้ทรงกำหนดให้บาปต้องเกิดขึ้น แต่พระองค์ทรงเห็นล่วงหน้าว่าบาปจะเกิดขึ้นและทรงหาทางออกเพื่อรับมือกับเหตุการณ์ฉุกเฉินอันเลวร้ายน่ากลัวนี้ พระองค์ทรงรักโลกนี้มากจนกระทั่งพระองค์ทรงทำพันธสัญญาด้วยการประทานพระบุตรองค์เดียวของพระองค์ ‘เพื่อทุกคนที่วางใจในพระบุตรนั้นจะไม่พินาศแต่มีชีวิตนิรันดร์’ ยอห์น 3:16” (เอลเลน จี. ไว้ท์, ผู้พึงปรารถนาของปวงชน, หน้า 22)

**คำถามเพื่อการอภิปราย**:

`คุณคิดดอย่างไร ถ้าพระเจ้าไม่ได้สิ่งที่พระองค์ทรงปรารถนาในโลกนี้เสมอไป และการเข้าใจสิ่งเหล่านี้มีผลต่อการคิดและการปฏิบัติของคุณต่อโลกนี้อย่างไร`

`เมื่อมองย้อนกลับไปที่การเปรียบเทียบการอบขนมเค้กในบทเรียนวันพฤหัสบดี เราจะเข้าใจชัดเจนยิ่งขึ้นว่า แม้ว่า “พระเจ้าและพระคริสต์จะทรงทราบถึงการกบฏของซาตาน” แต่พระองค์ก็ยังทรงเลือกที่จะสร้างเรา ความรักต้องเป็นส่วนหนึ่งของภาพนี้ และความรักหมายถึงเสรีภาพ พระเจ้าไม่ได้ทรงหลีกเลี่ยงการสร้างเราในฐานะสิ่งมีชีวิตที่สามารถรักได้ แต่ทรงเลือกที่จะให้เรามีความสามารถที่จะรัก แม้ว่าพระองค์จะตระหนักดีว่าการเลือกนี้จะนำพระเยซูไปสู่ไม้กางเขนในที่สุด มุมมองนี้เผยให้เห็นถึงความรักบริสุทธิ์ที่เป็นรากฐานการปกครองของพระเจ้าอย่างไร ความรักที่ยอมให้พระคริสต์ทรงทนทุกข์บนไม้กางเขน แทนที่จะพรากเสรีภาพที่เป็นเงื่อนไขของความรัก`

`เรามักจะรู้สึกเศร้าใจกับความชั่วร้ายและความทุกข์ในโลกนี้ แต่คุณเคยคิดหรือไม่ว่าพระเจ้าเองก็ทรงเศร้าพระทัยกับความทุกข์และความชั่วร้ายเหล่านี้เช่นกัน การที่คุณตระหนักว่าพระเจ้าก็ทรงเศร้าพระทัยต่อสิ่งเหล่านี้ เปลี่ยนมุมมองของคุณต่อความชั่วร้ายและความทุกข์หรือไม่ อย่างไร`

`ความจริงที่ว่า มีหลายสิ่งในโลกนี้ที่เกิดขึ้นโดยที่พระเจ้าไม่ได้ทรงปรารถนา ช่วยให้คุณรับมือกับความทุกข์ของตนเองได้อย่างไร โดยเฉพาะอย่างยิ่งเมื่อความทุกข์นั้นดูเหมือนไร้ความหมายและไม่นำไปสู่สิ่งดีใด ๆ เลย`