---
title:  ความคิดเพิ่มเติม
date:  20/05/2022
---

เนื่องจากอับราฮัมเป็นผู้เผยพระวจนะที่พิเศษที่พระเจ้าทรงบอกแผนการของพระองค์ (ปฐมกาล 18:17) พระเจ้าเสด็จมาสู่โลกมนุษย์ของอับราฮัมและ บอกถึงแผนการแห่งความรอดด้วยการสละพระชนม์ของพระบุตรของพระองค์

“อิสอัคเป็นภาพแสดงถึงพระบุตรของพระเจ้า ผู้ถูกถวายเป็นเครื่องบูชาไถ่บาปให้โลกนี้ พระเจ้าประทับข่าวประเสริฐแห่งความรอดแก่มนุษย์ลงบน อับราฮัม เพื่อให้สิ่งนี้เกิดขึ้นได้และให้ความจริงเกิดขึ้นแก่เขา รวมไปถึงการ ทดสอบความเชื่อของเขา พระองค์จึงทรงตรัสสั่งให้เขาฆ่าอิสอัคบุตรชายผู้เป็น ที่รักเป็นเครื่องบูชา ความโศกเศร้าและความทุกข์ทรมาทั้งหมดที่อับราฮัม ต้องทนผ่านการทดสอบอันมืดมนและน่าสะพรึงกลัวนั้น ก็เพื่อให้เขาได้เข้าใจ ถึงแผนการแห่งการไถ่มนุษย์ที่ล้มลงในบาปให้รอด อับรามฮัมเข้าใจได้ด้วยประสบการณ์ส่วนตัว ถึงการที่พระเจ้าผู้ทรงเป็นนิรันดร์ปฏิเสธพระองค์เองอย่างมิอาจบรรยายได้ โดยการมอบพระบุตรของพระองค์ให้สิ้นพระชนม์เพื่อช่วยมนุษย์ให้พ้นจากความพินาศ สำหรับอับราฮัมแล้วไม่มีการทรมานทางจิตใจใดๆ มากเท่ากับที่เขาต้องอดทนโดยการเชื่อฟังคำสั่งของพระเจ้าที่ให้ถวายลูกชายของเขาเป็นเครื่องบูชา” (เอลเลน จี. ไว้ท์, Testimonies for the Church, vol. 3, หน้า 369)

“อับราฮัมกลายเป็นคนชราและคาดว่าจะตายในไม่ช้า ทว่าก็ยังมีการ

กระทำหนึ่งที่เขายังต้องทำเพื่อให้เป็นไปตามพระสัญญาแห่งพงศ์พันธุ์ของเขา อิสอัคเป็นผู้เดียวที่ได้รับการแต่งตั้งจากสวรรค์เพื่อให้อับราฮัมรักษาบทบัญญัติของพระเจ้าและเป็นบิดาของประชากรที่ถูกเลือกได้สำเร็จ แต่อิสอัคก็ยังไม่ได้แต่งงานเลย ชาวคานาอันบูชารูปเคารพ และพระเจ้าทรงห้ามไม่ให้แต่งงานระหว่างประชากรของพระองค์กับพวกเขา เพราะการแต่งงานด้วยกันนั้นจะนำไปสู่การละทิ้งความเชื่อ บรรพชนผู้นี้กลัวผลกระทบจากอิทธิพลที่เสื่อมทรามรอบตัวลูกชายของเขา...ในความคิดของอับราฮัม การเลือกภรรยาให้ลูกชายเป็นเรื่องสำคัญอย่างยิ่ง เขากังวลว่าลูกชายจะแต่งงานกับคนที่จะนำเขาออกห่างจากพระเจ้า...ส่วนอิสอัคนั้นก็วางใจในสติปัญญาและความรักของผู้เป็นพ่อ จึงเต็มใจที่จะมอบเรื่องนี้ไว้กับบิดาของตน และเชื่อด้วยว่าพระเจ้าพระองค์เองจะทรงนำทางเลือกนั้น” (เอลเลน จี. ไว้ท, บรรพชนกับผู้เผยพระวจนะ, หน้า 171)

คำถามเพื่อการอภิปราย

`อภิปรายถึงการที่อับราฮัมเต็มใจที่จะถวายอิสอัค ให้ลองจินตนาการ ถึงความเชื่อเช่นนี้ เรื่องราวนี้มีอะไรที่น่าพิศวงและขณะเดียวกันก็ น่าเป็นห่วง`

`เหตุใดความเชื่อของเราจะไม่มีความหมายหากไม่มีเจตจำนงเสรี มีตัวอย่างอะไรบ้างในพระคัมภีร์ที่แสดงให้เห็นถึงเจตจำนงเสรี และแม้ว่าผู้คนจะเลือกในสิ่งทีผิด แต่ท้ายที่สุดพระเจ้าก็จะทรงทำ ให้พระประสงค์ของพระองค์สำเร็จได้อย่างไร`