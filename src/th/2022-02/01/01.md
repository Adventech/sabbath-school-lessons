---
title:  การทรงสร้าง
date:  26/03/2022
---

### อ่านข้อพระคัมภีร์สำหรับบทเรียนสัปดาห์นี้
สดุดี 100:1-3; ปฐมกาล 1-2; อพยพ 20:8-11; อพยพ 40:33; มัทธิว 25:14-30; มัทธิว 19:7-9

> <p>ข้อควรจำ</p>
> “ในปฐมกาล พระเจ้าทรงเนรมิตสร้างฟ้าและแผ่นดิน” (ปฐมกาล 1:1)

พระธรรมปฐมกาลเริ่มต้นด้วยการทรงสร้างของพระเจ้า ฉะนั้นพระคัมภีร์ทั้งเล่มก็เริ่มต้นด้วยเรื่องนี้ นี่เป็นเรื่องที่สำคัญมากเพราะหมายความว่า การทรงสร้างของเรานั้นเป็นจุดเริ่มต้นของประวัติศาสตร์มนุษย์และพระคัมภีร์ ความจริงนี้ยังแสดงให้เห็นด้วยว่าเรื่องราวการทรงสร้างในปฐมกาลตรงกับเหตุการณ์อื่นๆ ในประวัติศาสตร์ของมนุษย์และพระคัมภีร์

พระธรรมปฐมกาล บทที่ 1-2 ให้บทเรียนเกี่ยวกับพระเจ้าและมนุษย์ เมื่อเราศึกษาบทเรียนสัปดาห์นี้ เราจะเข้าใจความหมายที่ลึกซึ้งของวันสะบาโตวันที่เจ็ดได้ดียิ่งขึ้น  เราจะไตร่ตรองถึงการที่พระเจ้าทรงสร้างมนุษย์ตามพระฉายาของพระองค์และการสร้างจากผงคลีดินด้วย เราจะทึ่งกับจุดประสงค์ของต้นไม้แห่งความรู้ดีรู้ชั่วและการเชื่อมโยงกับต้นไม้แห่งชีวิต

บทเรียนที่สำคัญที่สุดของเรื่องราวปฐมกาลในพระคัมภีร์คือ บทเรียนเรื่องพระคุณ เราดำรงอยู่ได้นั้นก็เพียงเพราะพระคุณ พระเจ้าทรงสร้างฟ้าและแผ่นดินในช่วงที่มนุษย์ยังไม่ปรากฏ การไถ่เราให้รอดเป็นของประทานจากพระเจ้าเช่นเดียวกับการทรงสร้างเรา และน่าทึ่งอะไรเช่นนี้ที่แนวคิดทั้งเรื่องการทรงสร้างและการไถ่อยู่ในพระบัญญัติแห่งวันสะบาโตวันที่เจ็ด