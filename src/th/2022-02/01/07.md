---
title:  ความคิดเพิ่มเติม
date:  01/04/2022
---

อ่านหนังสือ Education ของ เอลเลน จี. ไว้ท์ เรื่อง “Science and the Bible,” หน้า 128, 129 และหนังสือ The Story of Redemption เรื่อง “The Creation” หน้า 21, 22

“เนื่องจากธรรมชาติและพระคัมภีร์ได้รับการดลใจมาจากแนวคิดของพระผู้เชี่ยวชาญองค์เดียวกัน ฉะนั้นทั้งสองจึงสอดคล้องกัน ทั้งสองเป็นพยานถึงความจริงอันยิ่งใหญ่เดียวกัน แต่โดยวิธีการและรูปแบบภาษาที่แตกต่างกัน วิทยาศาสตร์ค้นพบสิ่งมหัศจรรย์ใหม่ๆ อยู่เสมอ และทุกสิ่งที่ถูกต้องทางวิทยาศาสตร์เห็นพ้องต้องกันกับพระคัมภีร์ ธรรมชาติและพระคัมภีร์ให้ความกระจ่างแก่กันและกัน ซึ่งทำให้เราคุ้นเคยกับพระเจ้าจากการสอนเราถึงบทบัญญัติบางอย่างผ่านงานที่พระองค์ทรงทำ”

“การอนุมานจากข้อเท็จจริงที่สังเกตพบในธรรมชาติที่ผิดพลาดนำไปสู่ความขัดแย้งระหว่างวิทยาศาสตร์และพระคัมภีร์ และด้วยการพยายามที่จะทำให้สอดคล้องกัน จึงมีการเปลี่ยนแปลงการตีความพระคัมภีร์ซึ่งเป็นบ่อนทำลายอำนาจแห่งพระวจนะพระเจ้า นักธรณีวิทยามีแนวคิดที่ขัดแย้งกับการตี ความตามตัวอักษรของบันทึกของโมเสสในเรื่องการทรงสร้าง ซึ่งพวกเขาอ้างว่าการวิวัฒนาการของโลกจากความโกลาหลต้องใช้เวลาหลายล้านปี และเพื่อให้พระคัมภีร์สนับสนุนแนวคิดทางวิทยาศาสตร์นี้ จึงกล่าวว่าวันแห่งการทรงสร้างนั้นถือว่าอยู่ในเวลาช่วงกว้างๆ ที่ไม่แน่นอน ครอบคลุมหลายพันหรือแม้แต่หลายล้านปี”

“แนวคิดเช่นนี้ผิดโดยสิ้นเชิง บันทึกในพระคัมภีร์สอดคล้องในตัวเองและสอดคล้องกับคำสอนในธรรมชาติ” (เอลเลน จี. ไว้ท์, Education, หน้า 128, 129)

**คำถามเพื่อการอภิปราย**

`ถ้าเราเชื่อว่าเรื่องราวในปฐมกาลเป็นเพียง “ตำนาน” ออกแบบ มาเพื่อสอนบทเรียนฝ่ายจิตวิญญาณแก่เรา แต่ไม่เป็นจริงตาม ประวัติศาสตร์ จะส่งผลกระทบต่อความเชื่อของเราอย่างไร มีข้อ พระคัมภีร์ไหนบ้างที่บอกเป็นนัยว่า ผู้เขียนปฐมกาล บทที่ 1-2 รู้ว่าสิ่งที่เขาเขียนนั้นเป็นจริงเช่นเดียวกับเรื่องราวอื่นๆ ในปฐมกาล และพระเยซูกล่าวอย่างไรถึงเรื่องราวเหล่านี้`

`เรื่องราวในปฐมกาลสอนเราเกี่ยวกับความสำคัญในการดูแลโลก นี้อย่างไร เราจะเป็นผู้พิทักษ์โลกที่ดีได้อย่างไรและขณะเดียวกัน เราจะหลีกเลี่ยงอันตรายจากการบูชาสิ่งทรงสร้างแทนที่จะนมัสการ พระผู้สร้าง ซึ่งเป็นการทดลองอย่างแท้จริงได้อย่างไร (ดูใน โรม 1:25)`

`แม้บาปจะทำลายมาเป็นเวลานานนับพันปี แต่ความอัศจรรย์และ ความงามดั้งเดิม และความยิ่งใหญ่แห่งการทรงสร้างที่ “ดียิ่งนัก” ที่บอกเราถึงความดีและฤทธิ์อำนาจของพระเจ้า ยังคงปรากฏแก่ เราในด้านใดบ้าง`