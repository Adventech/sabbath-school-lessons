---
title:  การทรงสร้าง
date:  28/03/2022
---

`อ่าน ปฐมกาล 1:4, 10, 12, 18, 21, 25, 31 และปฐมกาล 2:1-3  คำว่า “ทรงเห็นว่าดี” หมายความว่าอะไรในเรื่องราวการทรงสร้างตอนแรก บทสรุปของการทรงสร้างให้บทเรียนอะไร (ปฐมกาล 2:1-3)`

เรื่องราวแห่งการทรงสร้างในแต่ละขั้นตอน พระเจ้าทรงประเมินงาน

ของพระองค์ว่า “ดี” (tov) เป็นที่เข้าใจกันโดยทั่วไปว่าคำคุณศัพท์นี้มีความหมายว่า งานแห่งการทรงสร้างของพระเจ้านั้นประสบความสำเร็จและพระเจ้าทรงเห็นว่างานนั้น “ดี” ซึ่งหมายความว่า “ประสบความสำเร็จ” แสงนั้นส่องสว่าง (ปฐมกาล 1:4) ต้นไม้ก็ออกผลตามชนิดของมัน (ปฐมกาล 1:12) เป็นต้น

แต่คำนี้ให้ความหมายมากกว่าหน้าที่ที่ประสบความสำเร็จ คำภาษาฮีบรูคำว่า “ดี” (tov) ใช้ในพระคัมภีร์เพื่อแสดงความซาบซึ้งในความงามของบางสิ่งที่สวยงาม (ปฐมกาล 24:16) นอกจากนี้ยังใช้ในคำที่ให้ความหมายตรงข้ามกับความชั่ว (ปฐมกาล 2:9) ที่เกี่ยวข้องกับความตายอีกด้วย (ปฐมกาล 2:17)

วลี “ทรงเห็นว่าดี” หมายความว่า การทรงสร้างนั้นเกิดขึ้นอย่างดีงาม คือสวยงามและสมบูรณ์แบบและปราศจากความชั่วร้าย โลกนั้น “ยังไม่” เหมือนโลกของเราในทุกวันนี้ที่ได้รับผลกระทบจากบาปและความตาย ซึ่งแนวคิดนี้ได้รับการยืนยันในตอนต้นของเรื่องราวการทรงสร้างตอนที่สอง (ดูใน ปฐมกาล 2:5)

คำอธิบายการทรงสร้างนี้ขัดแย้งกับทฤษฎีวิวัฒนาการอย่างสิ้นเชิงที่ยืนยันอย่างเป็นหลักการว่าโลกเกิดจากเหตุการณ์โดยบังเอิญที่เกิดขึ้นต่อเนื่องกัน และหล่อหลอมตนเองอย่างค่อยเป็นค่อยไป

ในทางตรงกันข้าม ผู้เขียนพระคัมภีร์ยืนยันว่าพระเจ้าทรงสร้างโลกขึ้นมาด้วยความตั้งใจและเกิดขึ้นทันทีทันใด (ปฐมกาล 1:1) ไม่มีอะไรที่เกิดขึ้นโดยบังเอิญหรือไม่แน่นอน โลกนี้มิได้เกิดขึ้นโดยลำพังแต่เป็นผลมาจากพระประสงค์และคำตรัสของพระเจ้า (ปฐมกาล 1:3) คำกริยา  “เนรมิตสร้าง” (bara’) ที่แปลในปฐมกาลบทที่ 1 ตามที่กล่าวว่า ในปฐมกาลพระเจ้าทรงเนรมิตสร้างฟ้าและแผ่นดิน เกิดขึ้นก็ต่อเมื่อมีพระเจ้าทรงเป็นประธานของประโยคเท่านั้นและมีความหมายว่าเกิดขึ้นโดยฉับพลัน นั่นคือพระเจ้าตรัสและก็เป็นเช่นนั้น

ข้อพระคัมภีร์แห่งการทรงสร้างบอกเราว่า “สิ่งทั้งปวง” ได้เกิดขึ้นในครั้งนั้น (ปฐมกาล 1:31) และตามที่พระผู้สร้างเองได้ประเมินว่า สิ่งทั้งปวงนั้น “ดียิ่งนัก” (ปฐมกาล 1:31) ในปฐมกาล 1:1 กล่าวถึงเหตุการณ์นั้น คือการเนรมิตสร้างฟ้าและแผ่นดิน และในปฐมกาล 2:1 ประกาศว่าเหตุการณ์นั้นเสร็จสิ้นแล้ว และสรรพสิ่งทั้งสิ้นก็ถูกสร้างเสร็จ รวมถึงวันสะบาโตในวันทั้งเจ็ดนั้นด้วย

`เหตุใดแนวคิดเรื่องวิวัฒนาการหลายพันล้านปีทำให้เรื่องราวแห่งการทรงสร้างในปฐมกาลเป็นโมฆะไปอย่างสิ้นเชิงได้ ทำไมทั้งสองแนวคิดจึงไม่สอดคล้องกันในทุกวิถีทาง`