---
title:  ความคิดเพิ่มเติม
date:  06/05/2022
---

อ่านหนังสือบรรพชนกับผู้เผยพระวจนะของ นางเอลเลน จี. ไว้ท์ เรื่อง “อับราฮัมในคานาอัน” หน้า 134-136

“คริสตจักรของพระคริสต์จะต้องเป็นพร และสมาชิกคริสตจักรจะต้องได้รับพรในขณะเดียวกันก็เป็นพรแก่ผู้อื่น จุดประสงค์ที่พระเจ้าทรงเลือกกลุ่มคนจากทั้งโลกไม่เพียงแต่เพราะพระองค์ประสงค์จะรับพวกเขาเป็นบุตรชายหญิงของพระองค์เท่านั้น แต่เพื่อพระองค์จะได้ส่องแสงสว่างจากสวรรค์สู่โลกนี้ผ่านทางพวกเขา เมื่อพระเจ้าทรงเลือกอับราฮัม ไม่เพียงแต่ให้เป็นเพื่อนผู้พิเศษของพระเจ้าเท่านั้น แต่จะต้องเป็นสื่อกลางของสิทธิพิเศษอันล้ำค่าและมีลักษณะเฉพาะที่พระเจ้าปรารถนาจะมอบให้กับบรรดาประชาชาติ เขาจะต้องเป็นแสงสว่างท่ามกลางความมืดมิดทางศีลธรรมในสภาพแวดล้อมที่เขาอาศัยอยู่

“เมื่อใดก็ตามที่พระผู้เป็นเจ้าอวยพรลูกหลานของพระองค์ด้วยความสว่างและความจริง ไม่เพียงแต่ที่พวกเขาจะได้รับของประทานแห่งชีวิตนิรันดร์เท่านั้น แต่เพื่อคนรอบข้างพวกเขาจะได้รับความสว่างฝ่ายจิตวิญญาณด้วย... ‘ท่านทั้งหลายเป็นเกลือแห่งโลก’ และเมื่อพระเจ้าทำให้บุตรของพระองค์เป็นเกลือ มิใช่เพียงเพื่อตัวพวกเขาเองเท่านั้น แต่เพื่อพวกเขาจะได้เป็นหน่วยงานในการช่วยคนอื่นให้รอดด้วย...”

“คุณเปล่งประกายราวกับหินมีชีวิตในอาคารของพระเจ้าหรือไม่... เราจะไม่มีศาสนาที่แท้จริง เว้นเสียแต่ว่าศาสนานั้นจะมีอิทธิพลควบคุมเราในทุกๆ ธุรกรรมทางธุรกิจของเรา เราควรให้การปฏิบัติตามแบบอย่างพระเจ้าสานทอเข้ามาในชีวิตการงานของเรา เราควรมีพระคุณแห่งการเปลี่ยนแปลงของพระคริสต์เหนือจิตใจของเรา เราจะต้องนึกถึงตนเองให้น้อยลง และต้องการพระเยซูให้ มากขึ้น” (เอลเลน จี. ไว้ท์, Reflecting Christ, หน้า 205)

**คำถามเพื่อการอภิปราย**

`ในเรื่องของพรที่อับราฮัมได้รับ “เราจะอวยพรเจ้า... แล้วเจ้าจะเป็น พร” (ปฐมกาล 12:2) การได้รับพรหมายความว่าอะไร เราใน ฐานะประชากรที่รับใช้พระเจ้าองค์เดียวกับอับราฮัมเราจะเป็นพรแก่ ผู้อื่นได้อย่างไร`

`การที่อับราฮัมโกหกครึ่งหนึ่งเกี่ยวกับ ภรรยา-น้องสาว ของเขา มี ส่วนใดที่ผิด อะไรที่เลวร้ายกว่ากันระหว่างการโกหกหรือพูดความ จริงผสมกับการโกหก`

`อ่านเกี่ยวกับการที่อับรามตอบข้อเสนอของกษัตรย์โสโดมใน ปฐมกาล 14:21-23 อีกครั้งหนึ่ง เหตุใดเขาจึงตอบเช่นนั้น และ เราได้บทเรียนสำคัญอะไรจากเรื่องนี้ การที่อับรามตัดสินใจไม่รับ ข้อเสนอของกษัตริย์ก็ไม่ยุติธรรมต่ออับรามมิใช่หรือ`