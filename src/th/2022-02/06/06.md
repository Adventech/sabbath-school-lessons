---
title:  สิบลดของเมลคีเซเดค
date:  05/05/2022
---

`อ่าน ปฐมกาล 14:18-24 และฮีบรู 7:1-10 เมลคีเซเดคเป็นใคร เหตุใดอับรามจึงคืนสิบลดให้กับปุโรหิตผู้นี้ ผู้ซึ่งอยู่ๆ ก็ปรากฏออกมา`

การปรากฏตัวอย่างกะทันหันของเมลคีเซเดคผู้ลึกลับนี้ไม่ได้ผิดปกติ หลังจากที่บรรดากษัตริย์คานาอันกล่าวคำขอบคุณอับรามแล้ว อับรามก็ขอบคุณปุโรหิตผู้นี้ การขอบคุณนี้แสดงออกโดยการถวายข้าวของหนึ่งในสิบแก่เขา

เมลคีเซเดคมาจากเมืองซาเลม ซึ่งหมายถึง “สันติภาพ” เป็นข่าวสารที่เหมาะสมหลังจากสงครามที่วุ่นวาย ชื่อเมลคีเซเดคส่วนหนึ่งมาจากภาษาฮีบรูคำว่า เซเดค (tsedek) คือ “ยุติธรรม” ซึ่งตรงข้ามกับชื่อของกษัตริย์แห่งเมืองโสโดม (เบ-รา) “ในความชั่วร้าย” และเมืองโกโมราห์ (บิรชา) “ในความโหดร้าย” ซึ่งชื่อสกุลนี้อาจเป็นตัวแทนในสิ่งที่พวกเขาเป็น (ปฐมกาล 14:2)

เมลคีเซเดคปรากฏตัวหลังจากจุดเปลี่ยนของความรุนแรงและความ ชั่วร้ายที่เป็นตัวแทนของบรรดากษัตริย์คานาอัน และข้อนี้ได้กล่าวถึง “ปุโรหิต” เป็นครั้งแรกในพระคัมภีร์ (ปฐมกาล 14:18) ความสัมพันธ์ระหว่างเมลคีเซเดคกับ “พระเจ้าผู้สูงสุด” (ปฐมกาล 14:18) ผู้ซึ่งอับรามเรียกว่าเป็นพระเจ้าของเขาเอง (ปฐมกาล 14:22) แสดงให้เห็นชัดเจนว่าอับรามเห็นว่าท่านเป็นปุโรหิตของพระเจ้าที่เขารับใช้ อย่างไรก็ตามเมลคีเซเดคมิใช่พระคริสต์ แต่เขาเป็นตัวแทนของพระเจ้าท่ามกลางผู้คนในสมัยนั้น (ดูในที่ เอลเลน จี. ไว้ท์ กล่าวอ้างอิง, The SDA Bible Commentary, vol. 1, หน้า 1092-1093)

เมลคีเซเดคได้รับตำแหน่งปุโรหิตอย่างแท้จริง เพราะเขาได้นำ “ขนมปังกับเหล้าองุ่น” มาให้ ซึ่งมักหมายถึงการใช้น้ำองุ่นคั้นสด (เฉลยธรรมบัญญัติ 7:13; 2 โครินธ์ 31:5) คำนี้ปรากฏอีกครั้งโดยเชื่อมโยงกับบริบทของการถวายสิบลด (เฉลยธรรมบัญญัติ 14:23) นอกจากนี้ เขายังให้พรแก่อับรามอีกด้วย (ปฐมกาล 14:19)

ในขณะเดียวกัน อับรามก็ “มอบหนึ่งในสิบจากข้าวของทั้งหมด” (ปฐมกาล 14:20) เพื่อเป็นการตอบสนองต่อพระเจ้าพระผู้สร้าง “ผู้ทรงสร้างฟ้าสวรรค์และแผ่นดินโลก” (ปฐมกาล 14:19) การใช้คำนำชื่อนี้เป็นการกล่าวอ้างอิงถึงเรื่องราวแห่งการทรงสร้าง (ปฐมกาล 1:1) โดยวลีที่กล่าวว่า “ฟ้าสวรรค์และแผ่นดินโลก” หมายถึง ทั้งหมดหรือ “ทุกสิ่ง” ด้วยเหตุนี้ สิบลดหนึ่งจึงเข้าใจได้ว่าเป็นการแสดงความขอบคุณต่อพระผู้สร้าง ผู้ทรงเป็นเจ้าของทุกสิ่ง (ฮีบรู 7:2-6; เปรียบเทียบกับ ปฐมกาล 28:22) ผู้นมัสการพระเจ้าจะเข้าใจว่าสิบลดหนึ่งมิใช่สิ่งที่เรามอบให้กับพระเจ้า แต่เป็นของประทานจากพระเจ้า เพราะพระเจ้าประทานทุกสิ่งแก่เราตั้งแต่แรก

`เหตุใดการคืนสิบลดจึงเป็นเครื่องบ่งชี้ถึงความเชื่ออันสำคัญและเป็นการกระทำที่สร้างความเชื่ออันยิ่งใหญ่`