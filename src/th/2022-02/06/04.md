---
title:  อับรามและโลท
date:  03/05/2022
---

`อ่าน ปฐมกาล 13:1-18 เรื่องราวนี้สอนเราถึงความสำคัญของ อุปลักษณะนิสัยอย่างไร`

อับรามกลับมายังที่ที่เขาเคยอยู่อีกครั้ง ราวกับว่าการเดินทางไปยังอียิปต์ของเขาเป็นเพียงทางอ้อมที่โชคร้าย  ประวัติศาสตร์ของพระเจ้ากับอับรามเริ่มต้นขึ้นอีกครั้งหลังจากที่เคยหยุดตั้งแต่ที่เขาเดินทางไปถึงดินแดนแห่งพระสัญญา สถานที่แรกของอับรามคือ เบธเอล (ปฐมกาล 13:3) เช่นเดียวกับการเดินทางครั้งแรก (ปฐมกาล 12:3-6) อับรามสำนึกผิดแล้วและกลับมาหา “ตัวเอง” คือ อับราม บุรุษแห่งความเชื่อ

การที่อับรามกลับมามีความสัมพันธ์กับพระเจ้าอีกครั้งแสดงออกใความสัมพันธ์ของเขากับคนอื่น ในวิธีที่เขาจัดการกับปัญหาที่เกี่ยวกับการใช้ที่ดินของโลทหลานชายของเขา อย่างไรก็ตามอับรามเองเป็นผู้เสนอข้อตกลงอย่างสันติและอนุญาตให้โลทเลือกก่อน (ปฐมกาล 13:9, 10) ซึ่งเป็นการกระทำที่ใจกว้างและมีเมตตา บ่งบอกถึงลักษณะของอับราม

ความจริงที่โลทเลือกส่วนที่ง่ายที่สุดและดีที่สุดสำหรับตัวเขาเอง คือที่ลุ่มที่มีน้ำไหลอุดมสมบูรณ์ (ปฐมกาล 13:10, 11) โดยไม่สนใจความชั่วร้ายของเพื่อนบ้านที่จะส่งผลต่ออนาคตของเขา (ปฐมกาล 13:13) แสดงให้เห็นถึงความโลภในนิสัยของเขา วลี “เพื่อเขาเอง” ย้ำเตือนเราถึงผู้คนสมัยก่อนน้ำท่วมโลกที่ต่างก็เลือก “เพื่อตัวเขาเอง” (ดูใน ปฐมกาล 6:2)

ในทรงตรงกันข้าม การออกเดินทางของอับรามเป็นการกระทำแห่ง ความเชื่อ อับรามไม่ได้เลือกผืนดิน แต่เขาได้รับโดยพระคุณของพระเจ้า อับรามมองดูแผ่นดินตามที่พระเจ้าตรัสซึ่งต่างจากโลท (ปฐมกาล 13:14) หลังจากที่อับรามแยกจากโลทแล้วพระเจ้าจึงตรัสกับเขาอีกครั้ง (ปฐมกาล 13:14) อันที่จริงแล้ว นี่เป็นครั้งแรกที่พระคัมภีร์บันทึกไว้ว่า พระเจ้าตรัสกับอับรามอีกหลังจากที่เขาออกจากเมืองเออร์ “เมื่อโลทจากอับรามไปแล้ว พระยาห์เวห์ตรัสแก่อับรามว่า “จงเงยหน้าดูสถานที่ตั้งแต่เจ้าอยู่นี้ไปทางทิศเหนือ ทิศใต้ ทิศตะวันออก และทิศตะวันตก เพราะดินแดนทั้งหมดที่เจ้าแลเห็นนี้ เราจะยกให้เจ้าและเชื้อสายของเจ้าตลอดนิรันดร์” (ปฐมกาล 13:14, 15) จากนั้นพระเจ้าจึงทรงเชื้อเชิญให้อับราม “เดิน” บนดินแดนนี้ ซึ่งเป็นการกระทำที่เหมาะสม “จงลุกขึ้นเดินให้ทั่วดินแดนนี้ ทั้งด้านยาวและด้านกว้าง เพราะว่าเราจะยกดินแดนนี้ให้เจ้า” (ปฐมกาล 13:17)

พระเจ้าทรงแสดงให้เห็นชัดเจนมากว่า พระเจ้า พระองค์เองเป็นผู้ประทานดินแดนนี้แก่อับราม ซึ่งเป็นของประทานแห่งพระคุณ อับรามจะรับไว้ได้โดยความเชื่อ เป็นความเชื่อที่นำไปสู่การเชื่อฟัง เป็นงานของพระเจ้าเท่านั้นที่จะนำมาซึ่งทุกสิ่งที่พระองค์ทรงสัญญาไว้กับอับราม (ดูใน ปฐมกาล 13:14-17)

`เราเรียนรู้ที่จะมีเมตตาและใจกว้างกับผู้อื่นได้อย่างไร แม้พวกเขาจะไม่ได้กระทำเช่นนั้นกับเราก็ตาม`