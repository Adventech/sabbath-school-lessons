---
title:  พงศ์พันธุ์ของอับราฮัม
date:  30/04/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล บทที่ 12; อิสยาห์ 48:20; อิสยาห์ 36:6, 9; เยเรมีย์ 2:18; ปฐมกาล บทที่ 13: ปฐมกาล บทที่ 14; ฮีบรู 7:1-10

> <p>ข้อควรจำ</p>
> “โดยความเชื่อ เมื่ออับราฮัมได้รับการทรงเรียกให้ออกเดินทางไปยังที่ที่ท่านจะรับเป็นมรดก ท่านก็เชื่อฟังและเดินทางออกไปโดยไม่รู้ว่าจะไปที่ไหน” (ฮีบรู 11:8)

ตอนนี้เรามาถึงศูนย์กลางของพระธรรมปฐมกาล ในส่วนนี้ (ปฐมกาล บทที่ 12-22) ครอบคลุมเรื่องการเดินทางของอับราฮัมจากการทรงเรียกครั้งแรกของพระเจ้า “จงออก” (lekh lekha) (ปฐมกาล 12:1) ซึ่งเป็นการนำให้อับราฮัมทิ้งอดีตไปสู่การทรงเรียกครั้งที่สอง “จงพา” (lekh lekha) (ปฐมกาล 22:2) ซึ่งเป็นการนำอับราฮัมให้ทิ้งอนาคตของเขา (ที่จะเกิดขึ้นโดยบุตรชายของเขา) ส่งผลให้อับราฮัมต้องเคลื่อนย้ายอยู่เสมอ เป็นผู้พเนจรอยู่เสมอ ซึ่งเป็นเหตุที่พระเจ้าทรงเรียกเขาว่า “คนต่างด้าว” (ปฐมกาล 17:8)

การเดินทางของอับราฮัมเป็นการแขวนเขาไว้ในความว่างเปล่า โดยปราศจากอดีตซึ่งเขาได้สูญเสียไป และปราศจากอนาคตซึ่งเขายังมองไม่เห็น การทรงเรียกทั้งสองครั้งนี้ อับราฮัมได้ยินพระสุรเสียงของพระเจ้า ซึ่งทำให้เขามั่นใจว่า “อย่ากลัวเลย” (ปฐมกาล 15:1)  ซึ่งเป็นกรอบแห่งการเดินทางโดยความเชื่อ พระคำทั้งสามคำนี้ของพระเจ้าเป็นเครื่องหมายการเดินทางของอับราฮัมสามส่วน ซึ่งเราจะศึกษาในสัปดาห์ที่ 6, 7 และ 8

อับราฮัมเป็นแบบอย่างของความเชื่อ (ปฐมกาล 15:6) และพระคัมภีร์ฮีบรูได้บันทึกไว้ว่าเป็นผู้มีความเชื่อ (เนหะมีย์ 9:7, 8) ในพระคัมภีร์ใหม่อับราฮัมเป็นหนึ่งในบุคคลจากพระคัมภีร์เดิมที่ถูกกล่าวถึงมากที่สุด และในสัปดาห์นี้เราจะมาดูกันว่าเป็นเพราะเหตุใด