---
title:  ความคิดเพิ่มเติม
date:  15/04/2022
---

“เอโนคดำเนินกับพระเจ้า” (ปฐมกาล 5:22, 24) เป็นประโยคที่ถูกกล่าวซ้ำ หมายถึงความสนิทสนมและเป็นเพื่อนกับพระเจ้าทุกวัน ความสัมพันธ์ส่วนตัวของเอโนคกับพระเจ้านั้นพิเศษมากจน “พระเจ้าทรงรับเขาไป” (ปฐมกาล 5:24) อย่างไรก็ตาม ประโยคหลังนี้มีความพิเศษเฉพาะในลำดับวงศ์ตระกูลของ อาดัม และไม่ได้สนับสนุนแนวคิดเรื่องชีวิตหลังความตายถึงผู้ที่ “ดำเนินกับพระเจ้า” ขึ้นสวรรค์ทันทีหลังจากเสียชีวิต สังเกตว่าโนอาห์ก็ดำเนินกับพระเจ้าเช่นกัน (ปฐมกาล 6:9) แต่เขาก็เสียชีวิตเช่นเดียวกับมนุษย์ทุกคนรวมทั้งอาดัมและเมธูเสลาห์ นอกจากนี้ยังน่าสนใจที่จะสังเกตว่าไม่มีเหตุผลใดที่จะอธิบายถึงพระคุณอันพิเศษนี้ “เอโนคกลายเป็นนักเทศน์แห่งความชอบธรรมที่แสดงให้ผู้คนเห็นถึงสิ่งที่พระเจ้าเปิดเผยแก่เขา ผู้ที่ยำเกรงพระเจ้าพยายามเสาะหาชายบริสุทธิ์ผู้นี้ เพื่อที่จะฟังคำแนะนำและคำอธิษฐานของเขา เอโนคทำงานอย่างเปิดเผยโดยการประกาศพระคำของพระเจ้าแก่ทุกคนที่ต้องการได้ยินคำเตือน การประกาศของเขาไม่ได้จำกัดอยู่แต่เพียงพงศ์พันธุ์ของเสทเท่านั้น แต่ในแผ่นดินที่คาอินพยายามหลบหนีจากเบื้องพระพักตร์ของพระเจ้า ผู้เผยพระวจนะของพระเจ้าผู้นี้ก็ได้เปิดเผยฉากอันอัศจรรย์ที่เขาได้เห็นต่อผู้คนเหล่านี้เช่นกัน ‘นี่แน่ะ’ เขาประกาศว่า ‘องค์พระผู้เป็นเจ้ากำลังเสด็จมาพร้อมกับผู้บริสุทธิ์ของพระองค์นับเป็นหมื่นๆ เพื่อทำการพิพากษาทุกคน และเพื่อทำให้คนอธรรม ทุกคนสำนึกตัวถึงการอธรรมทุกอย่าง ที่พวกเขาทำไปตามวิถีทางอธรรมนั้น’ ยูดา 14, 15” (เอลเลน จี. ไว้ท์, บรรพชนกับผู้เผยพระวจนะ, หน้า 86)

**คำถามเพื่อการอภิปราย**

`ทำไมคาอินจึงฆ่าน้องชายของเขา อ่านคำกล่าวโดย เอลลี่ วีเซล “ทำไมเขาจึงทำเช่นนั้น บางทีเขาอาจจะอยากอยู่เพียงคนเดียว เป็นลูกชายคนเดียว เป็นมนุษย์เพียงคนเดียวหลังจากที่บิดามารดา เสียชีวิต อยู่เพียงลำพังเหมือนพระเจ้าและบางทีอาจจะอยู่ลำพัง แทนที่พระเจ้า...คาอินฆ่าและจะได้กลายเป็นพระเจ้า... ใครก็ตามที่ แทนที่พระเจ้าจะจบลงด้วยการลอบสังหารผู้อื่น” – เอลลี่ วีเซล, Messengers of God: Biblical Portraits and Legends (New York: Random House, 1976) หน้า 58 เราจะระมัดระวังไม่ให้มี ทัศคติเดียวกับคาอินได้อย่างไร แม้เราจะไม่กระทำการฆาตกรรม ใดก็ตาม`

`เปรียบเทียบอายุขัยของคนยุคก่อนน้ำท่วมโลก (ปฐมกาล 5) กับ ยุคบรรพชน เราจะอธิบายอายุขัยของมนุษย์ที่ลดลงได้อย่างไร การเสื่อมถอยของอายุขัยนี้ขัดแย้งกับหลักฐานแนวคิดของดาร์วิน ในสมัยนี้อย่างไร`