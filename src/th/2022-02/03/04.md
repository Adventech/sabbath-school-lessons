---
title:  อาชญากรรม
date:  12/04/2022
---

`อ่าน ปฐมกาล 4:3-8 และ 1 ยอห์น 3:12  อะไรที่ทำให้คาอินฆ่าน้องชายของตน`

ปฏิกิริยาของคาอินเป็นสองเท่า “คาอินก็โกรธยิ่งนัก ก้มหน้าลง” (ปฐมกาล 4:5) ความโกรธของคาอินที่มีต่อพระเจ้าและอาเบลนั้นตรงไปตรงมาและปรากฏให้เห็น คาอินโกรธพระเจ้าเพราะคิดว่าพระเจ้าไม่ยุติธรรมและโกรธอาเบลเพราะเขาอิจฉาน้องชายของเขา อิจฉาอะไร เพียงแค่ของถวายนั้นหรือ แน่นอนว่าต้องมีเรื่องราวอีกมากมายเกิดขึ้นเบื้องหลังมากกว่าสิ่งที่เปิดเผยในข้อพระคัมภีร์เพียงไม่กี่ข้อนี้ ไม่ว่าจะมีปัญหาใดก็ตาม คาอินรู้สึกหดหู่ใจเพราะเครื่องบูชาของเขาไม่ได้รับการยอมรับ

คำถามสองข้อที่พระเจ้าถามใน ปฐมกาล 4:6 สัมพันธ์กับเงื่อนไข 2 ประการของคาอิน สังเกตว่าพระเจ้าไม่ได้กล่าวหาคาอิน เช่นเดียวกับอาดัมที่พระเจ้าถามคำถาม ไม่ใช่เพราะว่าพระองค์ไม่รู้คำตอบ แต่พระองค์ประสงค์ให้คาอินมองดูตนเองและเข้าใจเหตุผลของการกระทำของตน และเช่นเคยพระเจ้าทรงพยายามไถ่ประชากรของพระองค์ที่ตกอยู่ในบาป แม้ว่าพวกเขาจะทำให้พระองค์ผิดหวังอย่างเปิดเผยก็ตาม จากนั้นหลังจากที่พระเจ้าทรงถามคำถามแล้ว พระองค์ก็ทรงแนะนำคาอิน

ประการแรก พระเจ้าทรงชักจูงให้คาอิน “ทำดี” ให้ประพฤติตนในทางที่ถูกต้อง เป็นการเรียกร้องให้กลับใจใหม่และเปลี่ยนทัศนคติของเขา พระเจ้าทรงสัญญากับคาอินว่า เขาจะได้รับการ “ยอมรับ” และอภัย ในอีกแง่หนึ่ง พระองค์กำลังตรัสว่าคาอินจะได้รับการยอมรับจากพระเจ้า แต่จะต้องทำตามเงื่อนไขของพระเจ้า มิใช่ตามทางของคาอินเอง

ในทางกลับกัน “ถ้าเจ้าทำไม่ดี บาปก็หมอบอยู่ที่ประตู อยากตะครุบเจ้า เจ้าจะต้องเอาชนะบาปนั้น” (ปฐมกาล 4:7) คำแนะนำของพระเจ้าแสดงให้เห็นถึงรากของบาป และก็พบได้ในตัวของคาอินเอง อีกครั้งหนึ่งที่พระเจ้าแนะนำคาอิน โดยพยายามนำเขาไปในทางที่ควรจะไป

คำแนะนำประการที่สองของพระเจ้าเกี่ยวเนื่องกับทัศนคติที่นำไปสู่บาปที่หมอบอยู่ที่ประตู และ “อยากตะครุบเจ้า” พระเจ้าแนะนำให้ควบคุมตนเอง “เจ้าจะต้องเอาชนะบาปนั้น” หลักการเดียวกันนี้ดังก้องกังวาลในพระธรรมยากอบ เมื่อเขาอธิบายว่า “แต่ทุกคนถูกล่อลวงด้วยตัณหาของตัวเอง คือถูกตัณหานั้นล่อลวงและชักนำ” (ยากอบ 1:14) ข่าวประเสริฐให้คำมั่นสัญญาแก่เราที่ไม่เพียงแต่ให้อภัยบาปเท่านั้น แต่ยังให้ชัยชนะเหนือบาปนั้นอีกด้วย (ดูใน 1 โครินธ์ 10:13) ท้ายที่สุดไม่มีใครตำหนิบาปของคาอินนอกจากตัวเขาเอง เราทุกคนก็มักเป็นแบบนั้นด้วยมิใช่หรือ

`เรื่องหน้าเศร้านี้สอนอะไรเราเกี่ยวกับเจตจำนงเสรีและเกี่ยวกับการที่พระเจ้าไม่บังคับให้เราเชื่อฟังพระองค์`