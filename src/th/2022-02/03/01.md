---
title:  คาอินและพงศ์พันธุ์ของเขา
date:  09/04/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล บทที่ 4, ฮีบรู 11:4, มีคาห์ 6:7; อิสยาห์ 1:11; 1 โครินธ์ 10:13; 1 ยอห์น 3:12; ปฐมกาล บทที่ 5; ปฐมกาล 6:1-5

> <p>ข้อควรจำ</p>
> “‘ถ้าเจ้าทำดี เจ้าก็จะเป็นที่ยอมรับไม่ใช่หรือ ถ้าเจ้าทำไม่ดี บาปก็หมอบอยู่ที่ประตู อยากตะครุบเจ้า เจ้าจะต้องเอาชนะบาปนั้น’” (ปฐมกาล 4:7)

สิ่งที่เกิดขึ้นตามมาหลังจากการล้มลงในบาป อาดัมและเอวาถูกขับไล่ออกจากสวนเอเดนในพระธรรมปฐมกาล ส่วนใหญ่คือผู้คนเกิดและตาย ซึ่งทั้งหมดนี้เป็นไปตามคำพยากรณ์ของพระเจ้า ปฐมกาลบทที่ 4 เป็นบทคู่ขนานกับบทที่ 3 ซึ่งมีแนวคิดและการใช้คำที่เหมือนกัน เช่น ทั้งสองบทกล่าวถึงบาป (ปฐมกาล 3:6-8 เปรียบเทียบกับ ปฐมกาล 4:8) คำแช่งสาปจาก “แผ่นดิน” (’adamah) (ปฐมกาล 3:17 เปรียบเทียบกับ ปฐมกาล 4:11) และการขับไล่ (ปฐมกาล 3:24 เปรียบเทียบกับ ปฐมกาล 4:12, 16)

เหตุผลที่ทั้งสองบทคู่ขนานกันก็เพื่อเน้นถึงสิ่งที่เกิดขึ้นก่อนหน้านี้ คำพยากรณ์และคำทำนายที่พระเจ้ามอบแก่อาดัมและเอวาหลังจากที่ล้มลงในบาป เหตุการณ์แรกหลังจากที่อาดัมถูกขับไล่ออกจากสวนนั้นเต็มไปด้วยความหวัง นั่นคือ การให้กำเนิดบุตรคนแรก เป็นเหตุการณ์ที่เอวาเห็นว่าเป็นไปตามพระสัญญาที่เธอได้ยินในคำพยากรณ์เรื่องพระเมสสิยาห์ (ปฐมกาล 3:15) กล่าวคือ เธอคิดว่าบุตรชายอาจจะเป็นพระเมสสิยาห์ที่สัญญาไว้

เหตุการณ์ถัดไปคือ อาชญากรรมของคาอิน อาชญากรรมของลาเมค อายุขัยที่ลดน้อยลง และความชั่วร้ายที่เพิ่มมากขึ้นล้วนแล้วแต่เป็นไปตามคำแช่งสาปที่กล่าวไว้ในปฐมกาล บทที่ 3

แต่กระนั้นความหวังทั้งหมดก็ยังไม่สูญไป