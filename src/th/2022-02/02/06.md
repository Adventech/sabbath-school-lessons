---
title:  ชะตาของมนุษย์
date:  07/04/2022
---

`อ่าน ปฐมกาล 3:15-24 เกิดอะไรกับอาดัมและเอวาเนื่องจาก ผลของบาป`

ในขณะที่การพิพากษาของพระเจ้าต่องูนั้นชัดเจนว่าเป็นการสาปแช่ง (ปฐมกาล 3:14) แต่การพิพากษาของพระเจ้าต่อหญิงและชายนั้นต่างออกไป อีกครั้งหนึ่งที่คำว่า “สาปแช่ง” ถูกใช้ คือใช้กับ “แผ่นดิน” (ปฐมกาล 3:17) นั่นคือ พระเจ้าทรงมีแผนอื่นๆ สำหรับชายและหญิงที่ตรงข้ามกับของงู พวกเขาได้รับความหวังที่ไม่ได้มอบให้กับงูนั้น

เพราะความบาปของผู้หญิงเกิดจากการที่เธอคบหากับงู ข้อพระคัมภีร์ ที่บรรยายถึงการพิพากษาของพระเจ้าต่อหญิงนั้นจึงเกี่ยวข้องกับการพิพากษางู ไม่เพียงแต่ที่ ปฐมกาล 3:16 เกิดขึ้นหลังจาก ปฐมกาล 3:15 ทันที แต่ความคล้ายคลึงกันระหว่างคำพยากรณ์ทั้งสองบ่งชี้ชัดเจนว่า คำพยากรณ์ที่เกี่ยวข้องกับผู้หญิงใน ปฐมกาล 3:16 จะต้องอ่านให้เชื่อมโยงกับคำพยากรณ์ของพระเมสสิยาห์ใน ปฐมกาล 3:15 ดังนั้นคำพิพากษาของพระเจ้าต่อหญิงนั้นรวมถึงการคลอดบุตร ควรเข้าใจด้วยมุมมองของความรอดเชิงบวก (เปรียบเทียบกับ 1 ทิโมธี 2:14, 15)

เนื่องจากความบาปของผู้ชายเกิดจากการฟังผู้หญิงแทนที่จะฟังพระเจ้า แผ่นดินที่มอบแก่มนุษย์จึงถูกสาป (ปฐมกาล 3:17) ส่งผลให้ชายนั้นต้องทำงานหนัก (ปฐมกาล 3:17-19) และเขาจะต้อง “กลับ” ไปเป็นดินที่ซึ่งเขาถูกนำมา (ปฐมกาล 3:19) เป็นบางสิ่งที่ไม่ควรจะเกิดขึ้นและไม่เคยเป็นส่วนหนึ่งของแผนดั้งเดิมของพระเจ้า

ตรงข้ามกับความตายอันสิ้นหวัง อาดัมหันไปหาหญิง ผู้ซึ่งเขาเห็น ความหวังแห่งชีวิตผ่านการให้กำเนิดบุตรของเธอนั้นมีความหมายอย่างยิ่ง (ปฐมกาล 3:20) กล่าวคือ แม้ว่าจะอยู่ท่ามกลางโทษแห่งความตาย เขาก็เห็นความหวังแห่งชีวิต

ในขณะเดียวกันพระเจ้าประสงค์แต่สิ่งดี ไม่ใช่สิ่งชั่ว สำหรับพวกเขาแล้ว เช่นเดียวกับบิดามารดาที่รักลูกของตนจะกระทำ แต่ตอนนี้เมื่อพวกเขารู้ถึงความชั่วแล้ว พระเจ้าจะทรงทำทุกอย่างที่ทำได้เพื่อช่วยพวกเขาให้รอด ดังนั้นแม้จะอยู่ท่ามกลางการพิพากษาเหล่านี้ ความหวังทั้งหมดก็ยังไม่สูญสิ้นไปจากบิดามารดาคู่แรกของเรา ทั้งๆ ที่พวกเขาไม่เชื่อฟังพระเจ้าอย่างเปิดเผยและชัดเจน แม้ว่าพวกเขาจะอยู่ในสถานที่ที่เหมือนสวรรค์อย่างแท้จริง แต่พวกเขาก็ไม่มีเหตุผลใดเลยที่จะสงสัยในพระเจ้า สงสัยในพระคำของพระเจ้า หรือสงสัยในความรักของพระองค์ที่มีต่อพวกเขา

`แม้เรามักจะคิดว่า “ความรู้” เป็นสิ่งที่ดี แต่ทำไมบางครั้งก็ไม่เป็นเช่นนั้น มีอะไรบ้างที่เราไม่รู้ก็จะดีกว่า`