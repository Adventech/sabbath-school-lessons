---
title:  ความคิดเพิ่มเติม
date:  08/04/2022
---

พิจารณาความเชื่อมโยงระหว่าง “ต้นไม้แห่งชีวิต” และ “ต้นไม้แห่งการรู้ถึงความดีและความชั่ว” ความสัมพันธ์นี้ถูกกล่าวไว้ชัดแล้วว่า ทั้งสองต้นตั้งอยู่ “กลางสวนนั้น” (ปฐมกาล 2:9) แต่ทั้งสองต้นนี้มีความสัมพันธ์มากกว่าเพียงแค่ทางภูมิศาสตร์ เนื่องจากมนุษย์ได้เอาผลของต้นไม้แห่งการรู้ถึงความดีและความชั่ว เนื่องจากไม่เชื่อฟังพระเจ้า พวกเขาจึงสูญเสียการเข้าถึงต้นไม้แห่งชีวิต และไม่สามารถมีชีวิตอยู่ได้ชั่วนิรันดร์ อย่างน้อยก็ในสภาพเช่นนี้ การเชื่อมโยงนี้เน้นให้เห็นหลักการที่ลึกซึ้ง การเลือกทางศีลธรรมและจิตวิญญาณมีผลกระทบต่อชีวิตทางชีววิทยา ดังที่ซาโลมอนสอนลูกชายว่า “ลูกเอ๋ย อย่าลืมคำสอนของข้า แต่ให้ใจของเจ้าเฝ้ารักษาบัญญัติของข้า เพราะสิ่งเหล่านี้จะเพิ่มวันเดือนปีของชีวิตให้ยืนยาว และทวีความสมบูรณ์พูนสุขแก่เจ้า” (สุภาษิต 3:1, 2) การเชื่อมโยงนี้จะปรากฏอีกครั้งในกรุงเยรูซาเล็มแห่งสวรรค์ในอนาคต ที่ซึ่งมีเพียงต้นไม้แห่งชีวิตเท่านั้น “ที่กลางถนนของนครนั้น” (วิวรณ์ 22:2)

“เมื่อพระเจ้าทรงสร้างเอวา พระองค์ทรงออกแบบว่าเธอจะไม่ด้อยกว่า หรือเหนือกว่าชายนั้น แต่เธอจะเท่าเทียบกับเขาในทุกสิ่ง คู่สามีภรรยาที่บริสุทธิ์นี้จะต้องไม่คิดที่จะแยกจากกัน แต่กระนั้นก็มีความคิดและการกระทำที่เป็นส่วนตัว แต่หลังจากที่เอวาทำบาปเนื่องจากเธอเป็นผู้แรกที่ฝ่าฝืน พระเจ้าจึงบอกเธอว่าอาดัมควรจะปกครองเหนือเธอ เธอจะต้องอยู่ใต้บังคับของสามี และนี่ก็เป็นส่วนหนึ่งของคำแช่งสาป ในหลายกรณีคำแช่งสาปทำให้ผู้หญิงจำนวนมากต้องทนทุกข์และชีวิตของเธอก็รับภาระหนัก ความเหนือกว่าที่พระเจ้ามอบให้แก่ผู้ชาย พวกเขาก็ใช้ในทางที่ผิดหลายประการโดยการใช้อำนาจตามอำเภอใจ สติปัญญาอันไร้ขอบเขตได้ออกแบบแผนการแห่งการไถ่ให้รอด ซึ่งให้มนุษยชาติได้มีโอกาสครั้งที่สองโดยผ่านการทดสอบอีกครั้งหนึ่ง” (เอลเลน จี. ไว้ท์, Testimonies for the Church, vol. 3, หน้า 484)

**คำถามเพื่อการอภิปราย**

`พระเจ้าทรงเข้ามาหาอาดัมในสวนเอเดนและถามคำถาม ไม่เพียง แต่เพื่อให้เขาสำนึกผิดเท่านั้น แต่ยังนำเขาไปสู่การกลับใจใหม่ ด้วย รูปแบบนี้ปรากฏอีกครั้งในเรื่องของคาอิน (ปฐมกาล 4:9, 10) น้ำท่วมโลก (ปฐมกาล 6:5-8) หอบาเบล (ปฐมกาล 11:5) และเมืองโสโดมและโกโมราห์ (ปฐมกาล 18:21) แนวคิดของการพิพากษาไต่สวนปรากฏให้เห็นในเหตุการณ์เหล่านี้อย่างไร`

`ทำไมเอวาจึงคิดว่าการกินผลจากต้นไม้แห่งการรู้ความดีและความ ชั่วจะทำให้เธอมีปัญญา  เราจะหลีกเลี่ยงการทำความผิดในลักษณะ เดียวกันนี้ในบริบทของเราเองได้อย่างไร กล่าวคือการฝ่าฝืน พระคำของพระเจ้าอย่างเปิดเผยโดยหวังว่าจะได้รับบางสิ่งที่ “ดี กว่า” สิ่งที่พระเจ้ามอบให้เรา`