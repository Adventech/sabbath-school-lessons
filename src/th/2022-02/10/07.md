---
title:  ความคิดเพิ่มเติม
date:  03/06/2022
---

อ่านหนังสือ บรรพชนกับผู้เผยพระวจนะของ นางเอลเลน จี. ไว้ท์ เรื่อง “ค่ำคืนแห่งการปล้ำสู้” หน้า 195-203

“ประสบการณ์ของยาโคบในช่วงค่ำคืนแห่งการปล้ำสู้และความปวดร้าวนั้นแสดงถึงการทดลองที่ประชากรของพระเจ้าจะต้องเผชิญในช่วงก่อนการเสด็จมาครั้งที่สองของพระคริสต์...นั่นจะเป็นประสบการณ์ของประชากรของพระเจ้าในการต่อสู้กับอำนาจแห่งความชั่วร้ายครั้งสุดท้าย พระเจ้าจะทรงทดสอบความเชื่อ ความอดทน ความมั่นใจของพวกเขาในฤทธิ์อำนาจของพระองค์ที่จะช่วยพวกเขาให้รอด ซาตานพยายามขู่ขวัญพวกเขาด้วยความคิดที่ว่า กรณีของพวกเขานั้นสิ้นหวัง กล่าวคือ บาปของพวกเขานั้นใหญ่เกินกว่าที่จะรับการอภัยโทษได้ พวกเขาจะรู้สึกถึงขอบกพร่องของตนเองอย่างลึกซึ้ง และในขณะที่พวกเขาคิดทบทวนชีวิตของตน ความหวังของพวกเขาก็ลดน้อยลง แต่เมื่อระลึกถึงความยิ่งใหญ่แห่งพระเมตตาของพระเจ้าและพวกเขากลับใจใหม่อย่างจริงใจ พวกเขาจะอ้อนวอนขอพระสัญญาของพระองค์ที่กระทำกับคนบาปผู้หมดหนทางและกลับใจใหม่ผ่านทางพระคริสต์ แม้คำอธิษฐานของพวกเขาจะไม่ได้รับคำตอบในทันที แต่ความเชื่อของพวกเขาก็จะไม่ล้มลง พวกเขาจะยึดมั่นในพละกำลังของพระเจ้า เช่นเดียวกับที่ยาโคบไม่ปล่อยทูตสวรรค์ไป และภาษาแห่ง จิตวิญญาณของพวกเขาจะกล่าวว่า ‘ข้าพเจ้าไม่ยอมให้ท่านไป นอกจากท่าน จะอวยพรแก่ข้าพเจ้า’...

“กระนั้น ประวัติของยาโคบก็รับรองว่า พระเจ้าจะไม่ละทิ้งคนเหล่านั้น ที่ทรยศไปสู่บาปแล้วกลับมาหาพระองค์ด้วยการกลับใจใหม่อย่างแท้จริง ด้วยการยอมจำนนและความเชื่อที่ไว้วางใจยาโคบได้รับสิ่งที่เขาสูญเสียไปเพราะการขัดแย้งภายในตนเอง ดังนั้นพระเจ้าจึงทรงสอนผู้รับใช้ของพระองค์ว่า ฤทธิ์อำนาจและพระคุณของพระเจ้าเพียงเท่านั้นที่จะให้พรที่เขาปรารถนาได้ ดังนั้น ผู้ที่อาศัยในยุคสุดท้ายก็เช่นเดียวกัน เมื่ออันตรายรายล้อมพวกเขาและความ สิ้นหวังเข้าครอบงำจิตวิญญาณ  พวกเขาจะต้องพึ่งพาพระคุณแห่งการไถ่ให้รอด เพียงอย่างเดียว เราไม่สามารถทำอะไรด้วยตัวของเราเองได้” (เอลเลน จี. ไว้ท์, บรรพชนกับผู้เผยพระวจนะ, หน้า 201-203)

**คำถามเพื่อการอภิปราย**

`เหตุใดความอ่อนแอของยาโคบจึงเป็นโอกาสสำหรับพระคุณของ พระเจ้า ประสบการณ์ของยาโคบเกี่ยวข้องกับคำกล่าวของเปาโล ที่ว่า “ข้าพเจ้าอ่อนแอเมื่อใด ข้าพเจ้าก็จะเข้มแข็งมากเมื่อนั้น” อย่างไร (2 โครินธ์ 12:10)`

`เหตุใดพระคัมภีร์จึงเปิดเผยรายละเอียดอันเลวร้ายมากมายของ หลายๆ คน เราเรียนรู้อะไรจากการเปิดเผยเช่นนี้`

`จงศึกษาเกี่ยวกับการบูชารูปเคารพให้มากขึ้นว่า รูปเคารพใน วัฒนธรรม	และอารยธรรมสมัยใหม่ของเรามีอะไรบ้าง และเราจะ แน่ใจได้อย่างไรว่าเราไม่ได้นมัสการใครคนใดคนหนึ่งหรือสิ่งใด สิ่งหนึ่งเหนือกว่าพระเจ้า`