---
title:  การโจมตีโยเซฟ
date:  06/06/2022
---

อย่างไรก็ตาม เหตุการณ์อันน่าสะพรึงกลัวที่กำลังจะเกิดขึ้น และไม่ ยากเกินที่จะเข้าใจ หากเราต้องอยู่ใกล้ผู้ที่เราเกลียดชังและยังมีความเกี่ยวข้องกันอีก ไม่ช้าก็เร็วย่อมนำไปสู่ความเดือดร้อนอย่างหลีกเลี่ยงไม่ได้ และแล้วสิ่งนี้ก็เกิดขึ้น

`อ่าน ปฐมกาล 37:12-36 เรื่องนี้สอนอย่างไรถึงจิตใจที่ไม่บังเกิดใหม่นั้นอันตรายและชั่วร้ายเพียงไร และจิตใจเช่นนี้จะนำคนใดคนหนึ่งไปสู่การกระทำเช่นใด`

พวกพี่ชายเกลียดชังโยเซฟเพราะพวกเขาอิจฉาที่พระเจ้าสถิตกับเขา (กิจการ 7:9) แต่ละก้าวของเหตุการณ์ที่เกิดขึ้นต่อไปเป็นการยืนยันถึงการสถิตอยู่ เมื่อโยเซฟหลงทาง เขาก็พบกับชายคนหนึ่งและชายคนนั้นก็บอกทางแก่เขา (ปฐมกาล 37:15) เมื่อพวกพี่ชายวางแผนจะฆ่าโยเซฟเสีย รูเบนก็เข้ามาขวางกั้นและแนะนำให้โยนเขาลงไปในบ่อแทน (ปฐมกาล 37:20-22)

เป็นเรื่องยากที่จะจินตนาการถึงความเกลียดชังที่แสดงออกในที่นี้ โดยเฉพาะที่มีต่อคนคนหนึ่งในครอบครัว คนหนุ่มเหล่านี้ทำสิ่งที่โหดร้ายเช่นนี้ได้อย่างไร พวกเขาไม่คิดแม้แต่ครู่เดียวหรือว่าการกระทำเช่นนี้จะส่งผลต่อพ่อของพวกเขาอย่างไร ไม่ว่าพวกเขาจะขุ่นเคืองใจที่พ่อโปรดปรานโยเซฟเป็นพิเศษมากเพียงใดก็ตาม แต่การกระทำเช่นนี้กับลูกคนหนึ่งของพ่อเป็นสิ่งที่เลวทรามจริงๆ เป็นการแสดงให้เห็นว่ามนุษย์สามารถชั่วช้าได้เพียงใด

“แต่บางคน (พวกพี่ชาย) ก็ชั่วช้าเหลือเกิน พวกเขายังรู้สึกไม่พอกับสิ่ง ที่แก้แค้นลงไป ในไม่ช้าพวกเขาก็เห็นกลุ่มนักเดินทางเข้ามาใกล้ เป็นกองคาราวานของชาวอิชมาเอลมาจากอีกฟากหนึ่งของจอร์แดน กำลังไปยังอียิปต์พร้อมกับขนเครื่องเทศและสินค้าอื่นๆ บัดนี้ ยูดาห์วางแผนที่จะขายน้องชายให้กับพวกพ่อค้านอกรีตเหล่านี้แทนที่จะปล่อยน้องให้ตายในบ่อ ในที่สุดเขาจะได้กำจัดน้องออกจากทางพร้อมกับปราศจากความผิดจากการทำให้น้องต้องตาย” (เอลเลน จี. ไว้ท์, บรรพชนกับผู้เผยพระวจนะ, หน้า 211)

หลังจากที่พวกเขาโยนโยเซฟลงในบ่อและวางแผนจะฆ่าในภายหลัง กองคาราวานก็ผ่านมา และยูดาห์ก็เสนอขายโยเซฟให้พวกเขา (ปฐมกาล 37: 26, 27) หลังจากที่โยเซฟถูกขายให้กับชาวมีเดียน (ปฐมกาล 37:28) พ่อค้า ชาวมีเดียนก็ขายเขาให้กับอีกคนในอียิปต์ (ปฐมกาล 37:36) เป็นการเตรียม เขาไปสู่ความรุ่งโรจน์ในอนาคต

`เหตุใดการแสวงหาฤทธิ์อำนาจของพระเจ้าจึงเป็นสิ่งสำคัญในการเปลี่ยนลักษณะนิสัยที่ไม่ดีก่อนที่จะนำคุณไปสู่การกระทำบางอย่างที่คุณคาดไม่ถึง`