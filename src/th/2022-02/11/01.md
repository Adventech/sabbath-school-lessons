---
title:  โยเซฟ เจ้าแห่งความฝัน
date:  04/06/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล บทที่ 37; มัทธิว 20:26, 27; กิจการ 7:9; ปฐมกาล บทที่ 38; ปฐมกาล บทที่ 39; ปฐมกาล 40:1-41:36

> <p>ข้อควรจำ</p>
> “พวกเขาพูดกันว่า ‘ดูนี่ เจ้าช่างฝันกำลังมาแล้ว’” (ปฐมกาล 37:19)

เรื่องราวของโยเซฟ (ปฐมกาล 37-50) ครอบคลุมส่วนสุดท้ายของพระธรรมปฐมกาล ตั้งแต่ความฝันแรกของเขาในคานาอัน (ปฐมกาล 37:1-11) ไปจนกระทั่งการเสียชีวิตในอียิปต์ (ปฐมกาล 50:26) อันที่จริงแล้ว พระธรรมปฐมกาลกล่าวถึงเรื่องราวของโยเซฟมากกว่าบรรพชนท่านอื่นๆ แม้ว่าโยเซฟจะเป็นเพียงแค่ลูกชายคนหนึ่งของยาโคบ แต่เขาก็ได้รับการนำเสนอในฐานะบรรพชนผู้ยิ่งใหญ่คนหนึ่งในพระธรรมปฐมกาล เช่นเดียวกับอับราฮัม อิสอัค และยาโคบ

ดังที่เราได้เห็นแล้วว่า ชีวิตของโยเซฟเน้นความจริงทางศาสนศาสตร์ที่สำคัญสองประการ ประการแรกคือ พระเจ้าทรงกระทำให้พระสัญญาของพระองค์สำเร็จ ประการที่สอง พระเจ้าสามารถเปลี่ยนความชั่วให้กลายเป็นดีได้

ในการศึกษาสัปดาห์นี้ เราจะเน้นที่ชีวิตวัยเด็กของโยเซฟ เขาเป็นลูกชายคนโปรดของยาโคบ ผู้ซึ่งมีชื่อเล่นว่า “ช่างฝัน” (ba‘al hakhalomot) (ปฐมกาล 37:19) ซึ่งแปลตามตัวได้ว่า “เจ้าแห่งความฝัน” บอกเป็นนัยว่า เขาเป็นผู้เชี่ยวชาญด้านความฝัน ซึ่งตำแหน่งนี้ก็เหมาะกับเขามาก เพราะเขาไม่เพียงแต่ได้รับความฝัน เข้าใจและตีความความฝันเชิงพยากรณ์ได้เท่านั้น แต่เขาก็ยังทำให้ความฝันสำเร็จในชีวิตของเขาอีกด้วย

ในบทนี้เราจะมาดูอีกครั้งว่า พระเจ้าทรงรักษาพระสัญญาของพระองค์ แม้ว่าจิตใจมนุษย์นั้นชั่วร้ายและอ่อนแอ