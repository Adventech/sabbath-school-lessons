---
title:  ความคิดเพิ่มเติม
date:  10/06/2022
---

อ่านหนังสือบรรพชนกับผู้เผยพระวจนะของ เอลเลน จี. ไว้ท์ เรื่อง “โยเซฟในแผ่นดินอียิปต์” หน้า 213-223

“ในช่วงต้นของชีวิต ในช่วงที่โยเซฟและดาเนียลกำลังเติบโตจากวัยรุ่นเป็นผู้ใหญ่ พวกเขาถูกแยกออกจากบ้านและถูกจับไปเป็นเชลยในดินแดนที่ไม่เชื่อพระเจ้า โดยเฉพาะเมื่อโยเซฟตกอยู่ภายใต้การล่อลวงที่ทำให้เกิดการเปลี่ยนแปลงครั้งยิ่งใหญ่ในโชคชะตา ในบ้านของบิดาเขาเป็นเด็กที่ได้รับความรักความอบอุ่น ในบ้านของโปทิฟาร์เขาเป็นทาสแล้วเป็นคนสนิทและเพื่อน เป็นผู้ดูแลกิจการ ศึกษาโดยการเรียนรู้ สังเกต และมีความสัมพันธ์กับผู้อื่น ในคุกใต้ดินของฟาโรห์เขาเป็นนักโทษแห่งรัฐ ถูกประณามอย่างไม่ยุติธรรม ปราศจากความหวังในการแก้ต่างให้ตนเองหรือหวังว่าจะได้รับการปล่อยตัว จากนั้นถูกเรียกให้เป็นผู้นำแห่งชาติในวิกฤตการณ์ครั้งใหญ่ อะไรที่ทำให้เขายังคงรักษาความสัตย์ซื่อไว้ได้

“ในวัยเด็ก โยเซฟได้รับการสั่งสอนให้รักและเกรงกลัวพระเจ้า บ่อยครั้งในเต็นท์ของบิดาภายใต้ดวงดาวของชาวซีเรีย เขาได้ฟังเรื่องราวเกี่ยวกับนิมิต กลางคืนที่เบธเอลถึงบันไดจากสวรรค์ลงมาสู่โลก และทูตสวรรค์ที่ขึ้นลงบันได้ นั้น และเกี่ยวกับการที่พระเจ้าผู้อยู่บนบัลลังก์เบื้องบนได้สำแดงพระองค์แก่ ยาโคบ เขาได้ฟังเรื่องราวความขัดแย้งที่ยับบอก เมื่อยาโคบละทิ้งบาปที่ชื่นชอบ ยาโคบยืนหยัดเป็นผู้พิชิตชัยชนะ และได้รับตำแหน่งเจ้าชายกับพระเจ้า

“เด็กเลี้ยงแกะที่ดูแลฝูงสัตว์ของบิดา ชีวิตที่บริสุทธิ์และเรียบง่ายของ โยเซฟส่งเสริมพัฒนาการทางด้านร่างกายและจิตใจ ความไว้วางใจอันศักดิ์สิทธิ์จากพ่อสู่ลูกสืบทอดจากการมีปฏิสัมพันธ์กับพระเจ้าผ่านทางธรรมชาติและการศึกษาความจริงอันยิ่งใหญ่ ทำให้เขามีจิตใจเข้มแข็งและมีหลักการที่แน่วแน่

“ในยามวิกฤตของชีวิตที่ต้องเดินทางอย่างหวาดหวั่นจากบ้านในวัยเด็ก ในดินแดนคานาอันไปยังการเป็นทาสที่รอเขาอยู่ในอียิปต์ มองไปยังเนินเขา ครั้งสุดท้ายที่บดบังเต็นท์ของครอบครัวเขา โยเซฟระลึกถึงพระเจ้าของผู้เป็นพ่อ เขาระลึกถึงบทเรียนในวัยเด็ก และจิตวิญญาณของเขาก็ตื่นเต้นกับความตั้งใจ ที่จะพิสูจน์ตนเองว่าจะยึดมั่นอยู่ในความจริง  คือการกระทำให้เหมือนเป็นผู้รับใช้ ของกษัตริย์แห่งฟ้าสวรรค์” (เอลเลน จี. ไว้ท์, Education, หน้า 51, 52)

**คำถามเพื่อการอภิปราย**

`เปรียบเทียบโยเซฟกับดาเนียลและพระเยซู มีอะไรที่เหมือนกัน โยเซฟและดาเนียลเปิดเผยพระเยซูอย่างไร`

`ศึกษาคำถามท้ายบทเรียนวันพฤหัสบดี เราเรียนรู้ที่จะวางใจใน พระเจ้าได้อย่างไร หากสิ่งเลวร้ายต่างๆ ไม่ได้กลับกลายเป็นดี เหมือนอย่างเรื่องของโยเซฟในท้ายที่สุด`