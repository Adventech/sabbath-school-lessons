---
title:  ยาโคบผู้หลอกลวง
date:  21/05/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 25:21-34; ปฐมกาล 28:10-22; ปฐมกาล 11:1-9; ปฐมกาล 29:1-30; ปฐมกาล 30:25-32

> <p>ข้อควรจำ</p>
> “เอซาวพูดว่า ‘เขามีชื่อว่ายาโคบก็ถูกต้องแล้วไม่ใช่หรือ เพราะเขาหลอกลูกสองหนเข้านี่แล้ว เขาเอาสิทธิบุตรหัวปีของลูกไป และคราวนี้เขาเอาพรของลูกไปอีกด้วย’ แล้วเขาพูดว่า ‘พ่อไม่ได้สงวนพรไว้ให้ลูกบ้างหรือ’” (ปฐมกาล 27:36)

ในตอนนี้เราจะมาต่อกันถึงประวัติครอบครัวของอิสอัค เด็กชายแห่งปาฏิหาริย์และบรรพบุรุษรุ่นแรกของพงศ์พันธุ์แห่งพระสัญญา อย่างไรก็ตามเรื่องราวไม่ได้เริ่มต้นด้วยดี อุปนิสัยที่บกพร่องของยาโคบลูกชายของเขาแสดงออกในการแข่งขันระหว่างสองพี่น้องในเรื่องสิทธิบุตรหัวปี (ปฐมกาล 25:27-34) และในเวลาต่อมาทั้งคู่ก็แย่งกันเพื่อจะรับพรพิเศษจากอิสอัค (ปฐมกาล 27)

เนื่องจากยาโคบหลอกบิดาของเขาและขโมยพรจากพี่ชาย เขาจึงต้อง หนีเพื่อเอาชีวิตรอด ในขณะที่เขาหนีอยู่นั้น พระเจ้าทรงเข้าเผชิญหน้ากับเขาที่เบธเอล (ปฐมกาล 28:10-22) นับจากนั้นเป็นต้นมา ยาโคบผู้หลอกลวงก็ประสบกับการถูกหลอกลวงด้วยตนเอง แทนที่ยาโคบจะได้แต่งงานกับราเชลที่เขารัก (ปฐมกาล 29) แต่กลับต้องแต่งกับเลอาห์ลูกสาวคนโต และเขาต้องทำงานเป็นเวลา 14 ปีเพื่อที่จะได้ภรรยาทั้งสอง

กระนั้นยาโคบก็ยังคงได้รับพรจากพระเจ้าด้วย เพราะเมื่อเขายังหลบ หนีอยู่นั้น เขามีบุตรชาย 11 คน และพระเจ้าก็ทรงเพิ่มพูนทรัพย์สมบัติให้เขา

ดังนั้น ไม่ว่าเราจะเห็นอะไรจากเรื่องนี้ แต่เราจะเห็นว่าพระผู้เป็นเจ้าจะทรงกระทำตามพระสัญญาของพระองค์ไม่ทางใดก็ทางหนึ่ง ไม่ว่าผู้คนของพระองค์จะล้มเหลวบ่อยเพียงใดก็ตาม