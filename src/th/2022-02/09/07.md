---
title:  ความคิดเพิ่มเติม
date:  27/05/2022
---

พระเจ้าทรงเลือกยาโคบ มิใช่เพราะว่าเขาสมควรได้รับเลือก แต่เพราะพระคุณของพระองค์ ถึงกระนั้น ยาโคบก็พยายามอย่างหนักด้วยการกระทำของเขาเองเพื่อให้ได้มาซึ่งพระคุณ หากเขาสมควรที่จะได้รับ ก็คงจะไม่เรียกว่าพระคุณ แต่เป็นการประพฤติ (ดูในโรม 4:1-5) ซึ่งตรงข้ามกับข่าวประเสริฐ ต่อมายาโคบจึงเริ่มเข้าใจถึงความสำคัญของพระคุณของพระเจ้า และความหมายของการวางใจในพระเจ้า ดำเนินชีวิตโดยความเชื่อ และพึ่งพาพระผู้เป็นเจ้าอย่างสมบูรณ์ ประสบการณ์ของยาโคบให้บทเรียนที่สำคัญแก่คนที่มีความทะเยอทะยาน กล่าวคืออย่าพยายามที่จะส่งเสริมตนเองโดยทำให้ผู้อื่นต้อง เดือดร้อน

“ยาโคบคิดว่าจะได้สิทธิบุตรหัวปีมาโดยการหลอกลวง แต่เขาก็ต้อง พบว่าการกระทำอย่างนั้นทำให้ตนเองต้องผิดหวัง เขาคิดว่าเขาได้สูญูเสียทุกอย่างไปแล้ว รวมถึงความสัมพันธ์กับพระเจ้า บ้านและทุกสิ่งทุกอย่าง และบัดนี้เขาก็เป็นผู้หลบหนีที่สิ้นหวัง แต่พระเจ้าทรงทำอะไร พระองค์ทรงมองลงมายังยาโคบผู้อยู่ในสภาพที่สิ้นหวัง ทรงเห็นความผิดหวังของเขา และพระองค์ก็ทรงเห็นว่ายังมีบางสิ่งที่ถวายเกียรติแด่พระเจ้าได้ ในไม่ช้าหลังจากที่พระองค์ทรงเห็นสภาพของยาโคบ พระองค์ก็แสดงให้เขาเห็นบันไดอันน่าอัศจรรย์ที่เป็นตัวแทนของพระเยซู และนี่คือสภาพของมนุษย์ที่สูญเสียความสัมพันธ์ทั้งหมดกับพระเจ้า แล้วพระเจ้าแห่งฟ้าสวรรค์ก็ทรงมองมาที่เขาและยินดีให้พระคริสต์ทรงเป็นสะพานเชื่อมเหวลึกที่บาปก่อให้เกิดขึ้น เราอาจจะมองดูแล้วพูดว่า ฉันก็โหยหาสวรรค์แต่จะไปถึงได้อย่างไร ฉันไม่เห็นทางที่จะเป็นไปได้ และนี่ก็คือสิ่งที่ยาโคบคิด ดังนั้นพระเจ้าจึงแสดงให้เขาเห็นนิมิตของบันได และบันไดนั้นก็เป็นตัวเชื่อมโลกกับสวรรค์ ซึ่งบันไดก็คือ พระเยซูคริสต์ มนุษย์สามารถปีนขึ้นไปได้ เพราะฐานนั้นวางอยู่บนโลกและรอบบนสุดก็เชื่อมถึงสวรรค์” (เอลเลน จี. ไว้ท์, The SDA Bible Commentary, vol. 1, หน้า 1095)

**คำถามเพื่อการอภิปราย**

`จงดูลักษณะนิสัยของบุคคลเหล่านี้ (อิสอัค เรเบคาห์ ยาโคบ ลาบัน ราเชล เลอาห์) เกี่ยวกับการโกหกและการหลอกลวง สิ่งนี้สอนเรา ถึงธรรมชาติของมนุษย์และพระคุณของพระเจ้าอย่างไร`

`เมื่อคุณอ่านเรื่องราวของยาโคบ คุณพบหลักฐานอะไรบ้างที่บ่งชี้ ว่า เมื่อเวลาผ่านไปบุคลิกของเขาก็เป็นผู้ใหญ่และเติบโตขึ้น`

`มีทางใดบ้างที่เราในฐานะเซเว่นธ์เดย์แอ๊ดเวนตีสอาจตกอยู่ใน อันตรายจากการมีทัศนคติต่อสิทธิบุตรหัวปีแบบเอซาว แล้วเรา จะแน่ใจได้อย่างว่า เราจะไม่หยุดรักและซาบซึ้งในแสงสว่างทั้งปวง ที่พระเจ้าประทานแก่เรา`