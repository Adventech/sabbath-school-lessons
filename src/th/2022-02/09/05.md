---
title:  พรของครอบครัว
date:  25/05/2022
---

สำหรับยาโคบแล้ว เจ็ดปีสุดท้ายของการหลบหนีนั้นยากลำบาก แต่ก็เป็นปีแห่งผลิตผลมากที่สุด หนึ่งในนั้นคือ ยาโคบได้เป็นบิดาของบุตรชายทั้ง 11 หรือ 12 คน ซึ่งบุตรเหล่านั้นจะกลายเป็นบรรพบุรุษของประชากรของพระเจ้า

ส่วนนี้ถือเป็นศูนย์กลางของเรื่องราวของยาโคบ (ปฐมกาล 25:19-35: 26) ซึ่งเริ่มต้นและจบลงด้วยวลีที่กล่าวว่า “ให้...ตั้งครรภ์” ซึ่งหมายถึงเลอาห์ (ปฐมกาล 29:31) และราเชล (ปฐมกาล 30:22) ทุกครั้งที่คำกล่าวนี้ตามมาด้วยการให้กำเนิดบุตร จึงเป็นพยานได้ว่า บุตรเหล่านี้ที่คลอดมาเป็นผลมาจากการกระทำอันอัศจรรย์ของพระเจ้า

`อ่าน ปฐมกาล 29:31-30:22 ในทุกวันนี้เราเข้าใจถึงความหมายของสิ่งที่เกิดขึ้นอย่างไร`

พระเจ้าทรงเปิดครรภ์ของเลอาห์ และเธอก็มีบุตรชายคือ รูเบน ซึ่งชื่อนี้ประกอบด้วยคำว่า (ra’ah) หมายถึง “ดูซิ” เพราะว่าพระเจ้า “ทอดพระเนตร” ว่าเธอไม่ได้รับความรักจากยาโคบ (ปฐมกาล 29:31) เด็กคนนี้เป็นการชดเชยต่อความเจ็บปวดและทนทุกข์ของเธอ

นอกจากนี้ เธอยังตั้งชื่อบุตรชายคนที่สองว่า สิเมโอน ซึ่งมีคำว่า (shama‘) แปลว่า “ได้ยิน” ในชื่อนั้น เพราะพระยาห์เวห์ทรง “ได้ยิน” (shama‘) ความเจ็บปวดที่หยั่งลึกและอัปยศของเธอ และสงสารเธอเช่นเดียวกับที่พระองค์ทรงได้ยินความทุกข์ใจของนางฮาการ์ (ปฐมกาล 29:33)

“สิเมโอน” บุตรชายของเลอาร์ก็สะท้อนถึงชื่อ “อิชมาเอล” บุตรชายของฮาการ์ด้วย ซึ่งหมายถึง “พระเจ้าทรงรับฟัง” (ดูใน ปฐมกาล 16:11) และเมื่อเลอาห์ให้กำเนิดบุตรคนต่อมา เธอตั้งชื่อว่า ยูดาห์ ซึ่งหมายถึง “สรรเสริญ” เลอาห์ไม่ได้กล่าวถึงความเจ็บปวดหรือแม้แต่คำอวยพรอีกต่อไป เธอเพียงแค่มุ่งความสนใจไปที่พระเจ้าและสรรเสริญพระคุณของพระองค์

น่าแปลกที่เมื่อเลอาห์ไม่สามารถให้กำเนิดบุตรได้อีกแล้ว พระเจ้าจึงทรง “ระลึกถึง” ราเชลและเปิดครรภ์ของเธอ (ปฐมกาล 30:22) ราเชลภรรยาผู้เป็นที่รักต้องคอยถึง 7 ปีหลังจากงานแต่งของเธอ และเป็นเวลาถึง 14 ปี หลังจากที่ได้หมั้นกับยาโคบ เพื่อจะได้ลูกชายคนแรก (ปฐมกาล 29:18, 27; เปรียบเทียบกับ ปฐมกาล 30:25) เธอจึงตั้งชื่อเขาว่า “โยเซฟ” เพื่อแสดงว่าพระเจ้า “ทรงยกความอดสู (’asaf) ของฉันไปแล้ว” และ “ทรงเพิ่ม (yasaf) บุตรชายอีกคนหนึ่งให้ฉัน” (ปฐมกาล 30:23, 24) แม้ว่าการกระทำบางอย่างจะผิดพลาดไป แต่พระเจ้าก็ยังคงใช้สิ่งที่เกิดขึ้นเหล่านี้เพื่อสร้างประชาชาติจากเชื้อสายของ อับราฮัม แม้พระองค์จะไม่ได้ให้อภัยพวกเขาก็ตาม

`เรื่องนี้เผยให้เห็นอย่างไรว่า พระประสงค์ของพระเจ้าจะสำเร็จทั้งในสวรรค์และบนแผ่นดินโลก ทั้งๆ ที่มนุษย์มีข้อบกพร่องและข้อผิดพลาด`