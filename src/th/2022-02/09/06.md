---
title:  ยาโคบออกเดินทาง
date:  26/05/2022
---

ในเรื่องนี้ ยาโคบผู้หลอกลวงบิดาและพี่ชายเพื่อให้ได้มาซึ่งสิทธิบุตร หัวปี และขโมยพรที่อิสอัคตั้งใจมอบให้ลูกชายคนโต ถึงกระนั้นเขาก็ไม่โต้ตอบ ลาบันและรับใช้อย่างสัตย์ซื่อ ยาโคบรู้ดีว่าเขาถูกพ่อตาหลอก และเขาก็ยอมปล่อยไป เป็นเรื่องยากที่จะเข้าใจว่าทำไมยาโคบจึงไม่โต้ตอบ เขาอาจก่อกบฏก็ได้ หรืออย่างน้อยก็ต่อต้านลาบันหรือต่อรองกับเขา แต่ยาโคบไม่ได้ทำอย่างนั้นเลย เขาเพียงแต่ทำตามสิ่งที่ลาบันขอ ไม่ว่าสิ่งเหล่านั้นจะไม่ยุติธรรมเพียงใดก็ตาม

เมื่อโยเซฟลูกชายคนแรกของราเชลเกิด ยาโคบก็เข้าสู่ปีที่ 14 ของการ “รับใช้” ลาบัน (ปฐมกาล 30:26) และตอนนี้ยาโคบก็คิดที่จะออกจากลาบัน เพื่อกลับไปยังดินแดนแห่งพระสัญญา แต่ยาโคบกังวลเรื่องการจัดหาปัจจัยให้กับ “ครอบครัว” (ปฐมกาล 30:30)

`อ่าน ปฐมกาล 30:25-32 เกิดอะไรขึ้น และยาโคบให้เหตุผล แบบไหน ลาบันตอบสนองต่อคำขออย่างไร

ยาโคบออกจากบ้านมาเป็นเวลานานมากแล้ว อาจจะไม่ได้เป็นความตั้งใจเดิมที่จะออกจากประเทศของตนเป็นเวลานานเช่นนี้ แต่เหตุการณ์ต่างๆ เกิดขึ้น ทำให้เขาออกจากบ้านมาเป็นเวลาหลายปี ตอนนี้ถึงเวลาแล้วที่จะกลับบ้านเกิด พร้อมกับครอบครัวของเขาด้วย

ในขณะเดียวกัน การยอมทำตามอย่างผิดธรรมชาติของยาโคบชี้ให้ เห็นว่าเขาได้เปลี่ยนไป เขาเรียนรู้บทเรียนแห่งความเชื่อ กล่าวคือยาโคบรอ สัญญาณจากพระเจ้าก่อนที่จะไป เขาตัดสินใจที่จะไปก็ต่อเมื่อพระเจ้าตรัสกับเขาเท่านั้น

พระเจ้าสำแดงพระองค์เองต่อยาโคบว่าเป็น “พระเจ้าแห่งเบธเอล” และบัญชาให้เขาออกจากบ้านของลาบัน กลับไปยัง “ดินแดนที่เจ้าเกิด” (ปฐมกาล 31:13) ซึ่งเป็นคำเดียวกับที่พระเจ้าทรงใช้เรียกอับรามให้ออกจาก “ดินแดน ของเจ้า” (ปฐมกาล 12:1)

อีกสิ่งหนึ่งที่ทำให้ยาโคบเห็นว่าถึงเวลาที่ต้องไปแล้วคือ ลูกชายของลาบันและตัวลาบันเอง (ดูในปฐมกาล 31:1, 2) “ยาโคบอาจออกจากญาติเจ้าเล่ห์ไปตั้งนานแล้ว แต่ด้วยความกลัวว่าจะต้องเจอกับเอซาว แต่ตอนนี้เขารู้สึกว่าเขากำลังตกอยู่ในอันตรายจากลูกๆ ของลาบัน ผู้ซึ่งมองความมั่งคั่งของเขาว่าเป็นของตน อาจจะพยายามใช้ความรุนแรงแย่งชิงไป” (เอลเลน จี. ไว้ท์, บรรพชนกับผู้เผยพระวจนะ, หน้า 193)

ดังนั้นเขาจึงพาครอบครัวและทรัพย์สินของเขาออกไป เริ่มต้นเรื่องราวของประชากรแห่งพันธสัญญาของพระเจ้าอีกช่วงหนึ่ง