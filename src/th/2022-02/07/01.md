---
title:  พันธสัญญากับอับราฮัม
date:  07/05/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 15-19:29; โรม 4:3, 4, 9, 22; กาลาเทีย 4:21-31; โรม 4:11; โรม 9:9; อาโมส 4:11

> <p>ข้อควรจำ</p>
> อับรามทูลว่า “ข้าแต่พระยาห์เวห์องค์เจ้านาย พระองค์จะทรงให้อะไรแก่ข้าพระองค์ ด้วยว่าข้าพระองค์ยังไม่มีบุตรเลย และเอลีเอเซอร์ชาวเมืองดามัสกัสคนนี้ จะเป็นทายาทของข้าพระองค์” (ปฐมกาล 15:2)

เมื่อเรามาถึงปฐมกาล บทที่ 15 เราก็มาถึงช่วงเวลาที่สำคัญเพราะพระเจ้าทรงกระทำพันธสัญญากับอับราฮัมอย่างเป็นทางการ พันธสัญญาของอับราฮัมเป็นพันธสัญญาที่สองหลังจากพันธสัญญาของโนอาห์เช่นเดียวกับพันธสัญญาของโนอาห์ พันธสัญญาของอับราฮัมก็มีส่วนเกี่ยวข้องกับบรรดาประชาชาติอื่นๆ ด้วย เพราะท้ายสุดแล้ว พันธสัญญาของอับราฮัมก็เป็นส่วนหนี่งของพันธสัญญานิรันดร์ ที่ซึ่งมอบให้กับมวลมนุษยชาติ (ปฐมกาล 17:7; ฮีบรู 13:20)

ชีวิตของอับราฮัมในช่วงนี้นั้นช่างเต็มไปด้วยความกลัวและเสียงหัวเราะ อับรามกลัว (ปฐมกาล 15:1) นางซาราย (ปฐมกาล 18:15) และนางฮาการ์ก็เช่นกัน (ปฐมกาล 21:17) อับรามหัวเราะ (ปฐมกาล 17:17) นางซาราย (ปฐมกาล 18:12) อิชมาเอลก็เช่นกัน (ปฐมกาล 21:9) บทเหล่านี้ในพระคัมภีร์สะท้อน ความรู้สึกอ่อนไหวและความอบอุ่นของมนุษย์ อับรามเป็นห่วงความรอดของชาวโสโดมที่ชั่วร้าย เขาห่วงใยนางซารา ฮาการ์ และโลท และเขาก็เอื้อเฟื้อต่อคนแปลกหน้าสามคน (ปฐมกาล 18:2-6)

และในบริบทนี้ที่อับราม ซึ่งชื่อของเขาบ่งบอกถึงเกียรติยศและความน่านับถือ จะต้องเปลี่ยนชื่อเป็นอับราฮัม ซึ่งหมายถึง “บิดาของประชาชาติมากมาย” (ปฐมกาล 17:5) ฉะนั้นเราจึงเห็นได้ว่าสิ่งที่พระเจ้าทรงวางแผนจะทำผ่านพันธสัญญาของพระองค์กับอับราฮัมเป็นลักษณะสากล