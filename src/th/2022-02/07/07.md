---
title:  ความคิดเพิ่มเติม
date:  13/05/2022
---

อ่านหนังสือบรรพชนกับผู้เผยพระวจนะของนางเอลเลน จี. ไว้ท์ เรื่อง “พระบัญญัติและพันธสัญญา” หน้า 370-373

การที่อับราฮัมทูลวิงวอนด้วยความอดทนและยืนหยัดต่อพระเจ้าเพื่อชาวเมืองโสโดม (ปฐมกาล 18:22-33) ควรเป็นสิ่งช่วยส่งเสริมเราให้อธิษฐานอ้อนวอนเพื่อคนบาป แม้พวกเขาจะดูเหมือนตกอยู่ในสภาพสิ้นหวังในบาปก็ตาม นอกจากนี้ การที่พระเจ้าทรงตอบสนองอย่างใส่ใจต่อคำยืนกรานของอับราฮัม และเต็มใจที่จะอภัยเพื่อเห็นแก่คนชอบธรรมเพียง “สิบ” คนนั้น เป็นแนวคิดเรื่องการ “ปฏิวัติ” ที่เจอร์ฮาร์ด เฮเซล ชี้ให้เห็น ดังนี้ว่า

“ความคิดโดยส่วนรวมแบบเก่าที่กล่าวว่า ให้ลงโทษสมาชิกที่ไร้ความผิดที่อยู่ในสังคมที่มีความผิด แนวคิดนี้ถูกเปลี่ยนไปสู่แนวคิดใหม่ กล่าวคือการที่ยังมีผู้ชอบธรรมเหลืออยู่จะสามารถช่วยคนทั้งหมดให้รอดได้...เพื่อเห็นแก่คนชอบธรรมที่ยังเหลืออยู่ พระยาห์เวห์จะอภัยให้กับเมืองชั่วร้ายนั้นด้วยความชอบธรรม (tsedaqah) ของพระองค์ แนวคิดนี้เห็นได้อย่างกว้างขวางในคำเผยพระวจนะเกี่ยวกับพระผู้รับใช้ของพระยาห์เวห์ ผู้ทรงให้เกิดความรอด “แก่คนเป็นอันมาก” (เจอร์ฮาร์ด แอฟ. เฮเซล, The Remnant: The History and Theology of the Remnant Idea From Genesis to Isaiah, 3rd edition [Berrien Springs, MI: Andrews University Press, 1980], หน้า 150, 151)

“รอบๆ ตัวเราล้วนมีแต่วิญญาณที่กำลังจะถูกทำลายอย่างสิ้นหวัง อย่างเลวร้ายและอย่างที่เกิดกับเมืองโสโดม ในทุกๆ วันพระกรุณาของบางคนถูก ปิดลง ในทุกๆ ชั่วโมงมีบางคนผ่านไปเกินกว่าที่พระเมตตาจะเอื้อมถึง เสียงแห่งคำตักเตือนและอ้อนวอนให้คนบาปหนีไปเสียจากการลงโทษอันน่าสะพรึงกลัวนี้อยู่ที่ไหน มือที่ยื่นออกไปเพื่อดึงให้เขากลับมาจากการเข้าสู่ความตายนั้นอยู่ที่ไหน ผู้ที่ถ่อมตนและมีความเชื่ออย่างไม่ลดละที่อ้อนวอนพระเจ้าเพื่อเขาอยู่ที่ไหน ความมุ่งมั่นของอับราฮัมเป็นความมุ่งมั่นเดียวกับของพระคริสต์ พระบุตรของพระเจ้าพระองค์เองทรงเป็นผู้วิงวอนที่ยิ่งใหญ่แทนคนบาป พระองค์ผู้ทรงจ่ายค่าไถ่ทรงทราบถึงคุณค่าของจิตวิญญาณมนุษย์” (เอลเลน จี. ไว้ท์, บรรพชนกับผู้เผยพระวจนะ, หน้า 140)

**คำถามเพื่อการอภิปราย**

`มีเพียงรุ้งและการเข้าสุหนัตเท่านั้นที่เรียกว่า “เครื่องหมายแห่ง พันธสัญญา” พันธสัญญาทั้งสองมีจุดใดที่เหมือนกันและแตกต่าง กัน`

`แม้ว่าอับราฮัมจะได้รับการทรงเรียกจากพระเจ้า และมักได้รับการ กล่าวถึงในพระคัมภีร์ใหม่ให้เป็นแบบอย่างถึงการดำเนินชีวิตโดย ความเชื่อ แต่บางครั้งอับราฮัมก็ยังลังเล เราได้รับบทเรียนอะไรหรือ ไม่จากแบบอย่างของอับราฮัม`

`บางคนโต้แย้งว่าพระเจ้าจะไม่ทรงลงโทษคนบาป โดยกล่าวว่าการ กระทำนี้ขัดต่อความรักของพระเจ้า เราจะตอบผู้ที่เชื่อเช่นนี้อย่างไร`