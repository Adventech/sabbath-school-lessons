---
title:  เครื่องหมายแห่งพันธสัญญาของอับราฮัม
date:  10/05/2022
---

`อ่าน ปฐมกาล 17:1-19 และ โรม 4:11 พิธีเข้าสุหนัตมีความสำคัญฝ่ายจิตวิญญาณและต่อคำพยากรณ์อย่างไร`

การขาดความเชื่อของอับรามที่เห็นในเรื่องราวก่อนหน้านี้ (ปฐมกาล 16) ทำให้การเดินทางฝ่ายจิตวิญญาณของอับรามกับพระเจ้าแตกหัก ในช่วงเวลานั้นพระเจ้าทรงนิ่งอยู่ และครั้งนี้ก็เป็นครั้งแรกที่พระเจ้าตรัสกับอับรามอีกครั้ง พระเจ้าทรงเชื่อมต่อกับอับรามอีกครั้งและนำเขากลับมาถึงจุดที่พระองค์ทรงกระทำพันสัญญากับเขา (ปฐมกาล 15:18)

ครั้งนี้พระเจ้าประทานเครื่องหมายแห่งพันธสัญญานั้นแก่เขา นักวิชาการได้ถกเถียงความหมายของการเข้าสุหนัตกันมานมนาน แต่เนื่องจากพิธีเข้า สุหนัตเกี่ยวข้องกับการหลั่งเลือด (ดูใน อพยพ 4:25) จึงอาจจะเข้าใจในบริบท ของการถวายบูชาได้ แสดงให้เห็นว่าความชอบธรรมได้มอบไว้แก่เขาแล้ว (เปรียบเทียบกับ โรม 4:11)

พันธสัญญาที่บ่งชี้โดยการเข้าสุหนัตนี้ถูกบรรยายโดยการชี้กลับไปยัง คำพยากรณ์ของพระเมสสิยาห์ในครั้งแรก (เปรียบเทียบ ปฐมกาล 17:7 กับ ปฐมกาล 3:15) ความคล้ายคลึงกันของข้อพระคัมภีร์ทั้งสองข้อนี้บ่งชี้ให้เห็นว่า พระสัญญาของพระเจ้ากับอับรามเกี่ยวข้องมากกว่าการให้กำเนิด แต่เป็น พระสัญญาฝ่ายจิตวิญญาณแห่งความรอดสำหรับชนชาติทั้งหลายแห่งแผ่นดินโลก และพระสัญญาแห่ง “พันธสัญญานิรันดร์” (ปฐมกาล 17:7) หมายถึง การทำงานของพงศ์พันธุ์ของพระเมสสิยาห์ คือการสละพระชนม์ของพระคริสต์ที่รับประกันชีวิตนิรันดร์แก่ทุกคนที่อ้างสิทธิ์ด้วยความเชื่อ (เปรียบเทียบกับ โรม 6:23 และ ทิตัส 1:2)

เป็นที่น่าสนใจที่พระสัญญาแห่งอนาคตนิรันดร์นี้มีอยู่ในการเปลี่ยนชื่อของอับรามและนางซาราย ชื่อของอับรามและซารายกล่าวถึงสถานะปัจจุบันเท่านั้น อับราม หมายถึง “บิดาผู้สูงส่ง” และซาราย หมายถึง “เจ้าหญิงของฉัน” (เจ้าหญิงแห่งอับราม) การที่พวกเขาเปลี่ยนชื่อเป็น “อับราฮัม” และ “ซาราห์” เป็นการบ่งชี้ถึงอนาคต อับราฮัม หมายถึง “บิดาของประชาชาติมากมาย” และซาราห์ หมายถึง “เจ้าหญิง” (สำหรับทุกคน) และในทำนองเดียวกันนั้นชื่อของอิสอัค (“เขาหัวเราะ”) มิใช่เป็นการประชด แต่เพื่อเตือนถึงการหัวเราะของอับราฮัม (เสียงหัวเราะครั้งแรกที่บันทึกไว้ในพระคัมภีร์ ปฐมกาล 17:17) ซึ่งเป็นเสียงหัวเราะของการสงสัยหรือประหลาดใจ ไม่ว่าจะเป็นแบบใด แม้เขาจะเชื่อในสิ่งที่พระเจ้าทรงสัญญาไว้อย่างชัดเจน แต่อับราฮัมก็ยังคง ดิ้นรนที่จะดำรงชีวิตด้วยความเชื่อและไว้วางใจ

`เราเรียนรู้ที่จะยังคงเชื่อในพระเจ้าได้อย่างไรในเมื่อการวางใจในพระองค์นั้นยาก เช่นเดียวกับที่เกิดขึ้นกับอับราฮัม เหตุใดจึงสำคัญที่เราจะต้องไม่ยอมแพ้ แม้จะเกิดความสงสัยก็ตาม`