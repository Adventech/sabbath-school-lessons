---
title:  บุตรแห่งพระสัญญา
date:  11/05/2022
---

ฉากสุดท้ายของเรื่องราวการเข้าสุหนัตนั้นเกี่ยวข้องกับทุกคน ไม่เพียง แต่อิชมาเอลเท่านั้น แต่ผู้ชายทุกคนในบ้านของอับราฮัมจะต้องเข้าสุหนัต (ปฐมกาล 17:23-27) คำว่า “kol” แปลว่า “ทั้งหมด” “ทุกคน” ถูกกล่าวซ้ำถึงสี่ครั้ง (ปฐมกาล 17:23, 27) ซึ่งขัดแย้งกับภาพพื้นหลังโดยรวมที่พระเจ้าปรากฏต่ออับราฮัมเพื่อยืนยันพระสัญญาเรื่องบุตรชาย คือ “อิสอัค”

`อ่าน ปฐมกาล 18:1-15 และ โรม 9:9 เราเรียนรู้บทเรียนอะไรจากการต้อนรับขับสู้ของอับราฮัม คุณจะอธิบายการตอบสนองของพระเจ้าต่อการต้อนรับของอับรามฮัมอย่างไร`

ไม่เป็นที่แน่ชัดว่าอับราฮัมรู้จักคนแปลกหน้าเหล่านี้หรือไม่ (ฮีบรู 13:2) แต่กระนั้น เขาก็ปฏิบัติราวกับว่าพระเจ้าอยู่ท่ามกลางพวกเขา อับราฮัมกำลังนั่งอยู่ “ที่ประตูเต็นท์เวลาแดดร้อน” (ปฐมกาล 18:1) เนื่องจากว่ามีผู้มาเยี่ยมเยียนในถิ่นทุรกันดารน้อยคนมาก อับราฮัมคงจะปรารถนาที่จะต้อนรับพวกเขาเป็นอย่างดี เขาวิ่งไปหาชายเหล่านั้น (ปฐมกาล 18:2) แม้จะอายุ 99 ปีแล้วก็ตาม เขาเรียกบุคคลหนึ่งในกลุ่มคนเหล่านี้ว่า อาโดนาย (Adonai) “เจ้านายของข้าพเจ้า” (ปฐมกาล 18:3) ซึ่งเป็นตำแหน่งที่มักใช้เรียกพระเจ้า (ปฐมกาล 20:4, อพยพ 15:17) อับราฮัมวิ่งไปมาเพื่อเตรียมอาหาร (ปฐมกาล 18:6, 7) แล้วก็ยืนอยู่ข้างๆ เอาใจใส่ความต้องการของพวกเขา และพร้อมที่จะรับใช้ (ปฐมกาล 18:8)

พฤติกรรมของอับราฮัมที่มีต่อชายแปลกหน้าแห่งสวรรค์กลายเป็นแบบอย่างของการต้อนรับที่อบอุ่น (ฮีบรู 13:2) อันที่จริงแล้ว ทัศนคติในการแสดงความเคารพของอับราฮัมสื่อให้เห็นถึงทฤษฎีแห่งการต้อนรับ การแสดงความเคารพและเอาใจใส่ต่อคนแปลกหน้าไม่ได้เป็นเพียงการแสดงมารยาทที่ดีเท่านั้น พระคัมภีร์เน้นให้เห็นว่าการต้อนรับเป็นหน้าที่ทางศาสนา ราวกับว่าเรากำลังต้อนรับพระเจ้าเอง (เปรียบเทียบกับ มัทธิว 25:35-40) น่าแปลกที่ พระเจ้าทรงปรากฏในรูปแบบของคนแปลกหน้าผู้หิวโหยและคนขัดสนมากกว่าผู้ที่ต้อนรับพวกเขา

การที่พระเจ้าเสด็จลงมาในแวดวงของมนุษย์แสดงให้เห็นถึงพระคุณ และความรักของพระองค์ที่มีต่อมนุษยชาติ การที่พระเจ้าปรากฏตัวนั้นพยากรณ์ถึงพระคริสต์ผู้เสด็จจากบ้านแห่งสวรรค์และกลายมาเป็นผู้รับใช้ที่เป็นมนุษย์เพื่อเข้าถึงมนุษยชาติ (ฟีลิปปี 2:7, 8) การปรากฏตัวของพระเจ้าในครั้งนี้เป็นหลักฐานยืนยันความแน่นอนของพระสัญญาของพระองค์ (ปฐมกาล 18:10)

`คำนึงถึงแนวคิดที่กล่าวว่า “พระเจ้าทรงปรากฏในรูปแบบของคนแปลกหน้าผู้หิวโหยและคนขัดสนมากกว่าผู้ที่ต้อนรับพวกเขา” เหตุใด จึงเป็นสิ่งสำคัญที่เราควรจะจดจำแนวคิดนี้`