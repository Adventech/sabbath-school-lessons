---
title:  โยเซฟ เจ้าชายแห่งอียิปต์
date:  11/06/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 41:37-46; 1 พงศ์กษัตริย์ 3:12; ปฐมกาล บทที่ 42; โรม 5:7-11; ปฐมกาล บทที่ 43; ปฐมกาล บทที่ 44; ปฐมกาล บทที่ 45

> <p>ข้อควรจำ</p>
> “ฟาโรห์ตรัสกับโยเซฟอีกว่า ‘เราให้ท่านอยู่เหนือแผ่นดินอียิปต์ทั้งหมด’” (ปฐมกาล 41:41)

บัดนี้ โยเซฟเป็นผู้นำของอียิปต์ และพี่น้องของเขาจะคำนับต่อหน้าเขาโดยไม่รู้ว่าเขาเป็นใคร (ปฐมกาล บทที่ 42) พวกพี่ชายของโยเซฟถ่อมตัวลงเมื่อโยเซฟบังคับให้พวกเขากลับมาพร้อมกับเบนยามิน (ปฐมกาล บทที่ 43) และเมื่อความปลอดภัยของเบนยามินถูกคุกคาม พวกเขา ก็กลัว (ปฐมกาล บทที่ 44) พวกเขาอ้อนวอนขอพระคุณต่อหน้าผู้มีอำนาจ ท่านนี้ ผู้ซึ่งพวกเขามองว่า “เหมือนฟาโรห์” ท้ายที่สุดเมื่อโยเซฟเปิดเผยตัวตนของเขา พวกเขาก็จะเข้าใจ ไม่ว่าพวกเขาจะทำอะไรลงไปก็ตาม พระเจ้าจะทรงนำสิ่งดีออกมาจากทุกสิ่ง

น่าสนใจที่ลำดับเหตุการณ์ถัดไปทั้งหมดนี้ ซึ่งควรจะเป็นความสำเร็จของโยเซฟ แต่กลับเป็นการกลับใจของพวกพี่ชายของเขาเสียมากกว่า การเดินทางกลับไปมาของพวกพี่ชายจากโยเซฟไปหาบิดา และอุปสรรคที่พวกเขาต้องเผชิญ ทำให้พวกเขาระลึกถึงการกระทำอันชั่วร้ายที่ทำกับโยเซฟและบิดา และพวกเขาก็ตระหนักถึงความชั่วช้าของตนต่อพระเจ้า พวกพี่ชายของโยเซฟใช้ชีวิตในเหตุการณ์เช่นนั้นเป็นดั่งการพิพากษาจากสวรรค์ แต่กระนั้นบทสรุปของอารมณ์ที่สร้างความประทับใจ ซึ่งทำให้ทุกคนน้ำตาซึมและปลื้มปีติยินดี คือการที่พวกเขาได้รับการอภัยทั้งๆ ที่การกระทำของพวกเขานั้นชั่วร้ายและไม่ยุติธรรม