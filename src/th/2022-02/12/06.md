---
title:  “ฉันคือโยเซฟน้องของพวกพี่”
date:  16/06/2022
---

`อ่าน ปฐมกาล 45 บทเรียนแห่งความรัก ความเชื่อ และความ หวังแบบใดที่พบได้ในเรื่องนี้`

ในขณะนั้นเองที่ยูดาห์กล่าวถึง “เหตุร้าย” ที่จะเกิดขึ้นกับ “บิดาของข้าพเจ้า” (’avi) (ปฐมกาล 44:34) ทำให้โยเซฟ “ร้อง” ออกมา (ปฐมกาล 45:1) แล้ว “เปิดเผยตนเอง” ให้พี่น้องรู้ (ปฐมกาล 45:1) สำนวนที่ใช้ในข้อนี้มักใช้เพื่อกล่าวถึงการเปิดเผยพระเจ้าด้วยพระองค์เอง (อพยพ 6:3; เอเสเคียล 20:9) แสดงให้เห็นว่าพระเจ้าทรงเปิดเผยพระองค์เองในที่นี้ด้วย กล่าวคือ พระเจ้าสำแดงให้เห็นว่าการจัดเตรียมของพระองค์นั้นอยู่เหนือทุกสิ่ง แม้มนุษย์จะมีความอ่อนแอก็ตาม

พวกพี่น้องของโยเซฟแทบจะไม่เชื่อในสิ่งที่พวกเขาเห็นและได้ยิน ดังนั้น โยเซฟจึงจำเป็นต้องพูดซ้ำ “ฉันคือโยเซฟน้อง” ของพวกพี่ (ปฐมกาล 45:4) และการพูดครั้งที่สองนี้ เมื่อพวกเขาได้ยินคำพูดที่เจาะจง “น้องที่พวกพี่ขายมายังอียิปต์” (ปฐมกาล 45:4) พวกเขาจึงเชื่อ

โยเซฟจึงประกาศว่า “พระเจ้าทรงใช้ฉันให้มา” (ปฐมกาล 45:5) การกล่าวถึงพระเจ้านี้มีจุดประสงค์สองประการ ไม่เพียงแต่สร้างความมั่นใจให้กับพวกพี่ชายของโยเซฟว่าเขาไม่รู้สึกแย่อีกต่อไป แต่ยังเป็นการสารภาพถึงความเชื่อ และเป็นการแสดงออกถึงความหวังว่า สิ่งต่างๆ ที่พวกพี่ได้ทำลงไปนั้นจำเป็นเพื่อ “การช่วยกู้อันยิ่งใหญ่” และเพื่อการอยู่รอดของ “ลูกหลาน” (ปฐมกาล 45:7)

จากนั้นโยเซฟจึงขอให้พวกพี่น้องกลับไปหาบิดาเพื่อเตรียมมาอียิปต์ เขายังพูดเจาะจงถึงสถานที่ที่พวกเขาจะ “อาศัยอยู่” นั่นคือ โกเชน เป็นสถานที่ที่ขึ้นชื่อเรื่องทุ่งหญ้าอันอุดมสมบูรณ์ “ของดีที่สุดในแผ่นดิน” (ปฐมกาล 45:18, 20) นอกจากนี้เขายังดูแลเรื่องการขนส่งอีกด้วย ให้มีการจัดเตรียมรถม้า เพื่อที่จะช่วยให้ยาโคบมั่นใจได้ว่าพวกลูกชายของเขาไม่ได้หลอกเขาในสิ่งที่เพิ่งประสบมา (ปฐมกาล 45:27) ยาโคบใช้สิ่งที่มองเห็นนี้เป็นหลักฐานว่าโยเซฟยังคงมีชีวิตอยู่ และนี่ก็เพียงพอแล้วที่เขาจะมีชีวิตอยู่ต่อไป (เปรียบเทียบกับ ปฐมกาล 37:35; ปฐมกาล 44:29)

บัดนี้สิ่งต่าง ๆ ก็เป็นไปได้ด้วยดี ลูกชายทั้ง 12 คนของยาโคบยังมีชีวิตอยู่ ยาโคบที่ปัจจุบันมีชื่อเรียกว่า “อิสราเอล” (ปฐมกาล 45:28) และแผนการของพระเจ้าได้สำแดงให้ประจักษ์อย่างอัศจรรย์

`แน่นอนว่า โยเซฟมีเมตตาต่อพวกพี่ชายของเขา เราเรียนรู้ที่จะ มีเมตตาต่อผู้ที่ทำไม่ดีต่อเราได้อย่างไร แม้ว่าสิ่งต่างๆ อาจไม่ได้กลับกลายเป็นดีเหมือนเรื่องราวของโยเซฟก็ตาม`