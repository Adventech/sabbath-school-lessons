---
title:  การขึ้นสู่อำนาจของโยเซฟ
date:  12/06/2022
---

สำหรับโยเซฟแล้ว ความฝันของฟาโรห์คือการเปิดเผยสิ่งที่พระเจ้า “จะทรงทำ” (ปฐมกาล 41:28) แก่แผ่นดิน อย่างไรก็ตามโยเซฟก็ไม่ได้เรียกร้องให้ฟาโรห์เชื่อในพระเจ้าของเขา แต่การกระทำคือการตอบสนองในทันทีของโยเซฟ โยเซฟนำเสนอโครงการทางเศรษฐกิจในทันที ที่น่าสนใจคือ ฟาโรห์จดจำเฉพาะส่วนของทางเศรษฐศาสตร์จากคำพูดของโยเซฟ และดูเหมือนจะสนใจบทเรียนทางด้านเศรษฐกิจมากกว่าความหมายฝ่ายจิตวิญญาณจากความฝันรวมถึงบทบาทของพระเจ้าในการอธิบายความหมายนั้น

`อ่าน ปฐมกาล 41:37-57 พระเจ้าอยู่ในตำแหน่งใดของความสำเร็จของโยเซฟ`

ฟาโรห์ไม่ได้เลือกโยเซฟให้ดูแลเพียงเพราะเขาตีความหมายความฝันได้ถูกต้องและเปิดเผยปัญหาที่จะเกิดขึ้นกับแผ่นดิน แต่เพราะว่าเขามีวิธีแก้ไขปัญหานั้น เพราะฟาโรห์และข้าราชการ “ต่างเห็นชอบในข้อเสนอนี้” (ปฐมกาล 41:37) การเลือกของฟาโรห์ดูเหมือนจะเน้นการปฏิบัติมากกว่าเรื่องศาสนา แต่กระนั้นฟาโรห์ก็ตระหนักถึงการมีอยู่ของ “พระวิญญาณพระเจ้า” (ปฐมกาล 41:38) อยู่ในตัวของโยเซฟ ผู้มีคุณสมบัติ “มีความเข้าใจและมีปัญญา” (ปฐมกาล 41:39) ซึ่งวลีนี้เป็นสำนวนบ่งบอกถึงสติปัญญาที่พระเจ้าประทานให้ (ดูใน ปฐมกาล 41:33 เปรียบเทียบกับ 1 พงศ์กษัตริย์ 3:12)

รายละเอียดทั้งหมดที่บันทึกไว้ในพระคัมภีร์สอดคล้องกับประวัติศาสตร์ของอียิปต์ในยุคสมัยนั้น ในทางการเมืองของอียิปต์โบราณ การที่ฟาโรห์แต่งตั้ง โยเซฟให้เป็นอัครมหาเสนาบดีมิใช่เรื่องแปลก  ซึ่งมีหลักฐานของกรณีอัครราชทูต ต่างประเทศบันทึกไว้

เจ็ดปีถัดไปเป็นปีแห่งความอุดมสมบูรณ์ในลักษณะที่ผลผลิตทางการเกษตรเป็นแบบ “นับไม่ถ้วน” (ปฐมกาล 41:49) ซึ่งเป็นเครื่องหมายของการประทานให้ที่เหนือธรรมชาติ การเปรียบเทียบว่า “ดุจเม็ดทรายในทะเล” (ปฐมกาล 41:49) เปิดเผยให้เห็นว่านี่เป็นพรของพระเจ้า (ปฐมกาล 22:17) โยเซฟไตร่ตรองถึงพรนั้นเป็นการส่วนตัวถึงผลผลิตของเขา ซึ่งเป็นเรื่องที่เกิดขึ้นสอดคล้องกับหลักฐานที่แสดงถึงการมีอยู่จริงของพระเจ้าที่อยู่เบื้องหลังปรากฏการณ์ทั้งสองนี้ โยเซฟมีลูกชายสองคน ซึ่งเขาตั้งชื่อให้โดยแสดงถึงประสบการณ์ที่เขาได้รับจากแผนการของพระเจ้า ที่ได้เปลี่ยนความทรงจำแห่งความเจ็บปวดเป็นความยินดี (มนัสเสห์) และความทุกข์ยากในอดีตกลายเป็นความอุดมสมบูรณ์ (เอฟราอิม) ช่างเป็นตัวอย่างอันอัศจรรย์ถึงการที่พระเจ้าทรงเปลี่ยนสิ่งเลวร้ายให้กลายเป็นสิ่งที่ดีมากอะไรเช่นนี้

`การดำเนินชีวิตของเราช่วยให้ผู้อื่นมองเห็นความจริงของพระเจ้าอย่างไร`