---
title:  จอกเงินทำนาย
date:  15/06/2022
---

`อ่าน ปฐมกาล 44 เหตุใดโยเซฟจึงใส่จอกเงินทำนายในกระสอบของเบนยามินและไม่ใส่ในกระสอบของพี่ชายคนอื่น`

เรื่องนี้มีความคล้ายคลึงกับเรื่องก่อนหน้านี้ โยเซฟสั่งผู้ดูแลบ้านเป็นพิเศษเช่นเดียวกับครั้งก่อน และเติมอาหารให้เต็มกระสอบของชายเหล่านี้อีกครั้ง แต่ทว่าครั้งนี้โยเซฟได้เพิ่มคำสั่งที่แปลกออกไป โดยการให้ใส่จอกเงินอันล้ำค่าลงในกระสอบของเบนยามิน

ดังนั้นสถานการณ์นี้ต่างออกไปจากสถานการณ์ในครั้งก่อน  การเดินทาง กลับในครั้งก่อน พวกพี่น้องออกเดินทางกลับไปยังคานาอันเพื่อนำเบนยามิน กลับมากับพวกเขา แต่บัดนี้พวกเขาต้องเดินทางกลับไปอียิปต์เพื่อเผชิญหน้า กับโยเซฟ สถานการณ์ในครั้งก่อนพวกพี่น้องทุกคนพบสิ่งเดียวกันในกระสอบ แต่บัดนี้เบนยามินเป็นเพียงคนเดียวที่มีจอกเงินของโยเซฟ เบนยามินซึ่งเป็นแขกผู้มีเกียรติได้มีโอกาสใช้จอกเงินของโยเซฟ ตอนนี้ต้องสงสัยและถูกตั้งข้อหาขโมยของล้ำค่าไปอย่างคาดไม่ถึง เขาจะต้องถูกจับเข้าคุก

การที่โยเซฟใช้จอกเงินทำนายไม่ได้หมายความว่าเขาเชื่อในพลังของจอกนั้น โยเซฟ “ไม่เคยใช้อำนาจดูดวงทำนาย แต่ก็ตั้งใจให้พวกเขาเชื่อว่า เขาสามารถอ่านความลับในชีวิตของพวกเขาได้” (เอลเลน จี. ไว้ท์, บรรพชนกับผู้เผยพระวจนะ, หน้า 229)

โยเซฟใช้ถ้วยวิเศษเพื่อเป็นข้ออ้างในการกระตุ้นความรู้สึกเหนือธรรมชาติ และด้วยเหตุนี้ความรู้สึกผิดต่อพระเจ้าจึงถูกปลุกภายในจิตใจของ พวกเขา นี่เป็นวิธีที่ยูดาห์ตีความข่าวสารโดยนัยของโยเซฟ เพราะเขากล่าวถึงความชั่วช้าที่พระเจ้าทรงพบในพวกเขา (ปฐมกาล 44:16) และการขโมยจอก อันล้ำค่านี้จะต้องโทษที่รุนแรงและเพื่อพิสูจน์ความคิดของพวกพี่น้อง

อารมณ์และปฏิกิริยาที่จริงจังของพวกพี่ชายมีความสำคัญ พวกเขาทุกคนต่างเจ็บปวดเหมือนกัน และกลัวว่าจะต้องสูญเสียเบนยามินไปเช่นเดียวกับ

ที่เคยสูญเสียโยเซฟ และเบนยามินจะต้องมาเป็นทาสในอียิปต์ทั้งๆ ที่เขาไม่ผิดเช่นเดียวกับโยเซฟ นี่คือเหตุผลที่ยูดาห์เสนอตัวให้ถูกจับเป็นทาส “แทน” เบนยามิน (ปฐมกาล 44:33) เช่นเดียวกับการถวายบูชาแกะผู้ “แทน” ที่อิสอัคผู้บริสุทธิ์ (เปรียบเทียบกับ ปฐมกาล 22:13) ยูดาห์เสนอตัวเองให้เป็นเครื่องบูชา เป็นผู้แทน ด้วยจุดประสงค์ที่จะจัดการกับ “เหตุร้าย” ที่จะเกิดขึ้นกับบิดาของเขา (ปฐมกาล 44:34)

`หลักการแห่งความรักในการเป็นผู้แทนแบบใดที่เราเห็นจากการตอบสนองของยูดาห์ ความรักเช่นนี้อธิบายหลักศาสนศาสตร์เรื่องความรอดในพระคัมภีร์อย่างไร (ดูใน โรม 5:8)`