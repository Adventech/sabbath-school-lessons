---
title:  ความคิดเพิ่มเติม
date:  17/06/2022
---

อ่านเรื่อง “โยเซฟในอียิปต์” หน้า 213-223 และ “โยเซฟกับพวกพี่ชาย” หน้า 224-232 จากหนังสือบรรพชนกับผู้เผยพระวจนะโดย นางเอลเลน จี. ไว้ท์

“สามวันแห่งการกักขังเป็นวันแห่งความเศร้าโศกอันขมขื่นสำหรับบุตรชายของยาโคบ พวกเขานึกไตร่ตรองถึงอดีตที่ทำผิด โดยเฉพาะอย่างยิ่งความโหดร้ายที่พวกเขาทำต่อโยเซฟ พวกเขารู้ว่าพวกเขาถูกจับในฐานะสายลับ และพวกเขาไม่สามารถหาหลักฐานมาช่วยให้ตนเองพ้นผิดได้ พวกเขาจะต้องตายกันทั้งหมดหรือต้องตกเป็นทาส ไม่ว่าใครจะทำอย่างไรก็ตาม พวกเขาไม่คิดว่าพ่อจะยอมให้เบนยามินจากไปได้ หลังจากการตายอย่างโหดร้ายที่โยเซฟต้องทรมานตามที่พ่อเข้าใจ พวกเขาขายโยเซฟให้เป็นทาส แล้วตอนนี้พวกเขาก็กลัวว่าพระเจ้าจะทรงลงโทษพวกเขาโดยให้พวกเขาตกเป็นทาสด้วย โยเซฟกลัวว่าบิดาของเขาและครอบครัวของพวกพี่ชายอาจกำลังตกอยู่ในการทรมานเพราะอดอาหาร และเขาก็เชื่อมั่นแล้วว่าพวกพี่ชายกลับใจใหม่จากการปฏิบัติอย่างโหดร้ายกับเขา และพวกเขาจะไม่ปฏิบัติกับเบนยามินอย่างที่ปฏิบัติกับเขาไม่ว่าในกรณีใดๆ” (เอลเลน จี. ไว้ท์, Spiritual Gifts, เล่ม 3, หน้า 155, 156)

“โยเซฟพึงพอใจ เขาได้พิสูจน์พวกพี่ชายของเขาแล้ว และได้เห็นผล แห่งการกลับใจจากบาปอย่างแท้จริง” (เอลเลน จี. ไว้ท์, Spiritual Gifts, เล่ม 3, หน้า 165)

**คำถามเพื่อการอภิปราย**

`พิจารณาคำถามท้ายบทเรียนวันพฤหัสบดี คุณคิดว่าโยเซฟจะมี น้ำใจต่อพวกพี่ชายหรือไม่หากเรื่องไม่ได้กลับกลายเป็นดี แน่นอน ว่าเราคงไม่รู้แน่ชัด แต่มีอะไรบ้างที่บ่งชี้ถึงลักษณะนิสัยของโยเซฟ ที่อธิบายถึงความเมตตาของเขา`

`เราเห็นลักษณะใดบ้างในเรื่องราวของโยเซฟที่บ่งชี้ถึงพระคริสต์และ สิ่งที่พระคริสต์ต้องพบเจอ`

`โยเซฟได้ทดสอบพวกพี่ชายของเขา พระเจ้าทรงทดสอบเราใน ลักษณะคล้ายคลึงกันอย่างไรบ้าง`

`แม้จะผ่านไปหลายปีแล้ว แต่พวกพี่ชายก็สำนึกผิดในสิ่งที่ทำกับ โยเซฟ เรื่องนี้สอนเราเกี่ยวกับความรู้สึกผิดอย่างไร และถึงแม้เรา จะได้รับการให้อภัยและยอมรับการอภัยจากพระเจ้า เราเรียนรู้ที่ จะอภัยตนเองได้อย่างไร แม้เราจะไม่คู่ควรต่อการอภัยนั้นเลย`