---
title:  ประชาชาติทั้งปวงและหอบาเบล
date:  23/04/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 9:18-11:9; ลูกา 10:1; มัทธิว 1:1-17; ลูกา 1:26-33; สดุดี 139:7-12; ปฐมกาล 1:28; ปฐมกาล 9:1

> <p>ข้อควรจำ</p>
> “เหตุฉะนี้จึงเรียกเมืองนั้นว่าบาเบล เพราะว่าที่นั่นพระยาห์เวห์ทรงทำให้ภาษาของทั้งโลกวุ่นวายไป และพระยาห์เวห์ทรงทำให้พวกเขากระจัดกระจายไปทั่วพื้นแผ่นดิน” (ปฐมกาล 11:9)

หลังจากน้ำท่วมโลก เรื่องราวที่บันทึกในพระคัมภีร์เปลี่ยนจากการเน้นไปยังบุคคลเพียงคนเดียวคือ โนอาห์ มาเป็นบุตรชายทั้งสามของเขาคือ เชม ฮาม และยาเฟท ซึ่งชี้เป็นพิเศษไปที่ฮามผู้เป็นบิดาของคานาอัน (ปฐมกาล 10:6, 15) เป็นการเกริ่นนำเข้าสู่แนวคิดของ “คานาอัน” ดินแดนแห่งพันธสัญญา (ปฐมกาล 12:5) ซึ่งเป็นความคาดหวังของอับราฮัมที่พรของเขาจะไปถึงคนทุกชาติ (ปฐมกาล 12:3)

อย่างไรก็ตาม เชื้อสายนี้ก็ขาดลงเนื่องจากหอบาเบล (ปฐมกาล 1:1-9) และอีกครั้งหนึ่ง แผนการของพระเจ้าที่มีต่อมนุษย์ต้องหยุดชะงักลง สิ่งที่ควรจะเป็นพร การกำเนิดของชนทุกชาติ กลายเป็นสาเหตุแห่งคำสาปอีกครั้ง ประชาชาติรวมตัวกันเพื่อพยายามเข้ามาแทนที่พระเจ้า พระเจ้าตอบสนองด้วยการพิพากษาพวกเขา และผลที่ตามมาจากความสับสนคือ ผู้คนต่างกระจัดกระจายไปทั่วโลก (ปฐมกาล 11:8) ดังนั้นจึงเป็นไปตามแผนการดั้งเดิมของพระเจ้าคือ จง “เติมแผ่นดิน” (ปฐมกาล 9:1)

ท้ายที่สุดแม้มนุษย์จะชั่วร้าย แต่พระเจ้าก็ทรงเปลี่ยนความชั่วเป็นความดี พระองค์จะเป็นผู้พูดสุดท้ายเสมอ คำสาปของฮามในเต็นท์บิดาของเขา (ปฐมกาล 9:21, 22) และคำสาปให้ประชาชาติสับสนที่หอบาเบล (ปฐมกาล 11:9) ในที่สุดจะกลับกลายเป็นพรสำหรับบรรดาประชาชาติ