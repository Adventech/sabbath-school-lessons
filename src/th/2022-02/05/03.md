---
title:  ลำดับในวงศ์ตระกูลในปฐมกาล
date:  25/04/2022
---

ข้อมูลตามลำดับเวลาที่เกี่ยวกับอายุของโนอาห์ทำให้เราตระหนักว่า โนอาห์ทำหน้าที่เชื่อมระหว่างอารยธรรมก่อนน้ำท่วมโลกกับหลังน้ำท่วมโลก ข้อพระคัมภีร์สองข้อสุดท้ายของเรื่องนี้ (ปฐมกาล 9:28, 29) นำเรากลับไปสู่ การเชื่อมโยงท้ายสุดของลำดับวงศ์ตระกูลของอาดัม (ปฐมกาล 5:32) เนื่องจาก อาดัมเสียชีวิตเมื่อลาเมค บิดาของโนอาห์อายุได้ 56 ปี ฉะนั้นโนอาห์คงเคย ได้ยินเรื่องราวเกี่ยวกับอาดัมมาอย่างแน่นอน และเขาคงถ่ายทอดเรื่องราวนี้ไปยังลูกหลานทั้งก่อนและหลังน้ำท่วมโลก

`อ่าน ปฐมกาล 10 อะไรคือจุดประสงค์ของการลำดับวงศ์ตระกูลนี้ในพระคัมภีร์ (ดูใน ลูกา 3:23-38)`

ลำดับวงศ์ตระกูลในพระคัมภีร์มีบทบาทสามประการด้วยกัน  ประการที่ 1 เน้นลักษณะทางประวัติศาสตร์ของเหตุการณ์ในพระคัมภีร์  ซึ่งเกี่ยวข้องกับบุคคล จริงที่มีชีวิตอยู่และตายไปแล้ว และวันเวลาของพวกเขามีการนับไว้อย่างแม่นยำ ประการที่ 2 แสดงให้เห็นถึงความต่อเนื่องตั้งแต่สมัยโบราณจนถึงยุคปัจจุบันของนักเขียน โดยสร้างการเชื่อมโยงที่ชัดเจนของอดีตกับ “ปัจจุบัน” ประการที่ 3 ย้ำเตือนเราถึงความเปราะบางของมนุษย์และผลกระทบที่น่าเศร้าของคำสาปของบาปและผลร้ายแรงที่เกิดขึ้นกับคนทุกยุคสมัยที่ตามมา

สังเกตว่าการจำแนกพงศ์พันธุ์ของ “ฮาไมต์” “เซไมต์” และ “ยาเฟ-ไทต์” ไม่ได้มีกฎเกณฑ์อะไรที่ชัดเจน แต่ประชาชาติ 70 ชาตินี้ชี้ล่วงหน้าไปถึงสมาชิก 70 คนของครอบครัวโยเซฟ (ปฐมกาล 46:27) และผู้ใหญ่ทั้ง 70 คนของชนชาติอิสราเอลในถิ่นทุรกันดาร (ปฐมกาล 24:9) แนวคิดเรื่องประชาชาติ 70 ชาติ และผู้ใหญ่ 70 คนของอิสราเอลบ่งชี้ถึงภารกิจของชาวอิสราเอลที่มีต่อบรรดาประชาชาติทั่วโลก “เมื่อผู้สูงสุดประทานมรดกแก่บรรดาประชาชาติ เมื่อพระองค์ทรงแยกพงศ์พันธุ์ของมนุษย์ พระองค์ทรงกั้นเขตของชนชาติทั้งหลายตามจำนวนคนอิสราเอล” (เฉลยธรรมบัญญัติ 32:8) ในขณะเดียวกัน พระเยซูทรงส่งสาวก 70 คนออกไปประกาศ (ลูกา 10:1)

สิ่งที่ข้อมูลนี้แสดงให้เราเห็นคือ ความเชื่อมโยงโดยตรงระหว่างอาดัม กับบรรพชน กล่าวคือพวกเขาทั้งหมดเป็นบุคคลในประวัติศาสตร์ เป็นคนจริงๆ ตั้งแต่สมัยอาดัมเป็นต้นมา  จึงช่วยให้เราเข้าใจด้วยว่าบรรพชนเหล่านี้เป็นพยาน โดยตรงถึงเหตุการณ์ที่เกิดขึ้นในอดีต

`อ่าน มัทธิว 1:1-17 เรื่องนี้สอนเราถึงประวัติศาสตร์ของคนเหล่านี้อย่างไร เหตุใดการที่เรารู้และเชื่อว่าบุคคลเหล่านี้เป็นคนจริงจึงสำคัญต่อความเชื่อของเรา`