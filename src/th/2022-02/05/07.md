---
title:  ความคิดเพิ่มเติม
date:  29/04/2022
---

อ่านหนังสือ บรรพชนกับผู้เผยพระวจนะของ นางเอลเลน จี. ไว้ท์ เรื่อง “หอบาเบล” หน้า 117-124

“พวกเขาตัดสินใจสร้างเมือง และให้มีหอคอยสูงตระหง่านในเมืองนั้น... สิ่งก่อสร้างเหล่านี้ถูกออกแบบเพื่อป้องกันไม่ให้ผู้คนกระจัดกระจายไปทั่วอาณานิคม พระเจ้าทรงบัญชาให้มนุษย์ทวีทั่วแผ่นดินโลกเพื่อเติมเต็มและครอบครอง แต่ผู้สร้างหอบาเบลเหล่านี้ตั้งใจที่จะให้ชุมชนของพวกเขารวมกันเป็นหนึ่งเดียว และในที่สุดจะแต่งตั้งสถาบันกษัตริย์ให้ปกครองทั่วทั้งโลก ดังนั้นเมืองของพวกเขาจะกลายเป็นมหานครแห่งจักรวรรดิสากล และจะได้รับสง่าราศีจากการชื่นชมและเคารพของโลกและให้ชื่อเสียงแก่ผู้ก่อตั้ง หอคอยอันสง่างามนี้ที่สูงไปถึงสวรรค์ มีจุดมุ่งหมายเพื่อเป็นอนุสรณ์แห่งอำนาจและสติปัญญาของผู้สร้าง ซึ่งจะสร้างชื่อเสียงให้กับคนรุ่นหลัง”

“ผู้อยู่อาศัยบนที่ราบชินาร์ไม่เชื่อในพันธสัญญาของพระเจ้าที่ว่า พระองค์จะไม่ส่งน้ำมาท่วมโลกอีก หลายคนปฏิเสธการดำรงอยู่ของพระเจ้าและถือว่าน้ำท่วมโลกเกิดจากสาเหตุตามธรรมชาติ คนอื่นๆ เชื่อในสิ่งมีชีวิตที่สูงส่งที่สุด และนั่นก็คือพระองค์ผู้ทรงทำลายโลกก่อนน้ำท่วม และจิตใจของพวกเขาก็เหมือนกับของคาอินที่ลุกขึ้นกบฏต่อพระองค์ จุดประสงค์หนึ่งที่พวกเขาก่อสร้างหอคอยคือ เพื่อสร้างความปลอดภัยแก่ตนเองหากจะเกิดอุทกภัยขึ้นอีกครั้ง โดยการยกโครงสร้างให้สูงกว่าระดับน้ำของน้ำท่วมโลกครั้งก่อน พวกเขาคิดว่าจะอยู่เหนืออันตรายต่างๆ ที่อาจเกิดขึ้นได้ และหากพวกเขาสูงขึ้นไปถึงบริเวณเมฆได้ พวกเขาก็หวังจะได้รู้ความจริงของการเกิดน้ำท่วมโลก การกระทำทั้งหมดนี้ถูกออกแบบมาเพื่อยกย่องตนเอง เพิ่มความหยิ่งผยองของผู้วางแผน และหันเหความคิดของคนรุ่นต่อไปในอนาคตให้ออกห่างจากพระเจ้าและนำพวกเขาไปสู่การบูชารูปเคารพ” (เอลเลน จี. ไว้ท์, บรรพชนกับผู้เผยพระวจนะ, หน้า 118, 119)

**คำถามเพื่อการอภิปราย**

`เราเรียนรู้ตัวอย่างอะไรจากประวัติศาสตร์ หรือแม้แต่เหตุการณ์ใน ปัจจุบัน ถึงปัญหาที่อาจมาจากผู้ที่พยายามสร้างชื่อเสียงให้กับ ตนเอง`

`ในฐานะที่เราเป็นสมาชิกคริสตจักร เราจะหลีกเลี่ยงอันตรายจาก การพยายามสร้างหอบาเบลในแบบฉบับของเราเองได้อย่างไร มีวิธีใดบ้างที่เราอาจกำลังพยายามกระทำเช่นนี้อยู่โดยไม่รู้ตัว`