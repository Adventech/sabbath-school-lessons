---
title:  ความหวังในแผ่นดินแห่งพระสัญญา
date:  23/06/2022
---

`อ่าน ปฐมกาล 49:29 – 50:21 ข้อพระคัมภีร์เหล่านี้สรุปความหวังที่ยิ่งใหญ่อย่างไร`

บทสรุปของพระธรรมปฐมกาลประกอบด้วยสามเหตุการณ์ที่เต็มด้วยความหวัง

เหตุการณ์แรกคือ ความหวังที่อิสราเอลจะได้กลับไปยังดินแดนแห่ง พันธสัญญา โมเสสผู้เขียนพระธรรมปฐมกาลบรรยายถึงการเสียชีวิตและการฝังศพของยาโคบและโยเซฟว่าเป็นเหตุการณ์ที่ชี้ไปยังดินแดนแห่งพันธสัญญา ทันทีหลังจากที่ยาโคบให้พรและพยากรณ์ถึง “ตระกูลทั้งสิบสองของอิสราเอล” (ปฐมกาล 49:28) เขาก็คิดถึงยามที่เขาต้องตาย จึงสั่งให้ลูกชายฝังศพเขาใน คานาอันที่ถ้ำมัคเป-ลาห์ที่ฝังศพของนางซาราห์ (ปฐมกาล 49:29-31) การบรรยายถึงขบวนแห่ศพไปยังคานาอันกลายเป็นเครื่องหมายแสดงถึงการอพยพจากอียิปต์หลายศตวรรษต่อมา

เหตุการณ์ที่สองคือ ความหวังที่พระเจ้าจะทรงเปลี่ยนความชั่วร้ายให้กลายเป็นดี หลังจากการเสียชีวิตและการฝังศพของยาโคบ พี่น้องของโยเซฟก็กังวลเรื่องอนาคตของตน พวกเขากลัวว่าตอนนี้โยเซฟจะแก้แค้นพวกตน พวกเขาจึงเข้ามาหาโยเซฟและกราบลงต่อหน้า พร้อมที่จะเป็นผู้รับใช้ (ปฐมกาล 50:18) ซึ่งเป็นภาพเหตุการณ์ที่ชวนให้นึกถึงความฝันเชิงพยากรณ์ของโยเซฟ โยเซฟจึงปลอบใจและบอกพวกพี่ชายว่า “อย่ากลัวเลย” (ปฐมกาล 50:19) เป็นวลีที่กล่าวถึงอนาคต (ปฐมกาล 15:1) เพราะสิ่งที่ “คิดร้าย” ต่อเขา “พระเจ้าทรงดำริให้เกิดผลดี” (ปฐมกาล 50:20) และเปลี่ยนเส้นทางของเหตุการณ์ไปสู่ความรอด (ปฐมกาล 50:19-21; เปรียบเทียบกับ ปฐมกาล 45:5, 7-9) กล่าวคือ แม้มนุษย์จะผิดพลาดมากมายเพียงไร แต่พระเจ้าเป็นผู้ควบคุมทุกสิ่งที่เกิดขึ้นเสมอ

เหตุการณ์ที่สามคือ ความหวังที่พระเจ้าจะทรงช่วยมนุษย์ที่ตกอยู่ใน บาปให้รอด เรื่องราวการเสียชีวิตของโยเซฟในปฐมกาลข้อสุดท้ายนั้นให้ความหมายที่กว้างกว่าแค่การตายของโยเซฟ น่าแปลกที่โยเซฟไม่ได้สั่งให้ฝังกระดูกของเขา แต่เขาชี้ไปยังเวลาที่ “พระเจ้าจะทรงเยี่ยมเยียนพวกท่านเป็นแน่แล้วท่านทั้งหลายต้องนำกระดูกของเราไปจากที่นี่” (ปฐมกาล 50:25) ซึ่งหลายปีต่อมาพวกเขาก็ทำเช่นนั้นตามคำกล่าวเหล่านี้ (ดูใน อพยพ 13:19) ท้ายที่สุด ความหวังในแผ่นดินแห่งพันธสัญญาหรือคานาอันเป็นเครื่องหมาย เป็นสิ่งที่เกิดก่อน และเป็นความหวังสูงสุดแห่งความรอด การฟื้นฟู กรุงเยรูซาเล็มในสวรรค์ใหม่และโลกใหม่ คือความหวังสูงสุดสำหรับเราทุกคน ความหวังที่มั่นใจได้จากการสละพระชนม์ของชีโลห์

`อ่าน วิวรณ์ 21:1-4 ข้อพระคัมภีร์เหล่านี้แสดงถึงความหวังสูงสุดที่เรามีอย่างไร หากปราศจากพระสัญญานี้แล้ว เราจะมีความหวังอะไรนอกจากความตายเพียงเท่านั้นที่เป็นจุดจบของปัญหาทั้งหมด`