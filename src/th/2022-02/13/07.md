---
title:  ความคิดเพิ่มเติม
date:  24/06/2022
---

อ่านเรื่อง “โยเซฟและพี่น้องของเขา” จากหนังสือบรรพชนกับผู้เผย พระวจนะ หน้า 233-240 ของ เอลเลน จี. ไว้ท์

“ชีวิตของโยเซฟแสดงให้เห็นชีวิตของพระคริสต์ เพราะความอิจฉา- ริษยาทำให้พวกพี่ชายของโยเซฟขายเขาเป็นทาส พวกเขาหวังว่าการกระทำ เช่นนี้จะขัดขวางไม่ให้โยเซฟเป็นใหญ่กว่าพวกเขา และเมื่อโยเซฟถูกจับไป อียิปต์พวกเขาก็ยกยอตนเองที่ไม่ต้องกังวลกับความฝันของเขาอีกต่อไป เพราะพวกเขาได้ขจัดความเป็นไปได้ทั้งหมดออกไปแล้ว แต่พระเจ้าทรงเหนือกว่า วิถีทางของพวกเขา พระองค์จะทรงทำให้เหตุการณ์นั้นที่พวกเขาพยายาม ขัดขวางให้สำเร็จ พวกปุโรหิตและผู้ปกครองชาวยิวก็เช่นกันที่อิจฉาพระคริสต์ เกรงว่าพระองค์จะดึงดูดความสนใจของผู้คนไปจากพวกเขา พวกเขาประหารพระองค์เพื่อขัดขวางไม่ให้พระองค์ขึ้นเป็นกษัตริย์ แต่สุดท้ายกลับทำให้สิ่งที่พวกเขาไม่ต้องการนั้นเกิดขึ้น

“โยเซฟกลายเป็นผู้กอบกู้ครอบครัวของบิดาโดยผ่านทางการเป็นทาสในอียิปต์ กระนั้นความจริงนี้ก็ไม่ได้ทำให้พวกพี่ชายมีความผิดน้อยลง เช่นเดียวกับการที่ศัตรูของพระองค์ตรึงพระคริสต์ที่กางเขนซึ่งทำให้พระองค์เป็นพระผู้ไถ่ ของมนุษยชาติ เป็นพระผู้ช่วยให้รอดของพงศ์พันธุ์ที่ล้มลงในบาป และเป็น พระผู้ปกครองทั่วทั้งโลกา แต่ความจริงนี้ก็มิได้ลบล้างความผิดของฆาตกรหรือเปลี่ยนการอาชญากรรมนั้นให้กลายเป็นสิ่งถูกต้อง

“เมื่อพวกพี่ชายของโยเซฟขายน้องของตนให้กับคนนอกศาสนา พระคริสต์ก็ถูกสาวกคนหนึ่งของพระองค์ขายให้กับศัตรูที่ขมขื่นที่สุดเช่นเดียวกัน โยเซฟถูกกล่าวหาอย่างผิดๆ และถูกจำคุกเพราะศีลธรรมอันดีของเขา พระคริสต์ ก็เช่นกันถูกดูหมิ่นและถูกปฏิเสธเพราะชีวิตที่ชอบธรรมและเสียสละของพระองค์ ได้ตำหนิบาป และถึงแม้พระองค์จะไม่มีความผิด พระองค์ก็ถูกประณามตาม คำให้การของพยานเท็จ ความอดทนและการถ่อมตนของโยเซฟภายใต้ความ อยุติธรรมและการกดขี่ รวมทั้งการพร้อมที่จะให้อภัยและมีความเมตตาอันสูงส่งต่อพี่น้องที่ผิดธรรมชาติ แสดงถึงความอดทนอย่างไม่มีที่ติของพระผู้ช่วยให้รอดต่อการมุ่งร้ายและการข่มเหงของคนชั่ว และพระองค์ทรงอภัยไม่เพียงแต่ผู้ประหารพระองค์เท่านั้น แต่พระองค์ทรงอภัยทุกคนที่มาหาพระองค์เพื่อสารภาพบาปและแสวงหาการอภัย” (เอลเลน จี. ไว้ท์, บรรพชนกับผู้เผยพระ- วจนะ, หน้า 239, 240)

**คำถามเพื่อการอภิปราย**

`เมื่อยาโคบเสียชีวิต พวกพี่ชายของโยเซฟกลัวว่าโยเซฟจะแก้แค้น พวกเขา เรื่องนี้สอนอะไรเราเกี่ยวกับความรู้สึกผิดที่พวกพี่ชายยัง คงเก็บไว้ ปฏิกิริยาของโยเซฟสอนอะไรเราถึงการอภัยผู้กระทำผิด`

`ชีวิตของโยเซฟและพระเยซูมีความคล้ายคลึงกันอย่างไร`

`ความจริงที่ว่า แม้พระเจ้าจะทรงทราบอนาคตของเราเป็นอย่างดี แต่เราก็ยังคงมีอิสระในการเลือกที่จะกระทำ แนวคิดทั้งสองนี้เข้า กันได้อย่างไร`