---
title:  ความคิดเพิ่มเติม
date:  22/04/2022
---

การเปรียบเทียบระหว่างความคิดและพฤติกรรมของผู้คนและสภาพของโลกก่อนน้ำท่วมโลกกับของผู้คนในสมัยของเรานั้นให้บทเรียนที่พิเศษแก่เรา แน่นอนได้ว่าความชั่วร้ายของมนุษย์ไม่ใช่ปรากฏการณ์ใหม่ ดูได้จากความคล้ายคลึงกันของช่วงเวลานั้นกับในสมัยของเรา

“บาปที่เรียกร้องให้เกิดการแก้แค้นในยุคก่อนน้ำท่วมโลกยังคงมีอยู่ในทุกวันนี้ ความยำเกรงพระเจ้าถูกขับออกจากจิตใจของมนุษย์ และพวกเขาดูถูกและเฉยเมยต่อพระบัญญัติของพระองค์ ชีวิตฝ่ายโลกที่รุนแรงในยุคนั้นก็เท่ากับของคนในยุคนี้ที่ดำรงอยู่...พระเจ้าไม่ได้ประณามคนในยุคก่อนน้ำท่วมโลกในเรื่องการกินและดื่ม...บาปของพวกเขาประกอบด้วยการรับของประทานเหล่านี้โดยไม่สำนึกในบุญคุณของผู้ให้ และทำตนให้เสื่อมเสียโดยการดื่มด่ำกับความอยากอาหารโดยไม่ยับยั้งชั่งใจ การแต่งงานเป็นเรื่องที่ถูกต้องตามบทบัญญัติ การแต่งงานอยู่ในระเบียบของพระเจ้าซึ่งเป็นสถาบันแรกๆ ที่พระองค์ทรงสถาปนา พระองค์ประทานคำแนะนำพิเศษแก่พิธีนี้ คลุมด้วยความศักดิ์สิทธิ์และความงดงาม แต่คำแนะนำเหล่านี้ถูกลืมไป และการแต่งงานก็ถูกบิดเบือนไปและกระทำขึ้นเพื่อสนองกิเลสตัณหา สภาพของสิ่งเหล่านี้เกิดขึ้นคล้ายคลึงกับในปัจจุบัน กล่าวคือ สิ่งที่ถูกต้องตามบทบัญญัติกลับถูกปฏิบัติในทางที่มากเกินไป...การฉ้อโกง ติดสินบน และลักขโมยกลับไม่ถูกตำหนิไม่ว่าจะมาจากฐานะที่สูงส่งหรือต้อยต่ำ สื่อในทุกวันนี้เต็มไปด้วยรายงานอาชญากรรม...วิญญาณแห่งความโกลาหลแผ่ซ่านไปทั่วทุกชาติ และโรคระบาดที่เกิดขึ้นเป็นช่วงๆ ทำให้โลกน่าสะพรึงกลัว เป็นเพียงเครื่องบ่งชี้ถึงราคะตัณหาและไร้กฎบัญญัติ เมื่อหลุดออกจากการควบคุมก็ทำให้โลกเต็มไปด้วยความวิบัติและความรกร้าง ภาพที่พระคัมภีร์บรรยายถึงโลกก่อนน้ำท่วมก็แสดงถึงสภาพสังคมสมัยใหม่อย่างแท้จริงด้วย แม้แต่ในปัจจุบันนี้และในดินแดนที่อ้างตนว่าเป็นคริสเตียน ก็มีการก่ออาชญากรรมทุกวัน ซึ่งเลวร้ายและชั่วร้ายเท่ากับคนบาปในยุคอดีตที่ถูกทำลาย

แม้กระทั่งตอนนี้ ในศตวรรษปัจจุบัน และในดินแดนที่อ้างตัวว่าเป็นคริสเตียน มีการก่ออาชญากรรมทุกวันที่เลวร้ายและเลวร้ายเหมือนกับการที่คนบาปในโลกเก่าถูกทำลาย

**คำถามเพื่อการอภิปราย**

`ลักษณะทั่วไปของสังคมก่อนน้ำท่วมโลกกับสังคมของเรามีอะไรที่ เหมือนกันบ้าง ลักษณะทั่วไปเหล่านี้สอนอะไรเราเกี่ยวกับพระคุณ ของพระเจ้าที่ว่า แม้สิ่งทั้งหมดเหล่านี้จะเกิดขึ้น พระองค์ก็ยังทรง รักโลกและพยายามช่วยทุกคนให้รอด`

`บางคนโต้แย้งว่าน้ำท่วมโลกของโนอาห์เป็นเพียงเหตุการณ์ที่เกิด ขึ้นภายในบางท้องถิ่นเท่านั้น แนวคิดนี้มีสิ่งใดที่ไม่ถูกต้อง หาก แนวคิดนี้เป็นจริงแล้ว เหตุใดน้ำจึงยังท่วมท้องถิ่นต่างๆ (และรุ้ง ทุกสาย) ทำให้พระเจ้าเป็นผู้โกหก`