---
title:  น้ำท่วมโลก
date:  16/04/2022
---

### อ่านข้อพระคัมภีร์สำหรับบทเรียนสัปดาห์นี้
ปฐมกาล 6:13–7:10, 2 เปโตร 2:5-9; ปฐมกาล บทที่ 7; โรม 6:1-6; สดุดี 106:4; ปฐมกาล บทที่ 8; ปฐมกาล 9:1-17

> <p>ข้อควรจำ</p>
> “เพราะว่าสมัยของโนอาห์เคยเป็นอย่างไร เมื่อบุตรมนุษย์เสด็จมาก็จะเป็นอย่างนั้น” (มัทธิว 24:37)

"พระยาห์เวห์ทรงเห็นว่าความชั่วร้ายของมนุษย์มีมากบนแผ่นดิน และทรงเห็นว่าเค้าความคิดในใจทั้งหมดของเขาล้วนเป็นเรื่องชั่วร้ายตลอดเวลา” (ปฐมกาล 6:5) คำกริยา “ทรงเห็น” (ปฐมกาล 6:5) นำผู้อ่านย้อนกลับไปสู่การทรงสร้างเริ่มแรกของพระเจ้าในแต่ละขั้นตอน แต่สิ่งที่พระเจ้าทรงเห็นในตอนนี้ แทนที่จะเป็นสิ่ง “ดี” (tov) แต่เป็นสิ่ง “ชั่วร้าย” (ra‘) (ปฐมกาล 6:5) ราวกับว่าพระเจ้าทรงเสียพระทัยที่พระองค์ได้ทรงสร้างโลกที่บัดนี้เต็มไปด้วยความชั่วร้าย (ra‘) (ปฐมกาล 6:6, 7)

ถึงกระนั้นการที่พระเจ้าทรงเสียพระทัยก็นำมาซึ่งความรอดด้วย คำว่า “เสียใจ” ในภาษาฮีบรูคือ (nakham) คำนี้สะท้อนอยู่ในชื่อของโนอาห์ (Noakh) หมายถึง “ชูใจ” (ปฐมกาล 5:29) ดังนั้น พระเจ้าทรงตอบสนองความชั่วร้ายนี้สองด้าน บางคนอาจจะต้องพินาศ ซึ่งเป็นไปตามกระบวนการยุติธรรม แต่กระนั้นพระสัญญาของพระองค์นั้นชูใจและมีเมตตา นำบางคนไปสู่ความรอดเช่นกันการตอบสนอง “สองด้าน” นี้ เราเห็นได้จากคาอินและอาเบล/เสท และเกิดขึ้นซ้ำอีกในความแตกต่างของพงศ์พันธุ์ทั้งสองสายของเสท (“บุตรชายของพระเจ้า”) และคาอิน (“บุตรหญิงของมนุษย์”) และบัดนี้เราเห็นอีกครั้งเมื่อพระเจ้าแยกแยะระหว่างโนอาห์กับมนุษย์ที่เหลือ