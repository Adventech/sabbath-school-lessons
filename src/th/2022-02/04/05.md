---
title:  พันธสัญญา ตอนที่หนึ่ง
date:  20/04/2022
---

บัดนี้เป็นช่วงเวลาที่พันธสัญญาที่ได้สัญญาไว้จะบรรลุผล “แต่เราจะ ตั้งพันธสัญญาของเราไว้กับเจ้า เจ้าจะเข้าอยู่ในเรือ ทั้งตัวเจ้า บรรดาบุตรของเจ้า ภรรยาของเจ้า และบรรดาบุตรสะใภ้ของเจ้า” (ปฐมกาล 6:18) ซึ่งเป็นพระสัญญาแห่งชีวิตที่ตรงข้ามกับการที่พระเจ้ากล่าวว่าจะทำลาย (ปฐมกาล 6:17)

`อ่าน ปฐมกาล 8:20 โนอาห์ทำอะไรเป็นสิ่งแรกหลังจากที่ออกมาจากเรือนาวา เหตุใดเขาจึงทำเช่นนั้น`

เช่นเดียวกับอาดัมและเอวาที่นมัสการพระเจ้าในวันสะบาโตทันทีหลังจากหกวันแห่งการทรงสร้าง โนอาห์ก็นมัสการพระเจ้าในทันทีหลังจากเหตุการณ์น้ำท่วม ซึ่งเป็นอีกหนึ่งเหตุการณ์ของการทรงสร้าง อย่างไรก็ตามการนมัสการสองแบบนี้มีความแตกต่างกัน โนอาห์ต้องอาศัยเครื่องถวายบูชาในการนมัสการไม่เหมือนกับที่อาดัมและเอวาสามารถนมัสการพระเจ้าได้โดยตรง และนี่เป็นครั้งแรกที่กล่าวถึงแท่นบูชาในพระคัมภีร์ การถวายบูชานี้เป็นแบบ “เครื่องเผาบูชา” (‘olah) ซึ่งเป็นการถวายบูชาที่เก่าแก่ที่สุดและถูกกล่าวถึงมากที่สุด สำหรับโนอาห์ การถวายบูชานี้เป็นการถวายเครื่องบูชาเพื่อขอบพระคุณ (เปรียบเทียบกับกันดารวิถี 15:1-11) เป็นการถวายเครื่องบูชาที่แสดงความขอบคุณต่อพระผู้สร้างผู้ทรงช่วยเขาให้รอด

`อ่าน ปฐมกาล 9:2-4 น้ำท่วมโลกมีผลกระทบกับอาหารของ มนุษย์อย่างไร มีหลักการอะไรที่อยู่เบื้องหลังข้อจำกัดของพระเจ้า`

เนื่องจากน้ำท่วมโลก อาหารจากพืชจึงไม่เพียงพอเหมือนแต่ก่อน ดังนั้น พระเจ้าจึงอนุญาตให้มนุษย์กินเนื้อสัตว์ได้ การเปลี่ยนแปลงของอาหารนี้ทำให้ความสัมพันธ์ระหว่างมนุษย์กับสัตว์เกิดการเปลี่ยนแปลง ซึ่งแตกต่างจากสิ่งที่ เคยเป็นในการทรงสร้างดั้งเดิม ในเรื่องราวแห่งการทรงสร้าง ทั้งมนุษย์และสัตว์ รับประทานอาหารจากพืชเช่นเดียวกันและไม่คุกคามกันและกัน การฆ่าสัตว์ เพื่อเป็นอาหารในโลกหลังน้ำท่วมทำให้เกิดความสัมพันธ์แบบความกลัวและความหวาดหวั่น (ปฐมกาล 9:2) ไม่ต้องสงสัยเลยว่า ตั้งแต่ที่สิ่งมีชีวิตเริ่มกินกันเอง มนุษย์และสัตว์ต่างพัฒนาความสัมพันธ์ที่แตกต่างออกไปจากที่พวกเขาเคยได้ชื่นชมในสวนเอเดน

อย่างไรก็ตาม พระเจ้าประทานข้อจำกัดสองประการ ประการแรก ไม่ใช่สัตว์ทุกตัวที่เหมาะจะเป็นอาหาร ข้อจำกัดแรกบอกเป็นนัยถึงความแตกต่างระหว่างสัตว์ “สะอาดและไม่สะอาด” ซึ่งเป็นส่วนหนึ่งของการทรงสร้าง (ดูใน ปฐมกาล 8:19, 20; เปรียบเทียบกับ ปฐมกาล 1:21, 24) ประการที่สองบอกอย่างชัดเจนและเป็นเรื่องใหม่ถึงการละเว้นจากการบริโภคเลือด เพราะชีวิตอยู่ในเลือด (ปฐมกาล 9:4)