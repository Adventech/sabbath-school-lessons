---
title:  သင်ခန်းစာ
date:   26/07/2023
---
ယေရှု၊ ငြိမ်းချမ်းရေးတရားဟောသူ
ရှင်ပေါလုသည် ဧဖက်ဩဝါဒစာ၌ သခင်ခရစ်တော်၏အမှုတော် အဆုံးသတ်ပုံကို မည်သို့ဖော်ပြသနည်း (ဧဖက်၊ ၂း၁၇၊ ၁၈)။

ဧဖက်ဩဝါဒစာတွင် အရေးကြီးသည့်အကြောင်းမှာ ငြိမ်းချမ်းရေး သဘောထားပင်ဖြစ်သည်။ ဩဝါဒစာ၏အစပြုပုံနှင့် အဆုံးသတ်ပုံမှာ ငြိမ်းချမ်း ငြိမ်သက်ခြင်း၏ကောင်းချီးမဂင်္လာပင်ဖြစ်သည်။ ‘‘သခင်ယေရှုခရစ်နှင့် ငါတို့ အဘတည်းဟူသော ဘုရားသခင့်အထံတော်မှ ကျေးဇူးတော်နှင့်ငြိမ်သက်ခြင်း သည် သင်တို့၌ရှိပါစေသော’’ (ဧဖက်၊ ၁း၂) ကို (ဧဖက်၊ ၆း၂၃) နှင့် ယှဉ်တွဲနှိုင်းယှဉ်ပါ။ ဧဖက်၊ ၂း၁၁-၂၂ ၏အစပိုင်းတွင် ရှင်ပေါလုသည် သခင်ခရစ်တော်ကို ငြိမ်သက်ခြင်းအရှင်ဟု တင်စားရေးသားထားသည်။ ‘‘ထိုသခင်သည် ငါတို့ရန်ငြိမ်းစေခြင်းအကြောင်း’’ ‘‘လက်ဝါးကပ်တိုင်တော် အားဖြင့် ရန်ကိုသတ်ဖြတ်လျက်’’ (ဧဖက်၊ ၂း၁၄-၁၆)။ ခရစ်တော်သည် ဂျူးလူမျိုးများနှင့် တစ်ပါးအမျိုးသားတို့အကြားရှိ အကာအရံ၊ တစ်ဘက်နှင့် တစ်ဘက် ရွံမုန်းခြင်းကိုငြိမ်းစေရုံမဟုတ်ပါ (ဧဖက်၊ ၂း၁၄၊ ၁၅)။ ကိုယ်တော်သည် လူသားမျိုးဆက်အသစ်ကို တစ်ဖန်ပြန်၍ဖန်ဆင်းပေးသည်အလား၊ ပြန်လည် သင့်မြတ်ခြင်းနှင့် ရန်ငြိမ်းခြင်းကို ပြုတော်မူခဲ့သည် (ဧဖက်၊ ၂း၁၅-၁၇)။ ရန်ကိုငြိမ်းစေခြင်း၊ ငြိမ်းချမ်းရေးရစေခြင်း၌ ပဋိပက္ခမရှိရုံသက်သက်သာမဟုတ်၊ ဟေဗြဲလူမျိုးတို့ နှုတ်စွဲစကားဖြစ်သော ‘‘ရှလုန်’’ (shalom)  ပြည့်ဝစုံလင်သော     ခံစားချက်ရှိ၍ လူနှင့်သော်လည်းကောင်း၊ ဘုရားနှင့်သော်လည်းကောင်း တစ်လုံးတစ်ဝတည်း ပြန်၍သင့်မြတ်ခြင်းရရှိသည့် အတွေ့အကြုံမျိုးဖြစ်သည် (ရောမ၊ ၅း၁)။

`ရှင်ပေါလုသည် ယုံကြည်သူအပေါင်းတို့၏ ခရစ်တော်ရှင်သခင် ငြိမ်သက်ခြင်းသတင်းစကားတွင် မည်သို့ပါဝင်ကြကြောင်း အတွေးရှိသနည်း။ ဧဖက်၊ ၄း၃။ ဧဖက်၊ ၆း၁၄၊ ၁၅ ကို ရောမ၊ ၁ဝး၁၄၊ ၁၅ နှင့် ဧဖက်၊ ၂း၁၇- ၁၉။ ဟေရှာ၊ ၅၂း၇။ ဟေရှာ၊ ၅ရး၁၉ တို့နှင့် နှိုင်းယှဉ်ဖတ်ပါ။`

ဧဝံဂေလိသတင်းစကား၌ ယေရှုရှင်ကို ငြိမ်းချမ်းရေးတရားဟောသူဟု ဥပမာပေးထားသည်။ တပည့်တော်တို့အား မိန့်တော်မူသောစကား၌ တပည့် တော်များအားလည်းကောင်း ကျွန်ုပ်တို့အပါအဝင်မိန့်တော်မူသည်မှာ - ‘‘ငြိမ်သက်ခြင်းကို သင်တို့၌ငါထားခဲ့၏။ ငါ၏ငြိမ်သက်ခြင်းကို သင်တို့အား  ငါပေး၏။ လောကီသားတို့ပေးသကဲ့သို့ ငါပေးသည်မဟုတ်’’ (ယောဟန်၊ ၁၄း၂၇)။ နိဂုံးချုပ်စကားတော်မှာ - ‘‘သင်တို့သည် ငါ့ကိုအမှီပြု၍ ငြိမ်သက် ခြင်းရှိစေခြင်းငှာ ဤစကားကိုငါဟောပြောပြီ။ သင်တို့သည် လောက၌ ဆင်းရဲဒုက္ခကိုခံရကြလိမ့်မည်။ သို့သော်လည်း မစိုးရိမ်ကြနှင့်။ ငါသည် လောကကိုအောင်ပြီဟု မိန့်တော်မူ၏’’ (ယောဟန်၊ ၁၆း၃၃)။ ကိုယ်တော် ရှင်ပြန်ပြီးသည်နောက် တပည့်တော်များနှင့်တွေ့ဆုံစဉ် တစ်ဖန်ပြန်၍ မိန့်တော် မူသောစကားတော်မှာ ‘‘သင်တို့၌ ငြိမ်သက်ခြင်းရှိစေသတည်း’’ (ယောဟန်၊ ၂ဝး၁၉၊ ၂၁၊ ၂၆)။

ဧဖက်၊ ၂း၁၇၊ ၁၈ ၌ ရှင်ပေါလုသည် ခရစ်တော်ရှင်ဟောကြား ခဲ့သော ငြိမ်သက်ခြင်းတရားသည် ကိုယ်တော်တိုင် လောက၌လှည့်လည် ဟောကြားသောအချိန်ထက် ပို၍ကျယ်ပြန့်သွားကြောင်း၊ သာ၍ကျယ်ပြန့် အောင်ဟောကြရမည်အကြောင်း တစ်ပါးအမျိုးသားများသည် တစ်ချိန်၌ ဝေးကွာခဲ့ရသည်။ အနီး၌ရှိသောဂျူးလူမျိုးများကိုလည်း ဟောကြားသည်။ တစ်ပါးအမျိုးသားများပြောင်းလဲလာခဲ့သည်။ ပေါင်းစည်းနိုင်၍ ငြိမ်သက်ခြင်း၊ ရန်မီးငြိမ်းခဲ့ရသည်။ ဧဖက်၊ ၂း၁၁-၁၃ ကိုဖတ်ပါ)။ ကြွေးကြော်ဟောပြော ခြင်းအားလုံးကို လက်ခံကြသည်။ ယုံကြည်သူဟူသမျှ ကောင်းချီးမဂင်္လာကို ဆက်လက်ခံစားကြရသည်။

`ရန်ငြိမ်းခြင်းတရားဟောသူများဖြစ်လာစေရန် ကျွန်ုပ်တို့မည်သို့ သင်ခန်းစားမျိုးရရှိသနည်း။ ပဋိပက္ခများအကြား၌ မည်သို့ဖျန်ဖြေပေးမည်နည်း။ ပစ္စုပ္ဋန်အချိန်၌ သင်တွေ့ရသောမကျေမလည်အခြေအနေကို မည်သို့ကုစား နိုင်မည်နည်း။`