---
title:  ပြန်လည်သင့်မြတ်ခြင်း၊ ကပ်တိုင်မှဘုရားရှင်၏ဆုလာဘ်လက်ဆောင်
date:   24/07/2023
---

‘‘အဘယ်သို့နည်းဟူမူကား၊ ထိုသခင်သည် ငါတို့ရန်ငြိမ်းခြင်းအကြောင်း ဖြစ်တော်မူ၏။ ရန်ငြိုးဖွဲ့ခြင်းအကြောင်းကို ကိုယ်ခန္ဓာတော်တွင် ပယ်ရှင်း တော်မူသဖြင့်၊ ပိုင်းခြားလျက်ရှိသော စပ်ကြားအုတ်တံတိုင်းနံရံကိုဖြိုဖျက်၍ .....လူနှစ်စုတို့ကို လူသစ်တစ်ဦးတစ်ကိုယ်တည်းဖြစ်စေခြင်းငှာ ပြင်ဆင်၍၊ .....လက်ဝါးကပ်တိုင်တော်အားဖြင့် ရန်ကိုသတ်ဖြတ်လျက်’’ (ဧဖက်၊ ၂း၁၄-၁၆)။

`ရှင်ပေါလုသည် ဧဖက်ဩဝါဒစာ၌ ကပ်တိုင်တော်နှင့်ခရစ်တော်၏ လုပ်ဆောင်တော်မူချက်ကို မည်သို့ဖော်ပြထားသနည်း။ ရှင်ပေါလုပြောဆိုသော ကပ်တိုင်တော်အကြောင်းကို သင်ကိုယ်တိုင် မည်သို့အကျဉ်းချုံး၍ ကျွန်ုပ်တို့နှင့် ပြောင်းလဲပတ်သက်လာကြောင်းကို ပြောနိုင်မည်နည်း (ဧဖက်၊ ၁း၇၊ ၈။ ဧဖက်၊ ၄း၃၂။ ဧဖက်၊ ၂း၁၃၊ ၁၄။ ဧဖက်၊ ၂း၁၆။ ဧဖက်၊ ၅း၂၊ ၂၅)။`

ယခုအပတ် ကျွန်ုပ်တို့အတွက် ဧဖက်ဩဝါဒစာ၊ ၂း၁၁-၂၂ ကို အလေးထားမည်ဖြစ်၍၊ ယုံကြည်သူအားလုံးအတွက် ကပ်တိုင်သည် အရေးကြီး လှပါသောအရာသုံးခုကို လုပ်ဆောင်ပေးခဲ့သည်။ (၁) ဘုရားသခင်နှင့် ကိုယ်တော်၏လူများတို့ကို နီးကပ်ခွင့်မရ၊ အဝေးမှသာ ဝေးကွာနေရသော တစ်ပါးအမျိုးသားတို့သည် အနီး၌နေခွင့်ရရှိလာသည် (ဧဖက်၊ ၂း၁၃)။ သူတို့အားလုံးသည် ဘုရားသခင်၏သားသမီးများဖြစ်၍ ဂျူးလူမျိုးယုံကြည်သူ တို့နှင့် ညီအစ်ကိုမောင်နှမရင်းကဲ့သို့ ရောက်ရှိသွားသည် (ဧဖက်၊ ၂း၁၉)။ (၂) ဂျူးနှင့်တစ်ပါးအမျိုးသား ယုံကြည်သူဖြစ်လာသောသူအားလုံးတို့သည် အတိတ်မှထားရှိသော အငြိုးအာဃာတအားလုံးကို ငြိမ်းအေးသွားစေသည် (ဧဖက်၊ ၂း၁၆)။ ဂျူးလူမျိုးများနှင့် တစ်ပါးအမျိုးသားတို့အကြားထားရှိသော အာဃာတ၊ အငြိုးအတေးအားလုံးကို ခရစ်တော်၏ကပ်တိုင်တော်မှ အပြီးအပိုင်  ဖယ်ရှားပစ်လိုက်သည် (ဧဖက်၊ ၂း၁၇)။ (၃) အငြိုးအာဃာတ၏နေရာ၌ ရန်ပြေငြိမ်းခြင်းသည် နေရာဝင်ယူလိုက်သည်။ ခရစ်တော်၏အကြံအစည် တော်သည် ‘‘ကိုယ်တော်၌ ထိုလူနှစ်စုတို့ကို လူသစ်တစ်ဦးတစ်ကိုယ်တည်း ဖြစ်စေခြင်းငှာ ပြင်ဆင်၍၊ တစ်လုံးတစ်ဝတည်းဖြစ်ပြီးသော ထိုလူနှစ်စုတို့ကို လက်ဝါးကပ်တိုင်တော်အားဖြင့် ရန်ကိုသတ်ဖြတ်လျက်၊ ဘုရားသခင်နှင့် မိတ်သဟာယဖွဲ့စေမည်အကြောင်းတည်း’’ (ဧဖက်၊ ၂း၁၆ ကို ကောလောသဲ၊ ၁း၁၉-၂၂ နှင့် နှိုင်းယှဉ်ဖတ်ပါ)။

ပြန်၍သင့်မြတ်စေသောအကြောင်းသည် မည်သို့တူသနည်း။ မည်သို့ စိတ်ထဲခံစားရသနည်း။ နှစ်ပေါင်းများစွာသဘောထားခြင်းမညီ၍ ဝေးနေခဲ့ရ သောအမေနှင့်သမီး ပြန်လည်သင့်မြတ်သွားခြင်း၏ စိတ်ခံစားချက်မျိုးကို ခံစားကြည့်ပါ။ သူတို့နှစ်ဦး၏ပြန်လည်သင့်မြတ်ခြင်းအတွက် ခွင့်လွှတ်နိုင် သည့်သဘော၊ ကရုဏာထားသည့်သဘောများကို စဉ်းစားကြည့်ပါ။ ပြန်လည်သင့်မြတ်ခြင်းသည် ထိုကဲ့သို့ပင်ဖြစ်သည်။ ပြန်လည်သင့်မြတ် ခြင်းသဘောသည် အသင်းသားတစ်ဦးမှ ခံစားခဲ့ရသောနာကျင်မှုအတွက်၊ ထိုခံစားချက်ကိုဘေးဖယ်ပြီး အခြားအသင်းသားများကို မောင်အရင်း၊ နှမ အရင်း၊ အစ်ကိုအစ်မအရင်းကဲ့သို့ မှတ်ယူသဘောပိုက်ပြန်၍ ဆက်ဆံလာခြင်း မျိုးဖြစ်သည်။ ဖြစ်ခဲ့သမျှအားလုံးကို သင်ပုန်းချေနိုင်သောသူဖြစ်သည်။ ပြန်လည် သင့်မြတ်ခြင်းသည် ရုပ်ဝတ္ထုနှင့်သတ်မှတ်ပြီး အစွဲပြုသောစကားမျိုးမဟုတ်ပါ။ ပင်ကိုတစ်ဦးချင်းစီ၏စိတ်၌ ကွဲပြဲခဲ့သောပေါင်းစည်းခြင်းကို ပြန်၍တည်ဆောက် သင့်မြတ်ခြင်းပင်ဖြစ်သည်။ ရှင်ပေါလုသည် ခရစ်တော်၏တန်ခိုးအာနုဘော် တော်ပြည့်ဝစုံလင်သော ကပ်တိုင်တော်ထက်မှ ပြန်လည်သင့်မြတ်စေသော စွမ်းအားကိုရည်ညွှန်းလျက်၊ နှစ်စုနှစ်ဖွဲ့ကြားမှ အကွဲအပြဲများ၊ လူတို့တစ်ဦးနှင့် တစ်ဦး ပြန်လည်သင့်မြတ်ခြင်းအကြောင်းကို သင်ကြားဩဝါဒပေးခဲ့သည်။ ကျွန်ုပ်တို့၏အသက်တာကို ပြန်လည်ထိန်းကျောင်းပြီး အတားအဆီးမှန်သမျှကို ဖြို၊ ရန်ဟူသမျှကိုငြိမ်းစေ၍ တစ်ဘက်နှင့်တစ်ဘက်၊ တစ်ဦးနှင့်တစ်ဦးကို နားလည်မှုဖြင့် ပြန်လည်သင့်မြတ်သွားခြင်းဖြစ်သည်။

`သင်နှင့်ဝေးကွာသွားခဲ့သူတစ်ဦးကို မည်သည့်နည်းဖြင့် ပြန်၍သင့်မြတ် စေနိုင်မည်နည်း။ သင်မည်သို့ဆက်လက်လုပ်ဆောင်သွားမည်နည်း။`