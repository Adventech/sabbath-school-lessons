---
title:  ခရစ်တော်၌သာ၍နီးစေသည်
date:   23/07/2023
---

`ဧဖက်၊ ၂း၁-၃ ကိုနှိုင်းယှဉ်ဖတ်၍ အစောပိုင်းရှင်ပေါလုရှင်းပြသော တစ်ပါးအမျိုးသားတို့၏အတိတ်ဖြစ်စဉ်ကို လေ့လာပါ။ ဧဖက်၊ ၂း၁၁၊ ၁၂ ကိုလည်းယှဉ်တွဲဖတ်ပါ။ အတိတ်မှဖြစ်ရပ်များကို ရှင်ပေါလုအနေဖြင့် မည်သို့ ရှင်းလင်းစွာဖော်ပြထားသနည်း။`

တစ်ချိန်၌ တစ်ပါးအမျိုးသားဖြစ်ခဲ့သောသူသည် ယခုတွင် ခရစ်တော် ၌ ယုံကြည်သူဖြစ်လာပြီး၊ ကိုယ်တော်၏ခန္ဓာကိုယ်အစိတ်အပိုင်းအဖြစ် အသင်းတော်သို့ဝင်ရောက်လာသည်။ တစ်ချိန်၌ ဣသရေလလူများတို့နှင့် သီးခြားခွဲခြားခံရ၍ ဘုရားရှင်မှ ကယ်တင်ခြင်းကို ပေးသနားတော်မူခြင်းမရှိခဲ့။ ရှင်ပေါလုမှ စီရင်ချက်ချခြင်းသည် အလွန်အရေးပါ၍ သူတို့ပြန်၍ ‘‘အောက်မေ့ သတိရရန်’’ ဖြစ်သည် (ဧဖက်၊ ၂း၁၁)။ အတိတ်ကိစ္စဖြစ်သည်။ ဘိသိက် ပေးခြင်းခံရသူ၊ ဣသရေလတို့၏မေရှိယအရှင်ကို ‘‘မသိမရှိ’’ ခဲ့ကြရပါ။ သူတို့သည် အခြားသူများနည်းတူ အခွင့်အရေးမသိခဲ့၍ ဣသရေလတို့၏ ကောင်းစားခြင်းကိုမခံစားခဲ့ရပါ။ ထိုသူတို့သည် ကတိတော်ပဋိတရားနှင့် စိမ်းနေရသော အာဂန္တုသက်သက်ဖြစ်ခဲ့ကြရသည်။ ကယ်တင်ခြင်း၏ကတိတော် အတိုင်း ဘုရားရှင်သည် ကယ်တင်ခြင်းလုပ်ငန်းစဉ်ကို ချပေးခဲ့သည်။ ဣသရေလ နှင့် မိတ်သဟာယဖွဲ့ရ၍ ကယ်တင်ခြင်းလမ်းကို မြင်တွေ့လိုက်ရသည်။   တစ်ချိန်၌ ဘုရားမရှိသောကမ္ဘာ၊ မျှော်လင့်ချက်မရှိသောအသက်တာဖြင့် နေထိုင်ခဲ့ကြသည် (ဧဖက်၊ ၂း၁၂)။

သူတို့၏အတိတ်သမိုင်းအကြောင်းကိုချန်ရစ်ကာ ဣသရေလနှင့် တစ်ပါးအမျိုးသားများလက်တွဲရသောအခွင့် ပိုင်ဆိုင်လာရသည်။ ရှင်ပေါလုသည်  တစ်ပါးအမျိုးသားများနှင့် ဂျူးလူမျိုးများမလိုတမာမုန်းတီးနေကြသောကိစ္စ၊ ဂျူးလူမျိုးများ၊ တစ်ပါးအမျိုးသားများကို အမည်ပေးခေါ်ဆိုခြင်းအကြောင်း များကို ရေးသားထားသည်။ ဂျူးလူများက တစ်ပါးအမျိုးသားများအား ‘‘အရေဖျားလှီးခြင်းမခံရသူ’’ ဘုရားရှင်ပဋိညာဉ်နှင့် မပတ်သက်သူဟု သဘောထားခဲ့ကြသည်။ တစ်ပါးအမျိုးသားများကလည်း ဂျူးလူမျိုးကို ‘‘အရေဖျားလှီးခံရသူ’’ ဟု ပြစ်တင်ကြသည် (ဧဖက်၊ ၂း၁၁)။

ဧဖက်၊ ၂း၁၃ တွင် ရှင်ပေါလုသည် မည်သို့ပင်မတူညီသော မလို တမာအကြောင်းများရှိစေကာမူ ‘‘သင်တို့သည် အထက်ကဝေးလျက်ရှိသော် လည်း၊ ယခုမှာ ယေရှုခရစ်၌ဖြစ်၍၊ အသွေးတော်အားဖြင့် အနီးသို့ရောက် ကြပြီ’’ (ဧဖက်၊ ၂း၁၃)။

ရှင်ပေါလုသည် အထက်က ‘‘ဝေးလျက်ရှိသည်’’ ဟု တစ်ပါး အမျိုးသားများအား ရည်ညွှန်းရေးသားသောစကားသည် (ဟေရှာယ၊ ၅ရး၁၉) ကို ပြန်၍ရေးသားခြင်းပင်ဖြစ်သည်။ ‘‘ဝေးသောသူ၌လည်းကောင်း၊ နီးသောသူ ၌လည်းကောင်း ငြိမ်သက်ခြင်းဖြစ်စေ၊ ငြိမ်သက်ခြင်းဖြစ်စေ၊ သူ၏အနာကို ငါပျောက်စေမည်ဟု မိန့်တော်မူ၏’’ (ဧဖက်၊ ၂း၁၇၊ ၁၈ နှင့် နှိုင်းယှဉ်ဖတ်ပါ)။ ခရစ်နှင့်ကပ်တိုင်တော်ကြောင့်သာလျှင် တစ်ပါးအမျိုးသားယုံကြည်သူအပေါင်း တို့သည် ဝေးကွာနေလျက်ရှိသော ဘုရားရှင်ထံတော်သို့ ဆွဲယူခြင်းခံကြရသည်။ မျှော်လင့်မထားသော ဂျူးလူမျိုးများနှင့် မောင်နှမအရင်းဖြစ်လာကြရသည်။ အလွန်တရာအားပါသော သတင်းကောင်းတစ်ရပ်ကို ရှင်ပေါလုရှင်းပြပေးခဲ့သည်။ ခရစ်တော်၏ကပ်တိုင်တော်သည် တစ်ပါးအမျိုးသားနှင့် ဂျူးလူမျိုးတို့၏စပ်ကြားရှိ အတားအဆီးအားလုံးကို ဖြိုချပစ်သည်။ တစ်သွေးတစ်သားတည်း၊ တပေါင်း တစည်းတည်းဖြစ်သွားသည်။ ယင်းသတင်းကောင်း ကျွန်ုပ်တို့ကိုယ်ပိုင်ဘဝနှင့် အသင်းတော်ရှိကွဲပြားခြားနားခြင်း အရာအလုံးစုံကို ကပ်တိုင်တော်သည် ချိုးဖျက်ခြေမွှစေနိုင်သောတန်ခိုးတော်နှင့် အစားထိုးလိုက်ပြီ။

`ယေရှုရှင်သည် ကျွန်ုပ်တို့အားလုံးကို မည်သည့်အခြေအနေမှ ကယ်တင် ပေးခဲ့သနည်း။ အဘယ်ကြောင့် ကျွန်ုပ်တို့ပြန်လည်စဉ်းစားရမည်နည်း။ သင့်ကို စတင်တွေ့ရှိခဲ့သောအခြေအနေနှင့် ယခုလက်ရှိအခြေအနေ မည်သို့ခြားနား သနည်း။`