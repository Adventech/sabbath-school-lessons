---
title:  အသင်းတော်ဘုရားကျောင်း၊ သန့်ရှင်းသောဗိမာန်တော်
date:   27/07/2023
---

`ဧဖက်၊ ၂း၁၁-၂၂ တွင် ရှင်ပေါလုသည် ဂျူးလူမျိုးနှင့်တစ်ပါး အမျိုးသားတို့ စည်းလုံးခြင်းရရှိသောအသင်းတော်၏ပုံရိပ်ကို မည်သို့ဖော်ပြ ပေးသနည်း။`

ဧဖက်ဩဝါဒစာအခန်းကြီး ၂ ကို ပြန်၍သုံးသပ်ရာတွင် အခန်းငယ် ၁-၁ဝ သည် ကျွန်ုပ်တို့သည် ယေရှုရှင်၌ မြဲမြံခြင်းရှိသည်အကြောင်းနှင့် အခန်းငယ် ၁၁-၂၂ သည် ကျွန်ုပ်တို့လူလူချင်း စည်းလုံးခြင်းကိုပေးစွမ်းသော အသင်းတော်အကြောင်းဖော်ပြထားသည်။ ယေရှုရှင်၏အသေခံတော်မူခြင်း ကြောင့် ကျွန်ုပ်တို့သည် ဘုရားရှင်နှင့်ပြန်၍ဆက်သွယ်ရခြင်း (ဧဖက်၊ ၂း၁-၁ဝ) နှင့် လူလူချင်းတစ်ပြေးညီ တန်းတူရည်တူအခွင့်အရေးရရှိခြင်းကို ဖြစ်စေပါသည် (ဧဖက်၊ ၂း၁၁-၂၂)။ ကပ်တိုင်တော်ဖြင့် ယေရှုရှင်သည် ယုဒလူနှင့်ခွဲခြားခံရသော တစ်ပါးအမျိုးသားယုံကြည်လာသူများကို စည်းလုံး သွားစေသည်။ အလွဲယူသောပညတ်၏သွန်သင်မှုမှလည်း ဝေးကွာစေသည် အကြောင်းများကို ရင်ကြားစေ့ပေးနိုင်သည် (ဧဖက်၊ ၂း၁၁-၁၈)။ အခြား အချို့သောကိစ္စများကိုလည်း ယေရှုရှင်တည်ဆောက်ပေးနိုင်ခဲ့သည်။ အံ့ဩ ဖွယ်ကောင်းလှသော ဗိမာန်တော်အသစ်ကို ယုံကြည်သူအားလုံးအတွက် တည်ဆောက်ပေးနိုင်သည်။ လွန်ခဲ့သောအတိတ်အချိန်၌ တစ်ပါးအမျိုးသား များသည် သန့်ရှင်းရာနေရာဟု သတ်မှတ်ထားသောဗိမာန်တော်အတွင်း ဝင်ရောက်ဝတ်ပြုရသောအခွင့် မရရှိခဲ့ပါ။ ယခုတွင် ယုဒလူများတို့နှင့် တန်းတူဝင်ရောက်ကိုးကွယ်ခွင့်ရရှိသွားပြီ။ ကျွန်ုပ်တို့အားလုံးသည် ဘုရား သခင်၏ဗိမာန်တော်အစိတ်အပိုင်းများဖြစ်လာကြပြီ။ ‘‘သခင်ဘုရားအဖို့အလိုငှာ သန့်ရှင်းသောဗိမာန်တော်ဖြစ်၏’’ (ဧဖက်၊ ၂း၁၉-၂၂)။ ယေရှုရှင်နှင့် စည်းလုံးခွင့်ရရှိသည်သာမက ကျွန်ုပ်တို့၏ညီအစ်ကိုမောင်နှမများအားလုံး ဖြစ်လာရခြင်းအကြောင်းမှာ ခရစ်တော်ကြောင့်ဖြစ်သည်။

`ဧဖက်၊ ၂း၁၉-၂၂ တွင် ရှင်ပေါလုမှအသင်းတော်ကို ရုပ်လုံးဖော်ပြ ခြင်း၌ မည်သို့ညွှန်းဆိုသည်ကို ဖော်ပြပါကျမ်းချက်များနှင့် နှိုင်းယှဉ်ဖတ်ရှု နိုင်ပါသလား (၁ကော၊ ၃း၉-၁၇။ ၂ကော၊ ၆း၁၄ - ရး၁။ ၁ပေ၊ ၂း၄-၈)။`

ရှင်ပေါလုသည် အသင်းတော်ကို ရုပ်လုံးပေါ်စေရန် ဗိမာန်တော် ထဲ၌ တစ်ပါးအမျိုးသားများလည်း ဝင်ရောက်ဝတ်ပြုခွင့်အပြည့်အဝရှိကြောင်းကို  ပြောကြားထားသည်။ တစ်ချိန်၌ ဣသရေလတို့သတ်မှတ်သောစည်း အကာ အရံအားဖြင့် ဝတ်ပြုရန်ကို ဗိမာန်တော်အတွင်း ကန့်သတ်ခံခဲ့ရသည်။ အဝင် မခံခဲ့ရပါ။ ယခုတွင် ဝင်ရောက်ဝတ်ပြုခွင့်ရရှိရုံသာမက (ဧဖက်၊ ၂း၁၈) ဗိမာန်တော်၏အစိတ်အပိုင်းပင် ဖြစ်လာခွင့်ရရှိသွားသည်။ ‘‘ဘုရားသခင်သည် ဝိညာဉ်တော်အားဖြင့် ကိန်းဝပ်တော်မူခြင်းအလိုငှာ’’ (ဧဖက်၊ ၂း၂၂) အသစ် သောဗိမာန်တော်ကို ပုံစံချမှတ်သည်။

ဓမ္မသစ်ကျမ်းရေးသားသူတို့သည် ဗိမာန်တော်အသင်းတော်၏ သန့်ရှင်း ရာနေရာဟု အာရုံပေါ်လွင်စေသည်။ ဘုရားရှင်ကိုယ်တော်တိုင် အသင်းတော် ကိုတည်ထောင်၍ တိုးတက်ခြင်းဖြစ်စေသည်။ အသင်းတော်အားဖြင့် ယုံကြည်သူ အားလုံးကို စည်းလုံးခြင်းရှိစေသည်။ ဘာသာစကား၊ စကားဆက်အားဖြင့် ဆိုရလျှင် (ဧဖက်၊ ၂း၂၁) ‘‘ဗိမာန်တော်ကြီးထွားတိုးတက်’’ သောနေရာ၌ အဆောက်အဦသည် ပေါ်လွင်ထင်ရှားသည် (ဧဖက်၊ ၂း၂၂ သင်ကိုယ်တိုင် သည်လည်း အသင်းတော်နှင့်အတူတကွ ပါဝင်တည်ဆောက်ခြင်းခံရသည်)။ အသင်းတော်သည် ‘‘အသက်ရှင်တော်မူသော ဘုရားရှင်ကိန်းဝပ်သောဗိမာန်တော်’’ ရှိကြောင်းကို သိသာစေနိုင်ပါသည် (၂ကော၊ ၆း၁၆)။