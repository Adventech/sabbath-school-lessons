---
title:  တစ်ပြေးညီအပြစ်ဖြေခြင်း - ကပ်တိုင်နှင့်အသင်းတော်
date:   22/07/2023
---

### ဖတ်ရန်ကျမ်းချက်များ။
ဧဖက်၊ ၂း၁၁-၂၂။ ရောမ၊ ၃း၃၁။ ရောမ၊ ရး၁၂။ ဟေရှာယ၊ ၅၂း၇။ ဟေရှာယ၊ ၅ရး၁၉။ ယောဟန်၊ ၁၄း၂၇။ ၁ကော၊ ၃း၉-၁၇။

> <p>အလွတ်ကျမ်းချက်</p>
> ‘‘သင်တို့သည် အထက်ကဝေးလျက်ရှိသော်လည်း၊ ယခုမှာ ယေရှုခရစ်၌ဖြစ်၍ အသွေးတော်အားဖြင့် အနီးသို့ရောက်ကြပြီ။ အဘယ်သို့နည်းဟူမူကား၊ ထိုသခင်သည် ငါတို့၏ရန်ငြိမ်းခြင်း အကြောင်းဖြစ်တော်မူ၏’’ (ဧဖက်၊ ၂း၁၃၊ ၁၄)။

သင်သည် တစ်ပါးအမျိုးသားဟေလသလူမျိုးတစ်ဦးဖြစ်၍ ဂျူးလူမျိုး များကိုးကွယ်သော ထာဝရဘုရား၏ကောင်းမြတ်ခြင်းကို လေ့လာသိရှိခွင့်ရ သည်။ သို့ဖြစ်၍ သင်ကိုးကွယ်ယုံကြည်ခဲ့သောနတ်ဘုရားများကိုစွန့်၍ စစ်မှန် သောထာဝရဘုရားကိုကိုးစားရန် ဆုံးဖြတ်လိုက်သည်။ သင်သည်မဆိုင်းမတွပင် ယေရုရှလင်မြို့ရှိ ဗိမာန်တော်ပရဝဏ်၏လှပသောစကြင်္ံပေါ် ချက်ချင်းသွား ရောက်ချိန်မှာ ဗိမာန်တော်အတွင်း ဆုတောင်းချီးမွမ်းသံများပြန့်လွင့်လာ၍ သင်ကိုယ်တိုင်ချီးမွမ်းကိုးကွယ်လိုစိတ် တဖွားဖွားပေါ်လာတော့သည်။ သင်မြင်တွေ့ လိုက်ရသောအရာတစ်ခုမှာ အမြင့်လေးပေရှိသောကျောက်တိုင်တစ်တိုင်၏ လေးဖက်မျက်နှာတို့၌ လက်တင်ဘာသာနှင့်ဟေလသဘာသာဖြင့် ကမ္ဋည်း ရေးထိုးထားသောစာကို မြင်တွေ့လိုက်မိသည်။ ရေးထားသည့်အကြောင်းအရာမှာ ‘‘မည်သည့်တိုင်းတစ်ပါးသားမျှ ဗိမာန်တော်၏သတ်မှတ်ထားသော အကာ အရံအတွင်းသို့မဝင်ရ၊ တားမြစ်ချက်ကိုမလိုက်နာဘဲ အတွင်းသို့ဝင်ရောက်လာ သူတစ်ဦးတစ်ယောက်အားဖမ်းမိလျှင် အသေသတ်ခြင်းအပြစ်ကို ခံယူရလိမ့် မည်။ ထိုစဉ်မှာပင် သင်သည် စည်းခြားခံထားရကြောင်းကို ခံစားသွားရသည်။ 

ဧဖက်၊ ၂း၁၁-၂၂ ၌ ရှင်ပေါလုသည် ခရစ်တော်၏ကပ်တိုင်တော် ကို အများနှင့်မတူသောသီးခြားအမြင်ဖြင့် မြင်တွေ့ခဲ့သည်။ ထိုကပ်တိုင်တော် သည် အကာအရံအတားအဆီးမှန်သမျှကို ချိုးဖျက်ပစ်လိုက်ပြီဖြစ်ကြောင်း သဘောပေါက်သွားသည်။ ကပ်တိုင်တော်သည် လူနှင့်ဘုရားရှင်ကို ပြန်၍ သင့်မြတ်စေသည်။ လူသားတိုင်းအား တစ်ပြေးညီအပြစ်ဖြေလွှတ်ခြင်းအခွင့်ကို ရရှိစေပါသည်။ ကပ်တိုင်တော်သည် ယုဒလူနှင့်တစ်ပါးအမျိုးသားတို့အား ရန်ဘက်အဖြစ်မှ ရန်ငြိမ်းစေခဲ့သည်။ အားလုံးကို ‘‘အသစ်သောလူမျိုး’’ (ဧဖက်၊ ၂း၁၅) အဖြစ် လုပ်ဆောင်ပေးသည်။ အတူတကွ အသစ်သောဗိမာန်တော် တစ်ဆောင်ဖြစ်လာသည်။ ‘‘ဘုရားသခင်သည် ဝိညာဉ်တော်အားဖြင့် ကိန်းဝပ် တော်မူခြင်းအလိုငှာ’’ (ဧဖက်၊ ၂း၂၂)။

ယနေ့ထိုအမှန်တရားသည် ကျွန်ုပ်တို့အတွက် မည်သို့အဓိပ္ဋာယ်ရှိ သနည်း။