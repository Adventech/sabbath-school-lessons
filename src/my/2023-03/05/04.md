---
title:  ပိုင်းခြားခွဲထားသောနံရံကိုဖြိုပစ်ခြင်း
date:   25/07/2023
---

`ရှင်ပေါလုပြောသော ခရစ်တော်လုပ်ဆောင်ပေးချက်အကြောင်းသည် မည်သို့ဖြစ်သနည်း။ ‘‘ဝိနည်းအထုံးအဖွဲ့နှင့်စပ်ဆိုင်သော ပညတ်တရား’’ ဆိုသည်မှာ မည်သည်ကိုဆိုလိုပါသနည်း။ အဘယ်ကြောင့် ကိုယ်တော်ပြုတော် မူပါသနည်း (ဧဖက်၊ ၂း၁၄၊ ၁၅)။`

ရှင်ပေါလုသည် ဟေရုဒ်မင်းကြီးအချိန် ဗိမာန်တော်ကို ဣသရေလ လူမျိုးတို့သတ်မှတ်ကာရံထားသော အုတ်တံတိုင်းအကာအရံများကို ဆိုလို ခြင်းဖြစ်မည်။ မလိုက်နာသူ အကာအရံအတွင်းဝင်ရောက်သူများကို သေဒဏ် အထိသတ်မှတ်ထားသည်။ ရှင်ပေါလုအနေဖြင့် ထိုတံတိုင်းအုတ်အကာအရံ သည် ပြိုကျပြီး တစ်ပါးအမျိုးသားများ လွတ်လပ်စွာဝင်ရောက်ဝတ်ပြုကိုးကွယ် ခွင့်ရရှိသွားကြောင်း ထာဝရဘုရားနှင့် နီးကပ်စွာနေနိုင်သော ခံစားချက်မျိုး ရရှိသွားကြောင်းကိုဆိုလိုသည် (ဧဖက်၊ ၂း၁၈)။ ထိုအတားအဆီးအကာအရံမျိုး၊ မည်သည့်တံတိုင်းကိုမဆို ခရစ်တော်၏ကပ်တိုင်တော်က ဖယ်ရှားပစ်ကြောင်း အသိပေးလိုက်သည်။ ကျွန်ုပ်တို့သိရှိရပြီးသည်အတိုင်း ထိုလူနှစ်စု၊ ဂျူးနှင့် တစ်ပါးအမျိုးသားတို့သည် တစ်လုံးတစ်ဝတည်းဖြစ်သွားကြပြီဖြစ်သည်။

အချို့သောသူ၊ ကျမ်းစာကိုနားမလည်သူတို့သည် ဧဖက်၊ ၂း၁၄၊ ၁၅ ကို သင်ကြားပို့ချကြရာ၌၊ ပညတ်တော် (၁ဝ) ပါးသည် မလိုတော့၊ ဥပုသ်နေ့ပညတ်ချက် (စတုတ္ထုမြောက်) သည် မလိုတော့၊ ခရစ်တော်ကပ်တိုင် အားဖြင့် ပျက်စီးပြီးဆုံးသွားပြီဟု အမြီးအမှောက်မတည့် တလွဲတချော် လိုက်လံသင်ကြားနေကြသည်။ အဘယ်သို့ပင်ဆိုစေကာမူ ရှင်ပေါလုသည် ဧဖက်ဩဝါဒစာကိုရေးသားထားရာ၌ ပညတ်တော် (၁ဝ) ပါးကို အလွန် အလေးထားပြီး ခရစ်ယာန်အပေါင်းတို့ စည်းကမ်းတကျနေထိုင်နိုင်ရန် ပညတ်တော် (၁ဝ) ပါးကို ဆက်လက်ကျင့်ဆောင်ရမည်အကြောင်း အထူး သတိပေးထား၏။ ပဉ္စမပညတ်ချက်ကို ဧဖက်၊ ၆း၂၊ ၃ နှင့် အခြားပညတ်ချက် ဖြစ်သော သတ္တမပညတ်ချက်ကို ဧဖက်၊ ၅း၃-၁၄၊ ၂၁-၃၃)၊ အဌမပညတ် ချက်ကို (ဧဖက်၊ ၄း၂၈)၊ နဝမပညတ်ချက်ကို (ဧဖက်၊ ၄း၂၅)၊ ဆယ်ပါးမြောက် ဒသမပညတ်ချက်ကို (ဧဖက်၊ ၅း၅) တို့တွင် အထူးပြန်၍သတိပေးနှိုးဆော် ထားသည်။ ယင်းပြန်လည်သတိပေးနှိုးဆော်ချက်အားလုံးသည် အစောပိုင်း ရှင်ပေါလုရေးသားထားသောပညတ်တော်ကို အလေးထားသည့်သဘောနှင့်သာ တူညီနေပါသည် (ရောမ၊ ၃း၃၁။ ရောမ၊ ရး၁၂)။ ရှင်ပေါလုသည် ပညတ် တော်ကို အလွဲသုံးနေခြင်းအကြောင်းကို ဖော်ပြသည်။ ပညတ်တော်ကို ချီးမြှင့် ဂုဏ်ပြုခြင်းနှင့် ပညတ်တော်သည် ဆက်လက်တည်နေခြင်းအကြောင်းကိုလည်း      သတိပေးသည်။ သို့ဖြစ်၍ ထိုကျမ်းချက်အထောက်အထားကိုယူ၍ ပညတ် တော် (၁ဝ) ပါးသည် ကပ်တိုင်နှင့်အတူ ပြီးဆုံးသွားပြီဆို၏။ သူ၏သွန်သင်ခြင်း နှင့် အခြားကျမ်းချက်များမှ ပညတ်တော်သည် တည်ဆဲနှင့်သမ္မာကျမ်းစာမှ အမြဲထာဝရတည်ကြောင်းကို အသေအချာရေးသားထားသောကြောင့် ပညတ်တော် သည် ကပ်တိုင်နှင့်အတူပြီးဆုံးပြီဟု အနက်ပြန်မှတ်ယူခြင်းသည် ရှင်ပေါလု ရေးသားသောသဘောကို နားမလည်သဘောမပေါက်ခြင်းပင်ဖြစ်၏။

ဂျူးလူမျိုးနှင့် တစ်ပါးအမျိုးသားကို ပညတ်တော်ဖြင့် ချိန်ဆတွက်ချက် ၍ တန်ဖိုးဖြတ်ခြင်း၊ အထူးသဖြင့် ဘုရားရှင်ကို အမှန်တကယ်ယုံကြည် ကိုးစား၍ တိုးဝင်ချဉ်းကပ်လာသော တစ်ပါးအမျိုးသားများအတွက် ရှင်ပေါလု ၏အရေးအသားများကို မှားယွင်းအဓိပ္ဋာယ်ဖွင့်၍ ပညတ်တော်ကိုဖယ်ချင်လျှင် ရွံရှာဖွယ်လုပ်ရပ်ဖြစ်သည်။ ဧဖက်၊ ၂း၁၄၊ ၁၅ မှ ဖော်ပြသော ပညတ်ချက် သည် ဝိနည်းထုံးဖွဲ့သဘောအရ ဂျူးလူမျိုးနှင့်တစ်ပါးအမျိုးသားများကို ခွဲခြား ထားခြင်းသာဖြစ်သည်။ ရှင်ပေါလုမှ ‘‘ဝိနည်းအထုံးအဖွဲ့နှင့်စပ်ဆိုင်သော ပညတ်တရား’’ ကို ကိုယ်စားပြုသည်၊ ဆိုလိုသည်။ ဓမ္မဟောင်းခေတ်ကျင့် သုံးသောဝိနည်းပညတ်ကို ဆိုခြင်းဖြစ်သည်။ ထိုဝိနည်းအထုံးအဖွဲ့ကို ဖယ်ရှား ခြင်းသည် အငြင်းပွားခြင်း၊ တလွဲအသုံးပြုခြင်းများကိုသုံး၍ ဂျူးနှင့်တစ်ပါး အမျိုးသားတို့အား ဝေးကွာခြင်းမှ ပေါင်းစည်းပေးစေသည်။

`မြော်လင့်ခြင်းအသင်းတော်နှင့် အခြားခရစ်ယာန်အကြား ရင်ဆိုင် ကျော်လွှားရန် မည်သည့်အတားအဆီးရှိနေသနည်း။ ခရစ်တော်ယေရှုကို ချစ်နေကြသူချင်းအတူတူ ထိုအကာအရံအတားအဆီးကို အဘယ်သို့ကျော်လွှား ကြမည်နည်း။`