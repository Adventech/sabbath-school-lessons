---
title:  ဆက်လက်လေ့လာရန်။
date:   28/07/2023
---

ဆွေးနွေးရန်မေးခွန်းများကို သေချာစွာဆွေးနွေးနိုင်ရန် နိဒါန်းပျိုးပေး သော အောက်ပါအကြောင်းအရာကို အသေအချာဖတ်ပါ။

ရှင်ပေါလုရေးသားသော ဧဖက်ဩဝါဒစာ၊ ၂း၁၁-၂၂ ပါအကြောင်း အရာတွင် ကပ်တိုင်တော်မှသိမ်းကျုံးသွားသော လူသားတို့၏ဆက်နွှယ်ပတ်သတ် ပုံကို မည်သို့ရှင်းပြထားသနည်း။ သူသည် ဂျူးနှင့်တစ်ပါးအမျိုးသားတို့၏ ပေါင်းစည်းသွားခြင်းမှ အသင်းတော်သို့ ယုံကြည်ဝင်ရောက်လာခြင်းဖြစ်သည်ဟု ရှင်းပြထားသည်။ ဘုရားသခင်၏ အိမ်တော်မိသားစုများအဖြစ် ရပ်တည်နိုင်ခွင့် ရှိပြီး အချင်းချင်းဖေးမရသောသဘောကို နားလည်ကြသည် (ဧဖက်၊ ၂း၁၉)။ ဩဝါဒစာ၏အချုပ်ကို ခြုံငုံသောအခါ ရှင်ပေါလုသည် ကျယ်ပြန့်သော   အမြင်ကို ပြသထားသည်။ သူ၏အဓိကဆိုလိုရင်းမှာ ဘုရားရှင်သည် ကြီးမြတ် တော်မူကြောင်း ဘုရားရှင်သည် ခရစ်တော်အားဖြင့် အရာခပ်သိမ်းကို ပေါင်းစည်း စေသောအကြံအစည်တော်သည်သာ အဓိကဖြစ်ကြောင်း (ဧဖက်၊ ၁း၉၊ ၁ဝ) ယင်းနောက် ‘‘ကောင်းကင်မိသားစုနှင့်မြေကြီးပေါ်ရှိမိသားစု’’ တိုင်းအတွက် ပေါင်းစည်းခြင်းရှိစေရန်ဖြစ်သည် (ဧဖက်၊ ၃း၁၅)။

အရေးကြီးသောအရာမှာ အသင်းတော်အတွင်း အသင်းသူအသင်းသား များပေါင်းစည်းခြင်းသည် ဧဖက်၊ ၂း၁၁-၂၂ ၏ အဓိကအကြောင်းဖြစ်သည်။ သာ၍ကျယ်ပြန့်သောရည်ရွယ်ချက်ကို ရှင်ပေါလုသည် (ဧဖက်၊ ၃း၁ဝ) ၌  ရှင်ပေါလုထည့်သွင်းထားသည်။ ကောင်းကင်အရပ်၌ အထွတ်အမြတ်အာဏာ စက်တို့သည် ဘုရားသခင်၏ ထူးဆန်းသောပညတ်တော်ကို ယေရှုခရစ်တော် အားဖြင့် ယခုသိကြရမည်အကြောင်းတည်း။ ဂျူးလူမျိုးနှင့်တစ်ပါးအမျိုးသား တို့တွဲလျက် ဝတ်ပြုနိုင်သောဗိမာန်တော်ကို ဖန်တီးနိုင်ခြင်းသည် ယေရှုခရစ်တော် ကြောင့်ဖြစ်သည် (ဧဖက်၊ ၃း၁ဝ၊ ၁၁)။ ကပ်တိုင်ပေါ်၌ ယေရှုရှင်အောင်မြင် တော်မူခြင်းဖြင့် ယုံကြည်သူအားလုံးအတွက် ဘုရားရှင်သည် ခရစ်တော် အားဖြင့် အရာခပ်သိမ်းကို စည်းလုံးစေမည်အကြောင်း သိသာထင်ရှားစေသည်။ စကြဝဠာတစ်ခွင်စည်းလုံးခြင်းရရှိစေရန် ခရစ်တော်သည် ဘုရားရှင်၏အကြံ အစည်တော်ကို ပြည့်စုံစေခဲ့သည်။ ထိုကြောင့် ဧဖက်၊ ၂း၁၁-၂၂ သည် ဧဖက်ဩဝါဒစာတစ်ကျမ်းလုံးကို ထင်ရှားစေသည်။ ယနေ့သမ္မာကျမ်း၏ ဖော်ပြပါအကြောင်း၏ အရေးကြီးသောအချက်မှာ လူသားမျိုးနွယ်စုကြား ဆက်ဆံရေးအတွက်ပင်ဖြစ်သည်။