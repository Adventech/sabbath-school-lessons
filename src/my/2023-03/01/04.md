---
title:  ဧဖက်မြို့သားတို့အတွက်ရေးသောစာကိုကြားရခြင်း
date:   27/06/2023
---

ရှင်ပေါလုသည် ဧဖက်ဩဝါဒစာကို ဧဖက်မြို့ကြီး၌နေထိုင်သူယုံကြည်သူ တို့၏အိမ်ထောင်အတွင်း ကျယ်လောင်စွာဖတ်ကြားရန်အတွက်ဖြစ်သည်။ ဧဖက် ၌ ရှင်ပေါလုနေထိုင်ပြီးထွက်သွားသည့်နောက် ဧဖက်အသင်းတော်သည် ကြီးထွားလာခဲ့သည်။ ဘုရားကျောင်းကဲ့သို့ အသုံးပြုသောအိမ်များလည်း များလားသည်။ ရှေးဦးယုံကြည်သူတို့သည် ‘‘တုခိတ်’’ (Tychicus)  ကဲ့သို့ ပုဂ္ဂိုလ်မျိုးကို ပိုင်ဆိုင်ရသောကြောင့် အထူးအခွင့်အရေးပင်ဖြစ်သည်။ တုခိတ်လို ပုဂ္ဂိုလ်မျိုးရှိရန် အလွန်အရေးကြီးသည်။ တမန်တော်ရှင်ပေါလု၏ကိုယ်စားလှယ် တော်အဖြစ် လုပ်ဆောင်ခဲ့သူဖြစ်သည်။ ဧဖက်မြို့သားတို့နှင့်အတူထလျက် ရှင်ပေါလုရေးပေးလိုက်သောစာကို ဖတ်ပြသူဖြစ်သည်။ ဩဝါဒစာ၌ ဖော်ပြ ထားသည့်အတိုင်း လူစုလူဝေးစုရုံးခြင်း၌၊ ဖခင်၊ မိခင်၊ သားသမီးများအားလုံး နှင့် အစေခံကျွန်များပါဝင်ကြသည် (ဧဖက်၊ ၅း၂၁-၆း၉)။ ထိုတစ်ချိန်တည်း မှာပင် အိမ်သားအပြင် အခြားသူလည်းပါဝင်လာသည်။ လုပ်ဖော်ကိုင်ဖက်များ ပါလာသည်။ လူလွတ်များဖြစ်၍ အိမ်ရှင်ကိုမှီခိုသူများဖြစ်သည်။ လုပ်ငန်းတူ လုပ်ကိုင်သူဖောက်သည်များလည်း ပါလာသည်။ သို့ဖြစ်၍ အိမ်သူအိမ်သား အပြင် အခြားသူများလည်း အတူတကွ ဝင်ရောက်ဝတ်ပြုခြင်းပြုလုပ်ကြသည်။

`အောက်ဖော်ပြသောဩဝါဒစာမှ အကြောင်းအရာကို လိုရင်းအချုပ် သဘောဖြင့် အစီအစဉ်တကျ စီစဉ်ထားပေးသည်။ အသံထွက်၍ ဖတ်ကြည့်ပါ။ (၁၅ မိနစ်ခန့်သာကြာမည်) ရေးထားသောစာမှ မည်သည့်အကြောင်းအရာသည် ပဲ့တင်ထပ်ပြောကြားထားသနည်း။`

၁။. နှုတ်ဆက်စကား (ဧဖက်၊ ၁း၁၊ ၂)။

၂။. နိဒါန်းပျိုးကောင်းချီးပေးခြင်း (ဧဖက်၊ ၁း၃-၁၄)။

၃။. ယုံကြည်သူများခရစ်တော်ကို မျက်ခြည်ပြုနိုင်သော ဉာဏ်ပညာရရှိစေရန် ဆုတောင်းပေးခြင်း (ဧဖက်၊ ၁း၁၅-၂၃)။

၄။. တစ်ချိန်၌ ဝိညာဉ်ရေးသေဆုံးခဲ့သော်လည်း ယခုတွင် ခရစ်တော်အားဖြင့် နိုးကြွလာပြီ (ဧဖက်၊ ၂း၁-၁ဝ)။

၅။. ခရစ်တော်ဖန်ဆင်းသောအသင်းတော်၌ ယုဒလူနှင့်တစ်ပါးအမျိုးသားများ ပေါင်းစည်းထားသည် (ဧဖက်၊ ၂း၁၁-၂၂)။

၆။. ရှင်ပေါလုသည် ခရစ်တော်အတွက် တစ်ပါးအမျိုးသားထံသွားရောက် ဟောပြောသူ (ဧဖက်၊ ၃း၁-၁၃)။

၇။. ယုံကြည်သူများ သခင်ခရစ်တော်၏မေတ္တာတော်ကို မြည်းစမ်းမိရန် ဆုတောင်းပေးခြင်း (ဧဖက်၊ ၃း၁၄-၂၁)။

၈။. ဝိညာဉ်တော်မှုတ်သွင်းထားသော စည်းလုံးသည့်အသင်းတော်ကို ဆွဲကိုင် ခြင်း (ဧဖက်၊ ၄း၁-၁၆)။

၉။. အသစ်တစ်ဖန်ရှင်ပြန်ခြင်းနှင့် စည်းလုံးခြင်းရှိရန် ပြုစုအားပေးသော အသက်တာ (ဧဖက်၊ ၄း၁၇-၃၂)။

၁ဝ။. ချစ်ခြင်း၊ အလင်းနှင့် ပညာသတိနှင့်လျှောက်လှမ်းခြင်း (ဧဖက်၊ ၅း၁-၂ဝ)။

၁၁။. ခရစ်တော်နှင့်သဏ္ဍာန်တူအသက်တာအတိုင်း ကျင့်ကြံခြင်းဖြင့် ခရစ်ယာန် အိမ်ထောင်၌ သက်သေခံခြင်း (ဧဖက်၊ ၅း၂၁-၆း၉)။

၁၂။. ညီညာစွာရပ်တည်လျက် - အသင်းတော်သည် ဘုရားရှင်၏စစ်တပ်ကြီး  သဖွယ် ဖြစ်စေရမည် (ဧဖက်၊ ၆း၁ဝ-၂ဝ)။

၁၃။. နောက်ဆုံးပိတ်နှုတ်ဆက်စကား (ဧဖက်၊ ၆း၂၁-၂၄)။

`ဖော်ပြပါစာ၌ မည်သည့်အဓိကအရာသည် ထင်ရှားသနည်း။ သင့်ကို မည်သို့ပြောနေသနည်း။ အထူးအချက်အလက် (သို့မဟုတ်) မည်သည့်အချက် အလက်များက သင်၏အိမ်ထောင်ကို သက်ရောက်မှုရှိစေသနည်း။`