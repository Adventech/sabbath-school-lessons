---
title:  ရှင်ပေါလုနှင့်ဧဖက်ဩဝါဒစာ
date:   24/06/2023
---

### ဖတ်ရန်ကျမ်းချက်များ။
တ၊ ၁၈း၁၈-၂၁။ တ၊ ၁၉း၁၃-၂ဝး၁။ တ၊ ၂ဝး၁၇-၃၈။ ဧဖက်၊ ၁း၁၊ ၂။ ဧဖက်၊ ၆း၂၁-၂၄။ ဧဖက်၊ ၃း၁၃။ ဧဖက်၊ ၁း၉၊ ၁ဝ။

> <p>အလွတ်ကျမ်းချက်</p>
> ‘‘ဘုရားသခင်သည် နှလုံးသွင်းတော်မူသော စေတနာတော် နှင့်လျော်သော အလိုတော်၏နက်နဲသောအရာကို ငါတို့အားပြတော် မူ၏။ ထိုနက်နဲသောအရာဟူမူကား၊ ကာလအချိန်စေ့စုံခြင်း၏ သာသနာတွင်၊ ကောင်းကင်ပေါ်၊ မြေကြီးပေါ်မှာ ရှိရှိသမျှတို့ကို ပေါင်း၍ ခရစ်တော်၌ ချုပ်ခြာစေတော်မူလိမ့်သတည်း’’ (ဧဖက်၊ ၁း၉၊ ၁ဝ)။

ကျွန်ုပ်တို့သည် အကြောင်းအရာတစ်ခုခုကိုရေးသောအခါ အကြံအစည် တစ်မျိုးမျိုးရှိပြီးသားဖြစ်သည်။ တစ်ခါတစ်ရံ တန်ဖိုးကြီးသောအကြောင်းဖြစ်သည်။ အာဗြဟံလင်ကွန်း “Abraham Lincoln”   သည် ၁၈၆၃ ခုနှစ်၌ ကျော်ကြား သော “Gettysburg”  မိန့်ခွန်းတစ်ခုကိုရေးခဲ့သည်။ အမေရိကန်ပြည်တွင်း  စစ်ကြီးမီးဟုန်းဟုန်းတောက်လောင်ပြီး၊ ထိုနေရာ၌ စစ်သည် ၇,ဝဝဝ အသက် စွန့်ရသောနေရာဖြစ်သည်။ သမ္မတကြီးပေးပို့သောမိန့်ခွန်း၌ ပြည်တွင်းစစ်သည် နိုင်ငံတော်တည်ဆောက်မှုနှင့် ပြိုပျက်ပျောက်ကွယ်ခြင်းကို စမ်းသပ်မှုဟု ယုံကြည် ကြောင်းပါရှိ၍ ခွန်အားကိုပေးသောကြောင့် ၁၇၇၆ ခုနှစ်တွင် နိုင်ငံတော်ကို တည်ထောင်နိုင်ခဲ့သည်။

ရှင်ပေါလုသည် သူကိုယ်တိုင်ရေးသောဩဝါဒစာ၌ အကြံအစည် ရှိသည်အတိုင်း အားပေးလှုံ့ဆော်ပေးခဲ့သည်။ စာရေးသားချိန်၌ ထောင်သွင်း အကျဉ်းချခံထားရသည် (ဧဖက်၊ ၃း၁၃။ ဧဖက်၊ ၆း၂ဝ)။ နှိပ်စက်ညှဉ်းပန်း ခြင်းနှင့် စုံစမ်းခြင်းခံရသောအချိန်လည်းဖြစ်သည်။ ဧဖက်မြို့သားတို့သည် စိတ်ဓာတ်ကျဆင်းစေရန် စုံစမ်းခံရသောအချိန်ဖြစ်သည်။ ထိုအချိန်တွင် ရှင်ပေါလု သည် သူတို့ပြောင်းလဲစအချိန်ကို ပြန်ပြောင်းအမှတ်ရစေသော စကားများဖြင့် အားပေးခဲ့သည်။ ခရစ်တော်ကို ကယ်တင်ရှင်အဖြစ်လက်ခံ၍ အသင်းတော်၌ ပါဝင်ဆက်ကပ်ခဲ့ကြသည်။ ခရစ်တော်၏ကိုယ်ခန္ဓာအစိတ်အပိုင်းဖြစ်ခဲ့သည် (ဧဖက်၊ ၁း၁၉-၂၃၊ ဧဖက်၊ ၄း၁-၁၆)၊ ဗိမာန်တော်တည်ဆောက်ရာ၌ ပါဝင်အသုံးခံရသောပစ္စည်းများဖြစ်သည် (ဧဖက်၊ ၂း၁၉-၂၂)၊ ခရစ်တော်၏ သတို့သမီး (ဧဖက်၊ ၅း၂၁-၃၃)၊ စိတ်ဓာတ်ကောင်းစွာသွင်း၍၊ အဆင်သင့်ရှိ သောစစ်တပ် (ဧဖက်၊ ၆း၁ဝ-၂ဝ)။ ဘုရားရှင်၏မြင့်မြတ်တော်မူသော အကြံ တော်အောင်မြင်နိုင်ရန် ပါဝင်ဗျူဟာရေးဆွဲသူ၊ ခရစ်တော်၌စည်းလုံးခြင်းကို အကုန်အစင်ပြသူ (ဧဖက်၊ ၁း၉၊ ၁ဝ)။ ဧဖက်မြို့သားများကို နိုးထကြရန် ရှင်ပေါလုသတိပေးရေးသားပေးပို့ခဲ့သည်။ ခရစ်တော်၏နောက်တော်လိုက်သူများ စစ်မှန်ကြောင်းကို ပြသကြရန်ဖြစ်သည်။