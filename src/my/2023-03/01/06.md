---
title:  ဧဖက်ဩဝါဒစာ - ခရစ်တော်၌စီးမျောပျော်ဝင်စေသောစာတစ်စောင်
date:   29/06/2023
---

`ရှင်ပေါလုသည် မိမိရေးသားသောဩဝါဒစာအကြောင်းကို မည်သို့ ကြောညာချက်ပြုသနည်း (ဧဖက်၊ ၁း၉၊ ၁ဝ)။`

ဧဖက်ဩဝါဒစာကို မည်သို့သောသတင်းဖြင့် အကျဉ်းချုံးရေးသား ခဲ့သနည်း။ ထောင်ထဲမှနေ၍ ရှင်ပေါလုသည် ခရစ်တော်ကိုသာလျှင် အလေး အမြတ်ထားပြီး အသင်းတော်အတွက် ပြည့်စုံလာမည့်အချိန်ကာလအတွက်ကို ကြိုတင်ပြီးမြင်ထားသည်အတိုင်း သတိပေးခဲ့သည်။ ဘုရားရှင်သည် ခရစ်တော် အားဖြင့် မိမိ၏အကြံတော်ကို ပြည့်စုံစေသည်။ ‘‘ကောင်းကင်ပေါ်၊ မြေကြီးပေါ် မှာ ရှိရှိသမျှတို့ကိုပေါင်း၍ ခရစ်တော်၌ချုပ်ခြာစေတော်မူလိမ့်သတည်း’’ (ဧဖက်၊ ၁း၁ဝ)။ ထိုနည်းတူ ကိုယ်တော်သည် အသင်းတော်ကိုတည်ထောင်ရာ၌  အသစ်သောလူသားမျိုးနွယ်အဖြစ် ဂျူးလူမျိုးနှင့်တစ်ပါးအမျိုးသားတို့ကို ပေါင်းစည်းစေပါသည် (ဧဖက်၊ ၂း၁၄)။ ယုံကြည်သူအပေါင်းတို့ကို ခေါ်တော် မူရာတွင် ထိုကဲ့သို့ဖြစ်စေဖို့ရန် ဘုရားရှင်အကြံတော်ရှိသည်။ နတ်ဆိုး၏ တန်ခိုးကို ချေမှုန်းပစ်ရန် ဘုရားရှင်၏တိကျသောအကြံအစည်တော်ပင်ဖြစ်သည်။
(ဧဖက်၊ ၃း၁ဝ၊ ၁၁)။

ဧဖက်၊ ၁း၉၊ ၁ဝ ၏ကြားပြောချက်မှာ ဘုရားရှင်၏စိတ်တော်၌ ကြံစည်သောစည်းလုံးခြင်းအရာသည် ခရစ်တော်အားဖြင့် ပြည့်စုံရလိမ့်မည်။ ထိုကြောင့် ဧဖက်ဩဝါဒစာသည် သခင်ခရစ်တော်၌ စီးမျောပျော်ဝင်သွား စေသောစာစောင်ဖြစ်၍ ခရစ်တော်၌ ဘုရားရှင်ကိုချီးမွမ်းခြင်း၊ ခရစ်တော်၌ ယုံကြည်သူတို့သည် ဝိညာဉ်ရေးခွန်အားရရှိစေသည်မှာ အံ့ဩဖွယ်မရှိပါ။ ရှင်ပေါလုသည် စကားအချို့ကို ထည့်သွင်းရေးသားရာမှာ ‘‘ခရစ်တော်၌’’ စကားကို အကြိမ်ပေါင်းသုံးဆယ်ရေးသားထားခဲ့သည်။ နေရာတိုင်း၌  ခရစ်တော်ကို အမွှမ်းတင်ထားသည်။ ဩဝါဒစာကိုဖတ်လျှင်၊ စကားအဆို အသုံးအနှုန်းများကို သတိပြုပါ။ ရှင်ပေါလုသည် ယေရှုကိုသာ ရည်စူး ပြောဆိုရေးသားထားသည်။

ရှင်ပေါလုသည် ဧဖက်မြို့ရှိယုံကြည်သူများကို သတိပေးရာ၌ သူတို့ သည် အသင်းတော်၏အဂင်္ါအစိတ်အပိုင်းဖြစ်သောကြောင့် ဝိညာဉ်ရေးရာ၌ ဆက်ကပ်မှုရှိရမည်ကို သတိပေးသည်။ ထိုကြောင့် သူတို့သည် ခရစ်တော်၌ စည်းလုံးခြင်းရှိဖို့ရန် အထူးလိုအပ်နေပါသည်။ ဘုရားရှင်၏အလိုတော်မှာ စည်းလုံးခြင်းရှိကြရန်ဖြစ်သည်။ ရှင်ပေါလုအသုံးပြုသော ဟေလသစကားလုံးမှာ “ekklesia”  သည် ‘‘အသင်းတော်’’ ကို ခေါ်ခြင်းဖြစ်သည်။ တစ်စုတစ်နေရာ တည်း၌ရှိသော အဖွဲ့ငယ်မျိုးထက် တစ်ကမ္ဘာလုံးရှိယုံကြည်သူအားလုံး ပေါင်းစည်းခြင်းကို အဓိပ္ဋာယ်ဆောင်သည်။

ရှင်ပေါလုအသုံးပြုပြောဆိုသည့် ဗျူဟာမြောက်စကား ‘‘အသင်းတော်’’ သည် ပြတ်ပြတ်သားသားဖြင့် အကြောင်းရင်းလေးမျိုးအပေါ် မှတ်သားထား နိုင်သည်။

၁။. ကိုယ်ခန္ဓာကဲ့သို့အသင်းတော် (ဧဖက်၊ ၁း၂၂၊ ၂၃။ ဧဖက်၊ ၂း၁၆။ ဧဖက်၊ ၃း၆။ ဧဖက်၊ ၄း၁-၁၆၊ ၂၅။ ဧဖက်၊ ၅း၂၃၊ ၂၉၊ ၃ဝ)။

၂။. အဆောက်အဦ၊ ဘုရားကျောင်းကဲ့သို့အသင်းတော် (ဧဖက်၊ ၂း၁၉-၂၂)။

၃။. သတို့သမီးကဲ့သို့အသင်းတော် (ဧဖက်၊ ၅း၂၂-၂၇)။

၄။. စစ်တပ်ကဲ့သို့အသင်းတော် (ဧဖက်၊ ၆း၁ဝ-၂ဝ)။

အသင်းတော်အဖြစ်ပုံဆောင်မှုအလုံးစုံသည် မိမိနည်းမိမိလမ်းဖြင့် ဘုရားရှင်၏အကြံတော်တို့နှင့် အလိုတော်မည်သို့ရှိကြောင်းကို ပြသနေပါသည်။

`သင်ကိုယ်တိုင်ပါဝင်နေရသောအသင်းတော်၌ သတ္တမနေ့မြော်လင့်ခြင်း အသင်းတော်တွင် ဘုရားရှင်မှ နိုင်ငံအရပ်ရပ်ဒေသအသီးသီး၊ ဘာသာစကား စုံသော၊ လူမျိုးပေါင်းစုံသော၊ ယဉ်ကျေးမှုပေါင်းစုံဖြင့် ပါဝင်ဖွဲ့စည်းထားသည် (ဗျာ၊ ၁၄း၆၊ ၇)။ ယင်းအချက်တို့သည် ကိုယ်တော်၏အကြံတော်ကို ပြည့်စုံ စေသောအကြောင်း၊ ယေရှုခရစ်တော်၌ ပေါင်းစည်းခြင်းအကြောင်းဖြစ်သည် (ဧဖက်၊ ၁း၉၊၁ဝ)။ ဘုရားရှင်၏အကြံတော်၌ ကျွန်ုပ်တို့မည်သို့ပါဝင်နိုင် မည်နည်း။`