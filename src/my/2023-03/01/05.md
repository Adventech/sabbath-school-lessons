---
title:  ဧဖက်ဩဝါဒစာနှင့်ယင်း၏အချိန်အခါ
date:   28/06/2023
---

`ဧဖက်မြို့ရှိယုံကြည်သူများအား ရေးသားပေးပို့လိုက်သော ဩဝါဒစာ၌ ရှင်ပေါလုသည် မည်သို့အစပြု၍ မည်သို့အဆုံးသတ်ခဲ့သနည်း။ ဧဖက်သား များအတွက် ရှင်ပေါလုမည်မျှစိတ်အားကြီးကြောင်း ကျွန်ုပ်တို့မည်သို့တွေ့ရှိ ရသနည်း။ (ဧဖက်၊ ၁း၁၊ ၂။ ဧဖက်၊ ၆း၂၁-၂၄ ကိုကြည့်ပါ)`

ဩဝါဒစာ၏ အပြင်ပန်းရေးသားချက်၌ ရှင်ပေါလုသည် မိမိကိုယ်ကို စာရေးသူဟုဖော်ပြသည် (ဧဖက်၊ ၁း၁)။ ဩဝါဒစာ၏အလယ်ပိုင်းရောက်လာ ချိန်၌ ရှင်ပေါလုသည် မိမိကိုယ်ကိုမည်သူမည်ဝါဖြစ်ကြောင်း နာမည်နှင့် ရေးသားဖော်ပြသည်။ ‘‘ထိုအကြောင်းကြောင့် ငါပေါလုသည် ယေရှုခရစ်နှင့် စပ်ဆိုင်သောအားဖြင့် အကျဉ်းခံရ၏’’ (ဧဖက်၊ ၃း၁)။ မိမိကိုယ်ကိုတမန်တော် ဟုသိသာရန် မိတ်ဆက်စကားပြုလုပ်ခဲ့သည် (ဧဖက်၊ ၃း၁-၁၃)။ စာ၏ အဆုံးပိုင်းသို့ရောက်လာလျှင် သူသည် ထောင်ချခံရခြင်းအကြောင်းကို ရေးသား ခဲ့ပြန်သည် (ဧဖက်၊ ၆း၂ဝ)။ စာကိုနိဂုံးအဆုံးသတ်ရာ၌လည်း မိမိမည်သည့် အလုပ်ကိုလုပ်နေကြောင်းဖော်ပြပြန်သည် (ဧဖက်၊ ၆း၂၁၊ ၂၂)။ ကျမ်းစာ လေ့လာသူများသည် ဧဖက်ဩဝါဒစာကို ရှင်ပေါလုရေးခြင်းမဟုတ်ဟု ငြင်းပယ်ထားသော်လည်း ဩဝါဒစာ၌ပင် ရေးသားသူသည် ရှင်ပေါလု ဖြစ်နေကြောင်း ထင်ရှားနေသည်။ ခရစ်ယာန်အများစုသည် ကျမ်းရေးသားသူ ရှင်ပေါလုဖြစ်ကြောင်း လက်ခံကြသည်။

`ဧဖက်မြို့ရှိယုံကြည်သူများသည်လည်း သူ့ကဲ့သို့ အကျဉ်းချခံရမည်ကို ရှင်ပေါလုမည်မျှစိုးရိမ်ပေးခဲ့သနည်း (ဧဖက်၊ ၃း၁၃)။`

ဧဖက်ဩဝါဒစာ၏ရေးသားပုံရေးသားနည်းမှာ အခြားစာများကဲ့သို့ အချိန်အခါနှင့်အခြေအနေသည် ရှင်ပေါလုထောင်ထဲရောက်နေကြောင်း မြင်တွေ့ နေရသည်။ ကောလောသဲဩဝါဒစာ (ကော၊ ၄း၇၊ ၈) နှင့် ဖိလေမုန်ကိုလည်း ဖတ်ပါ။ အချိန်အခါကို သုံးသပ်ကြည့်လျှင် ရှင်ပေါလုဧဖက်မြို့၌သာ သာသနာ လုပ်ငန်းဆောင်ရွက်ပြီးချိန်ဖြစ်သည် (ဧဖက်၊ ၁း၁၅။ ဧဖက်၊ ၃း၁၊ ၂)။ ဧဖက်ဩဝါဒစာကို ရှင်ပေါလုသည် ရောမအကျဉ်းထောင်တွင်း အကျဉ်းချ ခံရစဉ် အေဒီ ၆၂ လောက်တွင် ရေးသားခဲ့ခြင်းဖြစ်နိုင်ခြေရှိသည်။

ဧဖက်ဩဝါဒစာ၌ ရှင်ပေါလုသည် ဧဖက်မြို့၌ရှိသော သူ၏ပရိသတ် အကြောင်းကို အထူးတလည်ရေးသားခဲ့သည်။ သူသည် အမြင်ကျယ်စွာဖြင့်  ဘုရားရှင်ဆုံးဖြတ်ချက်ချသောအချိန်ကို ‘‘ကမ္ဘာမတည်မရှိမီ’’ (ဧဖက်၊ ၁း၄) ခရစ်တော်၌ ဘုရားသခင်သည် ကယ်တင်ခြင်းဆုမဂင်္လာကို ပေးသနားတော် မူသည့်အကြောင်း ထင်းကနဲပေါ်အောင်ရေးသားခဲ့သည်။ ထိုသို့ရေးသားခြင်း ကြောင့် ဩဝါဒစာ၌ အဆင့်မြင့်မားခြင်း၊ ရေးဖွဲ့ပုံရေးဖွဲ့နည်း၊ စာကြောင်း ဝါကျရှည်လျားပုံ၊ ဖော်ပြလိုချက်ကို ထပ်ခါထပ်ခါရေးပေးခြင်း၊ မြင်သာထင်သာ အောင်ရေးသားခြင်းကိုပြုသည်။ ရှင်ပေါလုစာရေးသားတိုင်း ထိုနည်းလမ်းကို အသုံးပြုထားသည် (ရောမ၊ ၈း၃၁-၃၉)။ ဧဖက်ဩဝါဒစာတွင်မူ ခမ်းနားသော ချီးမွမ်း၊ ဆုတောင်း၊ ဝတ်ပြုကိုးကွယ်ခြင်းစကားလုံးများကို အသုံးပြုထားသည် (ဧဖက်၊ ၁း၃-၁၄။ ဧဖက်၊ ၁း၁၅-၂၃။ ဧဖက်၊ ၃း၁၄-၂၁)။ ကျွမ်းကျင် သောရေးသားပုံနှင့် အလကင်္ာမြောက်သောအကြောင်းကို ရေးဖွဲ့ဩဝါဒပေးနိုင် ခဲ့သည် (ဧဖက်၊ ၄း၁-၁၆၊ ဧဖက်၊ ၅း၂၁-၃၃။ ဧဖက်၊ ၆း၁ဝ-၂ဝ)။