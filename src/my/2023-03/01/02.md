---
title:  ဧဖက်မြို့သို့ဧဝံဂေလိဟောကြားသူရှင်ပေါလု
date:   25/06/2023
---

`ဧဖက်မြို့သို့ ပထမဦးဆုံးအကြိမ်သွားရောက်လည်ပတ်ရာ ရှင်ပေါလု မည်သည့်အရာပြုခဲ့သနည်း။ ဒုတိယအကြိမ်သာသနာပြုခရီးအဆုံးပိုင်း၌ ဧဖက်မြို့ တွင် ဘာလုပ်ခဲ့သနည်း (တ၊ ၁၈း၁၈-၂၁)။`

ဧဖက်သည် ရောမအင်ပါယာ၌ရှိသောမြို့ကြီးများအနက် မြို့ကြီးတစ်မြို့ အပါအဝင်ဖြစ်သည်။ လူဦးရေ ၂၅ဝ,ဝဝဝ ခန့်ရှိသည်။ အင်ပါယာအတွင်း အချမ်းသာဆုံး နေရာဒေသတစ်ခုလည်းဖြစ်သည်။ အာရှတိုက်အတွင်း တည်ရှိသောဒေသမြို့ဖြစ်သည်။ အာရှမိုင်းနားဟု ကျွန်ုပ်တို့ကြားဖူးသော ဧရိယာအားလုံးနီးပါးကို လွှမ်းခြုံထားနိုင်သည်။ ရှင်ပေါလု၏နေ့ရက်အချိန်တွင် ယင်းဒေသသည် တိုးတက်ကြီးပွားပျော်ရွှင်စရာကောင်းသောဒေသဖြစ်သည်။ ပင်လယ်ဆိပ်ကမ်းမြို့တော်လည်းဖြစ်၍ ကုန်စည်ကူးသန်းရောင်းဝယ်ရေး အချက်အချာမြို့ဖြစ်သည်။  ဧဖက်မြို့သည် ကုန်းကြောင်းသွားလာရေး၌လည်း လမ်းဆုံကျသောမြို့ဖြစ်နေပြန်သည်။ မြို့ကြီး၌နေထိုင်သူတို့သည် နတ်ဘုရား အမျိုးမျိုးကို ဆည်းကပ်ပူဇော်ကြသည်။ ‘‘အာတေမိ’’ (Artemis) ဟုခေါ်သော မြို့တော်ကိုကာကွယ်သည့်နတ်ဘုရားမကို အလွန်ပူဇော်ဆည်းကပ်အားကိုး ကြသည်။ အထက်တန်းကျဆုံး နတ်ဘုရားမဖြစ်သည်။ မြို့တော်၌ကျင်းပသောပွဲ၊ မြို့သူမြို့သားတို့၏အစီအစဉ်၊ အားကစားပြိုင်ပွဲနှင့် တစ်နှစ်တစ်ကြိမ်ပွဲများတွင် ‘‘အာတေမိ’’ နတ်ဘုရားမကို ပူဇော်ပသကြသည်။ ‘‘အာတေမိ’’ နတ်ဘုရားမကို ရောမများက ‘‘ဒိုင်ယာနာ’’ နတ်ဘုရားမဟုခေါ်သည် (တ၊ ၁၉း၂၄၊ ၃၅)။

ရှင်ပေါလု၏တတိယအကြိမ်သာသနာခရီးစဉ်၌ ဧဖက်မြို့သို့ပြန်၍ ရောက်လာခဲ့သည် (တ၊ ၁၉း၁-၁၂)၊ သုံးနှစ်တိတိ ထိုမြို့တွင်နေခဲ့သည်။  (တ၊ ၂ဝး၃၁)။ တမန်တော်ကြီးရှင်ပေါလုသည် ဧဖက်မြို့၌ထင်ရှား ကျော်ကြားသော ဩဝါဒများကိုပေးခဲ့သည်။ ဆက်ကပ်အသုံးတော်ခံခဲ့သည်။ ထိုဒေသ၌ရှိသော ခရစ်ယာန်များအဖို့ အထူးအားရမှုရရှိခဲ့သည်။

`ဧဖက်မြို့၌ ယေရှုရှင်ပြန်လည်ကြွလာခြင်းသတင်းစကားကို လေးစား ယုံကြည်ကြ၍ မည်သို့ထူးခြားချက်ဖြစ်လာခဲ့သနည်း (တ၊ ၁၉း၁၃-၂ဝ)။`

ရှင်လုကာသည် ထူးခြားသောအကြောင်းအရာဖြစ်သည့် မြို့ထဲ၌ လှည့်လည်သွားလာသော ဂျူးပယောဂဆရာ (၇) ယောက်အကြောင်းကို ဝေမျှခဲ့သည်။ သူတို့သည် ယေရှုရှင်နှင့်ရှင်ပေါလု၏နာမတို့ကို အသုံးပြုပြီး လွဲချော်သောလမ်းသို့ လူများကိုပို့ဆောင်ကြသည်။  မြို့၏လမ်းမများပေါ်သို့ သတင်းများထွက်လာသောအချိန် ‘‘လူအပေါင်းတို့သည်ကြားသိလျှင် ကြောက်ရွံ့ခြင်းသို့ရောက်၍ သခင်ယေရှု၏နာမတော်ကို ချီးမွမ်းကြ၏’’ (တ၊ ၁၉း၁၇)။ ယုံကြည်သူအချို့ကိုပင် ထိုသတင်းသည် ရိုက်ခတ်သွားခဲ့သည်။ လူထုရှေ့၌ ပုရောဂဆရာများ မိမိတို့၏လက်ကိုင်စာအုပ်များကို မီးရှို့ ဖျက်ဆီးပစ်သောသတင်းဖြစ်သည်။ စာအုပ်အားလုံး၏တန်ဖိုးမှာ ‘‘စာစောင် အဖိုးကိုတွက်ချင့်သော် ငွေအသပြာငါးသောင်းထိုက်သည်ကို သိကြ၏’’ (တ၊ ၁၉း၁၉)။ မြို့၌နေထိုင်သူများစွာတို့သည် ယုံကြည်ခြင်းကိုခံယူလာကြောင်း ယုံကြည်သူတို့မြင်တွေ့ရသည်။ အခြားအရာများကို ကိုးကွယ်ခြင်းထက် ယေရှုရှင်ကိုကိုးကွယ်ခြင်းသည် သာလွန်ကောင်းမြတ်ကြောင်း၊ အခြားအရာ များသည် အဓိပ္ဋာယ်မဲ့ကြောင်းကို လူတို့လက်ခံကြသည်။

`မိမိတို့၏စာစောင်များကို မီးရှို့ဖျက်ဆီးပစ်ခြင်း၏သဘောသည် မည်သို့ နည်း။ ထိုမျှတန်ဖိုးကြီးသော စာစောင်စာအုပ်များကို မိမိတို့ကိုယ်တိုင် အဘယ်ကြောင့်မီးရှို့ပစ်ရသနည်း။ သခင်ထံလုံးလုံးဆက်ကပ်အပ်နှံလိုက်သည်ဟု ဆိုပါသလား။`