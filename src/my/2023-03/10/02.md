---
title:  ခရစ်ယာန်ဇနီးသည်များကိုအကြံပေးခြင်း
date:   27/08/2023
---

ရှင်ပေါလုသည် အကြောင်းချင်းဆက်နွှယ်သောစာပိုဒ်ကျမ်းချက် ဖြစ်သည့် (ဧဖက်၊ ၅း၂၁) ကို (ဧဖက်၊ ၅း၁-၂ဝ နှင့် ဧဖက်၊ ၅း၂၂-၃၃) တို့ရေးသားရာ၌ ယုံကြည်သူအသင်းသားများ တစ်ဦးကိုတစ်ဦးလေးစားကြရန် တိုက်တွန်းထားသည် (မာကု၊ ၁ဝး၄၂-၄၅။ ရောမ၊ ၁၂း၁ဝ။ ဖိလိပ္ဋိ၊ ၂း၃၊ ၄ တို့နှင့် နှိုင်းယှဉ်ကြည့်ပါ)။ ယုံကြည်သူအပေါင်းတို့သည် “ခရစ်တော်ကို ခန့်ညားသောအားဖြင့်” (ဧဖက်၊ ၅း၂၁)၊ ရှင်ပေါလုသည် အကြိမ်ပေါင်း များစွာ ခရစ်တော်ကို အရေးကြီးဆုံးနေရာ၌ထားရှိကြရန် ယုံကြည်သူအပေါင်းကို အထူးသတိပေးသည်။

`ရှင်ပေါလုတိုက်တွန်းချက်၌ အသင်းသားများသည် တစ်ဦးနှင့်တစ်ဦး နှိမ့်ချကြရန်ဖြစ်ပါသလား။ ကျွန်ုပ်တို့မည်သို့နားလည်ရမည်နည်း (ဧဖက်၊ ၅း၂၁)။`

ခရစ်ယာန်ဖြစ်သူဇနီးသည်များကို ရှင်ပေါလုထပ်မံဖိတ်ခေါ်သော တိုက်တွန်းစကားမှာ “သခင်ဘုရား၏အုပ်စိုးတော်မူခြင်းကို ဝန်ခံသကဲ့သို့၊ ကိုယ်ခင်ပွန်း၏အုပ်စိုးခြင်းကိုဝန်ခံကြလော့” (ဧဖက်၊ ၅း၂၂)။ ဇနီးသည်သည် မိမိတို့၏ခင်ပွန်းကို ရိုသေလေးစားရမည်အကြောင်း သတ်မှတ်ပေးသည်။  (ဧဖက်၊ ၃း၁၊ ၅ ကိုဖတ်ပါ)။ ဇနီးသည်များကို ရှင်ပေါလုယင်းကဲ့သို့ပြုရန် သွန်သင်စဉ်မှာပင် “သခင်ဘုရား၏အုပ်စိုးတော်မူသကဲ့သို့” ဟုဆိုရာ ဇနီးသည် တို့သည် မိမိတို့၏ခင်ပွန်းသည်ကို ခရစ်တော်နှင့်ညီမျှသည်ဟု သဘောထား ခြင်း၊ ခရစ်တော်၏ကိုယ်စားဟု သဘောထားရပါမည်ဟုဆိုလိုပါသလား၊ သို့တည်းမဟုတ် ခရစ်တော်သည်သာ သမာသမတ်အကျဆုံးနှင့် အမြင့်ဆုံး စံထားရန်ပုဂ္ဂိုလ်ဖြစ်ကြောင်းကို ဆိုလိုပါသလား။

ဧဖက်၊ ၆းရ ကိုလေ့လာရာတွင် ကျွန်ုပ်တို့သည် သခင်၏အုပ်စိုး ခြင်းကိုခံ၍၊ သခင်၏အစေကိုခံရမည်။ လူ၏အုပ်စိုးခြင်းကိုလည်းကောင်း၊ လူ၏အစေကိုလည်းကောင်း မခံရ။ ကောလောသဲ၊ ၃း၁၈ ၌လည်း ဇနီးသည် တို့ကို မိမိတို့၏ခင်ပွန်း၏အုပ်စိုးခြင်းကိုခံရဖို့ သွန်သင်ထားသည်။ အလိုကို ဝန်ခံဖို့သွန်သင်သည်။ “သခင်ဘုရား၏အလိုကို ဝန်ခံသကဲ့သို့” နောက်ပိုင်း အရေးအသား၌ ဇနီးသည်တို့သည် ခရစ်တော်ကိုဂုဏ်ပြုသောအခါ ခင်ပွန်းသည် တို့၏အထက်တွင်ထားရမည်ဟု ယုံကြည်သူဇနီးသည်များအား ဆုံးမသွန်သင် သည်။

ကောလောသဲဩဝါဒစာနှင့် ဧဖက်ဩဝါဒစာနှစ်ကျမ်းလုံးသည် ခရစ်တော်ကိုသာ အလေးထားရမည်။ ခရစ်တော်သာလျှင် အဓိကဟု သတ်မှတ် သည်။ ခရစ်တော်သည် အသင်းတော်၏ဦးခေါင်း၊ ခရစ်တော်၏အသင်းတော် သည် မိမိ၏ကိုယ်ခန္ဓာဖြစ်သည် (ဧဖက်၊ ၁း၂၂။ ဧဖက်၊ ၅း၂၃။ ကောလောသဲ၊ ၁း၁၈)။ “အကြောင်းမူကား၊ ခရစ်တော်သည် အသင်းတော်၏အပေါ်မှာ ခေါင်းဖြစ်တော်မူသကဲ့သို့၊ ခရစ်တော်သည်လည်း မိမိကိုယ်ကိုကယ်တင်သောသူ ဖြစ်တော်မူ၏” (ဧဖက်၊ ၅း၂၃)။ ခန္ဓာဗေဒသဘောအားဖြင့် ခင်ပွန်းသည်သည် “ယောက်ျားသည် မိမိခင်ပွန်းအပေါ်မှာခေါင်းဖြစ်၏” (ဧဖက်၊ ၅း၂၃)။ အသင်းတော်သည် ခရစ်တော်အပေါ်သစ္စာရှိသကဲ့သို့ ဇနီးသည်သည် ခင်ပွန်း အပေါ်သစ္စာရှိရမည်။ “အုပ်စိုးခြင်းကိုဝန်ခံရမည်” ဆိုလိုချက်မှာ မေတ္တာ မပျက်၊ သေတစ်ပန်သက်တစ်ဆုံး အိမ်ထောင်ကိုအလေးအမြတ်တန်ဖိုးထားကြရ မည်။ ဝတ္တရားတစ်ခုခုပျက်ခြင်းမျိုး မရှိစေရပါ။ ယင်းကျမ်းချက်ကို ဘာသာပြန် ရာ၌ လင်မယားချင်းအပေါ် အကြမ်းဖက်မှုတစ်စုံတစ်ရာမရှိစေရဟု ပြန်ဆို သင့်ပါသည်။

`ကျွန်ုပ်တို့ဖတ်မိသောကျမ်းချက်အရ အောက်ပါအကြံပေးချက်သည် အဘယ်အတွက်ကြောင့် အလွန်အရေးကြီးပါသနည်း။ အကယ်၍သာ    ခင်ပွန်းသည်သည် “ကြမ်းတမ်းခြင်း၊ မောက်မာခြင်း၊ ပြင်းထန်သောသူ၊ ငါဟူသောမာနကြီးမားခြင်း၊ ရက်စက်ခြင်း၊ မိမိကိုယ်ကိုအထင်ကြီးလွန်းခြင်း ထိုသို့သောယောက်ျားမျိုးကို ဇနီးသည်၏ဦးခေါင်းဖြစ်ပါသည်ဟု မည်သော အခါမျှ သင်တို့၏နှုတ်မှမထွက်စေပါနှင့်။ ထိုဇနီးသည်သည် ခင်ပွန်းသည်၏ အုပ်စိုးခြင်းကိုခံရမည်ဟုလည်း မည်သည့်နှုတ်မှမထွက်ပါစေနှင့်။ အကြောင်းမှာ ထိုသို့သောယောက်ျားမျိုးသည် ယုတ်မာသောခင်ပွန်းသည်၊ သခင်ခရစ်တော်နှင့် မတူသူဖြစ်သောကြောင့် ခင်ပွန်းသည်ဟူ၍ပင် အခေါ်ခံထိုက်သူမဟုတ်ပါ   (Ellen G. White, The Adventist Home, p. 117).`