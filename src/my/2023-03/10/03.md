---
title:  ခရစ်တော်၏သတို့သမီးကညာကဲ့သို့အသင်းတော်အပိုင်း (၁)
date:   28/08/2023
---

`ဧဖက်၊ ၅း၂၅-၂၇၊ ၂၉ သည် ယေဇကျေလ၊ ၁၆း၁-၁၄ မှ အကြောင်းအရာနှင့် ဆက်စပ်သည်။ ရှင်ပေါလုအနေဖြင့် မည်သို့ပြန်၍ ရေးထားသနည်း။`

ရှင်ပေါလုသည် ဧဖက်၊ ၅း၂၅-၂၇၊ ၂၉ ကို ရေးသားရာတွင် အသင်းတော်သည် ခရစ်တော်နှင့်သက်ဆိုင်၍ မဂင်္လာဆောင်ပွဲအဖြစ် ရေးသား ထားသည်။ ရှေးခေတ်မဂင်္လာဆောင်ပွဲ၏ ဓလေ့ထုံးစံနှင့်လုပ်ဆောင်ပုံအကြောင်း ကို မြင်သာထင်ရှားအောင်ရေးပြသည်။

အသင်းတော်ကို သတို့သမီးကညာအဖြစ်လည်းကောင်း၊ သခင်    ခရစ်တော်ကို သတို့သားအဖြစ်လည်းကောင်း ပုံခိုင်းရေးသားထားသည်။

(၁) အသင်းတော်ကို သတို့သမီးကဲ့သို့ချစ်၏ (ဧဖက်၊ ၅း၂၅)။ ယေရှုရှင်၏နှလုံးသားနှင့်ရင်း၍ လုပ်ဆောင်ချက်ဖြစ်ကြောင်းကို ကျွန်ုပ်တို့ လုံးဝမမေ့သင့်ပါ။ ကိုယ်တော်သည် ကျွန်ုပ်တို့ကိုချစ်၏။

(၂) မိမိကိုယ်ကိုဆက်သ၍ သတို့သမီးအတွက်ပေးရမည့်တန်ဖိုးကို ပေးခဲ့သည်။ ရှေးခေတ်မဂင်္လာပွဲ၏ယဉ်ကျေးမှုထုံးစံအရ၊ ပွဲစီစဉ်ရာတွင် သတို့သား သည် သတို့သမီးကို တန်ဖိုးထား၍တင်တောင်းရသည်။ ငွေကြေးမည်ရွေ့မည်မျှ ဖြင့် တန်ဖိုးထားဝယ်ယူသည့်သဘောဖြစ်သည်။ ကျေးလက်ဒေသ၏စီးပွားရေး အခြေအနေအရ ဒေသလိုက်၍ သတို့သမီးကိုတင်တောင်းသောငွေပမာဏကို သတ်မှတ်ကြသည်။ ထုံးစံယဉ်ကျေးမှုဟုသတ်မှတ်သည်။ ခရစ်တော်သည် အသင်းတော်ဖြစ်သည့်သူ အလွန်ချစ်တော်မူသောသတို့သမီးကို မိမိ၏ကိုယ်ခန္ဓာ အသက်ဖြင့် ရွေးယူခဲ့ရသည် (ဧဖက်၊ ၅း၂၅)။ လူသားဇာတိကိုခံယူ၍ ကပ်တိုင်ပေါ်အသေခံခဲ့ရသည်။ မိမိ၏ကိုယ်ကို သတို့သမီးအတွက် ပေးဆောင် ရမည့်ပမာဏတန်ဖိုးအဖြစ် သတ်မှတ်ဆက်ကပ်ခဲ့သည်။

(၃) သူ၏သတို့သမီးကို ရေချိုးသန့်စင်ပေးခြင်း။ ရှေးခေတ်ကာလ၌ လက်ထပ်မဂင်္လာပွဲကျင်းပရာတွင် ယခုကာလကဲ့သို့ပင် သတို့သမီးကို အမျိုးသမီးများနှင့် အစေခံမိန်းကလေးများက အလှပြင်ဆင်ပေးရသည်။ ရှင်ပေါလုသည် ဝိညာဉ်ရေးရာဘက်မှရှုထောင့်အဖြစ် မဂင်္လာပွဲပြင်ဆင်ပုံကို  သတို့သားကိုယ်တိုင်မှ သတို့သမီးကို သန့်ရှင်းစင်ကြယ်စေပြီး “နှုတ်ကပတ် တော်ရေ၌ ဆေးကြောခြင်းပြုသည်” (ဧဖက်၊ ၅း၂၇)။ ဗတ္တိဇံယူခြင်းကို ဆိုလိုဟန်ရှိသည်။

(၄) ကတိစကားကိုလည်းဆိုသည်။ ထိုဆေးကြောခြင်းကို “နှုတ်ကပတ် တော်အားဖြင့်” (ဧဖက်၊ ၅း၂၇)။ သတို့သားခရစ်တော်သည် သတို့သမီး အသင်းတော်အား ကတိစကားပေးခဲ့သည်။ ရှေးခေတ်သတို့သားတို့သည် စေ့စပ်ပွဲကျင်းပချိန်မှာ သတို့သမီးကိုကတိပေးရသော ထုံးစံဖြစ်ကောင်းဖြစ်မည်  (ဧဖက်၊ ၁း၃-၁၄။ ဧဖက်၊ ၂း၁-၁ဝ)။ ဘုရားရှင်သည် ပြောင်းလဲလာသော ယုံကြည်သူများကို ကတိစကားပေးထားသည်ကို သတိပြုပါ။ စေ့စပ်ပွဲသည် ရှေးခေတ်အခေါ် နားဖောက်ခြင်းဖြစ်သည်။ သို့သော် နှစ်ဦးနှစ်ဖက်ညှိနှိုင်း ဆွေးနွေးခြင်းကိစ္စထက် သာလွန်သောပွဲဖြစ်သည်။ သတို့သမီးကို မည်မျှ တင်၍တောင်းမည်၊ မည်မျှသောတန်ဖိုးထား၍ပေးမည့် ကတိစာချုပ်လည်း ပါဝင်သည်။ သတို့သားဘက်မှ ပေးရမည်ဖြစ်သည်။ ယင်းနောက် သတို့သမီး ကလည်း သတို့သားကိုပေးရသောပစ္စည်းဥစ္စာ၊ သတို့သမီး၏မိသားစုဘက်မှ မဂင်္လာပွဲအတွက် ထည့်ဝင်ရမည့်အရာများကို ရေးမှတ်ချုပ်ဆိုထားရသည်။

(၅) သတို့သမီးကို ပြင်ဆင်အလှဆင်ခြင်း။ နောက်ဆုံးအချိန် သတို့သမီး  သည် သတို့သားလက်သို့ အပ်နှံခြင်းကိုခံရမည့်အချိန်၊ ထိုအချိန်သည် သတို့သမီး သည် အလှတကာ့အလှဆုံး အနာအဆာကင်းသောပုံအဖြစ် ပြင်ဆင်ထားကြ သည် (ဧဖက်၊ ၅း၂၇)။ ခရစ်တော်သည် သတို့သမီး (အသင်းတော်) ကို ဆေးကြောသန့်စင်ပေးရုံမဟုတ်ပါ။ အလှတကာ့အလှဆုံးဖြစ်အောင် ပြင်ဆင် ပေးသည်။

`ယခုကျွန်ုပ်တို့လေ့လာနေသော ကျမ်းချက်အရ ခရစ်တော်သည် ကျွန်ုပ်တို့ကို မည်သို့သဘောထားသနည်း။ ကျွန်ုပ်တို့သည်လည်း အဘယ်ကြောင့်  ကျေနပ်နေသင့်သနည်း။`