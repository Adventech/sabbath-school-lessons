---
title:  တစ်သားတစ်ကိုယ်တည်းဖြစ်သောမဂင်္လာဆောင်ခြင်း၏သဘော
date:   31/08/2023
---

`က၊ ၂း၁၅-၂၅ ကို လေ့လာရာ၌ ဖန်ဆင်းခြင်းအကြောင်းဖြစ်သည်။ ယောက်ျားနှင့်မိန်းမသည် “တစ်သားတစ်ကိုယ်တည်း” ဖြစ်ကြောင်းမသိရခင် မည်သည့်အကြောင်းအရာရှိခဲ့သနည်း (က၊ ၂း၂၄)။`

ခင်ပွန်းသည်နှင့်ဇနီးသည်များအား ရှင်ပေါလုအကြံပေးရာ၌ က၊ ၂း၂၄ ကို အခြေပြုထားခြင်းဖြစ်သည် (ဧဖက်၊ ၅း၃၁)။ ဖန်ဆင်းခြင်း အကြောင်းကို သူသည် စဉ်းစားသုံးသပ်ရင်း ရှင်ပေါလုအနေဖြင့် ခရစ်ယာန် ထုကြီးတစ်ရပ်လုံးအတွက် ကျန်းမာသန်စွမ်းသော ပေါင်းသင်းနေထိုင်ခြင်းကို သွတ်သွင်းပေးသည်။ (က၊ ၂း၂၄) မှ သတင်းစကားကို ခေတ်ကာလ အဆက်ဆက်အထိ သူကြားယောင်မြင်ယောင်မိသည်။ ဘုရားရှင်ပုံစံချခဲ့သော လက်ထပ်ထိမ်းမြားခြင်းသည် တစ်သားတစ်ကိုယ်တည်းဖြင့် ပေါင်းသင်း နေထိုင်ရန်ဖြစ်သည်။ အိမ်ထောင်မှုပြုရင်း စိတ်ခွန်အားနှင့် ဝိညာဉ်ရေးရာ တို့တွင် စည်းလုံးမှုရှိကြရန်ဖြစ်သည်။ ယင်းစိတ်ခွန်အားနှင့် ဝိညာဉ်ရေးရာ စည်းလုံးခြင်းသည် အိမ်ထောင်မှုပြုခြင်း၏အဓိပ္ဋာယ် ပိုမိုရှိလာစေသည်။

ရှင်ပေါလုသည် က၊ ၂း၂၄ ကို ရွေးချယ်တင်ပြခြင်းအကြောင်းကို သတိပြုပါ။ ထိမ်းမြားခြင်းသည် လူသားများအပြစ်သို့ မကျရှုံးမီကတည်းကပင် တည်ရှိ၍ ခရစ်ယာန်ခင်ပွန်းသည်နှင့် ဇနီးသည်များအကြား ဆက်လက် တည်မြဲနေပါသည်။ ယနေ့ကျွန်ုပ်တို့ကမ္ဘာကြီးကျရှုံးပြီးနောက် ယောက်ျားနှင့် မိန်းမလိင်ဆက်ဆံခြင်းကိစ္စသည် အမျိုးသမီးများအား ဖိနှိပ်အဓမ္မကျင့်သော ယဉ်ကျေးမှုမျိုးဖြစ်လာသည်။ ရှင်ပေါလုရှင်းပြသောလိင်ဆက်ဆံခြင်းကိစ္စသည် ကနဦးအကြံအစည်အတိုင်း ကမ္ဘာဦးကျမ်းမှပြုခြင်းဖြစ်၍ တစ်ဖက်သတ်အဓမ္မ အတင်းအနိုင်ကျင့်ခြင်းမျိုးမဟုတ်၊ နှစ်ဦးနှစ်ဖက်ကျေနပ်စွာ ပေါင်းသင်းစည်းလုံး ခြင်းမျိုးဖြစ်သည်။ ယောက်ျားများမှ အနိုင်အထက်အုပ်စိုးခြင်းမဟုတ်၊ ခင်ပွန်း နှင့်ဇနီးသည်တို့ နှစ်ဦးနှစ်ဝစိတ်တူကိုယ်တူသဘောတူ ပျော်ရွှင်စွာဆင်နွှဲကြ ခြင်းဖြစ်သည်။ သို့ဖြစ်၍ “တစ်သားတစ်ကိုယ်တည်းဖြစ်သည်” (ဧဖက်၊ ၅း၂၁-၃၃ နှင့် က၊ ၂း၂၄) တို့ကိုဖတ်ရှုသောအခါ အရေးကြီးဆုံးအချက်သည် ထိမ်းမြားခြင်းနှင့်လိင်မှုကိစ္စသည် အပြန်အလှန်လေးစားခြင်းနှင့် ဘုရားတရား အတွေးအခေါ်များပြည့်ဝနေရမည်။

ယင်းကိစ္စအတိုင်း ရှင်ပေါလုသည် နောက်ထပ်ကျမ်းချက်၌ “အလွန် နက်နဲသောအရာကို” ဩဝါဒပေးထားသည် (ဧဖက်၊ ၅း၃၂)။ သူရေးသား သောအချက်၌ ခရစ်ယာန်တို့ထိမ်းမြားစုံမက်ခြင်းနှင့် ခရစ်တော်သည် အသင်း တော်နှင့် မည်သို့ဆက်နွှယ်ပုံကို ပုံဖော်ရေးသားထားသည် (ဧဖက်၊ ၅း၃၂)။ ခရစ်တော်သည် အသင်းတော်နှင့်ပတ်သက်ဆက်နွှယ်ပုံကို ခရစ်ယာန်အိမ်ထောင် ထိမ်းမြားလက်ထပ်ခြင်းသဘောကို နားလည်စေသည် (ဧဖက်၊ ၅း၃၂)။

ခရစ်ယာန်တို့ထိမ်းမြားလက်ထပ်ခြင်း၏အဆင့်သည် ခရစ်တော်နှင့် အသင်းတော်အကြား ပတ်သက်ဆက်နွှယ်ပုံဖြင့် နှိုင်းယှဉ်ပေးနိုင်သည်။ ဖြည့်စွက် ရသောစကားမှာ အသင်းတော်သည် ခရစ်တော်နှင့်ပတ်သက်နေကြောင်း စဉ်းစား လျှင် ခရစ်ယာန်တို့ထိမ်းမြားလက်ထပ်ခြင်းသည် ယုံကြည်သူတို့အသစ်သော အသက်တာဖြင့် ခရစ်တော်နှင့်သက်ဆိုင်ကြောင်း ကြွေးကြော်နိုင်ပါသည်။

`ဧဖက်၊ ၅း၂၁-၃၂ သည် ရှင်ပေါလု၏အကြံပေးချက် ဩဝါဒဖြစ်၍  ထိုဩဝါဒကို ဧဖက်၊ ၅း၃၃ က မည်သို့နိဂုံးချုပ်ပေးသနည်း။ သင်သည် ထိမ်းမြားမဂင်္လာဆောင်နှင်းပါက သင်၏ထိမ်းမြားခြင်းကို ပြည့်ဝစုံလင်သော ထိမ်းမြားလက်ထပ်ခြင်း မည်သို့ဖြစ်စေနိုင်မည်နည်း။`