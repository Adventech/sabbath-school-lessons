---
title:  သင်၏ဇနီးသည်ကိုသင်၏ကိုယ်နှင့်အမျှချစ်လော့
date:   30/08/2023
---

`ရှင်ပေါလုသည်ထပ်၍ ခင်ပွန်းသည်ယောက်ျားများ မိမိ၏ဇနီးသည် ကို ကြင်နာယုယချစ်မေတ္တာရှိရမည်အကြောင်း မည်သို့ဩဝါဒပေးသနည်း (ဧဖက်၊ ၅း၂၈-၃ဝ)။`

ခရစ်ယာန်အိမ်ထောင်မိသားစုအတွက် ရှင်ပေါလုချမှတ်ပေးထားသော စည်းကမ်း (ဧဖက်၊ ၅း၂၁-၆း၉) လူမှုဆက်ဆံရေးအတွက် စိန်ခေါ်ချက်ဖြစ် သည်။ ဧဖက်၊ ၅း၂၈-၃ဝ တွင် ရှင်ပေါလုသည် ခင်ပွန်းသည်ယောက်ျား  တို့၏ အချိန်တိုင်းထားရှိရမည့်စိတ်သဘောထားကို ဩဝါဒပြုထားသည်။ မိမိတို့၏အသားကိုပင် ငှဲ့ကွက်စရာမလို (ဧဖက်၊ ၅း၂၈၊ ၂၉)၊ မယားဇနီးကို အကြမ်းဖက်နှိပ်စက်ရိုက်ပုတ်ခြင်းအစား မိမိကိုယ်ကိုပင် မယားအတွက် အသေခံနိုင်ရမည်။ ရှင်ပေါလုသက်ရှိထင်ရှားနေထိုင်စဉ် ဂရိနှင့်ရောမယဉ်ကျေးမှု ရောပြွမ်းသမနေသောအချိန်ဖြစ်သည်။ အိမ်ထောင်စုတွင် ဖခင်သည် အာဏာ အရှိဆုံးသူဟုသတ်မှတ်သည်။ လက်တင်ဝေါဟာရ၌ (pater Familias) ဟူသောစကားသည် အလွန်ကျယ်ပြန့်သည်။ ခင်ပွန်းတစ်ယောက်သည် ဇနီးသည်ကို ပြင်းပြင်းထန်ထန်အပြစ်ပေးပိုင်သည်သာမက သတ်ပိုင်ခွင့်ရှိသည်။  သားသမီးများ၊ ကျွန်များကိုလည်း အိမ်ထောင်ဦးစီးဖြစ်သော ဖခင်ယောက်ျား သည် စိတ်ထင်သလို ရက်စက်ပိုင်ခွင့်ပေးထားသည်။ ယင်းသို့အိမ်ထောင်၌ ခင်ပွန်း၏ဩဇာအာဏာကို အခွင့်ပေးထားခြင်းမှစ၍ တိုင်းသူပြည်သားများ၏ ခံယူချက်အဖြစ် အကျင့်ဖြစ်သွားတော့သည်။

ဧဖက်၊ ၅း၂၅-၂ရ ၌ ရှင်ပေါလုသည် မေတ္တာ၏ပုံပမာကို အသေးစိတ် ဖော်ပြ၍ ခရစ်တော်သည် အသင်းတော်ကိုချစ်သည်။ ခင်ပွန်းသည်ယောက်ျား တို့၏ ရိုးရိုးဖြစ်စဉ်ထက် သာလွန်ထူးခြားသောစံနှုန်းကို ပြသပေးသည်။ သို့အတွက်ကြောင့် အသစ်သောဩဝါဒကိုမချပြခင်မှာ ရှင်ပေါလုသည် ကြီးမြတ် တော်မူသောပုံပမာယူသင့်သူကို တစ်ဖန်ထပ်၍ညွှန်ပြပြန်ပါသည်။ ခရစ်ယာန် ခင်ပွန်းသည်ယောက်ျားများ အတုယူစရာ “ထိုနည်းအတိုင်း (ဧဖက်၊ ၅း၂၈) ယေရှုရှင်ကဲ့သို့ မိမိကိုယ်ကိုဆက်သ” နိုင်ရမည်။ မိမိ၏သတို့သမီးအတွက် နှင့် အသင်းတော်၏လိုအပ်သမျှသောအရာကို ပံ့ပိုးဖြည့်စွမ်းသည် (ဧဖက်၊ ၅း၂၅-၂၇)။ ရှင်ပေါလုသည် ခင်ပွန်းသည်ယောက်ျားများကို ခေတ်အချိန် အခါ၏ထုံးစံကို မယူ၊ ခရစ်တော်၏ကြင်နာသောမေတ္တာတော်မျိုးနှင့် မိမိတို့၏ ဇနီးသည်ကိုချစ်ကြရန် အထူးမှာကြားထားသည်။

ဧဖက်၊ ၅း၂၈-၃ဝ တွင် ရှင်ပေါလုသည် တစ်ဖန်ခင်ပွန်းသည် ယောက်ျားသားများ မိမိတို့၏ဇနီးမယားကို ချစ်မေတ္တာနှင့် ထောက်မကြင်နာ ကြရန်၊ အတ္တအချစ်မျိုး၊ မိမိ၏ကိုယ်ခန္ဓာအသားကဲ့သို့ သဘောထားကြရမည်။ ရှင်ပေါလုသည် အမှန်တရားတစ်ခုကိုချပြသည်မှာ “ကိုယ်အသားကိုမုန်းသော သူတစ်ယောက်မျှမရှိ။ (အနည်းဆုံးလူသည် မိမိအသားကိုထိမည်ဆိုလျှင် စဉ်းစားလာသည်)။ ခင်ပွန်းသည်ယောက်ျားများသည် မိမိကိုယ်ကို ပြန်၍ ရန်ပြုခြင်း၊ မိမိခန္ဓာကိုယ်ကို ပြန်၍ရိုက်နှက်ထုပုတ်ခြင်းမရှိကြပါ။ မိမိအသား များကျန်းမာသန်စွမ်းအောင်ပင် ကျွေးမွေးပြုစုကြသည် (ဧဖက်၊ ၅း၂၉)။ ခရစ်ယာန်ဇနီးသည်များကို ပစ်ပယ်ခြင်း၊ နာကျင်အောင်ပြုခြင်းကို ရှင်ပေါလု ခါးသီးစွာဆန့်ကျင်သည်။ ရှင်ပေါလုသည် ခရစ်ယာန်ခင်ပွန်းသည်ယောက်ျား များကို ဖိတ်ခေါ်သည်မှာ ဇနီးသည်အတွက်တန်ဖိုးရှိသော၊ ဇနီးသည်အားကိုး ရသောခင်ပွန်းဖြစ်ရန် အထူးဆုံးမထားသည်။ ဇနီးသည်ကိုနာကျင်အောင် ပြုလုပ်ခြင်းသည် မိမိ၏အသားကို နာကျင်အောင်ပြုခြင်းပင်ဖြစ်သည်။ ထိုခေတ် ထိုအချိန်အခါ၌ ယင်းသို့ပြုလုပ်ရန် လူတို့၏စိတ်ထား မရှိကြပါ။

ယေရှုရှင်၏ပုံပမာတော်အတိုင်း ကျင့်ဆောင်ပါဟု ရှင်ပေါလုဩဝါဒ ပေးခဲ့သည်။ ခရစ်တော်သည် မိမိကိုယ်ကို ကြည့်ရှုစောင့်ထိန်းသကဲ့သို့ ယုံကြည် သူအပေါင်းကို မိမိ၏အသွေးအသားကဲ့သို့ ကျန်းမာရွှင်လန်းအောင် ကျွေးမွေး ပြုစုတော်မူသည် (ဧဖက်၊ ၅း၂၉၊ ၃ဝ)။ သင်၏အမူအကျင့်ကို ဇနီးသည် နှစ်သက်မြတ်နိုးပြီး လိုက်ပါလုပ်ဆောင်ရန် စိတ်အားထက်သန်စေပါ။ ရှင်ပေါလု အပြတ်သားဆုံးပြောသောစကားတစ်ခွန်းမှာ သင့်ကိုယ်သင် ပြန်၍လုပ်ဆောင် သည်အတိုင်း ယေရှုရှင်သည် သင့်ကိုထိုသို့ပြုတော်မူလိမ့်မည်။

`ရှင်ပေါလုသည် ခရစ်တော်ယေရှု၏စံနမူနာကို ဇနီးသည်များနှင့် ခင်ပွန်းသည်များအား ချပြဩဝါဒပေးခဲ့သည်။ သင်၏အိမ်ထောင်မိသားစုကို ယေရှုရှင်၏ချစ်ခြင်းမေတ္တာတော်ကဲ့သို့ရှိနေစေရန် သင်မည်သို့သင်ခန်းစာယူ ပြုမူနိုင်မည်နည်း။`