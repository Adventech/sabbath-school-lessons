---
title:  ခင်ပွန်းသည်နှင့်ဇနီးသည်များကပ်တိုင်၌အတူတကွရှိနေခြင်း
date:   26/08/2023
---

### ဖတ်ရန်ကျမ်းချက်များ။
ဧဖက်၊ ၅း၂၁-၃၃။ ဖိလိပ္ဋိ၊ ၂း၃၊ ၄။ ယေဇကျေ၊ ၁၆း၁-၁၄။ ၂ကော၊ ၁၁း၁-၄။ က၊ ၂း၁၅-၂၅။

> <p>အလွတ်ကျမ်းချက်</p>
> “အချင်းယောက်ျားတို့၊ ခရစ်တော်သည် အသင်းတော်ကို ချစ်တော်မူသကဲ့သို့၊ သင်တို့သည်လည်း ကိုယ်ခင်ပွန်းကိုချစ်ကြ လော့။ ထိုအသင်းတော်သည် သန့်ရှင်းလျက်၊ အပြစ်ကင်းလျက်ရှိ သည်ဖြစ်၍၊ အညစ်အကြေးတင်ခြင်း၊ အရေတွန့်ခြင်းမှ စသည်တို့နှင့် လွတ်လပ်သဖြင့်၊ အသရေတင့်တယ်လျက်ရှိသော အသင်းတော်ကို ခရစ်တော်သည် မိမိအားဆက်သအံ့သောငှာ နှုတ်ကပတ်တော်ရေ၌ ဆေးကြောခြင်းအားဖြင့် စင်ကြယ်သန့်ရှင်းစေမည်အကြောင်း၊ ထို အသင်းတော်အဖို့အလိုငှာ ကိုယ်ကိုကိုယ်စွန့်တော်မူ၏” (ဧဖက်၊ ၅း၂၅-၂၇)။

ဧဖက်၊ ၅း၂၁-၃၃ တွင် ရှင်ပေါလုသည် ယုံကြည်သူများအချင်းချင်း တစ်ဦးနှင့်တစ်ဦး လေးစားမှုရှိကြရန် သွန်သင်ထားသည် (ဧဖက်၊ ၅း၂၁)။ ထိုနောက်မှာ ခရစ်ယာန်ဇနီးသည်တို့အား အကြံပေးထားခဲ့သည် (ဧဖက်၊ ၅း၂၂-၂၄)။ ခင်ပွန်းသည်များအတွက် (ဧဖက်၊ ၅း၂၅-၃၂)။ ထိုနောက်မှာ နှစ်ဦးနှစ်ဖက်လုံးကို  အကြံပေးစကားဆိုခဲ့သည် (ဧဖက်၊ ၅း၃၃)။

ယင်းအကြံပေးချက်အတိုင်း ယနေ့ကျမ်းစာလေ့လာသူတို့သည် သခင် ခရစ်တော်နှင့် ကျွန်ုပ်တို့မည်သို့မည်ပုံပတ်သက်နေကြောင်းကို သိရှိနိုင်ကြသည် (ဧဖက်၊ ၅း၂၁-၆း၉) ကို ဖတ်ရှုပြီး ကျွန်ုပ်တို့နားလည်သောအခါ ကျွန်ုပ်တို့ လိုက်လျှောက်လုပ်ဆောင်တတ်ကြသည်။ စာစောင်၏အဓိကအချက်အဖြစ် ရှင်ပေါလု၏ရေးသားထားပုံမှာ စည်းလုံးခြင်းရှိကြရန်ဟု ရေးထားသော်လည်း ယခုကိစ္စတွင် ခရစ်ယာန်မိသားစုတို့အတွက် သီးသန့်ရေးပေးထားသည်။ လူဟောင်းဘဝဟောင်း၌ လူတို့၏ပေါင်းသင်းဆက်ဆံခြင်းတွင် အနာအဆာ ဖြင့် ပြည့်နှက်တတ်သည် (ဧဖက်၊ ၄း၂၂)။ လူသစ်စိတ်သစ်ဘဝသစ်ဖြစ်လာ ခြင်းကို အောင်ပွဲတစ်ရပ်အဖြစ် သူကိုယ်တိုင်သတ်မှတ်သည် (ဧဖက်၊ ၂း၁၅)။ အသက်တာဟောင်းမှ အနာအဆာများကိုခွာချပြီး ယုံကြည်သူဖြစ်လာသူများ သည် အသစ်သောတန်ခိုးခွန်အား၊ သန့်ရှင်းသောဝိညာဉ်တော်၏မစခြင်းဖြင့် ရရှိခံစားရသည် (ဧဖက်၊ ၂း၂၂။ ဧဖက်၊ ၃း၁၆။ ဧဖက်၊ ၅း၁၈-၂၁။ ဧဖက်၊ ၆း၁၇၊ ၁၈ နှင့် ခရစ်တော်၌ရှိသောအယူအဆအသစ် (ဧဖက်၊ ၄း၁၃၊ ၁၅၊ ၂ဝ-၂၄၊ ၃၂။ ဧဖက်၊ ၅း၂၊ ၁ဝ၊ ၁၇၊ ၂၁-၂၃)။ အနှောင် အဖွဲ့မှလွတ်ပြီး ဘုရားရှင်၏အကြံအစည်တော်အတိုင်း မိမိ၏လူတို့နှင့် ကမ္ဘာသူ ကမ္ဘာသားများအားလုံး ပြည့်စုံခြင်းသို့ရောက်ရှိခွင့်ကို ညွှန်ပြပေးနိုင်သည်။