---
title:  ခရစ်တော်၏သတို့သမီးကညာကဲ့သို့အသင်းတော် (အပိုင်း ၂)
date:   29/08/2023
---

`ရှင်ပေါလုသည် ကောရိန်သုမြို့ရှိ ခရစ်ယာန်တို့ကို ဩဝါဒပေးသော အခါမှာ ရှေးခေတ်မဂင်္လာဆောင်ခြင်းအခမ်းအနား၏ ထုံးစံဓလေ့ကို ပုံပမာ ယူ၍ ဩဝါဒပေးပါသလား။ ထိုဩဝါဒသည် မည်သည့်အချိန်၊ မည်သည့် ကာလ၌ သက်ရောက်မှုဖြစ်သနည်း။`

မဂင်္လာဆောင်အခမ်းအနား၏အဆုံးသတ် ထုံးစံအကြောင်းကိုဖော်ပြ ရာ၌၊ (ဧဖက်၊ ၅း၂၅-၂၇) တွင် ရှင်ပေါလုပုံဖော်ထားချက်အရ ခရစ်တော် သည် (၆) မိမိကိုယ်ကိုဆက်သ၍ သတို့သမီးကို တန်ဖိုးဖြတ်ကာ တင်တောင်း  ခဲ့သည်။ ရှေးခေတ်ကာလ၌ ထုံးစံရှိသည်မှာ သတို့သမီး၏ဖခင်သည် မိမိ၏ သမီးကို အကောင်းဆုံး၊ အတော်ဆုံးယောက်ျားကိုမှပေးသည်၊ အပ်သည်။ ရှင်ပေါလုအနေဖြင့် ယေရှုရှင်၏သတို့သမီးကို အသင်းတော်ဟုသတ်မှတ် ပုံဖော်ပြီး ကိုယ်တော်သည် ထိုအသင်းတော်အတွက် မိမိအသက်ကိုပင် အသေ ခံခဲ့သည်။

ရှင်ပေါလုသည် မဂင်္လာပွဲ၏ထုံးစံဓလေ့နှင့် အစီအစဉ်ကိုအသုံးပြုကာ ခရစ်တော်နှင့်အသင်းတော်တို့ ဆက်နွှယ်ပုံကို ကွက်ကွက်ကွင်းကွင်းမြင်စေသည်။ ရာဇဝင်ပိုင်းကို ပြန်၍ဖော်ထုတ်သည်။
(၁) စေ့စပ်ပွဲ။ ခရစ်တော်သည် မိမိကိုယ်ကို အသင်းတော်အတွက် တင်လှူပူဇော်ခံခဲ့သည် (သတို့သမီးအတွက် လက်ဖွဲ့တန်ဖိုး)။ ထိုကြောင့် သူမနှင့်စေ့စပ်ထားပြီ (ဧဖက်၊ ၅း၂၅)။ (၂) မဂင်္လာပွဲအတွက်အပြင်အဆင်။ သတို့သား၏စိတ်၌ စွဲထားသောအရာမှာ မဂင်္လာပွဲအတွက်ကျင်းပရန် သတို့ သမီးကို ရေးမိုးချိုးဖြီးလိမ်းသန့်စင်ပေးရန်ရှိသည် (ဧဖက်၊ ၅း၂၆)။ (၃) မဂင်္လာဆောင်ပွဲအခမ်းအနား။ ခရစ်တော်သည် သတို့သမီးအား ဖြူစင် သန့်ရှင်းစင်ကြယ်ရန် ဆက်လက်ပြီးမဂင်္လာပွဲ၌ လူအများရှေ့ တင့်တယ်စွာ စီစဉ်သည် (ဧဖက်၊ ၅း၂၇)။ ယင်းမဂင်္လာပွဲကျင်းပခြင်းအခမ်းအနားအချိန်သည် ခရစ်တော်ပြန်ကြွလာသည့်အချိန်ပင်ဖြစ်သည်။ ကိုယ်တော်သည် သတို့သား ပမာ အသင်းတော်ဖြစ်သောသတို့သမီးကိုလက်တွဲ၍ မိမိအဖို့လက်ထပ်ယူသည် (ဧဖက်၊ ၅း၂ရ ကို ၂ကော၊ ၁၁း၁၊ ၂။ ကောလောသဲ၊ ၁း၂၁-၂၃-၂၈) နှင့် နှိုင်းယှဉ်ပါ။

ရှေးအခါမဂင်္လာပွဲကျင်းပကြသောအခါ ညအချိန်မှ စတင်ကျင်းပ လေ့ရှိသည် (မဿဲ၊ ၂၅း၁-၁၃) ကိုဖတ်ပါ။ သတို့သားနှင့်အပေါင်းအပါ တို့သည် သတို့သား၏အိမ်၌ စုရုံးကြသည်။ မဂင်္လာဆောင်အိမ်အသစ်တွင် ဖြစ်သည်။ ထိုမှစ၍ မဂင်္လာပွဲအစီအစဉ်ကို အစီအစဉ်အလိုက်ကျင်းပသွား သည်။ မီးတုတ်များမြှောက်ကိုင်လာလျက် လူပျိုများဝမ်းသာပျော်ရွှင်စွာလိုက်ပါ လာသည်။ တေးသီချင်းမျိုးစုံသီဆိုကျူးအေးပြီး ဝမ်းမြောက်ပျော်ရွှင်နေကြ   သည်။ ပရိသတ်များတို့သည် သတို့သမီး၏ဖခင်အိမ်၌ စုရုံးထားကြသည်။ သတို့သမီးကို လာရောက်ကြည့်ရှုကြိုဆိုကြသည်။ နေထိုင်ရမည့်အိမ်အသစ်ဆီသို့ ချီတက်သွားကြမည်ဖြစ်သည်။ မဂင်္လာပွဲကို ရက်သတ္တတစ်ပတ်အထိကြာအောင် ကျင်းပကြသည်။ သတို့သားထံ သတို့သမီးကိုဆက်သရန် ပွဲကျင်းပခြင်းဖြစ်သည်။

ရှင်ပေါလုသည် သခင်ခရစ်တော်မှ အသင်းတော်ကို မိမိအတွက်ဟု သဘောထားကြောင်း ပုံဖော်ရေးသားရာ၌၊ အိန္ဒြေကြီးမားလှသော ချီတက်ပွဲ အကြောင်းကို တင်ဆက်ထားသည်။ ခရစ်တော်ပြန်လာခြင်းကို အနာဂတ် မဂင်္လာဆောင်ခြင်းအခမ်းအနားဟု ရုပ်လုံးဖော်ပေးထားသည်။ ခရစ်တော်၏ အသင်းတော်နှင့် နားဖောက်စေ့စပ်ခြင်းပွဲသည် ရှည်ကြာခဲ့သော်လည်း အောင်မြင် ခြင်းနှင့် ဆင်နွှဲကြရသည်။

`အခြေအနေကောင်း၊ ပျော်ရွှင်စရာကောင်းခြင်းနှင့် မျှော်လင့်စရာ အပြည့်ရှိသောသတင်းစကားအတွက် ကျွန်ုပ်တို့မည်သို့သင်ခန်းစာယူနိုင်သနည်း။`