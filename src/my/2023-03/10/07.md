---
title:  ဆက်လက်လေ့လာရန်။
date:   01/09/2023
---

Ellen G. White, “Responsibilities of Married Life,” Testimonies for the Church, vol. 7. pp. 45-50, and “Mutual Obligations,” The Adventist Home, pp. 114-120.

အယ်လင်ဂျီဝှိုက်သည် လင်နှင့်မယားတစ်ဦးကိုတစ်ဦးကို အနိုင်ယူ ချုပ်ချယ်ခြင်းကို ရှောင်ရှားကြပါရန် အထူးသတိပေးသည။ “သင်တို့၏ အလိုကိုသာလိုက်လျောရန် မိမိအိမ်ထောင်ဘက်ကို အနိုင်မယူပါနှင့်။ ထိုသို့  ပြုလျှင် သင်သည် မေတ္တာကိုမရနိုင်ပါ။ ကြင်နာပါ၊ သည်းခံပါ၊ စိတ်ရှည်ပါ၊ စဉ်းစားဆင်ခြင်ပါ၊ ယဉ်ကျေးသိမ်မွေ့ပါ” (The Adventist Home, p. 118).

သူမ (အယ်လင်ဂျီဝှိုက်) သည် ကောလောသဲ၊ ၃း၁၈။ (ဧဖက်၊ ၅း၂၂-၂၄) နှင့်ပတ်သက်သောအဓိပ္ဋာယ် ထုတ်ယူချက်အမှားကို တည့်တည့် ကြီးပင် တုံ့ပြန်ခဲ့သည်။ “မကြာခဏမေးခွန်းမေးတတ်ကြပါသည်။ “ဇနီးသည် တွေမှာ ကိုယ်ပိုင်အခွင့်အရေးလုံးဝမရှိတော့ဘူးလား” စသည်ဖြင့် သမ္မာကျမ်းစာ ၌ ရှင်းရှင်းလင်းလင်းကြီးရေးသားထားသည်မှာ ခင်ပွန်းသည်ယောက်ျားသည် အိမ်ထောင်၏ဦးခေါင်းဖြစ်သည်။ “အချင်းမိန်းမတို့ ကိုယ်ခင်ပွန်း၏အုပ်စိုး ခြင်းကို ဝန်ခံကြလော့” စာကြောင်းသည် ဤတွင်ဆုံးသွားသော် မိန်းမများ အနေဖြင့် ရွေးစရာလမ်းမရှိဟု ဆိုနိုင်ပါသည်။ ခင်ပွန်းသည်ယောက်ျားများ သည် ကျမ်းစာကိုဖတ်သောအခါ ထိုနေရာမှာပင် အဆုံးသတ်ကြသည်။ ‘ဇနီးသည်သည် ခင်ပွန်းသည်ယောက်ျား၏အုပ်စိုးခြင်းကို ဝန်ခံလော့’  ကျမ်းချက်မှာ ထိုနေရာတွင် အဆုံးမသတ်သေးပါ။ နိဂုံးချုပ်စကားအနေဖြင့် ‘သခင်ဘုရား၌ လျောက်ပတ်သည်အတိုင်း့’ (ကောလောသဲ၊ ၃း၁၈)။ ဘုရားရှင် ၏အလိုတော်မှာ ဇနီးသည်များသည် ဘုရားကိုကြောက်ရွံ့ရိုသေ၍ ဘုန်း အသရေတော်ကို ထင်ရှားစေလိုသည်။ အရာခပ်သိမ်းတို့သည် ခရစ်တော်ရှင် ယေရှုကိုသာ ချီးမြှောက်ဂုဏ်ပြုကြရမည်။ ကိုယ်တော်သည် သူမကို သမီး အရင်းအချာပမာ ရွေးနုတ်ဝယ်ယူခဲ့ရသည်။ မိမိအသက်တာကိုပေး၍ ဝယ်ယူ ထားသည်။ ဇနီးသည်တိုင်းတို့၏ လင်ယောက်ျားခင်ပွန်းသည်ထက် ကြီးမြတ် တော်မူသောသူဖြစ်တော်မူသည်။ ရွေးနုတ်ကယ်တင်သောအရှင်ဖြစ်တော်မူသည်။ ဇနီးသည်သည် ခင်ပွန်းသည်ယောက်ျား၏အုပ်စိုးခြင်းကို ခံယူရသောအခိုက် အတန့်သည် ဘုရားသခင်၏အလိုတော်နှင့်ညီသော လုပ်ရပ်ဖြစ်ရမည်။ သခင်၏ ပညတ်ချက်၊ “သခင်ဘုရား၌ လျောက်ပတ်သောလုပ်ရပ် ဖြစ်ကိုဖြစ်ရပါ              မည်။” (The Adventist Home, pp. 115, 116)