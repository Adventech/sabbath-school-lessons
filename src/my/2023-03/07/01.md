---
title:  ခရစ်တော်၏စည်းလုံးသောကိုယ်ခန္ဓာ
date:   05/08/2023
---

### ဖတ်ရန်ကျမ်းချက်များ။
ဧဖက်၊ ၄း၁-၁၆။ ဖိလိပ္ဋိ၊ ၂း၃။ ဆာ၊ ၆၈း၁၈။ တမန်၊ ၂။ ၁ကော၊ ၁၂း၄-၁၁၊ ၂၇-၃ဝ။ ဟေရှာ၊ ၅း၄။

> <p>အလွတ်ကျမ်းချက်</p>
> “ခရစ်တော်၏ကိုယ်တော်ကိုတည်ဆောက်၍၊ ဓမ္မဆရာ၏ အမှုကို ပြုတတ်မည်အကြောင်း၊ သန့်ရှင်းသူတို့ကို ပြင်ဆင်ခြင်း အလိုငှာ၊ ထိုသခင်သည် လူအချို့တို့ကို တမန်တော်အရာ၌လည်း ကောင်း၊ အချို့တို့ကို ပုရောဖက်အရာ၌လည်းကောင်း၊ အချို့တို့ကို သာသနာပြုအရာ၌လည်းကောင်း၊ အချို့တို့ကိုသင်းအုပ်ဆရာ၊ ဆရာ အရာ၌လည်းကောင်း ခန့်ထားတော်မူ၏” (ဧဖက်၊ ၄း၁၁၊ ၁၂)။

အီစွတ်ပုံပြင်တစ်ခု၌ “ဝမ်းဗိုက်နှင့်ခြေထောက်များ” ဆိုသောအကြောင်း ကို ပြောဆိုထားသည်။ ပုံပြင်သည် ဤသို့ဖြစ်သည်။ “ဝမ်းဗိုက်နှင့်ခြေထောက် တို့သည် အငြင်းအခုံဖြစ်ပွားကြသည်။ သူအရေးကြီးသည်၊ ငါအရေးကြီးသည် ဟူ၍ ငြင်းခုံကြ၏။ ခြေထောက်က သူတို့သည် အလွန်ခွန်အားသန်မာကြောင်း၊ ဝမ်းဗိုက်ကို မည်သည့်နေရာသွားသွား သယ်ပိုးသွားပေးရကြောင်း ဂုဏ်ဖော် ပြောဆို၏။ ဝမ်းဗိုက်ကလည်း ခြေထောက်တို့ကို ပြန်၍ချေပသည်မှာ “သူငယ်ချင်း၊ ငါသာအစားအစာမစားပေးရင် မင်းဘာတစ်ခုမှ သယ်ပေးနိုင် မှာမဟုတ်ဘူးသေချာတယ်သူငယ်ချင်” ဟု ပြန်၍တုံ့ပြန်ပါသည်” (Lloyd W. Daly, Aesop Without Morals (New York: Thomas Yoseloff, 1961), p. 148).

ရှင်ပေါလုသည် လူသား၏ကိုယ်ခန္ဓာကို ဝိညာဉ်ရေးရှုထောင့်ဖြင့် အသုံးပြုထားသည်။ လူသား၏ကိုယ်ခန္ဓာကို ခရစ်တော်၏ခန္ဓာကိုယ်တည်း ဟူသော အသင်းတော်ဖြင့် ခိုင်းနှိုင်းပုံဆောင်သည်။ ခန္ဓာကိုယ်၌ မတူညီသော အရည်အချင်းစွမ်းအားမျိုးစုံဖြင့် တည်ဆောက်ထားသည်။ ကိုယ်ခန္ဓာကျန်းမာ သန်စွမ်းရေးအတွက် အစိတ်အပိုင်းအားလုံးပေါင်းစည်းလုပ်ဆောင်ရန်လိုသည်။ (ဧဖက်၊ ၄း၁-၁၆) ၌ ရှင်ပေါလုသည် ခန္ဓာကိုယ်အဂင်္ါအားလုံးကို မည်မျှ အရေးကြီးကြောင်း ယခင်ဖော်ပြခဲ့သည်အတိုင်း ပြန်၍ဖော်ပြသည် (ရောမ၊ ၁၂း၃-၈။ ၁ကော၊ ၁၂း၁၂-၃၁)။ ခရစ်တော်သည် ခန္ဓာကိုယ်အားလုံး၏ ဦးခေါင်းဖြစ်၏။ ခန္ဓာတစ်ခုလုံးကို ကောင်းသော “ဆုလက်ဆောင်များ” ပေးဝေသည်။  ကိုယ်ခန္ဓာကဲ့သို့ စည်းလုံးခြင်းရှိသောလူတို့သည် မိမိကဏ္ဍ၊ မိမိအပိုင်းကို မိမိတာဝန်ယူတတ်သောအသင်းသားတိုင်းသည် အသင်းတော် ခန္ဓာကိုယ်တစ်ခုလုံးကို ကူညီအားပေးခြင်းပင်ဖြစ်သည်။

ရှင်ပေါလုသည် ကျန်းမာသောကိုယ်ခန္ဓာ၏ပုံကို ဖော်ပြသည်မှာ စည်းလုံးခြင်းရှိသောခန္ဓာကိုယ်သည် ကျွန်ုပ်တို့အတွက်ထားသော ဘုရားရှင်၏ ပန်းတိုင်ကိုရောက်အောင် ပါဝင်ကူညီတွန်းပို့ပေးသည်။ အသီးအပွင့်ဝေဆာသော ခရစ်တော်၏စည်းလုံးသောအသင်းတော်ကို ပိုင်ရာဆိုင်ရာ ပါဝင်အားဖြည့် ကူညီပေးခြင်းဖြစ်သည်။