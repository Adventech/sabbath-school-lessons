---
title:  တစ်လုံးတစ်ဝတည်းပေါင်းစည်းခြင်း
date:   07/08/2023
---

`ရှင်ပေါလုတိုက်တွန်းသော စိတ်သဘောထားခုနစ်မျိုး၌ အခုစီတိုင်း သည် အသင်းတော်စည်းလုံးခြင်းရှိစေရန်အတွက် အဓိကဖြစ်စေပါသလား။ ထိုစီစဉ်ရေးသားသောစာရင်းဇယားသည် မည်သည့်ရည်ရွယ်ချက်ဖြင့် ရေးသား ထားသနည်း (ဧဖက်၊ ၄း၄-၆)။`

အကြောင်းအရာခုနစ်ခုကို ရှင်ပေါလုပေါင်းဖွဲ့ကာ ဧဖက်မြို့၌ ကဗျာတစ်ပုဒ်၊ စာတစ်ပုဒ်ဖွဲ့ဆိုသီကုံးခဲ့သည်။ အစပြုပုံမှာ တစ်ခုစီဖြစ်သော အရာနှစ်ခုကို ပေါင်းဖွဲ့လိုက်သည်။ “ကိုယ်ခန္ဓာတစ်ခုဖြစ်လာသည်” (ခရစ်တော် ၏ကိုယ်ခန္ဓာအဖြစ်ပုံဆောင်သော အသင်းတော်ကိုဆိုလိုသည်)၊ ဧဖက်၊ ၄း၁၂၊ ၁၆။ ဧဖက်၊ ၁း၂၃။ ဧဖက်၊ ၅း၂၃၊ ၂၉၊ ၃ဝ နှင့် တစ်စိတ်တစ်သဘော တည်း (ဧဖက်၊ ၄း၄)။ တတိယတစ်ခုမှာ “ခေါ်တော်မူခြင်း၏မျှော်လင့်ချက်” ဖြစ်သည်။ (ဧဖက်၊ ၄း၄ ကို ဧဖက်၊ ၄း၁ နှင့် နှိုင်းယှဉ်ဖတ်ပါ)။

စီစဉ်ရေးသားချက်၌ အခြားသုံးခုကို ထပ်၍ထည့်သွင်းထားသည်။ “သခင်တစ်ပါး” (ခရစ်တော်ကိုရည်ရွယ်သည်)၊ “ယုံကြည်ခြင်းတစ်ပါး” (ခရစ်ယာန်တို့၏စွဲလမ်းယုံကြည်ခြင်းကိုဆိုလိုသည်)၊ ဧဖက်၊ ၄း၁၃။ ကောလော၊ ၁း၂၃။ ကောလော၊ ၂း၇။ ဂလာတိ၊ ၁း၂၃။ ၁တိ၊ ၄း၁၊ ၆) နှင့် “ဗတ္တိဇံ တစ်ပါး” (ဧဖက်၊ ၅း၂၆) ရှင်းလင်းဖော်ပြချက်ကို အဆုံးမသတ်ခင်မှာ “ခပ်သိမ်းသောငါတို့၏အဘဖြစ်သော ဘုရားသခင်တစ်ဆူတည်းရှိတော်မူ၏။  ထိုဘုရားသခင်သည် ခပ်သိမ်းသောအရာ၏အထက်၌ ရှိတော်မူ၏” (ဧဖက်၊ ၄း၆)။

ခမည်းတော်ဘုရားအကြောင်းနှင့်ပတ်သက်၍ ရှင်ပေါလုမည်သို့ အမွှမ်းတင်ရေးသားရှင်းလင်းခဲ့သနည်း။ “ခပ်သိမ်းသောငါတို့၏အဘ၊ ဖန်ဆင်းရှင် ဘုရားဟုဖော်ပြ၍၊ ကျန်သောစာကြောင်းများ၌ ရှင်းပြထားပုံမှာ ဘုရားသခင် သည် ကမ္ဘာကြီးကိုဖန်ဆင်းခဲ့၍၊ “အရာခပ်သိမ်း” ကို ပိုင်တော်မူ၏။ ရှင်ပေါလု သည် မရေမရာ ဟိုစပ်စပ်သည်စပ်စပ် ကမ္ဘာပေါ်ရှိအရာဝတ္ထုကို ဘုရားအဖြစ် ကိုးကွယ်သည့်ဝါဒမျိုးကို ဆိုလိုသည်မဟုတ်။ ယင်းဝါဒမျိုးသည် သဘာဝ ကို ဘုရားအမှတ်ဖြင့် သတ်မှတ်ခံယူလေ့ရှိတတ်သည်။ တွေ့ကရာကိုးကွယ် သည့်ဝါဒသည် ထာဝရဘုရားအားလည်းကောင်း ကမ္ဘာပေါ်ရှိမြင်သမျှအရာနှင့် ဘုရားရှင်ကို တန်းတူသဘောထားကြသည်။ ရှင်ပေါလုသည် ထာဝရဘုရား အား ရှိရှိသမျှအရာခပ်သိမ်းတို့၏အထက်၌ အုပ်စိုးခြင်းရှိကြောင်း၊ ဘုရားရှင် မှစတင်၍ အရာခပ်သိမ်းဖြစ်တည်လာကြောင်းကို ယတိပြတ်ကြေညာ     သတ်မှတ်ခြင်းဖြစ်သည်။

အသင်းတော်စည်းလုံးခြင်းအတွက် အကြောင်းရင်းနှစ်မျိုးကို သတိပြု ပါ (ဧဖက်၊ ၄း၁-၆)။ ပထမအချက်မှာ စည်းလုံးခြင်းသည် ဝိညာဉ်ရေးရာ သဘောဖြစ်သည်။ ဖော်ပြပါစိတ်သဘောခုနစ်မျိုးမှ တစ်မျိုးတစ်မျိုးစီတွင် စတည်လာခဲ့သည်။ သေချာသောအောင်ပွဲသို့ ရောက်ရှိလာသည် (ဧဖက်၊ ၄း၄-၆)။ ဒုတိယအချက်အနေဖြင့် စည်းလုံးခြင်းသည် ကျွန်ုပ်တို့စိတ်ဓာတ် သွတ်သွင်းခြင်းနှင့် ကြီးရင့်စေခြင်းဖြစ်ရမည် (ဧဖက်၊ ၄း၃)။ ကျွန်ုပ်တို့ မကြာခဏဆိုသလို စည်းလုံးခြင်းပျက်စီးသွားသောကြောင့် ဝမ်းနည်းငိုကြွေး ကြရသည်။ ကျွန်ုပ်တို့မည်သို့၊ မည်သည့်အတွက်ကြောင့် ကျဆုံးပါစေ ဝမ်းသာစွာဖြင့် ခရစ်တော်၌ ဘုရားရှင်၏အမှုတော်ကို ဆောင်ရွက်သွားရမည်။ အသင်းတော်ကိုစည်းလုံးထားရမည်။ ဘုရားမှု၌ ရွှင်လန်းဝမ်းမြောက်နေရမည်။ ဝိညာဉ်သဘောအရ စည်းလုံးခြင်းရှိရမည်” (ဧဖက်၊ ၄း၃)။ ထိုသို့ပြုနိုင်လျှင် ခက်ခဲသောအလုပ်မျိုးပင်ဖြစ်ပါစေ၊ စည်းလုံးခြင်းနှင့်ရှေ့ဆက်လှမ်းသွားနိုင်လိမ့် မည်။ တက်ကြွလန်းဆန်းသောစိတ်ဖြင့် ဘုရားရှင်၏အမှုတော်ကိုဆောင်ရွက်လျှင် ပြည့်စုံရသောအခွင့်ရရှိလိမ့်မည်။

`ဧဖက်၊ ၄း၄-၆ ကိုဖတ်ပါ။ တစ်ဖန်ပြန်၍ဖတ်ပါ။ သင့်ကိုမည်သို့ သောခံစားချက်မျိုးပေးထားသနည်း။ သင့်ကိုမည်သည့်ခံစားချက်မျိုးကို ရသင့် စေသနည်း။ ခရစ်တော်အားဖြင့် ဘုရားရှင်နှင့်ကျွန်ုပ်တို့ကိုပေါင်းစည်းပေးစေ မည်အကြောင်း မည်သို့ပြောထားသနည်း။`