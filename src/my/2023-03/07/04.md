---
title:  ချီးမြှောက်ခံခရစ်တော်သည်ဆုလာဘ်များကိုပေးသူဖြစ်သည်
date:   08/08/2023
---

“သို့သော်လည်း ခရစ်တော်သည် ဆုပေးတော်မူသည်အတိုင်း ငါတို့ သည် ကျေးဇူးတော်ကိုအသီးသီးကိုယ်စီခံကြရပြီ။

ထိုသို့နှင့်အညီ ကျမ်းစာလာသည်ကား၊ မြင့်သောအရပ်သို့ တက်ကြွ တော်မူသဖြင့် များစွာသောသူတို့ကို ဖမ်းသွားတော်မူ၍၊ လူတို့အားဆုလာဘ် များကို ပေးတော်မူသည်ဟုလာသတည်း။

တက်ကြွတော်မူသည်ဟုဆိုသော် အစစွာမြေကြီးအောက်အရပ်သို့ ဆင်းသက်တော်မူကြောင်းကိုရည်မှတ်၍ ဆိုသည်မဟုတ်လော။

ဆင်းသက်တော်မူသောသူသည် အခြားသောသူမဟုတ်၊ အလုံးစုံ တို့ကို ပြည့်စုံစေခြင်းငှာ၊ ခပ်သိမ်းသောကောင်းကင်တို့၏အထွတ်ကိုလွန်၍ တက်ကြွတော်မူသောသူဖြစ်သတည်း” (ဧဖက်၊ ၄း၇-၁ဝ)။

`မည်သည့်အခြေ အနေတွင်ရှိနေ၍၊ ရှင်ပေါလုသည် ကျမ်းချက်၏ဖော်ပြချက်အရ မည်သို့ ဖော်ပြသနည်း။`

ရှင်ပေါလုသည် ဆာ၊ ၆၈း၁၈ ကို ပြန်လည်ထောက်ပြကာ အဓိပ္ဋာယ် ကို ရှင်းပြခဲ့သည်။ “ကိုယ်တော်သည် မြင့်သောအရပ်သို့ တက်ကြွတော်မူ သဖြင့်၊ များစွာသောသူတို့ကို ဖမ်းသွားတော်မူ၍ ထာဝရအရှင်ဘုရားသခင် သည် လူတို့တွင် ကိန်းဝပ်တော်မူမည်အကြောင်း၊ လူတို့အဖို့မက၊ ပုန်ကန် သောသူတို့အဖို့ ဆုလာဘ်များကို ခံရတော်မူပြီ။” ဆာ၊ ၆၈း၁၈ သည် ဘုရားရှင်၏ပုံသဏ္ဍာန်တော်ကို ထင်ရှားပေးသော ကျမ်းချက်ဖြစ်သည်။   “ယာဝဲ” အရှင်သည် အောင်နိုင်သူအရှင် ဗိုလ်ခြေချုပ်ကြီးဖြစ်၍၊ ကိုယ်တော် ၏ရန်သူအပေါင်းကို အောင်နိုင်တော်မူ၏။ ကိုယ်တော်သည် တည်ထားသော မြို့တော်သို့ တက်ကြွ၍ တောင်ကုန်းပေါ်၌နေတော်မူ၏။ ဖမ်းဆီးမိသောသုံ့ပန်း အားလုံးကို မိမိ၏ရထားဖြင့်ခေါ်ဆောင်သွားသည် (ဆာ၊ ၆၈း၁၊ ၂)။   ထိုနောက်၌ ကိုယ်တော်သည် ဆုလာဘ်သရဖူကိုခံယူတော်မူ၏။ ရန်သူဟူသမျှ ကို ကျော်နင်းသွားနိုင်ခြင်း၊ ခရစ်တော်ကိုချီးမြှင့်သော ဆုလာဘ်လက်ဆောင်နှင့် နှိုင်းစာသော် ရှင်ပေါလုအနေဖြင့် ဆာ၊ ၆၈း၃၅ ကို အခြေပြုပြီး အကျယ် တဝင့်စဉ်းစားသုံးသပ်ခဲ့သည်။

ဆာ၊ ၆၈း၁၈ အတိုင်း ကျွန်ုပ်တို့လိုက်လျှောက်လျှင် ခရစ်တော်သည် ကောင်းကင်သို့တက်ကြွခြင်း (ဧဖက်၊ ၁း၂၁-၂၃) သက်ရောက်မှုဖြစ်စဉ်အရ၊ သေခြင်းမှထမြောက်တော်မူသည်နောက် ပြန်လည်တက်ကြွသွားခြင်းဖြစ်သည်။ ချီးမြှောက်ခံရသောယေရှုရှင်သည် ဆုလာဘ်များစွာကိုပေးပြီး အရာအားလုံးကို စုံလင်စေတော်မူသည်။ ရှင်ပေါလုအနေဖြင့် ပင်တေကုတ္တေပွဲနေ့၌ သွန်းလောင်း တော်မူသောဝိညာဉ်တော်တန်ခိုးကို အထူးဆိုလိုပါသည် (တ၊ ၂)။ ယင်း အချက်ကို ဧဖက်၊ ၄း၁၁၊ ၁၂ က အတည်ပြုရေးသားပြန်သည်။ ဆုလာဘ် လက်ဆောင်အလုံးစုံသည် ယေရှုခရစ်တော်မှ ပြင်ဆင်ပေးကြောင်း၊ သန့်ရှင်းသော ဝိညာဉ်တော်၏ဆုလက်ဆောင်ဖြစ်ကြောင်း ပေါ်လွင်အောင်ရေးသားထားသည်။

ခရစ်တော်ရှင်သည် အထက်သို့တက်ကြွသွားတော်မူ၍ ဖမ်းသွား ချုပ်ထားခြင်းခံရသူအပေါင်းကို ဦးဆောင်သွားသည်။ ထိုသူတို့ကို ဆုလာဘ်  လက်ဆောင်များပေးသနားတော်မူသည်။ ခရစ်တော်တက်ကြွသွားပြီးနောက်ပိုင်း ကတိတော်ရှိခဲ့သည်အတိုင်း ဝိညာဉ်တော်ဆင်းသက်လာခဲ့သည်။ လျှပ်စစ် မုန်တိုင်းကဲ့သို့ လေပွေအလား တပည့်တော်များရှိရာနေရာကို လွှမ်းမိုးပြည့်ဝ စေခဲ့သည်။ မည်သို့သက်ရောက်မှုရှိနေခဲ့သနည်း။ လူထောင်ပေါင်းများစွာ တို့သည် ပြောင်းလဲလာခဲ့ကြသည်။ တစ်ရက်ချင်းအတွင်း ထောင်ပေါင်း များစွာသောသူများသည် နောင်တရပြောင်းလဲလာကြသည် (Ellen G. White, Ye Shall Receive Power, p. 158).

`ဧဖက်ဩဝါဒစာ၌ ကျမ်းချက်များသည် မည်မျှအထိနက်နဲ၍ ကျွန်ုပ်တို့ စိတ်သက်သာခွင့်ရရှိရန် ခရစ်တော်ရှင်သည် ကျွန်ုပ်တို့အတွက် မည်သို့ ပြုတော်မူခဲ့သနည်း။ အထူးသဖြင့် “အလုံးစုံတို့ကို အလုံးစုံတို့နှင့်ပြည့်စုံစေတော် မူသော ခရစ်တော်၏ကိုယ်” (ဧဖက်၊ ၁း၂၃) သည် မည်သို့သောသဘောကို ဆိုလိုပါသနည်း။`