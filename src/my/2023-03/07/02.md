---
title:  ဝိဉာဏ်စိတ်၏ပေါင်းစည်းခြင်း
date:   06/08/2023
---

`ဧဖက်၊ ၄း၁-၁၆ ကိုဖတ်ပါ။ ရှင်ပေါလုသည် ယုံကြည်သူများအား အသင်းတော်အတွင်း စည်းလုံးမှုရှိပါရန် မည်သို့တိုက်တွန်းခဲ့သနည်း။`

ရှင်ပေါလုသည် ဧဖက်ဩဝါဒစာ ဒုတိယပိုင်း (အခန်း၊ ၄-၆) ကို  စည်းလုံးခြင်းစကားဖြင့် အစပြုခဲ့သည်။ သို့သော် အပိုင်းနှစ်ပိုင်းခွဲထားသည်။ ပထမအပိုင်းကို ဧဖက်၊ ၄း၁-၆ ၌ ယုံကြည်သူများကို “အချင်းချင်းစိတ် သဘောမခြားမနား တစ်လုံးတစ်ဝတည်း” ရှိကြောင်းပြသ၍ စိတ်နေစိတ်ထား ကို တည်ဆောက်သည် (ဧဖက်၊ ၄း၁-၃)၊ အရာခုနစ်မျိုး၌ တစ်လုံးတစ်ဝ တည်းဖြစ်စေရန် တိုက်တွန်းသည် (ဧဖက်၊ ၄း၄-၆)။ ဒုတိယအချက်အပိုင်း မှာ ဧဖက်၊ ၄း၇-၁၆ တွင် ရှင်ပေါလုသည် အောင်မြင်မှုအလုံးစုံ၏ ထင်ရှား ခြင်းအကြောင်းကို ယေရှုရှင်အား ကရုဏာတော်၏အရင်းအမြစ်မူလဘူတ အဖြစ် ချီးမြှောက်တော်မူသည်။ ဧဝံဂေလိတရားတော်ကို ဝေငှပြောကြားရာ၌ လူများတို့သည် ယေရှုရှင်ကိုသာ ချီးမြှောက်ကြရမည် (ဧဖက်၊ ၄း၇-၁ဝ)၊ အသင်းသူအသင်းသားတို့နှင့် မည်သို့စည်းလုံးစွာလုပ်ဆောင်သည့်အကြောင်းနှင့် ကျန်းမာသန်စွမ်းသောခရစ်တော်၏ ကိုယ်ခန္ဓာကိုပေါင်းစည်းပေးစေနိုင်သည် (ဧဖက်၊ ၄း၁၁-၁၆)။

ယင်းအခန်းကြီးကို စတင်ရေးသားသည်နှင့် ရှင်ပေါလုသည် ခရစ်ယာန် များအား “ခေါ်တော်မူခြင်းကျေးဇူးတော်ကို သင်တို့သည်ခံရသည်နှင့်အထိုက် အလျောက်ကျင့်ဆောင်မည်အကြောင်း” (ဧဖက်၊ ၄း၁) ဟု စတင်၍ရေးသားထားသည်။ ရှင်ပေါလုရေးသားသောဩဝါဒစကား၌ ယုံကြည်သူများအား သိက္ခာသမာဓိ ရှိရှိ နေထိုင်ကျင့်ကြံကြရန် အထူးပြောကြားထားသည် (ဧဖက်၊ ၂း၂၊ ၁ဝ။ ဧဖက်၊ ၄း၁၇။ ဧဖက်၊ ၅း၂၊ ၈၊ ၁၅ ကိုကြည့်ပါ)။ ရှင်ပေါလုရည်ညွှန်းသော ခေါ်တော်မူခြင်းအကြောင်းမှာ ခရစ်ယာန်တို့၏ယုံကြည်ခြင်းအကြောင်းကြောင့် ဘုရားရှင်ခေါ်တော်မူခြင်းကို ဆိုလိုခြင်းဖြစ်သည် (ဧဖက်၊ ၁း၁၈။ ဧဖက်၊ ၂း၄-၆၊ ၁၃)။ ရှင်ပေါလုသည် ယုံကြည်သူအပေါင်းအား ဘုရားရှင်၏ အကြံအစည်တော်အတိုင်း လိုက်လျှောက်ကျင့်ကြံကြရန်၊ ကောင်းသောပုံသက်သေ ကိုပြကြရန် တိုက်တွန်းထားပါသည် (ဧဖက်၊ ၄း၉၊ ၁ဝ)။ စည်းလုံးပေါင်းသင်း ခြင်းအကြောင်းကို အထူးပြောဆိုပြီး ကျင့်ကြံနေထိုင်ကြပါရန် မှာကြားထား သည် (ဧဖက်၊ ၄း၁-၃)။ နှိမ့်ချခြင်းသဘော၊ နူးညံ့သိမ်မွေ့ခြင်းသဘောနှင့် သည်းခံခြင်းရှိကြပါရန် အထူးတိုက်တွန်းဆုံးမထားသည်။

စကားလုံးတိုင်းကိုလေ့လာကြပါစို့။

ရှင်ပေါလုသည် ဧဖက်၊ ၄း၂ တွင် “နှိမ့်ချခြင်းသဘော” ကို “အောက်ကျို့ခြင်း” သူတစ်ပါးသည် ကိုယ်ထက်သာ၍ ကောင်းမြတ်သည်ဟု (ဖိလိပ္ဋိ၊ ၂း၃) သဘောထားနိုင်ရမည်။ နှိမ့်ချခြင်းသည် တန်ဖိုးမရှိဟု မိမိ ကိုယ်ကို ယူဆခြင်းမျိုးမဖြစ်စေရပါ (ကောလောသဲ၊ ၂း၁၈၊ ၂၃)။ သူတစ်ပါး ကို ကူညီမစလိုသောစိတ်သဘောမျိုးဖြစ်သည်။

နူးညံ့သိမ်မွေ့ခြင်း (ဧဖက်၊ ၄း၂) ဆိုသောစကားသည်လည်း အလွန့် အလွန်အဖိနှိပ်ခံပြီး တစ်ဦးတစ်ယောက်၏ကိုယ်ပိုင်အခွင့်အရေးကို ချိုးနှိမ်ခြင်း သဘောမျိုးမဟုတ်ပါ။ ယဉ်ကျေးသည်၊ ဦးစားပေးစဉ်းစားပေးတတ်ခြင်း၊ သည်းညည်းခံတတ်သည်၊ အနွံအတာခံသည်ဟု အဓိပ္ဋာယ်ရှိသည် -Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

နောက်ဆုံးစကားတစ်ချက်မှာ သည်းခံခြင်း (စိတ်ရှည်ခြင်းနှင့် နှိုင်းယှဉ် ၍ရသည်) ရန်စခြင်း၊ စိတ်ဆွပေးခြင်းနှင့် စုံစမ်းနှောင့်ယှက်ခြင်းကို ခံနိုင်ရည် ရှိသည်။

ဖော်ပြပါအရည်အချင်းအားလုံးသည် တစ်ကိုယ်ကောင်းဆန်စိတ်ရှိခြင်း ထက် တစ်ပါးသူကိုဦးစားပေးသောစိတ်သဘောကို အာရုံပြုထားသည်။

`နှိမ့်ချခြင်းသဘော၊ နူးညံ့သိမ်မွေ့ခြင်းသဘော၊ သည်းခံခြင်းသဘော သည် လူတို့၏စိတ်သဘောကို မည်မျှအထိပေါင်းစည်းပေးစေနိုင်ကြောင်းကို စဉ်းစားပါ။ ထိုစိတ်ထားမျိုးကို ကျွန်ုပ်တို့မွေးမြူထားပါသလား။`