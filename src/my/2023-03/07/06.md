---
title:  ခရစ်တော်ထံသို့တိုးဝင်ကြီးထွားသွားခြင်း
date:   10/08/2023
---

`ခရစ်တော်နှင့်တူသောရင့်ကျက်လာခြင်းဖြစ်လာသည့် အသင်းတော် ဖြစ်လျှင် မည်သည့်အန္တရာယ်ခြိမ်းခြောက်မှုမျိုး ရှိလာနိုင်သနည်း (ဧဖက်၊ ၄း၁၄)။`

ရှင်ပေါလုသည် ပတ်ဝန်းကျင်ကို သတိပြုထားရာမှာ ကျွန်ုပ်တို့ တွေ့ရှိတတ်သောအချက်များနှင့် မတူပါ။ “လေတိုက်၍ဖရိုဖရဲဖြစ်သွား” သော သွန်သင်ချက်မျိုး “ပရိယာယ်နှင့်အပြစ်သို့သွေးဆောင်ခြင်းငှာ လှည့်ဖြားပြောဆို” ခြင်းမျိုးစသည့် ယုံကြည်သူများကို ထိခိုက်စေမည့်အရာများကို ရှင်ပေါလု လေ့လာမိသည်။ ရှင်ပေါလုသည် ဘုရားမှု၌လျှောက်လှမ်းသွားရာမှာ အန္တရာယ် ကြီးသောပေါ်လွင်ချက်သုံးမျိုးကို အသုံးပြုရှင်းပြခဲ့သည်။ (၁) ကြီးထွားလာခြင်း မရှိသောကလေးသူငယ်မျိုး “ငါတို့သည် သူငယ်ကဲ့သို့မဟုတ်” (၂) ရုန်းရင်း ခတ်သောပင်လယ်ကြီး၏အန္တရာယ် “ပင်လယ်လှိုင်းတံပိုးပုတ်ခတ်လျက် ပရိယာယ် ဖြင့်လှည့်ဖြားပြောဆိုသဖြင့် ခပ်သိမ်းသောဩဝါဒလေတိုက်ခတ်” (၃) လောင်းကစားသမားများလက်ဖြင့် တစ်ဖက်သားကိုလှည့်ပတ်လိမ်လည်ခြင်းကို  ရှင်ပေါလုသည် ဟေလသစကားလုံးဖြစ်သော “kubeia” (အန်စာပစ်ကစားခြင်း)  ကဲ့သို့ အဓိပ္ဋာယ်မှာ စဉ်းလဲပါးနပ်စွာ သို့မဟုတ် နည်းမျိုးစုံဖြင့် လှည့်စား လိမ်လည်ခြင်းဖြစ်သည်။

ရှင်ပေါလုသည် ကွဲပြားခြင်းများစွာဖြင့် အမှားအယွင်းအမှတ်အသား အပေါင်း အရေးကြီးသည့်အရာရှိနေကြောင်း ယုံကြည်သည်။ ကိုယ်ခန္ဓာ ကာယကြီးထွားခြင်းကို ကူညီပေးပြီး အမှားအယွင်း၊ မကောင်းသောအရာများကို လျော့နည်းသွားစေသည်။ အမှားအယွင်းများကိုရှောင်ရှားနိုင်ရန် သွန်သင်ခြင်း အမှန်ပြန်၍သင်ကြားပေးသောဆရာကို ခန့်ထားသည် (ဧဖက်၊ ၄း၁၁)။ သူတို့သည် စစ်မှန်သောခရစ်ယာန်အစစ်အမှန်ဘဝဖြင့် ကြီးထွားသွားစေရန် အတွက် ခရစ်တော်၏ကိုယ်ခန္ဓာအစိတ်အပိုင်းတစ်ခုအဖြစ် ကျရာတာဝန်ကို ကြိုးစားဆောင်ရွက်သူများဖြစ်သည် (ဧဖက်၊ ၄း၁၂၊ ၁၃ ကို ဧဖက်၊ ၄း၁၅၊ ၁၆ နှင့် နှိုင်းယှဉ်ဖတ်ပါ)။

`ကျန်းမာတောင့်တင်းသောအသင်းတော်သည် ကျန်းမာသောကိုယ်ခန္ဓာ နှင့်တူညီနေစေရန် မည်သည့်နည်းလမ်းကို အသုံးပြုနိုင်မည်နည်း (ဧဖက်၊ ၄း၁၅၊ ၁၆)။`

ဧဖက်၊ ၄း၁-၁၆ တွင် ရှင်ပေါလုသည် အသင်းတော်၌ စည်းလုံး ခြင်းရှိကြရန်နှင့် အချင်းချင်းစိတ်သဘောထားမခြားနား တစ်လုံးတစ်ဝတည်း ရှိကြရန် တောင်းပန်ဩဝါဒပေးခဲ့သည်။ ဘုရားတရားရေးရာအမှု၌ စည်းလုံး ခြင်းသည် အဓိက (ဧဖက်၊ ၄း၄-၆)၊ ကြိုးစား၍စည်းလုံးခြင်းရှိရန်လိုသည် (ဧဖက်၊ ၄း၃)။ ခရစ်တော်၏ကိုယ်ခန္ဓာတော်ကို အလေးထား၍ မိမိတို့ရရှိ သောတာဝန်ကို ကြိုးစားခြင်းသည် စည်းလုံးခြင်းကိုဖြစ်စေသော နည်းတစ်ခု ဖြစ်သည် (ဧဖက်၊ ၄း၇-၁၆)။ ကျွန်ုပ်တို့အယောက်စီတိုင်းသည် ခန္ဓာကိုယ် အစိတ်အပိုင်းများဖြစ်ကြသည်။ ကျန်းမာသန်စွမ်းကြီးထွားစေရန်လိုသည်   (ဧဖက်၊ ၄း၇၊ ၁၆)။ ကျွန်ုပ်တို့သည် တမန်တော်များ၊ ပုရောဖက်များ၊ ဧဝံဂေလိဟောကြားသူများ အသင်းအုပ်နှင့်ဆရာများအဖြစ် ပါဝင်လုပ်ဆောင် ရန် တန်ဖိုးထားသင့်သည်။ ထိုသို့လုပ်ဆောင်ချက်သည် အရိုးအဆစ်ကို ခိုင်မြဲစွာတွဲဆက်ပေးထားသော အကြောပြင်အကြောဆိုင်းကြီးများနှင့်တူသည် ဧဖက်၊ ၄း၁၆)။ ဆက်နွှယ်ပေါင်းစည်းခြင်းဖြစ်၍ ခရစ်တော်၌အတူ ကြီးရင့် သွားခြင်းကိုဖြစ်စေသည်။ ကိုယ်တော်သည် ဦးခေါင်းဖြစ်၍ ကိုယ်ခန္ဓာကို ဦးဆောင်ထားရသည် (ဧဖက်၊ ၄း၁၃၊ ၁၅)။

`ယနေ့ကျွန်ုပ်တို့အသင်းတော်အတွင်း “ပရိယာယ်နှင့်လှည့်ဖြားပြောဆို၍ ဖရိုဖရဲဖြစ်စေသော သွန်သင်ချက်မျိုး မည်သည့်အရာများရှိနေပါသနည်း။ ကျွန်ုပ်တို့ခိုင်မြဲစွာ မည်သို့ဆန့်ကျင်နိုင်ပါသနည်း။ ဥပုသ်စာဖြေကျောင်းအချိန်၌ ဆွေးနွေးနိုင်ရန် သင်၏အဖြေကိုယူဆောင်လာပါ။`