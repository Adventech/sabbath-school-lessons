---
title:  ဆက်လက်လေ့လာရန်။
date:   11/08/2023
---

ဧဖက်၊ ၄း၇-၁ဝ ကိုလေ့လာရာ၌ ပို၍နားလည်နိုင်ရန် အကူအညီ ပေးနိုင်သော မှတ်သားစရာအချက်နှစ်ချက်ရှိသည်။

(၁) ဧဖက်၊ ၄း၉ ကို ဘာသာပြန်ဆိုခြင်း။ အချို့သောဘာသာပြန် ဆိုမှု၌ ရှေးဘာသာပြန်ချက်ကိုမှီ၍ ဆင့်ပွားဘာသာပြန်ထားသည်။ ဘာသာ ပြန်ဆိုရာ၌ ဟေလသဖြင့်ရေးသောကျမ်းချက်များကို နီးကပ်စွာမှီငြမ်းရေးသား ၍ အဖြတ်အတောက်စကားဆက်နှင့် စကား၏အဖွင့်အပိတ်ကို ချိန်ကိုက် ရေးသားရသည်။ ရေးသားထားသောကျမ်းစကားများကို ပြန်၍ထပ်ဆင့်ရေးသား ခြင်း၊ ဥပမာ ကြာသပတေးနေ့သင်ခန်းစာ၌ ဆာလံ၊ ၆၈း၁၈ ကို အကြောင်း ပြုပြီး ပြန်လည်ရေးသားဩဝါဒပေးသည်။ ခရစ်တော်သည် ကောင်းကင်သို့ ချီးမြှောက်ခံရပြီး (အထက်သို့တက်ကြွဖြစ်နေပြီးသောအရာကို) ဝိညာဉ်တော်၌ ပြန်၍ကျလာသောအကြောင်းအရာမျိုးဖြစ်သည်။

(၂) ဖမ်းဆီးချုပ်နှောင်ခံရသူများကို ပို့ဆောင်ခြင်း။ ဆာလံ၊ ၆၈း၁၈ သည် ဟေလသဓမ္မဟောင်းကျမ်းမှဖြစ်၍ စက်ပတူးဂျင့် (Septuagint) ဟု ခေါ်ကြသည်။ ရှေးခေတ်ဟေလသဘာသာဖြင့် ပြန်ဆိုသောဓမ္မဟောင်းကျမ်း ဖြစ်သည်။ ရှင်ပေါလုသည် ဧဖက်၊ ၄း၈ မှစကားစုကို အသုံးပြုကာ တိုက်ရိုက် စကားဖြင့် ဖမ်းသွားချုပ်ထားခြင်းကိုခံရသူများအား ခေါ်ဆောင်သွားသည်။ “လူအများကို ဖမ်းသွားတော်မူ၏” ဟု အသုံးပြုထားသည်။ သေချာသော အဓိပ္ဋာယ်ကို ကျယ်ကျယ်ပြန့်ပြန့်အသုံးပြုထားသည်။ အချို့သောဘာသာပြန် ကျမ်းများတွင် “ကိုယ်တော်သည် အကျဉ်းသားတို့ကို ဖမ်းခေါ်သွားသည်ဟု ပြန်ဆိုကြသည်။ မြော်လင့်ခြင်းအသင်းသားများအနေဖြင့် ယင်းကျမ်းချက်ကို ကောင်းစွာနားလည်သဘောပေါက်ထားသည်။ ယေရှုရှင်ထမြောက်တော်မူ၍  ကောင်းကင်သို့ပြန်၍တက်ကြွသွားသောအချိန်မှာ ကိုယ်တော်နှင့်အတူ အထူး အခွင့်အရေးရရှိ၍ ရှင်ပြန်ထမြောက်လာသောသူတို့ကို ကောင်းကင်သို့ခေါ်ဆောင် သွားခြင်းဖြစ်သည် (မဿဲ၊ ၂ရး၅၁-၅၃)။ ပထမဦးဆုံးရိတ်ရသောကောက်လှိုင်း ကို လွဲမြှောက်ခြင်း၊ အဦးသီးသောအသီးကို ရွေးနုတ်သောအထူးအခွင့်အရေး ဖြစ်သည်။ ကိုယ်တော်သည် ထိုအဦးသီးသောအသီးတို့ကို ခမည်းတော်အား ပြန်၍ ဆက်သခြင်းဖြစ်သည် -- The SDA Bible Commentary, vol. 6, p. 1022; The Desire of Ages, p. 834, Compare The Desire of Ages, pp. 785, 786). ကောလောသဲ၊ ၂း၁၅ ၌လည်း ထိုကဲ့သို့ပင် အနက်ယူရသည်။ ခရစ်တော် သည် ရန်သူစာတန်ကိုအောင်မြင်ပြီး နတ်ဆိုးအပေါင်းကို နှိမ်နင်းသည် အကြောင်းဖြစ်၍၊ ချုပ်ထားခြင်းခံရသူများကို ချေမှုန်းသူဟူ၍ ပုံဖော်ထားသည်။