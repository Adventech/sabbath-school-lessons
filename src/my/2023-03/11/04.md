---
title:  သမ္မာကျမ်းနှင့်သမိုင်းရာဇဝင်မှဖော်ပြသောကျွန်ုပ်တို့၏ဘဝအကြောင်း
date:   05/09/2023
---

`အောက်ပါကျမ်းချက်များတွင် ကျွန်ုပ်တို့နှင့်မိမိတို့၏သခင်အကြောင်း ရေးသားချက်များကိုဖတ်ပါ။ (ဧဖက်၊ ၆း၅-၉။ ကောလောသဲ၊ ၃း၂၂-၄း၁။ ၁ကော၊ ရး၂ဝ-၂၄။ ၁တိ၊ ၆း၁၊ ၂။ ၁ပေ၊ ၂း၁၈-၂၅)။ ယင်းအကြံပေးချက် များအားလုံးကို သင့်အနေဖြင့် မည်သို့အတိုချုံးဖော်ပြနိုင်မည်နည်း။`

ရှင်ပေါလုမှတ်တမ်းတင်ဖော်ပြသော ဧဖက်မြို့ရှိယုံကြည်သူများတို့၏ ဝတ်ပြုခြင်းအိမ်၌ ကျွန်ခရစ်ယာန်နှင့် ကျွန်သခင်ခရစ်ယာန်တို့ အတူတကွထိုင်နေ ကြသည်ကို ခန့်မှန်းကြည့်ပါ။ ဂရိ-ရောမတို့၏ယဉ်ကျေးမှုရှိ ကျွန်တို့၏ဘဝကို ထူးခြားသောအသွင်တစ်မျိုးဖြင့်ဖော်ပြသည်။ လူမျိုးတစ်မျိုးတည်း၏ခံယူချက်ကို အရေးပြုခြင်းမဟုတ်ပါ။ မြို့ပြဒေသရှိ မိသားစုကျွန်တို့သည်လည်း တစ်ခါတစ်ရံ ပညာသင်ကြားခွင့်နှင့် ဆောက်လုပ်ရေးဗိသုကာကဏ္ဍတို့တွင် ပါဝင်လုပ်ဆောင်ခွင့် ရကြသည်။ သမားတော်ဖြစ်ခွင့်ရသည်။ အတွေးအခေါ်ပညာရှင်များအဖြစ် အရေးပေးခံကြရသည်။ မိသားစုကျွန်တို့သည် သတ်မှတ်ကန့်သတ်ထားသော အချိန်ကာလ ပြည့်မီသောအခါ မိမိတို့၏ကျွန်ဘဝကို လွတ်ငြိမ်းချမ်းသာခွင့် တစ်ခါတစ်ရံရှိတတ်သည်။ အများစုသောကျွန်တို့သည် လွတ်လပ်ခွင့်ကို တစ်ခါမျှရရှိဖူးသည်မရှိ။ ထိုသို့ရှိခြင်းကြောင့် သမ္မာကျမ်းစာ၌ရေးသားထားသော ဟေလသဝေါဟာရ “doulos” ကို “ကျွန်” ချည်နှောင်ထားခြင်းခံရသောအစေခံ ဟူ၍ ဘာသာပြန်ဆိုသည် (ဧဖက်၊ ၆း၅-၈)။

ကျေးလက်ဒေသများ၌ရှိသောကျွန်တို့သည် ပင်ပန်းအားကြီးစွာအလုပ် လုပ်ကြရသည်။ ကျွန်ဖြစ်လျှင် မည်သည့်နေရာ၊ မည်သည့်အရပ်တွင်ရှိရှိ သူတို့၏ကိုယ်ခန္ဓာနှင့် သူတို့၏သားသမီးမိသားစုအားလုံးသည် သခင်၏  အာဏာဩဇာကိုသာ ခံကြရသည်။ Publilius Syrus   သည် ကျွန်ဖြစ်ခဲ့ဖူး၍ သူ၏ငိုကြွေးမြည်တမ်းသောစကား၌ “ကျွန်ဖြစ်ရသည်ထက် သေလျှင်သာ၍ ကောင်းပါသည်။” ထိုသို့သောစကားမျိုးကိုကြည့်လျှင် “doulos” ဟူသော ဂရိစကားလုံးကို ဘာသာပြန်သောအခါမှာ “ကျွန်” ဟု ပြန်ဆိုသည်။ ကျွန်သည် သခင်ကိုကြောက်နေရသောအသက်တာဘဝမျိုးဖြင့် အသက်ရှင်နေရသည်  (ဧဖက်၊ ၆း၉)။

ရှင်ပေါလု၏ပတ်ဝန်းကျင်၌ ကျွန်စနစ်သည် အလွန်တွင်ကျယ်ခဲ့သည်။ ထိုအကြောင်းကိုလည်း သူကိုယ်တိုင်တဖွဖွပြောခဲ့သည်။ ပြုပြင်သည်၊ ပြုပြင်  ခြင်း၌  ပေါင်းသင်းဆက်ဆံရေးကို ပြင်ဆင်ခြင်းမဟုတ်၊ ဓမ္မဆရာတစ်ပါးကဲ့သို့ ယုံကြည်သူအပေါင်းကို အကြံပေးခြင်းဖြစ်၍ ယုံကြည်သူများအနေဖြင့် ရှေးရိုးလမ်း အတိုင်းမလျှောက်ဘဲ ပြောင်းလဲနေထိုင်အသက်ရှင်ကြရန် ဩဝါဒပေးခြင်းဖြစ် သည်။ နောက်ပိုင်းအချိန်၌ လူမှုအသိုက်အဝန်း၌ ကျယ်ကျယ်ပြန့်ပြန့်ကျင့်သုံး လာကြသည်။ သူ၏ရည်မှန်းချက်သည် ရောမခေတ်ရှိကျွန်တို့အနေချောင် သက်သာဖို့ရန်အတွက်မဟုတ်။ လူသားချင်းစာနာထောက်ထားခြင်းသဘော အမြင်မျိုးထက် လူသားတိုင်းသည် ဘုရားရှင်၌ တန်းတူညီမျှ၊ သခင်မရှိ၊ ကျွန်မရှိကြောင်းကို ပြသသည်။ ရှင်ပေါလုအနေဖြင့် လူမှုဆက်ဆံရေးပြုပြင် ပြောင်းလဲခြင်းလုပ်ရပ်ကိုလုပ်ဆောင်ရာ၌ ပထမဦးဆုံးအသင်းတော်အတွင်း သက်ရောက်မှုရှိစေပါသည်။ အသင်းတော်ဟုခေါ်ရာ၌ ခရစ်တော်၏ကိုယ်ခန္ဓာ နှင့်နှိုင်းထားသည်။ ဒေသန္တရဆိုင်ရာ အဆင့်အတွက်သော်လည်းကောင်း၊ အိမ်ထောင်မိသားစုအတွင်း၌သော်လည်းကောင်း ခရစ်ယာန်များကျင့်သုံး လာကြသည်။ (Scot McKnight, The Letter to Philemon (Grand Rapids, MI: Eerdmans Publishing Company, 2017), pp. 10, 11.

`အချို့ပုဂ္ဂိုလ်များသည် ကျမ်းချက်ကိုကြံဖန်ရှာဖွေ၍ ကျွန်စနစ်ကျင့်သုံး ခြင်းကို ခရစ်ယာန်သမိုင်း၌ မြင်တွေ့ရသည်။ သမ္မာကျမ်းစာသည် ဘုရားရှင်၏ နှုတ်ကပတ်တော်ဖြစ်၍ ကျွန်ုပ်တို့သတိကြီးစွာ ကိုင်တွယ်အသုံးပြုကြရန်လိုပါ သလား။`