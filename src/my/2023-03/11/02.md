---
title:  သားသမီးများအားအကြံပေးခြင်း
date:   03/09/2023
---

`သားသမီးများကို ရှင်ပေါလုမည်သို့အကြံပေးခဲ့သနည်း။ အထူးသဖြင့် ဓမ္မဟောင်းကျမ်းမှ အကြံပေးခြင်းကို မည်သို့အထောက်အကူပေးသနည်း   (ဧဖက်၊ ၆း၁-၃။ မဿဲ၊ ၁၈း၁-၅၊ ၁ဝ။ မာကု၊ ၁ဝး၁၃-၁၆)။`

သားသမီးကလေးသူငယ်များအား ရှင်ပေါလုအကြံပေးချက်ကို ကျွန်ုပ်တို့ထောက်ခံခြင်းဖြင့် ဧဖက်မြို့ရှိအိမ်ထောင်စုပေါင်းဖက်ပြုခြင်း အကြောင်း ကို စဉ်းစားသင့်သည်။ “သားသမီးကလေးသူငယ်များ” ဆိုသောစကားလုံး သည် ဂရိစကားဖြင့် “အနုညေ”  ဟု ပြောဆိုသည်။ အသက်အရွယ် အပိုင်းအခြားသတ်မှတ်ချက်ရှိသည်။ ဖခင်၏အုပ်ထိန်းခြင်းကို ဖခင်နှင့်အတူ ဖခင်၏အသက် ၆ဝ အထိ အတူနေသောသားသမီးများကို ဆိုလိုပါသည်။ (ဂရိတို့၏ယဉ်ကျေးမှုဓလေ့ဖြစ်သည်။ သို့မဟုတ် ဖခင်သေဆုံးသွားသည်အထိ ဖခင်နှင့်နေထိုင်သောသားသမီးများကို ရောမ၏ထုံးစံအရ၊ ထိုသားသမီးများ သည် မိဘ၏သွန်သင်ခြင်း၌ လုံလောက်စွာခံစားရရှိသူဖြစ်ပြီး အသက်ငယ် သေးသော်လည်း (ဧဖက်၊ ၆း၄)။ မိမိတို့အနေဖြင့် ကိုယ်ပိုင်အခွင့်အရေးသည် တပည့်တော်ဖြစ်ပိုင်ခွင့်၊ ဖြစ်နိုင်သောအသက်အပိုင်းအခြား ပြည့်မီနေပြီဖြစ်သည်။

ရှင်ပေါလုမှ သားသမီးများအား တောင်းဆိုချက်စကားကို ကျွန်ုပ်တို့ ကြားရသည်။ ထိုသားသမီးတို့သည် ခရစ်ယာန်ပရိသတ်တို့နှင့်အတူ ဝတ်ပြု ကိုးကွယ်ခြင်းပြုကြသည်။ သူတို့၏မိဘများကို ရိုသေသမှုပြုခြင်းရှိကြရမည်။ “သခင်ဘုရား၌” ဟုဆိုရာတွင် ခရစ်တော်၌ဟု အဓိပ္ဋာယ်ရှိသည် (ဧဖက်၊ ၅း၂၂။ ဧဖက်၊ ၅း၄၊ ၅၊ ၇-၉)။ ကျွန်ုပ်တို့၏သားသမီးများကိုလည်း ခရစ်တော်၏တပည့်တော် ယုံကြည်သူများအဖြစ် လေးစားဂုဏ်ပြုတတ်ကြရ မည်။ ဝတ်ပြုကိုးကွယ်ခြင်းနေရာ၌ သူတို့ကိုနေရာပေးကြရမည်။ ထိုသို့ပြုခြင်း သည် မိဘတို့သင်ကြားလမ်းပြခြင်းနှင့် ကလေးသူငယ်များအတွက် အမှုတော် ဆောင်ခြင်းဖြစ်သည်။

ရှင်ပေါလုဩဝါဒပေးသော နားထောင်ခြင်းရှိရမည့်အကြောင်းသည် မိဘ၏စကားကို “ခရစ်တော်၏စကားတော်နှင့် ချင့်ချိန်ပြီးနားထောင်နာခံရန် ဖြစ်သည်။ သားသမီးများတို့သည် ဘုရား၏စကားကိုသာ ဦးစားပေးရမည်၊ ကိုယ်တော်၏သွန်သင်တော်မူခြင်းအကျိုးရလဒ်ကိုသာ ကြိုတင်ယုံကြည်ကိုးစား ကြရမည်။”(Ellen G. White, The Adventist Home, p. 293).

ရှင်ပေါလုသည် ပဉ္စမပညတ်တော်ကိုအသုံးပြုလျက် သားသမီးများ ကို တိုက်တွန်းနှိုးဆော်စကားပြုခဲ့သည်။ ခရစ်ယာန်ယုံကြည်သူများအားလုံးကို အဆင့်အတန်းမြင့်မြင့် နေထိုင်အသက်ရှင်နိုင်ရန် ပညတ်တော် (၁ဝ) ပါးကို လမ်းပြအဖြစ်အသုံးပြုရန် (ဧဖက်၊ ၄း၁-၆း၉)။ အထူးသဖြင့် (ဧဖက်၊ ၄း၂၅၊ ၂၈။ ဧဖက်၊ ၅း၃-၁၄) သူအစပြုသောစကားမှာ “သင်၏မိဘကိုရိုသေစွာ ပြုလော့” (ဧဖက်၊ ၆း၂)။ ဆက်လက်၍ မှတ်ချက်ပြုစကားအဖြစ် “ကတိတော် နှင့်ဆိုင်သော ပထမပညတ်ဖြစ်၏” ဟုဆိုသည်။ ထိုနောက်တွင် သူ၏စကား ကိုအဆုံးသတ်ပုံမှာ “သင်သည် ပြည်တော်၌ကောင်းစား၍ အသက်တာရှည် မည်အကြောင်း” (ဧဖက်၊ ၆း၃) ဟု ဆိုထားခဲ့သည်။ ပဉ္စမပညတ်ချက်သည်  မိဘကိုရိုသေရမည်ဟု ဘုရားသခင်ကိုယ်တော်တိုင် ချမှတ်ထားသောပညတ် ချက်ဖြစ်သည်။ မိဘကိုရိုသေခြင်းအမှုသည် အပြည့်အဝမပြုနိုင်သော်လည်း ကျန်းမာခြင်းနှင့် အသက်ရှည်ခြင်းကောင်းချီးမဂင်္လာကို ရရှိစေပါမည်။

`ဖော်ပြပါကျမ်းချက်များသည် မိသားစုအတွက် ဆက်ဆံရေးမည်မျှ၌ အားအင်ဖြစ်စေပါသနည်း။`