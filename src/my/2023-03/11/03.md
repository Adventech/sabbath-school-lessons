---
title:  မိဘတို့ကိုအကြံပေးခြင်း
date:   04/09/2023
---

`ဧဖက်၊ ၆း၄ နှင့် ကောလောသဲ၊ ၃း၂၁ ကို နှိုင်းယှဉ်ဖတ်ပါ။ ကောလောသဲ၊ ၃း၂၁ သည် အဘယ်ကြောင့် သားသမီးများကို စိတ်ဆိုးအောင် မပြုရကြောင်း သွန်သင်သနည်း။`

“Sirach” ဟုအမည်ရှိသော ဂျူးလူမျိုးများအသုံးပြုသည့် စာအုပ် တစ်အုပ်ဖြစ်၍၊ ရှင်ပေါလု၏အချိန်၌ဖြစ်သည်။ ယင်းစာအုပ်သည် ဖခင်များ အား သားများအပေါ်မည်သို့ဆက်ဆံရမည်ကို အကြံပေးထားသောစာအုပ်ဖြစ်သည်။ “သားကိုချစ်သောအဖေသည် မိမိ၏သားကို မကြာခဏရိုက်၍ ဆုံးမတတ် သည်။...ကလေးကို လိုသည်ထက်ပို၍အလိုလိုက်လျှင်၊ သင့်ကိုပြန်၍အကြမ်းဖက် ခြိမ်းခြောက်လာမည်။ သူနှင့်အတူကစားပါ၊ သင့်ကိုသောကဒုက္ခရောက်စေ လိမ့်မည်။ သင်၏သားကို စည်းကမ်းကြပ်တည်းထားပြီး လေးလံသောထမ်းပိုး ကို တင်ထားပေးပါ။ သို့ပြုလျှင် သူ၏အရှက်ခွဲခြင်းကို သင်ခံရမည်မဟုတ်ပါ” (Sirach 30:1, 9, 13).

ရှင်ပေါလုအကြံပေးချက်သည် ကွာဟမှုလွန်စွာရှိသည်။ ပထမတွင် ဖခင်များကို အပြစ်တင်သောစကားဖြင့် အနုတ်သဘောဆောင်သောစကားကို ပြောခဲ့သည်။ “သင်တို့၏သားသမီးများကို စိတ်ဆိုးအောင်မပြုလုပ်နှင့်။  ဆက်လက်ပါလာသောစကား၌ အပြုသဘောပါသောစကားဖြစ်၍ “သခင် ဘုရား၏အလိုတော်နှင့်ညီသော ဆုံးမသွန်သင်ခြင်းကိုပြုလျက် ကျွေးမွေးကြ လော့” (ဧဖက်၊ ၆း၄)။

ရှင်ပေါလုနေထိုင်သောအချိန်ကာလ၌ ဖခင်များအနေဖြင့် မိမိတို့၏ သားသမီးများအပေါ် တရားဝင်ဩဇာလွှမ်းနိုင်သည်။ သားသမီးများအပြင် မိမိကိုမှီခိုနေရသူတိုင်းအပေါ် အခွင့်အာဏာအပြည့်ရှိသည်။ ဖခင်များအနေဖြင့် အပြစ်ပေးလိုသူကို ပေးပိုင်ခွင့်အပြည့်အဝရရှိထားသည်။ သေဒဏ်ပင်ပေးပိုင် သည်။ ဖခင်သည် သားသမီးများတို့၏ လေးစားရိုသေခြင်းခံရပြီး သခင်နှင့် ကျွန်တို့ဆက်ဆံပုံမျိုးအထိ သားသမီးများအပေါ် အခွင့်အာဏာရှိသည်။ ထိုသို့သောအခွင့်အာဏာမျိုးကို အသုံးပြုရန် ရှင်ပေါလုအားပေးခြင်းမပြု။ ရဲရင့်ပြတ်သားစွာ မိသားစု၏ဆက်ဆံပုံ မည်သို့ရှိရမည်ကို ပြန်၍ပုံချပြ     သည်။ ခရစ်တော်ကို အမြင့်ဆုံးသူအဖြစ် အသိအမှတ်ပြုပြီး ရှင်ပေါလုသည် ခရစ်ယာန်ဖခင်အပေါင်းတို့အား မိမိတို့အသုံးပြုသည့်အာဏာအခွင့်အကြောင်းကို ပြန်၍ဆင်ခြင်စေပါသည်။ သားသမီးများကို ဒေါသထွက်အောင်ပြုခြင်းကို လက်မခံပါ။ “အလိုတော်နှင့်ညီသော ဆုံးမသွန်သင်ခြင်းကိုသာပြု၍ ကျွေးမွေး ရန် အကြံပေးထားသည်” (ဧဖက်၊ ၆း၄)။

“ဖခင်များနှင့်မိခင်များတို့၊ သင်တို့သည် အိမ်ထောင်တွင် ဘုရားရှင်၏ ကိုယ်စားအုပ်ချုပ်နေကြရသူများဖြစ်သည်။ သားသမီးများလိမ္မာရေးခြားမှုရှိရန်
သင်တို့မှာ တာဝန်ရှိသည်။ သားသမီးများကို သွန်သင်ရာ၌ကြမ်းတမ်း၍ ဒေါသထွက်သောမုန်တိုင်းထန်သည့်စကားမျိုးကို မသုံးပါနှင့်။ ကြင်နာယုယ ခြင်းမေတ္တာအပြည့်ပါသော အမူအရာဖြင့် ဆုံးမသွန်သင်ပေးပါ။

“အိမ်ထောင်တွင် သင်တို့သည် ပျော်ရွှင်မှုကိုဦးစားပေးအုပ်ချုပ်ပါ။ မနှစ်မြို့ဖွယ်၊ ဒေါသဖြစ်ဖွယ်စကားများကိုရှောင်ပါ။ ဖခင်တို့၊ သားသမီးများကို ဒေါသထွက်စေသော စကားအမူအရာများကို ရှောင်ကြဉ်ပါ။ ဘုရားရှင် မနှစ်သက်ပါ။”

ဘုရားရှင်၏နှုတ်ကပတ်တော်၌ မိဘတို့သည် သားသမီးများအား အနိုင်အထက်ပြုကျင့်ဖိနှိပ်ရန် အခွင့်ပေးထားခြင်းမရှိပါ။ ပညတ်တော်၌ အိမ်ထောင်မိသားစုအသက်တာသည်သော်လည်းကောင်း၊ ကောင်းကင်နိုင်ငံ တစ်နိုင်ငံ၏အုပ်ချုပ်ရေးဘက်၌သော်လည်းကောင်း နှလုံးသားမှာ စီးဆင်းလျှံထွက် လာသောမေတ္တာနှင့် အုပ်ချုပ်ရန်သာသွန်သင်ပါသည်။ (Ellen G. White, Child Guidance, p. 259).

`သားသမီးနှင့်မိဘတို့၏ဆက်ဆံရေးကို သင်ကြားပေးသောသင်ခန်းစာ ၌ လေ့လာချက်အတိုင်း အခြားသူများကိုလည်း ထိုသို့ဆက်ဆံသင့်ပါသလား။`