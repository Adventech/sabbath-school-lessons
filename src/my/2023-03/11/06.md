---
title:  ကျွန်ဖြစ်သောသခင်များ
date:   07/09/2023
---

ကျွန်များအတွက် ရှင်ပေါလုနောက်ဆုံးဆိုသောစကားမှာ “ကျွန်ဖြစ်စေ၊ လူလွတ်ဖြစ်စေ” (ဧဖက်၊ ၆း၈) ဟုဆိုထားရာမှာ “ကျွန်” ဟုဆိုသောစကား သည် ကျွန်ကိုပိုင်သောသခင်များကို ဆိုလိုပါသည်။ ကျွန်ဖြစ်စေ၊ သခင် ဖြစ်စေ နောက်ဆုံးခရစ်တော်၏ခြေတော်ရင်း၌ တရားစီရင်ခြင်းကို ခံကြရလိမ့် မည်ဖြစ်သည် (၂ကော၊ ၅း၁ဝ။ ကောလောသဲ၊ ၃း၂၄၊ ၂၅)။

`သင်သည် ခရစ်ယာန်ကျွန်ပိုင်သခင်တစ်ဦးဖြစ်၍ ဧဖက်ဩဝါဒစာကို သင်၏အိမ်ထောင်ဝတ်ပြုခြင်းအစီအစဉ်၌ ဖတ်ကြားသည်ကို ကြားရသည် ဆိုပါစို့။ ရှင်ပေါလုအကြံပေးချက်ကို သင်မည်သို့တုံ့ပြန်မည်နည်း။ သင်၏ ကျွန်များကို သင်မည်သို့ဆက်ဆံမည်နည်း (ဧဖက်၊ ၆း၉)။`

ရှင်ပေါလုသည် ကျွန်ပိုင်သခင်များကို တိုက်တွန်းဩဝါဒပေးခဲ့သည်။ “သခင်” ဟူသောစကားလုံးကို ဂရိဝေါဟာရ “hoi kurioi” မှ ဘာသာပြန် ထားသည်။ ကျွန်တို့ကိုချောက်လှန့်တတ်သောအကျင့်ရှိသူနှင့် “ho kurios” ဝေါဟာရကို အရှင်ဟုပြန်ဆိုသည်။ ခရစ်တော်ရှင်နှင့်မသက်ဆိုင်ပါ။

ရှင်ပေါလုသည် ကျွန်ပိုင်သခင်များအား ကျွန်များအားခြိမ်းခြောက် ခြင်းကို ချုပ်တည်းစေသည်။ ပထမရာစုနှစ်အတွင်း ထိုသွန်သင်ချက်သည် ကျွန်ပိုင်သခင်များအတွက် အံ့အားသင့်စေသော ဩဝါဒဖြစ်သည်။ ကျွန်၏ အရှင်တို့သည် မိမိတို့၏ကျွန်များကိုဆက်ဆံရာ၌ စိတ်သဘောကောင်းမြတ် ခြင်းဖြင့် ခရစ်တော်၏မေတ္တာတော်အလင်းကို ပြသကြရမည်။ ရှင်ပေါလုသည် ကျွန်တို့ကိုလည်း သတ်မှတ်သွန်သင်ခဲ့သည် (ဧဖက်၊ ၆း၅-၈)။ ကျွန်ပိုင် သခင်များအား မိမိတို့၏ကျွန်ကို မခြိမ်းခြောက်ကြရန်သွန်သင်သလို ပြစ်ဒဏ် ပြင်းထန်စွာပေးခြင်း၊ ရိုက်နှက်ခြင်းများမရှိစေရန် အုပ်ချုပ်စေခြင်းဖြစ်သည် (၁ပေ၊ ၂း၂ဝ)။ လိင်အကြမ်းဖက်ခြင်း၊ ရောင်းစားခြင်းမပြု (မေတ္တာထားရန်) ပြင်းထန်စွာခိုင်းစေခြင်း၊ အစာမကျွေးခြင်း၊ သံကွင်းနှင့်ခတ်ခြင်း၊ သံပူတံဆိပ် ခတ်ခြင်း၊ သတ်ပစ်ခြင်းအထိ စသည်တို့ကိုမလုပ်မိစေရန် တားမြစ်သည်။

ရှင်ပေါလုသည် မိမိ၏တိုက်တွန်းချက်အပေါ် ကျွန်ပိုင်သခင်များ အနေဖြင့် အရှည်သဖြင့်မျှော်တွေးကာ ဂရိ-ရောမ ယဉ်ကျေးမှု၏ထုံးစံကို သုံးသပ်စေပါသည်။

(၁) ကျွန်သခင်နှင့်ကျွန်တို့နှစ်ဦးနှစ်ဖက်လုံးသည် သခင်တစ်ပါးတည်း၏ အောက်၌ ရှိနေရသောကျွန်များအချင်းချင်းဖြစ်သည်။ (သူတို့၏သခင်သည် ကောင်းကင်ဘုံ၌ရှိတော်မူကြောင်းကို သိကြရမည်) ကောလောသဲ၊ ၄း၁။ (၂) ကောင်းကင်ဘုံ၌ရှိသောသခင်သည် မျက်နှာမလိုက် သာတူညီမျှတရား စီရင်တော်မူသည်။ ကျွန်နှင့်ကျွန်ပိုင်သခင်ဟူ၍ ခွဲခြားချက်မရှိ၊ ခြေတော်ရင်း၌ ညီမျှသောရလဒ်ကိုပေးတော်မူသည်။ ထိုကြောင့် ဖိလေမုန်၊ ၁၅၊ ၁၆ ကို ဖတ်ပါ။

ဧဖက်ဩဝါဒစာ၌ ရေးထားသမျှသော ရှင်ပေါလု၏အရေးအသား တို့သည် ကျွန်များကို စိတ်ဓာတ်ခိုင်မာလာစေပါသည်။ အထူးသဖြင့် ခရစ်ယာန် ကျွန်များကို အားတက်စေပါသည်။ သားအရင်းကဲ့သို့မွေးစား (ဧဖက်၊ ၁း၅) ပြန်လည်ရွေးယူ (ဧဖက်၊ ၁း၇) အမွေခံအဖြစ် (ဧဖက်၊ ၁း၁၁၊ ၁၄။ ဧဖက်၊ ၃း၆)။ ယေရှုရှင်နှင့်အတူ ပလ္လင်ပေါ်ထိုင်ရသောအခွင့် (ဧဖက်၊ ၂း၆)။ နိုင်ငံ တော်သားဖြစ်ရခွင့် “ဘုရားသခင်၏အိမ်တော်မိသားစုဝင် (ဧဖက်၊ ၂း၁၉) ဧဖက်၊ ၃း၁၄၊ ၁၅ နှင့် ယှဉ်ဖတ်ပါ။ ခရစ်တော်နှင့်ဆိုင်သော ကိုယ်အဂင်္ါချင်း (ဧဖက်၊ ၃း၆။ ဧဖက်၊ ၄း၁-၁၆။ ဧဖက်၊ ၆း၅-၉) အဆိုပါသွန်သင်ချက် အားလုံးသည် သခင်နှင့်ကျွန်၊ ကျွန်ပိုင်သခင်နှင့် သူတို့၏ကျွန်အကြားဆက်ဆံရေး သဘောဖြစ်သည်။ စကားပြောဆိုရာ၌လည်းကောင်း (ဧဖက်၊ ၄း၂၅-၃၂) နှင့် လိင်မှုသဘောထား (ဧဖက်၊ ၅း၁-၁၄) တို့အားလုံးပါဝင်သည်။