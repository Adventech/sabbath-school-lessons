---
title:  ခရစ်တော်ကိုသစ္စာအရှိဆုံးသူအဖြစ်ကျင့်စောင့်ခြင်း
date:   02/09/2023
---

### ဖတ်ရန်ကျမ်းချက်များ။
ဧဖက်၊ ၆း၁-၉။ မာကု၊ ၁ဝး၁၃-၁၆။ ကောလော သဲ၊ ၃း၂၁။ ၁ပေ၊ ၂း၁၈-၂၅။ ၂ကော၊ ၅း၁ဝ။ ကောလောသဲ၊ ၃း၂၄၊ ၂၅။

> <p>အလွတ်ကျမ်းချက်</p>
> “သခင်တို့၊ ခြိမ်းခြောက်ခြင်းကိုချုပ်တည်း၍၊ ကိုယ်ကျွန်တို့ကို ထိုနည်းတူပြုကြလော့။ သင်တို့၏သခင်သည် ကောင်းကင်ဘုံ၌ ရှိတော်မူသည်ကိုလည်းကောင်း၊ ထိုသခင်သည် အဘယ်သူ၏မျက်နှာကို မှတ်တော်မမူသည်ကိုလည်းကောင်း သိမှတ်ကြလော့” (ဧဖက်၊ ၆း၉)။

၂ဝ၁၈ ခုနှစ်၊ ဝါရှင်တန်ဒီစီမြို့တော်ရှိ သမ္မာကျမ်းစာပြတိုက်၌ အသုံးအဆောင်ပစ္စည်းတစ်မျိုး ပြသထား၍ လူအများစိတ်ဝင်စားခဲ့ကြသည်။ ယင်းပစ္စည်းမှာ အကျဉ်းချုပ်ရေးထားသော သမ္မာကျမ်းသေးလေးတစ်အုပ် ဖြစ်သည်။ အထူးသဖြင့် ယုံကြည်ခြင်း၊ သစ္စာစောင့်ခြင်းလိုအပ်ကြောင်း ပုန်ကန် တတ်သောကျွန်များကို ဆုံးမသောအကြောင်းအရာကို ရေးသားထားသည်။ ၁၈ဝ၈ ခုနှစ်တွင် ပုံနှိပ်ထုတ်ဝေခဲ့သည်။ ကျမ်းပိုဒ်များစွာကို ချန်လှပ်ထားခဲ့ သည်။ ချန်လှပ်ခဲ့သောကျမ်းချက်များမှာ ဓမ္မဟောင်းကျမ်းတွင် ၉ဝ% ပျောက် နေသည်။ ဓမ္မသစ်ကို ၅ဝ% ဖျောက်ထားသည်။ သမ္မာကျမ်းစာတွင် အခန်းကြီး ပေါင်း ၁,၁၈၉ ခန်းသည် ၂၃၂ ခန်းသာကျန်ရှိသည်။

ရေးသားထားချက် အလုံးစုံ၏အခြေခံရည်ရွယ်ချက်မှာ ကျွန်စနစ်ကို တည်မြဲစေရန် အားပေးထားသည်။ ကျမ်းစာမှပါရှိသောသတင်းစကားကောင်း အားလုံးကို ထည့်သွင်းထားခြင်းမရှိ။ ထိုထက်ဆိုးသောလုပ်ရပ်မှာ ကျမ်းချက်ကို အမှားအလွဲသုံးထားခြင်းဖြစ်သည်။ “အစေခံကျွန်တို့၊ ခရစ်တော်၏စကားကို နားထောင်သကဲ့သို့ ကြောက်ရွံ့တုန်လှုပ်လျက်၊ စိတ်နှစ်ခွမရှိဘဲ လောကီ သခင်၏စကားကို နားထောင်ကြလော့” (ဧဖက်၊ ၆း၅)။

ယနေ့ခေတ်ကျွန်ုပ်တို့အချိန်အခါ ထုံးစံဓလေ့တွင် ကျွန်ုပ်တို့အရေးတကြီး ဖတ်ရန် ကျမ်းချက်မှာ ဧဖက်၊ ၆း၁-၉ ဖြစ်၍ ကယ်တင်ခြင်းအကြောင်း တရား၏ အပြည့်အစုံဖြစ်သည်။ သမ္မာကျမ်းစာအပြည့်အစုံရေးထားသော ကျမ်းစာ၌ တွေ့ရသည်။ ဧဝံဂေလိ၏တန်ဖိုးဟု ရှင်ပေါလုရေးသားထားချက် အပေါ် ကျွန်ုပ်တို့မည်သည့်အရာကို သင်ယူနိုင်မည်နည်း။ သူ၏အချိန်အခါ၌ အနာအဆာဖြင့် တည်ဆောက်ထားသော ဆက်ဆံရေးအကြောင်းနှင့် ပတ်သက် မှုမည်သို့ရှိသနည်း။