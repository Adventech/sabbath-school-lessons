---
title:  သင်ခန်းစာ
date:   06/09/2023
---
ခရစ်တော်၏ကျွန်များ
`ရှင်ပေါလုသည် ခရစ်ယာန်ကျွန်များကို အသေးစိတ်မည်သို့အကြံပေး ခဲ့သနည်း (ဧဖက်၊ ၆း၅-၈)။`

ကျွန်ဘဝရောက်နေသောခရစ်ယာန်များအား မိမိတို့၏သခင်၊ မိမိတို့၏ အရှင်စကားကိုနားထောင်ကြရန် ရှင်ပေါလုသွန်သင်ဆုံးမခဲ့သည်။ စိတ်ပါ လက်ပါ သခင်၏အလုပ်ကိုလုပ်ဆောင်ကြရန် မှာကြားခဲ့သည်။ မည်သို့မည်ပုံ ပြန်၍နေထိုင်သဘောထားမျိုးကို အစားထိုးပြုလုပ်ဖို့ရန် သူစေခိုင်းချက်သည် မှတ်သားစရာပင်ဖြစ်သည်။ ကျွန်တို့သည် မိမိတို့၏သခင်ကို ခရစ်တော်၏ နေရာ၌ ထားကြရန်မဟုတ်ပါ။ ကျွန်တို့၏သခင်ကို ပူဇော်စိတ်ပါလက်ပါ အမှုဆောင်ပေးခြင်းသည် ခရစ်တော်၏ကိုယ်စား ပြုလုပ်ပေးခြင်းပင်ဖြစ်သည်။ ယင်းလိုအပ်နေသော ကိုယ်စားလုပ်ဆောင်ပေးခြင်း၌ ရှင်ပေါလုသည် ပြောင်းလဲ ခြင်းရှိသောခရစ်ယာန်များအား သခင်နှင့်ကျွန်တို့ဆက်ဆံရေးကို သဘောပေါက် စေပါသည်။

ကိုယ်စားပြုလုပ်ဆောင်ရန်အကြောင်းကို နည်းမျိုးစုံဖြင့် ရှင်ပေါလု ဖိအားပေးတိုက်တွန်းခဲ့သည်။

* ကမ္ဘာပေါ်ရှိ သခင်ကိုမြင်တွေ့ခြင်းဖြင့် ကျွန်တို့သည် ကောင်းကင် ဘုံ၌ရှိတော်မူသော ကောင်းကင်အရှင်သခင်ကို ရှင်ပေါလုညွှန်ပြပေးသည် (ဧဖက်၊ ၆း၅)။
* သူတို့သည် ကြောက်ရွံ့တုန်လှုပ်လျက် မိမိတို့၏သခင်၏အစေကို ခံကြရသည်။ သင်သည် ခရစ်တော်ကိုထိုသို့ပြုရန် (ဧဖက်၊ ၆း၅)။
* ရှင်ပေါလုသည် ခရစ်ယာန်ဖြစ်လာသော ကျွန်များအား မိမိတို့၏ သခင်အပေါ်သစ္စာရှိ၍ ကိုယ်ရောစိတ်ပါ ကျွန်ပီသစွာလုပ်ဆောင်ကြရန်၊ သူတို့၏သခင်ကျွန်မဟုတ်၊ ခရစ်တော်၏ကျွန်ဖြစ်ကြ၏” (ဧဖက်၊ ၆း၆)။

ကျွန်တို့သည် မိမိတို့၏တာဝန်ကိုလုပ်ဆောင်စဉ် “စိတ်ထဲ၌ ဘုရားရှင် ၏အလိုတော်ဟု သဘောပိုက်ထားရမည်။” စိတ်ပါလက်ပါဖြင့် ဘုရားရှင်ကို တိုက်ရိုက်ဆက်ကပ်နေရသည်ဟု သဘောထားရမည် (ဧဖက်၊ ၆း၆)။

ရှင်ပေါလုသည် ကျွန်တို့၏ဆက်ကပ်မှုအပေါ် အားပေးတောင်းဆိုခြင်း ပြုရာ၌ “လူကိုအမှုဆောင်ပေးခြင်းမဟုတ်၊ ဘုရား၏အမှုကိုဆောင်နေသည်ဟု သဘောပိုက်ရန်” တောင်းဆိုသည် (ဧဖက်၊ ၆း၇)။

စိတ်ပါကိုယ်ပါ သခင်၏အစေကိုခံယူသော သဘောထားသည်  ခရစ်တော်ပြန်ကြွလာသောအခါ ရလဒ်အကျိုးများရရှိလိမ့်မည်ဖြစ်သည်။ မိမိ တို့၏အပြုအမူများစွာတို့သည် ကိုယ်တော်အတွက် လုပ်ဆောင်ခဲ့ပြီးသောကြောင့် ကိုယ်တော်ထံတော်မှဆုလာဘ်ကို မျှော်လင့်ခွင့်ရသည်။ အထူးသဖြင့် အဖိုးအခ မယူဘဲ ကျွန်ခံခြင်းအတွက် ကျွန်တစ်ယောက်သည် လောက၌ရှိသော သူ၏သခင်မှ စိတ်နှင့်မတွေ့မခြင်း၊ သခင်ဆိုးနှင့်ကြုံတွေ့ရတတ်သည် (၁ပေ၊ ၂း၁၉၊ ၂ဝ)။ သစ္စာရှိသောကျွန်တစ်ယောက်အတွက် “ကောင်းသောအကျင့်ကို ကျင့်သောသူဖြစ်၍” (ဧဖက်၊ ၆း၈) ဘုရားသခင်၏လက်တော်မှ အကျိုးကို ခံရလိမ့်မည်။

`လူလူချင်းပေါင်းသင်းဆက်ဆံရာ၌ ကျွန်ုပ်တို့သည် ရှင်ပေါလု၏ဩဝါဒ စကားကို မည်သို့သတိရလိုက်လျှောက်နိုင်မည်နည်း။`