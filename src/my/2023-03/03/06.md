---
title:  ယေရှုရှင်၊ အရာခပ်သိမ်းနှင့် မိမိ၏အသင်းတော်
date:   13/07/2023
---

ရှေးဦးခရစ်ယာန်များတို့သည် ယေရှုရှင်ချီးမြှင့်ခြင်းခံရမည့် ပုရောဖက် အနာဂတ္တိစကားကို ဆာ၊ ၁၁ဝး၁ တွင် တွေ့ရှိခဲ့ကြသည်။ ‘‘ထာဝရဘုရားက၊ သင်၏ရန်သူတို့ကို သင်၏ခြေတင်ရာ၊ ငါမချထားမီတိုင်အောင်၊ ငါ၏လက်ယာ ဘက်၌ ထိုင်နေလော့ဟု ငါ၏သခင်အားမိန့်တော်မူ၏။’’ သူတို့သည် ဆာလံ၊ အခန်းကြီး (၈) ကိုလည်း ထိုနည်းတူဖတ်ရှုခဲ့ကြသည်။ အတည်ပြု၍ရရှိသော အချက်မှာ ‘‘ခပ်သိမ်းသောအရာတို့ကို သူ၏ခြေအောက်၌ ချထားတော်မူပြီ’’ (ဆာ၊ ၈း၈)။ ‘‘လူသား’’ ၏ခြေအောက် (ဆာ၊ ၈း၄) အထက်မိုးကောင်းကင် အရပ်၌ရှိသော အမှောင်ထု၏တန်ခိုးသည် သူတို့၏ဦးခေါင်းထက်၌ လွှမ်းခြုံပြီး သူတို့ကို ချောက်လှန့်နေသည်ဟု သူတို့ယုံကြည်ကြသည်။ သို့သော်ငြားလည်း ထိုအမှောင်ထုတန်ခိုးများသည် ယေရှုရှင်၏ခြေတော်အောက်၌ရှိကြောင်း အသေ အချာသိရှိကြသည်။

သတိကြီးစွာရှိရန်အချက်ဖြစ်သော ‘‘အရာခပ်သိမ်းကို ယေရှုရှင်၏ ခြေဖဝါးအောက်၌ချခြင်း’’ စကားဖြစ်သည်။ ခမည်းတော်သည် ‘‘အသင်းတော် ဖို့အလိုငှာ သူ့ကိုအလုံးစုံတို့၏ အချုပ်အချာဦးခေါင်းဖြစ်စေတော်မူ၏’’ (ဧဖက်၊ ၁း၂၂)။ အသင်းတော်ဖို့အလိုငှာ သူ့ကို ဦးခေါင်းအရာအားပေးတော်မူ၏ ဟူသောစကားနှင့် နှိုင်းယှဉ်ပါ။ စကြဝဠာလုံးဆိုင်ရာ အသုံးအနှုန်းစကားလုံး ဖြစ်၍ ရှင်ပေါလုသည် တန်ခိုးအာဏာတော်အကြောင်းကို မိမိစိတ်ထဲစွဲလမ်း လျက် ဧဖက်၊ ၁း၂၁ တွင် ရေးသားမှတ်ချက်ချသတိပေးခဲ့သည်။ အရာ ခပ်သိမ်း စကြဝဠာအားလုံး သဘာဝလွန်အဖြစ်ရော၊ ဝိညာဉ်တန်ခိုးအာဏာ ပါမကျန် ခရစ်တော်၏ခြေဖဝါးတော်အောက် ပြားပြားဝပ်ကြရမည်။ ကိုယ်တော် ကိုအလုပ်အကျွေးပြုကြရမည်ဖြစ်သည်။

`ခရစ်တော်ရှင်ကို အနန္တစကြဝဠာအထက်၌ရှိသော ပလ္လင်တော်ပေါ် ချီးမြှင့်မြောက်စားတော်မူခြင်း၊ အရာခပ်သိမ်းကို ပိုင်သအုပ်စိုးကာ ကောင်းကင် မြေကြီးကို မိမိအလိုရှိသည်အတိုင်း စီရင်ခွင့်ရခြင်းသည် မည်သည့် အကျိုး ကျေးဇူးရှိသနည်း (ဧဖက်၊ ၁း၂၂၊ ၂၃)။`

ဘုရားရှင်သည် ယေရှုရှင်အား နတ်ဆိုးအပေါင်းတို့၏တန်ခိုးများကို အနိုင်ယူနိုင်ခြင်းအခွင့်ပေးတော်မူခဲ့ပြီ။ အသင်းတော်သည်လည်း ခရစ်တော် နှင့်တစ်လုံးတစ်ဝတည်းတည်နေလျက် ကိုယ်တော်ရှင်သည် မိမိကိုယ်တော်တိုင် လိုအပ်သမျှကို မစကူညီပေးနေပါသည်။ အသင်းတော်၏ရန်သူမှန်သမျှကိုလည်း အောင်မြင်ခွင့်ပေးမည်ဟု အာမခံချက်ပေးထားသည်။ ဘုရားရှင်၏တန်ခိုး တော်ဖြင့် သေခြင်းမှရှင်ပြန်ထမြောက်ခဲ့သည်သာမက စကြဝဠာအနန္တ၏အထက်၌ ချီးမြှင့်ခြင်းကို ခံရတော်မူပြီ။ အသင်းတော်အတွက်လုပ်ဆောင်မှုများစွာရှိခဲ့ပါ ပြီ။ ဘုရားရှင်သည် ခရစ်တော်ကို အသင်းတော်အားအုပ်စိုးခွင့်ပေးထားပြီ။ ကိုယ်တော်နှင့်အတူပါဝင်ပေါင်းစည်းသူအား ကိုယ်တော်၏ကိုယ်ခန္ဓာဟုခေါ်သော အသင်းတော်၌ ခိုလှုံခွင့်ရရှိကြမည်။

ကျွန်ုပ်တို့ယုံကြည်သူအပေါင်းတို့သည် ခရစ်တော်ချီးမြှင့်ခံရခြင်းနှင့် ဘုရားရှင်၏တန်ခိုးတော်ကို မြည်းစမ်းခြင်းရှိနေပါသလား။ ရှင်ပေါလုအနေဖြင့်  ထိုသို့သောကိစ္စမျိုးကို တိုက်ရိုက်ပြောဆိုပေးခြင်းမရှိခဲ့ပါ။ မည်သို့ဆိုစေ သူ၏ဆုတောင်းချက်မှတ်တမ်းတွင် အကြံပေးချက်ပါရှိနေသည်။ ရှင်ပေါလုသည် မိမိ၏ဆုတောင်းချက်အား ဘုရားရှင်အဖြေပေးမည်ဟုယုံကြည်သည်။ ဘုရားရှင် ၏တန်ခိုးတော်သည် ခရစ်တော်၌ထင်ဟပ်နေကြောင်းကို သူကိုယ်တိုင်အသေ အချာအတည်ပြုခဲ့ပြီ။ ဘုရားရှင်၏ရှေ့တော်မှောက်၌ ကျွန်ုပ်တို့ယုံကြည်သူ အပေါင်းတို့သည်လည်း ထိုဆုမဂင်္လာကို တောင်းခံကြရမည်။

`ဆုတောင်းခြင်း၏တန်ခိုးနှင့်ပတ်သက်၍ ကျွန်ုပ်တို့မည်သို့ကြုံတွေ့ မြည်းစမ်းခဲ့ဖူးပါသနည်း။ အဖြေမရသေးသောဆုတောင်းချက်သာမက၊ နေ့စဉ် ဆုတောင်းခြင်းသည် ဘုရားရှင်နှင့်ကျွန်ုပ်တို့ကို မည်သို့ပို၍နီးကပ်စေပါသနည်း။ ယေရှုရှင်အားဖြင့် ကျွန်ုပ်တို့တန်ခိုးတစ်စုံတစ်ရာရရှိဖူးပါသလား။`