---
title:  ခရစ်တော်သည်တန်ခိုးတကာ၏အထက်၌ရှိခြင်း
date:   12/07/2023
---

ရှင်ပေါလုသည် ယေရှုရှင်ချီးမြှောက်ခံရခြင်းအကြောင်းကြောင့် ဝမ်းမြောက်ရွှင်လန်းစွာအောင်ပွဲခံခဲ့သည်။ ယခုတွင် ကိုယ်တော်သည် ခမည်းတော်  နှင့်အတူ စကြဝဠာ၏အထက်ပလ္လင်ပေါ်၌ ထိုင်တော်မူသည်။ ခမည်းတော်နှင့် ပတ်သက်နေ၍ ခရစ်တော်၏ရာထူးကြီးမြတ်ခြင်းအကြောင်းကို ရှင်းပြတော်မူ သည်။ ‘‘ကောင်းကင်အရပ်၌ မိမိ၏လက်ယာတော်ဘက်မှာ အလွန်မြင့်မြတ် သောနေရာကို ခရစ်တော်အားပေး၏’’ (ဧဖက်၊ ၁း၂၁)။ ရှင်ပေါလုသည် ခရစ်တော်နှင့်ဆိုင်သော ‘‘တန်ခိုးအာနုဘော်’’ အကြောင်းကိုပြောပြန်သည်။ ခမည်းတော်နှင့်အတူ တန်ခိုးတော်ခံရသောကြောင့် ယေရှုရှင်သည် အရာ ခပ်သိမ်း၏အထက်၌ရှိတော်မူသည် (ဧဖက်၊ ၁း၂၁)။

`ရှင်ပေါလုသည် ဒုစရိုက်အပြစ်အကြောင်းကို ရှင်းချက်ထုတ်ရာ၌ ဝိညာဉ်တော်တန်ခိုးဖြင့်နှိုင်းယှဉ်ပေးထားသည်ကို ဧဖက်၊ ၁း၂၁။ ဧဖက်၊ ၂း၂ နှင့် ဧဖက်၊ ၆း၁၂ ကိုနှိုင်းယှဉ်ပြီးဖတ်ပါ။ ယင်းတန်ခိုးအာဏာတော်အကြောင်း ကို ရှင်ပေါလုအလွန်စိတ်ဝင်စားကြောင်း သင်မည်သို့ထင်မြင်သနည်း။`

တ၊ ၁၉း၁၁-၂ဝ တွင် သကေဝ၏သားခုနစ်ယောက်၏အကြောင်းကို ဖော်ပြထားပေးသည်။ ရှင်ပေါလုသည် ဧဖက်မြို့တွင်ရောက်ရှိနေထိုင်ခဲ့စဉ် ပဉ္စလက်ပညာသည်နှင့် အထူးသဖြင့်ရင်ဆိုင်ခဲ့ရသည်။ ‘‘ဂရိစာပေနှင့်ယဉ်ကျေးမှု ကမ္ဘာသည် ဝိညာဉ်လောကဆိုင်ရာဓလေ့များ အထူးလွှမ်းမိုးခဲ့သည်။ ပဉ္စလက် ပညာသည်တစ်ဦး၏ရည်ရွယ်ချက်မှာ ဝိညာဉ်များ၏အကူအညီဖြင့် တစ်ဦး တစ်ယောက်ကို နာကျင်အောင်ပြုမည်။ ပြန်၍ကုစားပေးနိုင်သည်။ ပြုလုပ်ပုံ လုပ်နည်းစနစ်များ၊ လက်ဖွဲ့အဆောင်စသည့်ပစ္စည်းများကို စီစဉ်ထားရှိကာ ဝိညာဉ်များကို ကျွမ်းကျင်စွာ၊ ပိုင်နိုင်စွာအသုံးပြုပြီး ပဉ္စလက်နည်းစနစ်ဖြင့် လူတစ်ဦးကိုဖျားနာအောင်ပြုမည်၊ ပြန်၍ကုမည်၊ မြင်းရထားပြိုင်ပွဲများ၌ အနိုင် ရရှိရန် ဝိညာဉ်များကိုအသုံးပြုခြင်းများရှိသည်’’ Clinton E. Arnold, Power and Magic: The Concept of Power in Ephesians, p. 18.

နတ်ဘုရားများအမည်နာမမှည့်ခေါ်ခြင်းများ၊ ထိုနတ်ဘုရားများ၏ တန်ခိုးဖြင့် ပြုစားခြင်းများဓလေ့သည် ဧဖက်မြို့သားတို့၌ရှိသော ဘာသာရေး ရုပ်လုံးဖြစ်သည် (တ၊ ၁၉း၁၃)၊ ယနေ့ထိတိုင်ရှိနေဆဲဖြစ်သည်။ ရှင်ပေါလု သည် ခရစ်တော်နှင့် ‘‘တန်ခိုးအာဏာ’’ များအကြား ဆက်နွှယ်နေမှုကို အရှင်းလင်းဆုံးဖြစ်စေချင်သော ဆန္ဒရှိသည်။ ယေရှုရှင်ကိုချီးမြှောက်သော ‘‘အာဏာတန်ခိုးသည်’’ အလုံးစုံတို့၏အထက်၊ ခပ်သိမ်းသောအထွတ်အမြတ်၊ အာဏာစက်၊ တန်ခိုး၊ အစိုးရခြင်းမှစ၍ (ဧဖက်၊ ၁း၂၁) ဖြစ်သည်။

ယေရှုရှင်၏အုပ်စိုးခြင်းအာဏာတန်ခိုးအထက်၌ အခြားမည်သည့် တန်ခိုးမျှမရှိနိုင်ကြောင်းကို အသေအချာ မိမိ၏ပရိသတ်တို့အား နားလည် စေပါသည်။ နတ်ဘုရားတို့၏အမည်နာမကိုတခြင်း၊ တမ်းတခြင်းအကြောင်း ကိုလည်း ဆက်လက်ရှင်းပြရာ၌ ‘‘ခေါ်ဝေါ်သမုတ်သောဘွဲ့နာမတို့အလုံးစုံ တို့အထက်’’ (ဧဖက်၊ ၁း၂၁) ယေရှုရှင်စိုးစံအုပ်ချုပ်သော အချိန်ကာလ အတိုင်းအဆကိုလည်း ရှင်ပေါလုရှိသမျှတန်ခိုးအားလုံး၏အထက်၌ ယေရှုရှင် ၏အာဏာတော်ကိုချီးမြှောက်ထားကြောင်း’’ အစိုးရခြင်းမှစ၍ ယခုဘဝနောင် ဘဝ’’ (ဧဖက်၊ ၁း၂၁) ဟူ၍ဖော်ပြသည်။

`ယနေ့အချိန်အခါမျိုးတွင်လည်း နတ်ဆိုးတို့၏တန်ခိုးအာဏာပြသမှု မည်သို့တွေ့နိုင်သနည်း။ ကျွန်ုပ်တို့အလိမ်အညာမမိရလေအောင် မည်သို့ အသေအချာရှောင်ကြဉ်နိုင်မည်နည်း။`