---
title:  ဆုတောင်းခြင်းနှင့်ကျေးဇူးတင်ခြင်း
date:   09/07/2023
---

ဧဖက်မြို့ရှိယုံကြည်သူအပေါင်းတို့အား တိုက်တွန်းသောစကား၌ ယေရှုရှင်ကိုယုံကြည်လျက် တစ်ဦးကိုတစ်ဦးချစ်ခြင်းဖြင့် ရစ်ပတ်ထားကြရန် ဖြစ်သည်။ (ထိုသတင်းကိုလာရောက်ပေးပို့ပေးသူမှာ တုခိတ်ကိုယ်တိုင်ပင်  ဖြစ်မည်၊ ဖြစ်ဟန်ရှိသည်။ ဧဖက်၊ ၆း၂၁၊ ၂၂)။ ရှင်ပေါလုမှ မည်သို့ ဆုတောင်းပေးနေပါကြောင်းကို ပေးပို့သောသတင်းဖြစ်သည်။

`ဧဖက်သားများအတွက် ရှင်ပေါလုဆုတောင်းပေးချက်နှစ်ရပ်ကို နှိုင်းယှဉ်ပါ။ ဧဖက်၊ ၁း၁၅-၂၃ နှင့် ဧဖက်၊ ၃း၁၄-၂၁။ မည်သည့်အဓိက ကျသောအရာနှစ်မျိုးဖြစ်သနည်း။ `

တစ်ခါတစ်ရံမှာ ကျွန်ုပ်တို့ဆုတောင်းခြင်း၌ ဝမ်းနည်းညှိုးငယ်ခြင်း အသံ၊ ညည်းတွားသံများဖြင့် ပြဿနာများစွာကိုရင်ဆိုင်ဖြေရှင်းရပါသည်။ ဧဖက် သားများအတွက် ရှင်ပေါလု၏ဆုတောင်းခြင်း၌ ကျေးဇူးတင်ခြင်းရှိကြသော စကားသည် ဒေသသုံးဆုတောင်းစကားဖြစ်သည်။ ဘုရားသခင်၏ကောင်းချီး များကိုပေါင်းစုကာ ထိုသူများအတွက် ဘုရားရှင်ကို ချီးမွမ်းသောစကားဖြစ် သည်။ ခက်ခဲသောကာလအချိန်အတွင်း ဘုရားရှင်ကိုကိုးစားမှီခိုလျက် ကျွန်ုပ်တို့၏အသက်တာအခက်အခဲအားလုံးကို ပြောင်းလဲပေးစေခြင်းအတွက် ကျေးဇူးတင်ချီးမွမ်းသည်အကြောင်းပင်ဖြစ်သည်။ ချီးမြှင့်ခံယေရှုရှင်၏ကရုဏာ တော်နှင့် တန်ခိုးတော်သည် ကြီးမြတ်လှကြောင်း အောင်ပွဲကျင်းပသည့် အမှုအရာပင်ဖြစ်သည် (ဧဖက်၊ ၁း၂ဝ-၂၃)၊ ကျွန်ုပ်တို့ပတ်လည်၌ ဝန်းရံ ထားသောကောင်းချီးများအတွက် ကျေးဇူးတင်ကြောင်း ကိုယ်တော်ကိုချီးမွမ်း ခြင်းဖြစ်သည်။ ရှင်ပေါလုသည် ဆုတောင်းခြင်း၏လျှို့ဝှက်ချက်ကို ဖော်ထုတ် ပေးခဲ့သည်။ ဆုတောင်းခြင်းသည် ချီးမွမ်းခြင်းနှင့်ကျေးဇူးတင်ခြင်းအတွက် သော့ချက်ဖြစ်သည်။

ရှင်ပေါလုသည် ထပ်မံ၍ပြောကြားရာတွင် ‘‘သင်တို့ကိုအကြောင်းပြု၍ ကျေးဇူးတော်ကို အစဉ်မပြတ်ချီးမွမ်းလျက်၊ သင်တို့အဖို့အလိုငှာ ဆုတောင်း ပတ္ထနာပြုလျက်နေ၏ (ဧဖက်၊ ၁း၁၆။ ဖိလိပ္ဋိ၊ ၁း၃၊ ၄။ ၁သက်၊ ၁း၂ နှင့် ၁သက်၊ ၅း၁၆-၁၈ ကိုလည်းကြည့်ပါ)။

‘‘မခြားမလပ်’’ ဆုတောင်းနေခြင်း၏အဓိပ္ဋာယ်သည် မည်သို့ရှိသနည်း (၁သက်၊ ၅း၁၇)။ ဘုရားရှင်၏ရှေ့တော်မှောက်၌ အစဉ်ဒူးထောက်နေပြီး ဆုတောင်းနေရခြင်းကို ဆိုလိုခြင်းတော့မဟုတ်ပါ။ အဓိပ္ဋာယ်မှာ ဘုရားရှင်၏ ဝိညာဉ်တော်ကြောင့်ခံရသောဆုမဂင်္လာအတွက် အသက်ရှင်လှုပ်ရှားနေရခြင်း၌ ဘုရားရှင်၏တန်ခိုးတော်ကြောင့်သာဖြစ်ကြောင်းကို အစဉ်နှလုံးသွင်းထားနိုင် ခြင်းကို ဆိုလိုပါသည်။ ကိုယ်တော်ကိုရှာကြံ၍ ကျေးဇူးတင်တတ်ကြောင်းကို ဆိုလိုသည်။ အဓိပ္ဋာယ်မှာ ဖြတ်သန်းသွားမည့် အသက်တာခရီးလမ်းအတွက်  ဘုရားရှင်ထံတော်မှခွန်အားယူကာ အသက်တာ၏အလှည့်အပြောင်းတိုင်းကို ရင်ဆိုင်တတ်ရန်ဖြစ်သည်။ အဓိပ္ဋာယ်မှာ ဘုရားရှင်နှင့်ကင်းကွာကွဲကွာနေခြင်းမျိုး မရှိ၊ အစဉ်နီးကပ်စွာရှိခြင်းကိုဆိုလိုသည်။ ဘုရားရှင်၏လမ်းပြခြင်းကို အစဉ် ခံယူထားရန်ဖြစ်သည်။

ကျွန်ုပ်တို့သည် မကြာခဏဆုတောင်းချက်တိုင်းသည် ကွက်တိ ပြည့်စုံရမည်ဟု သဘောရှိကြသည်။ အခြားသူကိုလည်း ထိုသို့ယုံကြည်ရန် ပြောတတ်သည်။ ရှင်ပေါလုအနေဖြင့် ခြားနားသောအမြင်အဖြစ် ပုံပမာပေး ထားသည်။ ရှင်ပေါလုသည် ဆုတောင်းခြင်းအမှုကို အလေးထားလျက် ဧဖက် မြို့ရှိယုံကြည်သူများအတွက် ဆုတောင်းပေးခဲ့သည်။ ဆုတောင်းပေးသလို၊ ကျေးဇူးတင်ချီးမွမ်းခြင်းကိုလည်းပြုသည် (ဧဖက်၊ ၁း၁၆ ကို ဧဖက်၊ ၁း၃- ၁၄ နှင့် ယှဉ်တွဲဖတ်ပါ)။ သူတို့အတွက် ဆုပတ္ထနာတောင်းခြင်း (ဧဖက်၊ ၁း၁၇-၂၃။ ဧဖက်၊ ၃း၁၄-၂၁ နှင့် နှိုင်းယှဉ်ဖတ်ပါ)။ ရှင်ပေါလု၏အဖို့မှာ ဆုတောင်းခြင်းသည် ဗဟိုပြုချက်ဖြစ်၍ ခရစ်ယာန်တို့၏ယုံကြည်ခြင်းအတွက် ရှိရမည့်တာဝန်ဖြစ်သည်။ ယင်းကျမ်းချက်တို့သည် ဆုတောင်းခြင်းကို ဆက်လက် လုပ်ဆောင်နိုင်ရန်ပြင်ဆင်ပေးသည်။ ကျွန်ုပ်တို့သည် မိမိကိုယ်ကိုပြင်ဆင်နိုင်ရန်၊ မိမိကိုယ်ကိုပြန်၍ သုံးသပ်ပြုပြင်နိုင်ရန် ရှင်ပေါလုသည် သာသနာအတွက် ဆက်ကပ်ဆုတောင်းပေးခြင်းမျိုးကဲ့သို့ ကျွန်ုပ်တို့ဆက်ကပ်ဆုတောင်းကြရမည် ကို ဖိတ်ခေါ်ထားသည်။

`ဆုတောင်းချက်တိုင်း၌ ချီးမွမ်းခြင်းသည် မည်မျှအရေးကြီးသနည်း။ ဘုရားရှင်ကိုကျေးဇူးတင်ခြင်းသည် မည်မျှအရေးကြီးသနည်း။`