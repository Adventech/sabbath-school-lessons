---
title:  ထမြောက်ရှင်ပြန်ခြင်းတန်ခိုးတော်၌ပါဝင်ခြင်း
date:   11/07/2023
---

ကျန်ရှိသေးသောရှင်ပေါလု၏ ဆုတောင်းအစီရင်ခံခြင်းကျမ်းချက် များမှာ ဧဖက်၊ ၁း၂ဝ-၂၃ ဖြစ်၍ ရှင်ပေါလုအနေဖြင့် ယုံကြည်သူများတို့၏ အတွင်းစိတ်သဘောအတွင်းသို့ သန့်ရှင်းသောဝိညာဉ်တော်သည် မျှော်လင့်ခြင်း ကို ယူဆောင်လာပေးရန် တောင်းဆိုချက်၏တတိယမြောက်အကြောင်းအရာ ဖြစ်သည်။ သူတို့၏ကိုယ်စား ဘုရားရှင်ပြုပေးတော်မူသော တန်ခိုးတော်၏ ကြီးမြတ်လှပုံဖြစ်သည်။ ကယ်တင်ခြင်းနှင့်ဆိုင်သော သမိုင်းတင်ရာဇဝင်ကြီး နှစ်ရပ်ဖြင့် စတင်ညွှန်ပြပေးခဲ့သည်။ (၁) သေခြင်းမှထမြောက်ရှင်ပြန်လာခဲ့ သောယေရှုရှင်အကြောင်း၊ (၂) စကြဝဠာလုံးဆိုင်ရာ ရာဇပလ္လင်တော်ထက်၌ ယေရှုရှင်ကိုချီးမြှောက်ခြင်းအကြောင်းတို့ဖြစ်သည် (ဧဖက်၊ ၁း၂ဝ)။

`ယေရှုရှင်၏ထမြောက်ရှင်ပြန်ခြင်းအားဖြင့် ဘုရားရှင်၏ကြီးမြတ်လှသော တန်ခိုးတော်ကို မည်သို့ဖော်ပြနိုင်ခဲ့သနည်း (ဧဖက်၊ ၁း၂ဝ။ ၁ကော၊ ၁၅း၂ဝ-၂၂။ ဖိလိပ္ဋိ၊ ၃း၈-၁၁။ ဟေဗြဲ၊ ၁၃း၂ဝ၊ ၂၁။ ၁ပေ၊ ၁း၃)။`

ယေရှုရှင်ထမြောက်ရှင်ပြန်ခြင်းအကြောင်းနှင့်ပတ်သက်၍ ခရစ်ယာန် တို့၏ယုံကြည်ခြင်းအသိုက်အဝန်းအတွင်း စိတ်ဝမ်းကွဲပြားနိုင်သောကိစ္စမျိုး မဟုတ်ပါ (၁ကော၊ ၁၅း၁၄၊ ၁၇)။ ခရစ်တော်သည် သေခြင်းကိုအောင်မြင် ပြီး ရှင်ပြန်ထမြောက်ခဲ့ပြီးဖြစ်သောကြောင့် သစ္စာရှိယုံကြည်သူတို့သည်လည်း အနာဂတ်၌ ထာဝရအသက်ရှင်ခြင်းရရှိဖို့ရန်မျှော်လင့်လျက် ခရစ်တော်ဒုတိယ အကြိမ်ကြွလာခြင်းကို စောင့်မျှော်နေကြသည် (၁ကော၊ ၁၅း၂ဝ-၂၃)။ ခရစ်တော်သည် အမှန်တကယ်ရှင်ပြန်ထမြောက်လာပြီးဖြစ်သောကြောင့် ယနေ့ ကျွန်ုပ်တို့သည် ကိုယ်တော်ကိုမျှော်လင့်လျက် ဧဝံဂေလိကောင်းချီးမဂင်္လာကို ခံယူနေလျက်ရှိသည်။ လောလောဆယ် ကျွန်ုပ်တို့အသက်တာ၌ သန့်ရှင်းသော  ဝိညာဉ်တော်ကိန်းအောင်းခြင်းကောင်းချီးကိုလည်း ခံစားကြရသည်။

မြင်ယောင်နိုင်သောအရာမှာ ‘‘ဘုရားရှင်သည် ကိုယ်တော်အား (ခရစ်တော်) မိမိ၏လက်ယာဘက်ပလ္လင်တော်ပေါ်၌ ထိုင်ခွင့်ပေးသည် (ဧဖက်၊ ၁း၂ဝ)။ ဆာလံ၊ ၁၁ဝး၁ မှ ဖော်ပြချက်ကိုညွှန်းဆိုလျက် ဓမ္မသစ်ကျမ်း၌ မကြာခဏဆိုသလို ယင်းကျမ်းချက်ကို ကောက်နုတ်အသုံးပြုထားသည်။ ဧဖက်ဩဝါဒစာ၌ ယေရှုရှင်ကို ဂုဏ်ပြုခြင်းအကြောင်းအား အလေးအနက်ထား ဖော်ပြထားသည်။ ယုံကြည်သူများတို့သည်လည်း ကိုယ်တော်နှင့်အတူ (ခရစ်တော်ယေရှု) ကောင်းကင်ထက်ပလ္လင်ပေါ်၌ စိုးစံရသောအခွင့်ကိုရရှိသည် (ဧဖက်၊ ၂း၆)။ ဖြည့်စွက်ပြောကြားရန်မှာ ရှင်ပေါလုသည် ခရစ်တော် ကောင်းကင်သို့ပြန်၍ကြွသွားခြင်းအကြောင်းကို ဖော်ပြရာ၌ ကိုယ်တော်သည် မိမိ၏အသင်းတော်ကို သွန်းလောင်းပေးမည့်ဆုလာဘ်များအတွက် ပြည့်စုံစေရန် ကြိုတင်တက်ကြွခဲ့ခြင်းဖြစ်သည် (ဧဖက်၊ ၄း၈-၁၁)။

ဧဖက်၊ ၄း၈-၁၁ ၌ ရှင်ပေါလုသည် ကျွန်ုပ်တို့အားလုံးကို သတိ ပေးသောအရာမှာ ခမည်းတော်၏ပလ္လင်တော်မှ ခရစ်တော်၏အရိုက်အရာကို ရှင်းရှင်းလင်းလင်းခံယူထားရမည်။ ‘‘ဓမ္မသစ်၏ဖော်ကျူးထားသော ခရစ်တော် ကိုချီးမြှောက်ခြင်းအရာမှာ လောကီနိုင်ငံအရပ်ရပ်သို့ ဧဝံဂေလိအောင်မြင်ခြင်း အဆင့်ဆင့်ရရှိရန် ဝိညာဉ်တော်ဖြင့်မစကူညီခြင်းဖြစ်သည်’’ F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133.  သို့ဖြင့် ရှင်ပေါလုသည် ခရစ်တော်ကိုချီးမြှောက်ခြင်းအကြောင်းကို ဖော်ပြခြင်း၌ ယုံကြည်သူများအားလုံးကို ဘုရားရှင်၏တန်ခိုးတော်သက်ရောက်စေသည့် ဥပမာဆောင်ချက်ဖြင့် ပြသခဲ့သည်။ ထိုတန်ခိုးတော်၏အရင်းအမြစ်တည်ရာ ကို ဖော်ပြပေးခြင်းဖြစ်သည်။

`သင်၏အသက်တာတစ်လျှောက် ခရစ်တော်၏တန်ခိုးတော်ကို သင်လိုအပ်ကြောင်း မည်သည့်နည်းလမ်းဖြင့် ယင်းတန်ခိုးတော်ကိုပြသပေါ်လွင် စေမည်နည်း။ မည်သို့သောအကျင့်စရိုက်မျိုးသည် ကိုယ်တော်၏တန်ခိုးတော်ကို ရရှိစေနိုင်မည်နည်း။`