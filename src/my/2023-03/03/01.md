---
title:  ချီးမြှင့်ခြင်းခံယေရှုရှင်၏တန်ခိုးတော်
date:   08/07/2023
---

### ဖတ်ရန်ကျမ်းချက်များ။
ဧဖက်၊ ၁း၁၅-၂၃။ ဧဖက်၊ ၃း၁၄-၂၁။ ၁သက်၊ ၅း၁၆-၁၈။ တရားဟော၊ ၉း၂၉။ ၁ကော၊ ၁၅း၂ဝ-၂၂။ ဆာ၊ ၁၁ဝး၁။

> <p>အလွတ်ကျမ်းချက်</p>
> ‘‘ယုံကြည်သောငါတို့၌ပြတော်မူသော အလွန်ကြီးလှစွာသော တန်ခိုးတော်ကား အဘယ်မျှလောက်ကြီးသည်ကိုလည်းကောင်း၊ သင်တို့သည် သိစေခြင်းငှာ၊ သင်တို့၏ဉာဏ်မျက်စိကိုလင်းစေပါ မည်အကြောင်း ဆုတောင်းပတ္ထနာပြု၏။ ထိုတန်ခိုးတော်ကား၊ ခရစ်တော်ကိုသေခြင်းမှ ထမြောက်စေတော်မူ၍ ခရစ်တော်၌ပြုပြင်သော မဟာတန်ခိုးအာနုဘော်အရှိန်ကဲ့သို့ဖြစ်၏’’ (ဧဖက်၊ ၁း၁၉၊ ၂ဝ)။

လူသားတို့၏လုပ်ဆောင်ချက်တန်ခိုးသည် အမြဲရှေ့ပြေးလျက်ရှိကြောင်း မြင်တွေ့ရသည်။ ဥပမာ မော်တော်ကားစက်အားကိုတီထွင်ရာ၌ စမ်းသပ်ပြသ မောင်းနှင်ကာ မည်မျှအားကြီးကြောင်း လက်တွေ့ပြသကြသည်။ ၁၆ လုံးထိုး ၁၂.၃ လီတာအင်ဂျင်စက်တစ်လုံးသည် မြင်းကောင်ရေအား ၅,ဝဝဝ နှင့်ညီမျှ သောအားဆွဲမှုရှိသည်။ ထိုမျှမကသေးပါ။ J 34-48 ဂျက်အင်ဂျင်တစ်လုံး၏ အားသည် မြင်းကောင်ရေ ၃၆,ဝဝဝ ၏အင်အား၊ ဆွဲအားနှင့်ညီမျှသည်။ ယင်းအင်ဂျင်စက်ဖြင့် တပ်ဆင်မောင်းနှင်သောထရပ်ကားသည် ၆.၅ စက္ကန့်ကို တစ်မိုင်၏လေးပုံတစ်ပုံ အဝေးအတိုင်းအတာအထိပြေးသည်။ တပ်ဆင်ထား သောလေထီးနှစ်လက်ကိုမဖြန့်ခင် အရှိန်မသက်မီ ယင်းပြိုင်ကား၏သွားနှုန်း တစ်နာရီ ၃၇၆ မိုင်သည် ပုံမှန်သွားနှုန်းဖြစ်သည်။

ရှင်ပေါလုမှ ဧဖက်မြို့ရှိယုံကြည်သူတို့၏အတွက် ဆုတောင်းပေး ချက်၌ စုံစမ်းခြင်းသည် နည်းမျိုးစုံဖြင့်အံ့ဖွယ်လက္ခဏာကြုံတွေ့ရကြမည်။ သူတို့၏ထုံးစံဓလေ့အတိုင်း ယုံကြည်သောနတ်ဘုရားများနှင့် ရင်ဆိုင်ကြရမည်။ သန့်ရှင်းသောဝိညာဉ်တော်အားဖြင့်ဖော်ဆောင်ကာ ခရစ်တော်၌ ဘုရားရှင်၏ တန်ခိုးတော်သည် ထင်ရှားလိမ့်မည်။ ဘုရားရှင်၏တန်ခိုးတော်သည် မြင်းကောင် ရေအားဖြင့် နှိုင်းဆရေတွက်၍မရပါ။ ပဉ္စလက်မှော်အစွမ်းကဲ့သို့ ပြသပုံမျိုးလည်း မဟုတ်ပါ။ အရပ်လေးမျက်နှာမှမြင်တွေ့နိုင်သော မြင်ကွင်းမျိုးဖြစ်သည်။ ကယ်တင်ခြင်းသမိုင်းရာဇဝင်ဖြစ်စဉ်မျိုးဖြစ်သည်။ (၁) ယေရှုရှင်၏ရှင်ပြန် ထမြောက်တော်မူခြင်း။ (၂) ထာဝရဘုရားရှင်၏ပလ္လင်တော်ထက်၌ ချီးမြှောက် ခံရခြင်း။ (၃) အရာခပ်သိမ်းသည် ခရစ်တော်၏ခြေတော်ရင်း၌ ခယဝယ အောက်ကျို့ခံကြရမည်။ (၄) ခရစ်တော်သည် အသင်းတော်၏ဦးခေါင်းအဖြစ် သတ်မှတ်ထားရှိခြင်း (ဧဖက်၊ ၁း၁၉-၂၃)။

ဖော်ပြပါအချက်လေးချက်ကို လေ့လာသုံးသပ်မိသော် ယုံကြည်သူ အပေါင်းတို့သည် စတင်၍ဆွဲကိုင်ထားနိုင်ခြင်းအကြောင်း၊ မြည်းစမ်းနိုင်ခြင်း အကြောင်းစသည်ဖြင့် ဘုရားရှင်၏တန်ခိုးတော်အား မည်မျှကြီးကျယ်ခမ်းနား ကြောင်းကို မိမိတို့အတွက် ကိုယ်စားပြသပေးသောအရာများဖြစ်နေသည်။