---
title:  ဆက်လက်လေ့လာရန်။
date:   14/07/2023
---

သခင်ခရစ်တော်ချီးမြှင့်ခံရခြင်းအကြောင်းနှင့်ပတ်သက်သော အယ်လင် ဂျီဝှိုက်၏ရှင်းလင်းချက်နှစ်ရပ်ကို လေ့လာပါ။

‘‘ခရစ်တော်ရှင်သည် ကောင်းကင်ဝင်းတံခါးထဲသို့ ဝင်လိုက်သော အချိန်မှာ ကောင်းကင်တမန်အပေါင်းတို့ လာရောက်ဝန်းရံကာ ပလ္လင်တော်ဆီသို့ ခြံရံလျက် လိုက်ပါသွားကြသည်။ မကြာမီအတွင်းမှာပင် ခရစ်တော်သည် အောင်ပွဲခံချီးမြှောက်ခြင်းမဂင်္လာအစီအစဉ်ပြီးဆုံးသည်နှင့် သန့်ရှင်းသော ဝိညာဉ်တော်သည်လည်းကြွဆင်းလာကာ တပည့်တော်တို့အပေါ်သို့ ဆင်းသက် ခဲ့သည်။ ခရစ်တော်သည်လည်း ဘုန်းတော်နှင့်ပြည့်ဝလျက်ရှိသည်။ ခမည်းတော် ဘုရားနှင့် အစဉ်ထာဝရဘုန်းအသရေတော်ကို ခံစားရရှိသည်။ ပင်တေကုတ္တေ ပွဲနေ့၌ ကျဆင်းလာသော သန့်ရှင်းသောဝိညာဉ်တော်ဆုကျေးဇူးတန်ခိုး ကောင်းကင်ဘုံမှရွေးနုတ်ကယ်တင်ရှင်ကို ဂုဏ်ပြုချီးမြှင့်သောအစီအစဉ်နှင့် မရှေးမနှောင်းပင်ဖြစ်သည်။ ကိုယ်တော်သည် မိမိ၏ကတိအတိုင်း သန့်ရှင်းသော ဝိညာဉ်တော်ကို ကောင်းကင်မှစေလွှတ်၍ မိမိ၏နောက်တော်လိုက်သူများအား ဆုလာဘ်လက်ဆောင်ကိုပို့ပေးသည်။ ကိုယ်တော်သည် ယဇ်ပုရောဟိတ်မင်း၏ အရာ၌လည်းကောင်း၊ ရှင်ဘုရင်ကဲ့သို့လည်းကောင်း ဂုဏ်ပြုချီးမြှင့်တော်မူခြင်း ခံရပြီဖြစ်သည်။ ကောင်းကင်နှင့်မြေကြီးရှိရှိသမျှ အာဏာအားလုံးကို ပိုင်ဆိုင် ရရှိသွားခဲ့ပြီ။ ကိုယ်တော်၏လူမျိုးတို့အပေါ်၌ ဘိသိက်ခံသူတစ်ဦးအဖြစ် တည်နေတော်မူခဲ့ပြီ’’ (The Acts of the Apostles, pp. 38, 39)

ဖခမည်းတော်၏လက်ရုံးတော်သည် သားတော်ကိုသိုင်းဖက်ထားကာ နှုတ်တော်မှလည်းအမိန့်တော်ကား ‘‘ကောင်းကင်တမန်အပေါင်းတို့သည် ထိုသူကို ပျပ်ဝပ်ကိုးကွယ်ကြစေ’’ ဟုလာသတည်း (ဟေဗြဲ၊ ၁း၆)။

‘‘ထုတ်ဖော်၍မကုန်နိုင်လောက်သော ဝမ်းမြောက်ခြင်းနှင့်အတူ ကြီးမြတ် လှသောအသက်၏သခင်ကို အုပ်စိုးသူများ၊ အကြီးအကဲများနှင့် တန်ခိုးအာဏာ အားလုံးတို့သည် အသိအမှတ်ပြုကြသည်။ ကောင်းကင်တမန်အပေါင်းတို့သည် ကိုယ်တော်၏ရှေ့တော်၌ ခစားကြ၏။ ထိုအချိန်သည် ကောင်းကင်ညီလာခံ တစ်ခွင်သည်လည်း ဝမ်းမြောက်ခြင်းအတိဖြင့် ပြည့်ဝစုံလင်လျက်ရှိသည်။ ‘‘အသေသတ်ခြင်းကိုခံခဲ့ပြီးသောသိုးသငယ်သည်၊ တန်ခိုး၊ စည်းစိမ်၊ ပညာ၊  အစွမ်းသတ္တိ၊ ဂုဏ်အသရေ၊ ဘုန်းအာနုဘော်၊ ကောင်းချီးမဂင်္လာကို ခံထိုက် တော်မူ၏ဟု ကြီးသောအသံနှင့်ပြောဆိုကြ၏’’ (ဗျာ၊ ၅း၁၂)။

‘‘အောင်မြင်ခြင်းသီချင်းသံသည်လည်း ကောင်းကင်တမန်တို့၏ စောင်းသံများတို့နှင့်အတူ သာယာငြိမ့်ညောင်းလျက် ကောင်းကင်ဘဝဂ်ဝယ် ဝမ်းမြောက်ခြင်း၊ ချီးမွမ်းခြင်းနှင့်လျှံလျက်ရှိ၏။ မေတ္တာသည်သာ အောင်မြင် ခြင်းကိုရရှိသွားပြီ။ ပျောက်ဆုံးခဲ့သူများကို ပြန်လည်ရှာဖွေတွေ့ရှိခဲ့ပြီ။ ကောင်းကင် တစ်ခွင်လုံးမြင့်မြတ်သောအသံများဖြင့် ပဲ့တင်ထပ်ကြွေးကြော်ကြ၏။ ဝေနေယျ သတ္တဝါအပေါင်းတို့က၊ ပလ္လင်တော်ပေါ်မှာထိုင်တော်မူသောသူနှင့် သိုးသငယ် သည် ကမ္ဘာအဆက်ဆက်ကောင်းချီးမဂင်္လာ၊ ဂုဏ်အသရေ၊ ဘုန်းအာနုဘော်၊ အစွမ်းသတ္တိရှိတော်မူစေသတည်း’’ ဗျာ၊ ၅း၁၃။ (The Acts of the Apostles, pp. 38, 39)