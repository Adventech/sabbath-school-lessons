---
title:  သန့်ရှင်းသောဝိညာဉ်တော်ထံမှအသိစိတ်ဖြင့်မြည်းစမ်းခြင်း
date:   10/07/2023
---

‘‘သင်တို့ကိုအကြောင်းပြု၍ ကျေးဇူးတော်ကိုအစဉ်မပြတ်ချီးမွမ်းလျက်၊ သင်တို့အဖို့အလိုငှာ ဆုတောင်းပတ္ထနာပြုလျက်နေ၏။ ဆုတောင်းသောအချက် ဟူမူကား၊ ငါတို့သခင်ယေရှုခရစ်၏ဘုရားသခင်ဖြစ်တော်မူသော ဘုန်းကြီးသော အဘခမည်းတော်သည် ကိုယ်တော်မြတ်ကိုသိခြင်းအလိုငှာ ပညာကိုလည်း ကောင်း၊ ထိုးထွင်းသောဉာဏ်ကိုလည်းကောင်း၊ သင်တို့အားပေးပါမည်’’ (ဧဖက်၊ ၁း၁၆၊ ၁၇)။

ရှင်ပေါလုသည် မိမိ၏ဆုတောင်းချက်ကို မှတ်တမ်းတင်ပြချက်၌ ဘုရားရှင်၏ပလ္လင်တော်ကိုဗဟိုပြုလျက် တောင်းဆိုမှုပြုကြောင်းမှတ်တမ်းပါရှိ သည်။ သန့်ရှင်းသောဝိညာဉ်တော်ဘုရားသည် ယုံကြည်သူတို့၏အသက်တာ အတွင်းသို့ ကိန်းအောင်းလာရာမှ သူတို့သည်ပြောင်းလဲလာကြသည် (ဧဖက်၊ ၁း၁၃၊ ၁၄)။ ရှင်ပေါလုသည် သန့်ရှင်းသောဝိညာဉ်တော်ကိုတောင်းခံရာ၌ လောလောလတ်လတ်လိုအပ်လျက်ရှိသော ဝိညာဉ်ရေးမျက်စိအသိစိတ်ကို ချပေးပါရန်၊ ယေရှုရှင်အကြောင်းကို နက်နက်နဲနဲသိရှိနားလည်ရန် ‘‘ကိုယ်တော် မြတ်ကိုသိခြင်းအလိုငှာ’’ (ဧဖက်၊ ၁း၁၇)။

`သန့်ရှင်းသောဝိညာဉ်တော်သည် ယုံကြည်သူများ၏အတွင်းစိတ်သဘော အတွင်း အထူးသိမြင်စေနိုင်ရန် ရှင်ပေါလုသည် အကြောင်းအရာသုံးခုကို မည်သို့တောင်းဆိုပါသနည်း။ ဧဖက်၊ ၁း၁၇-၁၉ ကိုကြည့်ပါ။`

ရှင်ပေါလု၏ဆုတောင်းချက်၌ ယုံကြည်သူများအတွက် သိမြင်နိုင် သောစိတ်သဘောသည် ‘‘ခေါ်တော်မူသောမျှော်လင့်ရသောအရာ’’ (ဧဖက်၊    ၁း၁၈)၊ လွန်ခဲ့သောအချိန်မှ ပြုမူချက်များကိုပြန်၍သုံးသပ်ပြီး ဘုရားရှင်သည် မိမိတို့ကိုကယ်တင်ခြင်းယူဆောင်လာပြီးကြောင်းကို သဘောပေါက်ရန်ဖြစ်သည် (ဧဖက်၊ ၁း၃-၉၊ ၁၁-၁၃)။ အနာဂတ်အတွက်သည်လည်း ဘုန်းတော် ထွန်းလင်းသောအသက်တာရရှိစေရန် ကိုယ်တော်စီစဉ်ထားပြီးဖြစ်သည် (ဧဖက်၊ ၁း၁ဝ၊ ၁၄)။

အတွင်းသဘောကိုသိမြင်စေရန် ဆုတောင်းရာ၌ ‘‘သန့်ရှင်းသူတို့သည် ခံရသောအမွေတော်၏ဘုန်းစည်းစိမ်’’ (ဧဖက်၊ ၁း၁၈)၊ သူသည် ဓမ္မဟောင်း အချိန်မှ ယုံကြည်သူများကို ဘုရားရှင်အမွေခံရစေရန် စီစဉ်ပေးချက်ကို ပြန်ပြောင်းဖော်ပြခြင်းဖြစ်၏ (တရားဟော၊ ၉း၂၉။ တရားဟော၊ ၃၂း၉။ ဇာခရိ၊ ၂း၁၂ ကို ဧဖက်၊ ၁း၁၁ နှင့် နှိုင်းယှဉ်ဖတ်ပါ)။ သူသည် ယုံကြည်သူ တို့အား အသိပေးချင်သောအရာမှာ မိမိတို့သည် ဘုရားရှင်ထံမှအမွေတော် သက်သက်သာရရှိသည်မကပါ၊ မိမိတို့ကိုယ်တိုင်သည် ဘုရားရှင်၏ရွေးကောက် မွေးစားခံကြရကြောင်းကိုလည်းသိစေပါသည်။ ထိုသို့ရှင်ပေါလုသည် ယုံကြည်သူ များအား မိမိတို့သည် ဘုရားရှင်အလွန်တန်ဖိုးထားကြောင်းကို သိစေလိုပါ သည်၊ သဘောပေါက်စေလိုပါသည်။

ရှင်ပေါလုသည် ဝိညာဉ်တော်၏အတွင်းသဘောကို သိမြင်ရန်အတွက် ဆုတောင်းသောအခါ ‘‘ယုံကြည်သောငါတို့၌ပြတော်မူသော အလွန်ကြီး လှစွာသောတန်ခိုးတော်’’ (ဧဖက်၊ ၁း၁၉) ဟုဆိုရာ လောလောလတ်လတ် သန့်ရှင်းသောဝိညာဉ်တော်သည် ဘုရားရှင်၏ကြီးမားလှသောဘုန်းအာနုဘော် ကိုယူဆောင်လာပြီး ယုံကြည်သူများအားမြည်းစမ်းခွင့်ရစေရန် တောင်းလျှောက် ခြင်းပင်ဖြစ်သည်။

ဆုတောင်းခြင်းအလုံးစုံ၌ ရှင်ပေါလုသည် လူများတို့အား မိမိတို့ ကိုယ်တိုင် ယေရှုရှင်အားဖြင့် မည်သို့သောအရာကိုပေးတော်မူကြောင်းကို မြည်းစမ်းသိမြင်စေလိုပါသည်။

`ယုံကြည်သူအပေါင်းကို သာလွန်ကောင်းမြတ် အလွန်ကြီးမားလှစွာ သောတန်ခိုးတော်ကား အဘယ်မျှလောက်ကြီးသည်ကို ပိုမိုသိရှိမြည်းစမ်းစေရန် သဘောဖြင့် နေ့စဉ်အသက်တာအတွက် မည်သို့အဓိပ္ဋာယ်သက်ရောက်မှုရှိပါ သနည်း။`