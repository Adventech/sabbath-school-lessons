### ဧဖက်ဩဝါဒစာ - စမ်းသပ်ရာကာလတွင် ယေရှုနောက်သို့ မည်သို့လိုက်မည်နည်း။


ဧဖက်မြို့သားတို့ကို ဩဝါဒပို့လွှတ်လိုက်သော ရှင်ပေါလုသည် ကျွန်ုပ်တို့အားလုံးကို ဧဖက်မြို့သားတို့၏အကြောင်းကို ပြောကြားပေးသည်။ ဧဖက်မြို့သို့ခရစ်ယာန်သာသနာပြုပြီး နှစ်အနည်းငယ်အကြာဖြစ်သည်။ ဧဖက် မြို့သားတို့သည် မိမိတို့၏ယုံကြည်ခြင်းအကြောင်းကြောင့် ဒုက္ခပြဿနာနှင့် ကြုံလာရတော့သည်။

ရှင်ပေါလုသည် ရောမအင်ပါယာအတွင်း စတုတ္ထမြောက်အကြီးဆုံးမြို့ ဧဖက်တွင် သာသနာပြုရင်း စီးပွားရေးကျပ်တည်းမှုနှင့်ရင်ဆိုင်ရသည်၊ အပစ်ပယ် ခံရသည်၊ ထောင်ချခံရသည်။ ထောင်ထဲ၌ရှိနေစဉ် ဧဖက်မြို့သားများအတွက် စိုးရိမ်ပူပန်နေသည်။ စာလှမ်းရေးပေးလိုက်သည်။ ဧဖက်မြို့သားများစိတ်ပျက် မည်ကို စိုးရိမ်သည်။ ခရစ်တော်၏တပည့်တော်များဖြစ်ရခြင်းအတွက် ဂုဏ်ယူ စရာအကြောင်းကို မေ့လျော့ခြင်းမဖြစ်စေဘဲ၊ ခေတ်ဆန်သော မြို့ကြီးပြကြီး၌ နေသော၊ ဧဖက်မြို့တွင်ရှိသော ဘုရားမဲ့လုပ်ရပ်များကို ကျော်လွှားသွားစေရန် သတိပေးခဲ့သည်။ ကြားနာရသူအားလုံးသည် ခရစ်ယာန်များဖြစ်နေသော်လည်း ရှင်ပေါလု၏စကားမှာ စည်းရုံးခြင်းစကားဖြစ်သည်။ ထိုသူတို့အားလုံးကို ခရစ်ယာန်ယုံကြည်ခြင်း၌ ပြန်၍စာရင်းသွင်းရန်ကြိုးစားသည်။ ခရစ်တော်ကို ဝတ်ပြုခြင်းမီးအား ပြန်၍ထွန်းညှိစေသည်။ ကမ္ဘာလောက၌ရှိသော ဘုရားရှင်၏ အသင်းတော်အတွက် စိတ်အားပြန်လည်နိုးထစေရန် တိုက်တွန်းခဲ့သည်။ အကြောင်းမှာ ခရစ်ယာန်၏ယုံကြည်ခြင်းသည် သခင်ခရစ်တော်အကြောင်းပင် ဖြစ်သည်။ ရှင်ပေါလုသည် အံ့ဩခြင်း၊ ရိုသေခြင်းနှင့် ကိုယ်တော်ကိုကိုးကွယ် သည်။ ဒယိမ်းဒယိုင်ဖြစ်နေကြသော ခရစ်ယာန်တို့သည် မိမိတို့၏ခြေလှမ်း ပြန်၍တည့်မတ်လာရန်နှင့် ယေရှုရှင်ကိုချစ်ခဲ့သော ကနဦးမေတ္တာမျိုးပြန်လည် ထားရှိရန်အတွက်ဖြစ်သည်။ ကိုယ်တော်၏ကရုဏာတော်နှင့် တန်ခိုးတော်ကို ကိုးစားလျက် လတ်လတ်ဆတ်ဆတ်ပြန်၍တည်ဆောက်ရန်ဖြစ်သည်။ သို့ဖြစ် သောကြောင့် ရှင်ပေါလုသည် သခင်ခရစ်တော်၏ကောင်းကင်ဘုံမှ မြှောက်စား မှုအကြောင်းကို မီးမောင်းထိုးပြသည်။ ကိုယ်တော်၏တန်ခိုးနှင့် ဘုရားဇာတိတော် သည် ဧဖက်သားများယုံကြည်သူတို့အား ရိုသေလေးမြတ်မှုကို ဖြစ်စေပါသည်။ ယေရှုရှင်သည် ခေတ်အဆက်ဆက်အတွက် ဘုရားရှင်ချထားသောအကြံတော် ၏ပန်းတိုင်ဖြစ်သည်။ အကြံတော်မှ ယုံကြည်သူများ၊ အသင်းတော်၌အရေးကြီး သော ဘုရားရှင်၏အလိုတော်အတိုင်း ခရစ်တော်အားဖြင့် အလုံးစုံတို့စည်းလုံး ခြင်းရှိကြရန်ဖြစ်သည်။

ဧဖက်မြို့၌ရှိသော ယုံကြည်သူတို့ကို ရှင်ပေါလုသည် အသစ်သော ပြန်လည်လန်းဆန်းလာသည့် ဆက်ကပ်မှုရှိရန်ပြောသောအခါ ခရစ်ယာန်တို့၏ တပည့်တော်ခံယူခြင်းအကြောင်းကို အပြစ်ပြောဆိုခြင်းမျိုးမဟုတ်ပါ။ အချို့သော ခရစ်ယာန်တို့၏အမူအကျင့်နှင့် ခရစ်ယာန်တို့၏ပတ်ဝန်းကျင်ဖြစ်တည်နေမှုကို ရှာဖွေဖော်ထုတ်ပေးခြင်းပင်ဖြစ်သည်။ ခရစ်ယာန်ဟုဆိုသော် ဝိညာဉ်တော် စိုးမိုးခြင်း၊ ခရစ်တော်ကိုဂုဏ်ပြုခြင်း၊ ဘုရားရှင်ညွှန်ကြားသောကိုးကွယ်ခြင်းများ ကို လုပ်ဆောင်ကြသည်။ ရှင်ပေါလုမကြာခဏ ပုံခိုင်းပြောဆိုလေ့ရှိသော စကား၌ လူတစ်ဦးသည် ဘုရားရှင်ကို မည်မျှကိုးစားယုံကြည်ကြောင်း သူ၏ အပြုအမူ၊ အပြောအဆိုဖြင့် ပေါ်လွင်ထင်ရှားနေသည်။ ခရစ်တော်ကိုချစ်သည် ဆိုသောအဓိပ္ဋာယ်မှာ ကိုယ်တော်ကိုရိုသေတန်ဖိုးထားသော ယုံကြည်သူများ ဖြစ်ရမည်။ မိမိတို့မိရိုးဖလာထုံးစံဓလေ့မှ ဆင်းလာသောအရာများကို ရင်ဆိုင် နိုင်သောစိတ်ဓာတ်အားအင်မျိုးရှိရမည်။ အသင်းတော်နှင့်အိမ်ထောင်မိသားစု အတွင်း၊ ခရစ်တော်၏ကိုယ်ကျိုးစွန့်အနစ်နာခံခြင်းသဘောကို နမူနာယူနိုင်ရ မည်။ အဓိပ္ဋာယ်မှာ ဧဖက်နိုင်ငံသားကောင်းအဖြစ် ပြသပေးခြင်းပုံစံနမူနာ ကောင်းသည် လူသားဝန်းကျင်၌ရှိအပ်သောကြောင့် အသစ်ပုံစံနမူနာဖြင့် ပြသ နေထိုင်ရန်ဖြစ်သည်။

ဘုရားရှင်၏အသင်းတော်၌ရှိသော အသင်းသားများ အသစ်ပြန်လည် ဆန်းစစ်နေထိုင်ခြင်းသည် ကောင်းသောမျှဝေခြင်းအသက်တာဖြစ်သည်ဟု  ရှင်ပေါလုဩဝါဒပေးထားခြင်းဖြစ်သည်။ အထူးသဖြင့် သူ၏ခွန်အားပေးသော  အချက်မှာ ဘုရားရှင်သည် လူသားတို့၏အငန်းအတာသို့ ဆက်သွယ်ပေါင်းစည်း ပေးခြင်းမျိုးပင်ဖြစ်သည်။ ယုဒလူနှင့်တစ်ပါးအမျိုးသားသည် အသင်းတော်၌  တစည်းတလုံးတည်းရှိသည်။ စည်းလုံးစွာနေထိုင်ခြင်းဖြင့် ရန်လိုခြင်းများ ငြိမ်းအေးလျက် ဘုရားရှင်၌ အသစ်သောအဖွဲ့အစည်းကိုဖွဲ့စည်းကာ ရောက်လာ မည့်နိုင်ငံတော်အသစ်အတွက် အဆင့်ဆင့်ပြင်ဆင်ကြသည်။

ဘုရားရှင်၏အသင်းတော်အတွင်း မိမိတို့ကျရာတာဝန်နေရာ၌ လုပ်ဆောင်ခြင်းကိုပြုရန် တိုက်တွန်းခြင်းသည် ရှင်ပေါလုမှ အသင်းတော် အတွက် အရေးကြီးသောကဏ္ဍလေးခုကို မြှင့်တင်ပေးသည်။ ယုံကြည်သူတို့ သည် ခရစ်တော်၏ကိုယ်ခန္ဓာကို တည်ဆောက်ကြသည်။ ခရစ်တော်ကို ကိုးစားကြောင်းပြသ၍ အချင်းချင်းပေါင်းစည်းကြသည်။ သူတို့သည် အသက်ရှင် သောဗိမာန်တော်ဖြစ်သည်။ ကရာနိကုန်းထက်မှ ခရစ်တော်အပူဇော်ခံခြင်းဖြင့် တည်ဆောက်နိုင်သောဗိမာန်တော်ဖြစ်သည်။ ထိုခန္ဓာဗိမာန်ဖြင့် ဘုရားရှင်ကို  ကိုးကွယ်နေကြသည်။ သူတို့သည် ခရစ်တော်၏သတို့သမီးကညာများဖြစ်ကြ သည်။ အဆင့်မြင့်မားသောလက်ထပ်မဂင်္လာပွဲကို ကျင်းပနိုင်ရန် မျှော်လင့် ကြသည်။ သတို့သားသည်လာ၍ သူတို့ကိုသိမ်းပိုက်ရန်အချိန်ကို စောင့်နေ ကြသည်။ နောက်ဆုံးအရာတစ်ခုမှာ ရှင်ပေါလုသည် သူတို့အားလုံးကို ခရစ်ယာန်၏ယုံကြည်ခြင်း၌ ပြန်၍စာရင်းထည့်သွင်းရန် ကြိုးစားခြင်းဖြစ်သည်။  သူတို့သည် ခရစ်တော်၏စစ်တပ်ကြီးပင်ဖြစ်သည်။ ကိုယ်တော်၏နာမတော် ဖြင့် ငြိမ်သက်ခြင်းကိုရရှိသူ၊ အဖိုးထိုက်သူဖြစ်ကြသည်။ အမှောင်ကိုကြီးစိုးသော  မာရ်နတ်မင်းကို တွန်းလှန်သူများဖြစ်သည်။ ဘုရားရှင်၏ခွန်အားဖြင့် စာတန်၏  တန်ခိုးကို တိုက်ထုတ်ခဲ့သည်။ ခရစ်တော်ပြန်လည်ကြွလာမည့်အချိန်ကို  စောင့်မျှော်လျက်ရှိသည်။

ဧဖက်မြို့သားတို့သည် ကျွန်ုပ်တို့ယခုနေထိုင်ရသောအချိန်ကဲ့သို့လိုပင် ကမ္ဘာကြီးဆွဲဆောင်ခြင်း ညှို့ဓာတ်အလွန်ကြီးမား၍ ခရစ်ယာန်တပည့်တော် ဖြစ်နေခြင်းကို ခြိမ်းခြောက်သည်။ ခရစ်တော်ကို ထင်ရှားစေသောအမူအရာများနှင့် ကိုယ်တော်ကိုယုံကြည်ကိုးစား၍ နောက်တော်သို့လိုက်နေကြောင်းကို ပြသကြ သည်။ တက်ကြွလျက်ရှိသော အသင်းသားများသည် ကိုယ်တော်၏ အသင်းတော်အတွင်း၌ လုံခြုံစွာနေရင်း ခရစ်တော်ကြွလာခြင်းကို မျှော်လင့် လျက်ရှိသည်။ ယခုကွာတာအတွက် ကျွန်ုပ်တို့ကြားရမည့်အကြောင်းအရာမှာ  ဧဖက်အတွက် ဆုတောင်းခြင်းနှင့် အသစ်သောစိတ်ဖြင့် ပြန်၍ယေရှုရှင် နောက်သို့လိုက်ခြင်းဖြင့် စိန်ခေါ်ချက်ပြင်းပြသောအချိန်ကာလ၌ အလွန်ကောင်း သောအခွင့်အရေးကြီးအကြောင်းဖြစ်သည်။

_ဂျွန်၊ ကေ၊ မက်ဗေ – ဝါလာဝါလာတက္ကသိုလ်ကျောင်းအုပ်_