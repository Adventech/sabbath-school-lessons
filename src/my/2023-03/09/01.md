---
title:  ပညာရှိစွာအသက်ရှင်နေထိုင်ပါ
date:   19/08/2023
---

### ဖတ်ရန်ကျမ်းချက်များ။
ဧဖက်၊ ၅း၁-၂ဝ။ ၁ကော၊ ၅း၁-၁၁။ ဗျာ၊ ၁၆း၁-၁၆။ ကောလောသဲ၊ ၄း၅။ သုတ္တံ၊ ၂ဝး၁။ သုတ္တံ၊ ၂၃း၂၉-၃၅။ တမန်၊ ၁၆း၂၅။

> <p>အလွတ်ကျမ်းချက်</p>
> “ထိုကြောင့် ပညာမဲ့ကဲ့သို့မဟုတ်၊ ပညာရှိကဲ့သို့ စေ့စေ့ မြေ့မြေ့ကျင့်ဆောင်မည်အကြောင်း သတိပြုကြလော့။ ယခုနေ့ရက် ကာလတို့သည် ဆိုးယုတ်သောကြောင့် ကာလအချိန်ကိုရွေးနုတ်ကြ လော့။ ထိုကြောင့် သတိမရှိသောသူမဖြစ်၊ သခင်ဘုရား၏အလိုတော် ရှိရာကို ပိုင်းခြား၍ သိသောသူဖြစ်ကြလော့” (ဧဖက်၊ ၅း၁၅-၁၇)။

အချိန်သိပ်မကြာသေးပါ။ ကျောက်မျက်အိုးတစ်လုံးကို အဂင်္လန် တိုင်းပြည်လေလံပွဲတစ်ခု၌ စားပွဲပေါ်တင်ထားပြီး လေလံတင်ရောင်းသူများက ယင်းကျောက်မျက်အိုးကြီးကို ၁၉ ရာစုနှစ် ပြင်သစ်အနုပညာလက်ရာဟု ကြေညာထားသည်။ ခန့်မှန်းတန်ကြေးကို အမေရိကန်ဒေါ်လာ ၂ဝဝ ဟု ရေးထား၏။ လေလံဆွဲသူနှစ်ဦးက ယင်းကျောက်မျက်အိုးကြီးကို မြင်သော အခါမှာ အလွန်ရှားပါးသော အီစလန်မစ်အဝကျယ်အိုးကြီးဖြစ်ကြောင်း ချက်ချင်း သိသွားသည်။ အမှန်တကယ်ပင် အဖိုးအလွန်ကြီးသောရှားပါးပစ္စည်း၊ ရှေးဟောင်း ပစ္စည်းဖြစ်နေသည်။ တန်ဖိုးမည်မျှကြီးကြောင်းကိုသိသည်။ ပေါင် ၅ သန်း (အမေရိကန်ဒေါ်လာ ၆.၅ သန်းခန့်ရှိသည်)။ လေလံဆွဲသူတို့သည် ဈေး အချေအတင်ညှိနှိုင်းရန် မလိုတော့ပါ။ လေလံတင်သူများသည် အိုးအကြောင်း မသိကြောင်းကို ချက်ချင်းသိနေသည်။

ဧဖက်၊ ၅း၁-၂ဝ ၌ ရှင်ပေါလုသည် ဘုရားမရှိဟုယုံကြည်သူများ နှင့် ဘုရားကိုယုံကြည်သူများအကြား ကွာခြားသောတန်ဖိုးကို ရေးသားထား သည်။ ဘုရားမရှိသူတို့သည် မတော်မလျော် ညစ်ညူးပြက်ပြယ်ပြက်ယက် သောစကားမျိုးကို နှစ်သက်ကြသည် (ဧဖက်၊ ၅း၄)။ မူးယစ်သော စားပွဲကျင်းပသည် (ဧဖက်၊ ၅း၁၈)၊ သူတစ်ပါးသားသမီးပျိုကို ဖျက်ဆီးသည် (ဧဖက်၊ ၅း၃၊ ၅)။ ဘဝ၌ ကြီးမြတ်သောရတနာကဲ့သို့မှတ်သည်။ ယုံကြည်သူအပေါင်းတို့သည် ရောက်ရှိလာမည့်အချိန်ကာလအကြောင်းကို သုံးသပ်ကြသည်။ အချိန်ကျလာလျှင် အမှန်ဖြစ်လာမည့်အရာကို တန်ဖိုးထားသည် (ဧဖက်၊ ၅း၅၊ ၆)။ သောက်စားပျော်ပါးမူးယစ်ပွဲများ ကျင်းပကြမည့်အစား အခြားအရာများကိုသာ တန်ဖိုးရှိရှိပြုလုပ်ကြသည်။ “အလုံးစုံသောကောင်းမွန်ခြင်း၊ ဖြောင့်မတ်ခြင်း၊ သစ္စာစောင့်ခြင်း” (ဧဖက်၊ ၅း၉) ကို နှစ်သက်ကြ၏။ ခရစ်တော်၌တည်၏။ သို့ဖြင့် ရှင်ပေါလုသည် သူတို့အား ခရစ်တော်နှင့်အတူ အသက်ရှင်ရန် တိုက်တွန်းပေးသည်။ ထာဝရအသက်ရှင်နိုင်ရန်အတွက်ဖြစ်သည် (ဧဖက်၊ ၅း၁၅-၁၇)။