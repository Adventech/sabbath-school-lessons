---
title:  ဝိညာဉ်သဘောနှင့်ပြည့်ဝသောကိုးကွယ်ခြင်း
date:   24/08/2023
---

`ဧဖက်၊ ၅း၁၈-၂ဝ တွင် ရှင်ပေါလုသည် ခရစ်ယာန်များစုပေါင်း ကိုးကွယ်မှုကို ဖော်ပြထားသည်။ ဝတ်ပြုကိုးကွယ်ပုံကို မည်သို့ပုံဖော်ထား သနည်း။`

ဧဖက်၊ ၅း၁-၂ဝ တွင် နိဂုံးချုပ်တိုက်တွန်းစကား၌ ရှင်ပေါလုသည် ယုံကြည်သူအပေါင်းအား စပျစ်ရည်သောက်၍၊ ယစ်မူးခြင်းကိုရှောင်၍ ဝိညာဉ်တော်နှင့်ပြည့်စုံလျက်ရှိကြစေရန် တိုက်တွန်းထားသည်။ ရှင်ပေါလုသည်  မူးယစ်သောက်စားခြင်းကိုရှုတ်ချ၍ (သုတ္တံ၊ ၂၃း၃၁) တွင် ရေးသားထားသော ဟေလသဓမ္မဟောင်းကျမ်းကို  အခြေပြုထားသည်။ အရက်သေစာသောက်စား မူးယစ်ခြင်းကို ဆန့်ကျင်သည် (သုတ္တံ၊ ၂ဝး၁။ သုတ္တံ၊ ၂၃း၂၉-၃၅)။ သောက်စားမူးယစ်ခြင်းကြောင့်ဖြစ်လာသော အကျိုးဆက်ဆိုးများမှာ ရိုင်းစိုင်း ခြင်းအမူအရာ၊ ယုတ်သောကာမတဏှာစကား၊ အသိကင်းမဲ့ခြင်း၊ စာရိတ္တ ပျက်ခြင်းနှင့် ရုပ်တုကိုးကွယ်ခြင်းများပါလာသည် (ဧဖက်၊ ၅း၃-၁၄)။ ဆင်ခြင်တုံတရားအဖြစ်ပြောင်းလဲပစ်ရမည်။ ဝိညာဉ်တော်ပဲ့ပြင်သောသဘောဖြင့်  ထာဝရဘုရားကိုကိုးကွယ်ကြရမည်။ ဝိညာဉ်သဘောနှင့်ပြည့်ဝရန် ရှင်ပေါလု တိုက်တွန်းချက်၌ (ဧဖက်၊ ၅း၁၉-၂၁) တွင်ပါရှိသော “စကားပြောဆိုခြင်း၊ သီဆိုချီးမွမ်းခြင်း၌ ညီညွတ်သောသဘောရှိ၍ ကျေးဇူးတော်ကြီးလှပါကြောင်း၊ တစ်ဦးနှင့်တစ်ဦး အချင်းချင်းနှိမ့်ချလျက်” (ဧဖက်၊ ၅း၁၉-၂၁)။

ရှင်ပေါလုသည် “ဝိညာဉ်သဘောနှင့်ပြည့်ဝရန်” (ဧဖက်၊ ၅း၁၈) တွင် တိုက်တွန်းမှုပြုထားသည်။ ယုံကြည်သူတို့သည် ဝိညာဉ်တော်ပြည့်ဝသော သဘောဖြင့် ဝတ်ပြုကိုးကွယ်ခြင်းကို မှန်းဆကြည့်ပါ။ ပေါင်းစည်းမှု၊ စည်းလုံးမှု ကိုဖြစ်စေပါသည် (ဧဖက်၊ ၄)။ ကိုယ်ကျိုးကြည့်သော၊ ဘုရားမသိသူတို့၏ ကိုးကွယ်မှုနှင့် အလွန်ကွာခြားသည် (ဧဖက်၊ ၅း၁-၁၈)။ ရှေးဦးခရစ်ယာန် တို့၏ဝတ်ပြုကိုးကွယ်ခြင်းတွင် တူရိယာသံများဖြင့် ချီးမွမ်းသီဆိုကြသည်။ အသင်းတော်သည် သီချင်းနှင့်အတူပေါ်ပေါက်လာသည် (ကောလောသဲ၊ ၃း၁၆ ကို တမန်၊ ၁၆း၂၅။ ယာကုပ်၊ ၅း၁၃ နှင့်နှိုင်းယှဉ်ပါ)။

ဝတ်ပြုကိုးကွယ်ခြင်းအစီအစဉ်ကို သီဆိုချီးမွမ်းခြင်းနှင့် အပြိုင်ပြုလုပ် ကြသည်။ အသင်းသားများညီညွတ်သောသဘောဖြင့် အချင်းချင်းပြောဆို ဆက်ဆံကြသည် (ဧဖက်၊ ၅း၁၉)။ တူရိယာသည် ဘုရားသခင်ကိုချီးမွမ်းရန် အတွက်ဖြစ်သည် (ဧဖက်၊ ၅း၂ဝ)။ သခင်ယေရှု၏နာမတော်ကိုထောက်၍ ချီးမွမ်းသီဆိုမည်။ (ကောလောသဲ၊ ၃း၁၆ ကိုဖတ်ပါ)။ ဧဖက်၊ ၅း၂ဝ ၏ ကျေးဇူးတင်ခြင်းသဘောသည် ဧဖက်၊ ၅း၁၉ မှ တူရိယာဖြင့်ချီးမွမ်းသီဆိုခြင်း ဖြစ်၍ “ခပ်သိမ်းသောအရာတို့၌ ကျေးဇူးတော်ကြီးလှပါ၏ဟု ငါတို့သခင် ယေရှုခရစ်၏နာမတော်ကိုထောက်၍၊ ခမည်းတော်ဘုရားသခင်ရှေ့၊ ကာလ အစဉ်မပြတ်ဝန်ခံကြလော့” (ဧဖက်၊ ၅း၂ဝ)။ ဝိညာဉ်ရေးရာသီချင်းများဟု ဆိုသော စကားလုံးသည် ဟေလသဝေါဟာရ “pneumatikos” ဖြစ်သည်။ သီချင်းဖြင့်သီဆိုချီးမွမ်းကိုးကွယ်ခြင်းသည် သန့်ရှင်းသောဝိညာဉ်တော်နှင့် ပြည့်ဝစေသည်ဟု အဓိပ္ဋာယ်ရသည်။ ရှင်ပေါလုသည် ရှေးဦးခရစ်ယာန်များ ကိုးကွယ်ပုံကို အကြမ်းဖျင်းဖော်ပြရာ၌ သုံးပါးတစ်ဆူသောဘုရားသည် အစုံ အလင်ပါဝင်နေကြောင်း ရုပ်လုံးဖော်ထားသည်။

`သင်ကိုယ်တိုင်ဂီတသီချင်းသီဆိုရင်း ဝတ်ပြုကိုးကွယ်မှု၌ မည်သို့ ခံစားမှုမျိုးကိုရရှိခဲ့သနည်း။`