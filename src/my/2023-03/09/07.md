---
title:  ဆက်လက်လေ့လာရန်။
date:   25/08/2023
---

ဧဖက်၊ ၅း၁-၂ဝ ကို ပြန်၍လေ့လာပါ။ ရှင်ပေါလုသည် အပြစ်ပြု ခြင်းနှင့် မကောင်းမှုဟူသမျှကို အတိအလင်းဆန့်ကျင်သည်။ အထူးသဖြင့် မတရားသောမေထုန်အမှု၊ ရိုင်းစိုင်းသောစကားကို အထူးဆန့်ကျင်၏။ ဘုရားရှင် ၏လူများအထဲ၌ စာရိတ္တပျက်ပြားခြင်းကိစ္စကို ရှင်ပေါလုလုံးဝအလိုမရှိပါ။ ဧဖက်မြို့၌ရှိသော ယုံကြည်သူအပေါင်းအား နေပုံထိုင်ပုံအမူအရာများ အဆင့် ရှိရှိဖြင့် “ဘုရားရှင်၏ချစ်တော်မူသောသားသမီးများအဖြစ်” တည်နေရန် အထူးသတိပေးထားသည်။ သူတော်စင် သို့မဟုတ် သန့်ရှင်းသူအဖြစ်ရပ်တည်  စေလိုသည် (ဧဖက်၊ ၅း၁-၁ဝ)။ ခရစ်ယာန်တို့သည် ထိုသို့ရပ်တည်နေလျှင် မှောင်မိုက်ကမ္ဘာကို အလင်းထွန်းလင်းစေနိုင်မည်။ မိမိတို့၏အိမ်နီးချင်း ပတ်ဝန်းကျင်မှ အသက်တာပျက်စီးနေသူများကိုလည်း ကယ်တင်ဆွဲထုတ်ယူ နိုင်မည်။ ဘုရားရှင်၏ကရုဏာတော်နှင့် သမ္မာတရားလမ်းသို့ ပို့ဆောင်နိုင် ကြမည် (ဧဖက်၊ ၅း၁၁-၁၄)။

ရှင်ပေါလုသည် အသင်းတော်အနေဖြင့် ပြန်လည်ဆန်းသစ်နိုင်ရန် “အလင်း၏သားသမီးကဲ့သို့ လျှောက်လှမ်းရမည်။ ခရစ်တော်ပြန်ကြွလာချိန်ကို စောင့်မျှော်ရင်း အလင်း၌ နေထိုင်ရမည် (ဧဖက်၊ ၅း၈။ ဧဖက်၊ ၅း၁၅၊ ၁၆ ကိုလည်း ဖတ်ပါ)။ ယေရှုခရစ်တော်၏ရှေ့တော်၌ ကောင်းချီးမဂင်္လာရရှိမည် (ဧဖက်၊ ၅း၁၄)။ စုရုံးလျက် ဝတ်ပြုကိုးကွယ်ကြရမည်။ ဘုရားရှင်၏ ချစ်သားသမီးများအဖြစ် ရပ်တည်နေနိုင်ရန် ခရစ်တော်သည်အသေခံတော်မူ ခဲ့သည် (ဧဖက်၊ ၅း၁၊ ၂)။ ဝိညာဉ်သဘောနှင့်လည်းပြည့်ဝခဲ့သည် (ဧဖက်၊ ၅း၁၈)။ သူတို့၏ဝတ်ပြုကိုးကွယ်ပုံသည် အားအင်နှင့်ဝမ်းမြောက်ခြင်းဖြင့် အတူတကွ သီဆိုချီးမွမ်းကျေးဇူးတင်ကြသည်။ ယေရှုခရစ်တော်ဘုရား၊ ခမည်းတော်ဘုရားကို သီဆိုချီးမွမ်းခြင်းပြုကြသည်။ ကောင်းကင်ဘုံနန်းထက် ပလ္လင်၌ စံနေတော်မူ၍ မိမိတို့အတွက်ပြုလုပ်ပေးတော်မူသော ထာဝရဘုရားရှင် ကို ဖူးတွေ့နိုင်ရန် ယေရှုရှင်သခင်ခရစ်တော်သည် အစုံအလင်ပြင်ဆင်ပေး တော်မူခဲ့သည် (ဧဖက်၊ ၅း၁၈-၂ဝ)။

ပို၍နားလည်သဘောပေါက်ရန်မှာ ခရစ်ယာန်တစ်ယောက်အဖြစ် ရိုးရိုးနေထိုင်ခြင်းထက် အနာဂတ္တိစကားကြိုတင်ပြောထားသည်အတိုင်း ခရစ်တော် ကြွလာသည့်အချိန်တိုင်အောင် ဆက်ကပ်ကိုးကွယ်ချီးမွမ်းလျက် နောက်ဆုံး နေ့ရက်တိုင် ကရုဏာရသနှင့် ပြည့်စုံတော်မူသောခေါ်ဖိတ်ခြင်းကို လက်ဖျောင့် တီးလျက် အလွယ်တကူရရှိနိုင်သောအခွင့်ကို အမိအရစွဲကိုင်ကြစို့ (ဧဖက်၊ ၅း၁၆)။