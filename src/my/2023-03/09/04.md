---
title:  “အိပ်ပျော်သူများနိုးကြလော့”
date:   22/08/2023
---

`ဧဖက်၊ ၅း၁၁-၁၄ ကိုဖတ်ပါ။ အလွန်အားကြီးသောသတိပေးခြင်းကို ရှင်ပေါလုမည်သို့ပြုသနည်း။ ယနေ့ကျွန်ုပ်တို့အချိန်အခါနှင့် မည်မျှကိုက်ညီ နေသနည်း။`

ဧဖက်၊ ၅း၁၁-၁၄ ကိုနားလည်ရန်မှာ ရှင်ပေါလုတိုက်တွန်းသတိပေး သောအချက်နှစ်ချက်ကို သေချာကြည့်ရန်လိုသည်။ (၁) ဘုရားရှင်ကို ဂုဏ်ပြု သောအသက်တာနှင့်နေထိုင်ပါ။ “အလင်း၏သားသမီးများ” (ဧဖက်၊ ၅း၈။ ဧဖက်၊ ၅း၁၊ ၂၊ ၄၊ ၉-၁ဝ၊ ၁၁၊ ၁၃၊ ၁၄ ကိုလည်းဖတ်ပါ။ (၂) ကိလေသာကျူးသောအသက်တာကို မမက်မောပါနှင့်။ ဘုရားစကားကို ဆန့်ကျင်  သောအမူအရာများ လုံးဝမပြုပါနှင့်။ အသီးအပွင့်မရှိသော အမှောင်ထု၏ လုပ်ဆောင်ချက် (ဧဖက်၊ ၅း၁၁။ ဧဖက်၊ ၅း၃၊ ၄၊ ၅-၈၊ ၁၂)။

ဧဖက်၊ ၅း၈-၁ဝ တွင် တိုက်တွန်းသတိပေးချက်နှင့် ဧဖက်၊ ၅း၁၁ ၏သတိပေးတိုက်တွန်းချက်နှစ်ရပ်လုံးကို တူးဖော်ရှာဖွေကာ နားလည်သည်   အထိ ပြုလုပ်နိုင်သည်။ ယုံကြည်သူတို့သည် မိမိတို့ယုံကြည်သူတို့၏ရှေ့၌ “သခင်ဘုရား၌ အလင်း” ပြသရမည်။ “အလင်း၏သားသမီများအဖြစ် နေထိုင် ကျင့်ကြံရမည်” (ဧဖက်၊ ၅း၈)။ ထိုသို့နေထိုင်ပြုမူချက်တိုင်းကို မြင်သာထင်ရှား အောင်၊ ရှင်းလင်းပြတ်သားအောင် ပြုကြရမည်။ “အလင်း၏အကျိုးမူကား၊ အလုံးစုံသောကောင်းမွန်ခြင်း၊ ဖြောင့်မတ်ခြင်း၊ သစ္စာစောင့်ခြင်းဖြစ်သတည်း” (ဧဖက်၊ ၅း၉)။ ဆက်လက်ပြီး ရှင်ပေါလုသည် သခင်ဘုရား၏ကောင်းမြတ် တော်မူခြင်းအကြောင်းကိုပြသကြရန် တိုက်တွန်းပြန်သည်။ ယုံကြည်သူ အပေါင်းတို့သည် မှောင်မိုက်တွင်ကျင်လည်ခြင်း၌ မည်သည့်အသီးအပွင့် အကျိုးကျေးဇူးကိုမျှ မဖြစ်ထွန်းစေကြောင်းကို ဖြောင့်မတ်စွာနေထိုင်ပြသခြင်းဖြင့် သက်သေခံကြရမည်။

တစ်ချိန်တည်းမှာပင် ကျွန်ုပ်တို့သည် စိန်ခေါ်ချက်တစ်ရပ်ကို ရင်ဆိုင် ကြရမည်။ အခန်းငယ်၊ ၁၃-၁၄ တွင် ရှင်ပေါလုသည် ကဗျာဆန်သော စကားဖြင့် ရေးသားထားသည်မှာ “အလင်း၏အကျိုး” (ဧဖက်၊ ၅း၉)၊ ခရစ်တော် ကိုယုံကြည်ခြင်းအားဖြင့် လောက၏ဆွဲဆောင်ခြင်းကို အောင်နိုင်ပါသည်။ “အပြစ်ထင်ရှားသောအရာဟူသမျှသည် အလင်းဖြင့်ထင်ရှားကြ၏။ ထင်ရှား စေတတ်သောအရာရှိသမျှတို့သည်လည်း အလင်းဖြစ်၏။ ထိုကြောင့် အိပ်ပျော်  သူနိုးလော့။ သေခြင်းမှထမြောက်လော့။ သို့ပြုလျှင် ခရစ်တော်သည် အလင်းကို သင့်အားပေးတော်မူမည်ဟုဆိုသတည်း” (ဧဖက်၊ ၅း၁၃၊ ၁၄)။ ပျက်စီးယိုယွင်း သောအသက်တာကို သိရှိနိုင်သောအကြောင်းမှာ အလင်းအားဖြင့်ဖြစ်သည်။ လောကီသားတို့သည် အလင်း၏အမူအကျင့်သည် အဘယ်သို့ရှိကြောင်းကို မြင်တွေ့ကြလိမ့်မည်။ (မြင်သာထင်ရှားလိမ့်မည်)။ အနာဂတ်အတွက် မျှော်လင့် စရာမရှိ၊ အမျက်တော်ကိုသာရကြလိမ့်မည် (ဧဖက်၊ ၅း၅၊ ၆)။ မှောင်မိုက်မှ အလင်းသို့မြည်းစမ်းရခွင့်ရရှိသည်။ အရာခပ်သိမ်းသည် အလင်း၏အောက်၌ မြင်သာထင်ရှားလာတော့သည်။ ဧဖက်ဩဝါဒစာကို ဖတ်မိသူများအတွက် ရှင်ပေါလုအနေဖြင့် စစ်မှန်သောပြောင်းလဲခြင်းအကြောင်းကို ရေးသားပေးထား သည်။ ယုံကြည်သူအပေါင်း ထိတွေ့ခံစားရသောအကြောင်းဖြစ်သည် (ဧဖက်၊ ၅း၈)။

ဧဖက်၊ ၅း၁၄ ကို ကဗျာတစ်ပုဒ်၊ သီချင်းတစ်ပုဒ်အဖြစ် ကျွန်ုပ်တို့ မည်သို့စပ်ဆိုနိုင်ပါမည်နည်း။ နောက်ဆုံးသောအချိန်၌ သေဆုံးသူများ ပြန်လည် နိုးထလာမည့်အကြောင်းနှင့် ဆက်စပ်မှုရှိနေပါသည် (ဧဖက်၊ ၂း၁၊ ၅) ခရစ်တော်ရှင်၏ရှေ့တော်မှောက်၌ ပြောင်းလဲခြင်းခံရမည့် အတွေ့အကြုံကို မြည်းစမ်းကြရမှာဖြစ်သည်ကို ဝိညာဉ်သဘောဖြင့် နိုးကြားကြစေရန် ဆိုခြင်း ဖြစ်ပါသလား။ ဟေရှာယ၊ ၆ဝး၁-၃ ကိုအခြေခံ၍ ရှင်ပေါလုအနေဖြင့် ပြန်လည်မီးမောင်းထိုးကာ ဘုရားရှင်၏လူများအတွက် ဣသရေလလူများကဲ့သို့  နိုးကြားကြရန် တိုက်တွန်းစကားတွင် ဧဖက်၊ ၅း၁၄ အဆုံးပိုင်းအား ကဗျာ တစ်ပုဒ်စာတစ်ပုဒ်အဖြစ် ယုံကြည်သူများအား သတိပေးခဲ့သည်။ အိပ်ပျော် သူများနိုးလော့။ အမှုတော်၌ပါဝင်ကြလော့။ ခရစ်တော်ယူဆောင်လာပေးသော အလင်းကို မှောင်မိုက်လွှမ်းသောကမ္ဘာကြီးအား အလင်းပေးကြလော့ (ဖိလိပ္ဋိ၊ ၂း၁၄-၁၆။ မဿဲ၊ ၅း၁၆)။

`သင်သည် မည်သည့်အသက်တာပုံစံမျိုးဖြင့် နေထိုင်အသက်ရှင် နေသနည်း။ အမှောင်ထုကိုဖြိုခွင်းနိုင်မည့် အသက်တာပုံစံကို မည်သို့နေထိုင် နိုင်မည်နည်း။`