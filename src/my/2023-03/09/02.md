---
title:  ကျေးဇူးတုံ့ပြန်တတ်ကြစို့
date:   20/08/2023
---

`ရှင်ပေါလုသည် ယုံကြည်သူတို့အား “ဘုရားကိုတုပသူ” ဖြစ်ကြစေရန် မည်သို့သောသဘောဖြင့် တိုက်တွန်းထားသနည်း (ဧဖက်၊ ၅း၁၊ ၂)။`

ရှင်ပေါလုသည် ဧဖက်မြို့ရှိယုံကြည်သူများအား မေတ္တာနှင့်လျှောက်လှမ်း ကြရန် တိုက်တွန်းခဲ့သည်။ ယင်းတိုက်တွန်းချက်ခေါ်တော်မူခြင်းသည် အလွန် အရေးပါသည် (ဧဖက်၊ ၅း၈၊ ၁၅)။ မေတ္တာနှင့်လျှောက်လှမ်းခြင်း (ဧဖက်၊ ၅း၂) ခရစ်တော်၏မေတ္တာတော်ကိုဖော်ပြရာ၌ ကျွန်ုပ်တို့အတွက် စံနမူနာထား ထင်ရှား စေပါသည် (ဧဖက်၊ ၄း၃၂)။ ကိုယ်တော်၏ဆက်ကပ်ခြင်းအကြောင်းအရာ တို့သည် စံနမူနာပြသခဲ့သည်။ ရှင်ပေါလုသည် ဆက်ကပ်ခြင်းကို အရာလေးမျိုး ဖြင့် အတည်ပြုပြသခဲ့သည်။

(၁) ခမည်းတော်ဘုရား၏ မေတ္တာတော်သည်သော်လည်းကောင်း  (ဧဖက်၊ ၅း၁) နှင့် ခရစ်တော်ကိုယ်တော်တိုင်သည်သော်လည်းကောင်း ဆက်ကပ်မှု ကိုအားပေးတွန်းပို့စေသည် (ဧဖက်၊ ၅း၂)။ (၂) ခရစ်တော်သည် ကျွန်ုပ်တို့၏ နေရာ၌ ဝင်ရောက်၍ ကိုယ်စားအသေခံတော်မူသည်။ ခရစ်တော်သည် မဆီမဆိုင်
အပြစ်မရှိဘဲ ကျွန်ုပ်တို့အတွက် အသားလွတ်အသေခံခဲ့သည်။ (၃) ဓမ္မဟောင်း ခေတ်အချိန် တဲတော်၏ဝိနည်းထုံးဖွဲ့အရ ခရစ်တော်၏သေခြင်းသည် ဆက်ကပ် ပူဇော်ခြင်းပင်ဖြစ်သည်။ ဘုရားရှင်၏ပူဇော်သောယဇ်ဖြစ်ရသည်။ (၄) ယင်း ပူဇော်ခြင်းကို ဘုရားရှင်သည် နံ့သာပလ္လင်ထက်၌ မွှေးကြိုင်သောပူဇော်ခြင်း ကဲ့သို့လက်ခံသည် (ဧဖက်၊ ၅း၂ ကို ထွက်၊ ၂၉း၁၈။ ဝတ်ပြု၊ ၂း၉။ ဖိလိပ္ဋိ၊ ၄း၁၈) နှင့်နှိုင်းယှဉ်ပါ။

ထိုနောက်တွင် ဧဖက်၊ ၅း၃-၅ သည် ကာမရာဂတဏှာအကြောင်း နှင့်ပတ်သက်၍ ရေးသားဆုံးမထားသည်။ ဧဖက်မြို့မှ ပြောင်းလဲလာသူ လူငယ်လူရွယ်တို့သည် မိမိတို့ပြောင်းလဲလာပြီးသည်နောက် ကာမကိစ္စ ရာဂ တဏှာ၏အန္တရာယ်ပေးခြင်းကြောင့် မိမိတို့ခရစ်ယာန်အသက်တာကို ထိခိုက် နစ်နာစေရသည် (၁ကော၊ ၅း၁-၁၁။ ၁ကော၊ ၆း၁၂-၂ဝ။ ၂ကော၊ ၁၂း၂၁)။

တစ်ဖက်၌လည်း ပထမရာစုနှစ်လိုအချိန်ကာလမျိုးသည် ဟေလသ ရောမယဉ်ကျေးမှု ရောသမနေချိန်ဖြစ်၍ လူတို့၏စာရိတ္တပျက်စီးနေသောအချိန် ဖြစ်ကြောင်း ဓမ္မသစ်ကျမ်း၌လည်းတွေ့ရသည် (၁ကော၊ ၆း၉။ ဂလာတိ၊ ၅း၁၉။ ဧဖက်၊ ၄း၁၇-၁၉။ ကောလောသဲ၊ ၃း၅)။ ဥပမာ ရှင်ပေါလုဖော်ပြ ထားသော ဧဖက်၊ ၅း၃-၁၄ တွင် သူဌေးသူကြွယ်ချမ်းသာသူအများတို့သည် စားပွဲသောက်ပွဲများကျင်းပတိုင်း သောက်စားမူးယစ်ခြင်း၊ ကြမ်းတမ်းညစ်ညမ်း သောဟာသစကားများ၊ သိက္ခာမငဲ့သောစကားလုံးများနှင့် သီလမထိန်းသော အပြုအမူမျိုးကို ပြုလုပ်ပြောဆိုကြသည်။ ၎င်းအပြင် မြို့ကြီးပြကြီးနေရာများတွင် ပွဲကျင်းပတိုင်း ကာမအပျော်အပါးကိုပင် ခွင့်ပြုထားသည်။ အခြားတစ်ဖက်၌ ဂုဏ်သိက္ခာသမာဓိနှင့်နေထိုင်သူ၊ စာရိတ္တကို တင်းတင်းကျပ်ကျပ်ထိန်းသိမ်း သူများလည်းရှိကြသည်။ ဓမ္မသစ်ကျမ်း၌ သူတော်ကောင်းတရားနှင့်ပြည့်သော အိမ်ထောင်မိသားစုအကြောင်းကို ရေးသားဆုံးမထားသည် (ဧဖက်၊ ၅း၂၁- ၆း၉။ ကော၊ ၃း၁၈-၄း၁)။ ဟေလသ၊ ရောမ ရောပြွမ်းသမထားသောထုံးစံဓလေ့ ကို မီးမောင်းထိုးဆုံးမထားသည်။ ရှင်ပေါလုသည် ဒယိမ်းဒယိုင်ဖြစ်နေသော ကမ္ဘာလူသားတို့၏စာရိတ္တကို ထောက်ပြရာ၌ တစ်ပါးအမျိုးသားတို့၏ အကျင့် ဓလေ့ကို လိုက်လျှောက်လုပ်ဆောင်ခြင်းမပြုဘဲ ယုံကြည်သူတို့သည် ကောင်းစွာ ရပ်တည်လျက် ပြင်ပလူတို့၏အကြား၌ ကောင်းသောစာရိတ္တကိုပြသရန် ဩဝါဒပေးခဲ့သည်။

`သင်နေထိုင်သောဒေသပတ်ဝန်းကျင်၌ ကာမကိစ္စရေးရာထုံးစံ မည်သို့ ရှိနေပါစေ၊ ရှင်ပေါလုမှ မည်သို့သတိပေးထားသနည်း။`