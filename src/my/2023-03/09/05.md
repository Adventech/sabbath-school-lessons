---
title:  လက်ဖျောင့်တီးညှိနှိုင်းခြင်း
date:   23/08/2023
---

ရှင်ပေါလုသည် ဧဖက်၊ ၅း၁-၂ဝ ကို ရေးသားထားရာ၌ တိုက်တွန်း ချက်နှစ်ရပ်ကိုပြုသည် (ဧဖက်၊ ၅း၁၅-၁ရ နှင့် ဧဖက်၊ ၅း၁၈-၂ဝ)။ သန့်ရှင်း သောမေထုန်အမှုကို အထူးစောင့်ရှောက်ကြရန် သတိပေးသည်။ ပထမ တိုက်တွန်းချက်စကားတွင် “ထိုကြောင့် ပညာမဲ့ကဲ့သို့မဟုတ်၊ ပညာရှိကဲ့သို့ စေ့စေ့မြေ့မြေ့ကျင့်ဆောင်မည်အကြောင်း သတိပြုကြလော့” (ဧဖက်၊ ၅း၁၅)။ ထပ်၍ပြန်သတိပေးချက်တွင် “ထိုကြောင့် သတိမရှိသောသူမဖြစ်၊ သခင် ဘုရား၏အလိုတော်ရှိရာကို ပိုင်းခြား၍သိသောသူဖြစ်ကြလော့” (ဧဖက်၊ ၅း၁၇)။  ကျမ်းချက်နှစ်ချက်၏အကြား၌ “ကာလအချိန်ကိုရွေးနုတ်ကြလော့” ဟု သတိ ပေးထားသည် (ဧဖက်၊ ၅း၁၆)။

`ရှင်ပေါလုတိုက်တွန်းသည့်ဆုတောင်းခြင်းနှင့်ပြည့်သော၊ ပညာရှိကဲ့သို့ ဖြစ်သောစကားကိုဆင်ခြင်ပါ (ဧဖက်၊ ၅း၁၅-၁၇)။ ပညာမဲ့ကဲ့သို့မဟုတ်၊ ပညာရှိကဲ့သို့လျှောက်လှမ်းပါဟု ဆိုသောစကားသည်မည်သို့နည်း။ အချိန် ကာလကို ရွေးနုတ်လော့ဟုဆိုသောစကားသည်လည်း အဓိပ္ဋာယ်မည်သို့နည်း။`

ဧဖက်ဩဝါဒစာတွင် ရှင်ပေါလုသည် ဓမ္မဟောင်းကျမ်းမှအသုံးပြုသော “လျှောက်လှမ်းခြင်း” အသက်တာဆိုသည့်စကားကို ထပ်ခါထပ်ခါအသုံးပြု ထားသည် (ဧဖက်၊ ၂း၂၊ ၁ဝ။ ဧဖက်၊ ၄း၁၊ ၁၇။ ဧဖက်၊ ၅း၂၊ ၈)။ တပည့်တော်ခံယူခြင်းစိတ်ကို တန်ဖိုးထားရန် အားပေးတိုက်တွန်းပေးသည်။ သင်၏ခြေလှမ်းကို သတိနှင့်ကြည့်ရှုလော့စသည် အမှောင်၌လျှောက်လှမ်းစဉ် ခက်ခဲသောခရီးကြမ်း၌ အထူးသတိပြုရန် အလေးထားသတိပေးထားသည်။ ယုံကြည်သူအပေါင်းတို့သည် “စေ့စေ့မြေ့မြေ့ကျင့်ဆောင်မည်အကြောင်း” (ဧဖက်၊  ၅း၁၅)။ အကြောင်းမှာ ဧဖက်၊ ၅း၁၅ သည် ဧဖက်၊ ၅း၁ရ နှင့် အပြိုင် ကျွန်ုပ်တို့သည် ပညာရှိကဲ့သို့လျှောက်လှမ်းသွားကြရန် သွန်သင်ထားသည်။ ဉာဏ်ပညာနှင့်ကြည့်ရှုရုံသာမဟုတ်ဘဲ၊ ပညာရှိကဲ့သို့ကျင့်ကြံနေထိုင်ကြရမည် အကြောင်း “ဘုရားရှင်၏အလိုတော်ကို သိရှိနားလည်ရန်” (ဧဖက်၊ ၅း၁၇)။

ရှင်ပေါလုသည် ယုံကြည်သူများအား တပည့်တော်ဖြစ်ခြင်းစိတ်ကို ဒုံးဒုံးချရုပ်လုံးဖော်ဆောင်ရန်ကိုလည်း အားပေးတိုက်တွန်းထားသည်။ “နေ့ရက် ကာလတို့သည် ဆိုးယုတ်သောကြောင့် ကာလအချိန်ကို ရွေးနုတ်ကြလော့” (ဧဖက်၊ ၅း၁၆)။ အချိန်ကာလကိုကြည့်ရှု၍ လျှောက်လှမ်းကြလော့ဟု သတိပေးခြင်းဖြစ်သည်။ “exagorazo” ဆိုသည့် ဝေါဟာရစကားလုံးကို ရှင်ပေါလုအသုံးပြုထားသည် (ကောလောသဲ၊ ၄း၅)။ ဈေးရောင်းသောနေရာတို့၌ ယင်းဝေါဟာရကို အသုံးပြုသောအခါ “ဝယ်ရန်” “လက်ဖျောင့်တီး ဈေးညှိနှိုင်းခြင်း” ဖြစ်၍ ဝိညာဉ်ရေးအရ ခရစ်တော်ပြန်၍ကြွလာခြင်းအတွက် ကျွန်ုပ်တို့အဆင်သင့်စောင့်နေခြင်းမျိုးကို သတ်မှတ်သည်။ “kairos” ဟု ဟေလသဝေါဟာရသည် “အချိန်” ကိုဆိုလို၍ အခွင့်အရေးရရှိသော အချိန် တစ်ခဏကိုဆိုလိုပါသည်။ ထို ‘အချိန်’ ကတိပြုထားသောအတိုင်းအတာ အကန့်အသတ်ပြည့်စုံလာချိန်၊ ရောက်လာချိန်ကိုဆိုလိုသည်။ စိန်ခေါ်ချက် ပြုသောအချိန်လည်းဖြစ်သည်။ အကြောင်းမှာ “ဆိုးယုတ်သောနေ့ရက်ကာလ” ဧဖက်၊ ၅း၁၆ ကို ဧဖက်၊ ၆း၁၃။ ဂလာတိ၊ ၁း၄ နှင့် ယှဉ်ကြည့်ပါ။ “ဒုစရိုက်အပြစ်၌သေလျက်ရှိနေသောသင်တို့ကိုပင် ဘုရားသခင်သည် အသက်ရှင်စေတော်မူပြီ” (ဧဖက်၊ ၂း၂)။

ခရစ်တော်ပြန်၍ကြွလာမည့်အချိန်ကို မျှော်လင့်လျက်ရှိသောယုံကြည် သူတို့သည် နေ့ရက်ကာလအချိန်ကို ခက်ခဲစွာကျော်ဖြတ်နေကြရသည်။   ရှင်ပေါလုဖော်ပြသော ခက်ခဲဆိုးယုတ်ခြင်းကို ရင်ဆိုင်ရသော်လည်း ဆုလာဘ် သည် အလွန်တရာကြီးမားကြောင်း ကျွန်ုပ်တို့သိရသည်။ ဈေးသည်၏ သဘောအရ အမြင့်ဆုံးသောတန်ဖိုးကို အနှိမ့်ဆုံးဖြင့် ဈေးချရောင်းသော  အချိန်တွင် အခန့်သင့်ရရှိသည်။ ကယ်တင်ခြင်းကို ကျွန်ုပ်တို့မဝယ်ယူနိုင်သော် လည်း၊ ကျွန်ုပ်တို့မည်သည့်နည်းနှင့်မျှ မလှမ်းနိုင်သော်လည်း ခရစ်တော်ရှင် သည် ကျွန်ုပ်တို့ကိုချပေးနေပါသည်။