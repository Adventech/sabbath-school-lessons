---
title:  ခရစ်တော်၏အသက်တာပုံစံနှင့်ဝိညာဉ်တော်ဘုရားသွတ်သွင်းသော အပြောအဆို
date:   12/08/2023
---

### ဖတ်ရန်ကျမ်းချက်များ။
ဧဖက်၊ ၄း၁၇-၃၂။ ကောလော၊ ၃း၁-၁၇။ ဇာခရိ၊ ၃း၃-၅။ ဇာခရိ၊ ၈း၁၆။ ဟေရှာ၊ ၆၃း၁ဝ။ ရောမ၊ ၈း၁၆၊ ၂၆၊ ၂၇။

> <p>အလွတ်ကျမ်းချက်</p>
> “အထက်ကကျင်လည်ကြသည်အရာမှာ လှည့်ဖြားတတ်သော လောဘစိတ်တို့ဖြင့် ပုပ်ပျက်သောလူဟောင်းကိုချွတ်ပယ်၍၊ စိတ်နှလုံး သဘောသစ်ကိုရပြီးလျှင်၊ မှန်သောဖြောင့်မတ်ခြင်း၊ သန့်ရှင်းခြင်း ပါရမီအားဖြင့် ဘုရားသခင်နှင့်အတူအမျှ ဖန်ဆင်းသောလူသစ်ကို ယူတင်ဝတ်ဆောင်မည်အကြောင်း၊ ခရစ်တော်၏စကားကို ကြားနာ ရသည်ဖြစ်၍၊ ယေရှု၌သမ္မာတရားရှိသည်နှင့်အညီ၊ ထိုသခင်ထံ၌ နည်းခံကြပြီသတည်း” (ဧဖက်၊ ၄း၂၂-၂၄)။

ဂျိုးအန်ထော်နီယို (Jose Antonio)  သည် စပိန်နိုင်ငံ၊ ပါးလ်မား လမ်းပေါ်များ၌ နေထိုင်ရသောသူဖြစ်သည်။ အိမ်ရာမဲ့သူအဖြစ် နှစ်များစွာ ကျင်လည်အသက်ရှင်ခဲ့ရသည်။ မုတ်ဆိတ်မွေးဆံပင်မွေးများဖြူရော်ရှုပ်ပွပြီး မူရင်းအသက် ၅ရ နှစ်ထက်ကြည့်ရသည်မှာ များစွာပို၍အိုစာနေပုံပေါက်သည်။ တစ်နေ့မှာ ဆံကေသာအလှပြင်ဆိုင်ပိုင်ရှင် “စာလ်ဗါဂါရှာ” (Salva Garcia) သည် ဂျိုးအနားကပ်လာပြီး ဆံပင်ကိုညှပ်ဖြတ်အလှပြင်ပေးရန် တောင်းဆိုမှု ပြုသည်။

ဂျိုးသည် ဆံကေသာအလှပြင်ဆိုင်အတွင်း ဝင်ရောက်သွားပြီး အလှပြင် သူတို့သည် သူ၏ဆံပင်ကို ညှပ်ဖြတ်ပုံသွင်း၊ မုတ်ဆိတ်မွေးများကို ပုံသွင်း ဆေးဆိုးစသည်ဖြင့် အကြီးအကျယ်အလုပ်များတော့သည်။ အဝတ်အစား အသစ်များဖြင့် လဲပေးလိုက်သေးသည်။ ဂျိုးသည် အလှဆင်ပြီးချိန်၌ မှန်ရှေ့ တွင်ထိုင်လျက် မိမိ၏ပုံကိုကြည့်ရင်း မျက်ရည်ကျမိသည်။ “မှန်ထဲကလူဟာ ငါလား။ ငါအရမ်းပြောင်းလဲသွားပါလား။ ဘယ်သူမှငါ့ကိုမှတ်မိတော့မှာ မဟုတ်ဘူးဟု ရေရွတ်မိသည်။ သူထပ်၍ပြောသောစကားသည် ငါဟာ အမြင်အားဖြင့် ပြောင်းလဲသွားရုံမကဘူး၊ ဘဝပါပြောင်းလဲသွားပြီဟူ၍ဖြစ်၏။

ဧဖက်၊ ၄း၁၇-၃၂ တွင် ရှင်ပေါလုသည် ယုံကြည်သူတို့၏ လုံးလုံး ပြောင်းလဲသောအသက်တာအကြောင်းကို ဖော်ပြထားသည်။ လူဟောင်းဘဝကို စွန့်၍ လူသစ်ဘဝကိုခံယူကြသည်။ ဂျိုးပြောင်းလဲသွားသကဲ့သို့ပင်ဖြစ်သည်။ အပြင်ပန်းပြောင်းလဲခြင်းမျိုးမဟုတ်ပါ။ “စိတ်နှလုံးသဘောအသစ်ကိုရ” (ဧဖက်၊ ၄း၂၃) အသက်တာအတွင်းသို့ သယ်ဆောင်လာသည်။ “စစ်မှန်သောဖြောင့်မတ် ခြင်းနှင့် သန့်ရှင်းခြင်းကိုရရှိသည် (ဧဖက်၊ ၄း၂၄)။ အစစ်အမှန်လုပ်ဆောင် အောင်မြင်ခြင်းဖြစ်၏။