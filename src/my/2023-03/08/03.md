---
title:  ဇာတ်ဟန်ပါပါအဝတ်လဲခြင်း
date:   14/08/2023
---

`ရှင်ပေါလုသည် မိမိ၏ပရိသတ်များပြောင်းလဲလာပုံအကြောင်းကို ပြန်လည်ပြောကြားရာ၌ မည်သည့်အချက်ကို အလေးအနက်ထား၍ပြောဆို သနည်း (ဧဖက်၊ ၄း၂ဝ-၂၄)။`

နဂိုတစ်ပါးအမျိုးသားဖြစ်ခဲ့ခြင်း၏ အခြေအနေကိုရှင်းပြရာ (ဧဖက်၊ ၄း၁၇-၁၉)၊ ခရစ်တော်အကြောင်းကို သင်တို့သင်ယူခဲ့ခြင်းမဟုတ်ပါဟု ဆိုခဲ့ခြင်းမဟုတ်။ “ခရစ်တော်ကို သင်တို့သိရှိရန် သင်ယူခြင်းနည်းမဟုတ်” ဟူ၍ ဆိုခဲ့သည် (ဧဖက်၊ ၄း၂ဝ)။ “ကိုယ်တော်ထံမှကြားရခြင်း၊” “ကိုယ်တော် ထံ၌နည်းခံခြင်း” (ဧဖက်၊ ၄း၂၁) သို့မဟုတ် “ကိုယ်တော်အားဖြင့်” ဟူ၍ ရေးသားခဲ့သည်။ ရှင်ပေါလုသည် ခရစ်တော်၏အသက်တာပုံစံကို နည်းခံသော စကားစုကို အသုံးပြုထားရာ “ယေရှုခရစ်၌ရှိနေသောသမ္မာတရား” ဟု (ဧဖက်၊ ၄း၂၁) ရေးသားထားသည်။ ရှင်ပေါလု၏အဖို့အရာမှာ မိမိ၏ယုံကြည်ခြင်းကို  ခရစ်တော်၌ ဗဟိုပြုထားသည်။ တိတိကျကျပြတ်ပြတ်သားသားပင် ခရစ်တော် ထံ၌ ကြားသိရခြင်း” ဟူသောစကားလုံးကို အသုံးပြုထားသည်။ သေခြင်းမှ ထမြောက်၍ ချီးမြှောက်ခြင်းကိုခံရသော ယေရှုရှင်သည် ကျွန်ုပ်တို့နှင့်အတူ အသက်ရှင်တော်မူကြောင်းကို ကျွန်ုပ်တို့အသိအမှတ်ပြုကြသည်။ ကိုယ်တော်၏ သွန်သင်တော်မူချက်အတိုင်း၊ ကိုယ်တော်၏ပုံပမာတော်အတိုင်း ကျွန်ုပ်တို့သည် ခံယူလျက် အသက်ရှင်တော်မူသောသခင်အဖြစ် အသိအမှတ်ပြုကြသည်။ ကျွန်ုပ်တို့၏ဘဝအသက်တာကို ကိုယ်တော်၏လမ်းပြတော်မူခြင်းဖြင့် နှုတ်ကပတ် တော်ဖြင့်လည်းကောင်း၊ ဝိညာဉ်တော်ဖြင့်လည်းကောင်း ညွှန်ကြားသည့်အတိုင်း လိုက်လျှောက်ကြသည်။

ရှင်ပေါလုမှ ကျွန်ုပ်တို့အားခရစ်တော်၏ အသက်တာပုံစံအတိုင်း ခံယူလိုက်လျှောက်ရာ၌ အဆင့်သုံးဆင့်ရှိသည်ဟု သွန်သင်ပေးသည်။ အဝတ် လဲခြင်းသဘောဖြင့် စိတ်ကူးပုံဖော်ပေးသည်။ (၁) “ချွတ်ရန်” အသက်တာ ဟောင်းမှ အမူအကျင့်များအားလုံးကို စွန့်ပစ်ရန် (ဧဖက်၊ ၄း၂၂)။ (၂) အတွင်းသဘောအသစ်ကို ခံယူမြည်းစမ်းရန် (ဧဖက်၊ ၄း၂၃)။ (၃) အသက်တာ အသစ်ကို ယူတင်ဝတ်ဆင်ရန်၊ ဘုရားရှင်နှင့်တူသောအသက်တာပုံစံကို လုပ်ဆောင်ရန် (ဧဖက်၊ ၄း၂၄)။ ရှင်ပေါလုအသုံးပြုသောအဝတ်လဲခြင်းပုံပမာ၌ ဓမ္မဟောင်းအချိန်တွင် အပြစ်နှင့်ပြည့်ဝလျက်ရှိသောသဘောနှင့် ကယ်တင်ခြင်း ဆုကျေးဇူးတော်ကို ပုံဖော်ပြသည်။ အပြစ်ရှိကြောင်း (ဆာလံ၊ ၇၃း၆။ ဇာခရိ၊ ၃း၃၊ ၄။ မာလခိ၊ ၂း၁၆) နှင့် ကယ်တင်ခြင်းရရှိကြောင်းကို ဟေရှာယ၊ ၆၁း၁ဝ။ ယေဇကျေလ၊ ၁၆း၈။ ဇာခရိ၊ ၃း၄၊ ၅ တို့၌တွေ့ရသည်။

ရှေးခေတ်ရှေးအချိန်အခါ၌ ယောက်ျားတို့သည် ကိုယ်ခန္ဓာကို နေလောင်  ခြင်းမှကာကွယ်စေဖို့ရန် ဝတ်ရုံရှည်ကို ဒူးဖုံးသည်အထိ ဝတ်ဆင်ကြသည်။ အမျိုးသမီးများ သင်တိုင်းရှည်ဝတ်သည်အတိုင်းဖြစ်ကြသည်။ ထိုသို့ဝတ်ဆင် ကြသည်ကို ဓမ္မကျမ်းစာ၌ ယဉ်ကျေးမှုတစ်ရပ်အသွင်ဆောင်၍ ရေးသားထား သည်။ ဝတ်လုံတို့သည် အဖိုးကြီးလှပါသည်။ ခေတ်ကာလကြာမြင့်စွာ ထိန်းသိမ်းမြတ်နိုးကြသည်။ လူတို့သည် ဝတ်လုံကို တစ်စုံထက်မက      ပိုင်ဆိုင်ထားရှိကြသည်။ ဝတ်လုံသည် ဝတ်ဆင်သူ၏အဆင့်အတန်းနှင့် အရည်အချင်းကိုဖော်ပြသည်။ အဝတ်အစားတစ်စုံကို ပြောင်းလဲရန်မှာလည်း ကောင်း၊ အခြားအဝတ်အစားတစ်စုံသို့ ပြောင်းလဲရန်မှာသော်လည်းကောင်း ယနေ့ခေတ်ကာလကဲ့သို့ လွယ်လွယ်ကူကူမဟုတ်။ ရှင်ပေါလုသည် အသက်တာ ပြောင်းလဲခြင်းအကြောင်းကို မှတ်ချက်ပြုရာ၌ ပထမရာစုနှစ် လူတို့အဝတ်အစား တစ်ထည်နှင့်တစ်ထည် ပြောင်းလဲဝတ်ဆင်ပုံနှင့်ယှဉ်၍ မှတ်ချက်ပြုခြင်းပင် ဖြစ်သည်။

`ခရစ်တော်အကြောင်းကို သင်ယူရာနှင့် ခရစ်တော်ကိုသိရန် လုပ်ဆောင် ခြင်းသည် မည်သို့ကွာခြားသနည်း။`