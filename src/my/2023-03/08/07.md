---
title:  ဆက်လက်လေ့လာရန်။
date:   18/08/2023
---

သင်ပြောထွက်သောစကားအတွက် ပြန်၍နောင်တမရမိရစေရန် သတိပြုပါ။ ဘုရားသခင်၏သန့်ရှင်းသောဝိညာဉ်တော်ကို ဝမ်းမနည်းစေပါနှင့်။ ရွေးနုတ်ကယ်တင်ခြင်းနေ့ရက်အတွက် သင့်ကိုတံဆိပ်ခတ်ထားသည်။ သင့်စိတ် ၌ မေတ္တာရှိနေလျှင် သင်၏ညီအစ်ကိုများကိုလည်း သင်ကိုယ်တိုင်အားပေး ကူညီဖေးမပေးလိမ့်မည်။ သင်၏စကားတစ်ခွန်းသည် သင့်ညီအစ်ကိုမိတ်ဆွေ ကို နစ်နာစေနိုင်လျှင် ထိုစကားကိုလုံးဝမပြောမိပါစေနှင့်။ ထိုသို့သောစကားကို ပြောထွက်ရန် ရန်သူမာရ်နတ်သည် လုပ်ဆောင်လျက်ရှိသည်။ ပြောဆိုတတ်သူ ကို ဘုရားရှင်၏နှုတ်ကပတ်တော်မှ ထိုသို့သောစကားကို မနှစ်သက်ကြောင်း ကြင်နာစွာသတိပေးပါ Ellen G. White, (Advent Review and Sabbath Herald, June 5, 1888).

အောက်ပါအဆိုပြုထားသောစကားချက်များကို သင်ကိုယ်တိုင်နှင့် သင်၏အသင်းသားများ ကတိသစ္စာဆိုပြီး လိုက်နာလုပ်ဆောင်လျှင် မည်သို့ အပြောင်းအလဲဖြစ်လာမည်နည်း။

(၁) ကျွန်ုပ်သည် သတ္တမနေ့ဥပုသ်အသင်းတော်မိသားစုတို့နှင့်အတူ အကောင်းမြင်သောသဘောကို ရှိစေလို၍၊ တိုးတက်မှုရှိစေရန်၊ ယုံကြည်ခြင်း တည်ဆောက်နိုင်ရန်နှင့် စိတ်ထားကောင်းများထားရှိရန် အလိုရှိပါသည် (ဧဖက်၊ ၄း၂၉)။

(၂) စည်းလုံးခြင်းနှင့်မေတ္တာရှိကြရန် ခရစ်တော်ရှင်ခေါ်တော်မူသကဲ့သို့  ကျွန်ုပ်သည် ထိုသို့ဖြစ်ရန် ပို၍အားစိုက်ပါမည်။ ကျွန်ုပ်ယုံကြည်သောအရာကို အကောင်းဘက်၌ ပိုမိုထောက်ပြမည်။ မှားသည်ဟုပြောမည့်အစား အကောင်း ဘက်မှာသာ သာ၍ပြောဆိုပါမည် (ယောဟန်၊ ၁၃း၃၄၊ ၃၅။ ယောဟန်၊ ၁ရး၂ဝ-၂၃။ ဧဖက်၊ ၄း၁-၆။ ၁သက်၊ ၅း၉-၁၁)။

(၃) တစ်ဦးတစ်ယောက်နှင့် စိတ်ချင်းမတိုက်ဆိုင်မှုရှိပါက ကျွန်ုပ် သည် ယုံကြည်သူအချင်းချင်းကို လေးစားမှုပြုပါမည်။ ထိုသူတို့ကို ခရစ်တော် ထံဆက်ကပ်နေသောသူအဖြစ် ကျွန်ုပ်သဘောထားဂုဏ်ပြုပါမည်။ ကျွန်ုပ်၏ အတွေးအခေါ်အယူအဆကို ညင်ညင်သာသာတင်ပြပြောဆိုပါမည်။ ငှက်ဆိုး ထိုးသလို ရန်စွယ်ငေါငေါနှင့် ကျွန်ုပ်မပြောပါ (ဧဖက်၊ ၄း၃၁၊ ၃၂)။

(၄) ကျွန်ုပ်သည် ပျော်ပျော်ရွှင်ရွှင်နေထိုင်ပါမည်။ အသင်းသူ အသင်းသားများအား ကူညီဖေးမ၍ အခွင့်အရေးရှိလျှင် မြေတောင်မြှောက်ပေး ပါမည်။ ခရစ်တော်ကြွလာခြင်းကိုစောင့်မျှော်ရင်း ထိုသို့ပြုပါမည် (ဧဖက်၊ ၄း၂၉၊ ၃ဝ။ ဂလာတိ၊ ၆း၂။ ဟေဗြဲ၊ ၁ဝး၂၄၊ ၂၅)။