---
title:  အပြစ်၏ထိုးစိုက်ရစ်ဆင်းသွားခြင်း
date:   13/08/2023
---

`ဧဖက်၊ ၄း၁၇-၃၂ ကို ကောလော၊ ၃း၁-၁ရ နှင့် နှိုင်းယှဉ်ဖတ်ပါ။ ယုံကြည်သူများအား ရဲရင့်စွာအသက်ရှင်နေထိုင်လျက် အသင်းတော်၏စည်းလုံး ခြင်းဖြင့် ရှင်ပေါလုမည်သို့တိုက်တွန်းသနည်း။`

ဧဖက်၊ ၄း၁-၁၆ အစပိုင်း၌ ရှင်ပေါလုသည် အသင်းတော်၏ စည်းလုံးခြင်းကို အဓိကထားသည်။ ဧဖက်၊ ၄း၁ နှင့် ဧဖက်၊ ၄း၁ရ ကို နှိုင်းယှဉ်ကြည့်ရာ၌ တူညီမှုနှစ်ရပ်ကို မှတ်သားထားနိုင်သည်။ ၎င်းတို့မှာ မည်သို့လျှောက်လှမ်းအသက်ရှင်ရမည်၊ သို့မဟုတ် မည်သို့သောအသက်တာ မျိုးဖြင့်နေထိုင်ရမည်ကို ရှင်ပေါလုမှ အကြံပေးထားသည်။ စည်းလုံးခြင်းနှင့် အသက်တာပုံစံအထောက်အကူပြုပေးသည်။ သို့သော် အသစ်သောရင်ဆိုင်မှု ဖြစ်သည်။

ဧဖက်၊ ၄း၁၇-၂၄ တွင် ရှင်ပေါလုသည် တစ်ပါးအမျိုးသားတို့၏ အသက်တာပုံစံအကြောင်းကို ဖော်ပြထားသည်။ အထူးသဖြင့် စည်းလုံးခြင်း အကြောင်းကို အသားပေးထားသည် (ဧဖက်၊ ၄း၁၇-၁၉)။ ခရစ်ယာန် အသက်တာ၌ ကြီးပွားတိုးတက်ခြင်းအစစ်အမှန်ကိုပြသသည် (ဧဖက်၊ ၄း၂ဝ- ၂၄)။ ရှင်ပေါလုအနေဖြင့် အရေးတကြီးထားသော တစ်ပါးအမျိုးသားတို့ နေထိုင်မှုအသက်တာပုံစံကို ကျွန်ုပ်တို့ဖတ်ရှုရသည်။ ထိုတစ်ပါးအမျိုးသားများ သည်လည်း ဘုရားရှင်၏အသင်းတော်အားဖြင့် ရွေးချယ်ခြင်းခံကြရသည်။ ခရစ်တော်ကိုယုံကြည်လာ၍ ဘုရားရှင်၏သားသမီးများတို့နှင့်အတူ လက်တွဲ ပါဝင်လာကြကြောင်းကို ကျွန်ုပ်တို့ပြန်လည်အမှတ်ရသင့်ပါသည်။ (ဧဖက်၊ ၂း၁၁-၂၂။ ဧဖက်၊ ၃း၁-၁၃)။ ဧဖက်၊ ၄း၁၇-၁၉ တွင်လည်း သူသည် တစ်ပါးအမျိုးသားများအား အကန့်အသတ်တစ်ခုနှင့် ဆန့်ကျင်ခြင်းသဘော တစ်ရပ်အဖြစ် “အရေဖျားလှီးခြင်းမခံသူ” (ဧဖက်၊ ၂း၁၁)။

ရှင်ပေါလုအနေဖြင့် တစ်ပါးအမျိုးသားများတို့၏ အပြုအမူအနေအထိုင် ကို အပြစ်ပြောခြင်းသက်သက်မဟုတ်ပါ။ ထိုသူတို့၏လုပ်ရပ်နေထိုင်ပြသသော အသက်တာပုံစံကို အထူးသဖြင့် အပြစ်တွင်းသို့ ဦးစိုက်ထိုးကျနေကြသည့် လုပ်ရပ်အသက်တာပုံစံဟု သဘောပေါက်စေသည်။ ဧဖက်၊ ၄း၁၇-၁၉ သည်  ဝိညာဉ်ရေးရှိကြရန် ခေါ်ဖိတ်သောကျမ်းချက်ဖြစ်သည်။ “‘တစ်ပါးအမျိုးသား တို့သည် လျှပ်ပေါ်သောစိတ်နှင့်ကျင့်သည်နည်းတူ....သင်တို့မကျင့်မည်အကြောင်း ထိုသူတို့သည် ဉာဏ်အလင်းကွယ်သည်ဖြစ်၍၊ စိတ်နှလုံးမိုက်မဲသောအားဖြင့် အလျှင်းမသိသောကြောင့်၊ ဘုရားသခင်၏အသက်နှင့် ကွာရှင်းလျက်ရှိကြ၏” (ဧဖက်၊ ၄း၁၇၊ ၁၈)။ အသားမာတက်နေသော ဝိညာဉ်ရေး၏အဓိကအကြောင်းရင်း မှာ အစပိုင်းတွင်ဖော်ပြသောစကားရပ်အတိုင်း အလင်းကွယ်၍ စိတ်နှလုံး မိုက်မဲသောအားဖြင့်ဟု အခြေခံအကြောင်းကို ဖော်ပြထားသည်။ အရေးမစိုက် ခြင်းမှစ၍ သူတို့၏စိတ်နှလုံးသားသည် အသားမာတက်သကဲ့သို့ မာကျော ခက်ထန်လာသည် (ဧဖက်၊ ၄း၁၈၊ ၁၉)။ နောက်ဆုံး၌ ကိလေသာအကျင့်ကို မရှက်မကြောက်ကျင့်ကြံလာကြသည်။ (ထိုသူတို့သည် ရှက်ကြောက်ခြင်းမရှိ၊ တပ်မက်ခြင်းအလွန်ပြင်းသည်နှင့် ညစ်ညူးသောအကျင့်အမျိုးမျိုးကို ကြိုးစား၍ ကျင့်လိုသောငှာ၊ မိမိတို့ကိုယ်ကို ကိလေသာလက်သို့အပ်လိုက်ကြ၏” (ဧဖက်၊ ၄း၁၉)။ ဘုရားနှင့်ဝေးကွာသွားပြီး မည်သို့နေထိုင်အသက်ရှင်ရမည်ကို မသိရှိ တော့ပါ။ ကိုယ်တော်၏ကယ်တင်ခြင်းကရုဏာတော်နှင့် ကင်းကွာသွားသည်။ အပြစ်၏စိုက်ထိုးရစ်ဆင်းခြင်းနှင့် ပျက်စီးခြင်းလမ်းသို့ လိုက်သွားကြသည်။

`သင့်အနေဖြင့် အပြစ်၏တန်ခိုးကို မလွန်ဆန်၍ ဦးစိုက်ရစ်ဆင်း သည်ထက် ပိုပို၍ထိုးကျသွားသည့်အတွေ့အကြုံကို ခံစားရဖူး၊ တွေ့ဖူး၊ မြင်ဖူးပါသလား။`