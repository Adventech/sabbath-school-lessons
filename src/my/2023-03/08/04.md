---
title:  စည်းလုံးမှုတည်ဆောက်ခြင်း၊ ကရုဏာနှင့်ပြည့်ဝသည့်အပြောအဆို
date:   15/08/2023
---

`ရှင်ပေါလုသည် ယုံကြည်သူအချင်းချင်းအကြား ပြောဆိုဆက်ဆံမှု၌ မည်သို့သုံးနှုန်းပြောဆိုရန် အရေးကြီးဆုံးဖြစ်သည်ဟုဆိုသနည်း။ အဘယ်ကြောင့် နည်း (ဧဖက်၊ ၄း၂၅-၂၉)။`

ဧဖက်၊ ၄း၂၅-၃၂ တွင် ရှင်ပေါလုသည် ထပ်ခါထပ်ခါသတိပေး သောစကားသည် စိတ်ဝင်စားဖွယ်ဖြစ်သည်။ အနုတ်သဘောဆောင်သော   အမိန့် (မုသားစကားပြောခြင်းကိုရှောင်ကြဉ်ရန်) နှင့် အပြုသဘောဆောင်သော အမိန့်စကား အိမ်နီးချင်းတို့နှင့်ပြောဆိုသောအခါ အမှန်အတိုင်းပြောဆိုကြရန်) ထိုနောက်တွင် ကျွန်ုပ်တို့သည် ကိုယ်အဂင်္ါသားချင်းဖြစ်ကြသည်ဟု ဆိုထား သည်။ ရှင်ပေါလုသည် အမှန်ကိုအမှန်အတိုင်းပြောရန် သွန်သင်ရာ၌ အသင်းသားအချင်းချင်း ရင်ဆိုင်ပါးနပ်မှုမရှိ ကိစ္စတစ်ခုကို ထပ်ခါထပ်ခါ ပြောဆိုခြင်းမျိုးကို ဆိုလိုသည်မဟုတ် (ဇာခရိ၊ ၈း၁၆)၊ ငြိမ်းချမ်းရေးပြည့်ဝ သော တည်ငြိမ်အေးချမ်းစွာပြောဆိုဆက်ဆံပုံကိုပြုကြရန် ဆိုလိုခြင်းဖြစ်သည်။

ဧဖက်၊ ၄း၃၁ တွင် ရှင်ပေါလုကိုယ်တိုင် အမျက်ထွက်ဒေါသဖြင့် ပြောဆိုသည်ကိုတွေ့ရသော်လည်း ဧဖက်၊ ၄း၂၆ ၌ ရေးသားထားချက်အရ လူထုပရိသတ်နှင့်ပြောဆိုဆက်ဆံရာ၌ အမျက်ထွက်ခြင်းကို အခွင့်မပေးပါ။ ဒေါသသည် ဖြစ်တတ်သောအရာဖြစ်သော်လည်း “အမျက်ထွက်ရာတွင် အပြစ် မရှိစေနှင့်ဟု အထူးသတိပေးထားသည်။

ရှင်ပေါလုအနေဖြင့် မိမိ၏စကားပြောဆိုသည်အရာ၌ သူခိုးအကြောင်း ကို ပြတ်ပြတ်သားသားဝေဖန်ထားသည်။ “ခိုးတတ်သောသူသည် နောက်တစ်ဖန် မခိုးဘဲ” (ဧဖက်၊ ၄း၂၈)၊ နောက်တွင် အပြုသဘောဆောင်သောစကားအဖြစ် “မိမိလက်နှင့် ကောင်းသောအလုပ်ကို လုပ်ဆောင်အားထုတ်စေဟု ဆုံးမသည် (ဧဖက်၊ ၄း၂၈)။ ၁ကော၊ ၄း၁၂။ ၁သက်၊ ၄း၁၁ ကိုလည်းဖတ်ပါ။ ထိုသို့ဆိုခြင်းဖြင့် “ဆင်းရဲသောသူအား ပေးကမ်းဝေငှရန်ရှိစေခြင်းငှာ (ဧဖက်၊ ၄း၂၈)။ ရှင်ပေါလု၏ရေးသားဆုံးမသောစကားသည် သူခိုးနှင့်လိမ်လည်ခြင်း၊ ခိုးယူဝှက်ထားခြင်းနှင့် မမှန်သောစကား၏အဆက်အစပ်အကြား၌ အာနနိနှင့်  ရှဖိရေတို့၏အကြောင်းကို ပုံပမာပြဆိုလိုဟန်ရှိပါသည် (တ၊ ၅း၁-၁၁)။ ခရစ်တော်၏ပြောင်းလဲပေးစေနိုင်သော တန်ခိုးတော်သည် ခိုးဝှက်တတ်သူများ ကိုပင်လျှင် ဝေငှပေးကမ်းသူဖြစ်လာစေနိုင်သည်ဟု ရှင်ပေါလုယုံကြည်ထား သည်။

ယင်းနောက်တွင် ရှင်ပေါလုထပ်၍ဩဝါဒပေးသောစကားမှာ - “ညစ်ညူးသောစကားတစ်ခွန်းကိုမျှ သင်တို့နှုတ်ထဲမှမထွက်စေနှင့်” (ဧဖက်၊ ၄း၂၉)။ မကောင်းသောစကားသည် မကောင်းသောအမှုကို ရပ်တန့်စေရန် မစွမ်းနိုင်ပါ။ အပြုသဘောဆောင်သောစကားဖြင့် ရှင်ပေါလုသည် အနုတ် သဘောဆောင်သောအပြောအဆိုတိုင်းသည် မည်သည့်အကျိုးမျှမဖြစ်ကြောင်း၊ ကောင်းစွာပြုနိုင်သောအကြောင်းသုံးမျိုးကို နေရာပေး၍လုပ်ဆောင်ရန် (၁) ကောင်းသောတည်ဆောက်စရာစကား (၂) အခြေအနေနှင့်ကိုက်ညီသောစကား (၃) ကြားနာရသူများအတွက် အကျိုးရှိစေသောစကားဖြစ်ရပါမည် (ဧဖက်၊ ၄း၂၉)။ ကျွန်ုပ်တို့ပြောဆိုသောစကားသည် ထိုကဲ့သို့ဖြစ်ရန်လိုပါသည်။