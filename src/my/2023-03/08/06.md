---
title:  ကြင်နာတတ်ခြင်း (စိတ်နာခြင်းမဟုတ်)
date:   17/08/2023
---

ရွေးနုတ်ခြင်းနေ့ရက် (ဧဖက်၊ ၄း၃ဝ) ကို ရှင်ပေါလုသည် ကျမ်းစာ ဖတ်သူများအား ဖိတ်ခေါ်ချက်ပြုသည်မှာ ခရစ်တော်ဒုတိယအကြိမ်ကြွလာခြင်း အကြောင်းကို ဆွေးနွေးပြောဆိုထားသည်။ (ဧဖက်၊ ၄း၃၁၊ ၃၂) ၌ ယင်း အချိန်အခါကိုသိရှိရန် ကျွန်ုပ်တို့အားနားလည်သဘောပေါက်စေပါသည်။

`ခရစ်တော်ပြန်လာခြင်းအကြောင်းနှင့်ပတ်သက်၍ အပြောအဆိုနှင့် နေပုံထိုင်ပုံစိတ်သဘောထား မည်သို့ဆက်စပ်မှုရှိပါသနည်း။ မည်သို့သော စိတ်ထားနှင့် အမူအရာမျိုးကို ကျွန်ုပ်တို့ဖော်ဆောင်သင့်ပါသနည်း (ဧဖက်၊ ၄း၃၁၊ ၃၂)။`

နိဂုံးပိုင်းဖြစ်သော ဧဖက်၊ ၄း၁၇-၃၂ ကို ရှင်ပေါလုသည် ဆန့်ကျင် ရမည်၊ ဖယ်ရှားပစ်ရမည်အကြောင်းအရာခြောက်မျိုးကို ရေးသားထားသည် (ဧဖက်၊ ၄း၃၁)။ အကောင်းဘက်မှ ကြင်နာသနားခြင်း၊ စိတ်နူးညံ့သိမ်မွေ့ ခြင်း၊ ခွင့်လွှတ်ခြင်း (ဧဖက်၊ ၄း၃၂) နှင့် ဆင်ခြင်တုံတရားသဘောရှိရမည်။ ယုံကြည်သူအချင်းချင်းခွင့်လွှတ်နားလည်ပေးကြရမည်။ “ခရစ်တော်အားဖြင့် ဘုရားရှင်သည် သင်တို့ကိုခွင့်လွှတ်သည်အတိုင်း” (ဧဖက်၊ ၄း၃၂) ဖြစ်ရမည်။ အစီအလျဉ်ချရေးထားသော မကောင်းသောသဘောခြောက်မျိုးသည် အစနှင့် အဆုံးတစ်ခုမှမကောင်းပါ။ အားလုံးသည် စိတ်နာစရာနှင့်အငြိုးထားစရာ ကိစ္စများသာဖြစ်လာမည်။ “စိတ်တိုခြင်း၊ စိတ်ဆိုးခြင်း၊ အော်ငေါက်ခြင်း၊ မနာလိုခြင်း” စသောစိတ်သဘောသည် တစ်ခုမျှမကောင်း (ဧဖက်၊ ၄း၃၁)။

နောက်ဆုံးအကြောင်းသုံးမျိုးမှာ ဟေလသဝေါဟာရ (blasphemia) ကို ခိုးယူအသုံးပြုထားပြီး အဂင်္လိပ်စကားဖြင့် အဓိပ္ဋာယ်ဖော်ရာတွင် ဘုရားကို ပြစ်မှားသော၊ ဆန့်ကျင်သောအပြောဟု ဘာသာပြန်ထားသည်။ ဟေလသ၏ မူရင်းအဓိပ္ဋာယ်တွင် (blasphemia) သည် ဘုရားကိုလည်းကောင်း၊ လူ အချင်းချင်းကိုသော်လည်းကောင်း ရှုတ်ချသောနှုတ်အမူအရာကို ဆိုလိုပါသည်။ အသရေပျက်အောင်ပြောခြင်း၊ မနာလို၊ မလိုတမာနှိမ့်ချပြောဆိုခြင်းကို ဆိုလို သည်။ ပြုစုထားသောအရေးအသားစာရင်းစဉ်အတိုင်းဆိုလျှင် (စိတ်နာစေခြင်း၊ ဒေါသထွက်၊ စိတ်ဆိုးသွားစေခြင်းသည် နစ်နာစေသောစကားအပြောအဆို ကြောင့် ဖြစ်လာရသည်။ အသရေရှုတ်ချခြင်း၊ မလိုတမာနစ်နာစွာပြောခြင်း အစရှိသည်တို့ဖြစ်သည်။ ရှင်ပေါလုသည် ခရစ်ယာန်တို့၏ပြောဆိုပြုမူပုံကို သင်ကြားပေးသည်။ ဒေါသကိုငြိမ်းစေသောစကားအပြောအဆိုမျိုးဖြင့် ခရစ်ယာန် များသည် အမြဲပြောကြရန်လိုသည်။ ထိုကဲ့သို့သဘောမျိုးကို အမြဲပိုက်လျက် ခရစ်ယာန်တို့သည် မိမိတို့၏စိတ်အတွင်း၌ သိုမှီးထားရမည်။ ခရစ်ယာန် အသိုက်အဝန်းဖြစ်လျှင် ပေါင်းစည်းခြင်း၊ စည်းလုံးခြင်းဖြင့် ခိုင်ခံ့စွာကြီးပွား တိုးတက်သွားရမည်။ ဧဖက်၊ ၄း၁-၁၆ နှင့် နှိုင်းယှဉ်ဖတ်ပါ)။ ကျမ်းချက်မှ ဖော်ပြထားချက်အတိုင်းလုပ်ဆောင်မှသာ မကောင်းသောသဘောကို ဘေးဖယ် ထားနိုင်မည်။

ညစ်ညမ်းသောစကားသည် တော်ရုံတန်ရုံအရေးလုပ်မခံရသော်လည်း ခရစ်ယာန်အသိုက်အဝန်း၊ ခရစ်ယာန်မိသားစုအတွင်း ဒေါသကိုမဖြစ်စေသော စကားဖြင့် ကြင်နာသနား စိတ်နှလုံးနူးညံ့သိမ်မွေ့ခွင့်လွှတ်ခြင်းကို ဖြစ်စေသော စကားဖြင့်သာ အားပေးကြရမည်။ ခရစ်တော်၌ ကျွန်ုပ်တို့ကို ဘုရားရှင် ခွင့်လွှတ်တော်မူခြင်းကဲ့သို့ (ဧဖက်၊ ၄း၃၂)။ ရှင်ပေါလုသည် “အထက်မှ ရောက်လာသောခွင့်လွှတ်ခြင်း” ဘုရားရှင်မှ ကျွန်ုပ်တို့ကိုခွင့်လွှတ်ခြင်းရှိသကဲ့သို့ ကျွန်ုပ်တို့အချင်းချင်း “တစ်ပြေးညီခွင့်လွှတ်ခြင်းရှိကြရန် အထူးသတိရှိကြရ မည် (ကောလောသဲ၊ ၃း၁၃။ မဿဲ၊ ၆း၁၂၊ ၁၄၊ ၁၅)။

`သင်၏စကားတစ်ခွန်းသည် မည်မျှအထိသက်ရောက်နိုင်ကြောင်းကို ဆင်ခြင်ပါ။ သင်၏စကားဖြင့် စိတ်မြင့်တင်ခြင်း၊ ခွန်းအားပေးခြင်းနှင့် ယုံကြည် ခြင်းပိုမိုတည်ဆောက်ရန် မည်သို့ပြောဆိုမည်နည်း။`