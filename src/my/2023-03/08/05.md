---
title:  ယုံကြည်သူတို့၏အသက်တာအတွင်းကိန်းအောင်းသောသန့်ရှင်းသော ဝိညာဉ်တော်
date:   16/08/2023
---

`ခရစ်ယာန်တို့အသိုက်အဝန်းအတွင်း ပြောဆိုဆက်ဆံခြင်းအကြောင်းကို ဆွေးနွေးရာ၌ ရှင်ပေါလုသည် ယုံကြည်သူများ၏ဘက်၌ သန့်ရှင်းသော ဝိညာဉ်တော်မည်သို့တည်ရှိနေကြောင်းကို ပြောဆိုထားသနည်း (ဧဖက်၊ ၄း၃ဝ)။`

ရှင်ပေါလုသည် ကြောက်လန့်စရာကောင်း၍ စိတ်ကြည်နူးစရာလည်း ကောင်းသော ကတိစကားကိုပေးသည်။ အသင်းတော်အတွင်း တစ်ဦးနှင့် တစ်ဦးဆန့်ကျင်သောအပြစ်တို့သည် သေးငယ်သောအကျိုးဆက်က မဖြစ် စေပါ။ တစ်ဖက်သားကို နစ်နစ်နာနာပြောဆိုခြင်းသည် ဘုရားရှင်မှပေးသနား ထားသောဆုလာဘ်လက်ဆောင်ဖြစ်သည့် သန့်ရှင်းသောဝိညာဉ်တော်ဘုရားကို မျက်ရည်ကျစေပါသည် (ဧဖက်၊ ၄း၂၅-၂၇၊ ၂၉၊ ၃၁၊ ၃၂)။ ရှင်ပေါလုသည် ဟေရှာယ၊ ၆၃း၁ဝ ကို အသုံးပြုပြီး သတိပေးစကားဆိုခြင်းဖြစ်သည်။ “သူတို့ (ဣသရေလ) သည်လည်း ပုန်ကန်၍၊ သန့်ရှင်းသောဝိညာဉ်တော်ကို နာစေ ကြ၏။ ထိုကြောင့်၊ သူတို့ကိုရန်ဘက်ပြု၍ စစ်တိုက်တော်မူ၏။”

ကတိစကားကို ပြန်၍အတည်ပြုရာတွင် ရှင်ပေါလုသည် သူ့  အနေဖြင့် သေချာသောဩဝါဒစကားမှာ ယုံကြည်သူတို့သည် ခရစ်တော်ကို လက်ခံသောအချိန်မှာပင် သန့်ရှင်းသောဝိညာဉ်တော်၏တံဆိပ်ရိုက်နှိပ်ထား  ခြင်းကို ခံကြရပြီဖြစ်သည် (ဧဖက်၊ ၁း၁၃၊ ၁၄)။ “ရွေးနုတ်ခြင်းနေ့ရက် တိုင်အောင်” (ဧဖက်၊ ၄း၃ဝ)။ ယုံကြည်သူတို့နှင့်အတူရှိနေသောဝိညာဉ်တော် သည် ပျက်လွယ်ပြတ်လွယ်သောသဘောမျိုးမဟုတ်၊ သည်းခံခွင့်လွှတ်စိတ်ရှည် သောသဘော၊ ကရုဏာနှင့်ပြည့်စုံသောသဘောရှိသည်။ ယုံကြည်သူတို့သည် ဝိညာဉ်တော်ကိန်းအောင်းတော်မူသည်ကို အရေးမစိုက်ဘဲ ဘုရားရှင်ချပေး တော်မူသောအပြောအဆိုဆုလာဘ်ကို တန်ဖိုးမထား၊ ညစ်ညမ်းကြမ်းတမ်းသော စကားကိုပြောထွက်လျှင် ဝိညာဉ်တော်သည် ထွက်သွားမည်ဟုအလျှင်းမဆို၊ ဝမ်းနည်းငိုကြွေး၍သာ ဆက်လက်ရှိနေသည်။ ဝိညာဉ်တော်သည် ယုံကြည်သူ တို့နှင့်အတူ ဆက်လက်ကိန်းအောင်းတော်မူပါသည်။ မိမိ၏ပိုင်ဆိုင်သောအရာဟု သတ်မှတ်လျက် ဘုရားသခင်၏ကွယ်ကာခြင်းကို အသုံးပြုကွယ်ကာပေးတော် မူ၏။ ခရစ်တော်ကြွလာသည်အထိ ကာကွယ်ပေးနေလိမ့်မည်။

ရှင်ပေါလုသည် ဝိညာဉ်တော်ဘုရား၏စုံလင်တော်မူခြင်းကို ရေးသား ဖော်ပြသည်။ “ထာဝရဘုရား၏သန့်ရှင်းသောဝိညာဉ်တော်” သန့်ရှင်းသော ဝိညာဉ်တော်ဘုရားကို ပုဂ္ဂိုလ်တစ်ပါးအဖြစ် မီးမောင်းထိုးဖော်ပြရာတွင်လည်း ဝိညာဉ်တော်သည် ဝမ်းနည်းတတ်သည်ဟု ရေးသားထားသည် (ရောမ၊ ၈း၁၆၊ ၂၆၊ ၂၇။ ၁ကော၊ ၂း၁ဝ၊ ၁၃။ ၁ကော၊ ၁၂း၁၁။ ဂလာတိ၊ ၅း၁၇၊ ၁၈)။

သုံးပါးပေါင်းတစ်ဆူဘုရားအကြောင်းကို ကျွန်ုပ်တို့ဆွေးနွေးသောအခါ သေသေချာချာသတိရှိရန်လိုပါသည်။ သန့်ရှင်းသောဝိညာဉ်တော်ဘုရားသည် လည်း ခမည်းတော်ဘုရားနှင့် သားတော်ဘုရားကဲ့သို့ပင် သီးခြားပုဂ္ဂိုလ်တစ်ပါး ဖြစ်၏။ “သန့်ရှင်းသောဝိညာဉ်တော်ဘုရားသည် ကိုယ်ပိုင်စိတ်ဆန္ဒနှင့်ရွေးချယ် ပိုင်ခွင့်သဘောရှိသည်။ ဝမ်းနည်းခြင်းဖြစ်တတ်သည်။ ရှုတ်ချဆန့်ကျင်တတ် သောသဘောရှိတတ်သည်။ ထိုသို့ဖြစ်ရာ၌ တန်ခိုးတစ်ခုဩဇာလွှမ်းမိုးခြင်း တစ်ခုသာမဟုတ်ပါ။ ပုဂ္ဂိုလ်တစ်ပါးအဖြစ်တည်ရှိကြောင်းကို ပြသသော သဘောဖြစ်သည်။ သို့ဖြစ်လျှင် သန့်ရှင်းသောဝိညာဉ်တော်သည် သင်နှင့် ကျွန်ုပ်တို့ကဲ့သို့ ခန္ဓာကိုယ်မျိုးနှင့်ရှိနေပါသလား။ ထိုသို့လည်းမဟုတ်ပါ။ ဘုရားနှင့်ပတ်သက်၍ လူပုဂ္ဂိုလ်၏ခန္ဓာကိုယ်ဖြင့် ယှဉ်၍ဖော်ပြရလျှင် အကန့် အသတ်အတိုင်းအတာနှင့်ရှိသည်။ လူသားသတ္တဝါအနေဖြင့် သန့်ရှင်းသော ဝိညာဉ်တော်နှင့်လုံးဝကွဲပြားခြားနားသည်။ နှိုင်းယှဉ်၍မရပါ။” -Paul Petersen, God in 3 Persons—In the New Testament (Silver Spring, MD: Biblical Research Institute, 2015), p. 20.

`ကျွန်ုပ်တို့၏စိတ်နှလုံးအတွင်း၌ “ထာဝရဘုရား၏သန့်ရှင်းသော ဝိညာဉ်တော်” နှင့် ရင်းနှီးစွာဆက်သွယ်ထားလျှင် ကျွန်ုပ်တို့၏အသက်ရှင် နေထိုင်မှု၌ ကိုယ်တော်၏ဘုန်းတော်ထင်ရှားစေလိမ့်မည်။ သုံးပါးတစ်ဆူ ဘုရားသခင်နှင့်ဆက်သွယ်ရန် အသက်တာ၌အချိန်ယူခြင်းသည် နောက်ဆုံး အချိန်တိုင်အောင် ကိုယ်တော်၏တံဆိပ်ခတ်ထားခြင်းခံရမည်။ ဤအံ့ဖွယ် သမ္မာတရားကို ကျွန်ုပ်တို့၏ယုံကြည်ခြင်းဖြင့် မည်သို့တုံ့ပြန်သင့်သနည်း။`