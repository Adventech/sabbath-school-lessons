---
title:  ဆက်လက်လေ့လာရန်။
date:   29/09/2023
---

ဧဖက်၊ ၆ မှ အသင်းတော်၏ငြိမ်သက်ငြိမ်းချမ်းရေးအကြောင်းဖြင့် ကျွန်ုပ်တို့အဆုံးသတ်ပါမည်။

ဧဖက်ဩဝါဒစာတွင် ရှင်ပေါလုသည် အသင်းတော်ကို ခရစ်တော် ၏ကိုယ်ခန္ဓာတော်ဟု ပုံဖော်ပေးထားသည် (ဧဖက်၊ ၁း၂၂၊ ၂၃။ ဧဖက်၊ ၄း၁၁-၁၆)၊ ဘုရားရှင်၏ဗိမာန်တော် (ဧဖက်၊ ၂း၁၉-၂၂)၊ သတို့သမီး ဟူ၍လည်းကောင်း (ဧဖက်၊ ၅း၂၁-၃၃)။ ဧဖက်၊ ၆း၁ဝ-၂ဝ) တွင် ရှင်ပေါလု သည် အသင်းတော်ကို ဘုရားသခင်၏စစ်တပ်ကြီးနှင့်နှိုင်းယှဉ်ကာ ခိုင်ခံ့သော လက်နက်သံချပ်တန်ဆာအပြည့်အစုံ တပ်ဆင်ပေးထားသည်။ အထူးသဖြင့် အတွေးမှားစရာဖြစ်စေသော စကားလုံးများဖြစ်ခဲ့သည်။

စစ်လက်နက်စုံကို တပ်ဆင်အသုံးပြု၍ တိုက်တွန်းပေးသောရှင်ပေါလု ၏စကားသည်၊ ကျွန်ုပ်တို့လူသားအချင်းချင်း စိတ်ဝမ်းကွဲစရာဖြစ်နိုင်သော စကားလုံးဖြစ်သည်။ ရှင်ပေါလုအနေဖြင့် စည်းလုံးခြင်းကို တတွတ်တွတ် တဖွဖွပြောဆိုနေသည့်ကြားမှာပင် စိတ်ရှည်သည်းခံနူးညွတ်သောစိတ်သဘောကို ထားကြရန် တိုက်တွန်းပေးသည် (ဧဖက်၊ ၄း၂၅-၅း၂)။ သူသည် သတင်းကောင်း ဖြစ်သည်ဟု တတွင်တွင်ပြောနေသည်အရာမှာ “ငြိမ်သက်ခြင်း၏ဧဝံဂေလိ တရား” ပင်ဖြစ်သည် (ဧဖက်၊ ၆း၁၅)။ စစ်အသုံးအဆောင်များအကြောင်းကို အမှန်တကယ်အသုံးပြုစေခြင်းမှာ အသင်းတော်သည် လူသတ်လက်နက်ကို စွဲကိုင်ပြီး စစ်ပွဲဝင်ရန်မဟုတ်။ မာရ်နတ်၏ရက်စက်ဆိုးယုတ်မှုကို ငြိမ်းချမ်း စွာကာသတ်တွန်းလှန်နိုင်ရန် ဝိညာဉ်ရေးစစ်ကို ဆင်နွှဲစေခြင်းသာဖြစ်သည်။ ရှင်ပေါလုသည် မဟာတိုက်လှန်ပွဲအတွင်းဝင်ရောက်ပြီး ကျွန်ုပ်တို့ကိုလည်း နာမည်စာရင်းသွင်းဝင်ရောက်တိုက်ခိုက်ပါရန် ခေါ်ဖိတ်တိုက်တွန်းပါသည်။

ကျွန်ုပ်တို့သည် အပြတ်သားဆုံးလုပ်ဆောင်ရမည်။ နတ်ဆိုးစာတန်ကို နည်းနည်းလေးမျှလျှော့တွက်၍မရ၊ အထင်သေး၍မရပါ။ လူသားကဲ့သို့ လူလူချင်းရင်ဆိုင်နေရသည်မဟုတ်။ “ကောင်းကင်မှကျလာသော ဝိညာဉ်နတ်ဆိုး များကိုရင်ဆိုင်နေရပါသည် (ဧဖက်၊ ၆း၁၂)။ မည်သို့ပင်ရှိနေပါစေ၊ ရန်သူ စာတန်ကို ကြောက်စရာမလိုပါ။ ကျွန်ုပ်တို့ဘက်၌ ဘုရားရှင်ရှိတော်မူသည် (ဧဖက်၊ ၆း၁ဝ)။ ခေတ်အမီဆုံးလက်နက်ကို ဘုရားရှင်တပ်ဆင်ပေးထားပါ သည်။ ကိုယ်တိုင်အသုံးပြုသောလက်နက်စုံဖြစ်သည့် ဘုရားရှင်၏လက်နက်စုံ” ဖြစ်တော်မူသည် (ဧဖက်၊ ၆း၁၁ ကို ဟေရှာယ၊ ၅၉း၁၅-၁ရ နှင့်နှိုင်းယှဉ်ကြည့် ပါ။ ကိုယ်တော်သည် ကျွန်ုပ်တို့အပေါ်သို့ သမ္မာတရား၊ ဖြောင့်မတ်ခြင်း၊ ငြိမ်သက်ခြင်း၊ ယုံကြည်ခြင်း၊ ကယ်တင်ခြင်းနှင့် ဝိညာဉ်တော်ကိုသွန်းလောင်း ပေးတော်မူပြီ (ဧဖက်၊ ၆း၁၃-၁၇)။ ဘုရားရှင်သည် ကျွန်ုပ်တို့၏ရှေ့ဆုံး၌ ချီသွားပြီး ကျွန်ုပ်တို့ကိုလည်း ခေတ်မီအကောင်းဆုံးလက်နက်ကို တပ်ဆင် ပေးပြီးသားဖြစ်သည်။ ခေါင်းစခြေဆုံး လုံခြုံစေပြီးသားဖြစ်သည်။ ကျွန်ုပ်တို့  လုံးဝမရှုံးရပါ။ အောင်မည်မှာသေချာသည်။