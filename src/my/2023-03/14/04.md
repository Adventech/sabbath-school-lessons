---
title:  ကျွန်ုပ်တို့သည်အသက်ရှင်တော်မူသောဘုရားရှင်၏အသင်းတော်ဖြစ်သည်
date:   26/09/2023
---

`ဘုရားရှင်၏အသင်းတော်ဖြစ်ရရေးသည် အဘယ်ကြောင့်အရေးကြီး၍ စိတ်လှုပ်ရှားစရာကောင်းပါသနည်း (ဧဖက်၊ ၃)။`

အသင်းသားများမှ အသင်းတော်၏ကောင်းသတင်းကို ပြောကြား သည်ကိုကြားရလျှင် ခွန်အားရကြသည်။ မည်သို့ဆိုစေ၊ ရှင်ပေါလုရေးသားသော ဧဖက်အခန်းကြီး၊ ၃ ကို ဖတ်မိလျှင် စိတ်အားကြီးသူများပင်လျှင် စိတ်ဓာတ် ကျလေ့ရှိသည်။ ရှင်ပေါလုသည် မိမိ၏ဆုတောင်းချက်ကိုအစပြုပြီး ဧဖက်မြို့ ရှိယုံကြည်သူများအတွက် ဆုတောင်းပေးသည် (ဧဖက်၊ ၃း၁ ကို ဧဖက်၊ ၁း၁၅-၂၃) နှင့်နှိုင်းယှဉ်ပါ။ ချက်ချင်း အသင်းတော်ကို ဘုရားရှင်ဖန်ဆင်း ခြင်းအကြောင်းကို ဆွေးနွေးသည် (ဧဖက်၊ ၃း၂-၁၃)။ သူ၏ဆုတောင်းချက် ပြည့်စုံခြင်းကို တင်ပြသည် (ဧဖက်၊ ၃း၁၄-၂၁)။ သို့ဖြင့် ဘုရားရှင်၏ အကြံအစည်တော် သို့မဟုတ် လျှို့ဝှက်ချက်ကို ကျွန်ုပ်တို့နားလည်သွားရသည်။

* ထာဝရလမ်းအတွက် ဘုရားရှင်သည် “နက်နဲလျှို့ဝှက်ချက်” များကိုထားသည်။ အကြံအစည်တော်များထားရှိသည်။ အသင်းတော်အတွက်ဖြစ် သည် (ဧဖက်၊ ၃း၃-၅၊ ၉၊ ၁၁)။
* ယေရှုရှင်၏အသက်တာနှင့်အသေခံခြင်းအကြောင်းကြောင့် အလွန် ရှည်လျားခဲ့သော ဝှက်ထားသည့်အကြံအစည်သည် “ပြည့်စုံလာရသည်” (ဧဖက်၊ ၃း၁၁။ ဧဖက်၊ ၂း၁၁-၂၂)။
* ဖော်ပြသောအရာတိုင်းသည် ရှင်ပေါလုအနေဖြင့် “လျှို့ဝှက်ထား သော” အသင်းတော်နှင့် တစ်ပါးအမျိုးသားများပါဝင်လာရခြင်း အခွင့်အရေး အပြည့်အဝကို ဖြစ်စေသည် (ဧဖက်၊ ၃း၃-၆)။
* ရှင်ပေါလုသည် အသင်းတော်လုပ်ငန်းတွင် ပါဝင်ရာ၌ တစ်ပါး အမျိုးသားများထံ ဒေသနာဟောရသောတာဝန်ကိုယူရသည်။ ခရစ်တော်ရှင်ထံမှ “ကုံလုံကြွယ်ဝခြင်းအကုန်အစဉ်ကို ရှာဖွေ၍မကုန်နိုင်ပါ” (ဧဖက်၊ ၃း၈၊ ၉)။

ခရစ်တော်ကိုရရှိသူများစွာ အသင်းတော်အဖြစ်တည်ထောင်ကာ ဂျူးနှင့် တစ်ပါးအမျိုးသားမခွဲခြားဘဲ စည်းလုံးကြသည်။ “ဘုရားရှင်ပညာဉာဏ်တော် ရှိသည်အတိုင်း၊ ကောင်းကင်ဘုံရှိဥပဒေနှင့်တန်ခိုးတော်” (ဧဖက်၊ ၃း၁ဝ) တစ်မိုးတည်းအောက်၌ ပေါင်းစည်းလာသည် (ဧဖက်၊ ၆း၁ဝ-၂ဝ)။ အကြံအစည် တော်သည် အရာခပ်သိမ်းကို ခရစ်တော်၌ တစ်စည်းတစ်လုံးတည်းဖြစ်စေ ပါသည် (ဧဖက်၊ ၁း၁ဝ)။ အမှောင်၌ မကောင်းမှု၏လမ်းခရီးသည် အချိန် တိုတောင်းလိမ့်မည်။

အသင်းတော်၏လုပ်ဆောင်ချက်ကိုနားလည်ရန် ရှင်ပေါလုသည် ယုံကြည်သူများအဖို့ ဆုတောင်းပေးခဲ့သည်။ (ဧဖက်၊ ၃း၁၄-၂၁) သည် စိတ်ထိခိုက်၍ ဆုတောင်းခြင်းဖြစ်နေကြောင်း သင်သိပါသလား။ သင်သည် ဘုရားရှင်၌ ပြည့်ဝခြင်းရှိစေရန် ဆုတောင်းပေးကြောင်း သင်မြင်မိပါသလား (ဧဖက်၊ ၃း၁၉)။ အသင်းတော်၌စည်းလုံးခြင်းကြောင့် နက်နဲသောအကြံအစည် အားလုံးကို ဖွင့်ပြနိုင်ကြောင်း၊ ပါဝင်လုပ်ဆောင်နိုင်ကြောင်း သင်သိပါသလား။

`ယနေ့အသင်းတော်တွင်းယုံကြည်သူများအကြား မည်သည့်အတား အဆီးမျိုးရှိနေပါသနည်း။ ထိုအတားအဆီးအကာအကွယ်ကို သင်မည်သို့ ဖယ်ရှားပစ်နိုင်ပါမည်နည်း။`