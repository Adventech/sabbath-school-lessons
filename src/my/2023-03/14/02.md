---
title:  ကျွန်ုပ်တို့သည်ယေရှုခရစ်အားဖြင့်ကောင်းချီးပေးခံရသည်
date:   24/09/2023
---

အချို့ပုဂ္ဂိုလ်များက ဧဖက်ဩဝါဒစာကို ဓမ္မသစ်ကျမ်း၏ “Alps”  တောင်တန်းဟုဆိုကြသည်။ ရှင်ပေါလုသည် တောင်တက်လမ်းပြဖြစ်သည်။ ဧဖက်အခန်းကြီး၊ (၁) အရ မတ်စောက်သောတောင်ကမ်းပါးပေါ်ရောက်အောင် လမ်းပြပေးသည်။ တောင်ထိပ်ပေါ်ရောက်သည်နှင့် ကျွန်ုပ်တို့အသက်ရှူရမှာ ကိုပင် မေ့လောက်သောအံ့ဖွယ်ရှုခင်းများကိုမြင်ရသည်။

`ဧဖက်အခန်းကြီး၊ (၁) ကို ပြန်၍လေ့လာပါ။ သင့်ကိုအထူးသဖြင့် မည်သို့စိတ်ကျေနပ်မှုကိုပေးသနည်း။ မည်သည့်အရာများကို ထင်ရှားစွာ မြင်တွေ့ရသနည်း။`

ဧဖက်ဩဝါဒစာ၊ ၁း၃-၁၄ သည် တောင်ထိပ်ပေါ်မှနေ၍ မိုးကုပ် စက်ဝိုင်းအတွင်းရှိသော ထိုးထောင်နေသည့်အရာများကို မြင်ရသကဲ့သို့ ရေးပေး ထားသည်။ ရှင်ပေါလုအနေဖြင့် ကျွန်ုပ်တို့အတွက် ကယ်တင်ခြင်းစီမံကိန်း ကြီးကို ကွက်ကွက်ကွင်းကွင်းမြင်ရနိုင်ရန် ကောင်းချီးကိုချပြပေးသည်။ ထို မြင်ကွင်းကြီးတစ်ခုလုံးသည် ကယ်တင်ခြင်းစီမံကိန်း၏ရာဇဝင် အပြည့်အစုံကို  ဖော်ပြသည်။ လွန်ခဲ့ပြီးသောရှေးထာဝရအချိန်အတိတ် ဘုရားရှင်၏ကရုဏာ တော်သည် ခရစ်တော်၏ပြုမူတော်မူချက်အားဖြင့် ပြည့်စုံစွာရှိခဲ့သည်။ ယုံကြည်သူ အားလုံးကို ရွေးနုတ်ကယ်တင်ရန် ဘုရားသခင်သည် “ကမ္ဘာကြီး၏အုတ်မြစ် ကိုမတည်မီကပင် ချမှတ်ထားသည် (ဧဖက်၊ ၁း၄)၊ ယခုကျွန်ုပ်တို့၏ အသက်တာအတွက်လည်း လုပ်ဆောင်ပေးနေဆဲဖြစ်သည် (ဧဖက်၊ ၁း၇၊ ၈၊ ၁၃၊ ၁၄)။ ကြိုတင်ဖန်ဆင်းခြင်းဗျူဟာများသည် နောက်ဆုံးကာလ၌ အပြည့် အဝပြည့်စုံလာလိမ့်မည် (ဧဖက်၊ ၁း၉၊ ၁ဝ)။ ထိုနောက်အရာခပ်သိမ်း ကောင်းကင်မြေကြီးရှိရှိသမျှတို့သည် တစ်စည်းတစ်လုံးတည်း ပေါင်းစည်း  သွားလိမ့်မည်။ ခရစ်တော်၌ စည်းလုံးသွားလိမ့်မည်။ ဘုရားသခင်သည် “ပြည့်စုံလာမည့်အချိန်” အတွက် ကြိုတင်စီစဉ်ထားသည်။ ဧကန်အမှန်ပင် ပြည့်စုံလာလိမ့်မည် (ဧဖက်၊ ၁း၁ဝ)။ ကျွန်ုပ်တို့သည်လည်း ဘုရားရှင်၏ လျှို့ဝှက်သောအကြံအစည်တော်ကို မြည်းစမ်းကြရမည် (ဧဖက်၊ ၁း၉)။ ပစ္စုပ္ဋန် အချိန်အတွက် ခရစ်တော်ကိုဗဟိုပြုပြီး ကယ်တင်ခြင်းအတွက် ထရပ်ရင်ဆိုင် ရခြင်းသည် ဘုရားသခင်၏အကြံအစည်တော်တွင် အရေးကြီးသောကဏ္ဍဖြစ် သည်။

တောင်ထိပ်ပေါ်၌ရှိနေရခြင်းသည် ကျေးဇူးတင်စရာအကြောင်းဖြစ် သည်။ (ဧဖက်၊ ၁း၁၅-၁၉) တွင် ရှင်ပေါလုသည် ယုံကြည်သူများအား ဘုရားရှင်ပြင်ဆင်ပေးသော ကယ်တင်ခြင်းအကြံတော်အတွက် ဆုတောင်းပေး ခဲ့သည်။ အခြားတစ်ချက်၌ မြင့်မားသောတောင်ပေါ်သို့ ကျွန်ုပ်တို့ရောက်ရှိနေပြီး  ရှင်ပေါလုသည် ယေရှုရှင်ထမြောက်တော်မူခြင်း၊ တက်ကြွသွားခြင်း၊ ချီးမြှောက် ခံရခြင်း ကာလအဆက်ဆက် တန်ခိုးတကာတို့၏အထက်၌ တန်ခိုးတော်ရှိ၍ အုပ်စိုးတော်မူသည် (ဧဖက်၊ ၁း၂ဝ-၂၃)။

ဘုရားရှင်၏ကရုဏာတော်သည် ယေရှုခရစ်တော်အားဖြင့် ထင်ရှား ခြင်းဖြစ်စေသော်လည်း ကျွန်ုပ်တို့သည် ယနေ့အချိန်အခါ၌ တောင်ထိပ်တွင် နေထိုင်နိုင်သည်။

`ဧဖက်၊ ၁း၄ တွင် “ကမ္ဘာမတည်မရှိမီ ငါတို့ကိုခရစ်တော်၌ ရွေးကောက် တော်မူသည်နှင့်အညီ” ကိုယ်တော်ကိုချစ်၍ သန့်ရှင်းရမည်။ အညစ်အကြေး နှင့်ကင်းကြရမည်။ အဓိပ္ဋာယ်မည်သို့ရှိသည်ကိုဆင်ခြင်ပါ။ ကမ္ဘာမတည်မီ ကပင် ကိုယ်တော်ကိုရွေးချယ်ထားသည်။ သင်၏ကယ်တင်ခြင်းအတွက် ဘုရားရှင်မည်မျှအလိုရှိတော်မူကြောင်းကို သင်သိပါလျက် သင်၌မည်သို့ ကြီးမားသောမျှော်လင့်ချက်များရှိနေပါသနည်း။`