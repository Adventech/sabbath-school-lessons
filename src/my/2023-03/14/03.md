---
title:  ပတ်ဝန်းကျင်အတွက်ကျွန်ုပ်တို့ရွေးနုတ်ခံရခြင်း
date:   25/09/2023
---

`ဧဖက်အခန်းကြီး၊ (၂) ကို ဖတ်ပြီးလျှင် မေးခွန်းကိုဖြေပါ။ ဘုရား သခင်သည် သားတော်ယေရှုခရစ်တော်အားဖြင့် ကျွန်ုပ်တို့အတွက် မည်သည့် အမှုကိုပြုတော်မူသနည်း။`

“သို့သော် ဘုရားရှင်သည်” ဟုဆိုသောစကားတစ်ခွန်းမှာ လူသား ထုကြီးအတွက် မျှော်လင့်ချက်အပြည့်ပေးသောစကားဖြစ်သည် (ဧဖက်၊ ၂း၁- ၁ဝ) ၌ ရှင်ပေါလုသည် သူ၏ပရိသတ်တို့ အတိတ်ဘဝကိုရှင်းပြထားသည်။  လူသားအားလုံးအတွက် သိထားရမည်မှာ အတိတ်တွင် သူသည် ဘုရားရှင် ကိုဆန့်ကျင်ခဲ့သည်။ သူတို့၏အသက်တာသည် အပြစ်၏စိုးမိုးခြင်းကိုခံနေရ သည်။ စာတန်၏အုပ်စိုးခြင်းအောက်၌နေရသည် (ဧဖက်၊ ၂း၁-၃)။ “သို့သော် ဘုရားရှင်သည် ကရုဏာတော်ကြွယ်ဝလှသည်။---” ထိုနောက် ဘုရားရှင် သည် သူတို့အတွက်နှင့်ကျွန်ုပ်တို့အတွက် မည်သည့်အရာကိုပြုပေးတော်မူ သနည်း။ (၁) ခရစ်တော်အားဖြင့် ကျွန်ုပ်တို့ကိုအသက်ရှင်စေပါသည်။ ခရစ်တော်၏ရှင်ပြန်ထမြောက်ခြင်းသည် ကျွန်ုပ်တို့ရှင်ပြန်ရမည့်အခွင့်ကို ပိုင်ဆိုင်သွားစေသည်။ (၂) ကိုယ်တော်သည် ကျွန်ုပ်တို့ကိုမြှောက်စားတော် မူသည်။ ခရစ်တော်တက်ကြွခြင်းသည်၊ ကျွန်ုပ်တို့တက်ကြွသွားရမည့်အခွင့်ကို ပိုင်ဆိုင်စေပါသည်။ (၃) ကောင်းကင်ဘုံ၌ ကျွန်ုပ်တို့ကိုခရစ်တော်နှင့်အတူ ထိုင်ရသောအခွင့်ကိုပေးသည်။ ခရစ်တော်သည် ပလ္လင်ထက်စိုးစံရခြင်းအခွင့် သည် ကျွန်ုပ်တို့သည်လည်း ပလ္လင်ထက်၌စိုးစံရမည်အခွင့်ကို ပိုင်ဆိုင်သွား စေပါသည် (ဧဖက်၊ ၂း၄-၇)။ ကျွန်ုပ်တို့သည် စကြဝဠာကြီးကို ဘေးမှ ရပ်ကြည့်နေရရုံမဟုတ်၊ ခရစ်တော်၏အသက်တာမျိုးဖြင့် ပြောင်းလဲအသက်ရှင် ကြရမည်။ ဘုရားရှင်သည်လည်း ကျွန်ုပ်တို့ပြုမူသမျှကို မှတ်သားထားသည်။ ကျွန်ုပ်တို့၏ကောင်းမှုအကျင့်ကြောင့်မဟုတ်ပါ။ ကိုယ်တော်၏ကရုဏာ သနားခြင်းကြောင့်သာလျှင်ဖြစ်သည် (ဧဖက်၊ ၂း၈၊ ၉)။ ယင်းနောက်မှာ ကိုယ်တော်သည် ယုံကြည်သူအပေါင်းတို့အား ယေရှုရှင်နှင့်အတူ ကောင်းသော အကျင့်ကို ပြုလုပ်စေပါသည် (ဧဖက်၊ ၂း၁ဝ)။

အကယ်၍ (ဧဖက်၊ ၂း၁-၁ဝ) သည် ကျွန်ုပ်တို့ကို ခရစ်တော်နှင့် တစ်လုံးတစ်ဝတည်းနေထိုင်ရန်သွန်သင်ပါမူ (ဧဖက်၊ ၂း၁၁-၂၂) သည် လူလူချင်းစည်းလုံးစွာနေထိုင်ရန် ကိုယ်တော်၏အသင်းတော်၌ရှိသူများတွင် တာဝန်ရှိသည်။ ယေရှုရှင်၏သေခြင်းသည် အကျိုးများစွာရှိသည်။ ယုံကြည်သူ များအား ဘုရားရှင်နှင့်ဆက်ဆံရသောအခွင့်ကို ဖြစ်စေပါသည် (ဧဖက်၊ ၂း၁- ၁ဝ)၊ သာတူညီမျှမှုတစ်ခုလည်းဖြစ်သည်။ လူသားအချင်းချင်းကိုလည်း ကျစ်လျစ်စွာပေါင်းသင်းခြင်းကို ရရှိစေပါသည် (ဧဖက်၊ ၂း၁၁-၂၂)။ ကိုယ်တော် ၏ကပ်တိုင်တော်သည် ယုံကြည်သူတစ်ပါးအမျိုးသားတစ်ဦးနှင့် ယုဒလူတို့ကို ကာထားသည့်အတားအဆီးအား ဖြိုချပစ်စေသည်။ ပညတ်တော်ကိုမှားယွင်း စွာအသုံးပြုခြင်းနှင့် နက်ရှိုင်းကျယ်ပြောလှသောတွင်းကြီးကိုလည်း ဖယ်ရှား ပစ်စေပါသည် (ဧဖက်၊ ၂း၁၁-၁၈)။ ယေရှုရှင်ကိုယ်တိုင်သည်လည်း တည်ဆောက်ခြင်းအမှုကိုပြုတော်မူသည်။ အံ့ဩဖွယ်အမှုဖြစ်၏။ တစ်ချိန် တစ်ခါက တစ်ပါးအမျိုးသားနှင့်ယုဒလူများ ဗိမာန်တော်တွင် ခွဲခြားဆက်ဆံ ခြင်း၊ ဝတ်ပြုခြင်းနေရာကန့်သတ်ခြင်းအားလုံးကို အဆုံးသတ်ပြီး ယုံကြည် သူများအားလုံး တစ်ခုတည်းဝတ်ပြုနိုင်ကြသည်။ ကျွန်ုပ်တို့သည်လည်း ဘုရားရှင် ၏ဗိမာန်တော်အစိတ်အပိုင်းဖြစ်လာသည်။ သခင်ဘုရား၌ “သန့်ရှင်းသော ဗိမာန်တော်ဖြစ်သည်” (ဧဖက်၊ ၂း၁၉-၂၂)။

ဘုရားသခင်၏ကရုဏာတော်ကြောင့် သင်သည် ယေရှုရှင်နှင့်သော် လည်းကောင်း၊ ယုံကြည်သူများအချင်းချင်းနှင့်သော်လည်းကောင်း အတူတကွ နေစဉ် နေထိုင်ခွင့်ရသောအသက်တာကို ပိုင်ဆိုင်ခွင့်ရသည်။

ဧဖက်၊ ၂း၈-၁ဝ သည် လူများစွာတို့၏ပြောင်းလဲခြင်းအကြောင်းကို ရေးသားပေးထားသည်။ မာတင်လူးသာသည် ထိုကျမ်းချက်ကို ဖတ်မိသော အခါ သူ၏နှလုံးသားကို စိုးမိုးထားနိုင်သည်။ သို့ဖြစ်၍ ပြန်လည်ပြုပြင် ပြောင်းလဲခြင်း၏အဓိကအကြောင်းကို အတည်ပြုသွားနိုင်ခဲ့သည်။ ကယ်တင် ခြင်းသည် ယုံကြည်ခြင်းအားဖြင့်၊ ကယ်တင်ခြင်းသည် ကရုဏာတော်အားဖြင့်၊ ကယ်တင်ခြင်းသည် ခရစ်တော်အားဖြင့်၊ ဘုရားသခင်ဘုန်းတော်ကို အသီးသီး ထင်ရှားစေရန်အတွက်ဖြစ်သည်။ ၁၇၃၈ ခုနှစ်၊ လန်ဒန်မြို့ရှိ အယ်ဒါစဂိတ် လမ်းတွင် ဂျွန်ဝက်စလေသည် အော့ဖို့တက္ကသိုလ်၌ တရားဟောခဲ့သည်။ ပြောင်းလဲခြင်း၏ ၁၈ ရက်မြောက်နေ့နောက်ပိုင်းဖြစ်သည်။ “နှလုံးသားမှ စီးဆင်းသောမျက်ရည်ဖြင့် ကြွေးကြော်လျက်၊ အသစ်သောအရွေ့တစ်ခု၊ လှုပ်ရှားမှုတစ်ခုကို ခေါင်းစဉ်တပ်၍ဟောပြောခဲ့သည်။ သူအသုံးပြုသော ကျမ်းချက်သည်လည်း (ဧဖက်၊ ၂း၈) ဖြစ်သည်။ Wesley’s and the Evangelical Awakening,” vol 5, no. 1, (1984).