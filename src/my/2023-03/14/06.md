---
title:  ကျွန်ုပ်တို့သည်ကရုဏာတော်ကိုလက်ခံရယူပေးဝေသူများဖြစ်သည်
date:   28/09/2023
---

`ဧဖက်၊ ၅ ကို ကျွန်ုပ်တို့ဖတ်သည်နှင့် ရှင်ပေါလုမှ ကျွန်ုပ်တို့ အားလုံး၏နေထိုင်မှုအသက်တာကို တစ်ပါးသူများနှင့် မည်သို့နေထိုင်ရမည် အကြောင်း သွန်သင်ထားပါသနည်း။ မည်သည့်အချက်သည် သူ၏တိုက်တွန်း ချက်၌ သင့်ကိုအလွန်အဓိပ္ဋာယ်ပြည့်ဝစေပါသနည်း။`

ဧဖက်၊ ၅ ကို သင်စတင်ဖတ်ရှုသည်နှင့် အစပိုင်း၌ အရေးကြီးသော အကြောင်းအရာတချို့ကို သင်မသိလိုက်ရခြင်းရှိကောင်းရှိနေမည်။ ထိုကြောင့် စတင်ဖတ်သည်နှင့် (ဧဖက်၊ ၄း၃၂) ကိုဖတ်ပြီးစတင်ပါ။ ဧဖက်သားများကို ရှင်ပေါလုပြောကြားထားချက်၌ “အချင်းချင်းကျေးဇူးပြုခြင်း၊ သနားစုံမက်ခြင်း၊ ဘုရားသခင်သည် ခရစ်တော်ကြောင့် သင်တို့၏အပြစ်ကိုလွှတ်တော်မူသကဲ့သို့ အချင်းချင်းအပြစ်လွှတ်ခြင်းရှိကြလော့” (ဧဖက်၊ ၄း၃၂)။

ယုံကြည်သူများဖြစ်နေ၍၊ ကျွန်ုပ်တို့၏အမူအရာများသည် ဘုရား သခင်၏ကရုဏာတော်ကိုခံစားနေရသူများ၊ ခွင့်လွှတ်ခြင်းခံရသူများဟု ပေါ်လွင် နေရမည်။ ထာဝရဘုရားရှင်ကို လိုက်လံတုပနေထိုင်နိုင်ရမည် (မဿဲ၊      ၅း၄၃-၄၈)။

ရှင်ပေါလုသည် ယင်းတုပခြင်းအကြောင်းကိုသွန်သင်ရာ၌ ဘုရား သခင်၏မေတ္တာတော်ကို ပေါ်လွင်စေသောအသက်တာမျိုးဟု ခေါ်ဆိုလေ့ရှိ သည်။ ဘုရားမသိသူကဲ့သို့မဟုတ်၊ တစ်ပါးသူကိုညီရင်းအစ်ကိုနှမရင်းချာကဲ့သို့၊ ဘုရားသခင်၏တစ်မိသားစုတည်းကဲ့သို့ ဖြစ်နေရမည်။ လူသားတို့၏အကျင့်မှာ လူအချင်းချင်းကို လိင်အပျော်အပါးအတွက် သဘောထားပြီး ဆက်ဆံတတ်ကြ သည်။ ယင်းနောက် ကန်ထုတ်ခွာထုတ်တတ်သည် (ဧဖက်၊ ၅း၃၊ ၄)။ ရှင်ပေါလုသည် ယင်းကဲ့သို့ပြုမူမှုမျိုးအား အနာဂတ်ဘုရားရှင်တည်ထောင်သော ကမ္ဘာသစ်၏အကြံအစည်တော်မဟုတ်ဟု သွန်သင်သည် (ဧဖက်၊ ၅း၅-၇)။

အတိတ်မှအမည်းစက်များကို ယုံကြည်သူများတို့သည် သင်ပုန်းချေ ပစ်နိုင်ရန်နှင့် “အလင်းတော်၏သားသမီးများကဲ့သို့ နေထိုင်နိုင်ရန် (ဧဖက်၊ ၅း၈-၁ဝ)၊ ခမည်းတော်၏မေတ္တာအတိုင်းဖြစ်စေရမည်။ တစ်ဖန်ရှင်ပေါလုသည် ကျွန်ုပ်တို့ကိုသတိပေးထားချက်၌ “အကျိုးမဲ့သောမှောင်မိုက်အမှုကို မဆက်ဆံ သည်သာမက၊ ထိုအမှုတို့၏အပြစ်ကိုပြကြလော့” (ဧဖက်၊ ၅း၁၁၊ ၁၂)။ ခရစ်တော်ရှင်၏အလင်းတော်အောက်၌ ကျွန်ုပ်တို့အသက်ရှင်နေထိုင်ကြရမည် (ဧဖက်၊ ၅း၁၃၊ ၁၄)။ မူးယစ်သောက်စားခြင်းကိုရှောင်ပြီး အချိန်ကို အကျိုး ရှိစွာအသုံးချကြမည်။ အချိန်ကိုအကျိုးရှိစွာအသုံးပြုရာ၌ ဘုရားသခင်၏ ဘုန်းတော်နှင့် သူ၏ချစ်ခြင်းမေတ္တာတော်ကို အစဉ်ကျေးဇူးတင်ချီးမွမ်းရန်ဖြစ် သည် (ဧဖက်၊ ၅း၁၅-၂၁)။

ဘုရားသခင်၏ချစ်ခြင်းသဘောကို အတုယူရန် ရှင်ပေါလုသည် အထူးကိစ္စဟုသဘောထားသည်။ အထူးသဖြင့် ခရစ်ယာန်ခင်ပွန်းနှင့် ဇနီးသည် တို့ကို ဩဝါဒပေးထားသည်။ ခရစ်တော်သည် အသင်းတော်အတွက် မိမိ အသက်ကိုစွန့်ခြင်းအရာ၌ ခရစ်ယာန်ခင်ပွန်းသည်များ အတုယူဖွယ်ကိစ္စ အကြောင်းဖြစ်သည် (ဧဖက်၊ ၅း၂၅-၃၃)။ သခင်ခရစ်တော်အပေါ် သစ္စာ ထားသောအသက်တာသည် အသင်းတော်၌ထင်ရှားနေသည်နှင့် ထိုအမူအရာ သည် ခရစ်ယာန်ဇနီးသည်တို့အတွက် စံနမူနာဖြစ်လာမည် (ဧဖက်၊ ၅း၂၂- ၂၄)။ ထိုထက်မက လူသားများအား ဘုရားရှင်ပေးထားသော ထိမ်းမြားခြင်း သံဝါသဆုလာဘ်ကို တစ်ကိုယ်ကောင်းအတ္တသဘောဖြင့် အသုံးပြုခြင်းမရှိလျှင် ခရစ်ယာန်ဇနီးမောင်နှံတို့သည် တစ်ဦးနှင့်တစ်ဦး တန်ဖိုးထားလျက် “တစ်သား တစ်ကိုယ်တည်း” ဖြစ်လာသည် (ဧဖက်၊ ၅း၂၈-၃၃)။

ဘုရားရှင်ကိုအတုယူနေထိုင်သော ချစ်သားသမီးများဖြစ်ကြပါ (ဧဖက်၊ ၅း၁)။ ဘုရားရှင်၏ကရုဏာတော်ကြောင့်၊ လူသားအချင်းချင်းလေးစားရိုသေ ကြသော အခြေအနေ၌ ယနေ့သင်နေထိုင်ရခြင်းဖြစ်သည်။

`ဧဖက်၊ ၅း၂ သည် ကျွန်ုပ်တို့အား မေတ္တာနှင့်လျှောက်လှမ်းပါဟု ဆိုရာ၌ မည်သည့်အဓိပ္ဋာယ်ပါသနည်း။ ရှင်ပေါလုဩဝါဒပေးထားသော ဧဖက်၊ ၅း၁ ကိုနားလည်ရန် “ဘုရားရှင်ကိုအတုယူသူများ” ဆိုသည့် စကားသည် မည်သို့သင်ယုံကြည်ထားသနည်း။`