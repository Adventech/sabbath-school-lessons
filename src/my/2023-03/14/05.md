---
title:  ယုံကြည်ခြင်း၏စည်းလုံးမှု
date:   27/09/2023
---

`ဧဖက်ဩဝါဒစာ၊ ၄ တွင် ယုံကြည်သူများအား ရှင်ပေါလုမှ ရပ်တန့် သင့်သောအရာများကို ရပ်တန့်ရန်နှင့် အခြားလုပ်စရာများကိုလုပ်ဆောင်ရန် မှာကြားခဲ့သည်။ မည်သည့်အရာများဖြစ်သနည်း။`

ဧဖက်၊ ၄ ၏အစပြုချက်နှင့် အဆုံးသတ်ပုံသည် အသင်းတော် အတွင်းရှိသူအပေါင်း အပြန်အလှန် ဂရုစိုက်ကြရန် တောင်းဆိုထားသည်  (ဧဖက်၊ ၄း၁-၃၊ ၃၂)။ ယင်းဖိတ်ခေါ်ခြင်းကြား၌ ရှင်ပေါလုအနေဖြင့် ကျွန်ုပ်တို့ကိုတောင်းဆိုချက်ပြုသည်မှာ အသင်းတော်အတွင်းစည်းလုံးခြင်း ရှိကြရန်ဖြစ်သည်။ သူသည် အရာခုနစ်ခုကို တစ်ခုစီစာရင်းပြုစုတော့သည်။ တစ်လုံးတစ်ဝတည်းဖြစ်စေရန် သင်ကြားပေးသည်။ ခန္ဓာကိုယ်တစ်ခု၊ ဝိညာဉ် တစ်ပါး၊ မျှော်လင့်ခြင်းတစ်မျိုးတည်း၊ သခင်တစ်ပါးတည်း (ယေရှုခရစ်) ယုံကြည်ခြင်းတစ်ခုတည်း၊ ဗတိ္တဇံတစ်ပါးတည်း၊ တစ်ပါးတည်းသောခမည်းတော် ဘုရားသခင် (ဧဖက်၊ ၄း၄-၆)။ ယင်းကဲ့သို့ ဝိညာဉ်ရေးရာ အစစ်အမှန်ဖြင့် ကျွန်ုပ်တို့အားလုံးပေါင်းစည်းထားကြသည်။ ကျွန်ုပ်တို့သည် ထိုကဲ့သို့အားဖြင့် စည်းလုံးထားသည်။

ပေါင်းစည်းခြင်းသည် ဘုရားမှုနှင့်သက်ဆိုင်နေသောအခါ ကျွန်ုပ်တို့ သည် ကြိုးစား၍လုပ်ဆောင်ကြရန်လိုသည်။ ထိုကြောင့် ကျွန်ုပ်တို့အစဉ် “စိတ်ဝိညာဉ်သဘော၌ စည်းလုံးခြင်းရှိစေရန်” ကြိုးစားကြရမည် (ဧဖက်၊ ၄း၃)။ တစ်နေ့နေ့တစ်ချိန်ချိန်မှာ ကျွန်ုပ်တို့အားလုံးသည် ခရစ်တော်၏ ကိုယ်ခန္ဓာတော်နှင့် သက်ဆိုင်နေသောကြောင့် ကျန်းမာအောင်နေထိုင်ရန်လိုသည် (ဧဖက်၊ ၄း၇-၁၆)။ အားလုံးသောသူတို့သည် တမန်တော်ပြုခြင်းအမှု၊ ပုရောဖက်ပြုခြင်းအမှု၊ ဧဝံဂေလိဟောပြောခြင်းအမှု၊ အသင်းအုပ်၊ သင်ကြား သောဆရာ စသည်တို့ကိုဖြစ်ကြရမည် (ဧဖက်၊ ၄း၁၁၊ ၁၂)။ ယင်းအရာ အားလုံးသည် အရိုးအဆစ်ကို တွဲဆိုင်းပေးထားသော အကြောပြားအကြောပြင် များဖြစ်ကြသည်။ ကျွန်ုပ်တို့သည် ခရစ်တော်၌ ကြီးရင့်သွားစေနိုင်ရန် ထိုအရာ များသည် ကူညီပေးသည်။ ခရစ်တော်သည် ခန္ဓာကိုယ်၏ဦးခေါင်းဖြစ်၏ (ဧဖက်၊ ၄း၁၃၊ ၁၅)။

တစ်ချိန်တည်းမှာပင် ရှင်ပေါလုသည် “အကြောင်းမူကား၊ သူတစ်ပါး တို့သည် လူပရိယာယ်နှင့် အပြစ်သို့သွေးဆောင်ခြင်းငှာ လှည့်ဖြားပြောဆို သဖြင့်၊ ငါတို့သည် နောက်တစ်ဖန်ခပ်သိမ်းသောဩဝါဒလေတိုက်၍၊ ဖရိုဖရဲ လွင့်သွားသောသူငယ်မဖြစ်ဘဲလျက်” (ဧဖက်၊ ၄း၁၄)။ ကျမ်းချက်သည် ရှေးဦးအသင်းတော်အချိန်၌ အသင်းတော်အတွင်း ဝင်ရောက်ရှုပ်ထွေးသော သူရှိကြောင်းကို ဖော်ပြနေသည်။

ရှင်ပေါလုသည် နောက်ဆုံးတောင်းဆိုချက်ကိုပြုရင်း “အချင်းချင်း ကျေးဇူးပြုခြင်း၊ သနားစုံမက်ခြင်း၊ ဘုရားသခင်သည် ခရစ်တော်ကြောင့် သင်တို့၏အပြစ်ကိုလွှတ်တော်မူသကဲ့သို့ အချင်းချင်းအပြစ်လွှတ်ခြင်းရှိကြလော့” (ဧဖက်၊ ၄း၃၂)။ ယုံကြည်သူအပေါင်းတို့အား နဂိုအချိန်ခိုင်မာသောစိတ်များ ထားရှိသကဲ့သို့ မထားကြရန် တောင်းပန်ပြောဆိုသည် (ဧဖက်၊ ၄း၁၇- ၂၄)၊ ဒေါသထွက်ခြင်း၊ ဆဲဆိုကြိမ်းမောင်းသောစကားများကိုရှောင်ရန်နှင့် တည်ဆောက်ခြင်းဖြစ်စေသော အပြောအဆိုများကိုသာပြောဆိုရန် သွန်သင် ပေးသည်။ ကရုဏာစိတ်ထားကြရန် ဩဝါဒပေးသည် (ဧဖက်၊ ၄း၂၅-၃၁)။

အခြေအနေငြိမ်းချမ်းမှုရှိစဉ် စည်းလုံးခြင်းအကြောင်း ကျမ်းချက်ကို ဖတ်ရလွယ်ကူပါသည်။ ပဋိပက္ခမှုနှင့် မကျေမလည်မှုများရှိလာသောအခါ ကျမ်းချက်ကိုဖတ်ရသည်မှာ ပိုမိုခက်ခဲပါသည်။ ယနေ့သင်ကိုယ်တိုင် သခင် ခရစ်တော်၏ကိုယ်ခန္ဓာ၌ စည်းလုံးမှုအတွေ့အကြုံခံစားမှုရှိနေပါသလား။ ကိုယ်တော်အသေခံသွားခြင်းကြောင့် စည်းလုံးခြင်းရရှိလာစေသော မြည်းစမ်း ခြင်းအကြောင်းဖြစ်သည်။

`အသင်းတော်စည်းလုံးနိုင်ရန် နည်းလမ်းအတွက် ဒေသအသင်းတော် သော်လည်းကောင်း၊ ကမ္ဘာလုံးဆိုင်ရာအသင်းတော်သော်လည်းကောင်း၊ စည်းလုံး ခြင်းရှိရန် ကျွန်ုပ်တို့မည်သို့အကြံပေးနိုင်ပါသနည်း။ ကျွန်ုပ်တို့တတ်နိုင်သော အလုပ်ကိုလုပ်ရန်မှာ အဘယ်မျှအရေးကြီးပါသနည်း။`