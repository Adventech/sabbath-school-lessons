---
title:  ရှေးခေတ်စစ်မြေပြင်၌ထရပ်နေခြင်း
date:   13/09/2023
---

`ဧဖက်၊ ၆း၁ဝ-၂ဝ ကိုဖတ်ပါ။ ရှင်ပေါလုရေးသားခဲ့သော ကြိယာ တိုင်း၏အချိန်အခါကို မှတ်သားပါ။ သူ့အတွက် ထိုသို့ရေးသားချက်သည် မည်မျှအရေးပါပါသနည်း။`

ရှေးခေတ်စစ်တိုက်ပုံကို ရှင်ပေါလုသည် ပီပြင်အောင်မြင်တွေ့နိုင်ရန် စစ်မြေပြင်၌ ရင်ဆိုင်တိုက်ခိုက်သောအခါ မည်သို့တိုက်ရမည်ကို သင်ကြားထား သည်။ ရဲရင့်စွာ “ထရပ်” ဟူသော အဓိပ္ဋာယ်မည်သို့ရှိသနည်း။ (ဧဖက်၊ ၆း၁၁၊ ၁၃၊ ၁၄)။ အသုံးပြုသောစကားသည် ခုခံကာကွယ်ရန်သက်သက် အတွက် အသုံးပြုထားသောစကားလုံးဖြစ်ပါသလား။ စစ်ထွက်မိန့်ခွန်း “Thucydides” ၏ ရေးသားချက်တွင်တွေ့ရသည်။ စစ်ခင်းခြင်းအတတ် စာအုပ်စာပေများတွင် ကျော်ကြားသောစာအုပ်တစ်အုပ်ဖြစ်သည်။ အောင်ပွဲဆင် နိုင်သောစစ်တိုက်ပုံသုံးမျိုးကို ထည့်သွင်းဖော်ပြထားသည်။ (၁) စစ်သည် ရဲဘော်များသည် ရန်သူနှင့်နီးနိုင်သမျှနီးအောင် ချဉ်းကပ်ရမည်။ အဓိပ္ဋာယ်မှာ ရန်သူနှင့်ဆုံသည်အထိ ချီတက်သွားရမည်။ (၂) ထိုနောက်မှာ သူတို့သည်  ထရပ်လျက် အလျင်အမြန်ရန်သူနှင့် လက်လက်ချင်းတိုက်ခိုက်ရမည်။ (၃) နောက်ဆုံးမှာ “ရန်သူကို တန်ပြန်တိုက်ထုတ်ပစ်ရမည်။”

ရှေးခေတ်တိုက်ပွဲများသည် ယင်းတိုက်ပုံတိုက်နည်းသုံးမျိုးကို အသုံးပြု သောအခါ ဒုတိယတိုက်ခိုက်ပုံသည် အထိရောက်ဆုံးဖြစ်သည်။ နှစ်ဖက် စစ်သည်များ ဝင်ရောက်ပူးသတ်တိုက်ခိုက်သောအခါ “အသည်းပျက်ဖွယ် ကြေးဝါဒိုင်းများကျိုးကြေသံ၊ သစ်သားများကျိုးပဲ့သံနှင့် အသားများပေါက်ပြဲသံ များ ဆူညံသွားသည်။ ရှေးစာရေးဆရာ (Xenophon) ထိုအသံကို တင်စား ရေးသားထားသောစကားလုံး၌ အသည်းနှလုံးပျက်စီးစေသော ကွဲအက်ကျိုးပဲ့သံ ဟု တင်စားပြောဆိုရေးသားထားသည်။ ခြေကုပ်ယူထားသောမြေပေါ်တွင် မယိုင်မလဲ ခိုင်မာစွာထ၍ တိုက်ခိုက်ရသည်။ ရှေးခေတ်စစ်တိုက်ပုံနှင့် စိန်ခေါ်တိုက်ပွဲကြီးပင်ဖြစ်သည်။ အနီးကပ်ရင်ဆိုင်ပူးသတ်နေရသောကြောင့် တွန်းထိုးခုတ်ထစ်ကြရသည်။

ရှင်ပေါလုသည် စစ်သည်များအသုံးပြုသော လက်နက်စုံကိုတင်ပြရာ တွင် စစ်သည်အပေါင်းတို့သည် “စုပေါင်းအားဖြင့် သူတင်ကိုယ်တင်အပြန် အလှန်အားသုံးပြီး အနီးကပ်ရင်ဆိုင်ကြရသည်။ ရှင်ပေါလုသည်လည်း ယင်း တိုက်ပွဲဥပမာကိုယူ၍ အသင်းတော်၏တိုက်ပွဲအသွင် ရန်သူနှင့်ပူးသတ်လုံးပန်း ရသောပွဲဟု တင်စားသမုတ်သည် (ဧဖက်၊ ၆း၁၂)။ (ကြာသပတေးနေ့ သင်ခန်းစာကိုကြည့်ပါ)။ “ထရပ်ရင်ဆိုင်တိုက်ရမည်” ဟု ရှင်ပေါလုသည် စကားအသုံးအနှုန်းကို အသုံးပြုသောအခါမှာ အခန်းငယ် (၁၃)။ ခဲယဉ်း ဆိုးယုတ်သောခေတ်ကာလ၌ ဆီးတားနိုင်သဖြင့်ဟုဆိုထားသည်။

သက်သက်သာသာဖြင့်ရပ်နေခြင်းမျိုးမဟုတ်ပါ။ လုံးပန်းတိုက်ခိုက် ပူးသတ်ထိုးခုတ်နေရသည်။ လက်နက်မျိုးစုံကိုရင်ဆိုင်ကာ အနီးကပ်တိုက်ရ သည်။ ရှင်ပေါလု၏အားပေးတိုက်တွန်းသောအချက် “ဧဝံဂေလိတရားနှင့် ဆိုင်သော ယုံကြည်ခြင်းအဖို့အလိုငှာ တညီတညွတ်တည်း ကြိုးစား အားထုတ်ကြ” (ဖိလိပ္ဋိ၊ ၁း၂၇)။

`ဟေဗြဲ၊ ၁၂း၄ ကိုဖတ်ပါ။ အဆိုပါကျမ်းချက်အရ သခင်ဘုရား၌ မည်သို့ရဲရင့်စွာထရပ်မည်နည်း။ ဘုရားရှင်နှင့်အတူ ထရပ်သည်ဟူသော အကြောင်းသည်မည်သို့နည်း။`