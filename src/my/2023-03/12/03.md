---
title:  ခရစ်တော်၌ခွန်အားတွေ့ရှိခြင်း
date:   11/09/2023
---

ရှင်ပေါလုသည် မိမိဩဝါဒစကားကို တိုက်ပွဲခေါ်သံဖြင့်အဆုံးသတ်ပြီး အရေးအကြီးဆုံးသောအချက်ဖြစ်သည်ဟု သတ်မှတ်ထားသည်။ နိဂုံးကို   အစချီ၍ စတင်ပုံမှာ စစ်သေနာပတိချုပ်၏ တိုက်ပွဲခေါ်သံမိန့်ခွန်းမျိုးဖြင့် အရေးတကြီးအမိန့်ပေးခဲ့သည်။ “ကြွင်းသောစကားဟူမူကား၊ ညီအစ်ကိုတို့၊ သခင်ဘုရားအားဖြင့်လည်းကောင်း၊ တန်ခိုးတော်အရှိန်အားဖြင့်လည်းကောင်း၊ ခိုင်ခံ့ခြင်းရှိကြလော့” (ဧဖက်၊ ၆း၁ဝ)။ ကျမ်းပိုဒ်၏ကျန်သောအချက်မှာ    (ဧဖက်၊ ၆း၁၁-၂ဝ) ဖြစ်ပြီး နှိုင်းယှဉ်ချက်ဖြစ်၍၊ အဓိကကျသောအရာများကို ထုတ်ဖော်ပြသပေးခြင်းဖြစ်သည်။

`ဧဖက်၊ ၆း၁ဝ-၂ဝ ကို တစ်ဖန်ပြန်၍ဖတ်ပါ။ မဟာတိုက်ပွဲအကြောင်း သင်အမှန်အကန်မြင်တွေ့ရသောအရာသည် မည်သည့်အရာဖြစ်သနည်း။ သဘာဝလွန်တန်ခိုးကြီးများအကြောင်းကို ရှင်ပေါလုသည် အဓိကအချက်ဟု ညွှန်ပြပါသလား။ ယင်းအချက်ကို ကျွန်ုပ်တို့အရေးတကြီးထားပြီး ဘုရားရှင်နှင့် လျှောက်လှမ်းသော နေ့စဉ်အသက်တာဖြစ်စေရပါမည်လား။`

ရှင်ပေါလု၏ဩဝါဒစကားတွင် ယုံကြည်သူများအားလုံးအတွက် ခရစ်တော်ရှင်သည် ခွန်အားဖြစ်ကြောင်းကိုလည်းကောင်း၊ မူလဘူတအရင်းအမြစ်   ဖြစ်ကြောင်းကိုလည်းကောင်း “သခင်ဘုရားအားဖြင့်လည်းကောင်း၊ တန်ခိုးတော် အရှိန်အားဖြင့်လည်းကောင်း” (ဧဖက်၊ ၆း၁ဝ)။ ဧဖက်ဩဝါဒစာ၌ “သခင် ဘုရား” ဟုခေါ်ဆိုရာတွင် ခရစ်တော်ရှင်ကို ဆိုလိုသည် (ဧဖက်၊ ၂း၂၁။ ဧဖက်၊ ၄း၁၊ ၁၇။ ဧဖက်၊ ၅း၈။ ဧဖက်၊ ၆း၁၊ ၂၁)။ “အသင်းတော်၏ ခွန်အားသည် ရှင်ပြန်ထမြောက်လာသော သခင်ဘုရား၏ခွန်အားတန်ခိုးတော် အပေါ် မှီခိုနေရသည်။ ခရစ်တော်သည် အသင်းတော်၏တပ်ဗျူဟာမှူးဖြစ် သည်။”  G. G. Findlay, The Epistle to the Ephesians (New York: Ray long and Richard R. Smith 1931), p. 398.

ရှင်ပေါလုသည် ဧဖက်၊ ၆း၁ဝ ကို ထပ်ခါပြန်၍သတိပေးချက်မှာ အသင်းတော်၏အင်အားသည် ယုံကြည်သူများကြောင့်မဟုတ်၊ ခရစ်တော်ရှင် ကြောင့်သာရှင်သန်နေကြောင်း အမြဲသတိပေးသည်။ ခွန်အားအားလုံးသည် သခင်ဘုရားအထံတော်မှလာသည်။ ခရစ်တော်ထံမှလာသည်။ ဩဝါဒစာကို  ရှင်ပေါလုသည် အရေးကြီးသောအချက်များဖြင့် နိဂုံးချုပ်ပေးခဲ့သည်။ ဘုရားရှင် ၏တန်ခိုးတော်သည် ယုံကြည်သူများအပေါ် သက်ရောက်လျက် (ဧဖက်၊ ၁း၁၉-၂၂။ ဧဖက်၊ ၂း၄-၆။ ဧဖက်၊ ၃း၁၆၊ ၁၇)။ ရင်ဆိုင်ကြုံလာသမျှ ပြဿနာနှင့် အနာဂတ်၏အရှုပ်အထွေးများကို ယုံကြည်သူတို့သည် အသက် ရှင်ပြန်လာသောသူနှင့်ချီးမြှောက်ခြင်းခံရသောသူဖြစ်သည့် ခရစ်တော်ထံမှ ခွန်အားရရှိလိမ့်မည်။

ခရစ်တော်သည် ယုံကြည်သူအပေါင်းကို ခွန်အားပေးသောသူဖြစ်ပါ သည်ဟုကြေညာရာ၌ (ဧဖက်၊ ၆း၁ဝ)။ သုံးပါးတစ်ဆူတည်းဟူသော သူ သုံးပါးလုံးသည် ခွန်အားပေးဝင်ရောက်၍ ဝိညာဉ်တိုက်ပွဲ၌ပါဝင်ကြသည်။ မကောင်းမှုအားလုံးကို ဆန့်ကျင်ကြသည်။ ခမည်းတော်ထာဝရဘုရားသည် လက်နက်စုံကို ပြင်ဆင်စီစဉ်ပေးလျက် (ဧဖက်၊ ၆း၁၁၊ ၁၃ ကို ဟေရှာယ၊ ၅၉း၁ရ နှင့်နှိုင်းယှဉ်ပါ။ ရှေ့ပိုင်း၌ ရှင်ပေါလုသည် ဝိညာဉ်တော်ကို ယုံကြည်သူများအား ခွန်အားပေးသူဟု ဖော်ပြခဲ့သည်။ ဆုတောင်းခြင်းဖြင့် ဝိညာဉ်တော်မစ၍ ခွန်အားရရှိသည်ဟုဆိုခဲ့သည်။ “ဝိညာဉ်တော်အားဖြင့် သင်တို့၏အတွင်းလူကို ခွန်အားနှင့်မြဲမြံခိုင်ခံ့စေ၍” (ဧဖက်၊ ၃း၁၆)။ ထိုဝိညာဉ်တော်သည် “ဓား” ကိုပေးသောသူဖြစ်သည်။ “ဘုရားသခင်၏ နှုတ်ကပတ်တည်းဟူသော ဝိညာဉ်တော်၏ဓားကိုလည်းကောင်း ယူကြလော့” (ဧဖက်၊ ၆း၁၇)။ ရှင်ပေါလုသည် မိမိ၏ရေးထားသမျှကို ယုံကြည်သူတို့ နားလည်စေလိုသည်မှာ သုံးပါးတစ်ဆူတည်းဟူသောအရှင်သည် မိမိတို့အား တိုက်ပွဲဝင်နိုင်ရန် လက်နက်တပ်ဆင်ပေးပြီး မကောင်းမှုဟူသရွေ့ကို ဖြိုခွင်း စေပါသည်။