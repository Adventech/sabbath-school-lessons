---
title:  ရှင်ပေါလု၏ဩဝါဒစာမှမဟာတိုက်လှန်ပွဲအကြောင်း
date:   12/09/2023
---

`ရောမ၊ ၁၃း၁၁-၁၄။ ၁သက်၊ ၅း၆-၈ နှင့် ၂ကော၊ ၁ဝး၃-၆ ကိုဖတ်ပါ။ ယင်းကျမ်းချက်များတို့သည် ဧဖက်၊ ၆း၁ဝ-၂ဝ နှင့် မည်သို့ နှိုင်းယှဉ်နိုင်သနည်း။ ရှင်ပေါလုသည် ယင်းသို့စိတ်ကူးရှိရသည်အကြောင်း သင်ကိုယ်တိုင်မည်သို့ထင်သနည်း။`

ဧဖက်ဩဝါဒစာ၌ ရှင်ပေါလုသည် စစ်အသုံးအဆောင်လက်နက်စုံ အကြောင်းကို အဘယ်ကြောင့်ပယ်ပယ်နယ်နယ် အသုံးပြုရေးသားရသနည်း။ ယုံကြည်သူများအားနမူနာသဘော၊ ကျစ်လျစ်သောနေပုံထိုင်ပုံအမူအရာများ ရှိစေရန်အတွက်၊ ထိုသို့ခိုင်းနှိုင်းအသုံးပြုထားခြင်းဖြစ်သည်။ ယုံကြည်သူများကို စံပြစစ်သူရဲများ၏အမူအကျင့်အတိုင်းနေထိုင်ရန် ဖိတ်ခေါ်သည်။ ဧဖက်၊ ၆း၁ဝ-၂ဝ ကို တင်ဆက်ရေးသားစဉ်မှာပင် ရှင်ပေါလုသည် အရှည်ဆုံးနှင့်အထိ ရောက်ဆုံး စစ်တပ်သုံးစကားများကိုသုံး၍ ဧဝံဂေလိလမ်းကြောင်းကို နားလည် နိုင်ရန်၊ သူပြုလုပ်ခဲ့သည်။ အောင်မြင်ခြင်းရရှိ၍ “အုပ်ချုပ်သူများနှင့် အာဏာ ရှိသူများ” ကပ်တိုင်၌ ချေမှုန်းနိုင်သည် (ကောလောသဲ၊ ၂း၁၅)။ ချီးမြှောက် ခံရသောခရစ်တော်ရှင်သည် ယခုတွင် မိမိ၏ချီးမြှောက်ခံရသောရာထူးဖြင့် တန်ခိုးရှိသမျှအားလုံး၏အထက်၌ အောင်မြင်ခြင်းကိုရရှိတော်မူ၏ (ဖိလိပ္ဋိ၊ ၂း၉-၁၁)။ စကြဝဠာတစ်ခွင်လုံးဖြစ်ပွားနေသောစစ်ပွဲအတွင်း မိမိ၏နောက်တော် သို့လိုက်သူများအားလုံးကို ကယ်တင်တော်မူသည်။ ခရစ်တော်သည် အလင်းထဲမှ စစ်တပ်ကြီးကိုကွပ်ကဲပြီး အောင်မြင်ခြင်းနေ့ရက်သို့ ချီတက်နေကြသည်   (၁ကော၊ ၁၅း၅၄-၅၈။ ၂သက်၊ ၂း၈။ ရောမ၊ ၁၆း၂ဝ)။ ရှင်ပေါလုအသုံးပြု သောစစ်လက်နက်ကိရိယာပစ္စည်းများအကြောင်းကို ကျွန်ုပ်တို့စုစည်းလေ့လာ ရာ၌ သူသည် အကောင်းနှင့်အဆိုးတိုက်လှန်ပွဲသည် “ကြာရှည်မည့် စကြဝဠာ စစ်ပွဲဖြစ်ကြောင်းကို ကြိုတင်သိရှိထားကြောင်း ထင်ရှားသည်။ နှစ်ဦးနှစ်ဖက် အပြန်အလှန်စစ်ထိုးရာတွင် နှစ်ဖက်စစ်တပ်ကြီးသည် အနိုင်အရှုံးပေါ်သည့် နေ့တိုင်အောင် ပြန်လှန်တိုက်ခိုက်ကြမည်ဖြစ်သည်” (Peter W, Macky, St. Paul’s Cosmic War Myth: A Military Version of the Gospel, (New York: Peter Lang Publshing, Inc; 1998), p. 1.

ရှင်ပေါလုဖော်ပြသောစကြဝဠာတိုက်ပွဲသည် ဧဖက်ဩဝါဒစာ၏ ဖွဲ့စည်းပုံအရေးအသားဖြစ်သည်။ လက်နက်စုံကိုပြင်ဆင်ရန် တိုက်ပွဲခေါ်ရာ၌  (ဧဖက်၊ ၆း၁ဝ-၂ဝ)၊ ရှင်ပေါလုသည် စကြဝဠာလုံးပဋိပက္ခ၌ အတူတကွ ဝင်ရောက်ဆင်နွှဲကြရန် တိုက်တွန်းနှိုးဆော်သောစကားမှာ ဘုရားရှင်သည် ယုံကြည်သူအပေါင်းကို တန်ခိုးပေးမည့်အကြောင်း (ဧဖက်၊ ၁း၁၈-၂ဝ။ ဧဖက်၊ ၃း၁၆၊ ၂ဝ)။ ခရစ်တော်သည် အောင်မြင်၍ချီးမြှောက်ခံနေရကြောင်း (ဧဖက်၊ ၁း၂ဝ-၂၃)။ ယုံကြည်သူအပေါင်းတို့သည် တစ်ချိန်၌သေဆုံးပြီး ပြန်၍ရှင်လာ သောစစ်တပ်ကြီးကဲ့သို့ဖြစ်၍ ခရစ်တော်ထံမှအာဏာတန်ခိုးကြီးရရှိကာ မှောင်မိုက်သခင်ကို ပြန်လည်ရင်ဆိုင်တိုက်နိုင်သောသတ္တိများ ပိုင်ဆိုင်လာကြ သည် (ဧဖက်၊ ၂း၁-၁ဝ)။ အသင်းတော်သည် အင်အားပြည့်စုံ၍ တန်ခိုး နှင့်ပေါ်ထွက်လာကြောင်းကို ပြသနိုင်သည် (ဧဖက်၊ ၃း၁ဝ)။ ဆာလံ၊ ၆၈း၁၈ ကို အသုံးပြုပြီး ခရစ်တော်၏အောင်မြင်ခြင်းသရုပ်အမှန်ကို ဖော်ပြသည်။ ဘုရားရှင်၏တန်ခိုးကို ရရှိသောသူရဲကောင်းစစ်သည် (ဧဖက်၊ ၄း၇-၁၁) ယုံကြည်သူများတို့ကို ဧဝံဂေလိဝတ်ရုံများဝတ်ဆင်ရန် ခေါ်ဖိတ်တော်မူသည် (ဧဖက်၊ ၄း၂ဝ-၂၄)။ ဘုရားရှင်၏စစ်တန်ဆာအပြည့်အစုံကိုဝတ်ဆင်ရန် ခေါ်တော်မူချိန်မှာပင် စကြဝဠာတိုက်ပွဲအတွက် အဆင်သင့်ဖြစ်နေရန် ပြင်ဆင်  ထားရမည်။ သေချာသည်မှာ ခရစ်တော်၏အောင်မြင်ခြင်းဘက်၌ ကျွန်ုပ်တို့ သည် နောက်ဆုံးကျန်ရှိနေမည့်သူများဖြစ်သည်။

`စကြဝဠာပဋိပက္ခမဟုတ်သေးဘဲ၊ သင်ကိုယ်တိုင်ခံစားနေရသော အတွေ့အကြုံသည် မည်သို့ရှိသနည်း။ ယေရှုရှင်အားဖြင့် အောင်မြင်ခြင်းရရှိ သည်ဟု ကျွန်ုပ်တို့ကြွေးကြော်နိုင်ပါမည်လား။ ကိုယ်တော်၏အောင်မြင်ခြင်း အကြောင်းကို ကျွန်ုပ်တို့မည်သို့နားလည်နိုင်သနည်း။ ကြုံတွေ့ရသမျှကို ကျွန်ုပ်တို့မည်သည့်မျှော်လင့်ချက်မျိုး ရရှိပါသနည်း။`