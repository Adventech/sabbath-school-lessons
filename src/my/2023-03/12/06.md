---
title:  နတ်ဆိုး၏တန်ခိုးကိုခုခံရင်ဆိုင်တိုက်လှန်ခြင်း
date:   14/09/2023
---

`ဧဖက်၊ ၁း၂၁ ၌ ရှင်ပေါလုဆိုထားသော နတ်ဆိုး၏တန်ခိုးသည် မည်သည့်ထူးခြားချက်နှင့် မည်သို့ရည်ရွယ်ချက်ကြောင့် ရေးသားထားသနည်း။ ဧဖက်၊ ၃း၁ဝ နှင့် ဧဖက်၊ ၆း၁ဝ-၂ဝ ကိုလည်းဖတ်ပါ။`

ရှင်ပေါလုသည် ကျွန်ုပ်တို့၏လုံးပန်းနေရသော အကြောင်းအရာကို ရေးသားထားသည် (ဧဖက်၊ ၆း၁၂)။ ဟေလသဝေါဟာရစကားတစ်ခွန်းကို အသုံးပြုထားသည်။ (pale) ယှဉ်ပြိုင်ပွဲဝင်သူ၊ နပန်းသမားများဟု အဓိပ္ဋာယ် ရှိသည်။ နပန်းပညာသည် စစ်တိုက်ရန်အတွက် အလွန်ကောင်းသောပညာ၊ ကိုယ်ကိုကိုယ်ပြင်ဆင်ထားနိုင်သော ပညာဖြစ်သည်။ လက်နက် လက်နက်ချင်း၊ လက်ဗလာ၊ လက်လက်ချင်းဖြင့် စစ်ပွဲအတွင်းအလျဉ်းသင့်သလို တိုက်ခိုက် ကြရသည်။ ရှင်ပေါလုအနေဖြင့် ယုံကြည်သူများတို့သည် နတ်ဆိုးတန်ခိုးနှင့် အနီးကပ်ရင်ဆိုင်တိုက်ခိုက်ရကြောင်း အထူးသတိပေးသည်။

သူကိုယ်တိုင်ပေးထားသောရာထူးရှိသည်။

| ဧဖက်၊ ၁း၂၁ | ဧဖက်၊ ၃း၁ဝ | ဧဖက်၊ ၆း၁၂ |
| --- | --- | --- |
| (ခပ်သိမ်းသော) အစိုးရခြင်း | အစိုးရခြင်း | အစိုးရခြင်း |
| (ခပ်သိမ်းသော) အာဏာစက် | အာဏာစက် | အာဏာစက် |
| (ခပ်သိမ်းသော) တန်ခိုး | | စကြဝဠာလုံး တန်ခိုးရသော အမှောင်ကိုခွင်း |
| (ခပ်သိမ်းသော) အုပ်ချုပ်ခြင်း | | ကောင်းကင်ကို လွှမ်းသောဝိညာဉ် နတ်ဆိုး၏ခွန်အား |
| ဘွဲ့နာမအလုံးစုံ၏ အထက် | | |

ဘွဲ့နာမအလုံးစုံ၏အထက်ဟု (ဧဖက်၊ ၁း၂၁) တွင် ရှင်းပြရာ၌ မိုးကောင်းကင်၌နေသောနတ်ဆိုး (ဧဖက်၊ ၆း၁၂) ရှင်ပေါလု၏ဆိုလိုရင်းမှာ ကောင်းကင်၌ရှိခဲ့သော နတ်ဆိုးအားလုံး၏တန်ခိုးခွန်အားသည် ခရစ်တော်၏ အောက်၌သာရှိသည်ကို ဆိုလိုသည် (ဧဖက်၊ ၁း၂၁)။ မည်သို့ရှိစေ၊ တိုက်ပွဲ တိုင်းမှာ ရန်သူကိုလျော့တွက်ခြင်းသည် မကောင်းသောအမူအကျင့်ဖြစ်၏။ ရှင်ပေါလုက ကျွန်ုပ်တို့ရင်ဆိုင်ရသောရန်သူသည် အသွေးအသားနှင့်ရန်သူ  မဟုတ်။ “မိုးကောင်းကင်၌နေသောနတ်ဆိုး” (ဧဖက်၊ ၆း၁၂)၊ အလွန် ရက်စက်သောနတ်ဆိုးစာတန်ခေါင်းဆောင်၍ ကျွန်ုပ်တို့ကိုတိုက်ခိုက်နေပါသည် (ဧဖက်၊ ၆း၁၁)။ ဘယ်လိုပင်ဖြစ်နေပါစေ၊ ကျွန်ုပ်တို့သည် သတိကြီးစွာဖြင့် ရန်သူ၏တန်ခိုးကိုရင်ဆိုင်တိုက်လှန်ရမည်။ သူတို့သည် ကျွန်ုပ်တို့ကို ခြောက်လှန့် တုန်လှုပ်ခြင်းအမှုကို လုပ်ဆောင်လိမ့်မည်။ တိုက်ပွဲအတွင်း ဘုရားရှင်သည် ကျွန်ုပ်တို့ဘက်၌ရှိတော်မူ၏ (ဧဖက်၊ ၆း၁ဝ)။ ကျွန်ုပ်တို့ကို အကောင်းဆုံး လက်နက်များဖြင့် တပ်ဆင်ပေးသည်။ ကိုယ်တော်ရှင်ကိုယ်တိုင်အသုံးပြုသော လက်နက်စုံဖြစ်သည်။ ဘုရားသခင်၏လက်နက်စုံဖြစ်သည်။ (ဧဖက်၊ ၆း၁၁ ကို ဟေရှာယ၊ ၅၉း၁၅-၁ရ နှင့် နှိုင်းယှဉ်ဖတ်ပါ)။ ကိုယ်တော်သည်   ကျွန်ုပ်တို့ကို မိမိ၏သမ္မာတရားလမ်းအတိုင်း သွေးဆောင်တော်မူသည်။ ဖြောင့်မတ်ခြင်းတရား၊ ငြိမ်သက်ခြင်းတရား၊ ယုံကြည်ခြင်းတရားနှင့် ကယ်တင် တော်မူခြင်းတရားတော်ကို ချပေးတော်မူပါသည်။ ထိုအရာအားလုံးကို သန့်ရှင်း သောဝိညာဉ်တော်မှတစ်ဆင့် ချပေးတော်မူ၏ (ဧဖက်၊ ၆း၁၃-၁၇)။ ဘုရားရှင် သာ ကျွန်ုပ်တို့၏အရှေ့၌ ဦးဆောင်တော်မူလျှင် ကျွန်ုပ်တို့ဝတ်ဆင်ရသော ချပ်ဝတ်တန်ဆာအပေါင်းသည် ခြေဆုံးခေါင်းဆုံး လုံခြုံမှုရှိလိမ့်မည်။ ကိုယ်တော်တပ်ဆင်ပေးတော်မူသော လက်နက်စုံသည် အလွန်လုံခြုံလျက် ရှိသည်။ ကျွန်ုပ်တို့လုံးဝကျဆုံးနိုင်မည်မဟုတ်။ ထိခိုက်မှုရှိနိုင်မည်မဟုတ်    (ရောမ၊ ၁၆း၂ဝ။ ၁ကော၊ ၁၅း၂၃၊ ၂၄။ ၂သက်၊ ၂း၈)။

`ကောင်းကင်နတ်ဆိုးများသည် အလွန်တန်ခိုးကြီး၍ ကျွန်ုပ်တို့ ယေရှုရှင်ကို ကိုးစားယုံကြည်မှီခိုရန် လိုအပ်ပါသလား။ ထိုနတ်ဆိုးတို့သည် ယေရှုဘုရားကို ကျော်လွန်နိုင်မည်လား။ ယှဉ်ပြိုင်ရင်ဆိုင်တိုက်နိုင်ပါမည်လား။`