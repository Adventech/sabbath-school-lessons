---
title:  ဆက်လက်လေ့လာရန်။
date:   15/09/2023
---

လုပ်ဆောင်ခြင်းသည် အလွန်တန်ဖိုးကြီးသောအရာတစ်ခုဖြစ်၏။ ယေရှုဘုရား၏ သစ္စာရှိစစ်သည်တော်တစ်ဦးအဖြစ် ရန်သူ၏ခိုင်မာသောခံတပ် ကြီးကို ချေမှုန်းပစ်ရန် အလံကိုင်ပြီး ရဲရင့်စွာချီတက်ကြရမည်။ ကျွန်ုပ်တို့ ရင်ဆိုင်ရသောရန်သူသည် အသွေးနှင့်အသားနှင့်ရှိသော ရန်သူမဟုတ်ပါ။ စည်းမျဉ်းစည်းကမ်းပိုင်းနှင့် တန်ခိုးအာဏာပိုင်း၊ မှောင်မိုက်ကိုကြီးစိုးထားသော ရန်သူကို ရင်ဆိုင်နေကြရသည်။ ဝိညာဉ်ရေးဆိုးယုတ်ချက်များကို ကျွန်ုပ်တို့ ရင်ဆိုင်ရပြီး အထက်အရပ်မှလာသောရန်သူဖြစ်နေသည်။ ကျွန်ုပ်တို့၏ လက်နက်စုံကို ချထား၍လည်းကောင်း၊ သွေးစွန်းနေသောအလံကို မြေ၌ ချထား၍သော်လည်းကောင်း၊ ကျွန်ုပ်တို့အားလုံး စာတန်မာရ်နတ်၏ကျွန် ဖြစ်သွားပေလိမ့်မည်။ ဒုက္ခဆင်းရဲခြင်း၊ နှိပ်စက်ညှဉ်းပန်းခြင်းမှ လွတ်ငြိမ်း ခွင့်ရကြလိမ့်မည်။ သို့သော် ထိုတစ်ခဏတာငြိမ်းချမ်းရေးသည် ကောင်းကင်ဘုံ ခရစ်တော်၏ရှေ့တော်၌ ရှုံးနှိမ့်ခြင်းအစဉ်ဖြစ်သွားရပါလိမ့်မည်။ ငြိမ်းချမ်းရေး ကို ယင်းကဲ့သို့ကျွန်ုပ်တို့မရရှိနိုင်ပါ။ ကမ္ဘာ့ရာဇဝင်တစ်လျှောက်လုံး စစ်ပွဲပြီး စစ်ပွဲအဆက်မပြတ်ရှိနေကြသည်။ ကမ္ဘာ့ကာလကုန်ဆုံးသည်အထိဖြစ်မည်။ ဖောက်ပြန်ခြင်းဖြင့် ရယူသောငြိမ်းချမ်းရေးသည် အပြစ်ဖြစ်သည်။” (Ellen G. White, The Review and Herald, May 8, 1888).

ဧဖက်၊ ၆း၁ဝ-၂ဝ သည် ဗျာဒိတ်ကျမ်းနှင့်ဆက်စပ်မှု မည်သို့ရှိ သနည်း။ အကြောင်းအရာနှစ်ရပ်လုံးသည် နောက်ဆုံးသောခေတ်ကာလ၏ နိမိတ်လက္ခဏာများအကြောင်းကို ရေးသားထားသည်။ ဖြစ်လာမည့်အရာများ ဗျာဒိတ်ကျမ်းထဲမှဖော်ပြသော စစ်ပွဲများအကြောင်း (ဗျာ၊ ၁၂။ ဗျာ၊ ၁၆း၁၂- ၁၆။ ဗျာ၊ ၁၉း၁၇-၂၁။ ဗျာ၊ ၂ဝး၇-၁ဝ)။ ဘုရားသခင်၏လူတို့သည် ကောင်းကင်မှကျက်စားခဲ့သောရန်သူနှင့် ဆိုင်ပြိုင်တိုက်လှန်နေကြရသည်။ ထိုရန်သူသည် တက်ကြွလှုပ်ရှားပြီး တန်ခိုးကြီးလျက်ရှိသည်။ ဘုရားသခင်၏ လူတို့သည် အနာဂတ်အချိန်အတွက် အောင်မြင်ခြင်းရရှိရန် အားပေးခြင်း ခံကြရသည်။ နောက်ဆုံးတိုက်ပွဲကြီး၏ရလဒ်မှာ ရန်သူသည် တက်ကြွသည်၊ လှုပ်ရှားသည်၊ တန်ခိုးရှိသည်။ သို့သော် အမြစ်မှချေမှုန်းခြင်းခံရမည်မှာ သေချာသည်။ ယခုကပ်ကမ္ဘာ၌ မောက်မာသောရန်သူသည် ကမ္ဘာသစ်ကို မမြင်ရ၊ မတွေ့ရတော့ပါ။ ထိုကမ္ဘာသစ်သည် အစဉ်ထာဝရတည်ရှိနေတော့ မည်။ (See Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233-235).