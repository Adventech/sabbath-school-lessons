---
title:  သင်ခန်းစာ
date:   10/09/2023
---
စစ်ထွက်မိန့်ခွန်း
`ရှင်ပေါလု၏နိဂုံးချုပ်အမှာစကားဖြစ်သော ဧဖက်၊ ၆း၁ဝ-၂ဝ ကို လေ့လာပါ။ ရှင်ပေါလုကြွေးကြော်သော စစ်ထွက်မိန့်ခွန်းသည် ယနေ့ ကျွန်ုပ်တို့အတွက် အဓိပ္ဋာယ်မည်သို့ရှိသနည်း။ မဟာတိုက်လှန်ပွဲ၌ ပါဝင် တိုက်ခိုက်ရချိန်၌ ကျွန်ုပ်တို့အတွက် မည်သို့အလေးထားသင့်သနည်း။`

ရှင်ပေါလုသည် ဧဖက်ဩဝါဒစာကို တိုက်ပွဲခေါ်သံဖြင့် အဆုံးသတ် ပေးခဲ့သည်။ ယုံကြည်သူတို့ အသင်းတော်ကိုလာရောက်တိုက်ခိုက်သော စာတန်အား ပြန်လည်ခုခံဖို့ရန် တိုက်တွန်းထားသည် (ဧဖက်၊ ၆း၁ဝ-၂ဝ)။ ရဲရင့်သောစစ်ထွက်အမိန့်ကဲ့သို့ “သခင်ဘုရားအားဖြင့် ခိုင်ခံ့ခြင်းရှိကြလော့” ဟု စိတ်ရဲရင့်စွာဖြင့် တိုက်တွန်းသည် (ဧဖက်၊ ၆း၁ဝ)။ တစ်ဖန် ဆက်လက် အမိန့်ပေးပြန်သည်မှာ “ဘုရားသခင်ပြင်ဆင်တော်မူသော လက်နက်စုံကို ဝတ်ဆင်ကြလော့” (ဧဖက်၊ ၆း၁၁)။ အားပေးတိုက်တွန်းခြင်း၌ အထူးအကြံ အစည်ရှိသည်။ မာရ်နတ်၏ပရိယာယ်ကိုတားဆီးနိုင်ရန်အတွက်ဖြစ်သည်။ ရင်ဆိုင်ရမည့်တိုက်ပွဲသည် အင်အားတန်ခိုးနှင့် ဝိညာဉ်တိုက်ပွဲဖြစ်သည်။ နတ်ဆိုးကိုရင်ဆိုင်ရမည် (ဧဖက်၊ ၆း၁၂)။ အသေးစိတ်ညွှန်ကြားချက်နည်းလမ်း ကို ရှင်ပေါလုသည် လက်နက်စုံကိုဝတ်ဆင်ရန် အထူးအမိန့်ပေးသည်။ ယုံကြည်သူတို့သည် “သခင်ဘုရားပေးသောလက်နက်စုံကို ဝတ်ဆင်ကြရန်”  တိုက်ပွဲကြားတွင် ရဲရင့်စွာရပ်တည်တိုက်ခိုက်ရန် (ဧဖက်၊ ၆း၁၃)၊ ခါးပန်းကို သေချာစွာစည်းထား၊ ရင်အုပ်တန်ဆာကို ခိုင်ခံ့စွာဝတ်ဆင်၊ ခြေနင်းကိုစီးထား၊ ဒိုင်းလွှားကိုကာ၊ သံခမောက်နှင့်ဓားကို မြဲမြံစွာဆောင်းထား ကိုင်ဆောင်ရန် ဖြစ်သည် (ဧဖက်၊ ၆း၁၄-၁၇)။ ရှင်ပေါလုသည် ယုံကြည်သူများအား ဖိတ်ခေါ်ရာ၌ လက်နက်စုံကိုဝတ်ဆင်ပြီး ရင်ဆိုင်တိုက်ပွဲဝင်ရောက်တိုက်ရန်  ရှေးအခါ စစ်သည်တော်များစစ်တိုက်ပုံကဲ့သို့ ရဲရင့်စွာတိုက်ရန်နှင့် ဆုတောင်း ခြင်းပြုရန် (ဧဖက်၊ ၆း၁၈-၂ဝ)။

စစ်ထွက်မိန့်ခွန်းစကားကို ပြန်၍ကြားယောင်မြင်ယောင်၍သော် လည်းကောင်း၊ ဓမ္မဟောင်းကျမ်းမှ စစ်ထွက်မိန့်ခွန်းများကို အမှတ်ရနေ၍သော် လည်းကောင်း ရှင်ပေါလုသည် အသင်းတော်၏သာသနာလုပ်ဆောင်ခြင်းကို စစ်ထွက်မိန့်ခွန်းစကားဖြင့် စစ်တိုက်ပုံ၊ လက်နက်တပ်ဆင်ပုံကို သင်ကြား ပေးသည်။ ရှင်ပေါလုသည် ပထမဦးဆုံးအမိန့်ပေးအချက်ပြခဲ့သည်မှာ “သခင် ဘုရားအားဖြင့်လည်းကောင်း၊ တန်ခိုးတော်အရှိန်အားဖြင့်လည်းကောင်း   ခိုင်ခံ့ခြင်းရှိကြလော့” (ဧဖက်၊ ၆း၁ဝ)။

ဓမ္မဟောင်းခေတ်တွင် စစ်ထွက်မိန့်ခွန်းချွေရာ၌ (တရားဟော၊ ၂ဝး၂- ၄။ တရားသူကြီး၊ ရး၁၅-၁၈။ ၆ရာ၊ ၂ဝး၁၃-၂ဝ။ ၆ရာ၊ ၃၂း၆-၈။ နေဟမိ၊ ၄း၁၄၊ ၁၉၊ ၂ဝ ကိုဖတ်ပါ။ ဣသရေလလူမျိုးများသည် စစ်ပွဲတိုင်း အောင်မြင်ရခြင်းအကြောင်းသည် လက်နက်အင်အား၊ လူအင်အားသာလွန် တောင့်တင်းခြင်းကြောင့်မဟုတ်၊ များပြားလှသောရန်သူများကို အောင်နိုင်ခဲ့သည်။ အဓိကမှာ ဘုရားရှင်၏တန်ခိုးတော်ကို ယုံကြည်အားကိုးခြင်းအကြောင်းကြောင့်  ဖြစ်သည်။ စစ်ပွဲအောင်ခြင်း၏အဓိကအချက်သည် မိမိကိုယ်ကို ယုံကြည် အားထားခြင်းကြောင့်မဟုတ်ပါ။ ဘုရားရှင်၏တန်ခိုးတော်ကရုဏာတော်ကိုသာ ကိုးစားခြင်းကြောင့်ဖြစ်သည်။ ရှင်ပေါလုသည် ထိုအချက်ကိုစွဲကိုင်ပြီး ယုံကြည်သူ တို့အား အားပေးတိုက်တွန်းခဲ့သည်မှာ - (၁) အသင်းတော်သာသနာ လုပ်ဆောင်ချက်ကို စိတ်ပါကိုယ်ရောက်လုပ်ဆောင်ကြရန် (၂) မမြင်နိုင်သော ရှေ့ဆက်ရမည့်အသက်တာအတွက် သက်သေခံပါ။ (၃)  မိမိ၏အောင်မြင်မှု အတွက် ဘုရားရှင်၏ကရုဏာတော်ကို လက်ကိုင်ထားပါ။ (၄) အစဉ် သတိရှိလျက် စည်းလုံးခြင်းနှင့်လက်တွဲလုပ်ဆောင်ခြင်းကို ယုံကြည်သူတို့ အထူးအလေးထားပါ။

`ကျွန်ုပ်တို့ရင်ဆိုင်တိုက်ခိုက်ရသောစစ်ပွဲသည် အသွေးနှင့်အသားနှင့် မဟုတ်၊ သဘာဝလွန်တန်ခိုးရှိသောရန်သူကို ရင်ဆိုင်နေရသောကြောင့် ရှင်ပေါလုသည် ကျွန်ုပ်တို့ကိုမည်သူ့အားယုံကြည်မျှော်လင့်မှသာ အောင်မြင်မည် အကြောင်း သတိပေးသနည်း။`