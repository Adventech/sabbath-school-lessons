---
title:  အသင်းတော် - စည်းလုံးခြင်းရှိသောစစ်တပ်
date:   17/09/2023
---

`ဧဖက်၊ ၆း၁ဝ-၂ဝ ကိုဖတ်ပါ။ အသင်းတော်ရင်ဆိုင်ရသောတိုက်ပွဲ သည် မည်သို့သောတိုက်ပွဲမျိုးဖြစ်သည်ဟု ရှင်ပေါလုဆိုထားသနည်း။ ယုံကြည်သူများတို့သည် နတ်ဆိုးကြီးနှင့်ရင်ဆိုင်ရမည်အကြောင်း အသင်းတော် သည်ပါဝင်ပြီး နတ်ဆိုးကိုတိုက်ခိုက်ပါမည်လား။`

ဂရိနှင့်ရောမတို့သည် စစ်ပွဲကိုအောင်နိုင်သောနည်းလမ်းကိုသုံးရာ၌ စစ်သည်တော်များညီညွတ်ခြင်းနှင့် တစ်ဦးကိုတစ်ဦးကူညီကာ စစ်ပွဲပြင်းထန် နေသောအချိန်တွင် လက်တွဲတိုက်ခိုက်သောနည်းလမ်းဖြစ်သည်။ ဘာဘေးရီယန် လူရိုင်းသူရဲကောင်းများသည် ထိုသို့ညီညွတ်နေခြင်းကို ပြိုကွဲအောင်ကြံစည်ပြီး အနိုင်ယူကြသည်။

ရှင်ပေါလုအကြံဉာဏ်ပေးသည်အတိုင်း စစ်တပ်၏သဘောမှ တစ်ဦးကို တစ်ဦးစည်းလုံးကူညီခြင်းသည် အထူးအရေးကြီးသည်။ အသင်းတော်သည် စာတန်ကိုရင်ဆိုင်ရာ၌ စည်းလုံးခြင်းရှိပြီး တစ်ဦးနှင့်တစ်ဦးကူညီကြရန်ဖြစ် သည်။ (ဧဖက်၊ ၆း၁ဝ-၂ဝ) ၌ သွန်သင်ချက်အရ (၁) ဩဝါဒစာတစ်ကျမ်း လုံး၏အဓိကအကြောင်းသည် အသင်းတော်အကြောင်းဖြစ်သည်။ ရှင်ပေါလု သည် ခရစ်ယာန်ယုံကြည်သူများအနေဖြင့် အမှောင်တွင်ရှိနေသောရန်သူကို ရဲရင့်စွာတိုက်ခိုက်ရန်အကြောင်းဖြင့် ဩဝါဒစာကို အဆုံးသတ်သွားသည်။ (၂) ကျမ်း၏အဆုံးပိုင်းတွင် ရှင်ပေါလုသည် ခရစ်ယာန်များအား ဆုတောင်း ရန်ဖိတ်ခေါ်ခဲ့သည်။ “သန့်ရှင်းသူများအားလုံးအတွက်” (ဧဖက်၊ ၆း၁၈-၂ဝ)။ (၃) အထင်ရှားဆုံးအချက်မှာ ဩဝါဒစာ၏အရှေ့ပိုင်း၌ နတ်ဆိုးကြီး ၏တန်ခိုးအကြောင်းကို သုံးသပ်ပြသောအခါ အသင်းတော်ကို အထူးတိုက်ခိုက် သောသူဟုဆိုကာ ယုံကြည်သူတစ်ဦးချင်းဆီကို တိုက်ခိုက်ခြင်းမျိုးမဟုတ်ပါ။ “ကောင်းကင်အရပ်တို့၌ အထွတ်အမြတ်အာဏာစက်တို့သည် ဘုရားသခင်၏ ထူးဆန်းသောပညတ်တော်ကို အသင်းတော်အားဖြင့် ယခုသိကြရမည်အကြောင်း တည်း” (ဧဖက်၊ ၃း၁၁)။

သို့ဖြစ်၍ (ဧဖက်၊ ၆း၁ဝ-၂ဝ) သည် တစ်ဦးတစ်ယောက်ချင်းစီ စာတန်ကိုပြန်တိုက်ရန် သင်ပေးထားခြင်းမဟုတ်ပါ။ ရှင်ပေါလုသည် ဗိုချုပ်ကြီး တစ်ဦးကဲ့သို့ အသင်းတော်တပ်ကြီးကို အမိန့်ပေးခဲ့သည်။ ကျွန်ုပ်တို့ကို လက်နက် အပြည့်အစုံဝတ်ဆင်ထားရန် အမိန့်ပေးသည်။ ထိုနောက်တွင် ကျစ်လျစ် ခိုင်မာစွာပေါင်းစည်းထားသောအသင်းတော်မျိုးကို တည်ဆောက်ထားရမည်။ အားနှင့်အင်နှင့် စည်းစည်းလုံးလုံးနှင့် ရန်သူနတ်ဆိုးစာတန်ကို တိုက်ခိုက်ရန် ဖြစ်သည်။ ရှင်ပေါလုသည် အသင်းတော်ကို ခရစ်တော်၏ကိုယ်ခန္ဓာတော် ဖြင့်နှိုင်းပြီး ရှင်းလင်းပြကာ မိမိ၏စာကိုအဆုံးသတ်ခဲ့သည် (ဧဖက်၊ ၁း၂၂၊ ၂၃။ ဧဖက်၊ ၄း၁-၁၆)။ ဘုရားသခင်၏ဗိမာန်တော်ကို တည်ဆောက်ထားသော ဘုရားကျောင်းသဖွယ် ခိုင်းနှိုင်းဩဝါဒပေးခဲ့သည် (ဧဖက်၊ ၂း၁၉-၂၂)၊ ခရစ်တော်၏သတို့သမီးဟူ၍လည်းကောင်း၊ (ဧဖက်၊ ၅း၂၁-၃၃)၊ နောက်ဆုံး မှာ အသင်းတော်ကို အသက်ရှင်တော်မူသော ထာဝရဘုရား၏စစ်တပ်ကဲ့သို့ လည်းကောင်း၊ ကျွန်ုပ်တို့ “ဆိုးယုတ်သောနေ့ရက်ကာလ” ကို ရောက်ရှိလာသည် နှင့် (ဧဖက်၊ ၆း၁၃)၊ နောက်ဆုံးအဆင့်အနေဖြင့် နတ်ဆိုးနှင့်တိုက်လှန်ပွဲတွင် အချိန်ကြာမြင့်စွာ ရင်ဆိုင်တိုက်ခိုက်ခဲ့ရသည်။ ဘုရားသခင်ထံ မိမိကိုယ်ကို အပ်နှံထားခြင်းဖြင့် ခရစ်တော်၏သစ္စာရှိတပ်သားများဖြစ်နေသောကြောင့် ကျွန်ုပ်တို့ဇဝေဇဝါဖြစ်ရန်မလိုပါ။

`မဟာတိုက်လှန်ပွဲကြီးအတွင်း ကျွန်ုပ်တို့သည် အဂင်္ါအစိတ်အပိုင်း တစ်ခုအဖြစ် မည်သို့ပါဝင်နိုင်မည်နည်း။ ကြုံလာသမျှအခက်အခဲပြဿနာနှင့် နတ်ဆိုးစာတန်ကို ရင်ဆိုင်တိုက်လှန်ရန် ကျွန်ုပ်တို့အချင်းချင်း မည်သို့ညီညွတ် ပြီး ရိုင်းပင်းကူညီကြမည်နည်း။`