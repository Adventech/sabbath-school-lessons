---
title:  ခြေစွပ် - အသင်းတော်တန်ဖိုးထားသောငြိမ်သက်ခြင်း
date:   19/09/2023
---

ရောမစစ်သည်တော်တို့သည် စစ်ပွဲအတွက်ပြင်ဆင်သောအခါ ကိုယ်ခန္ဓာ အကာအကွယ်အတွက် မာကျောသည့်သတ္တုများဖြင့်ကာကွယ်၍ စစ်ဖိနပ်ကို အသေအချာဝတ်ထားသည်။ ဖိနပ်၏အောက်ခံပြားသည် “အဖုအထစ်အလွှာ များဖြင့် ပြုလုပ်ထား၍ မြေကိုခြေကုပ်ယူသောအခါ မြဲမြံစေရန်နှင့် မယိုင်မလဲ သွားစေရန်အတွက် (ဧဖက်၊ ၆း၁၁၊ ၁၃၊ ၁၄)၊ ရှင်ပေါလုသည် စစ်သုံးဖိနပ် အကြောင်းကို ရှင်းပြရာတွင် ဟေရှာယအသုံးပြုခဲ့သောစကားကို ပြန်လည် အသုံးပြုခြင်းဖြစ်သည် (ဟေရှာယ၊ ၅၂း၇)။ ယာဝဲအရှင်သည် စစ်သတင်းကို မိမိ၏လူမျိုးတို့အား အောင်မြင်မည်ဟု ယူဆောင်လာပေးခြင်းသဘောဖြစ်သည် (ဟေရှာယ၊ ၅၂း၈-၁ဝ)။ ယခုတွင် ငြိမ်သက်ခြင်းသည် အုပ်စိုးခွင့်ရသွား သည်။ “ငြိမ်သက်ခြင်း၏ ဝမ်းမြောက်စရာသတင်းကို ကြားပြောသောသူ၊  ကယ်တင်ခြင်းကောင်းကျိုးချမ်းသာ၏ ဝမ်းမြောက်စရာသတင်းကို ကြားပြော သောသူ၏ခြေတို့သည် အလွန်တင့်တယ်လှစွတကား” (ဟေရှာယ၊ ၅၂း၇)။

`ရှင်ပေါလုဩဝါဒပေးခဲ့သော ငြိမ်သက်ခြင်းအကြောင်း (၈) ကြိမ်ကို သတိပြုပါ။ သူသည် ငြိမ်သက်ခြင်းကို အလွန်စိတ်ပါဝင်စားနေပါလျက် အဘယ်ကြောင့် စစ်ပွဲနှင့်ဆိုင်သောပစ္စည်းများအကြောင်းကို ထပ်ခါထပ်ခါ ပြောနေပါသနည်း (ဧဖက်၊ ၁း၂။ ဧဖက်၊ ၂း၁၄၊ ၁၅၊ ၁၇။ ဧဖက်၊ ၄း၃။ ဧဖက်၊ ၆း၁၅၊ ၂၃)။`

ရှင်ပေါလုသည် ငြိမ်သက်ခြင်းကို ခရစ်တော်၏လုပ်ဆောင်ချက် အဖြစ်အသုံးပြုထားသည်။ “ကျွန်ုပ်တို့၏ငြိမ်သက်ခြင်း” ငြိမ်သက်ခြင်း အကြောင်းကို ဟောပြောကြွေးကြော်သောသူ “ဝေးလျက်ရှိသောသင်တို့အား လည်းကောင်း၊ နီးလျက်ရှိသောငါတို့အားလည်းကောင်း ရန်ငြိမ်းခြင်းတရား တည်းဟူသော ဧဝံဂေလိတရားကို ဟောတော်မူ၏” (ဧဖက်၊ ၂း၁၄-၁၇)။ ယုဒလူနှင့် တစ်ပါးအမျိုးသားနှစ်ဖွဲ့ကို တစ်စုတစ်စည်းတည်း “တစ်မိသားစု တည်း” ဖြစ်သွားစေသည်။ “လူသားမျိုးဆက်သစ်အဖြစ်” (ဧဖက်၊ ၂း၁၅)။ ဧဝံဂေလိတရားနှင့်ပတ်သက်သော ခရစ်တော်အကြောင်းကို ကယ်တင်ခြင်းနှင့် ငြိမ်သက်ခြင်းပေးသော၊ ကိုယ်တော်၏အောင်မြင်ခြင်းသည် အတိတ်နှင့် အနာဂတ်ဖြစ်ပြီး ယုံကြည်သူတို့သည် ရဲရင့်ခိုင်မြဲစွာရပ်ထနိုင်ရန်၊ စစ်ပွဲအတွက် ရင်ဆိုင်ရန် အသင့်အနေအထားကို ဖြစ်စေပါသည်။ ဟေရှာယ၊ ၅၂းရ မှ သတင်းပေးသူနှင့်တူသည်။ ယုံကြည်သူအပေါင်းတို့သည် သခင်ခရစ်တော်၏ အောင်မြင်ခြင်းနှင့်ငြိမ်သက်ခြင်းအကြောင်းကို ကြွေးကြော်ဟောပြောကြသည်။

ရှင်ပေါလုသည် ရန်သူကိုလက်နက်စွဲကိုင်ပြီးတိုက်ခိုက်ရန် အားပေး ထားခြင်းမဟုတ်ပါ။ ယုံကြည်သူများတို့သည် ဧဝံဂေလိသတင်းစကားကို ကြွေးကြော်ကြရန် “ငြိမ်သက်ခြင်းဧဝံဂေလိသတင်း” (ဧဖက်၊ ၆း၁၅)။ ယုံကြည်သူ အချင်းချင်းခိုက်ရန်ပွားခြင်းကိုလည်း ရှင်ပေါလုအလိုမရှိ။ ရှင်ပေါလုသည်  စည်းလုံးခြင်းအကြောင်းကိုသာ တွင်တွင်ပြောနေသည်။ စိတ်ရှည်သည်းခံသော စိတ်ရှိကြရန် (ဧဖက်၊ ၄း၂၅-၅း၂ ကိုဖတ်ပါ)။ အသင်းတော်သည် “ငြိမ်သက် ခြင်း၏တန်ဖိုးကို” ခရစ်တော်၏စိတ်သဘောနှင့် တစ်ထပ်တည်း (နှိမ့်ချခြင်း၊ သည်းခံစိတ်၊ ခွင့်လွှတ်ခြင်းများဖြင့် ဧဝံဂေလိတရားကို ဟောပြောရမည်  ဖြစ်သည်။ ဆုတောင်းဝတ်ပြုခြင်းကို အစဉ်ပြုလုပ်ကြရမည်။ ယင်းသို့ အပြုအမူအပေါင်းတို့သည် ခရစ်တော်၌စည်းလုံးခြင်းရှိကြောင်း ပြသလျက် ရှိသည် (ဧဖက်၊ ၁း၉၊ ၁ဝ)။

`အောက်ပါကျမ်းချက်များကိုဖတ်ခြင်းဖြင့် ရှင်ပေါလုစိတ်ကူးထားသော ယုံကြည်သူတို့ဝတ်ဆင်ရမည့်လက်နက်စုံအကြောင်းကို ကျွန်ုပ်တို့မည်သို့နားလည် ရမည်နည်း။ “ဘုရားသခင်သည် ကျွန်ုပ်တို့ကို လက်နက်စုံဝတ်ဆင်ရန် ခေါ်တော်မူသည်။ ရှောလုမင်း၏ချပ်ဝတ်တန်ဆာကို ကျွန်ုပ်တို့အလိုမရှိပါ။ ဘုရားသခင်၏လက်နက်စုံကိုသာ လိုအပ်ပါသည်။ သို့မှသာလျှင် ကျွန်ုပ်တို့ သည် ခရစ်တော်၏စိတ်သဘောကဲ့သို့ နူးညံ့သိမ်မွေ့ခြင်း၊ သနားကရုဏာစိတ် ရှိခြင်းနှင့် မေတ္တာသဘောအပြည့်အဝရှိနေလိမ့်မည်။” (Ellen G. White, Union Conference Record, July 28, 1899).`