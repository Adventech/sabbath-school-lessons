---
title:  ခါးပန်းနှင့်ရင်အုပ်တန်ဆာ
date:   18/09/2023
---

`ရှင်ပေါလုသည် ယုံကြည်သူများ နတ်ဆိုးစာတန်နှင့်တိုက်ပွဲဆင်နွှဲ ရမည့်အရေး မည်သို့ပြင်ဆင်မှုကို စတင်ပြင်ဆင်ခြင်းအကြောင်း စဉ်းစားခဲ့ သနည်း (ဧဖက်၊ ၆း၁၄။ ၁ပေ၊ ၄း၁။ ၁ပေ၊ ၅း၈။ ရောမ၊ ၈း၃၇-၃၉)။`

ရှင်ပေါလုအနေဖြင့် စစ်ပွဲအတွက် စာဖတ်သူများအား သတိပေးသည် (ဧဖက်၊ ၆း၁၃)။ နောက်ဆုံးရဲရင့်စွာခံရပ်ရင်ဆိုင်ရန် ဖိတ်ခေါ်ခဲ့သည်။ (ဧဖက်၊ ၆း၁၁၊ ၁၃) နှင့် လက်နက်များအကြောင်းကို အသေးစိတ်ပေးထားသည် (ဧဖက်၊ ၆း၁၄-၁၇)။ ရှင်ပေါလုဖော်ပြသောအမှုအရာမှာ “ခါးကို ခါးပတ် ခိုင်ခံ့စွာပတ်ထားလော့” (ဟေရှာယ၊ ၁၁း၅ နှင့် နှိုင်းယှဉ်ပါ)။ ရှေးခေတ် ဝတ်ဆင်သောအဝတ်အစားများသည် ပွပွယောင်းယောင်းဖြစ်၍ အလုပ်လုပ်ကိုင် လျှင်သော်လည်းကောင်း၊ စစ်ပွဲဝင်မည်ဆိုလျှင်သော်လည်းကောင်း ဝတ်ထား သောအဝတ်ရှည်ပွပွယောင်းယောင်းကြီး ကျွတ်ကျမသွားစေရန်အတွက်ဖြစ်သည် (လုကာ၊ ၁၂း၃၅၊ ၃၇။ လုကာ၊ ၁ရး၈)။ ရှင်ပေါလုစိတ်ကူးယဉ်သော ယုံကြည်သူတို့လက်နက်စုံကိုဝတ်ဆင်ရာ၌ ရောမစစ်သူရဲကောင်းများကို အတုယူ ခြင်းဖြစ်သည်။ သားရေခါးပတ်ကြီးကို ပြင်ဆင်ဝတ်ဆင်ပြီး အကာအကွယ် ဖြစ်စေသောအပြားများကို ချိတ်ဆွဲထားသည်။ ခါးပတ်မှဆွဲထားသောသားရေ သည် သတ္တုများနှင့်ကွပ်ထားသည်။ တစ်ခေတ်တည်း အခြားသောပစ္စည်းများ ကိုလည်း သူ့နေရာနှင့်သူရှိစေရန် တွဲချိတ်ထားသည်။

သမ္မာတရားသည် ယုံကြည်သူများပိုင်ဆိုင်ထားသောအရာမဟုတ်ပါ။ ဘုရားရှင်ပေးသနားတော်မူသော လက်ဆောင်တော်ဖြစ်သည်။ (ကယ်တင်ခြင်း အကြောင်းကို ဧဖက်၊ ၂း၈ တွင်ဖတ်ပါ)။ နုတ်ယူသွား၍ ကျန်ရစ်သော အရာလည်းမဟုတ်ပါ။ ပြောင်းလဲလာခြင်းကြောင့် ရရှိသောအရာမျိုးလည်း မဟုတ်ပါ။ သူတို့သည် သီးသန့်ဘုရားရှင်၏သမ္မာတရားကို ယူတင်ဝတ်ဆင် ရန်ဖြစ်သည်။ မြည်းစမ်းပြီးအသုံးပြုကြည့်ရမည့် ဘုရားရှင်ပေးတော်မူသော လက်ဆောင်ဖြစ်သည်။ သူတို့သည် ဘုရားသခင်၏သမ္မာတရားကို ပိုင်ဆိုင် ထားခြင်းမျိုးမဟုတ်၊ ဘုရားရှင်၏သမ္မာတရားသည်သာလျှင် သူတို့ကိုပိုင်ဆိုင် ထားသည်၊ ကာကွယ်ပေးထားသည်။

ရှင်ပေါလုသည် ယုံကြည်သူများကို တစ်ဖန်တိုက်တွန်းသည်မှာ ဖြောင့်မတ်ခြင်း၏ရင်အုပ်တန်ဆာကို ဝတ်ဆင်ထားရန်ဖြစ်သည် (၁သက်၊ ၅း၈)။ သမ္မာတရားတည်းဟူသော ခါးပန်းကဲ့သို့သည်လည်း ဘုရားရှင်၏ နဂိုမူလပိုင်ဆိုင်၍ ‘ယာဝဲ’ အရှင်၏လက်နက်စုံမှာပါဝင်သည် (ဟေရှာ၊ ၅၉း၁၇)။ ရှင်ပေါလုအချိန်အခါတွင် ကိုယ်ခန္ဓာကိုကာကွယ်ထားရန် စစ်သည်တော်တို့သည် လက်နက်စုံကိုဝတ်ဆင်ရသည်။ ဝတ်စုံပေါ်တွင် ကွင်းကလေးများ၊ ငါးအကြေး ကဲ့သို့ ကြေးဝါပြားနှင့်သံပြားအသေးများဖြင့် သီတွဲကာ အကာအကွယ်ပြုကြ သည်။ ရင်အုပ်တန်ဆာပေါ်၌ တွဲသီထားသောသံပြား၊ ကြေးပြားကလေးများ သည် ရန်သူမှပစ်ထိုးသောလှံချက်ကို ကာကွယ်ပေးသည်။ ထိုနည်းတူ ယုံကြည်သူတို့သည် ဘုရားသခင်ပြင်ဆင်ပေးတော်မူသော ဖြောင့်မတ်ခြင်း၏ ရင်အုပ်တန်ဆာကို ယူတင်ဝတ်ဆင်ရမည်။ ဝိညာဉ်ရေးရာကွယ်ကာမှုဖြစ်သည်။ ဧဖက်ဩဝါဒစာတွင် ရှင်ပေါလုသည် ဖြောင့်မတ်ခြင်းတရားကို သန့်ရှင်းခြင်း၊ ကောင်းမြတ်ခြင်းနှင့် သမ္မာတရားဖြင့်တွဲထားသည် (ဧဖက်၊ ၅း၉)။ ထို အကြောင်းကိုစဉ်းစားကြည့်သော် တစ်ပါးသူကိုမှန်မှန်ကန်ကန်၊ ကောင်းကောင်း မွန်မွန်ဆက်ဆံခြင်းကိုဆိုသည်။ အထူးသဖြင့် အသင်းသားအချင်းချင်း ဆက်ဆံရေးဖြစ်သည်။

`ကောင်းမြတ်ခြင်း၊ သန့်ရှင်းခြင်း၊ သမ္မာတရားကို အကာအကွယ် တစ်ခုအဖြစ်သတ်မှတ်ရန် သင်မည်သည့်အတွေ့အကြုံမျိုးရှိခဲ့သနည်း။`