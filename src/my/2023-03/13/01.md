---
title:  ငြိမ်းချမ်းရေးအတွက်တိုက်ပွဲဆင်နွှဲခြင်း
date:   16/09/2023
---

### ဖတ်ရန်ကျမ်းချက်များ။
ဧဖက်၊ ၆း၁ဝ-၂ဝ။ ၁ပေ၊ ၄း၁။ ၁ပေ၊ ၅း၈၊ ဟေရှာ၊ ၅၉း၁၇။ ဟေရှာ၊ ၅၂း၈-၁ဝ။ ၁သက်၊ ၅း၁၆-၁၈။

> <p>အလွတ်ကျမ်းချက်</p>
> “မာရ်နတ်ပစ်ခတ်သောမီးစက်လက်နက်ကို ကာသတ်နိုင်သော ယုံကြည်ခြင်းတည်းဟူသော လွှားကိုလည်း ခပ်သိမ်းသောလက်နက်တို့ အပေါ်မှာ ထပ်ဆင့်၍ယူဆောင်ကြလော့။ ကယ်တင်ခြင်းတည်းဟူသော သံခမောက်လုံးကိုလည်းကောင်း၊ ဘုရားသခင်၏နှုတ်ကပတ် တည်းဟူသော ဝိညာဉ်တော်၏ဓားကိုလည်းကောင်း ယူကြလော့” (ဧဖက်၊ ၆း၁၆၊ ၁၇)။

ဆရာကြီးဂျွန်ဗန်းယန်း (John Bunyan)  ၏ နံနက်ယံဝတ်စာအုပ်၌ ဘုရားဖူးခရီးသွား၏တိုးတက်ရေးဟု အမည်ပေးသောစာအုပ်တစ်အုပ်ရှိသည်။ သူအကျဉ်းခံရစဉ် ရေးသားသောစာအုပ်ဖြစ်သည်။ ခရစ်ယာန်တို့၏အသက်တာ မည်သည် ရွှေနန်းတော်သို့ခေါ်ဆောင်နေရခြင်းဖြစ်လျက် “ထင်ရှားသိသာသော အမူအရာနှင့် စွဲကိုင်ထားသောလက်နက်ကိရိယာတို့သည် သူတို့၏သခင်မှ စီစဉ်ပေးထားသောလမ်းခရီးကြမ်းအတွက် ဆောင်ထားရသည့်လက်နက်များဖြစ်သည်။ ဓားပါသည်၊ လွှားပါသည်၊ သံခမောက်ပါသည်၊ ရင်အုပ်တန်ဆာပါသည်။ ကာသတ်နိုင်သောလက်နက်အစုံနှင့် စီးရန်မလိုဘဲ အလိုလိုခြေကိုကာကွယ်ပြီး သား ခြေနင်းဖိနပ်မျိုးလည်းပါသည်။ သခင်၏အမှုဆောင်ရွက်ရာ၌ လိုလေသေး သည်မရှိ၊ အပြည့်အစုံလက်နက်တပ်ဆင်ပေးထားသည်။ တိုက်ပွဲပြီးဆုံးသည်နှင့် ကောင်းကင်ရွှေပြည်နန်း၌ သရဖူတွင် ကြယ်များစွာတပ်ဆင်ပေးမည်။” ခရစ်ယာန် တို့စတင်မထွက်ခွာမီ လက်နက်တိုက်သို့ခေါ်သွားပြီး “ခေါင်းဖျားမှခြေဖျားအထိ အကာအကွယ်ပေးသောလက်နက်အစုံအလင်ကို အသေအချာတစ်ဖန်စစ်ဆေးပြီး တပ်ဆင်ပြန်သည်။ လမ်းခရီး၌လိုအပ်သမျှကို စိစစ်ပြင်ဆင်တပ်ဆင်ပေးသည်။”

“ဗန်းယန်း” ၏ ရေးသားချက်သည် ၁၆၇၈ ခုနှစ်တွင်ဖြစ်သော်လည်း လွန်ခဲ့သောနှစ်ပေါင်း ၁၆ဝဝ ကျော်မှ ရှင်ပေါလု၏အရေးအသားကို အသုံးပြု ထားသည်။ ရှင်ပေါလုရေးသားထားသော ဧဖက်ဩဝါဒစာကို ပြန်၍ရေးသား ကောက်နုတ်သည်။ သူ၏စာကိုရေးသားသောအခါ၌ ရှင်ပေါလုဧဖက်ဩဝါဒစာ ကို ထောင်ထဲမှရေးသားသကဲ့သို့ သူသည်လည်း အချုပ်အနှောင်ထောင်ထဲမှ ရေးခဲ့ရသည်။ တမန်တော်ကြီးသည် ကြီးမားသောစစ်တပ်ကြီးအကြောင်းကို စိတ်ကူးယဉ်နေခဲ့သည်။ အသင်းတော်သည် ဘုရားသခင်ပြင်ဆင်ပေးတော် မူသောလက်နက်စုံကို ခေါင်းဆုံးခြေဆုံး ဝတ်ဆင်ထားရန်ဖြစ်သည်။ ဂရိ ဝေါဟာရတစ်ခွန်းသူသုံးခဲ့သည်မှာ “panoplia” ခေါင်းမှစခြေဖျားအထိ လုံခြုံသောစစ်ဝတ်စုံကိုခေါ်သည်။ ဘုရားရှင်၏စစ်သည်တော်များသည် အကောင်းဆုံးစစ်ဝတ်စုံကို ဝတ်ဆင်ရ၍ ကိုယ်တော်၏နာမတော်အဖို့ အေးဆေး စွာဆင်နွှဲနိုင်သည်။