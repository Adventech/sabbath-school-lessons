---
title:  စစ်မြေပြင်ဆုတောင်းချက်ကိုလေ့ကျင့်ခြင်း
date:   21/09/2023
---

စစ်ပွဲအတွက် တိုက်တွန်းအားပေးခြင်းကို နိဂုံးချုပ်ပြုသောအားဖြင့် ရှင်ပေါလုသည် ယုံကြည်သူများအားလုံးကို မခြားမလပ်ဆုတောင်းကြရန် တိုက်တွန်းနှိုးဆော်သည်။ “သန့်ရှင်းသူအားလုံးအတွက်” (ဧဖက်၊ ၆း၁၈)၊ ထိုနောက်မှာ မိမိကိုယ်တိုင်အတွက် လောလောဆယ်အကျဉ်းခံနေရစဉ် (ဧဖက်၊ ၆း၁၉၊ ၂ဝ)။ စစ်သည်တော်တို့အသုံးပြုသောလက်နက်စုံအကြောင်းကိုတွေးရင်း  ဆုတောင်းခြင်းပြုကြရန် တိုက်တွန်းသည်။ ရှေးခေတ်စစ်တိုက်ရာ၌ စစ်မြေပြင် များတွင် နတ်ဘုရားများကို ပူဇော်ပသဆုတောင်းလေ့ရှိတတ်သည်။ သမ္မာကျမ်း တွင်ဖော်ပြသော ဥပမာများအရ၊ ယဟာဇေလသည် စစ်ပွဲအတွက် တိုက်တွန်း သောစကားကို ယောရှဖတ်သည်နာခံ၍ ယုဒလူအပေါင်းတို့နှင့်အတူ ယေရုရှလင် မြို့တွင်ရှိသောသူများအားလုံး ဘုရားသခင်၏ရှေ့တော်မှောက်၌ ဦးချကိုးကွယ် ကြသည် (၆ရာ၊ ၂ဝး၁၈)။ ဆုတောင်းခြင်းအမှုသည် အဘယ်ကြောင့် စစ်သည် တော်တို့ဝတ်ဆင်သော လက်နက်စုံချပ်ဝတ်တန်ဆာနှင့် ဆက်နွှယ်ခြင်းမရှိပါ သနည်း။ ရှင်ပေါလု၏စစ်ပွဲအသုံးပြုသောလက်နက်ကိရိယာအပေါင်းတွင် ဆုတောင်းခြင်းသည် အထူးပါဝင်ရမည်ဖြစ်သည်။

ပထမဦးဆုံးဆုတောင်းချက်နှစ်ခုတွင် ရှင်ပေါလုသည် အရေးတကြီး လိုအပ်လျက် စိတ်ရှည်စွာဖြင့် “သန့်ရှင်းသူအပေါင်းတို့အတွက်” ဆုတောင်း ပေးရန်တိုက်တွန်းသည် (ဧဖက်၊ ၆း၁၈)။ အသင်းတော်သည် တိုက်ခိုက်လာ သောစာတန်နတ်ဆိုး၏တန်ခိုးကို ရင်ဆိုင်တွန်းလှန်ပစ်ရန် ဝိညာဉ်နှင့်ပြည့်ဝ သောဆုတောင်းခြင်းကိုပြုရမည်။

ရှင်ပေါလု၏ဒုတိယအချက်ဆုတောင်းရန် တောင်းဆိုထားသည့် အရာမှာ မိမိကိုယ်တိုင်အတွက်ဖြစ်သည်။ “ငါ့အဖို့လည်းဆုတောင်းကြလော့” (ဧဖက်၊ ၆း၁၉၊ ၂ဝ)။ စစ်မှန်သောသတင်းစကားကိုဟောပြောနိုင်ရန်၊ ဘုရားရှင် ထံဆုတောင်းပေးကြပါရန် ရှင်ပေါလုတောင်းဆိုသည်။ နှုတ်ကပတ်တော်သည် ငါ့ဆီသို့ရောက်လာရန်၊ အချိန်မီငါ၏နှုတ်ကိုဖွင့်နိုင်ရန်၊ မှန်ကန်သောနည်းလမ်း ဖြင့် ဟောပြောနိုင်ရန်၊ ရဲရင့်စွာကြွေးကြော်နိုင်ရန်ဖြစ်သည်။ ထိုနောက်တွင် အရေးကြီးသောကိစ္စများကို မိတ်ဆက်ပေးသည်။ “ဧဝံဂေလိ၏နက်နဲခြင်း” (ဧဖက်၊ ၆း၁၉)။ ထိုအဆုံးပိုင်းရောက်လာသော် ဘုရားသခင်၏အကြံအစည် တော်လျှို့ဝှက်ချက်ကို ဖွင့်ချလိုက်သည်။ ယုဒနှင့်တစ်ပါးအမျိုးသားတို့အတူတကွ  ပေါင်းဖက်နေထိုင်နိုင်ရန် ခရစ်တော်၏ကယ်တင်ခြင်းကျေးဇူးတော်သည် လူတိုင်းအဖို့ဖြစ်ကြောင်းဖွင့်ချပြသည် (ဧဖက်၊ ၃း၁-၁၃)။ “အသစ်သော လူသားမျိုးနွယ်” ကို ဖန်ဆင်းပြန်သည် (ဧဖက်၊ ၂း၁၅။ ဧဖက်၊ ၂း၁၁-၂၂) ကိုလည်းဖတ်ပါ။ ကြိုတင်စီစဉ်ထားချက်အတိုင်း “အရာခပ်သိမ်းကိုပေါင်းစည်း ပေးရန်” ခရစ်တော်၌ တစ်လုံးတစ်ဝတည်းဖြစ်စေသည် (ဧဖက်၊ ၁း၁ဝ)။

`ဓမ္မသစ်ကျမ်းမှ “ဆုတောင်းရန်” တိုက်တွန်းစကားများကို ပြန်လှန် ကြည့်ပါ။ မည်သည့်အချက်သည် သင့်ကိုစိတ်အားအဖြစ်စေဆုံးဖြစ်သနည်း။ အဘယ်ကြောင့်နည်း။ လုကာ၊ ၁၈း၁-၈။ ဖိလိပ္ဋိ၊ ၄း၆။ ကောလောသဲ၊ ၄း၂။ ၁သက်၊ ၅း၁၆-၁၈။`

ယုံကြည်သူများကို ဇွဲလုံ့လဝီရိယဖြင့်ဆုတောင်းကြရန် အဘယ်ကြောင့် မကြာခဏတိုက်တွန်းသနည်း။ ရှင်ပေါလု၏စစ်လက်နက်ဆိုင်ရာ အကြံပေးချက် နှစ်ချက်ရှိသည်။ (၁) ဝိညာဉ်ရေးတိုက်ပွဲသည် အလွန်ပြင်းထန်ကြောက်ရွံ့ ဖွယ်ကောင်းသည်။ (၂) ဘုရားရှင်သည် ဝိညာဉ်ရေးရာကတိတော်ခွန်အားနှင့် အောင်မြင်မှုကိုပေးမည်ဟုဆိုထားသည်။ ရှင်ပေါလု၏စစ်ပွဲအဆောင်အယောင် (ဧဖက်၊ ၆း၁ဝ-၁၇) ဖြင့် ပုံပမာပြထားသည်။ ဇွဲလုံ့လဖြင့်ဆုတောင်းပါရန် ကျွန်ုပ်တို့အတွက် အခွင့်အရေးပေးထားသည်။ ပေးထားသောကတိတော်ကို လည်း အသေအချာနားစွင့်ထားကြရမည်။ ဘုရားရှင်၏ကရုဏာတော်ကိုလည်း ရရှိခွင့်ပေးသောကြောင့် ကိုယ်တော်ကိုကျေးဇူးတင်ပါ။