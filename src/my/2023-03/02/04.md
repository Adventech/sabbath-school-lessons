---
title:  ဘုရားရှင်ကြီးမြတ်ခြင်း၊ ခရစ်တော်ကိုဗဟိုထားသောအကြံတော်
date:   04/07/2023
---

`‘‘အချိန်ပြည့်စုံခြင်းအတွက်အကြံတော်’’ နှင့် ထိုအချိန်ရောက်လာရန် ဘုရားရှင်မည်သို့ပြုတော်မူသနည်း။ (ဧဖက်၊ ၁း၉၊ ၁ဝ)။`

ဘုရားရှင်၏အကြံအစည်တော်ကို ရှင်ပေါလုမှ သုံးမျိုးသုံးစားဖြင့် သဘောထားသည်။ (၁) ‘‘ကိုယ်တော်၏နက်နဲသောအလိုတော်’’ (၂) ‘‘ကိုယ်တော် ၏အကြံအစည်တော်’’ (၃) ပြည့်စုံလာမည့်အချိန်ကို သတ်မှတ်ထားခြင်း ဟူ၍ဖြစ်သည်။ ဘုရားရှင်၏အဓိကနောက်ဆုံးသတ်မှတ်ချက်သည် မည်သည့် အရာဖြစ်သနည်း။ အရာအားလုံး၊ နေရာအားလုံးကို ယေရှုခရစ်တော်၌ တစ်လုံးတစ်ဝတည်းဖြစ်စေရန်ဖြစ်သည်။

ရှင်ပေါလုရုပ်လုံးပေါ်အောင်ရေးသားသော သတ်မှတ်ချက်အကြံအစည် တော်၏ ဝေါဟာရမူရင်းဟေလသဘာသာစကား၌ “anakephalaiosasthai”  ဖြစ်သည်။ အရာခပ်သိမ်းရှိသမျှကို ခရစ်တော်ထံ၌ စုပုံရန်ဖြစ်သည်။ ရှေးခေတ် စာရင်းကိုင်တွယ်ခြင်းပုံစံမှာ ပေါင်းခြင်းအားလုံး၏ရလဒ်ကို အပေါ်ဆုံးနေရာ၌ နေရာသတ်မှတ်ထားရှိသည်။ ယေရှုရှင်သည် ဘုရားသခင်၏နောက်ဆုံးနေ့ရက် အတွက် သတ်မှတ်ချက်ဆီသို့ ဦးတည်သွားသည်။ ထိုခရစ်တော်ဗဟိုထားသော သတ်မှတ်ချက်သည် ‘‘ရှေးမဆွကမ္ဘာမတည်မီကပင်’’ ချမှတ်ထားသောအကြံ အစည်တော်ဖြစ်သည် (ဧဖက်၊ ၁း၄)။ အချိန်တိုင်းအတွက် ငုံမိခြုံမိစေသည်။ (ကာလအချိန်စေ့စုံခြင်း) ပါဝင်သောနေရာပစ္စည်းသည်လည်း (အရာခပ်သိမ်း) ကောင်းကင်အရာ၊ မြေကြီးအရာအားလုံးပါဝင်ပါသည်။ ရှင်ပေါလုသည် သခင်ခရစ်တော်၌ တစ်လုံးတစ်ဝတည်းရှိခြင်းသည် မြင့်မြတ်သည်ဟု ကြွေးကြော် ကြေညာသည်။ ထိုအရာသည် စကြဝဠာတစ်ခွင်လုံးအတွက် ဘုရားသခင်၏ ပန်းတိုင်တော်ပင်ဖြစ်သည်။

ဘုရားရှင်၏ကာလအချိန်စေ့စုံခြင်းအကြောင်းကို လေ့လာဆွေးနွေး ရာ၌ (ဧဖက်၊ ၁း၁ဝ)၊ ရှင်ပေါလုအနေဖြင့် စာအားဖြင့်ရေးလိုက်မည်၊ ဝေငှ လိုက်မည်ဟု အဓိကအကြောင်းကို သိစေခဲ့သည်။ ဘုရားရှင်သည် အရာ ခပ်သိမ်းတစ်လုံးတစ်ဝတည်းဖြစ်စေရမည်ဟု အစပြုခဲ့သည်။ ယေရှုရှင်၏ အသေခံခြင်း၊ ထမြောက်ခြင်း၊ တက်ကြွသွားခြင်းနှင့် ဂုဏ်ပြုချီးမြှင့်ခံရခြင်း အကြောင်းဖြင့် အခြေပြုခဲ့သည် (ဧဖက်၊ ၁း၁၅-၂း၁ဝ)၊ ကွဲပြားသွားခဲ့သော လူသားအားလုံးကို စည်းလုံးစေရန် အသင်းတော်ကိုတည်ထောင်ကာ ယုဒလူ၊  တစ်ပါးအမျိုးသားတို့ကို ပေါင်းစည်းစေသည် (ဧဖက်၊ ၂း၁၁-၃း၁၃)။

ထိုနည်းလမ်းအတိုင်း၊ အသင်းတော်၏လက္ခဏာသည် ဘုရားရှင်မှ ခွဲခြားအုပ်ချုပ်ခြင်းကိုကျင့်သုံးသော စာတန်၏တန်ခိုးအား အနိုင်ယူရန်ဖြစ်သည်။ အဆုံးသတ်ပစ်ရန်ဖြစ်သည် (ဧဖက်၊ ၃း၁ဝ)။ သမ္မာကျမ်းစာမှဖော်ပြသည့် အတိုင်း ‘‘အကြောင်းမူကား၊ မာရ်နတ်သည် မိမိကာလတစ်ခဏသာရှိသည်ကို သိ၍၊ ပြင်းစွာသောဒေါသအမျက်နှင့်တကွ သင်တို့ရှိရာသို့ဆင်းလေပြီ’’ (ဗျာ၊ ၁၂း၁၂)။

နောက်ပိုင်းရေးသားသော ရှင်ပေါလု၏ဩဝါဒထက်ဝက်မျှသည် ပေါင်းစည်းရန်၊ တစ်လုံးတစ်ဝတည်းရှိရန်ကို ဖိတ်ခေါ်ထားသည် (ဧဖက်၊ ၄း၁-၁၆)၊ ဆက်လက်၍ စည်းလုံးခြင်းကိုပျက်ပြားစေသော စိတ်သဘော အမူအရာကိုရှောင်ရန်လည်း တိုက်တွန်းထားသည်။ စည်းလုံးခြင်းကို ခိုင်မာ စွာဆောက်တည်ကြပါရန် တိုက်တွန်းနှိုးဆော်ခဲ့သည် (ဧဖက်၊ ၄း၁၇-၆း၉)။ ရှင်ပေါလုသည် အသင်းတော်စည်းလုံးတိုးတက်ရေးအတွက် အားနှင့်အင်နှင့် ခရစ်တော်နာမ၌ ငြိမ်သက်ခြင်းရရှိရန် ပါဝင်ကြပါဟု အဆုံးသတ်ရေးသား ခဲ့သည် (ဧဖက်၊ ၆း၁ဝ-၂ဝ)။

`သင့်အနေဖြင့် ခရစ်တော်၌ခံစားရရှိသော ရွေးနုတ်ကယ်တင်ခြင်း ကျေးဇူးကို မည်သို့သုံးသပ်မိသနည်း။ ခရစ်တော်အားဖြင့် အရာခပ်သိမ်း တစ်လုံးတစ်ဝတည်းဖြစ်ရန် ဘုရားရှင်အမှန်ချမှတ်ထားပါသည်ဟု သင်လေ့လာ မိပါသလား။`