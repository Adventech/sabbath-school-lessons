---
title:  ခရစ်တော်၌ရွေးချယ်လက်ခံခြင်း
date:   02/07/2023
---

ကျေးဇူးတင်ကြောင်းပေးပို့လာသောစာတို့၌ များသောအားဖြင့် လက်ဆောင်ပေးပို့ခြင်း၊ သို့မဟုတ် လက်ဆောင်ရရှိခြင်းတစ်မျိုးမျိုးပါရှိတတ် သည်။ ရှင်ပေါလုသည် ရှည်လျားသောလက်ဆောင်စကားကို ဧဖက်မြို့သား များအား ရေးသားပေးပို့ခဲ့သည်။ ဧဖက်၊ ၁း၃-၁၄ တွင် ဘုရားရှင်အား ဧဝံဂေလိသတင်းအတွက် ကျေးဇူးတင်ကြောင်းပါရှိသည်။

ရှင်ပေါလုသည် ဘုရားရှင်ကို ကျေးဇူးတင်ရာ၌ ‘‘ခပ်သိမ်းသောအရာ ဓမ္မမဂင်္လာတို့ကို ခရစ်တော်အားဖြင့် (ဧဖက်၊ ၁း၄) ၌ ရေးသားထားသည်။ ထိုကောင်းချီးကို ဓမ္မမဂင်္လာဟုဘာသာပြန်ရာ၌ ဂရိ၏ဝေါဟာရမှာ Pneumatikos) ဆိုသည့်စကားသည် ဝိညာဉ်တော်ဟုအဓိပ္ဋာယ်ရှိသော (Pneumatikos) မှလာသည်။ ရှင်ပေါလု၏ကျေးဇူးတင်ချီးမွမ်းထားသော ကောင်းချီးသည် သန့်ရှင်းသောဝိညာဉ်တော်၏လုပ်ဆောင်ခြင်းဖြစ်ကြောင်းနှင့် အဆုံးသတ်ခဲ့သည်။ ယုံကြည်သူများအတွက် သန့်ရှင်းသောဝိညာဉ်တော်သည် အဓိကဖြစ်ကြောင်း တင်ပြထားခြင်းဖြစ်သည် (ဧဖက်၊ ၁း၁၃၊ ၁၄)။

ဧဖက်၊ ၁း၃-၆ ၏ အားရစေသောစကားမှာ ဘုရားသခင်သည် ခရစ်တော်အားဖြင့် ကျွန်ုပ်တို့ကို အများမြင်အောင်ပြသပေးသည်။ ကမ္ဘာကြီး ကိုမဖန်ဆင်းမီအချိန်၌ကပင် ခရစ်တော်အားဖြင့် ဘုရားသခင်သည် ကျွန်ုပ်တို့ ကိုရွေးချယ်ခဲ့သည်။ ကျွန်ုပ်တို့ရဲရင့်စွာရပ်တည်ရင်ဆိုင်ရန်လည်း ဘုရားရှင် ‘‘သန့်ရှင်းခြင်းနှင့်အညစ်အကြေးကင်းစင်စေ’’ ရန် ဆုံးဖြတ်ထားသည်။ (ဧဖက်၊ ၁း၄ ကို ဧဖက်၊ ၅း၂ရ နှင့်နှိုင်းယှဉ်ဖတ်ပါ)။ သားသမီးရတနာများကဲ့သို့ သဘောထားကာဖန်ဆင်းထားပြီး ပြန်လည်ရွေးနုတ်ကယ်တင်ခဲ့သည်။ ယင်း အမှုကို ခရစ်တော်အားဖြင့် ပြုတော်မူခဲ့သည် (ဧဖက်၊ ၁း၅)။ နေမင်းကြီး၏ ရောင်ခြည်တော်စတင်လင်းလက်သော အချိန်ကတည်းကပင် ကိုယ်တော်၏ မဟာဗျူဟာမှာ ကျွန်ုပ်တို့ကို ‘‘သားအရာကိုရမည်အကြောင်း အလိုတော် ရှိသောစေတနာ’’ (ဧဖက်၊ ၁း၆) အတိုချုံးပြောရသော် ဘုရားရှင်၏အလိုတော် မှာ ကျွန်ုပ်တို့ကိုကယ်တင်ရန်ဖြစ်သည်။ ကယ်တင်ခြင်းကို ကျွန်ုပ်တို့ဆုံးရှုံး ရလျှင်လည်း ကျွန်ုပ်တို့၏ရွေးချယ်မှုမှားယွင်းခြင်းကြောင့်ဖြစ်သည်။

`ဧဖက်ဩဝါဒစာ၌ အသုံးပြုသော ‘‘ကောင်းကင်သန့်ရှင်းရာဌာန’’ ဆိုသည့်စကားသည် (ဓမ္မသစ်ကျမ်းမှဖော်ပြသော သန့်ရှင်းရာဌာနကို ဆိုလို ပါသလား)။ ယင်းစကားအဆိုကို လေ့လာရန် (ဧဖက်၊ ၁း၃၊ ၂ဝ။ ဧဖက်၊ ၂း၆။ ဧဖက်၊ ၃း၁ဝ။ ဧဖက်၊ ၆း၁၂ ကို ‘‘ကောင်းကင်ဘုံ၌’’ ဟူသော စကားနှင့်နှိုင်းယှဉ်ပါ။ ဧဖက်၊ ၃း၁၅။ ဧဖက်၊ ၄း၁ဝ။ ဧဖက်၊ ၆း၉။`

ဧဖက်ဩဝါဒစာမှ ‘‘ကောင်းကင်ဘုံဌာန’’ နှင့် ကောင်းကင်ဘုံ၌ သို့မဟုတ် ကောင်းကင်၌သည် ထာဝရဘုရားရှိနေရာနေရာကို ညွှန်ပြခြင်း ဖြစ်သည် (ဧဖက်၊ ၁း၃။ ဧဖက်၊ ၆း၉)။ ဝိညာဉ်တော်တန်ခိုးတော်ရှိသော နေရာကိုဆိုလိုခြင်းဖြစ်သည် (ဧဖက်၊ ၁း၁ဝ၊ ၂ဝ၊ ၂၁။ ဧဖက်၊ ၃း၁ဝ၊  ၁၅။ ဧဖက်၊ ၆း၁၂)။ ခရစ်တော်ဘုရားရှင်ကို ဂုဏ်ပြုချီးမြှင့်၍ ခမည်းတော်၏ လက်ယာဘက်၌ ထိုင်ရသောနေရာကို ပြောနေခြင်းဖြစ်သည် (ဧဖက်၊ ၁း၂ဝ)။ ယုံကြည်သူများတို့သည် ‘‘ကောင်းကင်ဘုံဌာနကို မျှော်ကြည့်လျက် ဝိညာဉ်တော် ကောင်းချီးမဂင်္လာသည် သခင်ခရစ်တော်အားဖြင့် မိမိတို့ရှေ့မှောက်သို့ကျလာ သည်ကို အထူးကြည်ညိုလေးစားကြသည် (ဧဖက်၊ ၁း၃။ ဧဖက်၊ ၂း၆)။ ‘‘ကောင်းကင်ဘုံဌာနတော်’’ သည် ယုံကြည်သူများအတွက် ကောင်းချီးမဂင်္လာ ဖြစ်စေသာနေရာဖြစ်သည်။ ယုံကြည်သူတို့သည် ခရစ်တော်ကို သခင်အဖြစ် ရွေးချယ်ခြင်းကြောင့် နတ်ဆိုး၏တန်ခိုးနှင့် ပဋိပက္ခပြုရင်ဆိုင်ရတော့သည်။

`ဧဖက်၊ ၁း၄ ကို အခြေပြု၍ ကျွန်ုပ်တို့သည် ခရစ်တော်အားဖြင့် ကိုယ်တော်ကြောင့်သာ ကမ္ဘာ၏အုတ်မြစ်မချမီကပင် အရွေးချယ်ခံကြရသည်။ အဓိပ္ဋာယ်မည်သို့ရှိသနည်း။ ဘုရားရှင်သည် ကျွန်ုပ်တို့ကိုချစ်ကြောင်း မည်သို့ ဖော်ပြသနည်း။ ကျွန်ုပ်တို့ကယ်တင်ခြင်းရရှိရန် မည်မျှအလိုတော်ရှိသနည်း။`