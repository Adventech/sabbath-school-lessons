---
title:  သန့်ရှင်းသောဝိညာဉ်တော်သည် အမှတ်တံဆိပ်နှင့်ချပေးသောအရာ
date:   06/07/2023
---

`ဧဖက်၊ ၁း၁၃၊ ၁၄ ၌ ရှင်ပေါလုသည် မိမိ၏စာဖတ်သူများ အကြောင်းကို အတိုချုံးဖော်ပြထားသည်။ ထိုအကြောင်းများ၌ အဆင့်ဆင့် မည်သို့သတ်မှတ်ထားသနည်း။`

ယုံကြည်သူတို့၏အသက်တာ၌ သန့်ရှင်းသောဝိညာဉ်တော်ဝင်ရောက် ခြင်းသည် အလွန်အရေးကြီးသည်။ ရှင်ပေါလုအနေဖြင့် သန့်ရှင်းသောဝိညာဉ် တော်ကို ပုံပြနှိုင်းယှဉ်ရာ၌ အရာနှစ်ခုကို ဥပမာပေးထားသည်။ ပထမအချက် တစ်ခုမှာ သန့်ရှင်းသောဝိညာဉ်တော်ကို တံဆိပ်အဖြစ်ပုံပြပြီး လူတစ်ဦး ပြောင်းလဲလာသောအချိန်တွင် သန့်ရှင်းသောဝိညာဉ်တော်၏ တံဆိပ်ခတ်ခြင်း ကို ခံရသည်ဟုဆိုသည်။ ရှေးအခါ၌ တံဆိပ်တုံးကို ကျယ်ကျယ်ပြန့်ပြန့် အသုံးပြုကြသည်။ ဥပဒေထုတ်ရာ၌လည်းကောင်း၊ သဘောတူစာချုပ်ချုပ်ဆို ရာ၌လည်းကောင်း တံဆိပ်တုံးရိုက်၍ အမှတ်အသားပြုသည်။ အရေအတွက် မည်ရွေ့မည်မျှစသည်ဖြင့် အတည်ပြုတံဆိပ်ခတ်သည် (ယေဇကျေလ၊ ၂၈း၁၂)၊ သို့မဟုတ် နှစ်ဦးနှစ်ဖက်သက်သေခံအဖြစ် အသုံးပြုသည် (ယေရမိ၊ ၃၂း၁ဝ- ၁၄၊ ၄၄)၊ ကန်ထရိုက်စာချုပ်များ (၃ရာ၊ ၂၁း၈) သေတမ်းစာများ၊ မွေးစား ခြင်းများစသည့် စာရွက်စာတမ်းများတွင် တံဆိပ်တုံးနှိပ်၍ အတည်ပြုကြသည်။

ရိုက်နှိပ်လိုက်သောအရာဝတ္ထုတစ်ခုပေါ်အတွက် အာမခံချက်မှာ ပိုင်ရှင်   မည်သူဖြစ်ကြောင်း၊ မည်သူတစ်ဦးတစ်ယောက်မျှ ဝင်ရောက်စွက်ဖက်၍မရကြောင်း  အာမခံထားသည်။ ယုံကြည်သူတို့၏အသက်တာ၌ သန့်ရှင်းသောဝိညာဉ်တော် တည်ရှိခြင်းသည် သူတို့သည် ထာဝရဘုရားနှင့်သက်ဆိုင်ကြောင်း၊ ဘုရားရှင် သည် သူတို့ကိုကာကွယ်ပေးကြောင်း အတည်ပြုသည် (ဧဖက်၊ ၄း၃ဝ ကို ယှဉ်တွဲဖတ်ပါ)။ သူတို့သည် ‘‘သန့်ရှင်းသောဝိညာဉ်တော်၏တံဆိပ်ခတ်ခြင်း ကိုခံရပြီ (ဧဖက်၊ ၁း၁၃)။ 

ရှင်ပေါလု၏ရှင်းလင်းပြတ်သားလှစွာသော ထုတ်ဖော်ပြောကြားချက်၌ လူတစ်ဦးသည် မိမိ၏အသက်တာကို ယေရှုရှင်လက်တော်သို့အပ်နှံပြီး ယုံကြည်လိုက်သည်နှင့် သန့်ရှင်းသောဝိညာဉ်တော်သည် ထိုသူကို တံဆိပ်ခတ် လိုက်ပြီဟုဆို၏။ ခရစ်တော်ကိုယုံကြည်ခြင်းကြောင့် ရွေးနုတ်ကယ်တင်ခြင်း နေ့ရက်အတွက် အာမခံချက်ရရှိသွားသည်။ လွတ်လပ်ခွင့်နှင့် သမ္မာတရားကို သေချာပိုင်ဆိုင်သွားရသည်။ ဘုရားရှင်၏ဝိညာဉ်တော်သည် ခရစ်တော် နောက်တော်လိုက်လျှောက်သူအပေါင်းတို့အား ကယ်တင်ခြင်းတံဆိပ်ကို ပထမ ဦးဆုံးယုံကြည်လာသည်နှင့် ရိုက်နှိပ်ပေးလိုက်သည်’’ Jirí Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), p. 95.

ရှင်ပေါလုဒုတိယအချက်အနေဖြင့် သန့်ရှင်းသောဝိညာဉ်တော်၏ ရုပ်သဏ္ဍာန်ကို အာမခံချက်အဖြစ် အသုံးပြုရှင်းပြသည်။ သန့်ရှင်းသော ဝိညာဉ်တော်သည် ကျွန်ုပ်တို့ရရှိခံစားရမည့် အမွေခံအတွက် အာမခံသူဖြစ် သည်။ ရရှိရမည့်အမွေကို အပြည့်အဝခံစားရရှိသွားရသည်အထိ အာမခံပေး သည် (၂ကော၊ ၁း၂၂။ ၂ကော၊ ၅း၅)။

‘‘အာမခံ’’ ဟု ဘာသာပြန်ဆိုထားသောစကားလုံးသည် ဟေဗြဲ ဝေါဟာရ (မေမဘေသည)  မှ ဆင့်ကဲရယူထားပြီး ယင်းဝေါဟာရစကားလုံးကို ဓမ္မသစ်ကျမ်း၌ ဟေလသဘာသာဖြင့်ရေးသားရာ ‘‘ပထမအရစ်ကျ’’ ဟု အဓိပ္ဋာယ်ထင်ရှားသည်။ အာမခံစပေါ်ငွေ သို့မဟုတ် စရန်ငွေသဘောဖြစ်၍ ပေးဆောင်ရမည့်သူသည် သေချာပေါက်ကျန်ရှိသောပမာဏကို ဆက်လက် ပေးချေရန်လိုသည်။

သတိပြုရန်မှာ ယုံကြည်သူအပေါင်းတို့သည် ထိုကဲ့သို့ကြိုတင်ပေးရ မည့် အရစ်ကျ၊ စပေါ်၊ စရန် စသည့် မည်သည့်အရာတစ်ခုမျှပေးရန်မလိုဘဲ ဘုရားရှင်ထံတော်မှ အသားလွတ်ရရှိသည်။ သန့်ရှင်းသောဝိညာဉ်တော် ပေးကမ်းသော ယုံကြည်သူများအသက်တာအတွက် တန်ဖိုးကြီးရတနာကို ရှင်ပေါလုက အပြည့်အဝအမွေခံရန် ရှေးဦးစွာချပေးသော ပထမအရစ် ကောင်းချီးမဂင်္လာဖြစ်၍ ကယ်တင်ခြင်းနှင့် ရွေးနုတ်ခြင်း၏အမွေတော်သည် ခရစ်တော်နှင့်အတူ ပြန်လည်ရောက်ရှိလာလိမ့်မည်။ ကျွန်ုပ်တို့၏အငန်းအတာ အပိုင်းသည် ထိုဆုမဂင်္လာကို လိုလိုလားလားစိတ်ဆက်ကပ်ပြီး ခံယူရန်သာ လိုသည်။ ထိုဆုကောင်းချီးမဂင်္လာသည် ယေရှုရှင်အားဖြင့် ကျွန်ုပ်တို့အားလုံး ကို ချပေးတော်မူပြီးဖြစ်သည်။