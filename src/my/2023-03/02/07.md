---
title:  ဆက်လက်လေ့လာရန်။
date:   07/07/2023
---

ဧဖက်၊ ၁း၃-၁၄ သည် ဘုရားရှင်မှ လူသားအားလုံး၏အနာဂတ် ကို ကြိုတင်ဆုံးဖြတ်ပေးသည်ဟု သွန်သင်ပါသလား။ ကြိုတင်ပြီး ထာဝရ အသက်ရမည့်သူ၊ ငရဲကျမည့်သူဟုဆုံးဖြတ်ထားပါသလား။ အကြောင်းကြောင်း ကြောင့် များစွာသောလူတို့သည် ထိုသို့ယုံကြည်ကြသည်။ မည်သို့ဖြစ်စေ၊ ယင်းအယူကိုသုံးသပ်ကြစို့။
၁။
ဖော်ပြပါကျမ်းပိုဒ်၌ ခရစ်တော်သည် မိမိအားဖြင့် ‘‘ယေရှုခရစ်အားဖြင့်’’ (ဧဖက်၊ ၁း၅) ကျွန်ုပ်တို့ကို ဘုရားရှင်မွေးစားအမွေခံစေရန် ဆုံးဖြတ်ခဲ့သည်။ သို့မဟုတ် ‘‘ကိုယ်တော်အားဖြင့် (ဧဖက်၊ ၁း၄၊ ၁၁) ခရစ်တော်ကို ယုံကြည်ရန် ရွေးချယ်သောသူများအားလုံးအတွက် ဘုရားရှင်ရွေးကောက်ဆုံးဖြတ်တော်မူ သည့်အကြောင်းဖြစ်သည်။ မည်သူသည် ကယ်တင်ခြင်းထာဝရအသက်ရမည်၊ မည်သူသည် ထာဝရဆုံးရှုံးခြင်းရောက်မည်ဟူ၍ ကြိုတင်ဆုံးဖြတ်ခြင်းမျိုး  မဟုတ်။ မွေးဖွားလာစဉ်ကတည်းက ထိုသို့ဆုံးဖြတ်ထားခြင်းမရှိ၊ ဘုရားရှင်၏ ဆုံးဖြတ်တော်မူခြင်းသည် ခရစ်တော်ကိုယုံကြည်ခြင်း၊ မယုံခြင်းအပေါ်  တုံ့ပြန်သော လက်တွေ့အလုပ်ကိုကြည့်ပြီး ဆုံးဖြတ်ချက်ချသည်။

၂။
ဧဖက်၊ ၁း၃-၁၄ သည် ကယ်တင်ခြင်းအတွက် ဘုရားရှင်၏ပြုတော် မူသောအမှုနှင့် ဆက်နွှယ်သည့်ဘာသာစကားကိုလည်း ဖော်ပြထားသည်။ ဘုရားရှင်သည် ကျွန်ုပ်တို့အားလုံး၏ ‘‘ဖခမည်းတော်’’ ဖြစ်၍ ကျွန်ုပ်တို့သည် အမွေခံဖြစ်ရန် ‘‘မွေးစားခြင်း’’ ခံရသော သားသမီးများဖြစ်ကြသည် (ဧဖက်၊ ၁း၃-၅)၊ အကန့်အသတ်မဲ့ကောင်းချီးမဂင်္လာကို ချပေးတော်မူသည် (ဧဖက်၊ ၁း၈)။ ဘုရားရှင်ရွေးကောက်တော်မူခြင်းအကြောင်းကို ကျွန်ုပ်တို့နားလည်ကြ ရမည်။ ကြိုတင်ဆုံးဖြတ်ရွေးချယ်ခြင်း၊ ကြွယ်ဝချမ်းသာသောအလင်းတော် အတွက်ဆိုသောစကားကို ကျွန်ုပ်တို့နားလည်ရမည်။ ပတ်သက်သောဆက်နွှယ် သည့် ဘာသာစကားကိုလည်း သတိရှိရမည်။ ဘုရားရှင်သည် အဝေးမှနေ၍ ခံစားချက်မဲ့ မညှာမတာစစ်ကြောစီရင်သောဘုရားမဟုတ်ပါ။ သားသမီး အားလုံးကို ကြင်နာယုယစွာပြုစုသော ဘုရားရှင်ဖြစ်သည် (ဧဖက်၊ ၃း၁၅)။
၃။
ဧဖက်၊ ၁း၃-၁၄ တွင် ဘုရားရှင်မှ လူတို့၏ရွေးချယ်ခြင်းကို အလေးထား ဂုဏ်ပြုပေးသည်။ အထူးသဖြင့် ဧဖက်၊ ၁း၁၃ ‘‘ကြားနာ၍’’ ‘‘ယုံကြည်သူ’’ တရားစီရင်ရာ၌ အရေးကြီးသည်။ ယင်းဩဝါဒစာထဲမှာပင် (ဧဖက်၊ ၂း၈။ ဧဖက်၊ ၃း၁၇။ ဧဖက်၊ ၄း၁-၆း၂ဝ) အစရှိကျမ်းချက်အပေါင်းတို့သည် ရွေးချယ်၍ယုံကြည်ခြင်းဖြင့် တုံ့ပြန်သည့်သဘောကို အထူးအလေးထားသည်။ အခြားဓမ္မသစ်ကျမ်းပိုဒ်အချို့တို့၌လည်း (၁တိ၊ ၂း၄။ တမန်၊ ၁ရး၂၂-၃၁) ဖော်ပြထားသည်။ အယ်လင်ဂျီဝှိုက်၏ဖော်ပြချက်အရ ‘‘သားတော်ကိုပေးခြင်း သည် ဘုရားရှင်မှ စကြဝဠာအလုံးစုံကို ရစ်ပတ်ချည်နှောင်ကာ အထက် မိုးကောင်းကင်၊ မြေကြီးအဝန်း အရပ်ခပ်သိမ်းကို မိမိကရုဏာတော်ကြီးမြတ် လွန်းကြောင်းပြသခြင်းဖြစ်သည်။ ဘုရားရှင်ပြင်ဆင်ပေးသော ကောင်းကင် အာကာသ၏ အသက်လေကိုရှုရှိုက်သူတိုင်း ကြီးထွားရင့်သန်ပြီး ယောက်ျား မိန်းမတိုင်း ခရစ်တော်၌ရှင်သန်သွားမည်’’ (Steps to Christ, p. 68).