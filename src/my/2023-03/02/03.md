---
title:  အဖိုးကြီးမြတ်သောရွေးနုတ်ကယ်တင်ခြင်း၊ ရက်ရက်ရောရာ ခွင့်လွှတ်ခြင်း
date:   03/07/2023
---

အပြစ်သည် အမှောင်ထုကြီးစိုးထားပြီး ရှင်ပေါလု၏ပရိသတ်များ ကို အနိုင်ကျင့်စိုးမိုးထားသည်။ ရှင်ပေါလုသည် သူ၏ပရိသတ်များကို ယခင် သူတို့ကြုံတွေ့ဖူးသော အတွေ့အကြုံများ၊ သေခြင်းနှင့်လျှောက်လှမ်းရသော အတွေ့အကြုံမျိုးကို ရှင်းပြခဲ့သည်။ ‘‘ဒုစရိုက်အပြစ်၌ ကျင်လည်ကြ၍၊’’    (ဧဖက်၊ ၂း၁) စာတန်ခိုင်းစေသည်အတိုင်း လျှောက်လှမ်းအသက်ရှင်ကြသည် (ဧဖက်၊ ၂း၁-၃)။ စာတန်မာရ်နတ်နှင့် အပြစ်၏ကျေးကျွန်ဘဝဖြစ်ခဲ့ရ၍ မိမိတို့ကိုယ်တိုင်လွတ်မြောက်နိုင်ချေမရှိနိုင်တော့ပါ။ ကယ်တင်မည့်သူလိုအပ် နေခဲ့သည်။ ထိုအမှုအတွက် ဘုရားသခင်သည် ခရစ်တော်အားဖြင့် ကိုယ်တော် ၏ကရုဏာတော်ကိုပြသခဲ့သည်။ ရှင်ပေါလုသည် အသစ်သောကောင်းချီး နှစ်မျိုးကို ယုံကြည်သူများအထဲ၌ အောင်ပွဲခံစေခဲ့သည်။ ဘုရားရှင်၏ကရုဏာ အားဖြင့် ရွေးနုတ်ကယ်တင်ခြင်းနှင့် ခွင့်လွှတ်ခြင်းအကြောင်းကို ခံရသော အခွင့်ရရှိကြသည်။

`ဧဖက်၊ ၁း၇၊ ၈ ကိုဖတ်ပါ။ ‘‘ရွေးနုတ်ကယ်တင်ခြင်း’’ ဟူသော စကားကို ဓမ္မသစ်ကျမ်းစာ၌ ထပ်ခါထပ်ခါအသုံးပြုထားသည်။ ကောလော၊ ၁း၁၃၊ ၁၄။ တိတု၊ ၂း၁၃၊ ၁၄ ကို ဟေဗြဲ၊ ၉း၁၅ နှင့် နှိုင်းယှဉ်လေ့လာပါ။ ယင်းကျမ်းချက်များသည် ဧဖက်၊ ၁း၇၊ ၈ နှင့် မည်ကဲ့သို့တူညီမှုရှိနေသနည်း။`

ရွေးနုတ်ကယ်တင်ခြင်းဟု ဘာသာပြန်ဆိုထားသောစကားလုံးမှာ ဟေလသဝေါဟာရအားဖြင့် “apolutrosis” ဖြစ်၍ မူရင်းသုံးပြုသော  အဓိပ္ဋာယ်မှာ ကျွန်တစ်ယောက်ကိုဝယ်ပြီး လွတ်လပ်ခွင့်ပေးလိုက်ခြင်း၊ ချုပ်နှောင်ထားခြင်းမှ လွတ်မြောက်စေခြင်းအမှုကို ယင်းစကားအားဖြင့် အသုံးပြုသည်။ ကျွန်ကုန်သည်တစ်ဦး၏လေလံတင်ရောင်းသော ကျွန်ရောင်း ဝယ်ရေးဈေးတန်း၌ ကျွန်များကို ခြေချင်းခတ်၊ လက်ထိတ်ခတ်ထားပြီး ဈေးအော်ရောင်းနေတတ်သည်။ ဓမ္မသစ်ကျမ်း၌ဖော်ပြထားသော ရွေးနုတ် ကယ်တင်ခြင်းသည် ကျွန်များကိုလွတ်ငြိမ်းခွင့်၊ လွတ်လပ်ခွင့်ပေးခြင်း၏  တန်ဖိုးကို ထင်ရှားပြသပေးသည်။ 

ကျွန်ုပ်တို့၏လွတ်လပ်မှုသည် အလွန်တန်ဖိုးကြီးသောအရာမှ ရရှိ လာခဲ့သည်။ ခရစ်တော်၏အသွေးတော်အားဖြင့် ကျွန်ုပ်တို့ရွေးနုတ်ခြင်းခံကြ ရသည် (ဧဖက်၊ ၁း၇)။ ရွေးနုတ်ကယ်တင်ခြင်း၏သဘောသည် ဘုရားရှင် ၏ကျေးဇူးကရုဏာတော်ကိုခံစားရ၍ ကျွန်ုပ်တို့လွတ်လပ်ခွင့်ရရှိရခြင်းမှာ ကိုယ်တော်သည် အမြင့်ဆုံးသောတန်ဖိုးကို ပေးချေရခြင်းဖြစ်ကြောင်း အောင်ပွဲ ခံသည့်အထိမ်းအမှတ်တစ်ခုလည်းဖြစ်သည်။ ဘုရားရှင်သည် ကျွန်ုပ်တို့ကို လွတ်လပ်ခြင်းနှင့်ဂုဏ်သိက္ခာကိုပေးသည်။ ဆက်လက်၍ ကျွန်ဖြစ်စရာမလို တော့ပါ။

‘‘ကယ်တင်ခြင်းခံရဖို့အတွက် လူသားတစ်ဦးကဲ့သို့ အသိအမှတ်ပြု ခံရန်လိုသည်။ ပစ္စည်းဥစ္စာသက်မဲ့တစ်ခုကဲ့သို့မဟုတ်ပါ။ ကောင်းကင်နိုင်ငံသား အဖြစ် စာရင်းဝင်သွားရန်လိုသည်။ လောက၏ကျွန်ဘဝအဖြစ်ရှိရန် မလို တော့ပါ’’ “Alister E. McGrath, What Was God Doing on the Cross? (Grand Rapids, MI: Zondervan, 1992, p. 78.

စာတန်အား ဘုရားရှင်မှ ရွေးနုတ်ကယ်တင်ခြင်း၏အဖိုးအခကို ပေးသည်ဟုဆိုသောစကားကို သတိပြုဆင်ခြင်ပါ။ ကိုယ့်နည်းကိုယ့်ဟန်ဖြင့် ပြုသောကိစ္စ၊ ကျမ်းစာမှသတ်မှတ်သည့် သတ်မှတ်ချက်မဟုတ်ပါ။ ဘုရားရှင် သည် စာတန်အား မည်သည့်အကြွေးမျှပေးစရာမရှိ၊ ပေးရန်မလိုပါ။

ကရာနိကုန်းတော်ပေါ်မှ အကျိုးအမြတ်သည် ‘‘ကျွန်ုပ်တို့ကျူးလွန် သမျှအရာအားလုံးကို ခွင့်လွှတ်ပေးခြင်း’’ (ဧဖက်၊ ၁း၇)၊ ကပ်တိုင်ပေါ်၌ ခရစ်တော်ရှင်သည် မိမိကိုယ်ကို အပြစ်၏အဖိုးအခအဖြစ် သတ်မှတ်ပေးဆပ် ခဲ့သည်။ အတိတ်၌သော်လည်းကောင်း၊ အနာဂတ်အတွက်သော်လည်းကောင်း၊ အပြစ်ကြွေးအားလုံးကို သင်ပုန်းချေပစ်လိုက်သည်။ ကိုယ်တော်သည် ကျွန်ုပ်တို့ နှင့်အတူ တရားဝင်ရပ်တည်သွားခဲ့သည် (ကော၊ ၂း၁၄)။ ထိုရွေးနုတ်ခြင်း အမှုကိုပြုခြင်းကြောင့်လည်းကောင်း၊ ခွင့်လွှတ်ခြင်းအမှုကိုပြုခြင်းကြောင့်လည်း ကောင်း ခရစ်တော်အားဖြင့် ပြုတော်မူခဲ့သည်။ ဘုရားရှင်သည် ကရုဏာ တော်စုံလင်သော ခမည်းတော်ကဲ့သို့ ကြွယ်ဝပြည့်စုံသောကျေးဇူးတော်ဖြင့် ကျွန်ုပ်တို့ကို သဒ္ဓါရက်ရောခြင်းကြီးမားစွာပြုတော်မူခဲ့သည်’’ (ဧဖက်၊ ၁း၇၊ ၈)။

`ခရစ်တော်ကြောင့်သာ သင်သည် ရွေးနုတ်ခြင်း၊ ခွင့်လွှတ်ခံခဲ့ရသည် ဟုဆိုသော စကား၏အဓိပ္ဋာယ် သင်မည်သို့သဘောထားသနည်း။ သင်မထိုက် မတန်ပါဟုခံစားရသော် မည်သို့ရှိမည်နည်း။ သင်နှင့်မထိုက်တန်ပါဟုဆိုသော အကြောင်းသည် ကပ်တိုင်၏ပြည့်စုံသောအချက်ဖြစ်သည်။`