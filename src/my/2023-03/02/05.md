---
title:  ကိုယ်တော်၏ဘုန်းတော်ကိုချီးမွမ်းလျက်အသက်ရှင်ပါ
date:   05/07/2023
---

‘‘မိမိစေတနာ၏အလိုတော်သို့လိုက်၍၊ အလုံးစုံတို့ကို စီရင်ပြုပြင် တော်မူတတ်သော၊ သူ၏ကြံစည်ခြင်းရှိသည်အတိုင်း၊ ရှေးမဆွက ခွဲခန့် မှတ်သားတော်မူသည်နှင့်အညီ၊ ငါတို့သည် ထိုခရစ်တော်အားဖြင့် အမွေခံ ဖြစ်ကြ၏။ အကြောင်းမူကား၊ ခရစ်တော်ကိုမျှော်လင့်နှင့်သော ငါတို့အားဖြင့် ဘုန်းတော်ကိုချီးမွမ်းစေခြင်းအကြောင်းဖြစ်သတည်း’’ (ဧဖက်၊ ၁း၁၁၊ ၁၂)။

ဧဖက်မြို့၌ရှိသော ယုံကြည်သူအပေါင်းတို့သည် မိမိတို့ကိုယ်ကို ခရစ်ယာန်ဟူ၍ ရှင်းရှင်းလင်းလင်းမမြင်ကြတော့ဟု ပေါ်လွင်သည်။ ရွေ့လျော့ သောစိတ်’’ ရှိနေကြသည် (ဧဖက်၊ ၃း၁၃)။ ရှင်ပေါလုသည် အရှေ့ပိုင်း၌ အသုံးပြုထားသောစကားများကိုကြည့်လျှင် (ဧဖက်၊ ၁း၃-၅)၊ ရှင်ပေါလု အနေဖြင့် သူတို့ကိုထင်ထင်ရှားရှား ခရစ်ယာန်ကဲ့သို့ ပေါ်ပေါ်လွင်လွင်နေထိုင် စေလိုသည်။ ယုံကြည်သူတို့ကြံရာကျပန်း ဖြစ်ကတတ်ဆန်းနေရမည့်သူများ မဟုတ်ပါ။ အခြားသောတန်ခိုးရှင်နတ်များ စေခိုင်းဆုံးဖြတ်ခြင်းကို လိုက်လျှောက် ရန်လည်းမဟုတ်။ သူတို့သည် ထာဝရဘုရား၏သားသမီးများဖြစ်ကြသည် (ဧဖက်၊ ၁း၅)၊ ခရစ်တော်အားဖြင့် များစွာသောကောင်းချီးမဂင်္လာများကို ရရှိလျက် အခြေခံကျကျ ဘုရားရှင်၏အကြံပေးခြင်း၊ ထာဝရလမ်းအတွက် ဆုံးဖြတ်ချက်ချနိုင်ရန် မစခြင်းများရရှိထားကြသည်။ ထိုသို့ဖြစ်ရန်မှာ ဘုရားရှင် ၏အကြံတော်သာဖြစ်သည်။ အကြံတော်ပေးသည်၊ အလိုတော်အတိုင်းဖြစ်သည် (ဧဖက်၊ ၁း၁၁)၊ သူတို့၏အသက်တာ၌ ဘုရားရှင်သည် သာ၍ကျယ်ပြန့် သောအကြံတော်ဖြင့် သခင်ခရစ်တော်၌ တစ်လုံးတစ်ဝတည်းဖြစ်စေပါသည် (ဧဖက်၊ ၁း၁ဝ)။ သူတို့သည် မတုန်မလှုပ်သော အသိသဘောဖြင့် ဘုရားရှင် ၏ရှေ့တော်၌ရပ်၍ ကိုယ်တော်ပြင်ထားတော်မူသော ကောင်းချီးမဂင်္လာများ တို့၌ သက်ရောက်ခံစားခြင်းရရှိသည်။ သူတို့၏အသက်တာ၌ (ဧဖက်၊ ၁း၃- ၁၄) အတိုင်း သတင်းစကားကို ကျယ်လောင်စွာကြွေးကြော်နေလိမ့်မည်။ ကျွန်ုပ်တို့၏သခင်ခရစ်တော် ခမည်းတော်ဘုရားသခင်၌ မဂင်္လာရှိစေတော်မူ သတည်း။

`ဧဖက်၊ ၁း၁၁၊ ၁၄၊ ၁၈ များ၌ ဖော်ပြသော ‘‘အမွေခံခြင်း’’ ၏  သဘောကို နှိုင်းယှဉ်လေ့လာပါ။ ယင်းသဘောသည် ရှင်ပေါလုအတွက် အလွန်အရေးကြီးကြောင်း သင်မည်သို့ထင်သနည်း။`

တစ်ဦးတစ်ယောက်သေဆုံးသွားပြီးနောက် သင့်အတွက်အမွေထား ခဲ့ပေးသောကြောင့် သင်အမွေရရှိဖူးပါသလား။ သင်၏ဆွေမျိုးမှ တန်ဖိုးရှိသော  ရတနာတစ်မျိုးမျိုး သို့မဟုတ် ပမာဏများသောငွေထုပ်ကြီးကို အမွေပေးခဲ့ လိမ့်မည်။ ရှင်ပေါလုသည် ယေရှုရှင်အသေခံခြင်းအကြောင်းကို ရှုထောင့် တစ်မျိုးဖြင့်မြင်တွေ့သည်။ ခရစ်တော်အသေခံတော်မူခြင်းကြောင့် ခရစ်ယာန် များအမွေရရှိကြရသည် (ဧဖက်၊ ၁း၁၄)။ ဘုရားသခင်၏အမွေခံများဖြစ်လာ ကြသည် (ဧဖက်၊ ၁း၁၈)။

ဓမ္မဟောင်းခေတ်၌ ဘုရားရှင်၏လူတို့သည် အမွေခံရရန်၊ သို့မဟုတ် အမွေရရှိရန်ကို မျှော်လင့်ကြသည် (တရားဟော၊ ၉း၂၉။ တရားဟော၊ ၃၂း၉။ ဇာခရိ၊ ၂း၁၂)။ ထိုခံယူချက်မျိုးကြောင့် ဘုရားရှင်၏အမွေခံများဖြစ်လာကြ သည်မှာ ရှင်းလင်းလှပါသည်။ ဧဖက်၊ ၁း၁၈ နှင့် ဧဖက်၊ ၁း၁၁ တို့သည် တူညီသောအဓိပ္ဋာယ်သဘောဆောင်ထားသည်။ ‘‘ငါတို့သည် ထိုခရစ်တော် အားဖြင့် အမွေခံဖြစ်ကြ၏။ ခရစ်ယာန်တို့၏ရုပ်လုံးဖော်ဆောင်မှု အဓိက ဗဟိုမဏ္ဍိုင်အဖြစ် ရှင်ပေါလုသည် ယုံကြည်သူများအား သိစေလိုသော  အချက်မှာ သူတို့သည် ဘုရားရှင်မှ တန်ဖိုးထားသောသူဖြစ်ကြသည်။ သူတို့သည် ဘုရားသခင်ထံမှ အမွေခံရိုးရိုးမဟုတ်ဘဲ (ဧဖက်၊ ၁း၁၄။ ဧဖက်၊ ၃း၆ ကို ဧဖက်၊ ၅း၅ နှင့်နှိုင်းယှဉ်ပါ)၊ ဘုရားသခင်၏အမွေစားအမွေခံဖြစ် ကြသည်။

`ရရှိရန်လုပ်ယူခြင်းနှင့် အမွေစားအမွေခံတို့၏ ထူးခြားကွာဟချက် မည်သို့ရှိသနည်း။ ယင်းသဘောကို ကျွန်ုပ်တို့နားလည်နိုင်ရန်အတွက် ယေရှုရှင် အားဖြင့်ပေးခဲ့သည်ကို မည်သို့သိနိုင်မည်နည်း။`