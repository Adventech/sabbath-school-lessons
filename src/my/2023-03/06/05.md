---
title:  ခရစ်တော်သည်သင်၏စိတ်နှလုံးထဲ၌ကိန်းအောင်းတော်မူသည်
date:   02/08/2023
---

`ရှင်ပေါလု၏ဆုတောင်းချက်ဖြစ်သော ဧဖက်၊ ၁း၁၆-၁၉ ကို သူ၏ ယုံကြည်သူများအတွက် တောင်းလျှောက်ပေးသော ဧဖက်၊ ၃း၁၄-၁၉ နှင့် နှိုင်းယှဉ်ပါ။ ထိုတောင်းဆိုချက်နှစ်ရပ်သည် မည်သို့တူညီမှုရှိနေသနည်း။`

ဧဖက်ဩဝါဒစာ၊ ၃း၁၄၊ ၁၅ ကို အဂင်္လိပ်လိုဘာသာပြန်ဆိုရာ၌ စကားလုံးရွေးချယ်ရာတွင် အလွန်အရေးကြီးသည်။ ရှင်ပေါလုသည် ခမည်းတော် ရှေ့၌ ဒူးထောက်သည်ဆိုရာ၌ “ကောင်းကင်ပေါ်မြေကြီးပေါ်ရှိ တစ်အိမ်ထောင် လုံး၏အဘခမည်းတော်” ကိုဆိုလိုသည်။ ဟေလသဝေါဟာရစကားလုံး   “စအေနမ” ကို အခြေပြု၍ “ခမည်းတော်ဟူသောစကားလုံးကို အသုံးပြုထားခြင်း ဖြစ်သည်။ ဟေလသဘာသာလို “patria”  သည် မိသားစုကိုဆိုခြင်းဖြစ်သည်။  ရှင်ပေါလုသည် ဘုရားရှင်၏အကြံအစည်တော်ဖြစ်သော ကယ်တင်ခြင်း အကြောင်းကို အောင်ပွဲခံကြိုဆိုခြင်းဖြစ်သည်။ ကယ်တင်ခြင်းစီမံကိန်းသည် အရာခပ်သိမ်းကို ခြုံငုံလွှမ်းမိုးခြင်းပြုသည် (ဧဖက်၊ ၁း၉၊ ၁ဝ)။ အချိန်တိုင်း အတွက် အကြုံးဝင်သည် (ဧဖက်၊ ၁း၂၁)။ ယင်းနောက်တွင် “ကောင်းကင် ပေါ်မြေကြီးပေါ်ရှိ တစ်အိမ်ထောင်လုံး” ကို ခမည်းတော်နှင့်သက်ဆိုင်ကြောင်း  မိသားစုတိုင်း (patria) ဝေါဟာရသည် (pater) အဖခမည်းတော်ဟူသော ခေါ်ဝေါ်ခြင်းကို ဖြစ်ပေါ်စေပါသည်။ အလွန်မှပင်ကောင်းသောသတင်းစကား ပေတည်း။

အသေအခြာစဉ်းစားပါ။ သင်၏အိမ်ထောင်စုမပြည့်မစုံ၊ နုံချာနှိမ့်ကျ သော်လည်း ဘုရားရှင်နှင့်သက်ဆိုင်သည်။ သင်၏အိမ်ထောင်မိသားစုသည် နှိမ့်ကျ၍ မကောင်းသောအကြောင်းတရား၌ မရှိမနေရတော့ပါ။ ဘုရားရှင်သည် ဖေးမကူညီတော်မူသည်။ မပြည့်မစုံသောအိမ်ထောင်မိသားစုကို ဘုရားရှင် ချစ်တော်မူသည်။ ဘုရားရှင်၏နာမတော်ဖြင့် ချီးမြှောက်တော်မူခြင်းခံကြရသည်။ သင်တို့သည် ဘုရားရှင်ပိုင်တော်မူကြောင်း လူတို့သိမြင်ကြရသည်။

ဧဖက်၊ ၃း၁၆-၁၉ တွင် ရှင်ပေါလုသည် ဘုရားရှင်အား ဆုတောင်း သည်မှာ ယုံကြည်သူတို့အပေါ် ကြွယ်ဝပြည့်စုံသော ဝိညာဉ်တော်အမှတ်အသား အဖြစ် စိတ်နှလုံးသားထဲ၌ ဝိညာဉ်တော်ကိန်းအောင်းစေရန် တောင်းဆိုသည် (ဧဖက်၊ ၃း၁၆)၊ ခရစ်တော်နှင့် နီးနီးကပ်ကပ်နေနိုင်ရန်၊ ခရစ်တော်သည် သူတို့နှင့်ရှိနေကြောင်းထင်ရှားစေရန်၊ (ဧဖက်၊ ၃း၁၇)၊ မေတ္တာနှင့် ရစ်ပတ် ချည်နှောင်လျက် “မြေ၌အမြစ်စွဲထားရန်၊” (ဧဖက်၊ ၃း၁၇)။

ရှင်ပေါလုသည် ဘုရားရှင်ထံသို့ ယုံကြည်သူများအတွက် ဆုတောင်း ပေးရာ၌ အလျား၊ အနံ၊ အမြင့်သုံးဘက်သုံးမျိုးသာမက လေးဘက်လေးမျိုး အထိ ဆုတောင်းပေးခဲ့သည်။ အလျား၊ အနံ၊ အမြင့်နှင့် အနက်ပါမကျန်  ဆုတောင်းသည် (ဧဖက်၊ ၃း၁၈)။ ထိုသို့လားရာဘက်လေးဘက်လေးတန် အတွက် ဆုတောင်းကောင်းချီးမဂင်္လာမျှော်လင့်ရာ၌ ရိုးရိုးတန်းတန်းကောင်းချီး မျိုးမဟုတ်၊ အလွန်အရေးကြီးသောကောင်းချီးအရွယ်အစားကိုပါ ညွှန်းဆို ထားသည်။ ကျမ်းစာလေ့လာသူတို့အဖို့ စိတ်ဝင်စားရှုပ်ထွေးဖွယ်ရှိသည်။ ထိုလားရာဘက်လေးဘက်သည် ဘုရားသခင်၏ပညတ်တော်ကို ဆိုလိုခြင်း ဖြစ်ပါသလား (ယောဘ၊ ၁၁း၅-၉ ကိုဖတ်၍နှိုင်းယှဉ်ပါ)။ ဘုရားရှင်၏ တန်ခိုးတော် (ဧဖက်၊ ၃း၁၆၊ ၁၇။ ဧဖက်၊ ၂း၁၉-၂၂) ၏ ဝိညာဉ်ရေးရာ ဗိမာန်တော်ဖြစ်ကောင်းဖြစ်မည် (ယေဇကျေလ၊ ၄၃း၁၃-၁၆) ကိုဖတ်ပြီး လားရာဘက်လေးမျိုးအကြောင်းကို နှိုင်းယှဉ်ပါ။ (အာမုတ်၊ ရး၇၊ ၈။ ဗျာ၊ ၁၁း၁၊ ၂) မည်သို့ဖော်ပြသနည်း။ ခရစ်တော်၏မေတ္တာတော်အလျား၊ အနံ၊ အနက်၊ အမြင့်ကို ရှင်းပြခြင်းကိုမြင်နိုင်ရန် အကောင်းဆုံးကျမ်းချက်ဖြစ်သည်။ (ဧဖက်၊ ၃း၁၉)၊ “ဖော်ပြထားချက်၌ အနံ၊ အလျား၊ အမြင့်နှင့်အနက်” (ဧဖက်၊ ၃း၁၈)။ အခြားကျမ်းချက်၌ “ခရစ်တော်၏မေတ္တာတော်ကိုသိရှိနိုင်ရန်” (ဧဖက်၊ ၃း၁၉ ကို ရောမ၊ ၈း၃၅-၃၉ နှင့် နှိုင်းယှဉ်ပါ)။ ရှင်ပေါလုရေးသား ထားသောစာလုံးများကိုတွေ့ရသည်နှင့် သတင်းကောင်းများဖြစ်ကြောင်းသိရ သည်။