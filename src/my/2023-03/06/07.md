---
title:  ဆက်လက်လေ့လာရန်။
date:   04/08/2023
---

Ellen G. White, “Modern Revivals” in The Great Controversy, pp. 461- 478.

ကျွန်ုပ်တို့၏ပုကွနေသော ဝိညာဉ်ရေးအခြေအနေကို ဧဖက်၊ ၃း၁၄- ၁၉ ၌ပေးထားသောကျမ်းစကားနှင့် မျှတအောင်မည်သို့ပြုလုပ်နိုင်မည်နည်း။ ပြည့်ဝခြင်းရှိသောအသိဉာဏ်ကို ကျွန်ုပ်တို့ပိုင်ဆိုင်နိုင်ပါမည်လား။ မိုးကောင်းကင် သားများအားလုံး ကျွန်ုပ်တို့ကိုမည်သို့ကြည့်ရှုနေသနည်း။ ကျွန်ုပ်တို့ဝိညာဉ်ရေး နှင့် လက်တလောအကျိုးရရှိရန် ဘုရားရှင်၏ကရုဏာတော်ကို မှီခိုရပါသလား။ ကျွန်ုပ်တို့၏အခွင့်အရေးကို ဆက်လက်ပွားများအောင်လုပ်ဆောင်ခြင်းမပြုဘဲ ရှိနေပါသလား။ တမန်တော်ကြီးသည် ယင်းစကားစုကို ကျွန်ုပ်တို့အသည်းယား စေရန်၊ မချင့်မရဲဖြစ်စေရန် ရေးသားပေးခြင်းမဟုတ်ပါ။ ကျွန်ုပ်တို့ကို လှည့်ဖြား ရေးသားခြင်းမျိုးမဟုတ်ပါ။ ကျွန်ုပ်တို့ခံရသောပြဿနာများအတွက် စိတ်ဓာတ် ကျဆင်းစေရန် ချောက်လှန့်ရေးသားခြင်းလည်းမဟုတ်။ ယင်းအကြောင်းကို ရေးသားသည့်သဘောမှာ ကျွန်ုပ်တို့သည် လုပ်နိုင်သည်၊ ဖြစ်နိုင်သည်၊ အစရှိ ဘုရားသခင်၏နိုင်ငံတော်အမွေကို ပိုင်ဆိုင်ခွင့်ရှိသည်ဟူသောအကြောင်းကို ရေးသားခြင်းဖြစ်သည်။ ကျွန်ုပ်တို့သည် ဘုရားသခင်နှင့်အတူ မည်သို့ လုပ်ဆောင်ပါဝင်နိုင်ပါမည်နည်း။ ကျွန်ုပ်တို့၏စိတ်၌ ဝိညာဉ်ရေးရာတွင် ချည့်နဲ့နေသည်ဟု ခံစားနေရစဉ် ဘုရားရှင်နှင့်မည်သို့ဆက်သွယ်မည်နည်း။ ကျွန်ုပ်တို့၌ ခရစ်ယာန်တို့ရရှိသောအခွင့်အရေးများကို သိရှိနေကြသည်။ ပို၍ပို၍နက်နဲသောအရာကို ရှာသင့်သည်။ ဘုရားရှင်နှင့်ပတ်သက်၍ ဝိညာဉ် ရေးရာသိကျွမ်းခြင်းများကို ကိုယ်တော်ရှင်အလိုတော်ရှိသည်အတိုင်း နားလည် ရန်ကြိုးစားသင့်သည်။

သမ္မာကျမ်းစာကို ကျွန်ုပ်တို့အမှန်တကယ်ယုံကြည်ပါသလား။ ဖော်ပြပါ ကျမ်းချက်အရ ဘုရားရှင်၏အလိုတော်ကို ကျွန်ုပ်တို့ပါဝင်လုပ်ဆောင်နိုင်ပါ မည်လား။ ထိုသို့ယုံကြည်ပါသလား။ နှုတ်ကပတ်တော်သည် ဘုရားရှင်၏ နှုတ်တော်ထွက်စကားဟု သင်ယုံကြည်ပါသလား။ ပုရောဖက်များနှင့် တမန်တော် များတို့၏စကားများသည် ကောင်းချီးမဂင်္လာအလုံးစုံကို သွန်းလောင်ပေးသော ယေရှုရှင်၏အထံတော်မှဖြစ်ကြောင်း၊ ကြွယ်ဝပြည့်စုံတော်မူသော သူထံမှ လာကြောင်းကို သင်ယုံကြည်ပါသလား။ ခမည်းတော်ဘုရားရှင်နှင့် သားတော် ကို ကျွန်ုပ်တို့အမှန်တကယ် ယုံကြည်ကိုးစားနေပါသလား။ (Ellen G. White, The Advent Review and Sabbath Herald, October 1, 1889).