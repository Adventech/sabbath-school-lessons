---
title:  ခရစ်တော်၌အသင်းတော်တွင်းဘုန်းထင်ရှားခြင်း
date:   03/08/2023
---

`ရှင်ပေါလုသည် မိမိ၏ဆုတောင်းခြင်းကို ဘုန်းတော်ဂုဏ်ပြုခြင်းဖြင့် အဆုံးသတ်ခဲ့သည်။ ဘုရားရှင်ကိုချီးမွမ်းပြုသောစကားလုံးဖြင့် တိုတိုတုတ်တုတ် ပြုခဲ့သည်။ ဘုရားရှင်ကိုမည်သို့ချီးမွမ်းခဲ့သနည်း (ဧဖက်၊ ၃း၂ဝ၊ ၂၁)။`

ရှင်ပေါလုသည် မိမိ၏ဆုတောင်းချက်အား ယုံကြည်သူများအတွက် အတုယူစေသည် (ဧဖက်၊ ၃း၁၄-၁၉)။ ယခုတွင် သူသည် တိုက်ရိုက် ဆုတောင်း၍ တန်ခိုးပါစွာတောင်းဆိုခဲ့သည်။ ရှင်ပေါလု၏ဂုဏ်တော်ချီးမွမ်း ရာအကြောင်း၌ ပုစ္ဆာနှစ်ခုပါရှိလာသည်။ (၁) သူ၏ရေးသားသောအကြောင်း အရာ၌ အသင်းတော်ကိုမြှင့်တင်ခြင်းသဘောအတွက် သခင်ခရစ်တော်ကို မဏ္ဍိုင်ထားစရာကား “ယေရှုခရစ်အားဖြင့် အသင်းတော်၌ ကမ္ဘာအဆက်ဆက် ဘုန်းကြီးတော်မူစေသတည်း” သည် သင့်လျော်သောစကားဖြစ်ပါ၏လား  (ဧဖက်၊ ၃း၂၁)။ ရှင်ပေါလုသည် အသင်းတော်ကို အလွန်စိတ်ဝင်စားနေသော အချိန်၊ ဧဖက်မြို့ရှိအသင်းတော်ကို အထူးစိတ်စွဲသောအချိန်မှာ ခရစ်တော်သည် အသင်းတော်ကို ကယ်တင်သူဖြစ်ကြောင်း၊ ခရစ်တော်သည် ယုံကြည်သူတို့၏ နှလုံးသားများတွင် ကိန်းအောင်းလျက်ရှိကြောင်း (ဧဖက်၊ ၃း၁၇)။ အဆုံးသတ် ချီးမွမ်းခြင်း၌ ရှင်ပေါလုသည် ဘုရားရှင်ကိုချီးမွမ်းရာ၊ ခရစ်တော်အားဖြင့် အသင်းတော်ကို ပြုပြင်တည်ထောင်ပေးသော ဘုရားသခင်ကိုချီးမွမ်းနေခဲ့သည်။

(၂) “ကမ္ဘာအဆက်ဆက်ဘုန်းကြီးတော်မူစေသတည်း” ဟု (ဧဖက်၊ ၃း၂၁) ဆိုသောစကားသည် မဆုံးနိုင်ကြောင်း၊ အဆုံးမရှိကြောင်း လောကရှိအသင်းတော် သည် ခရစ်တော်ကြွလာသည်အထိ တည်ရှိနေမည်၊ ခရစ်တော်နှင့်တွဲလျက် ရှိမည်ဟုဆိုလိုပါသလား။ ဧဖက်ဩဝါဒစာသည် အနာဂတ်မျှော်လင့်ချက်ကို ပြသပေးသည်။ ဥပမာ - ဧဖက်၊ ၄း၃ဝ ၌ “ရွေးနုတ်ခြင်းနေ့ရက်တိုင်” ဟု ဖော်ပြသည်။ ယုံကြည်သူအပေါင်းတို့သည်လည်း သခင်ခရစ်တော်၏အကန့် အသတ်မရှိသောစိုးစံခြင်းတန်ခိုးသည် “ယခုဘဝ၊ နောင်ဘဝ” (ဧဖက်၊ ၁း၂၁) ဟုဆိုသောစကားကို သုံးနှုန်းထားသည်။ ရှင်ပေါလု၏ချီးမွမ်းဂုဏ်ပြုစကားကို အောင်ပွဲခံခြင်းအဖြစ် ဖတ်ရှုသင့်လျက် “ခရစ်တော်၏အဆုံးမဲ့သောစိုးစံခြင်း သည် ယုံကြည်သူတို့၏အလယ်၌ တည်သည်ဟုဖတ်ရွတ်ရသော် သာ၍ ကောင်း၏။

ရှင်ပေါလု၏ဒုတိယအကြိမ်ဆုတောင်းခြင်း မှတ်တမ်း၌ (ဧဖက်၊ ၃း၁၄-၂၁ ကို ဧဖက်၊ ၁း၁၅-၂၃) နှင့်နှိုင်းယှဉ်ပါ။ ခမည်းတော်ဘုရား၏စောင်မ ပို့ဆောင်ခြင်းရှိနေကြောင်း ရှင်ပေါလုမှ ခွန်အားရရှိခံစားရသည် (ဧဖက်၊ ၃း၁၄၊ ၁၅)။ သန့်ရှင်းသောဝိညာဉ်တော်ဆင်းသက်ထင်ရှားပြီးဖြစ်ကြောင်း (ဧဖက်၊ ၃း၁၆)၊ ခရစ်တော်ရှင်ကိုယ်တော်တိုင် ဝင်ရောက်ပါဝင်နေခြင်း (ဧဖက်၊ ၃း၁၇)၊ ခရစ်တော်၏တိုင်းဆ၍မရသော အကန့်အသတ်မဲ့ မေတ္တာတော်တန်ခိုးတော် (ဧဖက်၊ ၃း၁၈၊ ၁၉)။ ယုံကြည်သူတို့သည် “ဘုရားသခင်၏ပြည့်စုံတော်မူခြင်း နှင့်အညီ ပြည့်ဝလျက်ရှိကြောင်း” (ဧဖက်၊ ၃း၁၉) ရှင်ပေါလုထင်သည်အတိုင်း အမှန်ပင်ဖြစ်သည်။ ထိုအတွက်ရရှိခံစားရသော ဝိညာဉ်ရေးရာအမှန်အကန်ကို  ကျေနပ်ဝမ်းမြောက်အောင်ပွဲခံချီးမွမ်းခြင်းပြုခဲ့သည်။ တစ်ဖန်ကြွယ်ဝပြည့်စုံသော ဘုရားရှင်၏တန်ခိုးတော်သည် သန့်ရှင်းသူတို့၏အပေါ်သို့ သက်ရောက်စေ တော်မူ၏ (ဧဖက်၊ ၃း၂ဝ၊ ၂၁)။

ကျွန်ုပ်တို့သည် ဒုက္ခပြဿနာနှင့်ရင်ဆိုင်ရတိုင်း၊ စုံစမ်းခြင်းနှင့်တွေ့ကြုံ တိုင်း၊ သံသယစိတ်ဝင်လာတိုင်း ရှင်ပေါလု၏ချီးမွမ်းဆုတောင်းခြင်းအကြောင်း ကို ပြန်သတိရပါ။ အကျဉ်းခံရသောတမန်တော်ကြီးသည် ကျွန်ုပ်တို့အားလုံး ကို ဘုရားရှင်၏ကရုဏာတော်သည် တစ်သမတ်တည်း၊ တစ်ပြေးညီလူအားလုံး အပေါ်၌ရှိနေကြောင်းကို သတိရပါ။ ကျွန်ုပ်တို့သည် မည်သို့ပင်အခက်အခဲ များရင်ဆိုင်နေရပါစေ၊ ဘုရားရှင်၏အကြံအစည်တော်၌ ပါဝင်ပတ်သတ်နေရ ကြောင်းကို ပြန်၍သတိပေးနှိုးဆော်ကြပါ (ဧဖက်၊ ၁း၉၊ ၁ဝ)၊ ကိုယ်တော်၏ တန်ခိုးတော်သည် ကျွန်ုပ်တို့အထဲ၌ လုပ်ဆောင်မှုပြုနေပါသည်။

`ဘုရားရှင်ထံတော်မှ မည်သည့်ကောင်းချီးများကို သင်ခံစားရပါသနည်း။ ထိုကောင်းချီးမဂင်္လာများကိုရေတွက်ပြီး ဘုရားရှင်အား သင်ချီးမွမ်းခြင်း ဆုတောင်း ပတ္ထနာမျိုးကိုပြုလုပ်ပါ။`