---
title:  ဧဝံဂေလိ၏ကြာရှည်စွာဝှက်ထားသောနက်နဲခြင်း
date:   31/07/2023
---

`ရှင်ပေါလုအားအပ်နှံခဲ့သော နက်နဲခြင်းအရာသည် မည်သည့် အကြောင်းနည်း (ဧဖက်၊ ၃း၁-၆)။`

သင်သည် ဧဖက်၊ ၃း၁-၆ ကို လေ့လာသည်နှင့် အောက်ပါ အချက်များကို မှတ်သားထားပါ။

ပထမအချက် - ရှင်ပေါလုသည် အထူးသဖြင့် တစ်ပါးအမျိုးသား များ ယုံကြည်သူဖြစ်လာသောသူများတို့ကို စာရေးသားပေးပို့သောအပိုင်း၌ ဧဖက်မြို့ရှိ ဘုရားဝတ်ပြုခြင်းအစီအစဉ်ကျင်းပသော အိမ်များအတွက်ဖြစ်သည် (ဧဖက်၊ ၃း၁)။

ဒုတိယအချက် - ရှင်ပေါလုသည် ပိုင်ဆိုင်သူတစ်ဦးအနေဖြင့် အမှတ်အသားတစ်ခုခုရရှိရန် တောင်းဆိုသည်။ “ဘုရားရှင်၏ကရုဏာတော် ဘဏ္ဍာစိုး” ဖြစ်ရသောအခွင့်ရရှိရန်ဟုဆိုသော “သင့်အတွက်” ဆိုရာ၌ တစ်ပါးအမျိုးသားယုံကြည်သူများကို ဆိုလိုပါသည် (ဧဖက်၊ ၃း၂)။ ယင်း ဘဏ္ဍာစိုးအရာ သို့မဟုတ် ကရုဏာတော်၏အမှုတော်ကို ရှင်ပေါလုသည် မိမိအား ဧဝံဂေလိတရားကို ဟောကြားရသောအခွင့်တာဝန်ဟု သတ်မှတ်သည်။ (“ဘုရားရှင်၏ကရုဏာတော်”) သည် တစ်ပါးအမျိုးသားများအပေါ်သို့ သက်ရောက်ကြောင်း (ဧဖက်၊ ၃း၇၊ ၈) ကို နှိုင်းယှဉ်ဖတ်ပါ။

တတိယအချက်မှာ - ရှင်ပေါလုသည် နက်နဲချက်ထားရှိသောအရာကို သူ့အားဖွင့်ပြရန် တောင်းဆိုခဲ့သည်။ (ယင်းအကြောင်းအရာကို ဩဝါဒစာတွင် သူကိုယ်တိုင်ထည့်၍ ရေးသားထားပြီးဖြစ်သည်)။ အထူးသဖြင့် (ဧဖက်၊ ၁း၉၊ ၁ဝ။ ဧဖက်၊ ၂း၁၁-၂၂ ကိုဖတ်ပါ)။ “ခရစ်တော်၏နက်နဲသောအရာ”  (ဧဖက်၊ ၃း၃၊ ၄)။ ရှင်ပေါလုသည် ဧဝံဂေလိမည်သို့စတင်လာသည့်အကြောင်း ကို နားလည်လိုသောဆန္ဒမရှိ၊ ဘုရားရှင်ပေးအပ်သောဧဝံဂေလိတရားကို ဟောပြောရန်သာ စိတ်စွဲနေသူဖြစ်သည်။

စတုတ္ထအချက် - ရှင်ပေါလုတစ်ဦးတည်းသာ ဧဝံဂေလိ၏နက်နဲ ခြင်းကို ဖော်ပြရသောအခွင့်ရရှိသည်မဟုတ်၊ သန့်ရှင်းသောဝိညာဉ်တော်သည် သခင်ခရစ်တော်၏ “သန့်ရှင်းသောတမန်တော်များနှင့် ပုရောဖက်များ” တို့ အားလည်း ဘုရားရှင်၏အကြံအစည်တော် မည်သို့မည်ပုံရှိကြောင်းကို ရှေးမဆွ ကပင် ဖော်ပြပေးလေ့ရှိသည် (ဧဖက်၊ ၃း၅)။ ပုရောဖက်ဟူသောဝေါဟာရ အသုံးအနှုန်းသည် ရှေးဦးခရစ်ယာန်တို့၏အိမ်ထောင်တွင် ပုရောဖက်ပြုခြင်း အမှုအတွက် ဆုလာဘ်ရရှိသောအခွင့်အရေးသာမက ဓမ္မဟောင်းခေတ်၌လည်း ပုရောဖက်ပြုခဲ့ကြသည်။ ဝှက်ထားခြင်းခံရသောနက်နဲခြင်းကို ယခုအခါတွင် ကျွန်ုပ်တို့ဖွင့်ပြပေးတော်မူသော လျှို့ဝှက်ချက်ဟု ပြန်၍ခေါ်ဆိုရမည်။

နောက်ဆုံးအချက် ရှင်ပေါလုကြွေးကြော်သည်မှာ “ထိုနက်နဲသော အရာဟူမူကား၊ တစ်ပါးအမျိုးသားတို့သည် ဧဝံဂေလိတရားအားဖြင့် ယုဒ အမျိုးသားတို့နှင့်အတူ အမွေခံ၍၊ တစ်လုံးတစ်ဝတစ်ကိုယ်တည်းဖြစ်လျက်၊ ခရစ်တော်နှင့်ဆိုင်သောကတိတော်ကို ဆက်ဆံကြရသတည်း” (ဧဖက်၊ ၃း၆)။

ရှင်ပေါလုသည် ဧဝံဂေလိတရားဟောပြောခြင်း၌ စိတ်ပြင်းပြလျက် ရှိသည်။ အထူးသဖြင့် အသင်းတော်ကိုသွန်သင်ညွှန်ပြရာ တစ်ပါးအမျိုးသား နှင့် ယုဒလူတို့ပေါင်းစည်းရေးကို အထူးစိတ်ပါလျက်လုပ်ဆောင်သည်။ ထိုလူနှစ်စုတို့သည် ဘုရားသခင်၏အဖွဲ့အစည်းအဆောက်အဦအတွက် အုတ်ချပ် များသဲပွင့်များဖြစ်ကြသည်။ အသစ်စက်စက်သောလူသားမျိုးနွယ်စုဖြစ်လာသည်။ အသင်းတော် (ဧဖက်၊ ၂း၁၄-၁၆) ဖြစ်တည်လာသည်။ “ရန်သူဘဝ” မှ အမွေခံဖက်ခန္ဓာကိုယ်အစိတ်အပိုင်းအချင်းချင်း (ခရစ်တော်၏ကိုယ်ခန္ဓာ) ဧဝံဂေလိတရားကို ပါဝင်ဟောပြောတာဝန်ယူရသောသူချင်း ဧဝံဂေလိတရား၏ ကတိတော်ဆိုင်ရာ တာဝန်ခံများဖြစ်လာကြသည် (ဧဖက်၊ ၃း၆)။

`မပေါ်လွင်သောစိတ်ထားများရှိနေလျှင် ထိုသဘောများကိုဆွဲကိုင်လျက် ဧဝံဂေလိလုပ်ငန်းအတွက် အသုံးချနိုင်မည်လား၊ သင်မည်သို့အသုံးပြုမည်နည်း။`