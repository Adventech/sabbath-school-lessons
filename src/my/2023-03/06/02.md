---
title:  ရှင်ပေါလု၊ တစ်ပါးအမျိုးသားတို့အတွက်ထောင်ကျခံသောတမန်တော်
date:   30/07/2023
---

`ဧဖက်၊ ၃ ကိုဖတ်ပါ။ အဓိကအကြောင်းအရာနှစ်ခုကို ပုံဖော်ပါ။ ရှင်ပေါလုအနေဖြင့် မည်သည့်အဓိကကျသောအချက်ကို လုပ်ဆောင်သနည်း။`

ဧဖက် ၃ သည် စိတ်ဝင်စားဖွယ်သဏ္ဍာန်တစ်ခုကို ပြသပေးသည်။ ရှင်ပေါလုအနေဖြင့် ကျမ်း၏အခန်းကြီးကို ဤသို့အစပြုရေးသားထားသည်။ “ထိုအကြောင်းကြောင့် ငါပေါလုသည် ယေရှုခရစ်နှင့်စပ်ဆိုင်သောအားဖြင့် အကျဉ်းခံရ၏” (ဧဖက်၊ ၃း၁)။ ယင်းနောက်တွင် တစ်ပါးအမျိုးသားများထံ မိမိသည် တမန်တော်တစ်ဦးကဲ့သို့ အမှုတော်ဆောင်ရခြင်းအတွက် ပြန်လည် ဦးတည်ပြန်သည် (ဧဖက်၊ ၃း၂-၁၃)။ ထိုသို့ပြန်၍ဆင်ခြင်ပြီးနောက် မူလ အကြောင်းအရာစကားကို ပြန်၍စပြန်သည်။ “အထက်ဆိုခဲ့ပြီးသောအကြောင်း ကြောင့်” (ဧဖက်၊ ၃း၁၄) ဟု ရေးသားပြန်သည်။ အခန်းငယ် ၁၄-၂၁ အထိကို သူ၏ဆုတောင်းချက်ဖြင့် ရေးသားပြုစုထားသည်။

ဧဖက်၊ ၃း၁ တွင် ရှင်ပေါလုသည် မိမိကိုယ်ကို “ယေရှုခရစ်နှင့် စပ်ဆိုင်သောအကျဉ်းသား” ဟု ညွှန်းဆိုထားသည်။ ရောမအာဏာစက်၏ အောက်၌ အကျဉ်းစံနေရသော်လည်း ထိုထက်နက်နဲသောအကြောင်းအရာမှာ ဘုရားရှင်သည် သူ၏အသက်တာအတွက် အကြံအစည်တော်ရှိကြောင်းကို ကိုယ်တိုင်သိရှိလျက်ရှိသည်။ ရောမ၏အကျဉ်းသားမဟုတ်၊ “ယေရှုခရစ်နှင့် စပ်ဆိုင်၍ အကျဉ်းခံရကြောင်းသာ သူကောင်းစွာသိရှိသည် (ဧဖက်၊ ၄း၁ နှင့် နှိုင်းယှဉ်ပါ။

ရှင်ပေါလုသည် မိမိခံရသောဒုက္ခဆင်းရဲခြင်းအကြောင်းကို ရှင်းပြ ခဲ့သည် (ဧဖက်၊ ၃း၁၃)။ နောက်ထပ်ဆက်လက်၍ ချည်နှောင်ခြင်းခံရခြင်း အကြောင်းကို ထပ်မံပြောခဲ့သည် (ဧဖက်၊ ၆း၂ဝ)။ ဆွေမျိုးသားချင်းရှိသော နေအိမ်အကျယ်ချုပ်မျိုးမဟုတ်ပါ (တ၊ ၂၈း၁၆ နှင့် နှိုင်းယှဉ်ဖတ်ပါ)။ အကျဉ်းထောင်ထဲ၌နေရသည်။ ပထမရာစုနှစ်လိုကာလအချိန်မျိုး ရောမ၏ အကျဉ်းထောင်၌ချထားခံရသူများအဖို့ သက်သာသောအခြေအနေမရှိပါ။ ရောမအင်ပါယာသည် အကျဉ်းသားများအတွက် အပေါ့အလေးကိစ္စနှင့် အစားအသောက်ကိစ္စကို လုံးဝအရေးမထားပါ။ ဖြစ်သလိုထား၍ ပြစ်ဒဏ် မစီရင်မီ ပြစ်ဒဏ်မချမီ ထောင်တွင်ပိတ်လှောင်ထားခြင်းသဘောသာရှိသည်။ ဂရုမစိုက်၊ အကျဉ်းချခံရသူများသည် အပြစ်ဒဏ်စီရင်ခြင်းကိုစောင့်နေရင်း ထောင်သွင်းခြင်းခံကြရသည့် သဘောသာရှိသည်။ ထိုကဲ့သို့အကျဉ်းခံရသော အချိန်၌ ဆွေမျိုးမိတ်ဆွေတို့၏ အကူအညီကျွေးမွေးခြင်းကိုသာ အားကိုးကြ ရသည်။

ရှင်ပေါလုသည် မိမိအကျဉ်းခံရခြင်းကဲ့သို့ ယုံကြည်သူများအကျဉ်းခံ ရမည်ကို စိုးရိမ်သည်။ အကျဉ်းခံရသူ တစ်ယောက်အတွက် မိမိတို့ထုံးတမ်း ဓလေ့များအားလုံး နှိပ်ကွပ်ခြင်းခံကြရသည်။ ထိုမျှနှိပ်ကွပ်ခံရသော အကျဉ်းသား တစ်ဦးဘဝဖြင့် ရှင်ပေါလုသည် ခရစ်တော်၏တမန်တော်နှင့် သတင်းဆောင်သူ အဖြစ် ချီးမြှင့်ခံရသည်မှာ ဖြစ်နိုင်ပါမည်လားဟု လူတို့မေးခွန်းထုတ်လာမည်ကို  ရှင်ပေါလုအလွန်စိုးရိမ်သည်။ ထိုကြောင့် မိမိခံရသောဒုက္ခကို ယုံကြည်သူများ သဘောပေါက်ရန်နှင့် ဘုရားရှင်၏အကြံအစည်တော်အကြောင်းကို မြင်သာ စေရန် ရေးသားထားသည်။ ယုံကြည်သူများအတွက် ဒုက္ခခံနေရခြင်းကို “သင်တို့အတွက်ကြောင့် ငါခံရသောဆင်းရဲခြင်း” သည် သူတို့အတွက် ဘုန်းသရေဖြစ်စေရန် အကြောင်းကြောင့်ဖြစ်သည် (ဧဖက်၊ ၃း၁၃)။

`စုံစမ်းနှောင့်ယှက်ခြင်းကြီးစွာခံရသောအချိန်မျိုး၌ ဘုရားရှင်ကိုကိုးစား ယုံကြည်၍ ကိုယ်တော်၏လမ်းခရီးတော်အတိုင်း လျှောက်လှမ်းနိုင်ရန် မည်သို့ သင်ခန်းစာရှိနိုင်ပါသနည်း။`