---
title:  အသင်းတော် - ဘုရားရှင်၏ရွှေဉာဏ်တော်ကိုဖော်ပြသူ
date:   01/08/2023
---

`ဧဖက်၊ ၃း၇-၁၃ တွင် ရှင်ပေါလုသည် ဘုရားရှင်၏အကြောင်းနှင့် လုပ်ဆောင်တော်မူခြင်းအကြောင်း မည်သို့ရေးသားဖော်ပြထားသနည်း။`

ရှင်ပေါလုသည် တစ်ဖန် “အမှုတော်ဆောင်တစ်ဦး” ဖြစ်ရခြင်းမှာ “ဘုရားရှင်၏ကရုဏာတော်ဆုလာဘ်ဖြစ်သည်ဟု ကြွေးကြော်ထားပြန်သည်။ ဧဖက်၊ ၃းရ ကို ဧဖက်၊ ၃း၁၊ ၂ နှင့်နှိုင်းယှဉ်ပါ။ ထိုဆုလာဘ်မျိုးသည် ဧဝံဂေလိတရားနှင့်တူ၏။ ခံယူသူ၏အရည်အချင်းကြောင့် ပေးအပ်သောအရာမျိုး မဟုတ်ပါ။ ဘုရားသခင်၏ကရုဏာအားဖြင့်ရရှိခြင်းဖြစ်သည်။ ရှင်ပေါလုသည်  ယင်းအကြောင်းအရာကိုမှတ်သားကာ မိမိကိုယ်မိမိအား “သန့်ရှင်းသူတို့တွင် အငယ်ဆုံးသောသူထက်သာ၍ငယ်သောငါ” ဟူ၍ ဆုံးဖြတ်သည် (ဧဖက်၊ ၃း၈၊ ၉)။

ရှင်ပေါလုသည် မိမိကိုယ်ကိုနားလည်သဘောပေါက်၍ တိုးတက်သည် အတိုင်း သူ၏ရေးသားသောစာများကို ကျွန်ုပ်တို့ဖတ်ရှု၍ ရှေ့သို့ဆက်လှမ်း နိုင်သည်။ မိမိကိုယ်ကို ဘုရားရှင်မှခန့်အပ်သောတမန်တော်ဟု သတ်မှတ် သည် (ဂလာတိ၊ ၁း၁)။ နောက်ပိုင်းတွင် သူသည် မိမိကိုယ်ကို “သန့်ရှင်း သူအပေါင်းတို့တွင် အငယ်ဆုံးသောသူထက်သာ၍ငယ်သောငါ” ဟူ၍လည်း ကောင်း၊ “တမန်တော်ဟုမခေါ်ထိုက်သူ” ဟူ၍လည်းကောင်း အသိဝင်လာ သည် (၁ကော၊ ၁၅း၉)။ ဧဖက်ဩဝါဒစာထဲ၌ သန့်ရှင်းသူတို့တွင် အငယ်ဆုံး သောသူထက်သာ၍ငယ်သူဟု သတ်မှတ်၏ (ဧဖက်၊ ၃း၈၊ ၉)။ နောက်ဆုံးမှာ သူသည် မိမိကိုယ်ကို “အပြစ်ရှိသောသူတို့တွင် ငါသည်အကြီးဆုံးဟုခံယူသည် (၁တိ၊ ၁း၁၅)။

ဆင်ခြင်ကြည့်မိသော် ရှင်ပေါလုသည် အယ်လင်ဂျီဝှိုက်၏အရေး အသားနှင့် အလွန်ကိုက်ညီနေပါသည်။ “သင်သည် ယေရှုရှင်ထံသို့ နီးကပ်စွာ နေရလေလေ၊ သင်၏အမှားအယွင်းအားနည်းချက်များကို ပြန်၍မြင်ရလေလေ ဖြစ်သည်။ သင်၏အာရုံသည် ပို၍ပို၍ရှင်းလင်းလာမည်။ မပြည့်စုံသော သင်၏အခြေအနေကို ကျယ်ကျယ်ပြန့်ပြန့်သာ၍မြင်နိုင်ပြီး ကိုယ်တော်၏ ပြည့်စုံသောသဘာဝတော်နှင့် သင်သည် သာ၍နှိုင်းယှဉ်နိုင်လာသည်။” (Steps to Christ, p. 64).

ထိုနောက် ရှင်ပေါလုသည်ဆက်လက်ပြီး ဧဖက်၊ ၃း၁ဝ ၌ ရေးသား ထားသည်မှာ “ကောင်းကင်အရပ်တို့၌ အထွတ်အမြတ်အာဏာစက်တို့သည် ဘုရားသခင်၏ထူးဆန်းသောပညတ်တော်ကို အသင်းတော်အားဖြင့် ယခု သိရကြမည်အကြောင်းတည်း။” “ကောင်းကင်အထွတ်အမြတ်နှင့် အာဏာစက် ကို ပိုင်စိုးသူသည် မည်သူဖြစ်သနည်း။ အသင်းတော်သည် ဘုရားသခင်၏ ထူးဆန်းသောဉာဏ်ပညာတော်အကြောင်းကို မည်သို့ကြေညာသနည်း။ ဧဖက်၊ ၃း၁ဝ သည် တန်ခိုးတော်၏သဘောသဘာဝအကြောင်းကို မဖော်ပြသော် လည်း ဧဖက်၊ ၆း၁၁၊ ၁၂ ၌ သာ၍အသေးစိတ်ရှင်းပြထားသည်။ အသင်းတော် ကို ယင်းကဲ့သို့ဖွဲ့စည်းထားသည်။ ဂျူးများနှင့် တစ်ပါးအမျိုးသားတို့ကို ပေါင်းစည်းပေးသည်။ တစ်ချိန်၌ အလွန်ကွဲပြားခြားနားခဲ့ကြသော်လည်း ဘုရား သခင်၏အနာဂတ်အချိန်အတွက် အကြံအစည်တော်အတိုင်း “ကောင်းကင် အထွတ်အမြတ်နှင့် အာဏာစက်ကိုပိုင်စိုးသူသည် ဘုရားရှင်သာဖြစ်ကြောင်းကို  နတ်ဆိုးအပေါင်းတို့အား ကြေညာမောင်းခတ်ခဲ့သည်။ “ခရစ်တော်၌ အရာ အားလုံးကို ပေါင်းစည်းစေရန်ဖြစ်သည်။ ကောင်းကင်ရှိသောအရာအားလုံးနှင့် မြေကြီးရှိအရာအားလုံးကိုပေါင်းစည်းစေသည်” (ဧဖက်၊ ၁း၁ဝ)။ အရာ အားလုံးသည် ဘုရားသခင်၏အကြံအစည်တော်အောက်၌ရှိ၍ အလိုတော် အတိုင်းသာ ပြည့်စုံစေရမည်ကို ဝန်ခံကြသည်။ အသင်းတော်ကြောင့် စည်းလုံး ခြင်းရရှိသည်အရာမှာ အနိုင်ရရှိကြောင်းကို အချက်ပြနေခြင်းပင်ဖြစ်သည်။

`ရှင်ပေါလုရေးသားသော ဧဖက်ဩဝါဒစာ၊ ၃း၁ဝ နှင့်ပတ်သက်၍ သင်၏ပရိသတ်များက စိတ်ဝင်တစားရှိပြီး အသင်းတော်၏လုပ်ငန်းစဉ်ကို အလေးထားသော် သင်၏အသင်းသားများအချင်းချင်း မည်သို့ပြောင်းလဲကြ မည်နည်း။`