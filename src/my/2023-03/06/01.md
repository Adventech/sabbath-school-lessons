---
title:  ဧဝံဂေလိ၏နက်နဲပုံ
date:   29/07/2023
---

### ဖတ်ရန်ကျမ်းချက်များ။
ဧဖက်၊ ၃။ ယောဘ၊ ၁၁း၅-၉။ ယေဇကျေလ၊ ၄၃း၁၃-၁၆။ အာမုတ်၊ ရး၇၊ ၈။ ဗျာ၊ ၁၁း၁၊ ၂။

> <p>အလွတ်ကျမ်းချက်</p>
> “ငါတို့၌ပြုပြင်သောတန်ခိုးတော်အတိုင်း၊ ငါတို့တောင်းပန် ကြံစည်သမျှထက် အလွန်ထူးခြားစွာပြုခြင်းငှာ တတ်နိုင်တော်မူသော ဘုရားသခင်သည်၊ ယေရှုခရစ်အားဖြင့် အသင်းတော်၌ ကမ္ဘာအဆက် ဆက် ဘုန်းကြီးတော်မူစေသတည်း။ အာမင်” (ဧဖက်၊ ၃း၂ဝ၊ ၂၁)။

ဧဖက်ဩဝါဒစာ ၃ ၌ ရှင်ပေါလုသည် အဓိကကျသောအချက်ကို ရေးသားဖော်ပြရာ၌ မိမိကိုယ်တိုင်မြည်းစမ်းခဲ့ရသော အရာတစ်ခုအကြောင်းဖြင့် ဖွင့်ပြခဲ့သည်။ “တစ်ပါးအမျိုးသားတို့သည် ဧဝံဂေလိတရားအားဖြင့် ယုဒ လူမျိုးတို့နှင့်အတူအမွေခံ၍ တစ်လုံးတစ်ဝတစ်ကိုယ်တည်းဖြစ်လျက်၊ ခရစ်တော် နှင့်ဆိုင်သောကတိတော်ကို ဆက်ဆံကြရသတည်း” (ဧဖက်၊ ၃း၆)။ ယင်း ကိစ္စသည် ယနေ့အသင်းတော်အတွင်း အံ့ဩစရာမရှိတော့ပါ။ သို့သော် ရှေးအချိန်အတွက် တစ်ပါးအမျိုးသားတို့ကိုလက်ခံခြင်းသည် အသစ်အဆန်း သောအရာဖြစ်သည်။

ယင်းနောက်မှာ ရှင်ပေါလုသည် မိမိ၏တန်ဖိုးရှိသောစကားကို ဆက်လက်ပြောကြားခဲ့သည်။ သူ့အနေဖြင့် တစ်ပါးအမျိုးသားတို့အား  ယေရှုရှင်၏ ဧဝံဂေလိတရားဟောကြားရန် မထိုက်ပါဟု ခံယူလျက်ရှိသည်။

ကျွန်ုပ်တို့လည်းသိရှိရသည့်အတိုင်း ရှင်ပေါလုသည် အခက်အခဲ များစွာ ရောမအစိုးရ၏ထောင်ချခြင်းခံရလျက် အမှုတော်ကိုဆောင်ရွက်ခဲ့ရသည်။

ဧဝံဂေလိတရား၏နက်နဲခြင်းအကြောင်းကို ကျွန်ုပ်တို့အားလုံးကြားခဲ့ ကြရသည်။ ၎င်းနက်နဲခြင်းရှိသည်အတိုင်း တစ်ပါးအမျိုးသားများတို့သည် ယုဒလူများနှင့်အတူ ညီအစ်ကိုမောင်နှမအရင်းအခြာကဲ့သို့ သီးခြားခွဲခြားဆက်ဆံ ခြင်းမခံရ။ သာကူညီမျှအခွင့်အရေးရရှိသည်။ ရှင်ပေါလုသည် အသင်းတော် အတွက်နှင့် အမှုတော်အတွက် စိတ်အားထက်သန်ခဲ့ကြောင်း ကျွန်ုပ်တို့သိကြ ရသည်။ သူ၏ဆုတောင်းချက်ကို ကြားရသည်နှင့် ကိုယ်တော်၏ကရုဏာတော် အကြောင်းကိုချီးမွမ်းလျက် အသင်းတော်ကိုတည်ဆောက်ခဲ့သည်။

အတိုချုပ်ရသော်၊ ရှင်ပေါလုသည် မထိုက်တန်သော်လည်း အမှုတော် ကိုဆောက်ရွက်ခြင်းသည် ကျွန်ုပ်တို့အတွက် ပါဝင်လုပ်ဆောင်ရန် အားဖြည့် စေသောအချက်ဖြစ်သည်။