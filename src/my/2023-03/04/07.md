---
title:  ဆက်လက်လေ့လာရန်။
date:   21/07/2023
---

ဧဖက်ဩဝါဒစာကို အသေအချာမျဉ်းသားလေ့လာရလျှင် အရေးကြီး သောအကြောင်းအရာများကို အောက်ပါအတိုင်းမှတ်သားနိုင်ပါသည်။

(၁) ကမ္ဘာမတည်မီကပင် ဘုရားသခင်သည် လူများကိုရွေးချယ်ခဲ့သည် (ဧဖက်၊ ၁း၄၊ ၅၊ ၁၁)။

(၂) အတိတ်မှပျောက်ဆုံးခဲ့ခြင်းအခြေအနေ (ဧဖက်၊ ၂း၁-၃၊ ၁၁၊ ၁၂။ ဧဖက် ၄း၁၇-၁၉၊ ၂၂။ ဧဖက်၊ ၅း၈)

(၃) ခရစ်တော်အားဖြင့် ဘုရားရှင်သည် သူတို့ကိုဝင်ရောက်ကယ်တင်ခဲ့သည် (ဧဖက်၊ ၁း၇၊ ၈။ ဧဖက်၊ ၂း၄-၆၊ ၁၃-၁၉။ ဧဖက်၊ ၄း၁၊ ၂ဝ၊ ၂၁။ ဧဖက်၊ ၅း၂၊ ၈၊ ၂၃၊ ၂၅၊ ၂၆)။

(၄) ဧဝံဂေလိတရားကို သူတို့လက်ခံခြင်း (ဧဖက်၊ ၁း၁၂၊ ၁၃ နှင့် ပြန်၍ ဝေငှခြင်း) တစ်ချိန်၌ ‘‘မျှော်လင့်ချက်ဆုံးရှုံး’’ (ဧဖက်၊ ၂း၁၂) သော်လည်း နောက်တွင် ‘‘မျှော်လင့်ချက်တစ်ခု’’ ပြန်၍ပိုင်ဆိုင်လာနိုင်သည်။ သို့ဖြင့် ယုံကြည်သူတို့ရှေ့သို့ ဆက်လှမ်းနိုင်ခဲ့သည်။ (ဧဖက်၊ ၄း၄ ကို ဧဖက်၊ ၁း၁၈ နှင့် နှိုင်းယှဉ်ကြည့်ပါ။

(၅) တပည့်တော်များကဲ့သို့ရရှိသော လတ်တလောအသက်တာ၌ တစ်ချိန်က မှားယွင်းပျက်စီးသောနေထိုင်ခြင်းဖြင့် နေထိုင်ခဲ့စေကာမူ၊ နတ်ဆိုး၏ဩဇာ လွှမ်းခြင်းခံရစေကာမူ၊ ဘုရားရှင်နှင့်အတူ ချီးမြှင့်ခြင်းကိုခံရသောအခွင့်ရရှိစေ ခဲ့သည် (ဧဖက်၊ ၁း၁၅-၂၃။ ဧဖက်၊ ၂း၆။ ဧဖက်၊ ၃း၁၄-၂၁။ ဧဖက်၊ ၄း၇-၁၆။ ဧဖက်၊ ၆း၁ဝ-၂ဝ)။

(၆) ရှေ့လာမည့်အနာဂတ်အသက်တာအတွက် သန့်ရှင်းသောဝိညာဉ်တော်မှ ‘‘အာမခံ’’ ချက်ပေးထားသည် (ဧဖက်၊ ၁း၁၃၊ ၁၄)၊ သို့မဟုတ် တံဆိပ် ခတ်ထားသည် (ဧဖက်၊ ၄း၃ဝ)၊ အသီးကိုရိတ်သိမ်းရမည့်အချိန်ဖြစ်သည်။ သရဖူဆောင်းပွဲ၌ ခရစ်တော်အားဖြင့် ပြင်ဆင်ပေးထားသောအမွေတော်ကို ပိုင်ဆိုင်စေကြောင်း သစ္စာရှိသူများအား ဆုလာဘ်အဖြစ်ချီးမြှင့်တော်မူမည်   (ဧဖက်၊ ၂း၇။ ဧဖက်၊ ၆း၈၊ ၉)။ ယင်းနောက်မှာ ခရစ်တော်ကိုယုံကြည် ကိုးစားခြင်းကြောင့် ခရစ်တော်ရှိနေသောနေရာကို ရရှိပိုင်ဆိုင်ရသောအခွင့်ကို ပေးခြင်းခံကြရလိမ့်မည် (ဧဖက်၊ ၁း၂၁။ ဧဖက်၊ ၂း၇၊ ၁၉-၂၂။ ဧဖက်၊ ၄း၁၃၊ ၁၅။ ဧဖက်၊ ၅း၂၇)။