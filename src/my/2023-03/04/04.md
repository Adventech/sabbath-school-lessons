---
title:  ယခုမှာရှင်ပြန်ထမြောက်ပြီ၊ ကောင်းကင်သို့တက်ကြွပြီ၊ ခရစ်တော် နှင့်အတူ ချီးမြှာက်ခြင်းကိုခံရပြီ
date:   18/07/2023
---

သို့သော်လည်း ကရုဏာတော်နှင့်ကြွယ်ဝတော်မူသော ဘုရားသခင် သည် ငါတို့ကိုချစ်တော်မူသော မဟာမေတ္တာတော်အားဖြင့် (ဧဖက်၊ ၂း၄) ဤနေရာ၌ တန်ခိုးပါသောစကားနှစ်ခွန်းမှာ ‘‘သို့သော်လည်း၊ ဘုရားသခင် သည်’’ ဟူ၍ဖြစ်သည်။ ရှင်ပေါလုသည် မိမိ၏ပရိသတ်အပေါင်းအား အတိတ်၏အခြေအနေကို ပုံဖော်ထားခြင်းဖြစ်သည် (ဧဖက်၊ ၂း၁-၃)။ အသစ်သောအသက်တာ၊ မျှော်လင့်ချက်ပြည့်ဝသောအသက်တာအစစ်အမှန် ရရှိနေကြောင်းကို ယုံကြည်သူအပေါင်းအား သေသေချာချာအသိပေးခြင်းပင် ဖြစ်သည် (ဧဖက်၊ ၂း၄-၁ဝ)။ 

`ယုံကြည်သူတို့သည် ခရစ်တော်ထမြောက်ခြင်း၊ ကောင်းကင်သို့ တက်ကြွသွားခြင်းနှင့် ချီးမြှောက်ခံရခြင်းကိစ္စ၌ မည်သို့ပါဝင်ပတ်သက်မှုရှိသနည်း။ ယင်းပတ်သက်မှုသည် မည်သည့်အချိန်၌ သက်ရောက်မှုရှိပါသနည်း (ဧဖက်၊ ၂း၆၊ ၇)။`

ဧဖက်ဩဝါဒစာသည် ခရစ်တော်ကိုယုံကြည်သူများအတွက် ခရစ်တော် အကြောင်းကို ဝေဝေဆာဆာရေးသားပေးသောစာအုပ်ဖြစ်သည်။ ဧဖက်၊ ၂း၅ နှင့် ၆ ၌ ရှင်ပေါလုသည် အမှန်တရားကို ပိုမိုသိရှိနိုင်ရန် ဘုရားရှင်နှင့် အတူ ပါဝင်လုပ်ဆောင်ခွင့်ရသောအချက်သုံးချက်ကို ယုံကြည်သူများအား တင်ပြပေးသည်။ ယေရှုရှင်မေရှိယသခင်သည် ဗဟို၌ရှိ၍ ကယ်တင်ခြင်း စီမံကိန်းအတွက် ယုံကြည်သူများပါဝင်ဆင်နွှဲကြရသည်။

ယုံကြည်သူတို့သည် (၁) ခရစ်တော်ရှင်နှင့်အတူ ထမြောက်ရှင်ပြန် သည်။ (၂) အထက်သို့ချီဆောင်ခြင်းခံကြရသည်။ (၃) ခရစ်တော်နှင့်အတူ ထိုင်ရသောအခွင့်ကိုရသည်။ ‘‘ကောင်းကင်ရှိနေရာများ’’ ၌ စကြဝဠာ၏ အထက်ပလ္လင်တော်ထက်၌ ယုံကြည်သူတို့သည် ခရစ်တော်နှင့်အတူ စိုးစံ ခံရသည့်အခွင့်ကို ဆိုလိုခြင်းဖြစ်သည်။ ယေရှုရှင်နှင့်အတူ ချီးမြှောက်ခြင်းခံကြ ရသည်။ 

ရှင်ပေါလုဖွင့်ဆိုသော တန်ခိုးအာဏာတော်ကို နှစ်ခြိုက်ခြင်းသဘောဖြင့် ကျွန်ုပ်တို့သည် ဧဖက်၊ ၁း၁၉-၂၃ နှင့် ကိုယ်တော်၏အသေခံတော်မူခြင်းအကြောင်းကို ပြန်ပြောင်းသတိရစေသည့် ရှင်ပြန်ထမြောက်၊ တက်ကြွသွားခြင်းနှင့် ချီးမြှောက် ခံရခြင်းဖြင့် ခရစ်တော်သည် မကောင်းမှုဟူသမျှသော နတ်ဆိုး၏တန်ခိုးကို နင်းချေကျော်လွန်အောင်မြင်သွားသည်။ ယုံကြည်သူအားလုံး၏အသက်တာကို ပိုင်ဆိုင်ခွင့်ရရှိသူမှာ သူတစ်ဦးတည်းသာရှိတော့သည်။ ကိုယ်တော်ထမြောက် တော်မူခြင်း၊ တက်ကြွသွားတော်မူခြင်းနှင့် ချီးမြှောက်ခံရခြင်း အစရှိသည့် တန်ခိုးသည် လူသားတို့၏ပကတိသဘာဝကို တုန်လှုပ်စေသည်။ ထိုတန်ခိုး သည် အလုံးစုံများအတွက် အစားထိုးဝင်ရောက်လာသည်။ စကြဝဠာသည် လည်း ပြောင်းလဲသွားသည်။ ယုံကြည်သူတို့သည် ထိုအခြေအနေကို ကြည့်ရှု  နေရုံမဟုတ်ပါ။ ပါဝင်လုပ်ဆောင်ကြရသောအခွင့်ရရှိကြသည်။ ကျွန်ုပ်တို့သည် ပါဝင်၍ ရှင်ပြန်ထမြောက်ရသည်။ ပါဝင်၍ အထက်သို့ချီဆောင်တက်ကြွ သွားရသည်။ ပါဝင်၍ ချီးမြှောက်ခြင်းခံကြရသည်။ ယေရှုရှင်သည် ကျွန်ုပ်တို့ အတွက် အခွင့်အရေးအလုံးစုံကို ဖွင့်ပေးခဲ့သည်။ နတ်ဆိုး၏အုပ်စိုးခြင်းဘဝမှ လွတ်မြောက်ခွင့်ရရှိပြီး ခရစ်တော်၏တန်ခိုးတော်နှင့်ပြည့်ဝသော ဝိညာဉ်ပြည့်ဝ သည့်အသက်တာဖြင့် ကြွယ်ဝချမ်းသာခြင်းအခွင့်ကို ရရှိသွားသည် (၂တိ၊ ၁း၇)။

`‘‘အကြောင်းမူကား၊ ဘုရားသခင်သည် ကြောက်တတ်သောစိတ် သဘောကို ငါတို့အားပေးတော်မူသည်မဟုတ်၊ တန်ခိုးပါသောစိတ်၊ ချစ်တတ် သောစိတ်၊ ရှင်းလင်းသောစိတ်သဘောကို ပေးတော်မူ၏’’ (၂တိ၊ ၁း၇)။ ယနေ့ကျွန်ုပ်တို့ဖတ်မိသော ကျမ်းချက်များအရ ရှင်ပေါလုသည် မည်သည့် အကြောင်းကိုဆိုလိုကြောင်း နားလည်နိုင်ရန် အထောက်အကူမည်သို့ဖြစ်စေ ပါသနည်း။`