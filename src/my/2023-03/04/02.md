---
title:  တစ်ကြိမ်သေခြင်းနှင့်စာတန်၏လှည့်ဖြားခံရခြင်း
date:   16/07/2023
---

`ဧဖက်၊ ၂း၁-၁ဝ ကိုဖတ်ပါ။ ယေရှုရှင်သည် ကျွန်ုပ်တို့အား မည်သည့်အရာကိုပေးပြီဖြစ်ကြောင်းကို ရှင်ပေါလုအနေဖြင့် မည်သို့အဓိက သဘောထားသနည်း။`

ရှင်ပေါလုအနေဖြင့် ခရစ်ယာန်များမည်သို့မည်ပုံ ကယ်တင်ခြင်း ရရှိနိုင်ကြောင်းကိုရှင်းပြပြီးဖြစ်သည် (ဧဖက်၊ ၁း၃-၁၄၊ ၁၅-၂၃)။ ယင်း နောက် ဆက်လက်၍အတိုချုံးစကားအားဖြင့် ယုံကြည်သူအပေါင်းကို ဧဖက်မြို့ မှယုံကြည်သူများအကြောင်းအားပြောပြခဲ့သည် (ဧဖက်၊ ၁း၁၃)။ ဧဖက်၊ ၂း၁-၁ဝ ၌ ရှင်ပေါလုသည် အသေးစိတ်ကျသော ပြောင်းလဲခြင်းအကြောင်းကို ပြောရန် အကြောင်းဖြစ်သည်။ မိမိကိုယ်တိုင်ပို၍အလေးထားသောအချက် ဖြစ်သည်။ ရှင်ပေါလုသည် ဧဖက်မြို့သားများ၏အတိတ်အခြေအနေ၊ အပြစ်နှင့် လုံးပန်းခဲ့ပုံ (ဧဖက်၊ ၂း၁-၃) ထိုနောက်တွင် ဘုရားရှင်၏ကောင်းချီးမဂင်္လာ ကယ်တင်ခြင်းအကြောင်းကို ရှင်ပြန်ထမြောက်ခြင်း၊ ကောင်းကင်သို့တက်ကြွ ခြင်း၊ ခရစ်တော်သည် ချီးမြှောက်တော်မူခြင်းခံရခြင်းအကြောင်းကို ပုံဖော်ပြော ကြားခဲ့သည် (ဧဖက်၊ ၂း၄-၇)။ ထိုနောက်၌ ဘုရားရှင်ပြင်ဆင်တော်မူသော ကရုဏာတော်ကြောင့် ကယ်တင်ခြင်း၏အခြေခံသဘောတရားကို ဖော်ပြကာ အောင်ပွဲခံခဲ့သည် (ဧဖက်၊ ၂း၈-၁ဝ)။

ထိုအပိုင်းသုံးပိုင်းကိုအတိုချုံး၍ ဧဖက်၊ ၂း၅ (၁) ဒုစရိုက်အပြစ်၌ သေလျက်ရှိသောငါတို့ (၂) ဘုရားရှင်သည် ခရစ်တော်နှင့်အတူအသက်ရှင် စေတော်မူပြီ (၃) ကျေးဇူးတော်ကြောင့်သာ ကယ်တင်ခြင်းသို့ရောက်ရ၏။

ဧဖက်၊ ၂း၁၊ ၂ တွင် ရှင်ပေါလုသည် သူ၏မျိုးဆက်များကို ပြောင်းလဲခြင်းမပြုခင်မှာ ဝိညာဉ်ရေးရာ၌ သေနေလျက်ရှိကြောင်း၊ ဒုစရိုက်ကို ကျင့်နေကြကြောင်း၊ အသက်တာ၌အပြစ်သည် ပုံမှန်ကိစ္စတစ်ခုအဖြစ် သဘေထား ကြကြောင်းထောက်ပြပေးသည် (ဧဖက်၊ ၂း၁)။ သို့ဖြစ်ရာ စာတန်၏အုပ်စိုးမှု ကိုခံနေရကြသည် (ဧဖက်၊ ၂း၂)။ ရှင်ပေါလုသည် အသက်ရှင်လျက်ရှိနေသော သူများကို စာရေးသားပေးပို့နေသော်လည်း တစ်ချိန်၌ သေဆုံးခဲ့သူများဟု စွပ်စွဲမှုပြုထားသည်။ သဘောသဘာဝနှိုင်းယှဉ်ခြင်းအဖြစ် ရေးသားခြင်းဖြစ် သည်။ (ဧဖက်၊ ၅း၁၄ နှင့် နှိုင်းယှဉ်ဖတ်ပါ)။ မည်သို့ပင်ရှိရှိ၊ ဘုရားရှင်နှင့် ဝေးကွာခဲ့သောအချိန်များ၌ သူတို့သည် အတိဒုက္ခရောက်ခဲ့ရသည်။ ဘုရားရှင် သည် အသက်တာ၏တည်ရာ၊ ဘဝ၏တည်ရာဖြစ်သည် (ကော၊ ၂း၁၃။ ရောမ၊ ၅း၁၇။ ရောမ၊ ၆း၂၃ တို့ကိုနှိုင်းယှဉ်ဖတ်ပါ)။

သူ၏စကားကိုကြားနာရသူများသည် မိမိတို့၏အတိတ်ဘဝဇာတ်လမ်း ကို ပြန်၍ထင်ရှားမြင်ယောင်မိကြသည်။ ရှင်ပေါလုသည် ထိုသူတို့ကိုအုပ်စိုး  ချယ်လှယ်ခဲ့သောပြင်ပအင်အားနှစ်မျိုးကို ဖော်ပြပေးခဲ့သည်။ ပထမတစ်ခုမှာ လောက၏ဆွဲဆောင်ခြင်း၊ ဒုစရိုက်အပြစ်၌နစ်မွန်းခြင်း (ဧဖက်၊ ၂း၂)။ ဧဖက်မြို့ သားတို့၏အဖွဲ့အစည်းအသိုက်အဝန်းမှာ ယဉ်ကျေးမှုဓလေ့နှင့်စိတ်သဘောထား အရ လူ့ဘဝအသက်တာ၌ မှားယွင်းသောပုံစံဖြင့် ဘုရားရှင်ကို ပုန်ကန်ခြားနား နေကြသည်။ 

စာတန်သည် ဒုတိယမြောက်ပြင်ပအင်အားဖြစ်သော မှားယွင်းသည့် နေထိုင်မှု၊ သဘောထားကို နည်းလမ်းနှစ်မျိုးဖြင့် အသုံးချသည်။ ဧဖက်မြို့ သားတို့၏အတိတ်ဘဝကို စိုးမိုးထားသောအခါမှာ စာတန်သည် မိုးကောင်းကင် အာကာသလေထုကို ကြီးစိုးတန်ခိုးယူသောမင်းသားဖြစ်သည်။ လေထုဟု  ဆိုရာ၌ ကောင်းကင်နေရာကိုဆိုလိုသည်။ သဘာဝလွန်တန်ခိုးကို ပိုင်ဆိုင် ကြောင်းဖော်ပြသည်။ မကောင်းမှုဒုစရိုက်သည်လည်းပါဝင်ပါသည် (ဧဖက်၊ ၁း၃။ ဧဖက်၊ ၃း၁ဝ။ ဧဖက်၊ ၆း၁၂)။ ထို့အပြင်မက သူသည် ကမ္ဘာကြီး ကိုလည်း ချယ်လှယ်လှည့်စားနိုင်ခဲ့သည်။ ‘‘နာခံမှုမရှိသောသားသမီးများအထဲ၌ အလုပ်လုပ်လျက်ရှိသည့်ဝိညာဉ်’’ (ဒုစရိုက်ပြုရန်သွေးဆောင်သည်) (ဧဖက်၊ ၂း၂)။

`ယင်းကျမ်းချက်များတို့သည် အမှားအမှန်တိုက်ပွဲ၏ သရုပ်မှန်ကို မည်သို့သွန်သင်ပေးထားသနည်း။ တစ်ချိန်တည်း၌ ကျွန်ုပ်တို့စိတ်သက်သာ စေရန်၊ မျှော်လင့်ချက်ရှိစေရန်အတွက် ယေရှုရှင်သည် အောင်နိုင်သူကြီး ဖြစ်ကြောင်း၊ ကျွန်ုပ်တို့သည်လည်း အောင်နိုင်သူများဖြစ်ခွင့်ရရှိနိုင်မည်လား။`