---
title:  ယခုပင်ကရုဏာတော်ကြောင့်ကောင်းချီးထာဝရရရှိပြီ
date:   19/07/2023
---

`ဧဖက်၊ ၁း၃၊ ၄ ၌ ရေးသားထားသော ဘုရားရှင်စီစဉ်ထားသော ကယ်တင်ခြင်းနှင့် ဧဖက်၊ ၂းရ မှဖော်ပြသော ထာဝရရလဒ်အစီအစဉ် ဖော်ပြချက်ကို နှိုင်းယှဉ်ပါ။ ‘‘ကယ်တင်ခြင်းစီမံကိန်း’’ အတွက် ဘုရားရှင်၏ သတ်မှတ်ထားသောပန်းတိုင်နှင့် မရှိမဖြစ်လိုအပ်သောအရာမှာ မည်သည့် အရာများဖြစ်ပါသနည်း။`

ဘွဲ့နှင်းသဘင်အခမ်းအနားကျင်းပခြင်းသည် ခမ်းနားထည်ဝါသော အောင်ပွဲခံခြင်းပင်ဖြစ်သည်။ သူငယ်တန်းဖြစ်ဖြစ်၊ ပါရဂူဒေါက်တာတန်း    ဖြစ်ဖြစ် ပြည့်စုံခြင်းတစ်ခုအဖြစ် သတ်မှတ်ခြင်းဖြစ်၍ အလွန်အရေးကြီးသည်။ နောက်ထပ်တစ်ဆင့်တက်လှမ်းသွားစေနိုင်သော အာမခံချက်ဖြစ်သည်။ ကျွန်ုပ်တို့ယုံကြည်သူများအနေဖြင့် ဧဝံဂေလိတရားကိုနားလည်ဖို့ရန် အထူး အရေးကြီးနေသည်။ ကရုဏာတန်းကိုအောင်မြင်ပြီး ဘွဲ့ယူနိုင်ခဲ့သည်မှာ မည်သည့် အခါမျှမဖြစ်နိုင်ပါ။ ကရုဏာကိုအောင်နိုင်ပွဲပြုနိုင်သော ပါရဂူဒေါက်တာဘွဲ့ သည်လည်း မည်သည့်အခါမျှရှိနိုင်မည်မဟုတ်၊ မရှိနိုင်ပါ။ ထိုကရုဏာကို ရရှိနိုင်ရန်၊ ကရုဏာဘွဲ့ကိုရရှိရန်အတွက် ကျွန်ုပ်တို့မစွမ်းနိုင်ပါ။

ရှင်ပေါလုသည် ဧဖက်၊ ၂းရ ၌ ထိုအမှန်တရားကို အသေအချာ အတည်ပြုပေးခဲ့သည်။ တန်ဖိုးကြီးသောသမိုင်းဝင်ဖြစ်ရပ်များဖြင့် တွဲဖက် ဖော်ပြသည်။ အတိတ်မှဘုရားရှင်၏ပြုတော်မူသည်မှာ ခရစ်တော်အားဖြင့် ကျွန်ုပ်တို့ကိုရွေးနုတ်ကယ်တင်ခဲ့သည်။ သားတော်ကိုအမှူးပြုလျက် ခရစ်တော် ယေရှုအားဖြင့် ကျွန်ုပ်တို့သည် ပါဝင်ရှင်ပြန်ရခြင်း၊ အထက်သို့ချီဆောင်ခံရခြင်း၊ အချီးမြှင့်ခံရခြင်းအခွင့်ကို ရရှိကြသည် (ဧဖက်၊ ၂း၄-၆)။ ဘုရားရှင်၏ အကြံအစည်တော်သည် ယခုလတ်တလောကရုဏာသနားခြင်းဟု ပေါ်လွင် ခြင်းမရှိသေးသော်လည်း အခြေခံမှာ ခေတ်အဆက်ဆက်မှာ အနာဂတ်အချိန်  အတွက်ပြည့်စုံလာရန် စီစဉ်ပြီးသားဖြစ်သည် (ဧဖက်၊ ၁း၄)။ လာမည့် ခေတ်အဆက်ဆက် (ဧဖက်၊ ၂း၇) ထာဝရတည်မြဲသောအစီအစဉ်ကို ဘုရားရှင် ချမှတ်ပြီးသားဖြစ်သည်။ အတိတ်နှင့်ပစ္စုပ္ဋန်အချိန်အတွက် ပြုလုပ်ခဲ့သကဲ့သို့ လာမည့်အချိန်တွင်လည်း ပြုလုပ်ပေးလိမ့်မည်။ ကရုဏာနှင့်ယှဉ်သော သစ္စာ တရားကို ကိုင်ဆွဲထားသည်။ ‘‘နောင်ကာလအတွက်’’ ဘုရားရှင်သည် ဆက်လက် ကြည့်ရှုတော်မူ၍ ‘‘ကျေးဇူးတော်၏အလွန်ကြွယ်ဝခြင်းကို နောင်ကပ်ကာလ တို့၌ ထင်ရှားစေမည်အကြောင်းဖြစ်သတည်း’’ (ဧဖက်၊ ၂း၇)။

ရှင်ပေါလုအနေဖြင့် ကျေးဇူးတော်အကြောင်းကိုစဉ်းစားရာ၌ နောင် ကပ်ကာလအတွက် အဖိုးမဖြတ်နိုင်သောရတနာဟု သတ်မှတ်ချက်ပြုသည် (ဧဖက်၊ ၁း၇။ ဧဖက်၊ ၃း၈)။ ယုံကြည်သူတို့သည် လိုအပ်သမျှကို ရရှိ ခံစားနိုင်ရန်ဖြစ်သည်။ ယင်းကဲ့သို့ ဘုရားရှင်၏ကျေးဇူးတော်သနားခြင်းသည် စကြဝဠာတစ်ခွင်စီးဆင်းလျက်၊ အချိန်အကန့်အသတ်မရှိ ကရုဏာတော်ကို သွန်းလောင်းတော်မူလိမ့်မည်။

ကျွန်ုပ်တို့နှင့်အတူလာရောက်နေထိုင်နိုင်ရန် ယေရှုရှင်သည် ခမည်းတော် ဘုရားရှေ့၊ ကောင်းကင်တမန်တို့ရှေ့၌ ကိုယ်ကိုပြသရသည်။ လောကကမ္ဘာသို့ မွေးဖွားလာသောသားသမီးများကိုသာ မြင်ခွင့်ရရှိသည်မဟုတ်။ ကျွန်ုပ်တို့၏ ကမ္ဘာကလေးသည် စကြဝဠာ၏ရှေ့၌ သင်ခန်းစာစာအုပ်ကလေးတစ်အုပ်ကဲ့သို့ ဖြစ်သည်။ ဘုရားရှင်၏အံ့ဖွယ်ကရုဏာတော်၊ ရွေးနုတ်ကယ်တင်ခြင်းမေတ္တာ တော်အကြောင်းသည် ကောင်းကင်တမန်များ အလွန်မြင်ချင်လှသောမြင်ကွင်း ကြီးဖြစ်သည်။ ထိုမြင်ကွင်းကြီးသည်လည်း သူတို့အတွက် ကာလအဆုံးမရှိ လေ့လာဖွယ်ရာသင်ခန်းစာဖြစ်လိမ့်မည်။ ရွေးနုတ်ကယ်တင်ခံခဲ့ရသောသူများ သော်လည်းကောင်း၊ မကျရှုံးခဲ့သောသူများအတွက်သော်လည်းကောင်း၊ ခရစ်တော် ၏ကပ်တိုင်တော်ကို မိမိတို့၏သိပ္ဋံနှင့်အနုပညာသီချင်းကဲ့သို့ သဘောထား ရလိမ့်မည်။ ယေရှုရှင်၏မျက်နှာတော်ပေါ်မှ လင်းလက်ဖြာထွက်သောအရောင် သည် ကိုယ်ကျိုးစွန့်သောမေတ္တာတော်ဘုန်းဖြစ်သည်’’ (Ellen G. White, The Desire of Ages, pp. 19, 20).