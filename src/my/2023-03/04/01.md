---
title:  ဘုရားရှင်ကျွန်ုပ်တို့ကိုမည်သို့ကယ်နုတ်သနည်း
date:   15/07/2023
---

### ဖတ်ရန်ကျမ်းချက်များ။
ဧဖက်၊ ၂း၁-၁ဝ။ ဧဖက်၊ ၅း၁၄။ ရောမ၊ ၅း၁၇။ ဧဖက်၊ ၅း၆၊ ၇။ ၂တိ၊ ၁း၇။

> <p>အလွတ်ကျမ်းချက်</p>
> ‘‘သို့သော်လည်း ကရုဏာတော်နှင့်ကြွယ်ဝတော်မူသော ဘုရား သခင်သည် ငါတို့ကိုချစ်တော်မူသော မဟာမေတ္တာတော်အားဖြင့်၊ ဒုစရိုက်အပြစ်၌ သေလျက်ရှိနေသောငါတို့ကို ခရစ်တော်နှင့်အတူ အသက်ရှင်စေတော်မူပြီ။ ကျေးဇူးတော်ကြောင့်သာ ကယ်တင်ခြင်းသို့ ရောက်ရ၏’’ (ဧဖက်၊ ၂း၄၊ ၅)။

၁၉၈ရ ခုနှစ် အောက်တိုဘာလ ၁၄ ရက်နေ့၌ အဖြစ်အပျက်တစ်ခု ဖြစ်ခဲ့သည်။ အသက် ၁၈ လသာရှိသေးသော ‘‘ဂျက်စီခါ’’ ကလေးမလေး သည် သူမ၏အရီးအိမ်နောက်ဖေးမြေကွက်လပ်တွင် ဆော့ကစားနေရင်း အနက် ၂၂ ပေရှိတွင်းပျက်တစ်ခုထဲသို့ ကျသွားခဲ့သည်။ သူမကလေး၏ဖြစ်စဉ်ကို ‘‘တက်စက်’’ ပြည်နယ်မှနေ၍ တစ်ကမ္ဘာလုံးသို့ မီဒီယာမှတစ်ဆင့် ချက်ချင်း ပျံ့နှံ့သွားသည်။ တစ်ကမ္ဘာလုံးမှ လူထုပရိသတ်အပေါင်းတို့သည်      ‘‘ဂျက်စီခါ’’ ကလေး၏လှုပ်ရှားမှုဗွီဒီယိုလေးကို စိတ်ဝင်တစားကြည့်ရှုကြသည်။ ၁၈ လ အရွယ်ကလေးသည် အိပ်ပျော်သွားလိုက်၊ နိုးလာလိုက်၊ ထငိုလိုက်၊ သီချင်းဆိုလိုက်၊ သူမ၏မိခင်ကိုအော်ဟစ်ခေါ်လိုက်နှင့် လုပ်နေခဲ့သည်။ အရေးပေါ်အကူအညီပေးသူများက တွင်းပျက်ကြီးထဲ လေကောင်းလေသန့် ရရှိရန် ပိုက်လုံးဖြင့်လေမှုတ်သွင်းပေးကြသည်။

နောက်ဆုံးမှာ ‘‘ဂျက်စီခါ’’ ပြုတ်ကျပြီး ၅၈ နာရီကြာမှ တစ်ကမ္ဘာလုံး ကပရိသတ်ကြီးများသည် ‘‘ဂျက်စီခါ’’ ကို မြေပြင်ပေါ်သို့ အချင်း ၈ လက်မ သာရှိသောအပေါက်မှ ဆွဲထုတ်နိုင်ခဲ့ကြကြောင်းကို မြင်တွေ့ကြရကာ စိတ်အေး သွားခဲ့ရတော့သည်။ တွင်းထဲသို့ကျချိန်မှ ပြန်၍ဆွဲတင်နိုင်ချိန်အထိ နှစ်ရက် ကျော်အချိန်ကြာခဲ့သည်။ ယင်းအဖြစ်အပျက်ကို ဓာတ်ပုံရိုက်မှတ်တမ်းတင် ထုတ်လွင့်ပေးနိုင်သော ဓာတ်ပုံဆရာစကော့၊ ရှော၊ ပူလီဇာ (Scott Shaw’s Pulitzer)   သည် ဆုချီးမြှင့်ခံခဲ့ရသည်။ စိုးရိမ်ထိတ်လန့်လျက်ရှိသော ‘‘ဂျက်စီခါ’’ သည် ကယ်ဆယ်ရေးအဖွဲ့မှ ကယ်ဆယ်ပေးနိုင်ခဲ့ပုံကို ဇာတ်လမ်းတစ်ပုဒ် ကဲ့သို့ တစ်ကမ္ဘာလုံးမှ မြင်တွေ့ခွင့်ရခဲ့သည်။

ဧဖက်၊ ၂း၁-၁ဝ တွင် ရှင်ပေါလုဖော်ပြသော ပြန်လည်ကယ်တင်ခြင်း အကြောင်းထက် ကောင်းမြတ်သောအကြောင်းများမရှိတော့ပါ။ ဘုရားရှင်သည် လူသားများကိုကယ်တင်ရန် အားထုတ်ခဲ့ရသည်။ ယင်းဇာတ်လမ်းကြီးကို ကျွန်ုပ်တို့ကိုယ်တိုင်ခံစားနေရ၍ ကျွန်ုပ်တို့ကြည့်နေကြရသည်မဟုတ်ပါ။