---
title:  ကျွန်ုပ်တို့၏ဆန္ဒသည်ကျွန်ုပ်တို့ကိုလှည့်ဖြားခဲ့သည်
date:   17/07/2023
---

‘‘ထိုငြင်းဆန်သောသူတို့နှင့်တကွ၊ ငါတို့ရှိသမျှသည် အထက်က ကိုယ်ကာယ၏အလိုသို့လည်းကောင်း၊ စိတ်၏အလိုသို့လည်းကောင်း၊ လိုက် သဖြင့် ကာမဂုဏ်တို့၌ ကျင်လည်သည်ဖြစ်၍၊ ကြွင်းသောသူတို့ကဲ့သို့ပင် ပကတိအတိုင်း အမျက်တော်ကိုခံရသောသူဖြစ်ကြ၏’’ (ဧဖက်၊ ၂း၃)။

ဘုရားရှင်၏ကြားဝင်ပေးခြင်းမရှိသော လူသားတို့၏အသက်တာသည် ဧဖက်၊ ၂း၂ မှ ဖော်ပြခဲ့သော ပြင်ပတန်ခိုးအင်အားနှစ်မျိုး၏ ကြီးစိုးချုပ်ထားခြင်း ကို ခံကြရမည်ဖြစ်သည်။ အတွင်း၌လည်း ဖမ်းစားချုပ်ထားခြင်းခံနေရသေး သည်။ ‘‘ကိုယ်ကာယ၏အလိုသို့လည်းကောင်း၊ စိတ်၏အလိုသို့လည်းကောင်း လိုက်သဖြင့် ကာမဂုဏ်တို့၌ကျင်လည်သည်ဖြစ်၍’’ (ဧဖက်၊ ၂း၃ ကို    ယာကုပ်၊ ၁း၁၄၊ ၁၅။ ၁ပေ၊ ၁း၁၄) နှင့် နှိုင်းယှဉ်ဖတ်ပါ။

`ရှင်ပေါလုက ကြားရသူအပေါင်းကို ‘‘ကြွင်းသောသူတို့ကဲ့သို့ပင် ပကတိ အတိုင်း အမျက်တော်ကိုခံရသူများ’’ (ဧဖက်၊ ၂း၃) ဟုဆိုခြင်း၌ မည်သို့ အဓိပ္ဋာယ်ရှိသနည်း။ ဧဖက်၊ ၂း၃ နှင့် ဧဖက်၊ ၅း၆ ကို နှိုင်းယှဉ်ဖတ်ပါ။`

လောလောဆယ်ဆယ်လတ်တလော ဘဝဆုံးရှုံးခြင်းသည် လုံလောက် သောစိတ်ဓာတ်ကျဆင်းဖွယ်ဖြစ်သည်။ ထိုထက်ပို၍ဆိုးသည်မှာ နောက်ဆုံး နေ့ရက်ကာလအတွက် ရင်ဆိုင်သွားရမည့်အရာသည် သာ၍ပြင်းထန်အုံးမည်။ လူသားအပေါင်းတို့သည် သဘာဝအားဖြင့် ကြွင်းသောသူတို့ကဲ့သို့ပင် ပကတိ အတိုင်း အမျက်တော်ကိုခံရသောသူဖြစ်ကြ၏ (ဧဖက်၊ ၂း၃)။ ဘုရားရှင်၏ တရားစီရင်ခြင်းကို ကြောက်ရွံ့နေကြရသည်။ နောက်ဆုံးသောအချိန်ကာလ၌ စီရင်တော်မူမည့်အကြောင်းကို ကြိုတင်ထိတ်လန့်နေကြသည်။

‘‘အမျက်တော်ကိုခံရသောသူ’’ ဟု ရေးသားထားချက်အတိုင်း အခြား ကိစ္စတစ်ခုအတွက်လည်း လန့်နေရသေးသည်ဟု ပြသနေသည်။ ဘုရားရှင်၏ ပုံသဏ္ဍာန်တော်ကို ယူတင်ခံယူထားနေလင့်ကစား ကျွန်ုပ်တို့အထဲ၌ တစ်စုံ တစ်ရာထိတ်လန့်ဖွယ်ရာအကြောင်းရှိနေသေးမှန်းကို နားလည်ထားကြရမည်။ ခရစ်ယာန်အသက်တာဖြင့် အသက်ရှင်နေထိုင်စဉ်မှာပင် မကောင်းသောအကျင့် များကို ဖျောက်ဖျက်နိုင်ရုံသာမက အပြစ်မကျူးလွန်မိအောင်နေထိုင်ခြင်း    (ဧဖက်၊ ၂း၁) သည် အရေးကြီးလှသေးသည်မဟုတ်ပါ။ ကျွန်ုပ်တို့သည် အပြစ်နှင့်အတူ ကျေနပ်နေကြသည်မဟုတ်သော်လည်း အပြစ်နှင့်သာ အတူတူ နေနေကြရသည်။ ကျွန်ုပ်တို့အစဉ် ဘုရားရှင်ဘက်သို့ ယိမ်းနေရမည့်အစား ဘုရားရှင်ကိုပုန်ကန်နေကြသည်။ မိမိကိုယ်ကိုပျက်စီးခြင်းလမ်းသို့ ပို့ဆောင်နေ ကြ၏။ လူသားမျိုးနွယ်၏အခြေအနေတစ်ရပ်လုံးသည် ပျက်စီးခြင်းအတွင်း တရွေ့ရွေ့သက်ဆင်းနေကြသည်။ အပြစ်ဒုစရိုက်အကျင့်များနှင့်အတူ စာတန်၏ အုပ်စိုးခြင်းအောက်ဝန်ခံပြီး မိမိတို့ကိုယ်ကို အပ်နှံနေကြသည် (ဧဖက်၊ ၂း၂)။ ကျွန်ုပ်တို့၏ပင်ကိုသဘောကပင် အပြစ်ကိုမြတ်နိုးတတ်ကြ၏ (ဧဖက်၊ ၂း၃)။ ယုံကြည်သူအားလုံးတို့သည် ‘‘ပကတိအတိုင်း အမျက်တော်ကိုခံရသောသူ ဖြစ်ကြ၏’’ (ဧဖက်၊ ၂း၃)။

လွန်ခဲ့သောအတိတ်အကြောင်းကို ရှင်ပေါလုပြောကြားပေးခြင်းသည် အလွန်အရေးကြီးလှသည်။ ‘‘ကျွန်ုပ်တို့သည် ပကတိအတိုင်း အမျက်တော်ကို ခံကြရ၏’’ (ဧဖက်၊ ၂း၃)။ ဆိုလိုသောအနက်အဓိပ္ဋာယ်မှာ ယုံကြည်သူများ ဖြစ်လာပြီးနောက် မကောင်းမှုဒုစရိုက်များကို ဆက်လက်အမွေခံသွားရန်မဟုတ်၊ မိမိရေးသားထားသောစာ၌ ရှင်ပေါလုသည် သုံးသပ်တင်ပြထားချက်ရှိသည် (ဧဖက်၊ ၄း၁၇-၅း၂၁)။ မှားယွင်းသောအပြစ်ဖြစ်စေခြင်းအမှုအရာများကို သတိပေးထားသည်။ ပကတိအတိုင်း သဘာဝအလျောက်တည်ရှိနေခဲ့သည်။ ခရစ်ယာန်တို့ကိုခြိမ်းခြောက်မှုပြုနေသည်။ အဓိပ္ဋာယ်အနက်ပြန်ဆိုရလျှင် ‘‘ဟောင်းနွမ်းနေသောအတ္တ’’ သဘောတို့သည် ခရစ်ယာန်တို့၏အထဲ၌ ကြာရှည်စွာခွင့်ပြုထားရန်မဟုတ်၊ ခရစ်တော်၏အစွမ်းတန်ခိုးတော်ဖြင့် ‘‘ဟောင်း နွမ်းနေသောအတ္တစိတ်သဘောကိုပယ်၍၊ ‘‘စိတ်နှလုံးသဘောသစ်ကိုရပြီးလျှင် မှန်သောဖြောင့်မတ်ခြင်း၊ သန့်ရှင်းခြင်းပါရမီအားဖြင့် ဘုရားသခင်နှင့်အတူအမျှ ဖန်ဆင်းသောလူသစ်ကို ယူတင်ဝတ်ဆောင်မည်အကြောင်း ခရစ်တော်၏ စကားကို ကြားနာရသည်ဖြစ်၍ ယေရှု၌သမ္မာတရားရှိသည်နှင့်အညီ၊ ထို သခင်ထံ၌ နည်းခံကြပြီသတည်း’’ (ဧဖက်၊ ၄း၂၂-၂၄)။

`ပျက်စီးခြင်းလွှမ်းမိုးလျက်ရှိသော ကျွန်ုပ်တို့ကိုယ်တိုင်သဘာဝပကတိ အခြေအနေကို မမြည်းစမ်းဖူးသူများရှိပါသလား။ ခရစ်တော်ရှင်ထံ ကျွန်ုပ်တို့ တိုးဝင်ချဉ်းကပ်ပြီးသည့်တိုင် ထိုသို့မခံစားရဖူးသူဖြစ်နေပါသလား။ ယင်းကိစ္စ သည် မည်မျှအရေးပါကြောင်း ကျွန်ုပ်တို့အသက်တာ၌ ကိုယ်တော်ကိုဖက်ရမ်း ထားရန်လိုကြောင်း သင်ကြားပေးနေပါသလား။`