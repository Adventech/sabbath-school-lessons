---
title:  ညီအစ်ကိုချစ်ခြင်း‌မေတ္တာ၌တည်ကြ‌လော့
date:   19/03/2022
---

### ဖတ်ရန်ကျမ်းချက်၊၊ 
‌ဟေဗြဲ ၁၃။ ‌ရောမ ၁၂း၁၃။ ဧဖက် ၅း၃-၅။ ၁‌ပေ၊ ၅း၁-၄။ ‌ဟေဗြဲ ၂း၉။ ‌ဟေဗြဲ ၄း၁၆။ ဂလာတိ ၂း၂ဝ။

> <p>အလွတ်ကျမ်းချက်</p>
> "ညီအစ်ကိုချစ်ခြင်း‌မေတ္တာ၌တည်ကြ‌လော့။ ဧည့်သည်ဝတ် ပြုခြင်းအမှုကို မ‌မေ့မ‌လျော့ကြနှင့်" (‌ဟြေဗြဲ ၁၃း၁)။

ဟေဗြဲအခန်းကြီး ၁၃ သည် ရှင်‌ပေါလုမှအ‌ရေးကြီး‌သောစကားဖြင့် အဆုံးသတ်ခဲ့သည်။ "ညီအစ်ကိုချစ်ခြင်း‌မေတ္တာ၌တည်ကြ‌လော့" (‌ဟေဗြဲ ၁၃း၁)။ ဩဝါဒတစ်‌လျှောက် ရှင်ဘုရင်နှင့်ယဇ်ပု‌ရောဟိတ်မင်းကြီးအ‌ကြောင်း ကို‌လေး‌လေးနက်နက်‌ဖော်ပြခဲ့သည်။ ‌ယေရှုရှင်နှင့်သူ၏ညီအစ်ကို‌မောင်နှမ များအ‌ကြောင်းကိုတင်ပြရာ၌ ကျမ်း‌ရေးသားသူသည် ကယ်တင်ခြင်းလမ်း အတွက် လူတို့သီးခြားစီတစ်‌ယောက်တစ်‌ပေါက်ပြုလုပ်ရန်မဟုတ်‌ကြောင်းကို ‌ရေးသားထား‌ပေးသည်။ ခရစ်‌တော်နှင့်အတူ မိသားစုသဖွယ်တစ်အိမ်‌ထောင် တည်းကဲ့သို့ ကယ်တင်ခြင်းကိုတစ်ကြိမ်တည်းရယူဖို့ရန်ဖြစ်သည်။ ရှင်‌ပေါလု သည် ‌ယေရှုရှင်၏လုပ်‌ဆောင်‌တော်မူခြင်းများကို ညီအစ်ကိုချစ်ခြင်းကဲ့သို့ မှတ်ယူသည်။ "ညီအစ်ကိုဟူ၍‌ခေါ်ခြင်းငှာ ရှက်‌ကြောက်‌တော်မမူ" (‌ဟေဗြဲ ၂း၁၁)။ သို့ဖြစ်၍ ယုံကြည်သူအချင်းချင်းတို့သည် ‌ယေရှုရှင်ပြုသကဲ့သို့ ပြုလုပ်ကြရမည်။

ဩဝါဒစာတစ်‌စောင်လုံး၌ ညီအစ်ကိုချစ်ခြင်း၌ တစ်ဦးကိုတစ်ဦး အ‌လေးအနက်တန်ဖိုးထားရခြင်းကို အထူးအ‌လေးထားသည်။ မည်သူတစ်ဦး တစ်‌ယောက်မျှ ဘုရားသခင်၏‌ရှေ့‌တော်၌နိမ့်ကျသည်မရှိပါ (‌ဟေဗြဲ ၃း၁၃။ ‌ဟေဗြဲ ၁ဝး၂၄၊ ၂၅။ ‌ဟေဗြဲ ၁၂း၁၅-၁၇)။ အခန်းကြီး ၁၃ တွင် အချက် ‌ပေါင်းများစွာပါဝင်ချပြ‌ပေးသည်။ ဧည့်သည်ဝတ် (‌ဟေဗြဲ ၁၃း၂)၊ အကျဉ်းကျ ခံရသူများကိုလည်ပတ်အား‌ပေးကူညီခြင်း၊ မတရားပြုခံရသူများကို ကာကွယ် ‌ပေးခြင်းများပါဝင်သည် (‌ဟေဗြဲ ၁၃း၃)။ မဂင်္လာ‌ဆောင်ခြင်းနှင့် သစ္စာ သံဝါသပြုခြင်းကိုတန်ဖိုးထားခြင်း (‌ဟေဗြဲ ၁၃း၄)၊ တပ်မက်ခြင်းကို ‌ရှောင်ကြဉ်ခြင်း (‌ဟေဗြဲ ၁၃း၅၊ ၆)၊ အုပ်ချုပ်သူတို့ကို‌အောက်‌မေ့သူတို့၏ ယုံကြည်ခြင်းကိုအမီလိုက်ကာ (‌ဟေဗြဲ ၁၃း၇-၁၇)၊ ကျမ်း‌ရေးသူအတွက် ဆု‌တောင်း‌ပေးရန်‌တောင်းဆိုသည် (‌ဟေဗြဲ ၁၃း၁၈၊ ၁၉)။