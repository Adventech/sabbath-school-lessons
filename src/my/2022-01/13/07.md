---
title:  ဆက်လက်‌လေ့လာရန်။
date:   25/03/2022
---

သန့်ရှင်း‌သောဝိညာဉ်‌တော်ကြွဆင်းလာပြီး‌နောက် ယုံကြည်သူ အ‌ပေါင်းတို့သည် ဝမ်း‌မြောက်ရွှင်လန်းလျက် သန့်ရှင်းသူတို့နှင့်အတူ ချိုမြိန် ‌သော‌ပေါင်း‌ဖော်ခြင်းကိုပြုလုပ်ကြသည်။ သူတို့သည် ‌တွေး‌တောဆင်ခြင် သည်းခံစိတ်နှင့် မိမိကိုယ်ကိုဆက်ကပ်ငြင်းပယ်လျက်ရှိသည်။ အမှန်တရား အတွက်ဆိုလျှင် ရှိသမျှကို‌ပေးရန်၊ လှူရန်၊ ဆက်ကပ်ရန် အဆင်သင့်ဖြစ်‌နေကြ သည်။ ‌နေ့စဉ်ရက်ဆက် သူတို့သည် တစ်ဦးအ‌ပေါ်တစ်ဦး‌ပေါင်းသင်း ဆက်ဆံရာ၌ ခရစ်‌တော်၏‌မေတ္တာ‌တော်ကိုပြသကြသည်။ သူတို့အ‌ပေါ် ကျ‌ရောက်ခဲ့‌သော‌မေတ္တာ‌တော်ကို‌ဖော်ပြကြသည်။ အတ္တသ‌ဘောမပါဘဲ အ‌ပြောအဆိုအ‌တွေးအ‌ခေါ်တိုင်း အခြားသူများအတွက်အားကျ‌လောက်‌စေပါ သည်။

သို့‌သော် တစ်စတစ်စဖြည်းဖြည်းချင်း‌ပြောင်းလဲလာပါ‌တော့သည်။ ယုံကြည်သူတို့သည် တစ်‌ယောက်ကိုတစ်‌ယောက်အမြင်‌စောင်းလာကြသည်။ အမှားအယွင်းများကိုပြလာကြပြီ။ သဝန်တိုပြစ်တင်မှုပြုလာကြသည်။ ကယ်တင်ရှင်ကိုလည်း‌ကောင်း၊ ကိုယ်‌တော်၏‌မေတ္တာ‌တော်ကိုလည်း‌ကောင်း၊ မမြင်မ‌တွေ့ကြ‌တော့ပါ။ အပြင်ပန်းဟန်‌ဆောင်မှု၊ ပွဲလမ်းသဘင်များကို ကျင်းပလာကြသည်။ လက်‌တွေ့ယုံကြည်ခြင်းအလုပ်ထက် ပါးစပ်အ‌ပြော ယုံကြည်မှုကိုစွဲကိုင်ထားလာကြသည်။ မိမိတို့၏အမှားကိုမမြင်။ တစ်ပါးသူ၏ အားနည်းချက်ကိုသာရှာလာသည်။ ညီအစ်ကိုချစ်ခြင်းသ‌ဘော‌ပျောက်ကွယ် သွားသည်။ ခရစ်‌တော်‌ပေါင်းစည်း‌ပေး‌သောချစ်ခြင်းသ‌ဘောကို မ‌အောက်‌မေ့ ကြ‌တော့ပါ။ ဝမ်းနည်းစရာအ‌ကောင်းဆုံးဖြစ်သည်။ သို့‌သော် မိမိတို့ကျဆုံး ‌နေမှန်းကိုအမှုမထားကြပါ။ မိမိတို့အသက်တာ၌ ‌ပျော်ရွှင်ခြင်း၊ ငြိမ်သက်ခြင်း မရှိ‌တော့မှန်းကို သတိမထားကြ‌တော့ပါ။ ဘုရားသခင်၏‌မေတ္တာ‌တော် လမ်း‌ကြောင်းကိုပိတ်ထားကြသည်။ မိမိတို့၏စိတ်နှလုံးတံခါးကိုပိတ်ထားကြ သည်။ မကြာမီအ‌မှောင်ထုအတွင်း ‌လျှောက်လှမ်းခဲ့ကြရသည်။

ရှင်‌ယောဟန်အ‌နေဖြင့် အသင်း‌တော်အတွင်း ညီအစ်ကိုချစ်ခြင်း သ‌ဘောရှိရန် သတိ‌ပေးထားသည်။ ယုံကြည်သူများအ‌နေဖြင့် ထိုချစ်ခြင်း သ‌ဘောရှိရန် အထူးသတိ‌ပေး၏။ အသင်း‌တော်သို့‌ရေးသား‌ပေး‌သောသူ၏ စာမှာ စဉ်းစားဆင်ခြင်ရန်များစွာပါရှိသည်။ ‘ချစ်သူတို့ ငါတို့သည် တစ်ဦး နှင့်တစ်ဦး‌မေတ္တာထား၍ ချစ်ခြင်းသ‌ဘောရှိကြစို့’ ဟုသူ‌ရေးထားသည်။ အ‌ကြောင်းမူကား၊ ဘုရားသခင်သည် ချစ်ခြင်း‌မေတ္တာ‌တော်ဖြစ်၏။ ချစ်ခြင်း သ‌ဘောရှိသူတိုင်းသည် ဘုရားရှင်ဖြစ်ပွား‌စေသူဖြစ်သည်။ ဘုရားသခင်ကို သိရှိသူဖြစ်သည်။ ချစ်ခြင်း‌မေတ္တာမရှိ‌သောသူသည် ဘုရားရှင်ကိုမသိ။ အ‌ကြောင်းမူကား၊ ထာဝရဘုရားသည် ချစ်ခြင်း‌မေတ္တာဖြစ်‌တော်မူ၏။ သား‌တော်အားဖြင့် ငါတို့သည်အသက်ရှင်‌စေခြင်းငှာ ဘုရားသခင်သည် တစ်ပါးတည်း‌သောသား‌တော်ကို ဤ‌လောကသို့‌စေလွှတ်‌တော်မူ‌သောအရာ၌ ငါတို့ကိုချစ်‌တော်မူ‌သော‌မေတ္တာ‌တော်သည် ထင်ရှားလျက်ရှိ၏။ ငါတို့ကိုချစ်၍ ငါတို့၏အပြစ်ကို‌ပြေစရာအ‌ကြောင်းဖြစ်‌စေခြင်းငှာ သား‌တော်ကို‌စေလွှတ် ‌တော်မူ‌သောအရာ၌ ချစ်ခြင်း‌မေတ္တာရှိ၏။ ချစ်သူတို့၊ ဘုရားသခင်သည် ငါတို့ကို ဤမျှ‌လောက်ချစ်‌တော်မူသည်မှန်လျှင် ငါတို့သည်လည်း အချင်းချင်း ချစ်ကြရမည်။’ Ellen G. White, The Acts of the Apostles, pp. 547, 548.