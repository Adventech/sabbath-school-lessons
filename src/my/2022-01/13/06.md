---
title:  တပ်အပြင်၌ရှိ‌သော‌ယေရှုထံသို့သွားပါ
date:   24/03/2022
---

`ဟေဗြဲ ၁၃း၁ဝ-၁၄။ မာကု ၈း၃၄။ မဿဲ ၁ဝး၃၈။ လုကာ ၁၄း၂၇ နှင့် ဂလာတိ ၂း၂ဝ ကိုနှိုင်းယှဉ်ဖတ်ပါ။ တပ်အပြင်ဖက်ရှိ ‌ယေရှုရှင်အထံ ‌တော်သို့သွားခြင်း၏အဓိပ္ဋာယ်မည်သို့ရှိသနည်း။`

တပ်တွင်းတစ်ခုလုံး၏အညစ်ပတ်ဆုံး‌နေရာသည် အဝင်ဝအပြင်ဖက် ဖြစ်သည်။ ထို‌နေရာ၌ ယဇ်ပူ‌ဇော်ထား‌သောတိရစ္ဆာန်အကြွင်းအကျန်အပိုင်း အစများရှိ‌နေသည် (ဝတ်၊ ၄း၁၂)။ အနာကြီး‌ရောဂါသည်များသည်လည်း တပ်အပြင်သို့ထုတ်ခံကြရသည် (ဝတ်၊ ၁၃း၄၆)။ ဘုရားရှင်ကိုရှုတ်ချသူနှင့် ရာဇဝတ်သားများကို တပ်ပြင်၌တရားစီရင်ကြသည် (ဝတ်၊ ၂၄း၁ဝ-၁၆၊ ၂၃။ ၃ရာ၊ ၂၁း၁၃။ တမန်၊ ရး၅၈)။ ထိုသို့အစဉ်အလာပြုခြင်းမှာ ဘုရားသခင် သည် တပ်အတွင်းရှိ‌တော်မူ‌ကြောင်းပြသသည်။ မသန့်ရှင်းမစင်ကြယ်ရာ မှန်သမျှ တပ်ပြင်သို့ထုတ်ပစ်ရသည်ကိုဆိုလိုသည်။ အ‌ကြောင်းမှာ ဘုရားသခင် သည် မသန့်ရှင်း‌သောအရာတစ်စုံတစ်ခုကိုမျှ အလိုမရှိခြင်း၊ မမြင်လိုခြင်း သ‌ဘောဖြစ်သည် (‌တော၊ ၅း၃။ တရား ၂၃း၁၄)။

ယေရှုရှင်သည် ‌ယေရုရှလင်မြို့ပြင်သို့‌ခေါ်ထုတ်ခံရ၍ အ‌သေသတ်ခံ ခဲ့ရသည် (‌ယောဟန် ၁၉း၁၇-၂ဝ)။ ဆိုလိုသည်မှာ ရှက်‌ကြောက်စရာ အားလုံးကို ကိုယ်‌တော်အ‌ပေါ်သို့တင်လိုက်ခြင်းဖြစ်သည် (‌ဟေဗြဲ ၁၂း၂)။ သူတို့သည် ‘ဘုရားရှင်၏နာမ‌တော်ရှုတ်ချသူ’ ဟုစွပ်စွဲခံရသည်။ ထိုအတွက် ‌ကြောင့် ဣသ‌ရေလအမျိုးထဲမှထုတ်ပစ်ခံရပြီး ‌ယေရုရှလင်မြို့၏အပြင်ဖက်၌ သတ်ပစ်ကြသည်။ မာကု ၁၄း၆၃၊ ၆၄ နှင့် ဝတ်၊ ၂၄း၁၁၊ ၁၆ ကိုကြည့်ပါ။ ‌ယေရှုရှင်သည် အပြင်သို့ထုတ်ခြင်းခံရပြီး မသန့်ရှင်း‌သော၊ ရှက်ဖွယ်‌ကောင်း ‌သော၊ ရွံရှာဖွယ်‌ကောင်း‌သောသူအဖြစ်သတ်မှတ်ကြသည် (‌ဟေဗြဲ ၁၂း၂)။ ရှင်‌ပေါလုအ‌နေဖြင့် ယုံကြည်သူအ‌ပေါင်းကို ‌ယေရှုရှင်ရှိရာတပ်အပြင်ဖက်သို့ လိုက်သွားရန်တိုက်တွန်းသည်။ ကိုယ်‌တော်ခံရ‌သောရှက်‌ကြောက်ခြင်းမျိုးကို ခံယူ‌စေရန်တိုက်တွန်းသည် (‌ဟေဗြဲ ၁၂း၂ နှင့် ‌ဟေဗြဲ ၁၃း၁၃)။ ထိုလမ်း ကိုပင် ‌မော‌ရှေ‌လျှောက်ခဲ့ရသည်။ အဲဂုတ္တုပြည်မှစည်းစိမ်ဥစ္စာထက် ခရစ်‌တော်နှင့်အတူဒုက္ခလမ်းကိုသူ‌ရွေးခဲ့သည် (‌ဟေဗြဲ ၁၁း၂၆)။

‘တပ်၏အပြင်’ ဖက်သို့အထုတ်ခံရ‌သော ‌ယေရှု၏‌နောက်‌တော်သို့ လိုက်ပါဟု‌ပြော‌သောအခါ သင့်အတွက်မည်သို့အဓိပ္ဋာယ်ရှိသနည်း။ ‌ယေရှုရှင် ခံရ‌သောရှက်‌ကြောက်ခြင်းမျိုး သင်၏ပတ်ဝန်းကျင်၌ သင့်ကိုကဲ့ရဲ့ပြစ်တင်လျှင် သင်မည်သို့ယုံကြည်ခြင်းမျိုးဖြင့်အသက်ရှင်မည်နည်း။