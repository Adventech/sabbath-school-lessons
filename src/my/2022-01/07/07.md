---
title:  ဆက်လက်‌လေ့လာရန်။
date:   11/02/2022
---

Ellen G. White ၏ “John The Beloved” ကို AA, pp. 539-545 နှင့် DA, pp. 716-722 မှ “Judas” အ‌ကြောင်းကို ဖတ်ပါ။

"တိုက်ပွဲတကာတိုက်ပွဲအပြင်းထန်ဆုံးသည် အတ္တတိုက်ပွဲဖြစ်သည်။ အတ္တကိုချိုးနှိမ်ခြင်းဖြင့် ဘုရားရှင်ထံ‌တော်သို့အပ်နှံလိုက်ပါ။ ရုန်းကန်ခြင်း ‌တော့ရှိရလိမ့်မည်။ သို့‌သော် ဝိညာဉ်သည် အသစ်ပြုပြင်နိုင်ရန် ဘုရားသခင် အထံသို့ဆက်ကပ်မှသာ သန့်ရှင်းလာနိုင်သည်။’ Ellen G. White, SC, p. 43.

ယောဟန်သည် ‌ယေရှုရှင်နှင့်တူချင်သည်။ ခရစ်‌တော်ကိုချစ်‌သော စိတ်ဖြင့် နှိမ့်ချခြင်း၊ ‌အောက်ကျို့ခြင်းအမှုကိုလုပ်‌ဆောင်ခဲ့သည်။ အတ္တကို ‌ယေရှု၌ဝှက်ထားလိုက်သည်။ သူ၏မိတ်‌ဆွေများအားလုံးထက် သူ၏ အသက်တာကို ရှင်‌ယောဟန်ဆက်ကပ်ကာ အံ့ဖွယ်အသက်တာနှင့်အသက်ရှင် ခဲ့သည်။

ယောဟန်၏ချစ်‌မေတ္တာ‌နှောင်ကြိုးသည် ‌ယေရှုရှင်၏အနားတွင် အမြဲ‌နေချင်သည်။ ကယ်တင်ရှင်သည် တပည့်‌တော် (၁၂) ပါးလုံးကို ချစ်‌တော်မူသည်။ သို့‌သော် ‌ယောဟန်၏စိတ်သည် ‌ယေရှုနှင့်ပို၍စွဲကပ်လျက် ရှိသည်။ အခြားတပည့်‌တော်များထက်လည်း အသက်ငယ်သည်။ က‌လေးငယ် တစ်ဦး၏သ‌ဘောမျိုးကဲ့သို့ ‌ယေရှုရှင်ကိုနှလုံးသားဖွင့်ဟ‌ပေးသူဖြစ်သည်။ ထို‌ကြောင့် ခရစ်‌တော်သည် သူ့ကိုပို၍သနားချစ်နှင့်ချစ်‌တော်မူခဲ့သည်။ ရှင်‌ယောဟန်အားဖြင့် ကယ်တင်ရှင်၏နက်နဲလှစွာ‌သောဝိညာဉ်တန်ခိုးသည် လူများကိုသွန်သင်နိုင်ခဲ့သည်။

‘သူ၌နှစ်လိုဖွယ်အရာမှာ ခရစ်‌တော်နှင့်တူ‌သော လှပသည့်သန့်ရှင်း ခြင်းအ‌ရောင်အဝါအရိပ်ကိုမြင်ရသည်။ ‌မေတ္တာသ‌ဘောနှင့် ‌ယေရှုရှင်ကို ကြည့်ခြင်း‌ကြောင့် သူသည် ကယ်တင်ရှင်နှင့်တူသည့်တိုင် ကိုယ်‌တော်နှင့် အတူကျွမ်းဝင်လျက် ရင်းနှီးခြင်းသည် သူ၏အလိုဆန္ဒဖြစ်လာ‌တော့သည်။ သူ၏စာရိတ္တသည်လည်း သခင်၏စာရိတ္တကဲ့သို့ပင်ဖြစ်လာခဲ့သည်။’ Ellen G. White, AA, pp. 544, 545.