---
title:  ‌ယေရှုရှင်ဝိညာဉ်၏‌ကျောက်ဆူး
date:   10/02/2022
---

ရှင်‌ပေါလုသည် ‌ဖောက်ပြန်ခြင်းသ‌ဘောကို ဆန့်ကျင်သတိ‌ပေး၍ ချစ်ခြင်း၊ ယုံကြည်ခြင်းကိုအား‌ပေးကာ သခင်ခရစ်‌တော်၏အာမခံချက်စကား များကိုပြသခဲ့သည်။ 

`ဟေဗြဲ ၆း၁၇-၂ဝ ကိုဖတ်ပါ။ ဘုရားရှင်သည် မိမိ၏ကတိ‌တော် နှင့်ဆိုင်‌သောအရာကို မည်ကဲ့သို့အာမခံခဲ့သနည်း။ `

ကျွန်ုပ်တို့အတွက်ထားရှိ‌သော ကိုယ်‌တော်၏ကတိ‌တော်ကို နည်းလမ်း ‌ပေါင်းများစွာဖြင့် အာမခံထားခဲ့သည်။ ပထမဦးဆုံးအ‌နေဖြင့် ဘုရားသခင်သည် မိမိ၏ကတိ‌တော်ကိုကျိန်ဆိုခြင်းအားဖြင့် အာမခံ‌ပေးခဲ့သည်။ (‌ဟေဗြဲ ၆း၁၇)။ နှုတ်ကပတ်‌တော်အရ၊ ဘုရားရှင်၏ကျိန်ဆိုခြင်းကို အာဗြဟံ၊ ဒါဝိဒ် တို့နှင့်ပြုခဲ့၍ ထိုကျိန်ဆိုခြင်းသည် ဣသ‌ရေလလူမျိုးများအတွက် အခွင့် အ‌ရေးထူးဖြစ်‌စေသည်။ ‌မော‌ရှေသည် ထာဝရဘုရားအား ဣသ‌ရေလူလူမျိုး တို့ကိုခွင့်လွှတ်‌ပေးပါရန် ‌တောင်းဆိုခဲ့သည်။ အ‌ကြောင်းမှာ ‌ရွှေနွားသငယ် ရုပ်ကိုပူ‌ဇော်၍‌ဖောက်ပြန်ခဲ့ကြသည်။ ‌မော‌ရှေ‌တောင်းပန်ရာ၌ ဘုရားရှင် အာဗြဟံနှင့်ပြုခဲ့‌သောကျိန်ဆိုခြင်းကို ပြန်၍ရွတ်ဆိုခဲ့သည် (ထွက်၊ ၃၂း၁၁-၁၄။ ကမ္ဘာ ၂၂း၁၆-၁၈)။ ‌မော‌ရှေ၏‌တောင်းပန်စကား၌ အားသာချက်မှာ ဘုရား သခင်၏ကျိန်ဆိုခြင်းသည် ‌ပြောင်းလဲ၍မရနိုင်‌ကြောင်း ‌ဖော်ပြပါသည် (‌ရောမ၊ ၉း၄။ ‌ရောမ ၁၁း၂၈၊ ၂၉)။ 

အလားတူစွာပင် ဆာလံဆရာမှ ဣသ‌ရေလလူမျိုးတို့အတွက် ဘုရားရှင်၏‌ရှေ့‌တော်၌‌တောင်း‌လျှောက်‌သောအခါ ဒါဝိဒ်မင်းနှင့်ဘုရားရှင် ပြုခဲ့‌သောကျိန်ဆိုခြင်းကို‌ကြွေး‌ကြော်ခဲ့သည်။ ဘုရားရှင်မိန့်‌တော်မူသည်မှာ ‘ငါ၏ပဋိညာဉ်တရားကိုလည်းမရှုတ်ချ၊ ငါမိန့်မြွက်‌သောစကားလည်း ‌ဖောက်ပြန်ခြင်းမရှိရ။ ငါသည် ဒါဝိဒ်ကိုမလှည့်စားဟု ငါ၏သန့်ရှင်းခြင်း ပါရမီကိုတိုင်တည်၍ တစ်ခါကျိန်ဆိုပြီ။ သူ၏အမျိုးအနွယ်သည်လည်း အမြဲ တည်ရမည်။ သူ၏ပလ္လင်သည်လည်း ငါ့‌ရှေ့၌‌နေကဲ့သို့ဖြစ်ရမည်။ လကဲ့သို့ လည်း‌ကောင်း၊ မိုး‌ကောင်းကင်၌သစ္စာ‌စောင့်‌သောသက်‌သေကဲ့သို့လည်း‌ကောင်း အစဉ်မြဲမြံရမည်ဟု ကိုယ်‌တော်သည်မိန့်‌တော်မူပါပြီ’ (ဆာလံ ၈၉း၃၄-၃၇)။ ဓမ္မသစ်ကျမ်း၏ဖွင့်ဆိုချက်အရ၊ ကျိန်ဆိုခြင်းနှစ်ရပ်လုံးသည် ‌ယေရှုရှင်ဖြင့် ပြည့်စုံခဲ့သည်။ အာဗြဟံ၏မျိုး‌စေ့သည် ဒါဝိဒ်မင်း၏ပလ္လင်‌ပေါ်၌အုပ်စိုးရ ‌သောသူဖြစ်သည် (ဂလာတိ ၃း၁၃-၁၆။ လုကာ၊ ၁း၃၁-၃၃၊ ၅၄၊ ၅၅)။ 

ဒုတိယအချက်မှာ ဘုရားသခင်သည် ‌ယေရှုရှင်ကို လက်ယာ‌တော် ဘက်ပလ္လင်‌တော်‌ပေါ်၌ ထိုင်ခွင့်‌ပေးခြင်းအားဖြင့် ကိုယ်‌တော်၏ကတိ‌တော်ကို အာမခံခဲ့သည်။ ‌ယေရှုတက်ကြွသွားခြင်းသည် ‌ရှေ့‌ပြေးအဖြစ် လူသားများကိုယ်စား ဥပမာကြိုတင်ပြထားခြင်းသ‌ဘောပင်ဖြစ်သည်။ ယုံကြည်သူတိုင်း ‌ကောင်းကင်သို့တက်ကြွသွားကြရမည် (‌ဟေဗြဲ ၆း၂ဝ)။ ထိုတက်ကြွသွား ခြင်းသည် ဘုရားသခင်၏ကယ်တင်ခြင်းသည် ကျွန်ုပ်တို့အတွက်‌သေချာ ‌ကြောင်းကို ပြသခြင်းဖြစ်သည်။ ဘုရားသခင်သည် ‌ယေရှုရှင်ကို ‌သေခြင်းနှင့် ရင်ဆိုင်‌စေကာ ဒုက္ခကိုရင်ဆိုင်ခဲ့သည်။ လူတိုင်း‌သေရမည့်‌နေရာ၌ ‌ယေရှုရှင် အ‌သေခံခဲ့သည်။ သို့ဖြစ်၍ ကိုယ်‌တော်သည် များစွာ‌သောသူတို့အတွက် ဘုန်း‌တော်ကိုယူ‌ဆောင်လာ‌ပေးနိုင်မည် (‌ဟေဗြဲ ၂း၉၊ ၁ဝ)။ ခမည်း‌တော် ‌ရှေ့၌ထင်ရှားလျက်ရှိ‌သော‌ယေရှုရှင်သည် ဝိညာဉ်၏‌ကျောက်ဆူးပင်ဖြစ်သည် (‌ဟေဗြဲ ၆း၁၉)။ ကိုယ်‌တော်သည် ခမည်း‌တော်၏ပလ္လင်‌တော်နှင့် ခိုင်မြဲစွာ ရှိပြီဖြစ်သည်။ ဘုရားရှင်၏ဂုဏ်ပြုခြင်းအတွက် စည်းမျဉ်းစည်းကမ်းအရ၊ ‌ယေရှုရှင်အားဖြင့် မိမိ၏ကတိ‌တော်ကိုပြည့်စုံ‌စေခြင်းဖြစ်သည်။ အခြား မည်သည့်အာမခံချက်များလို‌သေးသနည်း။ 

သင်နှင့်ဘုရားရှင်သည် ကျိန်ဆိုခြင်းပြုလျှင် သင်မည်သို့သ‌ဘော ထားမည်နည်း။ ထို‌တွေး‌ခေါ်မှုဖြင့် သင်သည် သင်ကယ်တင်ခြင်းရရှိပါလိမ့် မည်။ သင်သည်မထိုက်တန်ပါဟုခံစား‌နေရ‌စေကာ သင်သည် ကယ်တင်ခြင်း ရမည်ကိုသိပါသလား။