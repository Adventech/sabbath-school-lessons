---
title:  ‌ယေရှုရှင်-ဝိညာဉ်၏‌ကျောက်ဆူး
date:   05/02/2022
---

### ဖတ်ရန်ကျမ်းချက်၊၊ 
‌ဟေဗြဲ ၆း၄-၆။ မဿဲ ၁၆း၂၄။ ‌ရောမ ၆း၆။ ဟေဗြဲ ၁ဝး၂၆-၂၉။ ‌ဟေဗြဲ ၆း၉-၁၃။ ‌ဟေဗြဲ

> <p>အလွတ်ကျမ်းချက်</p>
> "ထို‌မျှော်လင့်ခြင်းမူကား၊ ကန့်လန့်ကာအတွင်း၌ချ၍ မြဲမြံ ခိုင်ခံ့‌သောစိတ်နှလုံး၏‌ကျောက်ဆူးကဲ့သို့ ငါတို့၌ရှိသတည်း။ ‌မေလခိ‌ဇေဒက်နည်းတူ ထာဝရယဇ်ပု‌ရောဟိတ်မင်းဖြစ်‌သော ‌ယေရှု သည် ငါတို့အတွက် ထိုအတွင်းအရပ်ထဲသို့ ‌ရှေ့‌ဆောင်၍ဝင်‌သောသူ ဖြစ်‌တော်မူ၏" (‌ဟေဗြဲ ၆း၁၉၊ ၂ဝ)။
‌
ဟေဗြဲ ၅း၁၁-၆း၂ဝ ‌ဖော်ပြပါ‌ယေရှုရှင်သည် ကျွန်ုပ်တို့အတွက် ကိုယ်စားပြုယဇ်ပု‌ရောဟိတ်အနွယ်အ‌ကြောင်းနှင့်ပတ်သက်၍ စိတ်ရှုပ်‌ထွေးစရာ ဖြစ်‌စေ‌သောကျမ်းချက်ဖြစ်သည်။ ရှင်‌ပေါလုသည် ပြင်းထန်စွာသတိ‌ပေးထား သည်မှာ ခရစ်‌တော်ကိုလုံးဝလက်လွတ်ခြင်းမပြုကြရန်ဖြစ်သည်။

လူသားများကျဆုံးရလွယ်ကူလွန်း‌သောအန္တရာယ်မှာ မိမိကိုယ်ကို သက်ညှာခြင်းနှင့် ယုံကြည်စိတ်မရှိခြင်းတို့ဖြစ်သည်။ တမန်‌တော်ရှင်‌ပေါလု အ‌နေဖြင့် ဖတ်ရှုသူနှင့်ကြားနာသူများအတွက် အခက်အခဲရင်ဆိုင်ကြရ၍ စိတ်ပျက်အား‌လျော့မည်ကို အလွန်စိုးရိမ်‌နေသည်။ ထိုအခက်အခဲများ‌ကြောင့်သမ္မာကျမ်းစာကိုနားလည်ရန်၊ ဝိညာဉ်ကြီးပွားရန် ဧဝံ‌ဂေလိလုပ်‌ဆောင်မှု ရပ်တန့်သွားမည်ကိုအလွန်စိုးရိမ်သည်။

ထိုအန္တရာယ်အားလုံးသည် ကျွန်ုပ်တို့ကိုစိတ်ဓာတ်ကျဆင်း‌စေပြီး စုံစမ်း‌နှောင့်ယှက်ခြင်း‌ကြောင့် ဘုရားရှင်၏ထံ‌တော်မှလွင့်စဉ်သွားနိုင်ပါသလား။

ပြင်းထန်‌သောသတိ‌ပေးချက်အတွင်း ထိ‌ရောက်‌သောအား‌ပေး    တိုက်တွန်းမှုလည်းပါဝင်‌နေပါသည်။ ရှင်‌ပေါလုသည် သူ၏သတိ‌ပေး ‌ရေးသားချက်ကို ဖတ်ရှုသူအ‌ပေါင်းအားယုံကြည်ခြင်း၊ ‌ယေရှုရှင်သည် မပျက် မပြယ်တတ်‌သောကတိ‌တော်အတိုင်း ကယ်တင်ခြင်းကိုယူ‌ဆောင်လာ‌ပေး ‌ကြောင်း (‌ဟေဗြဲ ၆း၉-၂ဝ) အ‌ကြောင်းအား‌ပေးထားသည်။ ယင်းသတိ‌ပေး ခြင်းအား‌ပေးခြင်းအ‌ကြောင်းကို ‌ဟေဗြဲ ၁ဝး၂၆-၃၉ တွင် ပြန်၍ထပ်‌လောင်း ‌ရေးသား‌ပေးပြန်သည်။

ယင်းအ‌ကြောင်းကို ကျွန်ုပ်တို့‌လေ့လာကြပါမည်။ ‌ယေရှုရှင်၏ ခိုင်မာ‌သော‌ပြောစကား‌တော်အား‌ပေးခြင်းများကို ‌လေ့လာကြရပါမည်။