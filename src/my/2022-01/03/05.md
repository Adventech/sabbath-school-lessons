---
title:  သူ့အားဖြင့်စကြဝဠာကိုဖန်ဆင်း‌တော်မူသည်
date:   12/01/2022
---

ဟေဗြဲကျမ်းမှာ ဘုရားသခင်သည် ‌လောကကမ္ဘာကြီးကို ဖန်ဆင်း ခြင်းအရာ၌ ‌ယေရှုရှင်အားဖြင့်ဖန်ဆင်းခဲ့‌ကြောင်း ကိုယ်‌တော်၏အားကြီး‌သော နှုတ်ကပတ်‌တော်အားဖြင့် ကမ္ဘာ‌လောကကြီးကိုဆက်လက်ထိန်းသိမ်းထား ‌ကြောင်း‌ရေးသားထားပါသည်။

ဟေရှာယ ၄၄း၂၄။ ၄၅း၁၈ နှင့် ‌နေဟမိ ၉း၆ ကိုဖတ်ပါ။ အ‌ကြောင်းမှာ ဓမ္မ‌ဟောင်းကျမ်း၌ ဘုရားသခင်သည် မိမိကမ္ဘာကိုဖန်ဆင်းရာ၌ တစ်ပါးတည်းသာလုပ်‌ဆောင်‌တော်မူ‌ကြောင်းကို အတည်ပြုချက်ရှိသည်။ သူသာလျှင် ထာဝရဘုရားတစ်ဆူတည်းရှိ‌တော်မူ‌ကြောင်း ‌ကြေညာထားပါ သည်။ ယင်းကိစ္စနှင့်ပတ်သက်၍ ဓမ္မသစ်ကျမ်း၏‌ဖော်ပြချက်အဆိုကို မည်သို့ ညှိနှိုင်းကာ ‌ယေရှုရှင်ကိုယ်တိုင်အားဖြင့် စကြဝဠာကိုဖန်ဆင်းပါ‌ကြောင်း မည်ကဲ့သို့အတည်ပြုနိုင်မည်နည်း (‌ဟေဗြဲ ၁း၂၊ ၃)။

အချို့သူများသည် သခင်‌ယေရှုကို ဘုရားသခင်၏ဖန်ဆင်းခြင်း အလုပ်အတွက် အသုံးပြု‌သောအသုံးခံပစ္စည်းတစ်ရပ်ဟုထင်ကြသည်။ ထိုသို့ မဖြစ်နိုင်ပါ။ ဦးစွာပထမ ရှင်‌ပေါလုက ‌ယေရှုသည် ‌လောကကမ္ဘာကို ဖန်ဆင်း‌တော်မူ‌သောအရှင်ဟု‌ဖော်ပြထားသည်။ သူသည် ဖန်ဆင်းခြင်း အလုပ်ကို ကူညီ၍လုပ်‌ပေး‌နေသူမဟုတ်ပါ။ ‌ဟေဗြဲ ၁း၁ဝ ၏‌ဖော်ပြချက်၌ ‌ယေရှုရှင်သည် သခင်ဘုရားဖြစ်‌တော်မူ၍ ‌ကောင်းကင်နှင့်‌မြေကြီးကိုဖန်ဆင်း ‌သောအရှင်ဖြစ်‌တော်မူပါသည်။ ဆာလံကျမ်း ၁ဝ၂း၂၅-၂ရ ၌‌ဖော်ပြထား‌သော "ယာဝဲ" အရှင်သည်လည်း ‌ယေရှုရှင်ဖြစ်‌ကြောင်းကို ရှင်‌ပေါလုအတည်ပြု ထားပါသည်။ "ယာဝဲ" အရှင်သည် ဖန်ဆင်းရှင်ဖြစ်သည်။ ဒုတိယအချက်မှာ ‌ဟေဗြဲ ၂း၁ဝ ဖြစ်သည်။ စကြဝဠာကို ခမည်း‌တော်ဘုရားအားဖြင့် ဖန်ဆင်း ထား‌တော်မူသည်။ (‌ဟေဗြဲ ၁း၂ မှ‌ဖော်ပြ‌သော ‌ယေရှုရှင်ကိုပင်ညွှန်းဆိုထား ပါသည်။) ခမည်း‌တော်သည်ဖန်ဆင်းသည်၊ ‌ယေရှုရှင်သည်ဖန်ဆင်းသည် (ဟေဗြဲ ၁း၂၊ ၁ဝ။ ‌ဟေဗြဲ ၂း၁ဝ)။ ခမည်း‌တော်နှင့်သား‌တော်သည် တူညီ ‌သောစိတ်တစ်လုံးတစ်ဝတည်းဖြင့် လုပ်‌ဆောင်‌တော်မူခဲ့သည်။ သုံးပါးတစ်ဆူ၏ သ‌ဘောသဘာဝပင်ဖြစ်သည်။ ‌ယေရှုရှင်သည် ဖန်ဆင်းခြင်းအမှုကိုပြုလျှင် ခမည်း‌တော်သည်လည်း ပါဝင်ဖန်ဆင်းခြင်းအတူတူပင်ဖြစ်သည်။ သို့‌သော် ဖန်ဆင်းရှင်သည် တစ်ပါးတည်းသာဖြစ်သည်။ ဘုရားတစ်ဆူတည်းသာရှိ သည်။ ထို‌ကြောင့် ‌ယေရှုသည် ဘုရားဖြစ်‌ကြောင်း၊ ထာဝရဘုရားဖြစ်‌ကြောင်း ကိုညွှန်ပြထားခဲ့သည်။

တစ်ချိန်တည်းမှာပင် ‌ဟေဗြဲ ၄း၁၃ ၌ ‌ယေရှုသည် တရားသူကြီးမင်း လည်းဖြစ်‌ကြောင်း ‌ဖော်ပြထားသည်။ သူ၏အာဏာစက်သည် အုပ်စိုးခြင်းနှင့် တရားစီရင်ပိုင်သည်ဆိုရာ၌ ကိုယ်‌တော်သည် အရာခပ်သိမ်းကိုဖန်ဆင်း၍ စကြဝဠာကိုထိန်းသိမ်းပြုစု‌စောင့်‌ရှောက်‌ကြောင်းကို ‌ဖော်ပြထားပါသည်။ ထိုထိန်းသိမ်း‌စောင့်‌ရှောက်ခြင်း၏သ‌ဘောမှာ လမ်းပြ‌ပေးခြင်း (သို့မဟုတ်) အုပ်ချုပ်စီမံခြင်းဟု သ‌ဘောရ‌ကောင်းရမည်။ ‌ဟေလသ၏‌ဝေါဟာရ "ဖီရွန်" သည် ထိန်းသိမ်းပြုစုယုယခြင်းသ‌ဘော‌ဆောင်ပြီး မုန်တိုင်းထန်‌သောပင်လယ် ပြင်၌ ‌လှေငယ်ကိုထိန်းသိမ်း‌လှော်ခတ်ခြင်းမျိုးတွင် အသုံးပြု‌သော‌ဝေါဟာရ ဖြစ်သည် (တမန်၊ ၂ရး၁၅၊ ၁၇)။ သို့မဟုတ်လျှင် ပု‌ရောဖက်များကို ဘုရားရှင်လမ်းပြပို့‌ဆောင်ခြင်း (၂‌ပေ၊ ၁း၂၁) တို့၌ ထို‌ဝေါဟာရကို အသုံးပြု ‌လေ့ရှိတတ်သည်။ သို့ဖြစ်၍ အမှန်တကယ်သ‌ဘောအစစ်အမှန်မှာ ‌ယေရှုရှင် သည် ဖန်ဆင်းခြင်းအမှုမကဘဲ ထိန်းသိမ်း‌စောင့်‌ရှောက်ခြင်းကိုလည်း ပြု‌တော်မူရသည်။ သတ္တဝါအလုံးစုံတို့၏ထွက်သက်ဝင်သက်ရှူရှိုက်ခြင်း၊ နှလုံးသားများစည်းချက်မှန်မှန်ခုန်နိုင်ခြင်း၊ အချိန်တိုင်း၊ ‌နေရာတိုင်း၊ စက္ကန့်တိုင်း သည် ‌ယေရှုရှင်၏ပါရှိမှုရှိမှသာလျှင် ပုံမှန်ဖြစ်‌နေလိမ့်မည်။ ဖန်ဆင်းခြင်းခံ ရ‌သောအရာအားလုံး၏အ‌ခြေခံအုတ်မြစ်သည် ‌ယေရှုရှင်သာဖြစ်သည်။

တ၊ ၁ရး၂၈ ကိုဖတ်ပါ။ ယင်းကျမ်းချက်မှ ‌ယေရှုရှင်နှင့်သူ၏ တန်ခိုး‌တော်အ‌ကြောင်း မည်သို့‌ရေးသားထားသနည်း။ ယင်း‌နောက်မှာ ထိုသခင်‌ယေရှုပင် ကျွန်ုပ်တို့အားလုံးအတွက် ကျွန်ုပ်တို့၏အပြစ်များ‌ကြောင့် ကပ်တိုင်ထက်၌အ‌သေခံ‌တော်မူရ‌ကြောင်းကို စဉ်းစားကြည့်ပါ။ ‌ယေရှုသခင သည် ကိုယ်ကျိုးမငှဲ့‌သောစာရိတ္တ‌တော်အမှန်ပင်ရှိ‌ကြောင်း ကျွန်ုပ်တို့ကိုမည်သို့ သွန်သင်‌တော်မူပါသနည်း။