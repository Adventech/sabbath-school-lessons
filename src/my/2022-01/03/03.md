---
title:  သား‌တော်အားဖြင့် ဘုရားရှင်စကား‌ပြောခြင်း
date:   10/01/2022
---

ဟေဗြဲ ၁း၁-၄ ကိုဖတ်ပါ။ ရည်ရွယ်ချက်အချုပ်အခြာကား မည်သည့်အရာဖြစ်ပါသနည်း။

ဟေဗြဲ ၁း၁-၄ သည် မူရင်း‌ဟေလသဝါကျ၌ စာ‌ကြောင်း တစ်‌ကြောင်း ဝါကျတစ်‌ကြောင်းတည်းဖြင့် ‌ရေးသားထားသည်။ ဓမ္မသစ် ကျမ်း၏ အလှပဆုံး‌သော အ‌ချော‌မွေ့ဆုံး‌သောအနုပညာ‌မြောက်‌ရေးသားချက် လက်ရာဟု လူအများ‌ဆွေး‌နွေး‌ဖော်ပြလျက်ရှိသည့်ကျမ်းချက်ဖြစ်သည်။ အဓိက အ‌ကြောင်းအရာမှာ ဘုရားရှင်သည် သား‌တော်‌ယေရှုအားဖြင့်တစ်ဆင့် ကျွန်ုပ်တို့ကိုစကား‌ပြောသည့်‌ဖော်ပြချက်ဖြစ်သည်။

ပထမရာစုနှစ်အတွင်း ဂျူးလူမျိုးတို့သည် ဘုရားသခင်၏နှုတ်ကပတ် ‌တော်စကားများကို ကြားရခြင်းသိပ်မရှိပါ။ ‌နောက်ဆုံးဘုရားသခင်ထံမှလာ ‌သောနှုတ်ကပတ်‌တော်ကို ပု‌ရောဖက်မာလခိနှင့် နှစ်‌ပေါင်း‌လေးရာအထက်က ဧဇရနှင့်‌နေဟမိတို့‌ဟော‌ပြောချက်များသည် ‌နောက်ဆုံးဖြစ်ခဲ့သည်။ သို့‌သော် ယခုမှာ ‌ယေရှုရှင်အားဖြင့် ဘုရားရှင်သည် တစ်ဖန်စကား‌တော်ကိုမြွက်ဆိုခဲ့ ပြန်သည်။

ယေရှုရှင်မှတစ်ဆင့် ဘုရားရှင်သည် ‌ဖော်ပြလိုသမျှကို‌ဖော်ပြ‌တော်မူ သည်။ ‌ယေရှုရှင်ထံမှကြားရ‌သောနှုတ်ထွက်စကား‌တော်သည် ပု‌ရောဖက်များ ‌ဟော‌ပြောခဲ့သည်ထက် ပို၍ကြီးမြတ်‌တော်မူပါသည်။ ‌ယေရှုရှင်သည် အမှန်ပင် ပု‌ရောဖက်များထက်ကြီးမြတ်‌တော်မူပြီး ကယ်တင်ခြင်းယူ‌ဆောင်လာသူဖြစ် သည်။ ကိုယ်တိုင်သည်လည်း ဘုရားဖြစ်သည်။ ‌ကောင်းကင်‌မြေကြီးကို ဖန်ဆင်း၍ စကြဝဠာကိုအုပ်စိုး‌တော်မူ‌သောအရှင်ဖြစ်သည်။ ရှင်‌ပေါလုမှ ခရစ်‌တော်၏ဘုရားဇာတိနှင့်ပတ်သက်၍ ‌မေးခွန်းထုတ်ရန်မရှိဟုဆို၏။ အားလုံးသည်ပြည့်စုံပြီးသားဖြစ်သည်။

ရှင်‌ပေါလုအ‌နေဖြင့်လည်း ဓမ္မ‌ဟောင်းကျမ်းကို ဘုရား၏နှုတ်ကပတ် ‌တော်ဟုခံယူပြီးသားဖြစ်၍ အတိတ်မှမိန့်‌တော်မူခဲ့‌သောဘုရားရှင်သည် ပစ္စုပ္ဋန် ၌လည်း ထိုနည်းတူမိန့်‌တော်မူ‌ကြောင်း ရှင်းလင်း‌ပြောကြားခဲ့သည်။ ဓမ္မ‌ဟောင်း ကျမ်းသည် ဘုရားရှင်၏အလို‌တော်နှင့်ဆက်သွယ်‌သော စစ်မှန်သည့် ဉာဏ်ပညာကို‌ပေး‌နေခဲ့သည်။

မည်သို့ဖြစ်‌နေပါ‌စေ၊ ဓမ္မ‌ဟောင်း၏ကြံရွယ်‌တော်မူ‌သောအလို‌တော် အားလုံးသည် ‌ယေရှုရှင်‌လောကကမ္ဘာသို့ကြွဆင်းလာ‌သောအချိန်မှာပြည့်စုံ သွားရသည်။ စာ‌ရေးသူ၏စိတ်ထဲ၌ ဓမ္မ‌ဟောင်းကျမ်း၏ရည်ရွယ်ချက်အစစ် အမှန်ကို‌ပေါ်လွင်‌စေရန်မှာ ခမည်း‌တော်သည် သား‌တော်ကို‌ဖော်ပြကာ ကျွန်ုပ် တို့ကိုနားလည်‌စေပါသည်။ မျက်စိလည်‌စေ‌သော၊ မျက်စိရှုပ်‌စေ‌သော စားပွဲ‌ပေါ်မှကစားနည်းတစ်ခုကို အဆုံး‌နေရာအ‌ဖြေသိရန် အစ‌ဖော်‌ပေးခြင်းမျိုး ကဲ့သို့ပင်ဖြစ်သည်။ ‌ယေရှုရှင်ဘုရားရှင်သည် ဓမ္မ‌ဟောင်းမှ ကျွန်ုပ်တို့မသိခဲ့ ရသမျှအရာများစွာကို အလင်းပြ‌ဖော်ထုတ်‌ပေးခဲ့သည်။

တစ်ချိန်တည်းမှာပင် ‌ယေရှုဘုရားသည် ကယ်တင်ရှင်လည်းဖြစ်၊ ကျွန်ုပ်တို့အတွက်ကိုယ်စားလှယ်ကြီးလည်းဖြစ်လာခဲ့သည်။ ကျွန်ုပ်တို့ကိုယ်စား တိုက်ပွဲဝင်‌ရောက်ပြီး ‌ရှေး‌မြွေ‌ဟောင်း‌မြွေဆိုးစာတန်နဂါးကြီးကို ‌ချေမှုန်းပစ် လိုက်မည်ဖြစ်သည်။ ထိုနည်းတူ ‌ဟေဗြဲဩဝါဒစာ၌ ‌ယေရှုရှင်သည် ‌ရှေ့ဆုံးမှ ကာကွယ်‌ပေးသူစစ်ဗိုလ်ကြီးနှင့် ယုံကြည်သူများ၏‌ရှေ့တန်းစစ်သည်‌တော်ကြီး ဖြစ်သည် (‌ဟေဗြဲ ၂း၁ဝ။ ၆း၂ဝ)။ ကျွန်ုပ်တို့အတွက်တိုက်ပွဲဝင်‌ပေး၍ ရန်သူကို အနိုင်တိုက်‌ပေးသူဖြစ်သည်။ ခမည်း‌တော်သည် သား‌တော်‌ယေရှုအတွက် ပြု‌တော်မူသမျှကို ကျွန်ုပ်တို့အတွက်လည်း ထိုသို့အလို‌တော်ရှိ‌တော်မူသည့် အဓိပ္ဋာယ်သက်‌ရောက်‌နေပါသည်။ သား‌တော်‌ယေရှုရှင်ကို မိမိ၏လက်ယာ ဘက်၌ ဂုဏ်ပြုချီးမြှင့်ထားသူသည် ကျွန်ုပ်တို့ကိုလည်း ‌ယေရှုရှင်နှင့်အတူ ပလ္လင်‌တော်‌ပေါ်မှာထိုင်‌စေလို‌တော်မူပါသည် (ဗျာ၊ ၃း၂၁)။ ‌ယေရှုရှင်ကို ယုံကြည်၍ ကျွန်ုပ်တို့သည် ‌ယေရှုရှင်၏စကားကိုနား‌ထောင်ခြင်းအရာမှာ ‌ယေရှု၏စကားသက်သက်မဟုတ်၊ ခမည်း‌တော်မှ သား‌တော်အားဖြင့်တစ်ဆင့် သား‌တော်ကိုမိန့်‌တော်မူသမျှအလုံးစုံသည် ကျွန်ုပ်တို့အတွက် လတ်တ‌လော သတင်းစကားဖြစ်၍ ထာဝရအကျိုးအတွက်တည်မြဲခိုင်မာ‌စေပါမည်။

ဘုရားသခင်သည် ‌ယေရှုရှင်အားဖြင့် ဤကမ္ဘာသို့ဆင်းသက်လာခဲ့ သည်ကို သတိပြုပါ။ ယင်းအမှန်တရားသည် ကျွန်ုပ်တို့အတွက် မည်မျှ ‌မျှော်လင့်ခြင်းကိုဖြစ်‌စေပါသနည်း။