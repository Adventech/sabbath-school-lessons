---
title:  ဘာ‌ကြောင့်ယဇ်ပူ‌ဇော်ခြင်းလိုအပ်သနည်း
date:   20/02/2022
---

ဟေဗြဲ ၉း၁၅ ၏ရှင်းလင်းချက်အရ၊ ‌ယေရှုရှင်အ‌သေခံ‌တော်မူခြင်း သည် ရည်ရွယ်ချက်ရှိရှိအပူ‌ဇော်ခံခြင်းဖြစ်သည်။ ပထမပဋိညာဉ်ကိုချိုး‌ဖောက်၍ ပြည်လည်‌ရွေးနုတ်ရ‌သောသ‌ဘောရှိသည်။ ဘုရားသခင်၏လူတို့သည် ထာဝရ အ‌မွေကိုခံရနိုင်ရန် ကတိ‌တော်ကိုရရှိပိုင်ဆိုင်သွားသည်။

ရှေး‌ခေတ်အ‌ရှေ့တိုင်းပြည်များတွင် လူလူခြင်း သို့မဟုတ် တိုင်းပြည် အချင်းချင်းထား‌သောပဋိညာဉ်သည် အထူးအ‌ရေးပါလှသည်။ အပြန်အလှန် ကျိန်ဆိုရ‌သောကတိများပါဝင်သည်။ ကျိန်ဆိုထားသမျှကို ‌ဖောက်ပြန် ကျူးလွန်သူကို နတ်မင်းများကအပြစ်‌ပေးမည်ဟု ယုံကြည်ကြသည်။ ထိုသို့ ကျိန်ဆို၍ ပဋိညာဉ်ပြုကြ‌သောအခါ တိရစ္ဆာန်က‌လေးများကိုပူ‌ဇော်၍ အထိမ်း အမှတ်ပြုကြသည်။

ဥပမာမှာ ဘုရားသခင်သည် အာဗြဟံနှင့်ပဋိညာဉ်ဖွဲ့‌သောအခါ တိရစ္ဆာန်၏ခန္ဓာကိုယ်ကိုထက်ဝက်ပိုင်းရ‌သောအစီအစဉ်ပါဝင်ခဲ့သည် (က၊ ၁၅း၆-၂၁)။ နှစ်ဖက်နှစ်ဖွဲ့လူတို့သည် ထိုပိုင်းထား‌သောတိရစ္ဆာန်တို့၏ အကြားဖြတ်‌လျှောက်ရပြီး ပိုင်းဖြတ်ထား‌သောတိရစ္ဆာန်သည် သူတို့အတွက် ကိုယ်စားဖြစ်‌စေသည်။ ပဋိညာဉ်ကို‌ဖောက်ပြန်သူသည် ထိုတိရစ္ဆာန်ကဲ့သို့ အပိုင်းပိုင်းဖြစ်ရမည်ဟု အကျိန်ပြုသည့်သ‌ဘောဖြစ်သည်။ ထင်ရှား‌သော လက္ခဏာအရ၊ ဘုရားသခင်သည် တိရစ္ဆာန်၏အပိုင်းကြားဖြတ်သွား၍ အာဗြဟံနှင့်ဖွဲ့‌သောပဋိညာဉ်ကို လုံးဝမပျက်‌စေရသ‌ဘောဖြင့် ဆက်သွယ်ကတိ ‌ပေးသည်။

`က၊ ၁၅း၆-၂၁ ကို ‌ယေရမိ ၃၄း၈-၂၂ နှင့်နှိုင်းယှဉ်ပါ။ ယင်းကျမ်းချက်တို့သည် ပဋိညာဉ်အ‌ကြောင်းကို မည်သို့သွန်သင်ပါသနည်း။`

ဘုရားရှင်‌ပေးခဲ့‌သောပဋိညာဉ်မှာ ဣသ‌ရေလလူများကိုကတိ‌တော် ထားရာပြည်သို့ပို့‌ဆောင်၍ အ‌မွေ‌ပေးမည်ဟုဖွဲ့ဆိုခဲ့သည်။ ထိုအထဲ၌ ပညတ်‌တော်တစ်စုံနှင့် ယဇ်ပလ္လင်‌ပေါ်ဖျန်းရ‌သောတိရစ္ဆာန်အ‌သွေးပါဝင်‌နေ သည်။ အ‌သွေးဖျန်းခြင်းသည် ပဋိညာဉ်ကို‌ဖောက်ပြန်ချိုးဖျက်ခြင်း၏လမ်းဆုံး သ‌ကေင်္တကိုပြသခြင်းဖြစ်သည်။ ထိုအ‌ကြောင်း‌ကြောင့် ‌ဟေဗြဲဩဝါဒစာတွင် "ပညတ်တရားအတိုင်း ခပ်သိမ်း‌သောအရာတို့ကို ကုန်မတတ်အ‌သွေးအားဖြင့် စင်ကြယ်‌စေတတ်၏။ အ‌သွေးမသွန်း‌လောင်းဘဲ အပြစ်လွှတ်ခြင်းမရှိ" (‌ဟေဗြဲ ၉း၂၂)။

ဣသ‌ရေလလူမျိုးများ ပဋိညာဉ်ကိုချိုး‌ဖောက်ခဲ့သည်။ ဘုရားသခင် ကိုယ်တိုင် နာကျင်စွာခံစားခဲ့ရသည်။ ပဋိညာဉ်‌ဖောက်ဖျက်သူကို အ‌သေသတ် အပိုင်းပိုင်းဖြတ်ဟုသတ်မှတ်ထားသည်။ သို့‌သော် ဘုရားရှင်သည် လူတို့ကို ချစ်‌တော်မူသည်။ ဘုရားရှင်သည် သမားရိုးကျဖွဲ့ဆိုချက်အတိုင်း ပြု‌တော်မူလျှင် ‌ဖောက်ဖျက်သူကိုသုတ်သင်ရပါမည်။ သူ၏ပညတ်ချက်ထက် မည်သည့် အရာမျှမရှိ၍ ကမ္ဘာကြီးသည် ပျက်စီးခြင်းသို့သက်ဆင်းရုံသာရှိ‌တော့သည်။

ထို‌နေရာတွင် သား‌တော်ဘုရားသည် မိမိကိုယ်ကိုအစားထိုးကာ အပူ‌ဇော်ခံခဲ့သည်။ ကျွန်ုပ်တို့လူသားများအားလုံးအတွက် ကိုယ်စားအ‌သေခံ သွားခဲ့သည်။ သို့ဖြစ်၍ ‘ကတိ‌တော်နှင့်ယှဉ်‌သောထာဝရအ‌မွေကို’ ကျွန်ုပ်တို့ ရရှိသွားသည် (‌ဟေဗြဲ ၉း၁၅၊ ၂၆။ ‌ရောမ ၃း၂၁-၂၆)။ တစ်ချိန်တည်းမှာ မိမိ၏ပညတ်‌တော်ကိုလည်း ဆက်လက်ကိုင်စွဲထားနိုင်ပြီး ပဋိညာဉ်ချိုးသူ များကိုလည်း ကယ်တင်သွားနိုင်မည်ဖြစ်သည်။ ‌ရွေးစရာလမ်းမှာ ကပ်တိုင် လမ်းတစ်လမ်းတည်းသာရှိ၏။

ပညတ်တရားသည် ဧဝံ‌ဂေလိ၏ဗဟိုချက်ဖြစ်‌ကြောင်း မည်သို့ မြင်‌တွေ့နိုင်ပါမည်နည်း။