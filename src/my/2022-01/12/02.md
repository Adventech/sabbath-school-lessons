---
title:  ဇိအုန်‌တောင်‌တော်သို့သင်‌ရောက်ရှိလာပြီ
date:   13/03/2022
---

`ဟေဗြဲ ၁၂း၂၂-၂၄ ကိုဖတ်ပါ။ ရှင်‌ပေါလုမည်သို့‌ဖော်ပြထားသနည်း။`

ဟေဗြဲဩဝါဒစာသည် ကျွန်ုပ်တို့အားလုံး ဇိအုန်‌တောင်သို့‌ရောက်ရှိ လာပြီဟုအတည်ပြုကာ ‌အောင်ပွဲကြီးတွင်ပါဝင်ကြရန် အသိ‌ပေးထားသည်။ ‘ဇိအုန်‌တောင်သို့လည်း‌ကောင်း၊ အသက်ရှင်‌တော်မူ‌သော ဘုရားသခင်၏ မြို့‌တော်တည်းဟူ‌သော‌ကောင်းကင်‌ယေရုရှလင်မြို့သို့လည်း‌ကောင်း၊ အတိုင်း မသိများစွာ‌သော‌ကောင်းကင်တမန်တို့၏စည်း‌ဝေးခြင်းသို့လည်း‌ကောင်း၊’ (‌ဟေဗြဲ ၁၂း၂၂)။ ယုံကြည်ခြင်းအားဖြင့် ကျွန်ုပ်တို့အတွက်ကိုယ်စား ‌ယေရှုရှင်သည်လုပ်‌ဆောင်‌ပေး‌တော်မူသည်။ ထို‌အောင်ပွဲ၌ အတိုင်းမသိ‌သော‌ကောင်းကင် တမန်များပါဝင်လျက်ရှိသည်။ ဘုရားသခင်ကိုယ်‌တော်တိုင်နှင့် ‌ယေရှုရှင်တို့ ပါဝင်သည်။ ယင်း‌အောင်ပွဲ၏အလယ်၌ ခမည်း‌တော်နှင့်‌ယေရှုရှင်တို့ရှိ‌နေပါ သည်။ "‌ကောင်းကင်စာရင်း၌ဝင်‌သောသားဦးတို့၏အသင်း‌တော်သို့လည်း ‌ကောင်း၊ ခပ်သိမ်း‌သောသူတို့ကိုတရားစီရင်‌တော်မူ‌သော ဘုရားသခင်အထံ ‌တော်သို့လည်း‌ကောင်း" (‌ဟေဗြဲ ၁၂း၂၃)။ ‌ကောင်းကင်ရှိစာအုပ်၌ ကျွန်ုပ်တို့၏ နာမည်များကို‌ရေးသားထားသည်။ ကယ်တင်ခြင်းရ‌သောဘုရားသခင်၏လူတို့ နာမည်ကို ထိုစာအုပ်တွင်‌ရေးသားထားသည် (ထွက်၊ ၃၂း၃၂။ ဆာ၊ ၅၆း၈။ ဒံ၊ ၁၂း၁။ မာလခိ၊ ၃း၁၆။ လုကာ ၁ဝး၂ဝ။ ဗျာ၊ ၁၃း၈။ ဗျာ ၁ရး၈)။

ယေရှု၏ခွဲ‌ဝေ‌ပေးခြင်း‌ကြောင့် ကျွန်ုပ်တို့သည် သားဦးအ‌မွေကို ခံခွင့်ရရှိသွားသည် (‌ဟေဗြဲ ၁း၆)။ ဧည့်သည်သူစိမ်းကဲ့သို့မဟုတ်‌တော့ပါ။ နိုင်ငံသားကဲ့သို့ဖြစ်၏ (ဖိလိပ္ဋိ ၃း၂ဝ နှင့်နှိုင်းယှဉ်ပါ)။ ကျွန်ုပ်တို့သည် "စုံလင်ခြင်းသို့‌ရောက်‌သောသူ‌တော်‌ကောင်းတို့၏စိတ်ဝိညာဉ်" ဟူ၍လည်း နှိုင်းယှဉ်ခံရသည် (‌ဟေဗြဲ ၁၂း၂၃)။ ထိုသို့‌ဖော်ပြခြင်းမှာ ကျွန်ုပ်တို့၏ လူသားသဘာဝ၏အတိုင်းအတာအ‌နေဖြင့် ပြည့်ဝသွားခြင်းကိုဆိုလိုပါသည်။ ‌ဟေဗြဲ ၁၂း၉ မှ‌ဖော်ပြထားသည်မှာ ‘စိတ်ဝိညာဉ်တို့၏အဘအလိုသို့လိုက် ‌သော’ သူဟူ၍‌တွေ့ရသည်။ အဓိပ္ဋာယ်မှာ ခမည်း‌တော်ဘုရားသည် လူအားလုံးတို့၏အဘဖြစ်သည်။ လူသားတို့၏သဘာဝအတိုင်းရှိ‌သော စိတ်ဝိညာဉ်ဖြစ်သည်။

အောင်ပွဲခံ‌သောပွဲ‌တော်သည် ‌ယေရှုရှင်ကိုအာဏာအပ်နှင်းခြင်းပွဲဖြစ် သည်။ ‌ယေရှုသည် ရှင်ဘုရင်ကဲ့သို့၊ ယဇ်ပု‌ရောဟိတ်ကဲ့သို့ အသစ်‌သော ပဋိညာဉ်ကိုအပ်နှင်းခြင်း‌အောင်ပွဲဖြစ်သည်။ ‌ဟေဗြဲဩဝါဒစာတွင် ဇိအုန် ‌တောင်ဟု‌ဖော်ပြရာ၌ ‌ဖော်ပြပါ‌အောင်ပွဲကျင်းပခြင်းအ‌ကြောင်းအရာအားလုံး ပါရှိ‌သော‌နေရာဖြစ်သည်။ ‌ဟေဗြဲ ၁း၅-၁၄ တွင် ဆာလံကျမ်းမှ‌ဖော်ပြ ထား‌သောအရာသုံးမျိုးပါရှိသည်။ သား‌တော်ကိုပလ္လင်‌တော်အပ်နှင်းခြင်း၌ဇိအုန်‌တောင်ကို‌ရွေးချယ်ပြီး ပွဲခံခြင်းပြုလုပ်လိမ့်မည် (ဆာ၊ ၂း၆၊ ၇။ ဆာ၊ ၁၁ဝး၁၊ ၂။ ဆာ၊ ၁ဝ၂း၂၁-၂၇)။

ဇိအုန်‌တောင်သည် သား‌တော်ကိုထာဝရယဇ်ပု‌ရောဟိတ်မင်းအဖြစ် တင်‌မြှောက်‌သော‌နေရာလည်းဖြစ်သည် (‌ဟေဗြဲ ၅း၆)။ ဆာလံကျမ်း ၁၁ဝး၄ တွင် ထိုအ‌ကြောင်းကို‌ရေးသားထားသည်။ ဆာ၊ ၁၁ဝ အရ၊ သား‌တော်ကို ယဇ်ပု‌ရောဟိတ်မင်းကြီးအရာအပ်နှင်း‌သော‌နေရာသည် ဇိအုန်‌တောင်ဟု‌ဖော်ပြ သည်။ (ဆာ၊ ၁၁ဝး၂)။ ‌နောက်ဆုံးပိတ်အ‌နေဖြင့် ‌ဟေဗြဲဩဝါဒစာသည် ‌ယေရှုရှင်ကိုတင်‌မြှောက်ခြင်း၊ ယဇ်ပု‌ရောဟိတ်အဖြစ်ခန့်အပ်ခြင်းသည် ပဋိညာဉ် သစ်ကိုအပ်နှင်းခြင်းဟူ၍လည်းသုံးသပ်သည် (‌ဟေဗြဲ ရး၁၁-၂၂)။ ထို‌ကြောင့် ဇိအုန်‌တောင်သည် ပဋိညာဉ်သစ်ကိုသ‌ဘောတူအတည်ပြု‌သော‌နေရာလည်း ဖြစ်လာသည်။ ‌ဟေဗြဲ ၁၂း၂၂-၂၄ ၏‌ဖော်ပြချက်စုံရုံးခြင်းပွဲသည် ‌ယေရှုရှင် ‌ကောင်းကင်ပြန်တက်ကြွပြီးကတည်းကပင် ကျင်းပပြီးသည်ဟုဆိုသည်။

လက်‌တွေ့အ‌နေဖြင့် ‌ယေရှုရှင်၏ယဇ်ပု‌ရောဟိတ်အရာအပ်နှင်းခြင်း၊ ပဋိညာဉ်သစ်အပ်နှင်းခြင်းကို ကျွန်ုပ်တို့၏အသက်တာတွင် ပြုလုပ်နိုင်ပါ သလား။ ထိုကြီးမြတ်ခိုင်မြဲ‌သောယုံကြည်ခြင်းအစစ်အမှန်ဖြင့် ဝမ်း‌မြောက်ခြင်း အဘယ်သို့ဖြစ်‌စေမည်နည်း။