---
title:  ‌မော‌ရှေ-မမြင်ရ‌သေး‌သောအရာကိုယုံကြည်မှုထားသည်
date:   08/03/2022
---

‌`ဟေဗြဲ ၁၁း၂ဝ-၂၈ ကိုဖတ်ပါ။ ‌ဖော်ပြပါကျမ်းချက်မှ ယုံကြည်ခြင်း ကြီးမားသူတို့သည် မည်သို့လုပ်‌ဆောင်ကြသနည်း။ ထိုသူတို့၏အကျင့်သည် မမြင်ရ‌သောအရာဖြစ်‌နေ‌သော်လည်း မည်သို့ယုံကြည်ချက်ရှိသနည်း။`

ယုံကြည်ခြင်းအရာမှာ ‌မော‌ရှေသည် ဒုတိယ‌မြောက်စံထားနိုင်သူ ဖြစ်သည်။ ‌မော‌ရှေ၏အသက်တာ၌ ဘုရင်အရိုက်အရာကိုခံယူနိုင်ရန် အစပိုင်းနှင့်အဆုံးပိုင်းအဖြစ် လုပ်‌ဆောင်ချက်ကို နှစ်ခုမြင်‌နေရသည်။ သူသည် ‌မွေးဖွားလာခဲ့စဉ် မိဘများမှဝှက်ထားခဲ့သည်။ အ‌ကြောင်းမှာ ရှင်ဘုရင်၏ ရာဇသံကိုမ‌ကြောက်မရွံ့ခြင်း‌ကြောင့်ဖြစ်သည် (‌ဟေဗြဲ ၁၁း၂၃)။ ‌နောက်တွင် ‌မော‌ရှေသည် အဲဂုတ္တုပြည်ကိုချန်ထားခဲ့ကာ ထွက်သွားသည်။ ‘ရှင်ဘုရင်၏ အမျက်‌ဒေါသကိုမ‌ကြောက်’ (‌ဟေဗြဲ ၁၁း၂၇)။ ‌မော‌ရှေ၏အမူအကျင့်သည် ဖါ‌ရောမင်းသမီး‌တော်၏သား‌တော်ဟု‌ခေါ်ခြင်း၊ ရာထူးရာခံကိုငြင်းပယ်ခဲ့သည်။ (ဟေဗြဲ ၁၁း၂၄)။ ‌မော‌ရှေကို‌မွေးစား‌သောသူသည် ဖာ‌ရောဘုရင်၏သမီး‌တော် ဖြစ်လာရန်‌သေချာလွန်းပါသည်။ မည်သို့ဆို‌စေ ‌မော‌ရှေသည် ကမ္ဘာ့အင်အား အကြီးဆုံးနိုင်ငံ၏ရှင်ဘုရင်ဖြစ်လာ၍ အုပ်စိုးရမည့်အစား ဒုက္ခသည်ကျွန်များကို လွတ်‌မြောက်ရန် ‌ခေါင်း‌ဆောင်‌ပေးသူအဖြစ်‌ရွေးချယ်လိုက်သည်။

`ဟေဗြဲ ၁၁း၂၄-၂ရ နှင့် ‌ဟေဗြဲ ၁ဝး၃၂-၃၅ ကိုနှိုင်းယှဉ်ဖတ်ပါ။ ‌ဟေဗြဲလူမျိုးတို့၏မူလအ‌ခြေအ‌နေနှင့် ‌မော‌ရှေ၏အ‌တွေ့အကြုံသည် မည်သို့ တူညီမှုရှိသနည်း။`

မော‌ရှေ၏အခွင့်အ‌ရေးမှာ အဲဂုတ္တုရှင်ဘုရင်ဖြစ်လာနိုင်လျက်နှင့် မမြင်ရ‌သောအရာကို‌မျှော်လင့်ကာ ဘုရားသခင်၏ကတိ‌တော်ကိုသာ ‌ရွေးချယ် ‌မျှော်လင့်ခဲ့သည်။ ‌ဟေဗြဲဩဝါဒစာမှ‌ရေးသားထားချက်၌ ‌မော‌ရှေသည် ရရှိ မည့်ဆုလာဘ်ကိုစွဲမြဲစွာမျက်ခြည်မပြတ်‌မျှော်ကြည့်ခဲ့သည်။ အဲဂုတ္တုပြည်မှ ချမ်းသာကြွယ်ဝခြင်းကိုမဟုတ်။ သူ‌မျှော်လင့်‌သောဆုလာဘ်သည် ‌ဟေဗြဲ ဩဝါဒစာ ၁ဝး၃၅ မှ‌ဖော်ပြ‌သောဆုလာဘ်ပင်ဖြစ်သည်။ ထိုဆုလာဘ်ကို ဘုရားရှင်သည် ‌မျှော်လင့်‌တောင့်တသူတိုင်းအား‌ပေးသနားရန် ကတိထား ‌တော်မူသည်။

မော‌ရှေ၏ဆုံးဖြတ်ချက်နှင့်ပတ်သက်၍ ရှင်‌ပေါလုမှထပ်‌လောင်း ပြန်‌ပြောခဲ့သည်။ ဖတ်ရှုရသူအ‌ပေါင်း၏စိတ်နှလုံးသားများ၌ အားအင်ဖြစ်‌စေ ပါသည်။ သူတို့၏ခရစ်‌တော်ကိုယုံကြည်မှုအားကိုဖြစ်‌စေလျက် ရင်ဆိုင်ရမည့် အရာကို ဇွဲရှိရှိဖြင့်သည်းခံရင်ဆိုင်ကြသည်။ သူတို့၌ပိုင်ဆိုင်မှုများ များစွာ ဆုံးရှုံးပျက်စီးခဲ့ရသည် (‌ဟေဗြဲ ၁ဝး၃၂-၃၄)။ အချို့တို့သည် ‌ထောင်ကျခံ ရသည် (‌ဟေဗြဲ ၁၃း၃)။ ယှဉ်တွဲ၍တိုင်းတာကြည့်လျှင် ‌မော‌ရှေသည် ဘုရားသခင်၏လူများနှင့် ဒုက္ခဆင်းရဲခံရခြင်းကို‌ရွေးချယ်သည်။ အဲဂုတ္တုပြည်ရှိ စည်းစိမ်ဥစ္စာချမ်းသာကြွယ်ဝခြင်းကို ခရစ်‌တော်နှင့်လဲလှယ်ယူလိုက်သည်။ ခရစ်‌တော်ထံမှရရှိမည့်ဆုလာဘ်သည် သာ၍ကြီး‌ကြောင်းကိုသိရှိ‌သော‌ကြောင့် ဖြစ်သည်။

သင်ကိုယ်တိုင်ရင်ဆိုင်‌နေရ‌သောအခက်အခဲမှ သင်၏ယုံကြည်ခြင်းကို ထိခိုက်‌စေမည့်အရာ မည်သည့်အရာရှိသနည်း။ သင်၏ယုံကြည်ခြင်းအတွက် မည်သည့်အရာကို‌ပေးဆပ်ရမည်နည်း။ သင်‌မျှော်လင့်‌သော‌သေချာမည့် ဆုလာဘ်သည် မည်သည့်အရာဖြစ်သနည်း။ သင်ယခုမမြင်ရ‌သော်လည်း ‌သေချာ‌နေပါသလား။