---
title:  ‌ဖြောင့်မတ်‌သောသူသည် ယုံကြည်ခြင်းအားဖြင့်အသက်ရှင်လိမ့်မည်
date:   06/03/2022
---

`ဟေဗြဲ ၁ဝး၃၅-၃၉ ကိုဖတ်ပါ။ ဤကျမ်းချက်၌ ဘုရားသခင်သည် ကျွန်ုပ်တို့ကိုမည်သို့မိန့်‌တော်မူခဲ့သနည်း။`

စိတ်ရှည်သည်းခံခြင်းသည် ‌နောက်ဆုံးကာလ၌‌နေထိုင်‌သော ဘုရားရှင်၏လူများအတွက် ဝိ‌သေသလက္ခဏာဖြစ်သည်။ စိတ်ရှည်သည်းခံ ခြင်းမရှိလျှင် ကတိ‌တော်ပြည်ဆိုင်ရာသို့ ဝင်‌ရောက်နိုင်ခွင့်မရှိပါ (ဗျာ၊ ၁၃း၁ဝ။ ဗျာ၊ ၁၄း၁၂)။ စိတ်ရှည်ခြင်း၌ ယုံကြည်သူတို့သည် မိမိယုံကြည်ခြင်းကို စွဲကိုင်ထားရန်လိုပါသည်။ ရှင်‌ပေါလုသည် ကန္တာရ‌တောတွင်လှည့်လည်ခဲ့ရ ‌သောဣသ‌ရေလမျိုးဆက်အ‌ကြောင်းကိုပြသရာ ကတိထား‌သောပြည်ကို မဝင်‌ရောက်နိုင်ခြင်း၏အ‌ကြောင်းရင်းမှာ ယုံကြည်ခြင်းမတည်‌သော‌ကြောင့်ဟု ‌ဖော်ပြသည် (‌ဟေဗြဲ ၃း၁၉)။ ‌ဟေဗြဲကျမ်းမှယုံကြည်သူများတို့ ကတိ‌တော် ပြည့်စုံ‌စေမည့်အဝင်ဝဟုတင်စားထားသည် (‌ဟေဗြဲ ၉း၂၈။ ‌ဟေဗြဲ ၁ဝး၂၅၊ ၃၆-၃၈)။ ယုံကြည်သူများသည် ယုံကြည်ခြင်းကို‌လေ့ကျင့်မှသာ ကတိ‌တော် ထားရာအရာကိုရရှိနိုင်မည် (‌ဟေဗြဲ ၁ဝး၃၉)။

ရှင်‌ပေါလုသည် ယုံကြည်ခြင်းအ‌ကြောင်းနှင့်မိတ်ဆက်‌ပေးရာတွင် ဟဗက္ကုတ် ၂း၂-၄ ကိုယူ၍ ‌ရေးသား‌ပေးခြင်းဖြစ်သည်။ ပု‌ရောဖက်ဟဗက္ကုတ် သည် ဘုရားရှင်ကို‌မေးခွန်းထုတ်သည့်အချက်မှာ ဆိုးရွားလှ‌သောမိုက်ကန်း သည့်လူများကို ဘာ‌ကြောင့်သည်းခံရသနည်းဟူ‌သော ‌မေးခွန်းဖြစ်သည်။ ‌ဖြောင့်မတ်သူတို့ကို ဒုက္ခ‌ပေးသူများအား အဘယ်‌ကြောင့်စိတ်ရှည်‌နေသနည်း ဟူ၍ဖြစ်သည် (ဟဗက္ကုတ်၊ ၁း၁၂-၁၇)။ ပု‌ရောဖက်နှင့်သူ၏လူတို့သည် ဒုက္ခခံ‌နေရသည်။ ဘုရားသခင်မှတစ်မျိုးမျိုးပြုလုပ်‌ပေးဖို့ရန် အလိုရှိကြသည်။ ဘုရားသခင်၏အ‌ဖြေမှာ ကတိ‌တော်ထား‌တော်မူရာ၌ ပြည့်စုံဖို့ရန် အချိန် ကန့်သတ်ထား‌ကြောင်း၊ ‌စောင့်ရန်လို‌ကြောင်း ‌ဖြေကြားခဲ့သည် (ဟဗက္ကုတ် ၂း၂-၄)။ ပု‌ရောဖက်ဟဗက္ကုတ်နှင့်သူ၏လူမျိုးတို့သည် ကျွန်ုပ်တို့ကဲ့သို့ပင် ‌နေထိုင်အသက်ရှင်ခဲ့ကြသည်။ ကတိ‌တော်သတ်မှတ်‌သောအချိန်နှင့် ကတိ‌တော် ပြည့်စုံမည့်အချိန်အ‌တောအတွင်း၌ အသက်ရှင်ခဲ့ကြသည်။ ဘုရားသခင်၏ သတင်းစကားသည် ဆက်လက်၍‌ဟေဗြဲဩဝါဒစာသို့ပါရှိလာသည်။ "အဘယ်‌ကြောင့်နည်းဟူမူကား၊ ကြွလာလတ္တံ့‌သောသူသည် မဆိုင်းမလင့်ဘဲ မကြာမမြင့်မီ‌ရောက်‌တော်မူလိမ့်မည်" (‌ဟေဗြဲ ၁ဝး၃၇)။ ဟဗက္ကုတ် ၂း၃ ကိုလည်းဖတ်ပါ။

သတင်းစကားမှာ ‌ယေရှုအ‌ပေါ်သို့ကျ‌ရောက်သွားပြန်သည်။ ကိုယ်‌တော် သည် ‌ဖြောင့်မတ်သူတစ်ပါးဖြစ်၏။ ယုံကြည်ခြင်းကိုတည်‌ဆောက်ပြီး ဘုရားသခင်၏အလို‌တော်အတိုင်းလိုက်‌လျှောက်၍ အသက်တာကိုပြင်ဆင် သည် (‌ဟေဗြဲ ၁ဝး၅-၁ဝ)။

နှောင့်‌နှေးခြင်းရှိမည်လား။ ကိုယ်‌တော်သည် ‌နှောင့်‌နှေးခြင်းမပြု။ ကျွန်ုပ်တို့အတွက်ပင်လာ‌ရောက်အ‌သေခံ‌တော်မူပြီးဖြစ်သည် (‌ဟေဗြဲ ၉း၁၅- ၂၆)။ ယင်း‌နောက်မှာ ကိုယ်‌တော်သည် အမှန်ပင်ပြန်လာလိမ့်မည်။ သတ်မှတ် ‌သောအချိန်ကျ‌ရောက်သည်နှင့် ကြွလာ‌တော်မူမည်။ (‌ဟေဗြဲ ၉း၂၇၊ ၂၈။ ‌ဟေဗြဲ ၁ဝး၂၅)။

ဘုရားရှင်၏သတင်းစကားသည် ဆက်လက်ပါရှိလာပြန်သည်။ "ဖြောင့်မတ်‌သောသူသည် ယုံကြည်ခြင်းအားဖြင့်အသက်ရှင်လိမ့်မည်" (‌ဟေဗြဲ ၁ဝး၃၈)။ ထိုနည်းအတိုင်း ထိုစကားကိုရှင်‌ပေါလုသည် ‌ရောမ ၁း၁ရ နှင့် ဂလာတိ ၃း၁၁ ၌‌ပြောပြန်သည်။ ‌ရောမ ၁း၁၆၊ ၁ရ သည် အထူးသဖြင့် အလင်း‌ပေးကာ‌ဖော်ပြသည်။ ဘုရားသခင်၏‌ဖြောင့်မတ်ခြင်းအ‌ကြောင်းကို ရှင်းလင်းထားသည်။ ယုံကြည်ခြင်းမှယုံကြည်ခြင်းသို့‌ဖော်ပြခဲ့သည်။ အဆိုအရ ရှင်‌ပေါလုသည် ဘုရားသခင်မှ မိမိကတိအတွက် သစ္စာတည်‌ကြောင်း၊ ကိုယ်‌တော်၏သစ္စာ‌တော်သည် ‌နောက်ဆုံး၌ ယုံကြည်ခြင်းနှင့်သစ္စာရှိခြင်းကို ဖြစ်လာ‌စေပါသည်။

ဘုရားရှင်သည် မိမိ၏ကတိ‌တော်အ‌ပေါ်၌ ခိုင်မြဲသစ္စာတည်သည် (၂တိ၊ ၂း၁၃)။ ‌ဖြောင့်မတ်သူများ ဘုရားရှင်၏သစ္စာ‌တော်ကိုတုံ့ပြန်ရာ၌ သစ္စာကိုစွဲမြဲစွာကိုင်ဆွဲထားကြမည်ဖြစ်သည်။

ကျွန်ုပ်တို့၏ယုံကြည်ခြင်းသည် ဘုရားရှင်၏သစ္စာ‌တော်အ‌ပေါ် လက်ခံရန် အ‌ရေးကြီး‌ကြောင်း မည်သို့မူတည်သနည်း။ ကိုယ်‌တော်၏သစ္စာ ‌တော်အ‌ကြောင်းကို ပို၍ပို၍‌လေ့လာနိုင်ရန် ကတိ‌တော်များကို မည်သို့ ကိုးစားယုံကြည်ရမည်နည်း။