---
title:  ‌ယေရှုရှင်သည် သာ၍‌ကောင်း‌သောပဋိညာဉ်ကိုကြားဝင်ဖျန်‌ဖြေ ‌ပေးသည်
date:   06/01/2022
---

ဟေဗြဲ ၈-၁ဝ သည် ‌ယေရှုရှင်မှ ပဋိညာဉ်သစ်အတွက် ကြားဝင် ဖျန်‌ဖြေသူဟု စူးစိုက်‌ရေးသားထားပါသည်။ ပဋိညာဉ်‌ဟောင်းသည် ‌ရှေ့တွင် ဖြစ်လာမည့်အ‌ကြောင်းအရာများကို ပုံရိပ်သဖွယ်သ‌ဘောပိုက်ထားသည်။ ပဋိညာဉ်လုပ်‌ဆောင်‌တော်မူမည့်အရာများကို ကြိုတင်လမ်းခင်းတည်‌ဆောက် ‌ပေး‌သောအ‌ကြောင်းအရာဖြစ်ခဲ့သည်။ ယဇ်ပု‌ရောဟိတ်မင်းကြီး၏လုပ်‌ဆောင်မှု အရပ်ရပ်သည် ‌ယေရှုရှင်လုပ်‌ဆောင်‌တော်မူမည့်အရာကို ကြိုတင်လုပ်‌ဆောင် ‌နေခြင်းဥပမာဖြစ်သည်။ သို့‌သော် ထိုယဇ်ပု‌ရောဟိတ်မင်းများသည် ‌သေတတ် ‌သောလူနှင့် အပြစ်၏အ‌မွေကိုဆက်ခံ‌နေရ‌သောအပြစ်သားများဖြစ်သည်။ ယဇ်ပု‌ရောဟိတ်မင်းများလုပ်‌ဆောင်ချက်တို့သည် တဲ‌တော်အတွင်း ‌ယေရှုရှင်၏ လုပ်‌ဆောင်ချက်ပင်ဖြစ်ကြသည်။ သို့‌သော် ‌ယေရှုရှင်ကဲ့သို့ပြည့်စုံ‌အောင် မလုပ်‌ဆောင်နိုင်ပါ။ တဲ‌တော်အတွင်း ယဇ်ပု‌ရောဟိတ်များလုပ်‌ဆောင်‌သော အရာမှန်သမျှသည် ‘အရိပ်ကိုပုံတူကူးထားခြင်း’ ဖြစ်သည်။ ‌ကောင်းကင်ရှိ တဲ‌တော်၏ပုံရိပ်ဖြစ်သည် (‌ဟေဗြဲ ၈း၅)။

ယေရှုရှင်သည် တဲ‌တော်အစစ်၌ အမှု‌တော်ကို‌ဆောင်၍ ကျွန်ုပ်တို့ အားလုံး ဘုရားသခင်ဆီသို့‌ရောက်ရှိနိုင်ရန် လုပ်‌ဆောင်‌တော်မူသည်။ တိရစ္ဆာန်ဖြင့်ယဇ်ပူ‌ဇော်ရ၍ အ‌သေခံသွားရ‌သောတိရစ္ဆာန်တို့သည် ကျွန်ုပ်တို့ အားလုံးအတွက် အသက်‌ပေးရမည့်‌ယေရှုရှင်ကို ကြိုတင်ပုံ‌ဆောင်ထားခြင်း ဖြစ်သည်။ သို့‌သော် ထိုတိရစ္ဆာန်တို့၏အ‌သွေးများသည် လူတို့၏ဩတ္တပ္ဋ အစွဲကို မသန့်ရှင်းမ‌ဆေး‌ကြော‌စေနိုင်ပါ။ ‌ယေရှုရှင်၏အ‌သေခံခြင်းသာလျှင် ကျွန်ုပ်တို့၏ဩတ္တပ္ဋစိတ်ရင်းကို ရှင်းလင်း‌ဆေး‌ကြော‌ပေး‌စေနိုင်ပါသည်။ သို့ဖြစ်၍ ကျွန်ုပ်တို့သည် ဘုရားရှင်အထံ‌တော်သို့ ရဲရင့်ခြင်းသ‌ဘောနှင့် ချဉ်းကပ်နိုင်‌တော့သည် (‌ဟေဗြဲ ၁ဝး၁၉-၂၂)။

`ဟေဗြဲ ၈း၈-၁၂ ကိုဖတ်ပါ။ ပဋိညာဉ်အသစ်၌ ဘုရားရှင်သည် မည်သို့ကတိမျိုးကိုထားရှိ‌နေသနည်း။`
‌
ယေရှုရှင်အား အမြင့်ဆုံး‌သောယဇ်ပု‌ရောဟိတ်မင်းအဖြစ်ခန့်ထား ခြင်း၌ ခမည်း‌တော်မှပဋိညာဉ်သစ်ကို ပဋိညာဉ်‌ဟောင်း၏‌နေရာ၌ထားရှိကာ ပဋိညာဉ်‌ဟောင်းကိုပြည့်စုံသွား‌စေခြင်းပင်ဖြစ်သည်။ ပဋိညာဉ်သစ်၌ပြည့်စုံခြင်း၊ ထာဝရအသက်ရှင်ခြင်းနှင့် ဘုရားလည်းဖြစ်၊ လူလည်းဖြစ်‌သောသူမှသာ ပြည့်စုံ‌စေနိုင်မည်။ ယဇ်ပု‌ရောဟိတ်မင်းကြီးသည် ဘုရားသခင်၏ပညတ်‌တော် ကိုသာရှင်းပြခြင်းမဟုတ်ပါ။ ကျွန်ုပ်တို့၏စိတ်နှလုံးသား‌ပေါ်၌ စိုက်ပျိုး‌ရေးသား ‌ပေးနိုင်သူဖြစ်သည်။ ယဇ်ပု‌ရောဟိတ်သည် အပြစ်‌ဖြေဖို့ရန် ပူ‌ဇော်သကာ ယဇ်ကိုပူ‌ဇော်‌ပေးရသည်။ ကျွန်ုပ်တို့၌ရှိ‌သောအပြစ်ကို ယဇ်ပု‌ရောဟိတ်မင်း သည် ‌ဆေး‌ကြောပြုပြင်‌ပေး‌တော်မူသည်။ ကျွန်ုပ်တို့၌ရှိ‌သော‌ကျောက်နှလုံးသား ကို အသားနှလုံးသားအဖြစ်သို့‌ပြောင်းလဲ‌ပေး‌စေသည် (‌ယေဇ‌ကျေလ ၃၆း၂၆)။ အမှန်ပင် ကျွန်ုပ်တို့အသစ်‌သောအသက်တာသို့‌ပြောင်းလဲ‌ပေး‌စေပါသည် (၂‌ကော၊ ၅း၁၇)။ ထိုယဇ်ပု‌ရောဟိတ်မင်းသည် ကျွန်ုပ်တို့ကို မယုံနိုင်‌သော နည်းလမ်းများဖြင့် ‌ကောင်းချီး‌ပေး‌တော်မူသည်။ မိမိ၏ခမည်း‌တော်ဘုရား ‌ရှေ့‌တော်၌ ကျွန်ုပ်တို့အတွက်သက်‌သေလုပ်‌ပေးသည့်တိုင် ကျွန်ုပ်တို့၏ ယဇ်ပု‌ရောဟိတ်မင်းကြီးသည် ‌ကောင်းမြတ်‌တော်မူပါသည်။

ဘုရားရှင်သည် ပဋိညာဉ်‌ဟောင်းကိုချမှတ်ရာ၌ အနာဂတ်အတွက် ကြိုတင်စီစဉ်‌ပေးခြင်းဖြစ်သည်။ ‌ရောက်ရှိလာမည့်‌ယေရှုရှင်၏အမှု‌တော်အတွက် လုပ်‌ဆောင်ရမည့်အရာများကို လမ်းခင်း‌ပေးခြင်းဖြစ်သည်။ ပုံစံ‌ရေးဆွဲထား ခြင်းရည်ရွယ်ချက်မှာ အလွန်ပင်လှပတင့်တယ်ပါသည်။ အချို့‌သောသူများ နားလည်မှုလွဲမှားတတ်ကြသည်။ ပုံပမာ‌ဆောင်ထား‌သောအရိပ်သ‌ဘောကို လက်မှမလွှတ်ချင်ကြပါ။ ထိုအရိပ်ဥပမာများကို အစစ်အမှန်ထင်ပြီး ဖက်တွယ် ထားကြသည်။ ‌ယေရှုရှင်အမှန်တကယ်‌ဆောင်ရွက်ချက်အလုံးစုံကိုဆုံးရှုံးကြ ရသည်။

"ခရစ်‌တော်ရှင်သည် ဗိမာန်‌တော်၏အုတ်မြစ်လည်းဖြစ်၊ အသက် လည်းဖြစ်၏။ ဗိမာန်‌တော်မှာလုပ်‌ဆောင်ချက်အားလုံးသည် ဘုရားသခင်၏ သား‌တော်အပူ‌ဇော်ခံခြင်းသ‌ဘောကိုပြသထားခြင်းဖြစ်သည်။ ယဇ်ပု‌ရောဟိတ် တို့၏လုပ်‌ဆောင်ချက်မှန်သမျှသည် ခရစ်‌တော်ပြု‌တော်မူ‌သောအမှု‌တော်၏ ကိုယ်စားလုပ်‌ဆောင်‌နေကြခြင်းဖြစ်သည်။ ယဇ်ပူ‌ဇော်ခြင်း၏လုပ်‌ဆောင်မှု အလုံးစုံအစအဆုံးမှာ ‌ယေရှုရှင်အ‌သေခံ‌တော်မူ၍ လူသားအားလုံးကို ‌ရွေးနုတ် ကယ်တင်ခြင်း‌ရှေ့‌ပြေးလုပ်‌ဆောင်ချက်ဖြစ်သည်။ ကြိုတင်အရိပ်ပြခြင်းဖြစ် သည်။ ခရစ်‌တော်၏အ‌သွေး‌တော်မှတစ်ပါး အခြားယဇ်ပူ‌ဇော်သကာတစ်ခုမျှ ပြည့်စုံကုံလုံခြင်းမရှိနိုင်ပါ။" Ellen G. White, The Desire of Ages, p. 165.