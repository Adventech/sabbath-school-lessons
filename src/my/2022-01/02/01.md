---
title:  ‌ဟေဗြဲဩဝါဒစာ၏သတင်းစကား
date:   01/01/2022
---

### ဖတ်ရန်ကျမ်းချက်၊၊ 
ဟေဗြဲ ၁း၅-၁၄။ လုကာ ၁း၃ဝ-၃၃။ ဆာ၊ ၁၃၂း၁-၅။ ‌ဟေဗြဲ ၂း၁၄-၁၆။ ၅း၁-၄။ ၁‌ပေ၊ ၂း၉။ ‌ဟေဗြဲ ၈း၈-၁၂။

> <p>အလွတ်ကျမ်းချက်</p>
> "ယခုဆိုခဲ့ပြီး‌သောအ‌ကြောင်းအရာတို့၏ အချုပ်အခြာ ဟူမူကား၊ ထိုသို့‌သောယဇ်ပု‌ရောဟိတ်မင်းသည် ငါတို့၌ရှိ၏။ ‌ကောင်းကင်ဘုံ၌ တန်ခိုးအာနု‌ဘော်‌တော်၏ပလ္လင်လက်ယာဘက်မှာ ထိုင်‌နေ‌တော်မူ၏" (‌ဟေဗြဲ ၈း၁)။

ဟေဗြဲဩဝါဒစာကို‌ရေးသားပြီး‌နောက် ဂျူးလူမျိုးများဆယ်စုနှစ် အတန်ကြာ၌ ‌ရေးသားချက်များထွက်‌ပေါ်လာသည်။ ‌အေဒီ ၁ဝဝ ဝန်းကျင် ‌လောက်မှာဖြစ်သည်။ ထိုအ‌ရေးအသားများတွင် ဆု‌တောင်းချက်များပါရှိလာ ပါသည်။ ‘ကိုယ်‌တော်ရှင်ဘုရား၊ ကိုယ်‌တော်၏‌ရှေ့‌တော်၌ အကျွန်ုပ်မြွက်ဆို လျက်ရှိပါသည်။ ကိုယ်‌တော်မိန့်‌တော်မူသမျှအတိုင်း ဤကမ္ဘာကို ကျွန်ုပ်တို့ အတွက်ဖန်ဆင်းထား‌တော်မူခဲ့သည်။ ကိုယ်‌တော်ဘုရား၊ ယခုတွင်ကြည့်ရှု ‌တော်မူပါ။ ကိုယ်‌တော်‌ရှေ့‌တော်၌ရှိ‌သောတိုင်းနိုင်ငံအ‌ပေါင်းတို့သည် အရာ ‌ရောက်သည့်အရာများမဟုတ်‌သော်လည်း ကျွန်ုပ်တို့ကိုစိုးမိုးအုပ်ချုပ်ဝါးမျိုလျက် ရှိ‌နေပါသည်။ သို့‌သော် ကျွန်ုပ်တို့သည် ကိုယ်‌တော်၏လူမျိုးဖြစ်ကြသည်။ သားဦးအရာကို ‌ပေးသနား‌တော်မူရန် ‌ခေါ်ထုတ်ခြင်းခံကြရသူများဖြစ်သည်။ အထူးသီးသန့်‌သော‌ရွေးချယ်ခြင်းကို ပြု‌တော်မူခဲ့သည်။ ကိုယ်‌တော်အလွန် တန်ဖိုးထား‌သောလူမျိုးဖြစ်သည်။ ထိုသူတို့၏လက်တွင်းသို့ ကိုယ်‌တော်၏ လူများကိုထိုးအပ်‌တော်မူပါသလား။’ James H. Charlesworth, ed., The Old Testament Pseudepigrapha, vol. 1, 1983, p. 536.

ဟေဗြဲဩဝါဒစာကိုဖတ်ရှုသူတို့သည် တူညီသည့်ခံစားချက်များရှိ‌နေ ကြသည်။ ဘုရားသခင်၏သားသမီးများဖြစ်‌နေလျှင် အဘယ်‌ကြောင့် မ‌ကောင်း‌သောအမှုကိုခံစား‌နေကြပါသနည်း။

သို့ဖြစ်၍ ရှင်‌ပေါလုသည် ‌ဟေဗြဲဩဝါဒစာကို‌ရေးသားရာ၌ ယုံကြည် ခြင်းကိုပို၍ခိုင်မြဲ‌စေရန် ရည်ရွယ်လျက်‌ရေးသားခြင်းဖြစ်သည်။ အထူးသဖြင့် စုံစမ်း‌နှောင့်ယှက်ခြင်းနှင့်ကြုံ‌တွေ့လာရ‌သောအချိန်များတွင် ယုံကြည်သူများ ပို၍သစ္စာရှိတည်ကြည်ကြရန်လို‌ကြောင်း‌ဖော်ပြသည်။ အထူးသတိ‌ပေးချက်မှာ ထို‌ခေတ်ထိုအခါလူများနှင့်ကျွန်ုပ်တို့‌ခေတ်ရှိလူများအားလုံးသိရှိရန်မှာ ဘုရားရှင်၏ကတိ‌တော်အားလုံးသည် ‌ယေရှုရှင်အားဖြင့်ပြည့်စုံမည်ဖြစ်‌ကြောင်း အခိုင်အမာသတိ‌ပေးခဲ့သည်။ ‌ယေရှုရှင်သည် ခမည်း‌တော်၏ပလ္လင်‌တော် လက်ယာဘက်၌ထိုင်‌နေ‌တော်မူ‌သောသူဖြစ်သည်။ မကြာမီကျွန်ုပ်တို့အားလုံးကို အိမ်‌တော်သို့‌ခေါ်‌ဆောင်‌ပေးသွားမည့်သူလည်းဖြစ်သည်။ တစ်ချိန်တည်းမှာပင် ‌ယေရှုရှင်သည် ခမည်း‌တော်ဘုရား၏‌ကောင်းချီးမဂင်္လာအားလုံးကို ကျွန်ုပ်တို့ထံ ယူ‌ဆောင်လာ‌ပေးသူလည်းဖြစ်သည်။ အဆုံးတိုင်ကျွန်ုပ်တို့၏ယုံကြည်ခြင်းကို ခိုင်မြဲစွာစွဲကိုင်ထားရန်အ‌ရေးကြီးလှပါသည်။