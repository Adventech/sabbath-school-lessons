---
title:  အတူတကွဝိုင်းကူတွန်းပါ
date:   29/12/2021
---

ကျမ်းစာဖတ်သူများကို ရှင်‌ပေါလုသည် မည်သို့လုပ်‌ဆောင်ကြရန် အကြံ‌ပေးထားသနည်း။ ‌ဟေဗြဲဩဝါဒစာမှ မည်သည့်အကျိုးရရှိ‌စေနိုင်သနည်း။ ဧလိယ၏စိတ်ဓာတ်ကျမှုအ‌ပေါ် ဘုရားရှင်မည်သို့ကုစားခြင်း‌ပေးခဲ့သည်ကို သုံးသပ်ကြပါစို့။

`၃ရာ၊ ၁၉း၅-၁၈ ကိုဖတ်ပါ။ ဧလိယ၏ယုံကြည်ခြင်းပြန်လည် တည်ငြိမ်လာရန် ဘုရားသခင်မည်သို့လုပ်‌ဆောင်ခဲ့သနည်း။`

ဧလိယနှင့်ဘုရားရှင်ပါရှိ‌တော်မူသည့်အ‌ကြောင်းကို ကရ‌မေလ ‌တောင်၌ဖြစ်ခဲ့‌သောကိစ္စ‌နောက်ပိုင်း၌ ဆက်လက်‌ဖော်ပြထားပါသည်။ ဘုရားရှင် သည် ကြင်နာယုယစွာ ပညာဉာဏ်‌တော်နှင့်စိတ်ဒုက္ခ‌ရောက်သူအခက်အခဲနှင့် လုံးပန်း‌နေရသူများကို ပြန်၍စိတ်သက်သာခွင့်‌ပေး‌ကြောင်းကို ပြသခဲ့သည်။ ယုံကြည်ခြင်းကိုပြန်၍တည်‌ဆောက်‌ပေးခဲ့သည်။ ဧလိယအတွက် များစွာ‌သော အမှုကို ဘုရားရှင်ပြု‌တော်မူခဲ့သည်။ ပထမဦးဆုံးသူ၏ကိုယ်ခန္ဓာကို ဘုရားရှင် ကာကွယ်‌ပေး‌တော်မူသည်။ လိုအပ်သမျှ‌သောအစာနှင့်‌ရေ လိုအပ်‌သောနား‌နေ ခြင်းကို ဘုရားရှင်‌ပေး‌တော်မူသည်။ သူ့အားလုံခြုံစွာကာကွယ်‌ပေး‌တော်မူ သည်။ "ဧလိယ ဤအရပ်၌သင်ဘာလုပ်‌နေသနည်း" ဆို‌သောစကားမျိုး၊ နက်နဲ‌သောအရာများကိုနားလည်နိုင်စွမ်းရှိရန် နားလည်ခွင့်‌ပေး‌တော်မူ သည်။ ကိုယ်‌တော်၏အကြံ‌တော်ရှိသမျှကို မည်သို့ပြုမူ‌အောင်မြင်‌စေ‌ကြောင်း ကိုပြ‌တော်မူသည်။ ထာဝရဘုရားသည် ‌လေ‌ပွေမုန်းတိုင်းထဲ၌မရှိ၊ ‌မြေငလျင် ကြီး၏အလယ်၌မရှိ၊ မီး‌တောက်မီးလျှံအတွင်း၌မရှိ၊ သို့‌သော်လည်း ဖြည်းညင်း ‌သောအသံ‌တော်အထဲ၌ရှိ‌တော်မူပြန်သည်။ ထို‌နောက်တစ်ဖန် ဘုရားရှင်သည် ဧလိယအား လုပ်‌ဆောင်ရန်ကို‌စေခိုင်း၍ ကိုယ်‌တော်ကိုပြန်၍ရဲရင့်စွာလက်ခံ အတည်ပြု‌စေသည်။

`ဟေဗြဲ ၂း၁။ ၃း၁၂-၁၄။ ၅း၁၁-၆း၃ နှင့် ၁ဝး၁၉-၂၅ ကိုဖတ်ပါ။ ရှင်‌ပေါလုမှ ယုံကြည်သူများအား မည်သည့်အမှုကိုပြုသင့်‌ကြောင်း ‌ဖော်ပြ ထားသနည်း။`

‌ဟေဗြဲဩဝါဒစာတစ်‌စောင်လုံးတွင် သွန်သင်အကြံ‌ပေးချက်‌မြောက်မြား စွာကို‌တွေ့မြင်ကြရသည်။ တမန်‌တော်ကြီးသည် ဖတ်ရှုသူများအား မူလရှိခဲ့ ‌သောခွန်အားနှင့် ယုံကြည်ခြင်းများပြန်လည်ရရှိ‌စေရန် ကူညီ‌ပေးခဲ့သည်။ ကျမ်းပြုစုသူ၏အဓိကဆိုဆုံးမလို‌သောအရာတစ်ခုမှာ ယုံကြည်သူအချင်းချင်း ကိုယ်ကာယအားဖြင့် ရိုင်းပင်းကူညီမစကြဖို့ရန်ဖြစ်သည်။ ကျမ်း‌ရေးသူ ရှင်‌ပေါလုအ‌နေဖြင့် ဧည့်သည့်‌တော်ကိုပြု၍ ပျူငှာ‌ဖော်‌ရွေခြင်း၊ ‌ထောင်တွင်း ချုပ်ထားခြင်းခံရသူများထံလည်ပတ်အား‌ပေးခြင်း၊ လိုအပ်သမျှကို မစကူညီ ‌ပေးခြင်းတို့ပါဝင်‌နေပါသည်။ တမန်‌တော်ကြီး၏နှိုး‌ဆော်ချက်၌ ကျမ်းကို ဖတ်ရှုသူအ‌ပေါင်း ကြင်နာသနားစိတ်ရှိရန် ဘုရားသခင်မှ သူတို့အားမစွန့်ပစ် ထား‌ကြောင်း (‌ဟေဗြဲ ၁၃း၁-၆) ရှင်‌ပေါလုသည် အား‌ပေးတိုက်တွန်း၍ သက်‌သေပြ‌ပေးခဲ့သည်။ တဖြည်းဖြည်းနှင့် ဘုရားရှင်ထံမှ "လွင့်‌မျောသွားခြင်း" မျိုးမဖြစ်ရပါဟု သတိ‌ပေးဆုံးမခဲ့သည် (‌ဟေဗြဲ ၂း၁)။ ဆိုးညစ်ပုပ်စပ်‌သော စိတ်သ‌ဘောများကို လုံးဝမထားကြရန်လည်း သတိ‌ပေးထားသည် (‌ဟေဗြဲ ၃း၁၂)။ ယုံကြည်ခြင်းအ‌ခြေအမြစ်ကို ‌သေချာစွာနားလည်သ‌ဘော‌ပေါက်ကာ ရှင်သန်ကြီးထွားဖို့လည်း အား‌ပေးသည် (‌ဟေဗြဲ ၅း၁၁-၆း၃)။ ဝတ်ပြု စည်း‌ဝေးခြင်းအမှုကို မလွဲမ‌ရှောင်အမြဲပါဝင်တက်‌ရောက်ရန်လည်း တိုက်တွန်း သည် (‌ဟေဗြဲ ၁ဝး၂၅)။ အချုပ်အားဖြင့် အတူတကွဝိုင်းဝန်းတွန်း‌ပေးကြရန်၊ တစ်ဦးကိုတစ်ဦးအား‌ပေးကြရန်၊ ချစ်ခြင်း‌မေတ္တာနှင့်အတူ ‌ကောင်း‌သောအမှု ကိုပြုကြရန် တိုက်တွန်းနှိုး‌ဆော်ထားခဲ့၏။ သို့‌သော် အရာအားလုံးအထက်၌ ‌ယေရှုရှင်ကို‌မြှောက်စားထား၍ သူတို့အတွက် ကိုယ်‌တော်သည် ‌ကောင်းကင်ဘုံ ရှိတဲ‌တော်အတွင်း သူတို့အတွက်ကိုယ်စားအမှု‌တော်‌ဆောင်ရွက်‌ပေး‌နေ ‌ကြောင်းကို အမြဲတန်ဖိုးထားသိရှိရမည်ဟု မှာထားသည် (‌ဟေဗြဲ ၈း၁၊ ၂။ ‌ဟေဗြဲ ၁၂း၁-၄)။