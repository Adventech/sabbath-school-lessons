---
title:  ခမည်း‌တော်၏‌ရှေ့‌တော်မှ‌ယေရှုဘုရား
date:   27/02/2022
---

`ဟေဗြဲ ၉း၂၄ ကိုဖတ်ပါ။ ကျမ်းချက်ပါအ‌ကြောင်းအရာအရ၊ ‌ယေရှုရှင်သည် ‌ကောင်းကင်သို့ပြန်ကြွရသည့်အ‌ကြောင်းရင်း မည်သို့ရှိသနည်း။`

ဘုရားရှင်သည် ဣသ‌ရေလလူများအား မိန့်မှာထားသည့်အချက်မှာ ‌ယောက်ျားတိုင်း ‌ယေရုရှလင်သို့တစ်နှစ်သုံးကြိမ်မဖြစ်မ‌နေသွားပြီး ဘုရားသခင် ‌ရှေ့‌တော်မှာ ကိုယ်ကိုပြသရမည်ဖြစ်သည်။ ပူ‌ဇော်သကာပါတစ်ပါးတည်း ယူ‌ဆောင်လာရမည်။ တ‌ဆေးမဲ့မုန့်နှင့်ကျင်းပ‌သောပသခါပွဲ၌တစ်ကြိမ်၊ ပင်‌တေကု‌တ္တေပွဲ၌တစ်ကြိမ်၊ တဲထိုးပွဲ၌တစ်ကြိမ် စုစု‌ပေါင်းသုံးကြိမ်တက်ရ မည် (ထွက်၊ ၂၃း၁၄-၁၇။ တရား၊ ၁၆း၁၆)။ ပသခါပွဲသည် အဲဂုတ္တုပြည်မှ ဣသ‌ရေလတို့လွတ်‌မြောက်လာခြင်းအတွက် အထိမ်းအမှတ်ပွဲဖြစ်သည်။ ပင်‌တေကု‌တ္တေပွဲသည် ရိတ်သိမ်းခြင်းအချိန်အထိမ်းအမှတ်ဖြစ်သည်။ ဓမ္မသစ် အချိန်၌ကျင်းပမြဲရှိသည်။ သိနာ‌တောင်‌ပေါ်မှ ပညတ်‌တော်‌ပေး‌သောအထိမ်း အမှတ်နှင့်ယှဉ်တွဲပါဝင်သည်။ တဲထိုးပွဲကျင်းပရာ၌ ‌တောတွင်းလှည့်လည်စဉ် ဣသ‌ရေလလူတို့ကို ဘုရားသခင်‌စောင်မခဲ့‌ကြောင်းကို ‌အောက်‌မေ့‌သော အထိမ်းအမှတ်ဖြစ်သည်။

ဟေဗြဲ ၉း၂၄ သည် ‌ယေရှုရှင်ခမည်း‌တော်၏‌ရှေ့‌တော်သို့ တက်ကြွ ဝင်‌ရောက်သွားသည့်အ‌ကြောင်းကို‌ရေးထားသည်။ ‌ကောင်းကင်တဲ‌တော်သို့ ‌ရောက်ရှိသွားသည်။ ထိုတဲ‌တော်သည် "အစစ်အမှန်" ပို၍မြတ်‌သောပူ‌ဇော် သကာဖြင့် ခမည်း‌တော်၏အ‌ရှေ့‌တော်၌ ကိုယ်ကိုပြသခဲ့သည်။ (‌ဟေဗြဲ ၉း၂၃၊ ၂၄)။ မိမိ၏အ‌သွေး‌တော်ဖြင့် ပူ‌ဇော်ခဲ့ခြင်းဖြစ်သည်။

ယေရှုဘုရားသည် ပုံ‌ဆောင်ချက်ပွဲ‌တော်အားလုံးကို ပြည့်ဝစုံလင် ‌စေပါသည်။ ခရစ်‌တော်သည် အဖိတ်‌နေ့ပသခါပွဲကျင်းပ‌သော‌နေ့အချိန် ၉ နာရီတိတိတွင် အ‌သေခံခဲ့သည်။ ပသခါသိုးက‌လေးများကို ပူ‌ဇော်ခဲ့ရ‌သော အချိန်ပင်ဖြစ်သည် (‌ယော၊ ၁၉း၁၄။ မဿဲ ၂ရး၄၅-၅ဝ)။ ‌ယေရှုရှင်သည် တတိယ‌မြောက်ရက်၌ ရှင်ပြန်ထ‌မြောက်လာခဲ့သည်။ ထို‌နေ့မှာပင် ခမည်း ‌တော်ထံသို့တက်သွားပြီး မိမိကိုယ်ကိုပြသကာ သူ၏အပူ‌ဇော်ခံခြင်းကို လက်ခံရန် အတည်ပြု‌စေသည် (‌ယော၊ ၂ဝး၁၇။ ၁‌ကော၊ ၁၅း၂ဝ)။ ယဇ်ပု‌ရောဟိတ်တို့သည် ရိတ်သိမ်းရာအချိန်၌ အသီးမှည့်တို့ကို‌ဝှေ့ယမ်းကြ ရသည် (ဝတ်၊ ၂၃း၁ဝ-၁၂)။ ထို‌နောက် ရက် ၄ဝ ကြာမှ တစ်ဖန် ‌ကောင်းကင်သို့တက်ကြွကာ လက်ယာဘက်ပလ္လင်‌တော်‌ပေါ်မှာထိုင်‌တော်မူ သည်။ ပင်‌တေကု‌တ္တေပွဲ‌နေ့၌ ပဋိညာဉ်အသစ်ကိုအတည်ပြုတည်‌ဆောက်ခဲ့ သည် (တ၊ ၁၊ ၂)။

ရှေးဣသ‌ရေလလူတို့၏ဘုရားဖူးခရီးသည် ဘုရားရှင်ကိုဖူး‌တွေ့ရန် ဖြစ်သည် (ဆာ၊ ၄၂း၂)။ အဓိပ္ဋာယ်မှာ ဘုရားရှင်ထံမှမျက်နှာရရန်ဖြစ်သည် (ဆာ၊ ၁ရး၁၅)။ ထိုနည်းအတိုင်း ‌ဟေဗြဲလူတို့သည် ဘုရားရှင်၏မျက်နှာ ‌တော်ကိုရှာကြသည်။ အဓိပ္ဋာယ်မှာ ဘုရားရှင်ထံမှအကူအညီ‌တောင်းခံရန် အတွက်ဖြစ်သည် (၆ရာ၊ ရး၁၄။ ဆာ၊ ၂ရး၈။ ဆာ၊ ၁ဝ၅း၄)။ ‌ဟေဗြဲ ကျမ်းထဲမှ ‌ယေရှုရှင်တက်ကြွခြင်းအတွက် ‌ယေရှုရှင်သည် ခမည်း‌တော်ထံသို့ ပြည့်စုံ‌သောပူ‌ဇော်သကာဆက်ကပ်ခြင်းနှင့်တက်ကြွသွားခဲ့သည်။ ကျွန်ုပ်တို့ အတွက်လည်း ‌ရှေ့‌ပြေးဦးစွာသွားနှင့်‌ပေးသူဖြစ်သည် (‌ဟေဗြဲ ၆း၁၉၊ ၂ဝ)။ ယုံကြည်သူများအတွက် အိမ်‌တော်တည်‌ဆောက်‌ပေးမည်ဟူ‌သောကတိ‌တော် ကို ပို၍တိကျ‌စေခြင်းဖြစ်သည်။ ‘ပို၍‌ကောင်း‌သောပြည်၊ သာ၍‌ကောင်း‌သော မြို့‌တော်၊ ဘုရားသခင်ကိုယ်တိုင်တည်‌သောမြို့ဖြစ်သည်’ (‌ဟေဗြဲ ၁၁း၁ဝ၊ ၁၃- ၁၆)။

ဘာ‌ကြောင့်‌ယေရှုပြုလုပ်ခဲ့‌သောအရာတို့သည် အစစ်အမှန်ဖြစ်သနည်း။ ကပ်တိုင်‌ကြောင့်သာမက၊ ယခု‌ကောင်းကင်၌ ကျွန်ုပ်တို့အတွက်ကယ်တင် ခြင်းကိုအာမခံ‌ပေး‌နေပါသလား။