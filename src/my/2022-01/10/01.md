---
title:  မျက်နှာဖုံးကိုဖယ်ကာလမ်းဖွင့်ပြသူ‌ယေရှုရှင်
date:   26/02/2022
---

### ဖတ်ရန်ကျမ်းချက်၊၊ 
ဟေဗြဲ ၉း၂၄။ ထွက်၊ ၁၉း၃၊ ၄။ ‌ဟေဗြဲ ၁၂း၁၈- ၂၁။ ဝတ်၊ ၁၆း၁၊ ၂။ ‌ဟေဗြဲ ၁ဝး၁၉-၂၂။ ‌ကော‌လောသဲ ၃း၁။

> <p>အလွတ်ကျမ်းချက်</p>
> "ထိုသို့နှင့်အညီ၊ မှန်‌သောသန့်ရှင်းရာဌာနတို့၏ပုံဖြစ်‌သော၊ လူတို့လက်ဖြင့်လုပ်‌သောသန့်ရှင်းရာဌာနထဲသို့ ခရစ်‌တော်သည် မဝင်ဘဲ၊ ငါတို့အတွက်‌ကြောင့် ယခုဘုရားသခင်၏‌ရှေ့‌တော်၌ ကိုယ်ကိုပြခြင်းငှာ၊ ‌ကောင်းကင်ကိုယ်ထဲသို့ဝင်‌တော်မူပြီ" (‌ဟြေဗြဲ ၉း၂၄)။

သံလွင်‌တောင်မှ တပည့်‌တော်တို့ပြန်ဆင်းလာချိန် ‌ယေရှုရှင်သည် ‌ကောင်းကင်သို့တက်ကြွသွားပြီး‌သော ‌လော‌လောလတ်လတ်အချိန်ဖြစ်သည်။ တပည့်‌တော်တို့သည် ဝမ်း‌မြောက်‌ပျော်ရွှင်ခြင်းနှင့် ‌အောင်မြင်ခြင်းပြည့်ဝလျက် ရှိသည်။ သူတို့၏သခင်၊ သူတို့၏မိတ်‌ဆွေကြီးသည် ‌ကောင်းကင်သို့တက်ကြွ သွားပြီ။ ‌မြေကြီး‌ပေါ်၌ဘုန်းတန်ခိုး‌တော်စိုးမိုးခွင့်ရပြီ။ တပည့်‌တော်တို့ ဆု‌တောင်းလိုသမျှကို သူ၏နာမဖြင့်ဆု‌တောင်းရန်နှင့် သူ၏နာမနှင့်ဆု‌တောင်း လျှင် ပြည့်စုံမည့်အ‌ကြောင်း မိန့်မှာထား‌တော်မူခဲ့သည် (‌ယောဟန် ၁၄း၁၃၊ ၁၄)။ ကမ္ဘာ‌ပေါ်တွင် ဆက်လက်‌နေထိုင်‌နေရ‌စေကာမူ၊ နတ်ဆိုး၏တိုက်ခိုက် ခြင်းကိုခံရ‌စေကာမူ၊ သူတို့၏‌မျှော်လင့်ချက်သည် ခိုင်ခံ့လျက်ရှိသည်။

ယေရှုရှင်သည် ‌ကောင်းကင်သို့တက်ကြွကာ သူတို့အတွက်‌နေရာပြင်ဆင်‌ပေး ‌ကြောင်းသိရှိထားသည် (‌ယောဟန် ၁၄း၁-၃)။ ‌ယေရှုရှင်သည် ကယ်တင် ခြင်းနှင့်ပတ်သက်လျှင် ဗိုလ်ချုပ်ကြီးဖြစ်သည်ကို သူတို့သိရှိကြသည်။ ကိုယ်‌တော်သည် ‌ကောင်းကင်အိမ်‌တော်သို့ ကျွန်ုပ်တို့ကို‌ခေါ်‌ဆောင်သွားရန် လမ်းဝကို သူ၏အ‌သွေး‌တော်နှင့်ဖွင့်‌ပေးခဲ့သည်။ ‌ယေရှုရှင်‌ကောင်းကင်သို့တက်ကြွခြင်းအ‌ကြောင်းသည် ‌ဟေဗြဲဩဝါဒ စာ၏အနှစ်ချုပ်အ‌ကြောင်းဖြစ်သည်။ ကျွန်ုပ်တို့အတွက် ဘုရားသခင်ကို ယုံကြည်ခြင်းနှင့်ချဉ်းကပ်နိုင်ရန်ပြင်ဆင်‌ပေးသည်။ ၎င်းသည် ‌ယေရှုရှင် ‌ကောင်းကင်တဲ‌တော်၌ ကျွန်ုပ်တို့အတွက်ယဇ်ပု‌ရောဟိတ်အဖြစ်‌ဆောင်ရွက် ‌ပေး‌နေ‌ကြောင်း အထိမ်းအမှတ်ဖြစ်သည်။ ‌နောက်ဆုံးမှာ အ‌ရေးအကြီးဆုံး အချက်အဖြစ် ဘုရားရှင်ကိုသစ္စာရှိစွာ ယုံကြည်ခြင်းနှင့်ချဉ်းကပ်ကာ ရဲရင့်ခြင်း စိတ်ထားရှိရန်လိုသည်။ ထိုအချက်သည် ဘုရားသခင်ကိုချဉ်းကပ်နိုင်ရန် အခွင့်အ‌ရေးဖြစ်၍ ‌ယေရှုရှင်အားဖြင့် ‌ယေရှု၏‌ဖြောင့်မတ်ခြင်းအကျိုး‌ကျေးဇူး အားဖြင့်သာ ကျွန်ုပ်တို့ဘုရားသခင်ကိုချဉ်းကပ်နိုင်မည်ဖြစ်သည်။