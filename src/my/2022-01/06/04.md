---
title:  ထိ‌ရောက်‌သောယဇ်ပု‌ရောဟိတ်
date:   01/02/2022
---

"တစ်နည်းကား၊ ‌လေဝိမှဆင်းသက်‌သောယဇ်ပု‌ရောဟိတ်အမျိုးနှင့် စပ်ဆိုင်လျက် လူများတို့သည် ပညတ်တရား‌တော်ကိုခံကြ‌သော‌ကြောင့်၊ ထိုအမျိုးအားဖြင့် စုံလင်ခြင်းသို့‌ရောက်နိုင်သည်မှန်လျှင်၊ အခြား‌သော ယဇ်ပု‌ရောဟိတ်သည် အာရုန်နည်းတူမ‌ခေါ်‌ဝေါ်ဘဲ ‌မေလခိ‌ဇေဒက်နည်းတူ ‌ပေါ်ထွန်းစရာအ‌ကြောင်းအဘယ်သို့ရှိ‌သေးသနည်း" (‌ဟေဗြဲ ရး၁၁)။

ယဇ်ပု‌ရောဟိတ်ဆိုရာ၌ ဘုရားနှင့်လူစပ်ကြား အမှု‌ဆောင်‌ပေးရသူ ဖြစ်သည်။ ‌ဟေဗြဲ၏‌ဖော်ပြချက်အရ ‌လေဝိသားယဇ်ပု‌ရောဟိတ်များသည် ပြည့်စုံစွာမပြင်ဆင်နိုင်ပါ။ ဘုရားသခင်အထံ‌တော်သို့‌ရောက်သည့်အထိလည်း မိမိတို့ကိုယ်ကိုစိတ်ချနိုင်ခြင်းမရှိပါ။ မပြည့်စုံ‌သော‌ကြောင့်ဖြစ်သည် (‌ဟေဗြဲ ရး၁၁၊ ၁၈၊ ၁၉)။ သူတို့ကိုယ်တိုင်၌က ပြည့်စုံသူများမဟုတ်ကြပါ။ သို့ဖြစ် ‌နေလျှင် အခြားသူများအတွက် မည်သို့ပြည့်စုံခြင်း‌ရောက်‌အောင်စွမ်း‌ဆောင် နိုင်မည်နည်း။

တိရစ္ဆာန်‌လေးများ၏အ‌သွေးဖြင့် ပူ‌ဇော်ခြင်းသည်လည်း အပြစ်သား တို့ကို‌ဆေး‌ကြောခြင်းမပြုနိုင်ပါ။ သို့‌သော် သူတို့၏တာဝန်မှာ ‌ယေရှုရှင်နှင့် ကိုယ်‌တော်၏အပူ‌ဇော်ခံခြင်းအ‌ကြောင်းကို ထင်ရှားစွာညွှန်ပြ‌ပေးရန်တာဝန် ရှိသည်။ ‌ယေရှုရှင်ကိုယ်တိုင်သည်သာလျှင် လုပ်‌ဆောင်ပါမှ အပြစ်များကို ရှင်းလင်း‌ပေးနိုင်မည်ဖြစ်သည် (‌ဟေဗြဲ ၉း၁၄။ ‌ဟေဗြဲ ၁ဝး၁-၃၊ ၁ဝ-၁၄)။ ‌လေဝိသားယဇ်ပု‌ရောဟိတ်တို့၏အလုပ်တာဝန်နှင့်ဆက်ကပ်ပူ‌ဇော်ခြင်းတို့သည် ယာယီ‌ခေတ္တမျှသာဖြစ်ပြီး ပုံပြုနမူနာလုပ်‌ဆောင်ခြင်းကိုလုပ်‌နေခြင်းဖြစ်သည်။ သူတို့၏လုပ်‌ဆောင်ခြင်းဖြင့် ဘုရားရှင်သည် မိမိ၏လူတို့ကို ယုံကြည်မှုခိုင်မြဲ ‌စေရန်နှင့် အနာဂတ်အတွက်‌ရောက်ရှိလာမည့် ‌ယေရှုရှင်ကိုယ်‌တော်တိုင်၏ ‌ရှေ့‌ပြေး‌ဆောင်ရွက်ချက်ပင်ဖြစ်သည်။ ‘‌လောက၏အပြစ်ကို‌ဆောင်ယူသွား‌သော ဘုရားသခင်၏သိုးသငယ်‌တော်’ ဖြစ်သည် (‌ယောဟန် ၁း၂၉)။

ဟေဗြဲ ရး၁၁-၁၆ ကိုဖတ်ပါ။ စည်းမျဉ်းစည်းကမ်း‌ပြောင်းလဲရန် အဘယ်‌ကြောင့်လိုအပ်‌နေပါသနည်း။

ဟေဗြဲ ရး၁၂ ၏ရှင်းပြချက်အရ၊ ယဇ်ပု‌ရောဟိတ်အ‌ပြောင်းအလဲ ပြုခြင်းသည် ပညတ်တရားကိုအ‌ပြောင်းအလဲဖြစ်‌စေပါသည်။ အဘယ့်‌ကြောင့် နည်း။ အဘယ်‌ကြောင့်ဆို‌သော် ယဇ်ပု‌ရောဟိတ်ဖြစ်ရမည့်သူအတွက် တင်းကျပ်‌သောစည်းမျဉ်းထားရှိရကာ ‌လေဝိအမျိုးမှဖြစ်ရမည်ဟုသတ်မှတ် သည်။ အာရုန်မှဆင်းသက်လာ‌သောအမျိုးမှသာ ယဇ်ပု‌ရောဟိတ်မင်း လုပ်ခွင့်ရရှိသည် (‌တောလည်၊ ၃း၁ဝ။ ‌တောလည်၊ ၁၆း၃၉၊ ၄ဝ)။ ‌ဟေဗြဲ ရး၁၃၊ ၁၄ တွင်ရှင်းထားချက်မှာ ‌ယေရှုရှင်သည် ယုဒအမျိုးမှဖွားမြင်လာ သည်။ ထို‌ကြောင့်စည်းကမ်းအရ၊ ယဇ်ပု‌ရောဟိတ်ဖြစ်စရာအ‌ကြောင်းမရှိပါ။ သို့ဖြစ်၍ ရှင်‌ပေါလုမှခန့်အပ်‌ကြောင်းအဆိုသည် ယဇ်ပု‌ရောဟိတ်မျိုး၏ စည်းကမ်းကို‌ပြောင်းလဲခြင်းဖြစ်သည်။

ယေရှုသည် ပူ‌ဇော်သကာအ‌ကြောင်းကို ‌ပြောင်းလဲပစ်ရန် ဆင်းလာ ခဲ့ခြင်းဖြစ်သည်။ အပြစ်သားတို့သည် မတူညီ‌သောပူ‌ဇော်ရန်ယဇ်ကို ယူ‌ဆောင် လာပြီး အပြစ်‌ဖြေဖို့ရန်အတွက် ပူ‌ဇော်ကြရသည် (ဝတ်၊ ၁-၇)။ သို့‌သော် ယခုတွင် ခရစ်‌တော်သည် စုံလင်‌သောယဇ်ကိုပူ‌ဇော်ခဲ့ပြီးဖြစ်သည်။ တိရစ္ဆာန် အားဖြင့် ယဇ်ပူ‌ဇော်ခြင်းစနစ်ပ‌ပျောက်သွားပြီ။ ဖယ်ရှားခံရပြီ (‌ဟေဗြဲ ၁ဝး၁၇၊ ၁၈)။ ပဋိ့ညာဉ်သစ်၏ရလဒ်အဖြစ် ကယ်တင်ခြင်းစီမံကိန်း၏အပြည့်အစုံကို ‌ဖော်ပြလိုက်ပြီဖြစ်သည်။

ပူ‌ဇော်ခံရ‌သောမ‌ရေမတွက်နိုင်သည့်တိရစ္ဆာန်ကို‌တွေးကြည့်ပါ။ ထိုယဇ်‌ကောင်အားလုံးသည် ‌ယေရှုကိုညွှန်ပြပါသည်။ ထိုတိရစ္ဆာန်များအားဖြင့် ကျွန်ုပ်တို့၏အပြစ်မလွှတ်နိုင်ပါ။ ‌ယေရှုရှင်၏အ‌သေခံခြင်းသာလျှင် အဘယ်‌ကြောင့် ကျွန်ုပ်တို့အပြစ်ကို‌ဆေး‌ကြော‌စေနိုင်သနည်း။