---
title:  ဆက်လက်‌လေ့လာရန်။
date:   21/01/2022
---

ဟေဗြဲ ၂း၁၃ တွင်ပါဝင်‌သောစကားများသည် ‌ယေရှုရှင်မှ မိမိ၏ ညီအစ်ကိုများအ‌ကြောင်းကို ခမည်း‌တော်အား‌ပြောကြားခြင်းပါဝင်ပါသည်။ ‘တစ်ဖန်ကား၊ ငါမှစ၍ ငါ့အား ဘုရားသခင်‌ပေး‌တော်မူ‌သောသူငယ်တို့သည် ရှိကြ၏’ (‌ဟေဗြဲ ၂း၁၃)။ ‘ပက်ထရစ်ဂ‌ရေး’ သည် ယင်းကျမ်းချက်ကို သုံးသပ်ရာ၌ ကိုယ်‌တော်သည် မိမိ၏ညီအစ်ကိုများအား ကာကွယ်‌စောင့်‌ရှောက် ‌ပေးရန်သ‌ဘောဖြစ်သည်ဟု ယူဆသည်။ ‌ရောမလူမျိုး၏စနစ်တစ်ခုမှာ "တူလီလါအင်ဖူဘီရမ်" (tulela impuberum) ဟု‌ခေါ်‌သောစနစ်ဖြစ်သည်။ ဖခင်‌သေဆုံးသွားလျှင် အစ်ကိုကြီးသည် ငယ်‌သောညီအစ်ကို‌မောင်နှမများကို ‌စောင့်‌ရှောက်ရပါမည်။ အရွယ်‌ရောက်သည့်အထိ ‌စောင့်‌ရှောက်ရန်တာဝန်ရှိ ပါသည်။ သို့ဖြစ်၍ အစ်ကိုကြီး၏တာဝန်ဝတ္တရားမှာ ညီငယ်များကို ‌စောင့်‌ရှောက်ကြည့်ရှုရမည်ဖြစ်သည်။ ဘုရားကို‌ကြောက်ရွံ့ရမည်။ ‌ဟေဗြဲ ဩဝါဒကျမ်းနှင့် ‌ရောမ‌ဟေလသတို့အယူစွဲပင်ဖြစ်သည်။ (Atlanta: Society of Biblical Literature, 2003), p. 126. ‌ဟေဗြဲဩဝါဒစာမှ ကျွန်ုပ်တို့ကို ‌ယေရှုရှင်၏‌မောင်နှမအရင်း သို့မဟုတ် သားသမီးများဟုအတည်ပြုခြင်းပင် ဖြစ်သည်။ ‌ယေရှုရှင်သည် အစ်ကိုကြီး၊ သင်ကြားသူ၊ ‌စောင့်‌ရှောက်‌ပေးသူ၊ ကာကွယ်‌ပေးသူဖြစ်သည်။

"ကမ္ဘာ‌လောကသို့ ခရစ်‌တော်ကြွလာခဲ့သည်။ လူဇာတိကိုခံယူပါ သည်။ လူသား၏ကိုယ်စားအဖြစ်ရပ်တည်ခဲ့သည်။ စာတန်နှင့်မဟာတိုက်ပွဲ၌ လူသားတစ်ဦးကဲ့သို့ပြန်လည်တိုက်ခိုက်သည်။ ခမည်း‌တော်နှင့်သား‌တော်ကို အဆက်အသွယ်ပြုသည်။ ဘုရားရှင်ပညတ်သမျှကိုနာခံခဲ့သည်။" Ellen G. White, Selected Messages, book 1, p. 253.

"ကိုယ်‌တော်၏အသက်တာနှင့် သင်ခန်းစာများမှခရစ်‌တော်သည် ကိုယ်ကျိုးမငဲ့ခြင်းသ‌ဘောသည် ဘုရားရှင်၌နဂိုရှိရင်းစွဲသ‌ဘောဖြစ်သည်။ ဘုရားရှင်သည် မိမိအတွက်သာ‌နေထိုင်တတ်သည်မရှိပါ။ ကမ္ဘာကြီးကို ဖန်ဆင်းသည်။ အရာခပ်သိမ်းကိုချီး‌မြှောက်သည်။ တစ်ပါးသူများအတွက် လုပ်‌ဆောင်‌ပေးသည်။ ‘‌ကောင်း‌သောသူ၊ မ‌ကောင်း‌သောသူတို့အ‌ပေါ်သို့ မိမိ၏‌နေမင်းကြီးကိုထွက်လာ‌စေသည်။ ‌ဖြောင့်မတ်သူ၊ မ‌ဖြောင့်မတ်သူတို့ အ‌ပေါ်၌ မိုးကိုရွာ‌စေပါသည်’ (မဿဲ ၅း၄၅)။ ထိုသ‌ဘောမျိုး‌ဆောင်‌သော အမှု‌တော်ကို သား‌တော်အားအပ်‌ပေးလိုက်သည်။ ‌ယေရှုရှင်သည် လူသား မျိုးနွယ်တို့၏‌ခေါင်း‌ဆောင်‌နေရာ၌ရပ်တည်ရန် တာဝန်‌ပေးခံရသည်။ ‌ကောင်း‌သောပုံပမာများဖြင့် ပြသသွန်သင်ရန် တာဝန်ရှိသည်။ ယင်းသည် အမှု‌တော်၏သ‌ဘောပင်ဖြစ်သည်။" Ellen G. White, The Desire of Ages, p.649.