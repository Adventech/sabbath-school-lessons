---
title:  ကျွန်ုပ်တို့ကဲ့သို့အ‌သွေး၊ အသားနှင့်ပင်
date:   18/01/2022
---

‌ဟေဗြဲဩဝါဒစာမှ သခင်‌ယေရှုသည် လူသားဇာတိသဘာဝကို ခံယူခဲ့သည်ဟုဆိုထားပါသည်။ အ‌ကြောင်းမှာ ကျွန်ုပ်တို့အတွက် ကိုယ်စား အ‌သေခံနိုင်ရန်အတွက်ဖြစ်သည် ‌ဟေဗြဲ ၂း၉၊ ၁၄-၁၆။ ‌ဟေဗြဲ ၁ဝး၅-၂ဝ။ ကယ်တင်ခြင်းစီမံကိန်း၏အ‌ခြေခံသ‌ဘောနှင့် ကျွန်ုပ်တို့‌မျှော်လင့်လျက်ရှိ‌သော ထာဝရအသက်အ‌ကြောင်းဖြစ်သည်။

`မဿဲ ၁၆း၁၇။ ဂလာတိ ၁း၁၆။ ၁‌ကော၊ ၁၅း၅ဝ နှင့် ဧဖက် ၆း၁၂ ကိုဖတ်ပါ။ လူ့သဘာဝ၌ အလိုဆန္ဒပြည့်ဝ‌ရောင့်ရဲခြင်းနှင့် အ‌သွေး အသား၏ပတ်သက်ဆက်နွှယ်ခြင်း မည်သို့‌ဖော်ပြထားသနည်း။`

အ‌သွေးအသားဖြင့်တည်‌ဆောက်‌သောသူ၏ခန္ဓာသဘာဝသည် အားနည်းခြင်းရှိ‌ကြောင်း‌ဖော်ပြပါသည်။ (ဧဖက် ၆း၁၂)။ နားလည်စွမ်း‌သော အရည်အချင်းနည်းပါးလှသည် (မဿဲ ၁၆း၁၇။ ဂလာတိ ၁း၁၆)။ ‌သေခြင်း တရားကိုရင်ဆိုင်ကြရမည်သာဖြစ်သည်။ (၁‌ကော၊ ၁၅း၅ဝ)။ ‌ဟေဗြဲဩဝါဒ စာမှ‌ဖော်ပြထားချက်မှာ ‌ယေရှုရှင်သည် ညီအစ်ကိုများနည်းတူ "အရာအားလုံး" တူညီ‌နေသည်ဟုဆိုပါသည် (‌ဟေဗြဲ ၂း၁၇)။ ထို‌ဖော်ပြချက်၌ ‌ယေရှုရှင်သည် လူစင်စစ်ဖြစ်‌သော‌ကြောင့် သက်‌သေပြသည်။ လူနှင့် ‘တူရုံသာ’ မဟုတ်ပါ။ သို့မဟုတ် လူသတ္တဝါအသွင်ကဲ့သို့မြင်ရရုံမျိုးမဟုတ်ပါ။ ကိုယ်‌တော်သည် အမှန်တကယ်ပင် လူသားစင်စစ်ဖြစ်လာသည်။ ကျွန်ုပ်တို့ကဲသို့တစ်ဦးဖြစ် လာသည်။

ဟေဗြဲမှဆိုထားချက်မှာ ထို‌ယေရှုသည် ကျွန်ုပ်တို့နှင့်ကွာခြားချက်မှာ အပြစ်မရှိခြင်းဖြစ်သည်။ ပထမအချက် ‌ယေရှုသည် အပြစ်လုံးဝမပြုလုပ်ပါ (ဟေဗြဲ ၄း၁၅)။ ဒုတိယအချက်မှာ ‌ယေရှုသည် လူဇာတိသ‌ဘောသဘာဝကို ပိုင်ဆိုင်ထားပြီး သန့်ရှင်းခြင်း၊ အပြစ်ကင်းခြင်း၊ အညစ်အ‌ကြေးကင်းခြင်း၊ အပြစ်သားများနှင့်မတူခြားနားလျက်ရှိသည် (‌ဟေဗြဲ ရး၂၆)။ ကျွန်ုပ်တို့သည် ဆိုးညစ်‌သောသ‌ဘောရှိကြသည်ချည်းဖြစ်၏။ အပြစ်၏ဖမ်းချုပ်မှု‌အောက်၌ မတရားမှုများကိုနက်သည်ထက်နက်သွား‌စေရန် ပြုလုပ်ချင်‌သောသဘာဝသည ပါရှိပြီးသားဖြစ်‌နေသည်။ "ငါတို့မူကား၊ ဇာတိပကတိစိတ်ရှိ၏။ အပြစ်တရား လက်၌‌ကျေးကျွန်ဖြစ်၏" (‌ရောမ ရး၁၄။ ‌ရောမ ရး၁၅-၂ဝ) ကိုလည်းရှုပါ။ မာနထားခြင်းသည် အပြစ်၏လက္ခဏာ၊ ဝါကြွားခြင်းသ‌ဘောနှင့် အခြား ‌သောအပြစ်နှင့်စပ်လျဉ်းချက်အားလုံးသည် ကျွန်ုပ်တို့၏‌ကောင်း‌သောအမူ အကျင့်အားလုံးကို ညစ်ထည်းသွား‌စေပါသည်။ ‌ယေရှုရှင်၏ဇာတိသ‌ဘောမှာ အပြစ်၏ရုပ်ဆိုးကျည်းတန်‌သောအသွင်လက္ခဏာမရှိပါ။ အကယ်၍သာ ‌ယေရှုရှင်၏သွင်ပြင်လက္ခဏာသည် ဇာတိပကတိသ‌ဘောနှင့်‌ရောယှက်ပြီး အပြစ်၏‌ကျေးကျွန်ဖြစ်‌နေရလျှင် ကျွန်ုပ်တို့လူသားများနှင့်အလားတူဖြစ်မည်။ ထိုအချိန်မှာ ‌ယေရှုကိုယ်တိုင်ကယ်တင်ရှင်ကိုလိုအပ်လာလိမ့်မည်။ ‌ယေရှုရှင် သည် ကယ်တင်ရှင်တစ်ပါးအဖြစ် ကြွဆင်းလာရမည့်အစား မိမိကိုကယ်တင် မည့်သူအား‌စောင့်‌နေရပါမည်။ သို့‌သော် ‌ယေရှုခရစ်ကြွဆင်းလာရာ၌ ကယ်တင်ရှင်ကဲ့သို့ မိမိခန္ဓာကိုယ်ကိုပူ‌ဇော်ခံဆက်ကပ်ရန်နှင့် ကိုယ်‌တော်သည် အညစ်အ‌ကြေးနှင့်ကင်းစင်သူအဖြစ် ဘုရားသခင်မှ ကျွန်ုပ်တို့ကဲ့သို့‌စေလွှတ် ‌ပေးခြင်းဖြစ်သည် (‌ဟေဗြဲ ရး၂၆-၂၈။ ‌ဟေဗြဲ ၉း၁၄)။

ထို‌နောက်မှာ ‌ယေရှုရှင်သည် နတ်ဆိုးစာတန်၏တန်ခိုးအလုံးစုံကို ဖျက်ဆီးပစ်ကာ အပြစ်မဲ့‌နေ‌သော်လည်း ကျွန်ုပ်တို့၏အပြစ်အတွက်‌ကြောင့် အပြစ်သားတစ်ဦးကဲ့သို့ မိမိကိုယ်ကိုအ‌သေခံ‌တော်မူခဲ့သည်။ သို့ဖြစ်၍ ခွင့်လွှတ်ခြင်းနှင့်ပြန်လည်‌ပေါင်းစည်းခြင်း၊ သင့်မြတ်ခြင်းအ‌ကြောင်းကို လုပ်‌ဆောင်‌ပေးနိုင်ခဲ့သည် (‌ဟေဗြဲ ၂း၁၄-၁၇)။ ကျွန်ုပ်တို့၏နှလုံးသား အတွင်းတွင် ပဋိညာဉ်သစ်ကတိ‌တော်၏စုံလင်ပြည့်ဝ‌သော‌ဖြောင့်မတ်ခြင်း တန်ခိုး‌တော်ကို သွတ်သွင်း‌ပေးလျက် ကျွန်ုပ်တို့မိမိကိုယ်ကိုအထင်ကြီးတတ် ‌သောသ‌ဘောကို ရိုက်ချိုး‌ပေးခဲ့သည်။ အသားနှလုံး‌ပေါ်၌ ပညတ်‌တော်ကို ‌ရေးသား‌ပေးခဲ့သည် (‌ဟေဗြဲ ၈း၁ဝ)။ သို့ဖြစ်၍ ‌ယေရှုသည် ရန်သူ‌တော် စာတန်ကို‌ချေမှုန်းပြီးကာ ကျွန်ုပ်တို့အားလုံးကို လွတ်လပ်ခွင့်‌ပေးခဲ့သည်။ ယခုတွင် ကျွန်ုပ်တို့သည် ထာဝရအသက်ရှင်‌တော်မူ‌သောဘုရားကို ဆည်းကပ် ခွင့်ရရှိသွားသည်။ (‌ဟေဗြဲ ၉း၁၄)။ စာတန်ကိုအဆုံးသတ်ဖျက်ဆီးပစ်ရန် ‌နောက်ဆုံးတရားစီရင်ခြင်းအချိန်‌ရောက်လာမည်ဖြစ်သည် (ဗျာ၊ ၂ဝး၁-၃၊ ၁ဝ)။

ယေရှုဘုရားအားဖြင့် ကျွန်ုပ်တို့သည် ‌အောင်မြင်ခြင်းကတိ‌တော်ကို ရရှိပြီဖြစ်သည်။ ထိုသို့ဖြစ်ခဲ့ပြီးသည်တိုင် ကျွန်ုပ်တို့သည် အဘယ်‌ကြောင့် အပြစ်နှင့်လုံပန်း‌နေရကြသနည်း။ ကျွန်ုပ်တို့ပြု‌နေ‌သောအမှားများမှာ မည်သို့ ဖြစ်သနည်း။ ထိုထက်ပို၍အ‌ရေးကြီးသည့်အရာမှာ မြင့်မြတ်‌သော‌ခေါ်‌တော်မူ ခြင်းအတွက် ကျွန်ုပ်တို့မည်ကဲ့သို့စတင်အသက်ရှင်‌နေထိုင်ကြမည်နည်း။