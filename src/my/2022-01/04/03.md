---
title:  သူတို့ကိုညီအစ်ကိုဟု‌ခေါ်ရန် မရှက်ပါ
date:   17/01/2022
---

ဟေဗြဲဩဝါဒစာမှ‌ယေရှုရှင်သည် ကျွန်ုပ်တို့ကို သားသမီးများဟု ‌ခေါ်ရန် မရှက်‌ကြောင်း‌ဖော်ပြထားသည်။ (‌ဟေဗြဲ ၂း၁၁)။ ဘုရားသခင်နှင့် တစ်လုံးတစ်ဝတည်းတူညီ‌နေ‌သော်လည်း ‌ယေရှုရှင်သည် ကျွန်ုပ်တို့ကို မိမိ၏ အိမ်‌ထောင်မိသားစုအရင်းကဲ့သို့မှတ်‌တော်မူသည်။ ပတ်ဝန်းကျင်၌ရှက်‌ကြောက် တတ်‌သောသ‌ဘောနှင့် ခရစ်‌တော်ထားရှိ‌သော ကျွန်ုပ်တို့အ‌ပေါ်သ‌ဘောထား ကိုနှိုင်းယှဉ်ပြနိုင်သည် (‌ဟေဗြဲ ၁ဝး၃၃)။

`ဟေဗြဲ ၁၁း၂၄-၂၆ ကိုဖတ်ပါ။ ‌မော‌ရှေ၏ဆုံးဖြတ်ချက်ကဲ့သို့ ‌ယေရှုရှင်သည် ကျွန်ုပ်တို့အ‌ပေါ်မည်သို့သ‌ဘောထားပါသနည်း။`

မော‌ရှေသည် ဖာ‌ရောမင်း၏ သမီး‌တော်၏သား‌တော်ဟုအ‌ခေါ်ခံရ ခြင်းအ‌ပေါ် မည်သို့သ‌ဘောရှိခဲ့သနည်း။ ထို‌ခေတ်ထိုအခါ၌ အင်အား အကြီးဆုံးအင်ပါယာ၏အ‌ရေးကြီးဆုံးပုဂ္ဂိုလ်များစာရင်း၌ ‌မော‌ရှေပါဝင်‌နေ သည်။ အမြင့်ဆုံး‌သောမြို့ပြတည်‌ဆောက်မှုစနစ်ပညာရပ်နှင့် စစ်ပညာဗျူဟာ သ‌ကေင်္တများကိုတတ်ကျွမ်းပြီး လူတကာရို‌သေ‌လေးစားခံ‌နေရသည်။ သ‌တေဖန်၏‌ပြောဆိုချက်အရ၊ ‌မော‌ရှေသည် ‘နှုတ်တန်ခိုးအာဏာနှင့်အထူး ပြည့်စုံသူဖြစ်သည်‌ဖော်ပြထားသည်’ (တ၊ ရး၂၂)။ အယ်လင်ဝှိုက်ကလည်း ‌မော‌ရှေကို ‘အဲဂုတ္တုစစ်တပ်မှ အလွန်အားကိုးနှစ်သက်ခံရသူ’ ဟု‌ဖော်ပြပါ သည်။ ဖာ‌ရောမင်းကိုယ်တိုင်မှ ‌မော‌ရှေကို ‌တော်ဝင်အ‌မွေစားအ‌မွေခံ‌မြေးအဖြစ် ‌ကောက်ယူ‌မွေးစားမည်ဟုဆုံးဖြတ်ထားသည်။ ‌နောင်တစ်ချိန်မှာ ဖာ‌ရောမင်း၏ ပလ္လင်ကိုဆက်ခံသူဖြစ်လာမည်ဖြစ်သည်။ (Patriarchs and Prophets, p. 245). ‌မော‌ရှေသည် ထိုအ‌ခြေအ‌နေအလုံးစုံကိုသိရှိထား‌သော်လည်း တစ်ခု မကျန်စွန့်လွှတ်ခဲ့သည်။ ယင်းအပြင်မှာ ဣသ‌ရေလလူမျိုးတို့နှင့်အတူ ပညာ မရှိ‌သောလူမျိုး၊ ကျွန်ခံရ‌သောအမျိုး၊ ဩဇာတန်ခိုးနတ္တိဖြစ်‌သောအမျိုးများနှင့် ဒုက္ခကို‌ရွေးချယ်ခဲ့သည်။

`မဿဲ ၁ဝး၃၂၊ ၃၃။ ၂တိ၊ ၁း၈၊ ၁၂ နှင့် ‌ဟေဗြဲ ၁၃း၁၂-၁၅ ကိုဖတ်ပါ။ ကျွန်ုပ်တို့ထံမှ ဘုရားရှင်မည်သည့်အရာကို‌တောင်းဆိုပါသနည်း။`

ဟေဗြဲဩဝါဒစာကို ဖတ်ရှုသူများအတွက် စိတ်အ‌နှောင့်အယှက် ဖြစ်‌စေ‌သောအပိုင်းဖြစ်သည်။ ဆင်းရဲခြင်း၊ ဒုက္ခညှဉ်းဆဲခြင်းကိုခံကြရ‌သော အခါ လူများစွာတို့သည် ‌ယေရှုရှင်ကိုသံသယစိတ်ဖြင့်ရှက်‌ကြောက်လာတတ် ကြသည်။ သူတို့၏အပြုအမူများ‌ကြောင့် အချို့လူတို့သည် ‌ယေရှုရှင်ကို ဂုဏ်ပြုချီး‌မြှောက်ရမည့်အစား ပွင့်ပွင့်လင်းလင်းပင်လက်ခံရန်မလိုလား‌တော့ပါ။ ရှက်‌ကြောက်ကြသည် (‌ဟေဗြဲ ၆း၆)။ ရှင်‌ပေါလုသည် ကျမ်းစာဖတ်သူ များအား ယုံကြည်ခြင်း၌‌တောင်းပန်မှုကိုပြုလျက် မိမိကိုယ်မိမိယုံကြည်ခြင်း ခိုင်မြဲစွာစွဲကိုင်ရန် ‌တောင်းဆိုခဲ့သည် (‌ဟေဗြဲ ၄း၁၄။ ‌ဟေဗြဲ ၁ဝး၂၃)။

ဘုရားသခင်မှ ကျွန်ုပ်တို့ကို ‌ယေရှုရှင်အား ဘုရားကဲ့သို့လည်း‌ကောင်း၊ ညီအစ်ကိုကဲ့သို့လည်း‌ကောင်း သတ်မှတ်‌စေလိုပါသည်။ ကျွန်ုပ်တို့၏ ‌ရွေးနုတ်ရှင်အဖြစ် ‌ယေရှုသည် အပြစ်‌ကြွေးကိုဆပ်‌ပေးခဲ့ပြီ။ ကျွန်ုပ်တို့၏ ညီအစ်ကိုကဲ့သို့လည်း‌ကောင်း၊ ‌ယေရှုရှင်သည် ကျွန်ုပ်တို့‌လျှောက်လှမ်းရမည့် လမ်းကိုပြသညွှန်ပြခဲ့ပြီ။ ‘ဘုရားသခင်သည် ‌ရှေးမဆွကသိ‌တော်မူ‌သော သူတို့ကို သား‌တော်၏ပုံသဏ္ဍာန်နှင့်တညီတည်းဖြစ်‌စေခြင်းငှာ ‌ရှေးမဆွက ခွဲခန့်မှတ်သား‌တော်မူ၏။ ဘုရားသခင်၏သား‌တော်သည် အများ‌သောညီ တို့တွင် သားဦးဖြစ်‌တော်မူသည်’ (‌ရောမ ၈း၂၉)။

ကျွန်ုပ်တို့ကို ‌မောင်နှမအရင်းကဲ့သို့မှတ်‌တော်မူရန် ဆုံးဖြတ်ခဲ့‌သော ‌ယေရှုရှင်၏သ‌ဘောထားကိုဆင်ခြင်ပါ။ ‌မော‌ရှေပြုသကဲ့သို့ ‌ယေရှုရှင်သည် အဘယ်အတွက်ထိုသို့ပြုဘိသနည်း။ ထိုအ‌ကြောင်း‌ကြောင့် ဘုရားရှင်၏ ‌မေတ္တာ‌တော်အ‌ကြောင်းကို ကျွန်ုပ်တို့မည်သို့နားလည်နိုင်ပါမည်နည်း။