---
title:  နမူနာ‌ကောင်း‌သောညီအစ်ကို
date:   20/01/2022
---

အခြား‌သောအ‌ကြောင်းတစ်ခုမှာ ‌ယေရှုရှင်သည် လူဇာတိကိုခံပြီး အဘယ်‌ကြောင့် ကျွန်ုပ်တို့နှင့်အတူ‌နေထိုင်ခဲ့ရသနည်း။ ကျွန်ုပ်တို့ကို ပုံစံနမူနာ ‌ကောင်းပြသ‌ပေးရန်အတွက်ဖြစ်သည်။ စစ်မှန်၍‌ဖြောင့်မတ်‌သောပုံစံအဖြစ် အသက်ရှင်‌နေထိုင်ရန် ဘုရားသခင်၏‌ရှေ့‌တော်၌ ကိုယ်‌တော်တစ်ပါးတည်းသာ ပုံစံသွင်း‌ပေးနိုင်သူဖြစ်သည်။

`ဟေဗြဲ ၁၂း၁-၄ ကိုဖတ်ပါ။ ရှင်‌ပေါလု၏သတိ‌ပေးချက်၌ ခရစ်ယာန် အသက်တာ၏‌ပြေးပွဲပြိုင်ပွဲတွင် ကျွန်ုပ်တို့မည်သို့ယှဉ်ပြိုင်သင့်သနည်း။`

ဖော်ပြပါကျမ်းပိုဒ်တွင် ‌ယေရှုရှင်သည် ယုံကြည်ခြင်းအရာ၌ အတုယူဖွယ်နမူနာ‌နေထိုင်ပြသသူအဖြစ် တမန်‌တော်မှာ‌ရေးသားမှတ်တမ်းပြု ထားသည်။ ဤကျမ်းပိုဒ်သည် ‘ယုံကြည်ခြင်း၏အစအဦးစီရင်၍ စုံလင် ‌စေ‌တော်မူ‌သောသူ’ ဟု ‌ယေရှုကိုညွှန်ပြသည်။ ‌ဟေလသ‌ဝေါဟာရ၌ ‘အာချီဂို့စ်’ သည် တည်‌ထောင်သူဟုအဓိပ္ဋာယ်ရသည်။ ‘‌ရှေ့‌ဆောင်သူ တီထွင်သူ’ ဟူ၍လည်း ဘာသာပြန်၍ရသည်။ ‌ယေရှုရှင်သည် ယုံကြည် သူများအတွက် ဦး‌ဆောင်‌ရှေ့‌ဆောင်‌ပြေးပြိုင်ပွဲဝင်သူဖြစ်သည်။ ‌ဟေဗြဲ ၆း၂ဝ တွင် သခင်‌ယေရှုရှင်ကို ‌ရှေ့‌ဆောင်သူအဖြစ်‌ခေါ်ဆိုထားသည်။ စုံလင်‌စေသူ ဟူ‌သောစကားလုံးသည်လည်း ‌ယေရှုရှင်သည် ထာဝရဘုရားကိုယုံကြည်ခြင်း အရာ၌ အပြည့်အဝပြသခဲ့သူ၊ အသန့်ရှင်းဆုံးအတတ်နိုင်ဆုံးလုပ်‌ဆောင်သူဟု သတ်မှတ်ပါသည်။ ထိုကျမ်းပိုဒ်သည် ‌ယေရှုရှင်ကိုဦးစွာ‌ရှေ့ဆုံးမှပါဝင် ‌ပြေးပြိုင်သူအဖြစ်လည်း‌ကောင်း၊ ‌ပြေးပွဲမှာအနိုင်ရရှိသူ၊ ယုံကြည်ခြင်းဖြင့် ပြည့်ဝစွာအသက်တာကိုဖြတ်‌ကျော်လာသူဟူ၍လည်း‌ကောင်း ‌ဖော်ပြထားပါ သည်။

ဟေဗြဲ ၂း၁၃ ကိုဖတ်ပါ။ ‘တစ်ချက်ကား၊ ငါသည် ဘုရားသခင်ကို ကိုးစားမည်ဟုလာသတည်း။ တစ်ဖန်ကား၊ ငါမှစ၍ ငါ့အား ဘုရားသခင် ‌ပေး‌တော်မူ‌သောသူငယ်တို့သည် ရှိကြ၏ဟုလာသတည်း’ (‌ဟေဗြဲ ၂း၁၃)။ ထာဝရဘုရားရှင်၌ အစဉ်ကိုးစားပါမည်ဟု ‌ယေရှုရှင်‌ပြော‌သောစကား၏ အဓိပ္ဋာယ်မည်သို့ရှိသနည်း။ ယင်းစကား‌တော်သည် ‌ဟေရှာယ ၈း၁၇၊ ၁၈ ကိုပြန်၍ဆိုလိုပါသည်။

ဟေရှာယသည် ထိုစကားကို‌ပြောခဲ့ပါသည်။ ‌မြောက်ပိုင်းဣသ‌ရေလ လူများနှင့် ရှုရိလူများဝင်‌ရောက်တိုက်ခိုက်ခြင်းခံရချိန်၌ ‌ဟေရှာယ‌ပြော‌သော စကားဖြစ်သည် (‌ဟေရှာ ရး၁၊ ၂)။ သူ၏ယုံကြည်ခြင်းသည် အာဟပ် မင်း၏မယုံမကြည်တတ်သည့်သ‌ဘောနှင့်ယှဉ်ပြိုင်ထားသည် (၄ရာ၊ ၁၆း၅- ၁၈)။ ဘုရားရှင်သည် အာဟပ်မင်းကိုလွတ်‌မြောက်ခြင်းအခွင့်ရရှိရန် ယုံကြည် ခြင်း၊ ကိုးစားခြင်းရှိရန် အခွင့်အ‌ရေး‌ပေးခဲ့သည် (‌ဟေရှာ ရး၁-၁၁)။ ဘုရားသခင်သည် သူ့အားကတိ‌တော်‌ပေးထားပြီးသားဖြစ်သည်။ ဒါဝိဒ်မင်း၏ သား‌တော်အတိုင်း အာဟပ်မင်းကိုကာကွယ်‌ပေးရန်၊ မိမိ၏သားအရင်းကဲ့သို့ မှတ်ယူထားခဲ့သည်။ ဘုရားသခင်သည် ကရုဏာ‌တော်ပြညွှန်လျက် မိမိ၏ ကတိ‌တော်ကိုအတည်ပြုရန် အာဟပ်မင်းကို နိမိတ်လက္ခဏာဖြင့်ပြ‌တော်မူခဲ့ သည်။ အာဟပ်မင်းသည် ဘုရားရှင်ပြမည့်နိမိတ်လက္ခဏာကိုပင်ငြင်းပယ်ခဲ့ သည်။ "အာရှုရိမင်းကြီး တိဂလက်ပိ‌လေသာထံသို့ သံတမန်ကို‌စေလွှတ်၍ ကျွန်ုပ်သည် ကိုယ်‌တော်သား၊ ကိုယ်‌တော်ကျွန်ဖြစ်ပါ၏" (၄ရာ၊ ၁၆း၇)။ အာဟပ်မင်းသည် ဘုရားရှင်၏သားဟု မိမိကိုယ်ကို‌ခေါ်ဆိုရမည့်အစား အဘယ်‌ကြောင့် တိဂလက်ပိ‌လေသာ၏သားဟု မိမိကိုယ်ကိုခိုင်းနှိုင်း‌နေရပါ သနည်း။

ယေရှုရှင်သည် ရန်သူကို မိမိ‌ခြေဖဝါး‌အောက်၌ချထားနိုင်ရန်အတွက် ‌ပေးထား‌သောကတိ‌တော်ကိုယုံကြည်ကာ ထာဝရဘုရားကိုကိုးစားခဲ့သည် (ဟေဗြဲ ၁း၁၃။ ‌ဟေဗြဲ ၁ဝး၁၂၊ ၁၃)။ ထိုကတိ‌တော်မျိုးကိုပင် ဘုရားသခင် သည် ကျွန်ုပ်တို့ကို‌ပေးခဲ့သည်။ ကိုယ်‌တော်ကို ကျွန်ုပ်တို့ယုံကြည်ရန်လိုပါ သည်။ သခင်‌ယေရှုကိုယ်တိုင် ယုံကြည်လုပ်‌ဆောင်သည့်နည်းတူ ကျွန်ုပ်တို့ လုပ်‌ဆောင်ကြရမည် (‌ရောမ ၁၆း၂ဝ)။

ဘုရားသခင်ကိုကိုးစားယုံကြည်ရန် မည်သို့သင်ယူရမည်နည်း။ ‌နေ့စဉ်အသက်တာ၌ ကိုယ်‌တော်ကိုကိုးစားယုံကြည်‌ကြောင်း မည်သို့ပြသနိုင် မည်နည်း။ ‌နောက်ထပ်အ‌ရေးကြီး‌သော‌ရွေးချယ်မှုတစ်ခုကို မည်သို့လုပ်‌ဆောင် နိုင်မည်နည်း။ ဘုရားရှင်ကိုကိုးစားယုံကြည်‌ကြောင်း သင်မည်သို့‌သေချာစွာ ‌ဖော်ပြ‌ပေးနိုင်မည်နည်း။