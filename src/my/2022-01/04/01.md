---
title:  ယေရှုရှင် - သစ္စာရှိ‌သောကျွန်ုပ်တို့ညီအစ်ကို
date:   15/01/2022
---

### ဖတ်ရန်ကျမ်းချက်၊၊ 
ဝတ်၊ ၂၅း၂၅-၂၇။ ‌ဟေဗြဲ ၂း၁၄-၁၆။ ‌ဟေဗြဲ ၁၁း၂၄-၂၆။ ၁‌ကော၊ ၁၅း၅ဝ။ ‌ဟေဗြဲ ၅း၈၊ ၉။ ‌ဟေဗြဲ ၁၂း၁-၄။

> <p>အလွတ်ကျမ်းချက်</p>
> "ထိုသူငယ်တို့သည် အ‌သွေးအသားနှင့်ဆက်ဆံကြ‌သော ‌ကြောင့်၊ ခရစ်‌တော်သည် အ‌သေခံ‌တော်မူ‌သောအားဖြင့်၊ ‌သေခြင်း တရားကို အစိုးရ‌သောသူတည်းဟူ‌သော မာရ်နတ်၏တန်ခိုးကိုချိုးဖဲ့ ဖျက်ဆီးခြင်းငှာလည်း‌ကောင်း၊ ‌သေ‌ဘေးကို‌ကြောက်၍ တစ်သက်လုံး ကျွန်ခံရသော သူတို့ကို ကယ်လွှတ်ခြင်းငှာလည်းကောင်း၊ ထိုသူငယ်တို့၏ နည်းတူ အသွေးအသားကို ဆောင်ယူတော်မူ၏" (‌ဟြေဗြဲ ၂း၁၄၊ ၁၅)။

ဟေဗြဲအခန်းကြီး ၁ တွင် ‌ယေရှုရှင်သည် ဘုရား၏သား‌တော်ဖြစ် ‌ကြောင်း၊ ‌ကောင်းကင်တမန်တို့ကို အုပ်ချုပ်ကွပ်ကဲရ‌ကြောင်း၊ ဘုန်း‌တော် ‌ရောင်ခြည်နှင့် ဇာတိအဖြစ်‌တော်၏ပုံသဏ္ဍာန်ဖြစ်၍ (‌ဟေဗြဲ ၁း၃) ‌ဟေဗြဲ အခန်းကြီး ၂ တွင် ‌ယေရှုရှင်သည် လူသားဟု‌ဖော်ပြပြန်သည်။ ‌ကောင်းကင် တမန်များထက် အနည်းငယ်နှိမ့်ကျ‌သောသ‌ဘော လူဇာတိကိုယူတင်ခံယူ၍ ‌သေခြင်းကိုပင်ခံယူရမည်ဟု ‌ဖော်ပြထားပါသည် (‌ဟေဗြဲ ၂း၇)။

ဟေဗြဲအခန်းကြီး ၁ ၌ ဘုရားသခင်သည် ‌ယေရှုရှင်၏အ‌ကြောင်းကို မြွက်ဆိုရာ "သင်သည် ငါ့သားဖြစ်၏" (‌ဟေဗြဲ ၁း၅)။ ယင်း‌နောက်တွင် ‌ဟေဗြဲအခန်းကြီး ၂ တွင် ‌ယေရှုရှင်သည် လူသားသားသမီးများနှင့်အညီ လူသားကို ကိုယ်‌တော်၏ညီအစ်ကိုများ" ဟု‌ခေါ်‌ဝေါ်သမုတ်ထားသည် (ဟေဗြဲ ၂း၁၂)။

ဟေဗြဲအခန်းကြီး ၁ ၌ ခမည်း‌တော်သည် သား‌တော်အား ဘုရား နှင့်ဆိုင်‌သောဘုန်းတန်ခိုးအာနု‌ဘော်‌တော်ရှိ‌ကြောင်း ‌ကြေညာခဲ့သည် (‌ဟေဗြဲ ၁း၈-၁၂)။ ‌ဟေဗြဲအခန်းကြီး ၂ တွင် သား‌တော်သည် ခမည်း‌တော်ကို သစ္စာခံထားသည့်အ‌ကြောင်းကို အတည်ပြုထားသည် (‌ဟေဗြဲ ၂း၁၃)။

ဟေဗြဲအခန်းကြီး ၁ မှာ ‌ယေရှုရှင်သည် ဘုရားဖြစ်‌ကြောင်း၊ ဖန်ဆင်းရှင်ဖြစ်‌ကြောင်း၊ စကြဝဠာကိုထိန်းသိမ်းကြည့်ရှုသူဖြစ်‌ကြောင်း ‌ဖော်ပြ ထားသည်။ ၎င်းအပြင် အစိုးရ‌တော်မူသည့်အ‌ကြောင်းကို ‌ရေးသားထားပြန် သည်။ ‌ဟေဗြဲအခန်းကြီး ၂ မှာ ‌ယေရှုရှင်သည် လူသားယဇ်ပု‌ရောဟိတ်မင်း၊ ကရုဏာ‌တော်နှင့်ပြည့်၍ သစ္စာရှိသူဟုဆိုပြန်ပါသည်။

အချုပ်ဆိုရ‌သော် ‌ယေရှုရှင်၏အ‌ကြောင်းကို‌ဖော်ပြရာတွင် ‌ယေရှုသည် သစ္စာရှိသူ၊ ကြင်နာသနားတတ်သူ၊ ရိုင်းပင်းကူညီတတ်‌သောညီအစ်ကိုအပြင် ထာဝရအသက်ရှင်‌သောဖန်ဆင်းရှင်ဘုရားဖြစ်‌ကြောင်းကို ‌ဖော်ပြထားသည် (ဟေဗြဲ ၁း၁-၄)။