---
title:  ပသခါသိုး
date:   06/05/2025
---

ဗျာဒိတ်ကျမ်းတွင် ယေရှုသည်သိုးသူငယ်ဖြစ်ကြောင်း အကြိမ်သုံးဆယ်ခန့်ပါရှိသည်။ ကယ်တင်ခြင်း စီမံကိန်း စတင်လိုက်သည်နှင့်အမျှ မေရှိယလာမည်ကို လူသားတို့သည် သိုးသူငယ်ဖြင့် သင်္ကေတပြသကြ သည်။ အာဗြေလသည် “မိမိသိုးတို့တွင် အဦးဖွားသောသား” (ကမ္ဘာ ၊၄း ၄) ကို ဆောင်ခဲ့သည်။ ဣသရေလတို့ သည် အဲဂုတ္တုပြည်မှကတိပြည်သို့ ထွက်လာမည့်ဆဲဆဲတွင် တစ်နှစ်အတွင်း အဦးဖွားသောသိုးထီးကို ယူ ဆောင်ရမည်ဟု ညွှန်ကြားချက် ရရှိသည် (ထွက်၊ ၁၂း ၅)။

`ထွက်၊ ၁၂း ၁-၁၁။ ဟေရှာယ ၅၃း ၇၊ ၈။ ၁ ကော၊ ၅း ၇ နှင့် ဗျာ၊ ၅း၆ တို့ကို ဖတ်ပါ။ ယေရှုသည် ပသခါ ယဇ်ပူဇော်ခြင်း ဖြစ်သည်ကို မည်သို့ဆိုထားသနည်း။ မိမိတို့တစ်ဦးစီအတွက် မည်သို့အနက် ရှိမည်နည်း။`

ယေရှုသေပြီး ၊ ထမြောက်ပြီး ၊ ကောင်းကင်သို့ တက်ကြွပြီးနောက်တွင် ဖြစ်ပျက်သောအရာများအား ပေတရုသည် “မိစဉ်ဘဆက်ကျင်လည်သော အချည်းနှီးကျင့်ကြံပြုမူခြင်းမှ ဖောက်ပြန်ပျက်စီးတတ်သည့် ရွှေငွေ အစရှိသောဥစ္စာများနှင့် သင်တို့ကိုရွေးတော်မူသည် မဟုတ်။ အဘယ်အပြစ်မျှမရှိ အညစ်အကြေး နှင့် ကင်းစင်သော သိုးသူငယ် ခရစ်တော်၏အသွေးတော်မြတ်ဖြင့် ရွေးတော်မူသည်ကို သိမှတ်ကြလော့” (၁ ပေ၊ ၁း ၁၈၊ ၁၉)။ ယေရှုသည် ဘုရားသခင်၏သန့်ရှင်းခြင်းကို အားရခြင်း၌ အသက်ရှင်ခဲ့သည်။ ကျန်သော ကျွန်ုပ် တို့သည် အပြစ်ရှိသဖြင့် ကျွန်ုပ်တို့၏ အသက်တာပုံစံသည် ဖန်ဆင်းရှင်အကြောင်းကို မမှန်မကန် ပြောဆိုခြင်း သာဖြစ်သည်။

မည်သို့ဆိုစေ ယေရှုသည် “နောက်ဆုံးအာဒံ” (၁ ကော၊ ၁၅း ၄၅) ဖြစ်သည်။ ကျွန်ုပ်တို့ ကျဆုံးသော နေရာကို သူသည်စုံလင်စေသည်။ သူ၏ လူဇာတိတွင် လူသားတို့၏ ဖြစ်ရသမျှအလုံးစုံ ဖြစ်ရသည်။ ဘုရား၏ ဘုန်းတော်ကိုလည်း စုံလင်စွာပြသခဲ့သည်။ “ငါ့ကို မြင်သောသူသည် ခမည်းတော်ကို မြင်၏” (ယော၊ ၁၄း ၉) ဟု ဖီလိပ္ပုအား မိန့်တော်မူသည်။

ယေရှုသည် ပသခါပွဲနေ့တွင် ကပ်တိုင်ပေါ်တက်ရသည်ဖြစ်သဖြင့် သူသည် အမျိုးမှန်သော သိုးသူ ငယ်ဖြစ်ကြောင်း ပြသခဲ့သည်။ ယောဟန် ၁၈း ၁၉၊ ၂၀ တွင်လည်း ယေရှုသည် မိမိအကြောင်းကို မိမိ “ထင်ရှားစွာ” ဟောပြောသည် ဟု မိန့်တော်မူသည်။ ထိုနည်းတူစွာ ပသခါသိုးနှင့် ပတ်သက်၍ ထွက်၊ ၁၂း ၅၊ ၆ တွင် ဣသရေလတို့သည် ပသခါသိုးသူငယ်ကို ရွေးချယ်ပြီး “စောင့်ထား” ကာ ပွဲနေ့ရောက်မှ ထုတ်ပြရမည် ဟု သွန်သင်ထားသည်။ ယဇ်ပုရောဟိတ်မင်ကြီးသည် ယေရှု၏ သွန်သင်ချက်များအကြောင်း မေးမြန်းသောအခါ ယေရှုသည်လည်း လူတိုင်းပိုင်းခြားနိုင်စေရန် ဗိမာန်တော်တွင် “ထင်ရှားစွာ” ဟောပြောခဲ့သည်ဟု မိန့်တော်မူ သည်။ သူ၏ သက်တော်စဉ်နှင့် သွန်သင်ချက်တို့သည် သူ၏ဖြစ်စဉ်အမှန်ကန်ကို ဖော်ပြခဲ့သည်။ သူသည် အသွင်ပျက်ချက်မပါသော သိုးသူငယ်ဖြစ်၍ ဘုရားသခင်၏ဖြောင့်မတ်ခြင်းနှင့် ဘုန်းတော်အား အင်အား အကြီးဆုံး ပြသနိုင်သူဖြစ်သည်။

`ယေရှု၏ စုံလင်သော ဝိသေသလက္ခဏာကို မိမိတို့၏ဘ၀တွင် ပြသနိုင်ရန် မည်သည့်လမ်းစဉ်များ ရှိသနည်း။`