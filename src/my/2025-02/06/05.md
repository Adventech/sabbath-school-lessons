---
title:  ဗိမာန်တော်၌ ယေရှု
date:   07/05/2025
---

ကယ်တင်ခြင်းရာဇဝင်တွင် တင်းမာမှုမြောက်များစွာ ကျော်ဖြတ်ရသည်။ တစ်ချိန်တစ်ခါက ပျော်ရွှင် ခဲ့ရသောဆက်ဆံခြင်းကို ထာ၀ရဘုရားသည် ပြန်လည် အသက်သွင်းရန် အလိုရှိသဖြင့် ကျွန်ုပ်တို့နှင့် နီးကပ် ရန် အလိုရှိတော်မူသည်။ သို့သော်လည်း သူ့အနားသို့ကပ်လာသော အပြစ်သားသည် ပျက်စီးရလိမ့်မည်။ ဒါဝိဒ်သည် ဆာလံ ၅း ၄ တွင် “ကိုယ်တော်သည် မတရားသော အမှုကို နှစ်သက်သော ဘုရား မဟုတ်။ ဆိုး သော သူကို လက်ခံတော် မမူ “ ဟု သီဆို၏။ ဆက်လက်၍ “အကျွန်ုပ်မူကား များစွာသော ကျေးဇူးတော်ကို ခံစားရသဖြင့် အိမ်တော်သို့ ရောက်၍ ကိုယ်တော်ကို ကြောက်ရွံ့သောစိတ်နှင့် သန့်ရှင်းသော ဗိမာန်တော်တွင် ကိုးကွယ်ပါလိမ့်မည်” (ဆာ၊ ၅း ၇) ဟု ဆို၏။

`ဟဂ္ဂဲ ၂း ၇-၉ ဖတ်ပါ။ ဒုတိယဗိမာန်တော်ကို တည်ဆောက်သောအခါ ပုရောဖက်ဟဂ္ဂဲသည် အံ့အား သင့်ရသော ကတိတစ်ခု ပြု၏။ ဗိမာန်တော်အသစ်သည် အရင်ဦးထက်ပင် ဘုန်းတော်ထင်ရှားလိမ့်မည်ဟု ဆို ၏။ မည်သို့ အနက်ရှိသနည်း။`

ပထမဗိမာန်တော်အား ရှောလမုန်သည် အနုမောဒနာပြုသောအခါ ၊ ဗိမာန်တော်သည် ထာ၀ရ ဘုရား၏ ဘုန်းတော်မိုးတိမ်နှင့် ပြည့်နှက်လျက်ရှိ၏။ ထိုသို့ ထာ၀ရဘုရားသည် ဣသရေလတို့အား ခါနန်တိုင် အောင် လမ်းပြတော်မူသဖြင့် ယဇ်ပုရောဟိတ်တို့သည် မိမိတို့၏ အမှုတော်ဆောင်ခြင်းကို ဆက်လက် မဆောင်ရွက် နိုင်ကြတော့ပါ (၃ ဓမ္မ၊ ၁ဝး ၁၁)။

ဒုတိယဗိမာန်တော်ကို အနုမောဒနာပြုသောအခါ ထာ၀ရဘုရား၏ပလ္လင်တော်အား ကိုယ်စားပြု သော ပဋိညာဉ်သေတ္တာသည် ပျောက်ဆုံးနေလေသည်။ အကြောင်းသည် ယေရမိသည် ဝှက်ထားသော ကြောင့် ဖြစ်သည်။ ဤတစ်ချိန်တွင် ထာ၀ရဘုရား၏ဘုန်းတော်သည် ဗိမာန်တော်အား ပြည့်နှက်ခြင်း မရှိခဲ့ပါ။ ကျေကွဲဝမ်းနည်းကြရပါသည်။ ဟဂ္ဂဲ၏ကတိသည် မည်ကဲ့သို့ ပြည့်စုံနိုင်သနည်း။

ထို ဒုတိယဗိမာန်တော်တွင် ဘုရားသခင်မှ လူဝင်စားလာသောယေရှုသည် လူအဖြစ်သွေးသားဖြင့် ပေါ်လာသည်။ ထာ၀ရဘုရားကိုယ်တော်တိုင်သည် ကန့်လန့်ကာအနောက်မှ ထွက်လာကာ လူဇာတိခံယူ၍ ဤကမ္ဘာပျက်တွင် ကျွန်ုပ်တို့နှင့်အတူ နေလာခဲ့သည်။ ထာ၀ရဘုရား၏ သားတော်သည် လူ၏သား ဖြစ်လာ၍ အနူရောဂါသည် တစ်ဦးအား တို့ကိုင်၍ ပျောက်ကင်းစေသဖြင့် မျက်နှာတော်ကို မြင်ရရရုံမက အသံတော်ကို ပါကြားသိရသည် (မဿဲ၊ ၈း ၃)။ ထာ၀ရဘုရားသည် ကျွန်ုပ်တို့အား သူ့ထံသို့ ဆွဲခေါ်မည့်အစား သူကိုယ်တိုင် သည် ကျွန်ုပ်တို့၏အနားသို့ ပင် အရောက် ကြွဆင်းလာခဲ့တော့သည်။ လူကိုယ်တိုင်အဖြစ် ကြွဆင်းလာခဲ့၏။ သမ္မာကျမ်းစာတွင် “ကြည့်ရှုလော့။ သတို့သမီးကညာသည် ပဋိသန္ဒေစွဲယူ၍ သားယောက်ျားကို ဘွားမြင်လ တံ့။ ထိုသားကို ဧမာနွေလအမည် မှည့်ရလတံ့” (မဿဲ၊ ၁း ၂၃) ဟု လာသတည်း။ အနက်ကိုတွေးကြည့်ပါ။ စကြာ၀ဠာ၏ ဖန်ဆင်းရှင်သည် မိမိထက်အခြေနိမ့်သူတို့နှင့် တန်းတူနေထိုင်၍ အသေပင်ခံတော်မူ၏။

`ကပ်တိုင်တော်သည် ထာ၀ရဘုရား၏ မေတ္တာတော်ကို အကြီးဆုံးထင်ရှားစေခြင်း ဖြစ်သည်။ ထာ၀ရ ဘုရား မေတ္တာတော်၏အဖြစ်မှန်ကို ခံစားနိုင်မည့် အခြားမည်သည့်နည်းလမ်း ရှိအုံးမည်နည်း။`