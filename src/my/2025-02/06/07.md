---
title:  ထပ်မံစဉ်းစားရန်။
date:   09/05/2025
---

ကျွန်ုပ်တို့၏ ကယ်တင်ခြင်းကို စောင့်ထိန်းပေးနိုင်သူသည် ခရစ်တော်ဖြစ်သည်ကို သမ္မာကျမ်းစာ တွင် တိကျစွာဖော်ပြထားပါသည်။ သူ၏အသက်တာသာလျှင် အပြစ်ကင်းစင်သော လူ့အသက်တာ ဖြစ် သည်။ ခမည်းတော်၏ ဘုန်းတော်ကိုအားရစေသော တစ်ခုတည်းသောအသက်တာပုံစံ ဖြစ်သည်။ သူသည် မှည့်မထင်းသော ဘုရားသခင်၏သိုးသူငယ်ဖြစ်၍ လူသားမျိုးနွယ်၏ ထာ၀ရလုံခြုံမှု၏ ဦးခေါင်းပင် ဖြစ်သည်။ သူသည် ကျွန်ုပ်တို့၏အပြစ်များကို ယူတင်သဖြင့် ထာ၀ရဘုရားသည် အပြစ်အားတုံ့ပြန်သော တရားစီရင်ခြင်း ကို ပြေကျေစေသည်။ ကောင်းကင်သားတို့သည် ဘုရားသခင်၏ ပလ္လင်တော်ပတ်လည်တွင် စုရုံးကြသည်ကို ရှင်ယောဟန်သည် သက်သေခံနေဆဲတွင် သူ့အား မငိုတော့ရန် “ယုဒအမျိုး၏ခြသေ့Fသည် … အောင်မြင်ပြီ” (ဗျာ၊ ၅း ၅) ဟု ဆိုလေ၏။

အပြစ်၏ ဆိုးညစ်ခြင်း ကျဆုံးလူသားတို့၏ အခြေအနေတို့သည် ယေရှုဘုရားကိုယ်တိုင်၏ သေခြင်း ဖြင့်သာ လုံလောက်စွာဖြေရှင်းပေးနိုင်သည်ကို တွေးကြည့်ပါ။ ဘုရားသခင်သည် သူ့နိုင်ငံတော် အုပ်ချုပ်မှု ဥပဒေသများကို မချိုးမဖျက်ဘဲ ကျွန်ုပ်တို့အား ကယ်တင်ရန် အခြားနည်းလမ်းရှိပါက ပြုလုပ်ခဲ့ပြီးလောက်၏။

“ဘုရားသခင်၏ ပညတ်တော်အား ချိူးဖောက်ခြင်းသည် ထိုအပြစ်ရှိသူ၏ အသက်ကိုတောင်းဆို၏။ စကြာ၀ဠာတစ်ခုလုံးတွင် လူသားတို့အား အစားထိုးနိုင်သူတစ်ဦးသာ ရှိသည်။ ပညတ်တော်သည် ဘုရား သခင်နှင့် အတူ သန့်ရှင်းသောကြောင့် ၊ ၎င်းအား ချိုးဖောက်ခြင်းကိုလည်း ဘုရားနှင့်တန်းတူသူက သာလျှင် ကျေစေနိုင်သည်။ ခရစ်တော်မှတစ်ပါး အခြားတစ်ဦးမျှ ထိုပညတ်၏ကျိန်ခြင်းမှ ပြန် သင့်မြတ်စေနိုင်သူ မရှိပါ။ ခမည်းတော်နှင့် သားတော်ကိုပင် ကွေကွင်းစေနိုင်သောအပြစ်တို့ကို ခရစ်တော်သည်သာ ယူတင်နိုင်သည်။ ကျဆုံးသောလူသားများကို အနက်ဆုံးသောဝမ်းနည်းခြင်းတွင်းထဲအထိ ပင်လျှင် ခရစ်တော်သည် သာလျှင် လက်လှမ်းမီခဲ့သည်” (အီး၈ျီဝှိုက်။ ရှေးဘိုးဘေးများနှင့် ပုရောဖက်များ ။စာ -၆၃)။

**ဆွေးနွေးရန် မေးခွန်းများ။**

`ကွပ်မျက်ခြင်းခံခဲ့ရသော သိုးသူငယ်သည် ပလ္လင်တော်သို့ဝင်ရသောအခွင့် ရသည်ကို ယောဟန် မြင်၏။ ဗျာ၊ ၁၃း ၈ တွင် ယေရှုသည် ကမ္ဘာဦးကပင် ကွပ်မျက်ခံရသည်ဆို၏။ မိမိတို့မလိုအပ်မီ ကတည်းကပင် ဘုရားသခင်သည် ကယ်တင်ခြင်းစီမံကိန်းကိုချထားသဖြင့် ကျွန်ုပ်တို့သည် မည်သို့သင်ခဏ်းစာရနိုင်သနည်။`

`ဘုရားမဲ့ဝါဒီတို့သည် ကျွန်ုပ်တို့သည် စကြာ၀ဠာတွင် စွန့်ပစ်ခံရသည်ဟု ဆိုကြသည်။ တစ်ဘက်တွင် သမ္မာကျမ်းစာတွင် ဘုရားသခင်သည် ကမ္ဘာကိုချစ်သောကြောင့် ကြွဆင်းလာကာ အသေခံပေးသည် ဆို၏။ ထို ဘုရားမဲ့ဝါဒီတို့နှင့် ကျွန်ုပ်တို့၏အမြင်သည် အဘယ့်ကြောင့်ကွာခြားလှသနည်း။ ကပ်တိုင်၏အဖြစ်မှန် သည် ကျွန်ုပ်တို့ကို မည်သို့ လွှမ်းမိုးနိုင်မည်နည်း။`

`ခရစ်တော်၏ အသက်တာ ၊ သေခြင်းနှင့် ထမြောက်ခြင်းတို့မှသာလျှင် လူသားအား အဘယ့်ကြောင့် ကယ်တင်နိုင်သနည်း။ အပြစ်သည် အလွန်ဆိုးယုတ်သည်ကို ထိုအဖိုးအခတို့သည် မည်သို့တင်ပြသနည်း။`