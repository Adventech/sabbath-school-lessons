---
title:  ကိုယ်တော်သည် အရာခပ်သိမ်းတို့ကို ဖန်ဆင်းသည်
date:   08/05/2025
---

ပုရောဖက်တို့သည် မိမိတို့၏ရူပါရုံတွင် ထာ၀ရဘုရားနှင့် နီးကပ်စွာနေရ၍ ပလ္လင်တော်ကိုပင် မြင်ရ ခွင့်ရသည်မှာ အခါပေါင်းများစွာ ဖြစ်သည်။ ယေဇကျေလသည်လည်း မိုးမျက်နှာကျက်အထက်တွင် ရှိသည် ကို မြင်ရသည် (ယေ၊ ၁း ၂၆)။ ဟေရှာယသည်လည်း အလွန်မြင့်သောပလ္လင်ကို မြင်တွေ့ရသည် (ဟေ၊ ၆း ၁)။ အရှင်းလင်းဆုံးဖော်ပြခြင်း တစ်ခုမှာ ရှင်ယောဟန်သည်လည်း ရူပါရုံတွင်ပင် ထိုနေရာသို့ရောက်ရှိခဲ့သည် (ဗျာ၊ ၄၊ ၅)။ ဓမ္မဟောင်းကျမ်း၏ ဗိမာန်တော်နှင့် အထုံးအဖွဲ့တို့၏ အမျိုးပြ တို့သည် ထာ၀ရဘုရား ထံတော်သို့ ခစားနိုင်ရခြင်းသည် ယေရှု၏ အသွေးကြောင့်သာဖြစ်သည် (ဝတ်၊ ၁၆း ၂၊ ၁၄)။

`ဟေရှာယ ၆း ၁-၅ နှင့် ဗျာ၊ ၄း ၇-၁၁ ဖတ်ပါ။ ဤရူပါရုံနှစ်ခုတို့တွင် အလားတူသော အခြေခံအရာ များ မည်သို့နည်း။ ဖြစ်ပျက်မှုအစဉ်လိုက်ပင် ဂရုစိုက်ပါ။ မည်သည့်အချက် အရင်ဦး စဖြစ်သနည်း။ မည်သည် က လိုက်လာသနည်း။ ဤရူပါရုံတွင် ထာ၀ရဘုရားသည် မည်သည့်အမှန်တရားကို ဖိအားပေးသနည်း။`

ဤပလ္လင်တော် ရူပါရုံနှစ်ခုလုံးတွင် အရင်ဦး စဖြစ်သည်မှာ ထာ၀ရဘုရား၏ သန့်ရှင်းခြင်းကို ဦးထိပ် ထားသည်။ ဟေရှာယ၏ရူပါရုံတွင် မြင်ကွင်းသည် ခမ်နားထယ်ဝါ၏။ ဗိမာန်တော်သည် မီးခိုးနှင့်ပြည့်၍ တံခါး တိုင်တို့သည် လှုပ်ရှားကာခေရုဗိမ်တို့သည် သန့်ရှင်း၊သန့်ရှင်း၊သန့်ရှင်း ဟု ကြွေးကြော်ကြ၏။ ယောဟန်၏ ရူပါရုံတွင် ခေရုဗိမ်တို့သည် အလားတူ သန့်ရှင်း၊သန့်ရှင်း၊သန့်ရှင်း ဟု ပြောဆိုနေကြ၏။ (ခေရုဗိမ် အကြောင်း ထပ် လေ့လာရန် ယေယကျေလ ၁ဝး ၁၄၊ ၁၅ ရှု)။ ပုရောဖက် တစ်ဦးစီတို့အား ထာ၀ရဘုရား၏ တောက်ပြောင် ဝင်းလက်သော ဘုန်းတော်ကို ပြသသည်။

ထိုနောက်မှ ပုရောဖက်၏တုံ့ပြန်ခြင်းကိုပါ တွေ့ရသေး၏။ ဟေရှာယသည် မိမိတွင် ညစ်ညူးသော နှုတ်ခမ်းရှိသည်ဆို၏ (ဟေ၊ ၆း ၅)။ ယောဟန်သည်လည်း ထိုက်တန်သောသူ တစ်စုံတစ်ဦးမျှမရှိ၍ ငိုကြွေးရ သည် ဆို၏ (ဗျာ၊ ၅း ၄)။ ထာ၀ရဘဘုရား၏ ထိုက်တန်ခြင်းကို တိုက်ရိုက်ညွှန်ပြသောအခါ လူသားတို့၏ အခြေအနေကို တွေးဆနိုင်ပေတော့သည်။ ကျွန်ုပ်တို့သည် မထိုက်တန်ပါသဖြင့် ရွေးနုတ်ရှင်ခရစ်တော်အား လိုအပ်နေကြတော့၏။ စာတန်သည် ထာ၀ရဘုရားအား အပြစ်မြောက်များစွာ ဖို့ကာ တစ်ဖက်သတ်သမား အာဏာရှင်ဆန်သောအတ္တသမား ဖြစ်သည်ဟု စွပ်စွဲသော်လည်း ၊ ထာ၀ရဘုရား၏ပလ္လင်တော်တွင် ခဏမျှ ခစားရသောအချိန်တွင်ပင် သူ၏မုသားတို့သည် ပေါ်လွင်ကြလေသည်။ ခရစ်တော်၏ အဖြစ်မှန်သည် “အသေ သတ် ခံရသောသိုးသူငယ်” (ဗျာ၊ ၅း ၁၂) ဖြစ်၍ ခမည်းတော်ဘုရား၏ အဖြစ်မှန်ကို မြင်တွေ့စေသော သူ ဖြစ်သည်။ ယေရှုအား မြင်တွေ့သောသူသည် ခမည်းတော်အားမြင်တွေ့ရသည်ကို သိကျွမ်းရခြင်းသည် စိတ် ချမ်းမြေ့စေလှ၏ (ယော၊ ၁၄း ၉)။ ခမည်းတော်အား အကြီးမားဆုံးဖော်ပြခြင်းသည် ကပ်တိုင်ပေါ်တွင် ယေရှု အသေခံနေသော မြင်ကွင်းပင် ဖြစ်သည်။

ကပ်တိုင်သည် ကျွန်ုပ်တို့အား အရာနှစ်ခု ပြသသည်။ အရင်ဦး၊ မိမိကိုယ်တိုင် ကျွန်ုပ်တို့အတွက် အသေခံသည်တိုင် ချစ်တော်မူသည်။ ဒုတိယ၊ ကျွန်ုပ်တို့သည် မည်မျှပင်ကျဆုံး၍ အပြစ်ရှိနေသော်လည်း ကပ်တိုင်တော်က သာလျှင် ကယ်တင်နိုင်ကြောင်း ဖော်ပြသည်။