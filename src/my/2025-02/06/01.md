---
title:  ယဇ်ပူဇော်ခြင်းကို နားလည်ခြင်း
date:   03/05/2025
---

### ယခုအပတ်ဖတ်ရန်။

ဟေရှာယ ၁း ၂-၁၅။ ဟေဗြဲ ၁ဝး ၃-၁၀။ ထွက်၊ ၁၂း ၁-၁၁။ ၁ ကော၊ ၅း၇။ ဟဂ္ဂဲ၊ ၂း ၇-၉။ ဟေရှာယ ၆း ၁-၅။ ဗျာ၊ ၄း ၇-၁၁။

> <p>ကျမ်းချက်။</p>
> “ကိုယ်တော်သည် အသေသတ် ခံရခြင်းဖြင့် အသီးအသီး ဘာသာစကားကိုပြောသော လူ မျိုးနွယ် ခပ်သိမ်းတို့ အထဲမှ ကျွန်ုပ်တို့ကိုယူ၍ အသွေးတော်နှင့် ဘုရားသခင်အဖို့ ရွေးနုတ်တော်မူ၏။ ထို့ကြောင့် ကိုယ်တော်သည် စာစောင်ကိုယူ၍ တံဆိပ်တို့ကို ဖွင့်ထိုက်တော်မူ၏” (ဗျာ၊ ၅း ၉)။

နှစ်ခြင်းဆရာယောဟန်သည် သူအနားသို့ ယေရှု ရောက်လာသောအခါ “ဤလောက၏ အပြစ်ကို ဆောင်ယူသွားသော ဘုရားသခင်၏သိုးသူငယ်ကို ကြည့်လော့” (ယော၊ ၁း ၂၉) ဟု ကြွေးကြော်၏။ ဤ အချက်သည် တိရစ္ဆာန်ကိုယဇ်ပူဇော်ခြင်းဖြင့် လူသားအားလုံးအတွက် ခရစ်တော်သည်ကိုယ်စားပြု အသေခံ ခြင်းကို ညွှန်ပြနေသည်မှာ မြေကြီးပုတ်မလွဲပါ။

သမ္မာကျမ်းစာတွင် တိရစ္ဆာန်တို့ကို ယဇ်ပူဇော်ခြင်းသည် မလွဲမရှောင်သာပါ။ စာမျက်နှာပေါ်တွင် ချည်မျှင်နီသည် လမ်းခင်းနေသကဲ့သို့ ဗျာဒိတ်ကျမ်းတွင် ယောဟန်အား ထာ၀ရဘုရားထံတော်သို့ ခေါ်ဆောင် သွားသည်ကို ဖော်ပြသည် (ဗျာ၊ ၄၊ ၅)။ ဤနေရာတွင် ယေရှုသည် အချက်အချာကျကျပင် အသေသတ်ခြင်း ခံရသော သိုးသူငယ်ဟုပေါ်လာခြင်းသည် (ဗျာ၊ ၅၊ ၆) ထိုအနာဂတ္တိကျမ်းတစ်ခုလုံး၏ ဇာတ်ဝင်ခန်းများကို နားလည်ရန် ထောက်ကူပေးသည်။

ယခုတစ်ပတ်တွင် အသေသတ်ခြင်းခံရသောသိုးသူငယ် ၊ ဇတ်ဝင်ခန်းတို့၏ အဓိကဇာတ်ကောင် သည် ယေရှုဖြစ်ကြောင်း သင်ယူရကြပါမည်။ သူသာလျှင် ထိုက်တန်သောသူဟု လက်ခံသည်ဖြစ်၍ သူ၏ ထိုက်တန်ခြင်းသည်လည်း ဘုရားသခင်၏ ယဇ်ပူဇော်ခြင်း ၊ အထုံးအဖွဲ့တွင် အလုပ်ဖြစ်စေသောအရာပင် ဖြစ် သည်။ စုံလင်သောယဇ်ပူဇော်ခြင်းကို ပြုလုပ်သောသူ အနန္တမေတ္တာရှင်ဖြစ်ကြောင်း ၊ စကြာ၀ဠာတစ်ခုလုံးရှိ သက်ရှိ သတ္တဝါအားလုံးတို့၏ ထာ၀ရ အံ့အားသင့်ရမည့်သူ ဖြစ်ကြောင်း ဖော်ပြသည်။