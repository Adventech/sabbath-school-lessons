---
title:  နွားထီးနှင့် သိုးတို့၏အသွေး
date:   05/05/2025
---

ယဇ်ပူဇော်ခြင်း အယူဝါဒကို ရက်စက်သည် ၊ ကြမ်းတမ်းသည် မျှတခြင်းမရှိ ဟု ဝေဖန်သူတွေရှိသည်။ ထိုသို့ပင် ဖြစ်ရပါမည်။ ခရစ်တော်၏သေခြင်းသည် ရက်စက်သည်၊ ကြမ်းတမ်းသည် မျှတမှု မရှိပါ။ အပြစ်မဲ့သူ သည် အပြစ်သားအတွက် သေရသည်။ ဤနည်းဖြင့်ပင် အပြစ်၏ ပြသနာကို ဖြေရှင်းရပါမည်။ ထိုယဇ်ကောင် ၏ သေခြင်းသည် ရက်စက်၊ ကြမ်းတမ်း၍ မျှတမှု မရှိသော ယဇ်ပူဇော်ခြင်းသည် ခရစ်တော်၏ သေခြင်းကို ညွှန် ပြသည်။

`ဟေဗြဲ ၁ဝး ၃-၁၀ ဖတ်ပါ။ ဓမ္မဟောင်းကျမ်းတွင် ဘုရားသခင်၏လူ တို့ယဇ်ပူဇော်ခြင်းကို မည်သို့ သွန်သင်ထားသနည်။ အကယ်စင်စစ် အပြစ်သားတို့ကို မကယ်တင်နိုင်ပါက အဘယ့်ကြောင့် ကမ်းလှမ်းနေ သနည်း။`

သိုးသူငယ်နှင့် အခြားသော ယဇ်ကောင်များတို့သည် ဘုရားသခင့် သိုးသူငယ်၏ ယဇ်ပူဇော်ခြင်းဖြင့် ကျေအေးခြင်း ကို ညွှန်ပြသော သင်္ကေတဖြစ်သည်။ ယုံကြည်ခြင်းကို ပြသသော လက်တွေ့နည်းလမ်းများဖြင့် မေရှိယ ကြွလာခြင်းကို ဖော်ထုတ်ခြင်းဖြစ်သည်။ ထိုသို့သော သင်္ကေတများကို “အမျိုးအစားပြ” ဟုခေါ်လေ့ရှိ ရာ “အမျိုးမှန်” (သို့) ၎င်းတို့မှ နိမိတ်ပြထားသောအရာဖြင့် ပြည့်စုံရသည်။ အချို့တို့သည် ထို ယဇ်ပူဇော်ခြင်း သည် ကပ်တိုင်ပေါ် ယေရှု၏သေခြင်းအား နိမိတ်ပြသော “အသေးစားအနာဂတ်စကားများ” ဟုပင် ခေါ်ဆိုကြ သေးသည်။

ရိုးရာဓလေ့တို့သည် ယဇ်ပူဇော်ခြင်းဖြင့် နှီးနွယ်နေသဖြင့် အနည်းငယ်ပေးဆပ်ရသည်။ လေယဉ်ဖြစ် စေ ရထားဖြစ်စေ လက်မှတ် ဖြတ်သောအခါ ချက်ခြင်းလက်ငင်း ခရီးမသွားရသေးပါ။ လက်မှတ်တစ်စောင် ရရှိ ထားသဖြင့် ယဉ်ပေါ်တက်ရောက်ခွင့်ရသည်ဖြစ်၍ ခရီးစဉ်အတွက် ကတိပေးခြင်းသင်္ကေတဖြစ်သည်။ ထို စာရွက်ကြောင့် သင်တက်ထိုင်နိုင်သော်လည်း မည်သည့်ခရီးကိုမျှ ဦးတည်မသွားရသေးပါ။ သင်ဝင်ထိုင်ပြီး၍ ခရီးစတင်သောအခါ စာရွက်လက်မှတ်လေးသည် မလိုအပ်တော့ချေ။

ယဇ်ကောင်သည်လည်း ထိုနည်းတူဖြစ်သည်။ အရေးကြီးသောဇာတ်ကောင် အဖြစ်ပါဝင်၍ စစ်မှန် သော ယဇ်ပူဇော်ခြင်း ရှိလာသောအခါ ၊ ၎င်းတို့သည် အဓိပ္ပါယ်မဲ့လာသည်။ စစ်မှန်သောအရာ ဖြစ်လာသော အခါ သန့်ရှင်းသောအရပ်နှင့် အသန့်ရှင်းဆုံးသောအရပ်ကို ပိုင်းခြားထားသောကန့်လန့်ကာသည် ယေရှုသေ သည်နှင့် နှစ်ခြမ်းကွဲသွားသည်။ “ထိုအခါ ဗိမာန်တော်၏ကန့်လန့်ကာသည် အထက်စွန်းမှအောက်စွန်းတိုင် အောင် စုတ်ကွဲလေသည်” (မာကု ၁၅း ၃၈)။ ဗိမာန်တော်နှင့်၎င်း၏ ဝိနည်းအထုံးအဖွဲ့ အလုံးစုံတို့သည် ကပ်တိုင်ပေါ် ယေရှု၏သေခြင်းကို ညွှန်ပြသည်။ ယေရှုသည် မိမိ၏ကတိများကို ကပ်တိုင်ပေါ်တွင် စုံလင်စေ၍ သေခြင်းကိုအောင်မြင်ကာ ထမြောက်ပြီးသည်နောက်တွင် ၎င်းအမျိုးအစားပြခြင်းသည် မလိုအပ်တော့ပါ။

`နှုတ်ကပတ်တော်ယေရှု၏ သေရခြင်းဖြင့်သာ ကျေအေးနိုင်သော ထိုအပြစ်သည် မည်မျှ ဆိုးယုတ် သည်ကို တွေးကြည့်ပါ (၁ ယော၊ ၁း ၁-၃၊ ၁၄)။ အပြစ်အား ကျွန်ုပ်တို့သည် မည်ကဲ့သို့ မြင်တွေ့ရမည် ဆိုသည် ကို မည်သို့ သွန်သင်ထားသနည်း။`