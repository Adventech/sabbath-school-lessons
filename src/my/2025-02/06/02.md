---
title:  အဓိပ္ပါယ်မဲ့သော ယဇ်ပူဇော်ခြင်းလော
date:   04/05/2025
---

ရံဖန်ရံခါတွင် စိတ်ကူးနှစ်မျိုးကို နှိုင်းယှဉ်ရသည်မှာ မှတ်သားဘွယ်ကောင်း၏။ သမ္မာကျမ်းစာထဲတွင် ထာ၀ရဘုရား ငြင်းပယ်သော သူ့လူတို့ယဇ်ပူဇော်ခြင်း၏ သဘောသဘာ၀မှ သင်ခဏ်းစာမြောက်များစွာ ရရှိ နိုင်ပါသည်။

`ဟေရှာယ ၁း ၂-၁၅ ကို ဟေရှာယ ၅၆း ၆၊ ၇ နှင့် ဆာလံ ၅၁း ၁၇ တို့ဖြင့် နှိုင်းယှဉ်ဖတ်ပါ။ ယဇ်ပူဇော်ခြင်းနှင့် ပတ်သက်သော အရေးကြီးသည့် ဘယ်အချက်များ သွန်သင်ထားသနည်း။`

ဤဝမ်းနည်းဘွယ် ဇာတ်လမ်းတွင် ယဇ်ပူဇော်ခြင်းတစ်ခုကို ထာ၀ရဘုရားမှ ပထမအကြိမ် ငြင်းပယ် ခြင်း မဟုတ်ပါ။ ကယ်တင်ခြင်း၏ ရာဇဝင်အစတွင်ပင် အာဗေလ၏ယဇ်ပူဇော်ခြင်းကို လက်ခံသော်လည်း ကာဣနကို လက်မခံခဲ့ပါ။ ထိုအရင်ဦးဇာတ်လမ်းသည် ယဇ်ပူဇော်ရာတွင် လက်ခံထိုက်မထိုက် တို့ကို သိရှိခွင့် ပေးခဲ့ပါသည် (ကမ္ဘာ၊ ၄း ၃-၇ နှင့် ဟေဗြဲ ၁၁း ၄)။

ဟေရှာယအချိန်တွင် ဣသရေလတို့သည် မိမိတို့နှစ်သက်သည်အတိုင်း နေထိုင်လျက် ဘုရားသခင် ကို နှစ်သိမ့်နိုင်ရန် စိတ်ဝင်စားမှုမရှိဘဲ အသေးငယ်ဆုံးနည်းလမ်းဖြင့် ပြုလုပ်ကြသည်။ သူတို့၏ ယဇ်ပူဇော် ခြင်းသည် ကာဣနကဲ့သို့ အတ္တကိုသာ မှီခိုအားထားကာ ထာ၀ရဘုရားထံတော်တွင် လုံး၀ဥသုံ ဆက်ကပ်ခြင်း မရှိခဲ့ပါ။

ဤလောကနိုင်ငံများ၏ စိတ်ထားတည်းဟူသော အတ္တနှင့် မိမိလိုအင်ဆန္ဒကိုသာ ပြည့်စုံစေခြင်းဖြစ် သည်။ ကာဣနသည် မိမိစိတ်ရှိတိုင်း နေထိုင်၍ မိမိရိုးရာနှင့်မိမိဝေါဟာရဖြင့်သာ နာခံမှုပြသသည်။ ဘုရား သခင်သည် မိမိနှင့်အဆင်မပြေသူ ၊ မိမိတက်လမ်းကို ပိတ်ပင်သောသူဟု ထင်မြင်ကာ ထာ၀ရဘုရားအား သူ၏ ကိုယ်ဟန်လက်ပြ ဖြင့်သာ ကြောက်ရွံ့ပြသည်။

အာဗေလသည် ထာ၀ရဘုရားတောင်းဆိုသော ပူဇော်ခြင်းဖြစ်သော ရောက်လာမည့် ကတိတော် မေရှိယကို ခင်းကျင်းပြသသော ယဇ်ကို ပူဇော်သည် (ကမ္ဘာ၊ ၃း ၁၅)။ ထိုယဇ်သည် ကပ်တိုင်ပေါ်က ခရစ်တော် သိုးသူငယ်ကိုညွှန်ပြသည်။

“အာဗေလသည် ကယ်တင်ခြင်းလမ်းစဉ်၏ ဥပဒေသကို ဆုပ်ကိုင်ထားသည်။ မိမိကိုယ်ကို အပြစ် သား၊ အပြစ်နှင့် အပြစ်၏အခ သေခြင်းကို မြင်၍ သူ၏ ဝိညဉ်ကို ထာ၀ရဘုရားနှင့် မိဿဟာယ ဖွဲ့စေသည်။ ယဇ်ကောင်အား သတ်ခြင်းဖြင့် ယဇ်ပူဇော်ခြင်းသည် ၎င်းတို့ ချိုးဖောက်ထားသော ပညတ်တော်၏ တောင်းဆို မှုတို့ကို ဝန်ခံခဲ့သည်။ သွန်းသော အသွေးဖြင့် အနာဂတ်တွင် ကရာနီကပ်တိုင်တွင် ခရစ်တော် အသေခံမည်ကို မျှော်ကြည့်သည်။ ထိုသို့ပြုသော ကျေအေးခြင်းကို ယုံကြည်စိတ်ချ၍ မိမိဖြောင့်မတ်သည်ကို သက်သေခံ သ ဖြင့် သူ၏ပူဇော်ခြင်းကိုလည်း လက်ခံသည်” အီးဂျီဝှိုက်။ ဘိုးဘေးများနှင့် ပုရောဖက်များ။ စာ၊ ၇၂။

`“ကိုယ်ဟန်လက်ပြ” ဖြင့်သာ နေထိုင်ခြင်းမှ မိမိကိုယ်ကို ကာကွယ်ရန် မည်မျှ အရေးကြီးသနည်း။ ယေရှု၏ အသေခံခြင်းသည်သာ မိမိတို့၏ ကယ်တင်ခြင်း မြော်လင့်ရာ ဖြစ်သည်ဟု လုံး၀ အပ်နှံခြင်းကို မည်ကဲ့ သို့ တွေ့ကြုံနိုင်မည်နည်း။`