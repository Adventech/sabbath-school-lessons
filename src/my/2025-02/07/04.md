---
title:  လောင်မြိုက်သော မီးကျီးခဲကဲ့သို့
date:   13/05/2025
---

ခေရုဗိမ်တို့သည် သက်ရှိများ (ယေဇ၊ ၁ဝး ၈) ရွှေသင်္ကေတများလည်း (ထွက်၊ ၂၅း ၁၈) ဖြစ်၍ ဓမ္မ ဟောင်းကျမ်း တစ်လျှောက်တွင် ပါဝင်သည်။ ထာ၀ရဘုရား၏ ရာဇပလ္လင်တော်ကပ်လျက်တွင်ပင် တည်ကြ၍ ဘုန်းတော်ကို စကြာ၀ဠာသို့ ဖြာထွက်စေသည် ဆိုသည်။ အသန့်ရှင်းဆုံးအခန်းမတိုင်မီ ကန့်လန့်ကာအတွင်း ဘက်တွင် ပန်းထိုးတန်ဆာဆင်ထားလေ့ရှိသည် (ထွက် ၂၆း ၁)။ ဆာလံစာအုပ်သည် ထာ၀ရဘုရား၏ မဟာ အင်အားကို သတ္တဝါအပေါင်းတို့သို့ ခေရုဗိမ်တို့သည် သယ်ဆောင်သည်ဟု ဆိုသည် (ဆာ၊ ၁၈း ၁၀)။ ရွှေစင် ခေရုဗိမ်နှစ်ပါးတို့သည် မိမိအတောင်တို့ကို မျက်နှာချင်းဆိုင်ဖြန့်၍ ပဋိညာဉ်သေတ္တာတော်အား မိုးထားရမည် ဟု ထာ၀ရဘုရားမိန့်တော်မူ၏ (ထွက်၊ ၂၅း ၁၈-၂၀)။

`ယေဇကျေလ ၁း ၄-၁၄ ဖတ်ပါ။ ဤကျမ်းချက်များတွင် ဟေရှာယ ၆း ၁-၆ နှင့် ဗျာ၊ ၄း ၁-၁၁ တို့တွင် ဖော်ပြထားသော အချက်များ၏ အလားတူခြင်း မည်သို့တွေ့ရသနည်း။`

ယေဇကျေလအား ခမ်းနားထယ်ဝါသော ထာ၀ရဘုရား၏ဘုန်းတော်ကို ပြသသည်။ ထိုအချိန်တွင် ထာ၀ရဘုရား၏ လူတို့၏ကြပ်တည်းသောအချိန် ကတိတော်ပြည်တွင်မနေရဘဲ ဘေဘီလုန်၏ကျွန်သရပ်ပင် ဖြစ်ကြခြင်းသည် စိတ်ရှုပ်ထွေးစရာပင်ဖြစ်သည်။ ယေဇကျေလသည် ထိုမြင်ကွင်းအား မျှော်ကြည့်သောအခါ ၎င်းတို့အားလုံးအထက်တွင် ထာ၀ရဘုရား၏ ရာဇပလ္လင်တော်ကို မြင်တွေ့ရပါသည်။

အခြားရာဇပလ္လင်တော် ရူပါရုံများဖြင့် အလားတူခြင်းတို့ကို သတိပြုပါ။ ယေဇကျေလမှ သက်သေခံရ သော အသက်ရှင်သောသတ္တဝါတို့သည် ယောဟန်၏ ရူပါရုံတွင်မြင်ရသော သတ္တဝါတို့၏ မျက်နှာတို့နှင့် တူညီ နေ၏။ ခြင်္သေ့ ၊ သိန်းငှက် ၊ နွားထီး နှင့် လူ တို့ဖြစ်သည်။ ပဟေဠိဆန်လွန်းသော မျက်နှာလေးဖက်ပါသော ထိုသတ္တဝါတို့၏ အနက်ကိုမူ ယေဇကျေလသည် ဖော်ပြခြင်းမပြုသော်လည်း အခြား ရာဇပလ္လင်ရူပါရုံတွင် ၎င်း တို့ကို “ခေရုဗိမ်” ဟု ခေါ်ဆို (ယေဇ၊ ၁ဝး ၁-၂၁) ၏။ ထိုအခြင်းအရာကိုပင် ဟေရှာယ၏ သရဖ် နှင့် မီးကျီးခဲ ရူပါရုံတွင်ပင် ထပ်မံ မြင်တွေ့ရ၏။ ယောဟန်မြင်တွေ့ရသော သတ္တဝါတို့၏ မျက်နှာများကိုပါ ဖော်ပြသည်။

ထာ၀ရဘုရား၏ ရာဇပလ္လင်တော်အား မြင်တွေ့ရတိုင်း မောရှေနှင့်ဆုံတွေ့ရသောနေရာ ပဋိညာဉ် သေတ္တာတွင်ပင် ဖြစ်စေ (ထွက်၊ ၂၅း ၂၂) ပုရောဖက်များ၏ ရင်သပ်ရှုမောဘွယ် ရူပါရုံတွင်ပင် “ခေရုဗိမ်” တို့ သည် အမြဲတည်ရှိ၏။ သူတို့သည် ထာ၀ရဘုရား၏ရာဇပလ္လင်တော်နှင့် ကျွမ်းဝင်ကြ၏။ ထာ၀ရဘုရား၏ ပုံတူ ဖန်ဆင်းထားသော လူသားများဖြစ်စေ ၊ ရာဇပလ္လင်တော်နှင့် ကျွမ်းဝင်သော ကောင်းကင်တမန်တော်များ ဖြစ် စေ ၊ ဖန်ဆင်းထားသော သတ္တဝါအပေါင်းတို့သည် ဘုန်းတော်အား တန်ပြန်လင်းစေရပါမည်။

`သန့်ရှင်း၊ သန့်ရှင်း၊ သန့်ရှင်း၊ အနန္တအရှင်။ ထိုသန့်ရှင်းခြင်းကို ယေဇကျေလသက်တသခံချက် နှင့် သင် မည်ကဲ့သို့ တိုင်းတာမည်နည်း။ ဧဝံဂေလိတရားတော်အား သင် မည်မျှလိုအပ်ကြောင်းကို မည်သို့ ဖြေဆို မည်နည်း။`