---
title:  လူစီဖာ၏ကျဆုံးခန်း
date:   15/05/2025
---

လူစီဖာသည် တစ်ချိန်တစ်ခါက ခေရုဗိမ်အချုပ်ဖြစ်ခဲ့၍ ထာ၀ရဘုရား၏ ရာဇပလ္လင်တော်၏ အနီးကပ် ဆုံးတွင် နေရသည် ဆိုသည်မှာ မယုံနိုင်စရာပင် ဖြစ်သည်။ ထာ၀ရဘုရား၏ ဘုန်းတော်ကို စကြာ၀ဠာသို့ ဖော်ပြသောသူပင် ဖြစ်လိမ့်မည်။ သို့ဖြစ်လင့်ကစား ဖန်ဆင်းရှင်၏ ဘုန်းတော်မဟုတ်ဘဲ မိမိကိုယ်ပိုင်ဘုန်း အတွက်ပင် တောင့်တလာသည်။ သူ့အားမပေးထားသော ရိုသေသမုတ်ခြင်းကို စတင်တောင့်တလာတော့ သည်။

`ယေဇကျေလ ၂၈း ၁၁-၁၇ နှင့် ဟေရှာယ ၁၄း ၁၂-၁၄ ဖတ်ပါ။ လူစီဖာ၏ကျဆုံးခြင်းသည် အဘယ် ကြောင့်နည်း။ ဤကျမ်းချက်တို့ကု ဗျာ၊ ၁၄း ၁-၁၂ နှင့် ယှဉ်ဖတ်ပါ။ လူစီဖာ၏ကျဆုံးခြင်းနှင့် ခရစ်တော်၌ လူသား၏ မြင့်မြတ်သောနေရာတို့အား နှိုင်းယှဉ်ခြင်းဖြင့် ဗျာဒိတ်ကျမ်း ၁၄ တွင် ဖြစ်ပျက်သောအရာများကို မည်သို့ နားလည်နိုင်မည်နည်း။`

ရွေးချယ်ခံရသောသူတို့သည် ဘုရားသခင်၏ သိုးသူငယ်နှင့်အတူ ဇိအုန်တောင်ပေါ်တွင် နေရချိန်ခါ တွင် လူစီဖာသည် သန့်ရှင်းသောတောင်ပေါ်မှ ဖယ်ရှားခြင်း ခံရသည်ကို စဉ်းစားပါ။ လူစီဖာသည် ဧဒင်တွင် ရှိခဲ့ ရာ လူသားသည်လည်း ရှိခဲ့သည်။ စာတန်၏ ကြမ္မာဆိုး နှင့် နှိုင်းစာပါက လူသားသည် ခရစ်တော်ကြောင့် သုခဘုံသို့ ပြန်ဝင်စားကြရသည် (ဗျာ၊ ၂၂း ၁-၃)။ ဤကိစ္စနှင့် ပတ်သက်၍ အီးဂျီဝှိုက်သည် “ကောင်းကင် သည် အောင်ပွဲခံလိမ့်မည်။ စာတန်ကြောင့် ကောင်းကင်တွင် လစ်လပ်သော နေရာများအား ရွေးနုတ်ခံရသော သူတို့ဖြင့် ဖြည့်စွက်ရ ပါမည်။” —The Advent Review and Sabbath Herald, May 29, 1900.

ကောင်းကင်သို့ ရောက်သောသူတို့သည် ဧဝံဂေလိကြောင့်သာ ရောက်ရ၏။ ဧဝံဂေလိတရား၏ ဥပဒေသသည် ကယ်တင်ခြင်းဖြစ်၍ ဗျာဒိတ်ကျမ်း ၄ နှင့် ၅ တို့တွင် ရှင်းလင်းစွာတွေ့ရသည်။ ဥပမာ “ကိုယ် တော်သည် အသေသတ်ခြင်းခံတော်မူခြင်းဖြင့် အသီးအသီး ဘာသာစကားကိုပြောသော လူမျိုးနွယ်ခပ်သိမ်း တို့အထဲမှ ကျွန်ုပ်တို့ကိုယူ၍ အသွေးတော်နှင့် ဘုရားသခင်အဖို့ ရွေးနုတ်တော်မူသောကြောင့် စာစောင်ကို ခံယူ၍ တံဆိပ်တို့ကို ဖွင့်ထိုက်တော်မူ၏” (ဗျာ၊ ၅း ၉)။ ယေရှု၏အသေခံတော်မူခြင်းသည် လူသားတို့၏ ကယ် တင်ခြင်း ဧဝံဂေလိတရားပင်တည်း။

ပထမကောင်းကင်တမန်၏ “မြေကြီးမှာနေသောသူ အသီးအသီး ဘာသာစကားကို ပြောသော လူမျိုးနွယ်ခပ်သိမ်းတို့အား” (ဗျာ၊ ၁၄း ၆) ဟူသော စကားလုံးနှင့် ဆင်တူသည်ကို သိရသည်။ ခရစ်တော်သည် ကမ္ဘာအတွက် စုံလင်စွာ ပြုလုပ်ခဲ့သည်။ လောကတွင် ခရစ်တော်သည် အသေမခံပေးရသောလူ တစ်စုံတစ်ဦး မျှ မရှိပါ။ လက်ခံရန် ရွေးချယ်ကာ မြည်းစမ်းရုံမျှသာ လိုအပ်သည်။

`အသင်းတော်အားဖြင့် ဖြစ်စေ တစ်ဦးချင်းဖြစ်စေ ခရစ်တော်၏ ပြုလုပ်ခဲ့ပြီးသောအရာများကို လူသား တို့အား မည်ကဲ့သို့ သိစေနိုင်မည်နည်း။`