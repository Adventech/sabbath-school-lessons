---
title:  မိမိလူမျိုးတို့ ၌ ထာ၀ရဘုရား
date:   14/05/2025
---

ဣသရေလတို့သည် မိုးတိမ်ထဲမှ ထာ၀ရဘုရား၏ ဦးဆောင်ခြင်းကို လိုက်ရှောက်လျက် ကတိတော် ပြည်သို့ ခရီးဆုံးသောအခါ တဲတော်ကို တည်ဆောက်၍ ၎င်း၏ပတ်လည်တွင် တစ်မျက်နှာလျှင် မျိုးနွယ်သုံးခု စီ မိမိတို့၏တဲလေးများကို ဆောက်ကြသည်။ ထာ၀ရဘုရားသည် အသန့်ရှင်းဆုံးအခန်းသို့ ကြွဆင်း၍ သူ၏လူ တို့၌ ကိန်းဝပ်တော်မူ၏။

တဲတော်၏မျက်နှာလေးဖက်စလုံးမှ တစ်မျက်နှာတိုင်းတို့တွင် ဩဇာကြီးသော မျိုးနွယ်တစ်နွယ်စီ ပါ ရှိသည်။ တောလည်ရာကျမ်း ၂ အရ ထို ဩဇာကြီးမျိုးနွယ်တို့သည် မည်သူများတို့နည်း။

`တော၊ ၂း ၃ (အရှေ့ )`

`တော၊ ၂း ၁၀ (တောင်)`

`တော၊ ၂း ၁၈ (အနောက်)`

`တော၊ ၂း ၂၅ (မြောက်)`

အမျိုးနွယ်တိုင်းတို့သည်လည်း မိမိတို့၏စံနှုန်း (သို့) ရာထူးနေရာပြသော အထူးအလံကို လွင့်ထူကြ သည်။ ထိုအလံတို့တွင် ပါရှိသည်များကို သမ္မာကျမ်းစာသည် ဃဃနန မဖော်ပြသော်လည်း စိတ်ဝင်စားဘွယ် ရိုးရာများပါရှိသည်။ ၎င်းရိုးရာတို့သည် ကမ္ဘာ၊ ၄၉ နှင့် တရားဟော၊ ၃၃ တို့မှ ဖော်ပြထားသည်အတိုင်း မျိုးနွယ် တိုင်း၏ ဝိသေသလက္ခဏာများ နှင့် အရပ်လေးမျက်နှာတို့မှ တစ်မျက်နှာတိုင်းမှ မျိုးနွယ်တစ်နွယ်ကို တာဝန် ခန့်အပ်ထားပါသည်။

“ယဇ်ပုရောဟိတ်တို့၏ ဝိနည်းထုံးဖွဲ့အတိုင်း ယုဒသည် ခြင်္သေရုပ်ပုံ ၊ ရုဗင်သည် လူ (သို့) လူ့ဂေါင်းပုံ ၊ ဧဖရိမ်သည် နွားထီးပုံ နှင့် ဒန်သည် သိန်းငှက်ရုပ်ပုံ စသည်တို့ ဖြစ်၍၊ ခေရုဗိမ်ရုပ်ပုံတွင် ပေါင်းစည်းထားသည့် ယေဇကျေလ ဖော်ပြထားသော အသက်ရှင်သော သတ္တဝါလေးပါးတို့သည် ဤစံနှုန်းအပေါ်တွင် တင်ပြထားပါ သည်။” (ကားလ်ဖရိုင်းဒရိဂ်ကေးလ်နှင့် ဖရန်ဇ်ဒီလိတ်ဇ် )

ရိုးရာဓလေ့တို့ကို အသားပေးခြင်းပင်ဖြစ်နိုင်သော်လည်း ဤရှေးရိုးရာတို့အား သမ္မာကျမ်းစာ၏ ဂျေရု ရှလင်မြို့သစ်နှင့် နှိုင်းယှဉ်ခြင်းသည် စိတ်ဝင်စားဘွယ်ကောင်းလှသည်။ မြို့၏အနားလေးဘက်တွင် အနား တစ်ဖက်စီတွင် မျီုးနွယ်သုံးခုစီ ရှိကြသည် (ဗျာ၊ ၂၁း ၁၂၊ ၁၃)။

ဣသရေလတို့၏ စခန်းချပုံနှင့် ဂျေရုရှလင်မြို့သစ်တို့၏ တည်ဆောက်ပုံတို့သည် အရေးပါသော အချက်တို့ ပါရှိသည်။ ထာ၀ရဘုရားသည် လူသားတို့အား မိမိ၏ရာဇပလ္လင်တော်နားသို့ ဆွဲယူလိုသည်။ အနန္တ ဘုန်းတန်ခိုးနှင့် ပြည့်စုံတော်မူထသော ဘုရားသခင်နှင့် သိုးသူငယ်တို့သည် ထိုမြို့၏ ဗိမာန်တော်ဖြစ်သည် ဟု ဗျာဒိတ်ကျမ်းမှ သွန်သင်၏ (ဗျာ၊ ၂၁း ၂၂)။

`ကျွန်ုပ်တို့သည် ဣသရေလတို့၏ စခန်းတွင် မနေရသည့်တိုင် ထာ၀ရဘုရားထံသို့ နီးကပ်စေနိုင် သော မည်သည့် လမ်းစဉ်များ ရှိသနည်း။`