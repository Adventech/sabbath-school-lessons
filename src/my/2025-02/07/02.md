---
title:  အကျွန်ုပ်ရှိပါ၏။ အကျွန်ုပ်ကိုစေလွှတ်တော်မူပါ
date:   11/05/2025
---

တစ်ချိန်တစ်ခါက အသင်းတော်တစ်ခုသည် မြေအောက်ခန်းဟောင်းတစ်ခုကို ပြုပြင်ကာ မိဿ ဟာယခန်းမအဖြစ်ပြုလုပ်ရန် ဆုံးဖြတ်ခဲ့သည်။ အရင်ဦးပြုလုပ်ရမည့်အရာသည် မီးအသစ် တပ်စင်ခြင်းဖြင့် ခန်းမလှပစေရန်ဖြစ်သည်။ ထိုသို့တပ်စင်လိုက်ကာမှ သာ၍ရုပ်ဆိုးနေလေသည်။ တောက်ပသော မီးအလင်း သည် အကြမ်းထည်များကိုပင် ပေါ်လွင်လာစေသည်။ ဟေရှာယသည်လည်း ပလ္လင်တော်ရူပါရုံအား ဖြင့် မိမိ၏ အသရေပျက်ခြင်းကို မြင်တွေ့လေတော့သည်။ “ငါ၌ အမင်္ဂလာရှိ၏။ ငါအကျိုးနည်းပြီ။ ငါသည် ညစ်ညူးသော နှုတ်ခမ်းရှိလျက် ညစ်ညူးသောနှုတ်ခမ်းရှိသော လူမျိုးတွင်နေလျက်နှင့် ကောင်းကင်ဗိုလ်ခြေ အရှင် ထာ၀ရ ဘုရား တည်းဟူသော ရှင်ဘုရင်ကို ကိုယ်မျက်စိနှင့် မြင်လေပြီတကား” (ဟေ၊ ၆း ၅) ဟု ဆို၏။

ကျွန်ုပ်တို့သည်လည်း ကောင်းကင်သို့ တမဟုတ်ခြင်း ရောက်ရှိသွားသည်ရှိသော် ထိုနည်းတူပင် ခံစားကြရပါမည်။ ကျွန်ုပ်တို့၏ ဆင်ခြေဆင်လက်များတို့ကို ဖယ်ရှားပေးနိုင်လောက်အောင် ထိုအလင်းသည် တောက်ပ၏။ ထာ၀ရဘုရား၏ရှေ့မှောက်တွင် ကျွန်ုပ်တို့သည် ပျေက်ဆုံးလုဖြစ်၏။ ဟေရှာယသည်လည်း အသက်ထက်ဆုံး အံ့ဩမဆုံးဖြစ်ရသည်။

`ဟေရှာယ ၆း ၆-၈ ဖတ်ပါ။ ကျွန်ုပ်တို့သည် အပြစ်ကြောင့် အကျိုးနည်းသည်ကို ဟေရှာယသိသည်။ အပြစ်၏အခသည်လည်း သေခြင်းဖြစ်လိုက်သေးသည်။ သို့သော်လည်း အပြစ်၏အကျိုးဆက်တွင် ကျွန်ုပ်တို့ ကို ပစ်မထားဘဲ ထာ၀ရဘုရားသည် မိမိအနားသို့ပင် ဆွဲခေါ်သေး၏။ ဤတွေ့ဆုံခြင်း၏ ရလဒ်သည် အဘယ် နည်း။ အဘယ့်ကြောင့်အရေးကြီးသနည်း။`

သရဖ်ကောင်းကင်တမန်တစ်ပါးသည် ယဇ်ပလ္လင်ပေါ်ကမီးခဲတစ်ခဲဖြင့် ဟေရှာယ၏နှုတ်ခမ်းအား တို့ပေးခြင်းဖြင့် သူ၏အပြစ်တို့ကို သန့်စင်စေသည်။ ထာ၀ရဘုရား၏ လူများတို့အတွက် ကြားဝင်စေ့စပ်ခြင်း အမွှေးနံ့သာပေါင်းပလ္လင် ဖြစ်တန်ရာသည် (ဗျာ။ ၈း ၃၊ ၄)။ သူ့အပြစ်တို့ကို ဖြေလွတ်၍ ထာ၀ရဘုရားရှေ့တွင် ခစားရန် ထိုက်တန်သည်ဟု ထင်မှတ်ရုံ မက လောကကမ္ဘာသို့ ထာ၀ရဘုရား၏ ကိုယ်စားလှယ်အဖြစ် ခန့်အပ် ခြင်းပင်ခံရသည်။

သရဖ်၏ အနက်သည် “လောင်မြိုက်သောသူ” ဟူ၏။ နှစ်ခြင်းဆရာယောဟန်အား ယေရှုသည် “ယောဟန်သည် ညှိထွန်း၍ လင်းသောမီး ဖြစ်၏။ သင်တို့သည် သူ၏အလင်း၌ ခဏတာမွေ့လျော်ခြင်းငှါ အလို ရှိကြ၏” (ယော၊ ၅း ၃၅) ဟုဆို၏။ ယောဟန်ပင်လျှင် ကျေးဇူးတော်နှင့် ကယ်တင်ခြင်းကို တောင့်တသူဖြစ်နေ သော်လည်း သူ၏ အမှုတော်သည် ကျေးဇူးတော်နှင့် ကယ်တင်ခြင်းကို ပေးစွမ်းaသောသူကို ညွှန်ပြနေ၏။ ယေရှုသည် စုံလင်သောခမည်းတော်၏ ဘုန်းတော်အဖြစ် ကြွဆင်းလာ၍ ထာ၀ရဘုရားရှင်သည်လည်း အပြစ် သားပုရောဖက်တစ်ပါးကို အလားတူအမှုဆောင်သော ကောင်းကင်၏သရဖ်အသွင်ဖြင့် စေလွတ်တော်မူ၏။

`ဟေရှာယသည် မိမိအပြစ်တို့အားသန့်စင်ပြီးဖြစ်ကြောင်း သိရှိရမှသာ “အကျွန်ုပ်ရှိပါ၏။ အကျွန်ုပ်ကို စေလွှတ် တော်မူပါ” ဟု ပြောဆိုနိုင်၏။ ကျွန်ုပ်တို့သည်လည်း ထိုနည်းတူတုံ့ပြန်နိုင်ရန် ကျွန်ုပ်တို့၏အပြစ်များ ကို ယေရှု၏အသွေးတော်ဖြင့် မည်ကဲ့သို့ဆေးကြောကြမည်နည်း။`