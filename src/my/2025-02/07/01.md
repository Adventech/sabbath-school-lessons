---
title:  အနာဂတ္တိကျမ်း၏ အခြေခံများ
date:   10/05/2025
---

### ယခုအပတ်ဖတ်ရန်။

ဟေရှာယ ၆း ၆-၈။ ကမ္ဘာ၊ ၃း ၂၁-၂၄။ ယေယ၊ ၁း ၄-၁၄။ ဗျာ၊ ၄း ၁-၁၁။ တော၊ ၂း ၃-၂၅။ ဟေရှာယ ၁၄း ၁၂-၁၄။

> <p>ကျမ်းချက်။</p>
> “တဖန် ထာ၀ရဘုရားက ငါသည် အဘယ်သူကို စေလွှတ်ရမည်နည်း။ ငါတို့အဘို့ အဘယ် သူ သွားမည်နည်း ဟုမေးတော်မူသံကို ငါကြားလျှင် ငါက အကျွန်ုပ်ရှိပါ၏။ အကျွန်ုပ်ကို စေလွှတ်တော်မူပါ ဟု လျှောက်လေ၏” (ဟေရှာယ ၆း ၈)။

ထာ၀ရဘုရား၏ စကြာ၀ဠာကို အုပ်ချုပ်ပိုင်နိုင်ရန် သူသည် အရာခပ်သိမ်းအား ဖန်ဆင်းရှင်ဖြစ်ခြင်း (ဗျာ၊ ၄း ၁၁) နှင့် သူ၏ မူလဝိသေသလက္ခဏာပင်ဖြစ်သည်။ ထာ၀ရဘုရား၏ ဖြောင့်မတ်သော ဝိသေသ လက္ခဏာကို တွေ့ရှိခြင်းသည် ဒုစရိုက်သည် ထာ၀ရဘုရားရှေ့တွင် အသရေပျက်ခြင်းဖြစ်ကြောင်း သိရှိခြင်း ဖြစ်သည် (ရောမ၊ ၃း ၂၃)။ ယခုအပတ်တွင် လူသားသည် သန့်ရှင်းသောဘုရားနှင့် တော်စပ်ပုံ ခရစ်တော်၏ ယဇ်ပူဇော်ခြင်းသည် ပလ္လင်တော်သို့ပို့ဆောင်၏ စသည်တို့ကို ပလ္လင်တော်ရူပါရုံအား လေ့လာခြင်းဖြင့် သင် ကြားရကြလိမ့်မည်။

ထာ၀ရဘုရား၏ ပြုပြင်ခြင်းသည် တစ်ဦးခြင်းမက တစ်နွယ်လုံးသည် သတ္တဝါအပေါင်းတို့အား ဘုန်း တော်ကို ဖော်ပြဘို့ရန် အစီအစဉ် ဖြစ်သည်။ သမ္မာကျမ်းစာတွင် ရှာဖွေပါက အပြစ်လွှတ်ခြင်းနှင့် ရွေးနုတ်ခြင်း ခံရသော မျိုးနွယ်အား ထာ၀ရဘုရား၏ မြင့်မြတ်သောခေါ်တော်မူခြင်းကို သိကျွမ်းစေသော အချက်လက်များ ကို တွေ့ရကြပါမည်။

လူသားတို့၏ ပုန်ကန်ခြင်းသည် ထာ၀ရကွယ်ပျောက်ပါတော့မည်။ ထာ၀ရဘုရား၏ မေတ္တာတော် လက္ခဏာ မိမိကိုယ်ကို ငြင်းပယ်ကာ မိမိကိုယ်ဖြင့် ယဇ်ပူဇော်ခြင်းတို့သည် လူသားအတွက် နဂိုမူလ ရည်ရွယ် ထားခြင်းထက်ပင် သာ၍ တောက်ပနေအုံးမည်။ ထာ၀ရဘုရားသည် လူသား၏ ကျဆုံးခြင်းကို မရည်ရွယ်ခဲ့ သော်လည်း သူ၏ မေတ္တာတော်လက္ခဏာ သည် ကပ်တိုင်တော်အား ဖြင့် ထိုသို့ ပြုလုပ်စေလေသည်။