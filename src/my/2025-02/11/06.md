---
title:  ယခုအမှုကိုဆောင်ဖို့ရာ
date:   12/06/2025
---

ခရစ်ယာန်တစ်ချို့တို့သည် ခက်ခဲသော အနာဂတ္တိစကားတို့၏ ကာလတွင် သက်ရှင်နေရသောအခါ ယိမ်းယိုင်ခြင်းများ ရှိနိုင်သည်။ စုံစမ်းရာကာလသည် ရှေ့တွင်ရှိ၍ အနာဂတ္တိစကားတို့အား လေ့လာခြင်းသည် လည်း အခက်အခဲများကို ဖြေရှင်းခြင်းထက် ကြောက်မက်ဘွယ်ပင် ဖြစ်တတ်သည်။ ထာ၀ရဘုရားသည် အနာဂတ်ကို သကြားမအုပ်ထားပေးသောကြောင့် ယခုအချိန်မှစ၍ မဟာတိုက်လှန်ပွဲအဆုံးသတ် အကြား တွင် ဖြစ်မည့်အရာများကို ဖော်ပြပြီးသားဖြစ်သဖြင့် ရာဇဝင်ကို အဆုံးတိုင်ဖတ်ရှုရန် အရေးကြီးသည်။

အနာဂတ္တိစကားများနှင့်ပတ်သက်၍ လူသားတို့သည် ပုန်ကန်ခြင်းဖြင့်ပြုလုပ်သော ညစ်ညမ်းသော အရာများကို ထာ၀ရဘုရားကပြသရာတွင် ၎င်းတို့၏အကျိုးဆက်နှင့်ပင် တစ်ဆက်တည်းပြသသွားသည်။ သို့သော် မြော်လင့်ခြင်းကို အမြဲကမ်းလှမ်းသည်။ တစ်ချို့တို့သည်လည်း “ယာကုပ်၏ဆင်းရဲဒုက္ခကို” အလွန် ပင် ကြောက်ရွံ့တတ်ကြသည်။ နောက်ဆုံးအချိန်သည် ဘုရား၏လူတို့အတွက် မလွယ်မည်မှာ သေချာသည်။ ခက်ခဲသောကာလများကို အနာဂတ်စကားပေးထားသည်နည်းတူ လွတ်မြောက်ခြင်းကိုလည်း ပေးထားပြန် သည်။

ဗျာ၊ ၁၂ တွင် မာရ်နတ်သည် ခရစ်တော်၏ သတို့သမီးအပေါ် မုန်းတီးခြင်းဖြင့် ဒုက္ခပေးကာ တိုက်ခိုက် နေသော်လည်း ထာ၀ရဘုရားသည် ဝင်ရောက်ကာ ကယ်တင်ခဲ့သည်။ ဧသတာဝတ္ထုတွင် လှပသော မိဖုရား ကြီးသည် ဇာတ်စင်ပေါ်တွင် ဇာတ်ဆောင်အဖြစ် တက်ကသဖြင့် ထာ၀ရဘုရားသည်လည်း သူ၏လူမျိုးများ အား ကယ်တင်ရန်အသုံးပြုခဲ့သည်။

`ဧသတာ ၄း ၁၃၊ ၁၄။ ၅း ၁-၃။ ၉း ၂၀-၂၈ ဖတ်ပါ။ လောက၏ ဆုံးခန်းတွင် ကျွန်ုပ်တို့ကြုံရမည့် အကျဉ်းအကြပ်များနှင် ပတ်သက်၍ အထက်ပါကျမ်းချက်တို့မှ မည်သည့် သင်ခဏ်းစာများ ယူနိုင်မည်နည်း။`

ထာ၀ရဘုရားသည် ယခုအချိန်အတွက် ကျန်ကြွင်းသော အသင်းတော်ကို တည်ထောင်၏။ အမှောင် ကာလ၏ ၁၂၆၀ ရက်တွေ အဆုံးရောက်လာသောအခါ ထာ၀ရဘုရားသည် မိမိကွယ်ဝှက်ထားသော သတို့ သမီးကို ထုတ်ဖော်ပြသလေတော့သည် (ဗျာ၊ ၁၂း ၁၄)။ သူမသည် ကောင်းကင်တမန်သုံးပါးတို့၏ သတင်း တည်းဟူသော ကရုဏာတရားကို ကမ္ဘာသို့ ပို့ဆောင်ရလိမ့်မည်။ သို့ဖြစ်၍ ကျွန်ုပ်တို့သည်လည်း “ယခုအမှုကို ဆောင်ဖို့ရာ” (ဧသတာ ၄း ၁၄) အတွက် ဖြစ်နိုင်ပေသည်။ ဧသတာသည်လည်း ဟာမန်ပြုလုပ်သော သူမ၏ လူမျိုးအားလုံး နှိပ်စက်ခြင်းဒုက္ခကို သူမတစ်ဦးတည်း ကြိတ်ခံနေရသည်မဟုတ်ကြောင်း သိရှိသည်။ ရှင်ဘုရင် ၏ မျက်နှာသာကို အရင်ဦးရယူခြင်းဖြင့် သူမ၏ လူမျိုးအားလုံး လွတ်မြောက်ကြ၏။ ကျွန်ုပ်တို့သည်လည်း လောက၏ နောက်ဆုံးအချိန်တွင် ကျွန်ုပ်တို့တည်းမဟုတ်ရဘဲ ရှင်ဘုရင်သည် ကျွန်ုပ်တို့ဘက်တွင် ပါဝင်လာ ခြင်းဖြင့် ထာ၀ရဘုရား၏ လူတို့သည် လွတ်မြောက်ကြရလိမ့်မည်။

`ဤဝတ္ထုတွင် ထာ၀ရဘုရား၏ လူတို့အတွက် အရာခပ်သိမ်းကောင်းမွန်စွာ ဖြစ်ခဲ့သည်။ ထိုသို့ အစဉ် အမြဲ ဖြစ်မည်မဟုတ်ပါ။ ထိုကြောင့် ကျွန်ုပ်တို့သည် အဘယ့်ကြောင့် ရေရှည်ကိုသာ ကြည့်လျက် ခရစ်တော်၌ မြော်လင့်ခြင်းဖြင့် နေသင့်သနည်း။`