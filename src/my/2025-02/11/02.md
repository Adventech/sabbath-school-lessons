---
title:  ပေါင်မုန့်အိမ်တော်၌ ငတ်မွတ်ခေါင်းပါးမှု
date:   08/06/2025
---

ခရစ်ယာန် ယုံကြည်ခြင်းအပေါ် ဝေဖန်ပြစ်တင်သူတို့သည် ရက်စက်ကြမ်းကြုတ်သော ဤလောက၏ အသက်တာသည် (၁) ဘုရားမရှိ၍ (၂) အဆိုး ဖြစ်ပျက်နေချိန်တွင် ဘုရားသည် တန်ခိုးမကြီးသောကြောင့် (၃) ကျွန်ုပ်တို့ နာကြင်သော်လည်း သူက ဂရုမစိုက်သောကြောင့် ဖြစ်သည် ဟုဆိုကြသည်။ သမ္မာကျမ်းစာ၏ ဝတ္ထုများစွာတို့သည် အဖြစ်အပျက်ဖြင့် သက်သေများစွာ ပြသသဖြင့် အထက်ပါအဆိုတို့သည် မမှန်ကန်နိုင် ပါ။

လူသားတို့သည် မိမိတို့၏ပုန်ကန်ခြင်းဆိုးကျိုးတို့ကို မိမိတို့ပင် ခံသားစေရန် ထာ၀ရဘုရားမှ ခွင့်ပြု ထားသည်။ ကျွန်ုပ်တို့၏ လွတ်လပ်သောရွေးချယ်မှုများကို မလွန်ဆန်ဘဲ ကျွန်ုပ်တို့အနားနှင့် ရာဇဝင် တစ် လျှောက်တွင် ပါဝင်၍ အပြစ်နှင့် ၎င်း၏ ဒုက္ခဆင်းရဲခြင်းတို့ကို ဖြေရှင်းလှုပ်ရှားပေးနေသည်။ ရုသ၏ဝတ္ထုသည် ထိုသို့သော ဥပမာပင် ဖြစ်သည်။

`ရုသဝတ္ထု ၁း ၁-၅ ဖတ်ပါ။ နောမိနှင့် ရုသတို့သည် မည်သည့် အခက်အခဲကြုံရ၍ အဘယ့်ကြောင့် နည်း။ ယခု လူသားအားလုံး ကြုံဆုံရသော အရာများကို မည်သို့ ပြသသနည်း။`

ဝတ္ထုစစခြင်းတွင် ဇောက်ထိုးစကားလုံးတွေ ပါလာသည်မှာ “ပေါင်မုန့်အိမ်တော်” တည်းဟူသော ဗက်လင်မြို့တွင် အစာခေါင်းပါးခြင်း ကပ်စိုက်လေ၏။ ဧဒင်တွင် အာဒံ၊ဧ၀ တို့အား ထာ၀ရဘုရားသည် “ဥယျဉ် ၌ ရှိသမျှသော အသီးကို သင်သည် စားရသောအခွင့် ရှိသည်” (ကမ္ဘာ၊ ၂း ၁၆) ဟု မိန့်တော်မူသည်ကို ပင် အောက်မေ့ရသည်။ လူသားတို့သည် ဖန်ဆင်းရှင်၏ စောင့်မခြင်းတွင် ကြွယ်၀ခြင်းဖြင့် စတင်လာခဲ့ကြသော် လည်း ဖန်ဆင်းထားသောအရာတို့ကို အလွဲပြုကာ အပြစ်၏ကျေးကျွန် ဖြစ်လာသောအခါ “သင်၏မျက်နှာမှ ချွေးထွက်လျက် အစာစားရမည်။ မြေမှုန့်ဖြစ်၍ မြေမှုန့်သို့ ပြန်ရမည်” (ကမ္ဘာ၊ ၃း ၁၉) ထာ၀ရဘုရား မိန့်တော်မူ ၏။

နောမိနှင့် အလားတူ ကျွန်ုပ်တို့သည် ထာ၀ရဘုရား၏ မူလစီမံထားသော အမွေခံခြင်းမှ ပိုင်ဆိုင်ခြင်း မဲ့လာကြရကာ အသက်ရှင်ရသည်မှာ ခက်ခဲလာ၏။ ဧဒင်သည် ဆုလဘ်တစ်ခုပင် ဖြစ်သော်လည်း လုံး၀ဥဿုံ မဟုတ်ပါ။ လူသားသည် လွတ်လပ်စွာပုန်ကန်နိုင်သည်။ သို့သော် မိမိတို့ ပြုသောအမှုသည် မိမိတို့၏ရှေ့ရေး ပင်ဖြစ်၍ တာဝန်ယူကြရမည်။ ကျွန်ုပ်တို့၏မူလသည် မကျဆုံးသော ကမ္ဘာကြီးကို ထာ၀ရဘုရား၏ ကောင်းချီး များ အောက်တွင် “အောင်နိုင်” ရန်ပင် ဖြစ်သော်လည်း ယခုမှာတော့ ကျဆုံးသော အနိုင်ကျင့်ခံဘ၀သို့ ရောက် သွားရသည်။ မလုံမလောက်သော အရင်းအမြစ်မှ အတ္တသမားများအချင်းချင်း ယှဉ်ပြိုင်လုယူနေရသည်မှာ ဂေါင်းကိုက်လှပေ၏။

ကံဆိုးမိုးမှောင်ခြင်းသည် ပြောမကုန်နိုင်ပါ။ မြေကြီးသည် ကြွယ်၀စွာထုတ်ပေးနေသည်မှာ ထာ၀ရ ဘုရား၏ မေတ္တာတော် သက်သေပြသခြင်းပင် ဖြစ်သည်။ လူသားတို့၏ အတ္တနှင့်အပြစ်၏ဖျက်ဆီးခြင်းကြောင့် မြေကြီးအား ကျွန်ုပ်တို့မှ အောင်နိုင်သည်ထက် မြေကြီးမှ ကျွန်ုပ်တို့အား အောင်နိုင်လေ၏။ တစ်နေ့တွင် ထို အရာများအားလုံး အဆုံးသတ်လိမ့်မည်။

`အပြစ်နှင့်သေရသည့်နောက် နှစ်ခြောက်ထောင်တွင်ပင် မြေကြီးသည် ထာ၀ရဘုရား၏ အံ့ဘွယ် မေတ္တာတော်နှင့် ဖန်ဆင်းခြင်းတန်ခိုးအား မည်သို့ ဖော်ပြနေသေးသနည်း။`