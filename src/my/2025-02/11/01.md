---
title:  ရုသ နှင့် ဧသတာ
date:   07/06/2025
---

### ယခုအပတ်ဖတ်ရန်။

ရုသ ၁း ၁-၅။ ၂း ၅-၂၀။ ယောဘ ၁း ၆-၁၁။ မဿဲ၊ ၄း ၈၊ ၉။ ဧသတာ ၃း ၁-၁၄။ ဗျာ၊ ၁၂း ၁၄-၁၇။

> <p>ကျမ်းချက်။</p>
> “မိဖုရား ဧသတာသည် တံတိုင်းတော်ထဲမှာ ရပ်နေသည်ကို ရှင်ဘုရင်သည် မြင်လျှင် လက် တော်၌ ပါသော ရွှေရာဇလှံတံကို ဧသတာသို့ ကမ်းတော်မူသဖြင့် ဧသတာသည်လည်း ချဉ်းကပ်၍ ရာဇလှံတံတော် အထွဋ်ကို တို့လေ၏။” (ဧသတာ ၅း ၂)။

ယခုအပတ်တွင် နောက်ဆုံးသော နေ့ရက်ကိုပင် ပုံရိပ်ပြသော ဝတ္ထုတစ်ခုကို လေ့လာကြရပါမည်။ အမှန်တကယ် အသက်ထင်ရှားသော လူပုဂ္ဂိုလ်တို့၏ အဖြစ်ပျက်ကို အသုံးပြု၍ နောက်နောင် ဖြစ်ပျက်မည့် အရာများကို ဘုရားသခင်သည် သူ၏မြင်ကွင်းအတိုင်း ကျွန်ုပ်တို့မြင်စေခြင်းဖြင့် ယုံကြည်ခြင်းခွန်အားပေးရန် အလိုရှိတော်မူသည်။

ကျွန်ုပ်တို့၏ အာရုံသည် နောင်လာနောက်သားတို့၏ စိတ်နှလုံးကို အလွန်တို့ထိနိုင်သော အရေး ကြီးသော မိန်းမနှစ်ဦး၏ဝတ္ထု ရုသနှင့် ဧသတာ တို့ထံသို့ ရောက်သွားရမည်။ အရင်ဦးသူသည် ပိုင်ဆိုင်မှု ဆုံးရှုံး ထားရာမှ ကောင်းမြတ်သော သူ့ဆွေမျိုးတော်စပ်သူ ဗောဇ မှ ရွေးနုတ်သောအခါ မျှော်လင့်ခြင်းရှိလာသည်။ သူတို့၏ ထိမ်းမြားခြင်းသည် ခရစ်ယာန်များအတွက် ခရစ်တော်၏ ချစ်ခြင်းမေတ္တာကိုပြသသော အချစ်ဝတ္ထု တစ်ခုပင် ဖြစ်သည်။ နောက်တစ်ဦးသည် တိုင်းတစ်ပါးနိုင်ငံတွင်နေထိုင်၍ သူမနှင့် သူမလူမျိုးအပေါင်းတို့၏ ပျက်စီးရာထောင်ချောက်ကို နားလည်နေသဖြင့် မိမိကိုယ်တိုင် စင်ပေါ်တက်သွားခြင်းဖြင့် ဖော်ထုတ်၍ မိမိ လူမျိုးတို့ကို ကယ်တင်ခဲ့သည်။

အနာဂတ္တိကျမ်းတွင် မိန်းမ သည် ထာ၀ရဘုရား၏ အသင်းတော်အား သင်္ကေတဆောင်လျက် ဘုရား သခင်သည် သူ၏လူမျိုးတို့အား အာရုံစူးစိုက်သည်ကို အလင်းပေးလေ့ရှိသည်။ ၎င်း မိန်းမ နှစ်ဦးတို့၏ ဝတ္ထုကို သမ္မာကျမ်းစာတွင် ကြည့်ရှုသောအခါ သူတို့၏ အသက်တာတို့သည် အသက်ရှင်သော နှုတ်ကပတ်တော် ဖြစ် ကြရုံမက သင်ခဏ်းစာပင် ကောက်နှုတ်ရလောက်သည့်တိုင်ဖြစ်ခဲ့သည်။