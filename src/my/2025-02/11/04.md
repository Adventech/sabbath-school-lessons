---
title:  ဗောဇသည်ရွေးနုတ်ရှင်
date:   10/06/2025
---

ဗောဇသည် ရုသအား အလွန်ချစ်သောကြောင့် ထိမ်မြားလိုသော်လည်း အတားအဆီးတစ်ခု ရှိနေ သေးသည်။ ထိုမိန်းမပိုင်မြေများအပေါ် ပိုင်ဆိုင်ခွင့်ရှိနိုင်သူ သာ၍နီးစပ်သောဆွေမျိုးတစ်ဦး ရှိနေသေးသည်။ ဗောဇသည်လည်း ခရစ်တော်၏သင်္ကေတ ဖြစ်သည် ဟု လက်ခံခဲ့သော် ၊ ဤနေရာတွင် မဟာတိုက်လှန်ပွဲကြီး တစ်ပွဲတော့ ရှိနေရမည်ပင်ဖြစ်သည်။ အလားတူခရစ်တော်သည် ကျွန်ုပ်တို့အားချစ်သော်လည်း သာ၍နီးစပ် သောဆွေမျိုးတစ်ဦး ရှိနေသေးသည်။

`အောက်ပါ ကျမ်းချက်တို့သည် လူသားတို့အပေါ် စာတန်၏ ဝေဖန်မှုကို မည်သို့ ဖော်ပြသနည်း။ ယောဘ ၁း ၆-၁၁။ မဿဲ၊ ၄း ၈၊ ၉။ ယုဒ ၁း ၉။ လုကာ ၂၂း ၃၁။`

ကောင်းကင်အစည်းအဝေးတွင် စာတန်ပေါ်လာသောအခါ ထာ၀ရဘုရား ထံတော်သို့ သူသည် “မြေ ကြီးပေါ်မှာ လည့်လည်၍ အရပ်ရပ်သွားလာခြင်းအမှုက လာသည်” (ယောဘ ၁း ၇) ဟု ဆိုသည်။ ဘုရားသခင် သည် ဖြောင့်မတ်သော ယောဘအား သတိပြုမပြု မေးရာတွင် စာတန်က ဘုရားသခင်သည် ယောဘ၏ စိတ် နှလုံးကို အမှန်ပိုင်ဆိုင်သည် မဟုတ်ကြောင်းထွက်ဆိုသည်။ ထာ၀ရဘုရားသည် သူ့အပေါ် ကောင်းမြတ် တော်မူသောကြောင့်သာ နောက်တော်သို့ လိုက်သည်။ သူ့အပေါ်တွင် ကောင်းမြတ်ခြင်းကို ရပ်တန့်လိုက်ပါက သူ့ဖြစ်ရပ်မှန် ပေါ်လာလိမ့်မည် ဆို၏။ ယုဒတွင် ဝတ္ထုတိုလေးတစ်ပုဒ်သည် ဣသရေလတို့တွင် လူသိများ သည်။ မောရှေအား ထာ၀ရဘုရားသင်္ဂြိုလ်ပြီး (တရား၊ ၃၄း ၆) ၊ ပြန်ထမြောက်စေခဲ့သည်။ အသေးစိတ် မသိရ သည့်တိုင် မောရှေ၏ အလောင်းအပေါ်တွင် အခြေအတင် ငြင်းဆိုခြင်းတွင် စာတန်သည် သူ့အား ပြစ်တင် ဝေဖန်ခြင်း ပြုသည် ဆို၏။

“ခရစ်တော်သည် လူသေအား အသက်ပေးရန် အသက်သခင်သည် အနားသို့ ကပ်လာသောအခါ စာတန်သည်လည်း မိမိ၏ အချုပ်အချာအာဏာအတွက် စိုးရိမ်လာသည်။ စာတန်နှင့် သူ၏ တမန်တို့သည် မိမိ တို့၏ နယ်ပယ်ကို ထိန်းသိမ်းနေကြကာ မောရှေကိုလည်း သူပိုင်ဆိုင်သည် ဆို၏။ ထာ၀ရဘုရား၏ ကျွန်သည် သူ၏ သုံ့ပန်းဖြစ်ရသည် ဆို၏။ မောရှေသည် ပညတ်တော်ကိုပင် မလိုက်လျှောက်နိုင်ပါ။ ယေဟောဝါဘုရားက သာ ပိုင်ဆိုင်သော ဘုန်းတော်ကို အလွဲသုံးသည်၊ မိမိစာတန်ပင်လျှင် ကောင်းကင်မှ ထုတ်ပယ်ခံရသည့် အပြစ် ကိုလွန်ကျူးသည် ဖြစ်၍ ထိုသို့လွန်ကျူးခြင်းဖြင့် မိမိစာတန်၏ လက်အောက်သို့ ကျရောက်ပြီ ဟုထွက်ဆို၏။” (အီးဂျီဝှိုက် ရှေးဘိုးဘေးများနှင့် ပုရောဖက်များ။ စာ၊ ၄၇၈)။ ခရစ်တော်သည် စာတန်၏ထွက်ဆိုခြင်းကို ရှင်းလင်းစွာ ချေပပြီး မောရှေအား နှိုးထစေလေတော့သည် (မဿဲ၊ ၁၇း ၃)။

ရုသ ၄း ၁-၁၂ ဖတ်ပါ။ ဗောဇသည် ဗက်လင်မြို့၏ တံခါး၀သို့ သွားသည်။ ထိုမြို့တွင် ခရစ်တော်သည် ကျွန်ုပ်တို့နှင့် နီးသော ဆွေမျိုးဖြစ်ခြင်းငှါ လောကသို့ ကြွဆင်းလာသည်။ အသက်ကြီးသူများ စည်းဝေးပြီး နောက် ပိုင်ဆိုင်မှုနှင့် ပတ်သက်သောခြေနင်းတို့ကို ဖလှယ်ကြလေသည်။ မြို့၏တံခါး၀တို့သည် အမှုများအား ဆုံးဖြတ်ရာနေရာ တရားစီရင်ခြင်းမြင်ကွင်းပင် ဖြစ်သည်။ ဒံယေလ၊ ၇း ၁၃၊ ၁၄၊ ၂၂၊ ၂၆၊ ၂၇ တို့၏ တရားစီရင် ခြင်း မြင်ကွင်းကို ရှုမြင်စေသည်။ တရားစီရင်ခြင်းသည် “သန့်ရှင်းသူတို့အား မျက်နှာသာပေးခြင်း” ဖြစ်သော် လည်း ဗောဇသည် မိမိဇနီးအား ရွေးယူသကဲ့သို့ ခရစ်တော်၏ ရွေးနုတ်ခြင်းဖြင့်သာ ရရှိနိုင်သည်။