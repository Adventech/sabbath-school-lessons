---
title:  ဟာမန်နှင့်စာတန်
date:   11/06/2025
---

ဧသတာ၏ဝတ္ထုတွင် ဟာမာန်သည် အာဏာရူးနေသူတစ်ဦးအဖြစ်တွေ့ရသည်။ နိုင်ငံတော်တွင်ပင် အရေးပါသော ရာထူးကို ရယူထားသည် (ဧသတာ ၃း ၁)။

ယေဇ၊ ၂၈း ၁၁-၁၅ နှင့် ဟေရှာ၊ ၁၄း ၁၂-၁၅ တို့တွင် လူစီဖာအကြောင်းသည် ဟာမန်နှင့် အလား တူစွာ ထာ၀ရဘုရား၏ ရွေးချယ်ထားသော လူမျိုးများအားရန်ဘက်ပြုကာ ထာ၀ရဘုရား၏အမြင့်ဆုံးသော အာဏာကို ဖီဆန်ကြသည်။ စာတန်၏ အကြီးမားဆုံးသော အာဏာလုရန် ကြိုးစားခြင်းကို ခရစ်တော်အား စုံစမ်းရာတွင် တွေ့ရသည်။ ထိုနေရာတွင် လောကနိုင်ငံတို့ကို မြင်တွေ့နိုင်မည့် မြင့်ရာအရပ်သို့ ယေရှုကို ခေါ်ဆောင်လေသည် (မဿဲ၊ ၄း ၈-၁၁)။ ခရစ်တော်သည် လောကကို ရွေးနုတ်၍ မိမိအပိုင်သိမ်းသွင်းရန် ကြွလာခြင်းဖြစ်၍ ကျွန်ုပ်တို့ကဲ့သို့ပင် နေထိုင်သည်။ အနီးစပ်ဆုံးသော ဆွေမျိုးဖြစ်လာ၍ သူပေးဆပ်ရမည့် ရွေးနုတ်ခြင်းတန်ဖိုးသည် အလွန်မြင့်မားလေသည်။ h

ဗျာဒိတ်ကျမ်းတွင်လည်း စာတန်သည် အာဏာနှင့် ကိုးကွယ်ခြင်းကို တပ်မက်သောကြောင့် လောက ကြီးသည် နောက်ဆုံး ကပ်ဆိုက်သောကာလ ရောက်လာသည်။ သူ၏ လှည့်ဖြားခြင်းဖြင့် လောကတစ်ခုလုံး သည် သားရဲနောက်သို့လိုက်၍ အံ့ဩကြသည် ဆို၏ (ဗျာ၊ ၁၃း ၃၊ ၄)။ သားရဲအားဝတ်ပြုရန် ငြင်းပယ်သော သူတို့အား အတင်းအကြပ်ပြုလုပ်သည် ဆို၏။ ဟာမန်သည်လည်း မိမိနှင့် ထိုက်တန်သည်ဟု ယူဆသော ဝတ်ပြုခြင်းကို မော်ဒကဲအမည်ရှိ ထာ၀ရဘုရား ရွေးနုတ်သော လူမျိုးတစ်ဦးသည် မပြုလိုကြောင်း သတိထားမိ သည်။ သူသည် “အလွန် အမျက်ထွက်၍” (ဧသတာ ၃း ၅၊ ၆) မော်ဒကဲအမျိုးအား လုံးတို့အား မြေပြင်မှ ရှင်းရှင်း ဖျက်ဆီးရန် ရည်ရွယ်လာ၏။

`ဧသတာ ၃း ၁-၁၄။ ဗျာ၊ ၁၂း ၁၄-၁၇ နှင့် ဗျာ၊ ၁၃း ၁၅ ဖတ်ပါ။ ဤ ကျမ်းချက်တို့တွင် မည်သို့သော အလားတူခြင်း ရှိကြသနည်း။ ထာ၀ရဘုရား၏ ကျန်ကြွင်းသော အသင်းတော်အား ရှင်ယောဟန်မှ ဖော်ပြခြင်း နှင့် ဟာမန်သည် ထာ၀ရဘုရား၏လူမျိုးတို့အား ဖော်ပြခြင်းတို့သည် မည်သို့ တူညီသနည်း။`

မာရ်နတ်သည် ဤလောကအား သူပိုင်ကြောင်းထွက်ဆိုသော်လည်း ထာ၀ရဘုရားနှင့် သူ၏ ပညတ် တော်ပေါ်တွင် သစ္စာစောင့်သိသောသူတို့သည် ၎င်း၏အဆိုအချုပ်အခြာအာဏာသည် မှားယွင်းကြောင်း ဖော်ပြကြသည်။ “ဥပုသ်နေ့သည် ခရစ်ယာန်နိုင်ငံတစ်ခွင်၏ မဟာတိုက်လှန်ပွဲ ဗဟိုချက်မဖြစ်လာသောအခါ အများသဘောထားကို ငြင်းပယ်သော လူနည်းစုတို့သည် စကြာ၀ဠာတစ်ခွင်လုံး၏ ရွံရှာမုန်းတီးခြင်းသို့ ရောက်ရလိမ့်မည်။”(အီး၈ျီဝှိုက်။ ခေတ်ကာလ၏ လက္ခဏာများ -ဖေဖေါ်ဝါရီလ၊ ၂၂။ ၁၉၁၀ )။

`သင်၏ ယုံကြည်ခြင်းအား စမ်းသပ်ပေးသော အသေးငယ်ဆုံးအရာကို တွေးကြည့်ပါ။ ၎င်းတို့အား လိုက်လျောလိုက်ပါက ထိုသေးငယ်သောအရာသည် ကြီးမားသောစမ်းသပ်ခြင်းတွင် မည်သို့ ဖြစ်စေနိုင်သ နည်း။`