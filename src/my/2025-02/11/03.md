---
title:  ရုသနှင့်ဗောဇ
date:   09/06/2025
---

နောမိသည် မိမိ၏ အသက်တာတစ်လျှောက်ခါးသီးသောဘ၀ကို ခံစားရသဖြင့် မိမိနာမအား မာရာ သို့ ပြောင်းရမည် ဆို၏ (ရုသ၊ ၁း ၂၀)။ ဖန်ဆင်းရှင်နှင့် ကျွန်ုပ်တို့၏ ဆက်ဆံရေးသည် အပြစ်ကြောင့် ပျက်စီးခဲ့ ၍ ဝိညာဉ်ရေး ဆင်းရဲရသည်။ ကျွန်ုပ်တို့၏ မျှော်လင့်ခြင်းသည် မှေးမှိန်၍ မိမိတို့၏ဘ၀တွင် လယ်စွန်လယ်ဖြား ကပင် ကောက်သင်းကောက်နေရကာ ကျဆုံးသော ဤလောက၏ ပျော်ရွှင်မှု အပိုင်းအစများကိုသာ ကောက် ယူကာ သက်ရှင်ရသည်။ သို့သော်လည်း ထာ၀ရဘုရားသည် ကျွန်ုပ်တို့အား မေ့တော်မမူသည်ကို တွေ့ရှိသော အခါ ထင်ရှားသော ပြောင်းလဲခြင်း ဖြစ်လာလေသည်။

`ရုသ၊ ၂း ၅-၂၀ ဖတ်ပါ။ ထိုဝတ္ထုတွင် ဤအချက်သည် အဘယ့်ကြောင် အခရာကျနိုင်သနည်း။ နောမိ သည် မိမိ၏ ကျေးဇူးရှင်ကို တွေ့ရှိခြင်းသည် အဘယ့်ကြောင့် သတင်းကေင်း ဖြစ်နိုင်မည်နည်း။`

နောမိသည် ပိုင်ဆိုင်မှု မဲ့သဖြင့် မိမိပိုင်ဆိုင်သော မြေတို့ကို ရောင်းချကာ မောဘသို့ မပြောင်းရွှေ့မီက တင်ခဲ့သော အကြွေးများကို ပြန်ဆပ်ခဲ့ပုံပေါ်သည်။ ကတိတော်ပြည်တွင် ပိုင်ဆိုင်မှု ဆုံးရှုံးသောသူတို့ အတွက် မိမိတို့ အမွေများကို ပြန်လည်ရယူနိုင်ခွင့်ကို ထာ၀ရဘုရားမှစီစဉ်ထားရာ အနီးဆုံးဆွေမျိုးတော်စပ်သူက ရွေးယူနိုင်ရမည် ဟူ၏။ ဗောဇသည် ကောင်းမြတ်သော လယ်သမားတစ်ဦးတင်မက နီးစပ်သော ဆွေမျိုးပင် ဖြစ်သည်။

သင်၏အကြွေးများကို ပြန်မပေးဆပ်နိုင်ဘဲလျက် ဣသရေလထဲတွင် မိမိအမွေအနစ်တို့ကို ပြန် ရွေးယူလိုပါက နီးစပ်သော ဆွေမျိုးတစ်ဦးမှ ပြုပေးနိုင်သည်။ “သင်၏အမျိုးချင်းသည် ဆင်းရဲ၍ မိမိပိုင်သော မြေကို ရောင်းလျှင်၎င်း သူ၏ပေါက်ဖော်တစ်ယောက်သည် ဝယ်ခြင်းငှါ လာလျှင်၎င်း မိမိပေါက်ဖော်ရောင်း သော ဥစ္စာကို ရွေးနုတ်ရသော အခွင့် ရှိရမည်” (ဝတ်၊ ၂၅း ၂၅) ။ ဗောဇအားတွေ့ရှိခြင်းသည် ကောင်းမြတ်သူ သဘောထားကြီးသူတစ်ဦး သာလျှင် မဟုတ်ဘဲ နီးစပ်သောဆွေမျိုးတစ်ဦး ဖြစ်သည်မှာ အကောင်းဆုံး သတင်း ဖြစ်နိုင်သည်။ ဤမိန်းမနှစ်ဦးတို့၏ ဆင်းရဲမွဲတေခြင်းသည် ဆက်လက်တည်မြဲမည် မဟုတ်တော့ပါ။

ဗောဇသည် ခရစ်တော်၏ သင်္ကေတဖြစ်သည်ကို ခရစ်ယာန်တို့သည် နားလည်ထားပြီး ဖြစ်၍ သူ သည် ဖန်ဆင်းရှင်တင်မက ကျွန်ုပ်တို့၏ အနီးဆုံး ဆွေမျိုးတော်စပ်လာရန် သွေးနှင့်သားဖြင့် ကြွလာကာ မိမိ ကိုယ်ကို “လူ၏သား” ဟုပင် သမုတ်ခဲ့သည် (မဿဲ၊ ၁၂း ၈။ မာကု ၈း ၃၁။ လုကာ ၂၂း ၂၂။ ယောဟန် ၃း ၁၄)။ လူသားတို့သည် ထာ၀ရဘုရားကို ကြမ်းတမ်းသည် ဟု ထင်မှတ်ကြသော်လည်း ကျွန်ုပ်တို့သည် ကိုယ်ကျင့် တရား ကောင်းကောင်းဖြင့် ပညာသားပါပါဖြင့်ဖယ်ရှားကာ ချောမွေ့စေနိုင်ပါသည်။ ဗောဇအားဖြင့် ဖော်ပြထား သော ခရစ်တော်၏ ပုံရိပ်သည် ထိုအယူအဆတို့ကို ဖယ်ရှားနိုင်ပါသည်။ ထာ၀ရဘုရားသည် ကျွန်ုပ်တို့၏ ဝိညာဉ်ရေး ဆင်းရဲမှုများအား ဘေးဖယ်ကာ စောင့်မသည်သာမက သူ၏သတို့သမီးပင် ဖြစ်စေလိုသည်။

`ဖန်ဆင်းရှင်သည် ဖန်ဆင်းထားသော သတ္တဝါတို့နှင့် ဆွေမျိုးတော်စပ်လာ ရုံမက သူတို့အတွက် အသေခံလိုသညကို စိတ်သိုမှီးထားပါ။ ဤအချက်သည် မိမိတို့ကိုယ်ကို မည်သို့ မြင်တွေ့စေသနည်း။`