---
title:  ထပ်မံစဉ်းစားရန်။
date:   11/04/2025
---

ထပ်မံစဉ်းစားရန်။ အီး၈ျီဝှိုက်။ တမန်တော်တို့၏ လုပ်ရပ်များ-စာ၊ ၅၇၈-၅၈၁။

ကမ္ဘာ့ ဘာသာကြီးတို့သည် စိတ်ကူးများဖြင့်သာ နေကြသည်။ သို့သော်လည်း ခရစ်ယာန်ဘာသာ၏ စိတ်ကူးများ တို့သည် ရာဇဝင်အဖြစ်အပျက်များတွင် ခိုင်မာစွာရပ်တည်၏။ သမ္မာကျမ်းစာသည် ထာ၀ရဘုရား နှင့် လူသားတို့၏ဆက်ဆံခြင်းရာဇဝင် ဖြစ်သည်။ နှစ်ပေါင်းထောင်ချီ ဆက်ဆံခဲ့သဖြင့် တည်မြဲသော ထာ၀ရ ဘုရား၏ ဝိသေသလက္ခဏာကို သင်ယူနိုင်ကြသေး၏။ ခရစ်ယာန်တို့သည် ကြားနေကျစကားတို့ကို ထပ်မံ ရံဖန်ရံခါ မကြားချင်ကြတော့ပါ။ အနာဂတ္တိစကားတို့ကို ကျွန်ုပ်တို့ဟောသောအခါ ကျွန်ုပ်တို့ကိုယ်တိုင် ကြား ဘူးနား၀ ဖြစ်သဖြင့် အသစ်အဆန်းဟု မထင်ကြပါ။

ကျွန်ုပ်တို့၏ သတင်းစကားသည် မပြောင်းလဲဘဲ တည်မြဲသည်ဖြစ်သဖြင့် ရိုးစင်းလွန်း၍ စိန်ခေါ်မှု ကင်းစင်သည်တော့ မဟုတ်ပါ။ ဆန့်ကျင်ဘက်ပါ။ အတိုင်းမဲ့ဘုရားထံမှ ဖော်ပြသောအရာတစ်ခုကို လေ့လာ သည့်အခါတွင် အဆုံးတိုင်အောင် သင်လက်လှမ်းမမှီနိုင်သည်ကို စောလျင်စွာ သိရှိလာပါလိမ့်မည်။

ဗျာဒိတ်ကျမ်းစာအား ရေးသားရသည့်အကြောင်းရင်းတစ်ခုကို အီးဂျီဝှိုက်မှဖော်ပြရာတွင် ခရစ်ယာန် လောက၏ ရာသက်ပန် သတင်းစကားပေါ်တွင် ခရစ်ယာန်တို့သည် ကမ်းကပ်တည်ကြည်နိုင်ရန် ဖြစ်သည် ဆို၏။ “ထိုစဉ်အခါ အမှုဆောင် လူငယ်တို့သည် ထိုအမှန်တရားအား ထပ်ခါတလဲလဲ ဟောပြောရသည်ကို ငြီးငွေ့လာကြသည်။ ယုံကြည်ချက်တွေကို လူတွေအားရင်ဖိုစေနိုင်မည့် ဝတ္ထုရှည်တစ်ခုအဖြစ် မိတ်ဆက်ရန် ကြိုးပန်းလာကြသည်။” အီး၈ျီဝှိုက်။ တမန်တော်တို့၏ လုပ်ရပ်များ စာ၊ ၅၈၀။ ဤနေရာတွင် အနာဂတ်အတွက် စာအုပ်တစ်အုပ်တင် မဟုတ်ပါ။ အတိတ်နှင့်ပင် ပတ်သက်သောစာအုပ် ဖြစ်၍ သမိုင်းဆိုင်ရာ ယုံကြည်ခြင်း၌ အမြစ်တွယ်နေကာ မူရင်းဇစ်မြစ်ကိုသာ လိုက်ရှောက်လျက် လမ်းမလွဲသွားရန်ဖြစ်သည်။

**ဆွေးနွေးရန် မေးခွန်းများ။**

`သမ္မာကျမ်းစာသည် အသစ်သောတင်ပြခြင်းနှင့် သိမြင်ခြင်းများ ကင်းစင်သည်။ အသစ်သောအရာ များကို သင်ယူလိုခြင်းနှင့် ပေးထားသောသမ္မာတရားတွင်ပင် ကမ်းကပ်လျက်တည်မြဲလိုခြင်းကို မည်ကဲ့သို့ နှိုင်းဆနိုင်မည်နည်း။`

`အနာဂတ္တိကျမ်းစကားတို့ကို အသစ်အဆန်းအနက်ပြန်ခြင်းအား အသင်းတော်သည် မည်သို့တုံ့ပြန် သင့်သနည်း။ အသစ်အဆန်းတို့ကို သင်ယူရမည်ဆိုသည့်တိုင် ထိုအလင်းသစ်သည် ပဓာနကျသလော။ မှိန်နေသလော။ မှားယွင်းနေသလော။ မည်ကဲ့သို့ ခွဲခြားရမည်နည်း။`

`ဒုတိယကမ္ဘာစစ်တွင် ပစီဖိတ်သမုဒ္ဒရာအတွင်း သေလုနီး သင်္ဘောသားတစ်ဦးသည် ဆရာဝန်ထံသို့ “ကျွန်ုပ်သည် မိဘမဲ့သားဖြစ်၍ ကျွန်ုပ်သေသော်လည်း ကျွန်ုပ်အား မည်သူအောက်မေ့နေမည်နည်း” ဟု ဆို ရာ ၊ ဆရာဝန်သည် “ငါ အောက်မေ့နေမှာပေါ့ “ ဟု ပြန်ပြော၏။ ဆရာဝန်၏ တုံ့ပြန်စကား အလွန် ကောင်းသော် လည်း ၊ သင်္ဘောသားလဲသေရော ၊ ဆရာဝန်စကားလဲပျောက်လေ၏။ သေခြင်းသည်သာ ကျွန်ုပ်တို့အတွက် နောက်ဆုံးခရီးဖြစ်ခဲ့သော် ကျွန်ုပ်တို့၏ဘ၀သည် မည်မျှအဓိပ္ပါယ်ကင်းမဲ့ကာ အချီးနှီးဖြစ်လိမ့်မည်ကို ဤ မှတ်တမ်းမှ သွန်သင်သနည်း။`