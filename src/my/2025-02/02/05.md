---
title:  သေခြင်းဖြင့် ဆက်ဆံခြင်း
date:   09/04/2025
---

ဤကမ္ဘာတွင် ဖန်ဆင်းရှင်နှင့် ကွဲကွာစေသော အရက်စက်ဆုံးသောကဏ္ဍသည် အသက်အားလုံး၏ နောက်ကွယ်တွင် သေခြင်းတရားသည် အခွင့်အခါရသည်နှင့်အမျှ တိုက်ခိုက်ရန်ချောင်းမြောင်းနေခြင်းပင် ဖြစ်သည်။ ၎င်းသည်လည်း “အပြစ်၏အခ သေခြင်း” အသက်၏ဇစ်မြစ် ဖန်ဆင်းရှင်နှင့် အဆက်အသွယ် ပြတ်တောက်ခြင်းကြောင့် ဖြစ်သည်။ ၎င်းသည် အနာဂတ္တိကျမ်းတို့တွင် အဓိကဇတ်ကောင်အဖြစ် တည်ရှိနေ ရာ ၎င်း၏ ဖြေရှင်းချက်သည် ယေရှု၏ သေခြင်းနှင့် ထမြောက်ခြင်းသာ ဖြစ်လေသည်။

သမ္မာကျမ်းစာတွင် သေခြင်းကို အရင်ဦး ဖော်ပြခြင်းနှင့် အရင်ဦး သေခြင်းဖြစ်ပေါ်လာခြင်း တို့သည် အနာဂတ္တိကျမ်း ၊ အပြစ်၏ ဆွဲငင်ခြင်းနှင့် ထာ၀ရဘုရားသည် အပြစ်၏ ပြသနာကို ဖြေရှင်းပေးနေခြင်း တို့အား သိကျွမ်းနားလည်နိုင်ရန် မီးမောင်း ထိုးပြထားသည်။

`ကမ္ဘာ၊ ၂း ၁၅-၁၇။ ကမ္ဘာ၊ ၄း ၈-၁၅။ ၁ကော၊ ၁၅း၁၅-၁၉ နှင့် ဗျာ၊ ၁း ၁၈ တို့ကို ဖတ်ပါ။ အရင်ဦး သေခြင်းကိုဖော်ပြသော ဤကျမ်းချက်တို့သည် လူသား၏သေရခြင်းအကြောင်းရင်းနှင့် သေခြင်းအပေါ် ထာ၀ရဘုရား၏ အမြင်ရော သူ၏ ဖြေရှင်းပေးနေခြင်း တို့ကို မည်သို့သွန်သင်ထားသနည်း။`

သေခြင်းသည် “ကျွန်ုပ်တို့ အသက်တာ၏ အစိတ်အပိုင်း ဖြစ်သည်” ဆို၏။ မုသားပင်တည်း။ သေခြင်း သည် အသက်၏ဆန့်ကျင်ဘက် ဖြစ်၍ အသက်မရှင်ခြင်းသည် ကျူးကျော်fသူဖြစ်၍ ကျွန်ုပ်တို့ ကြုံဆုံရမည့် အရာမဟုတ်ပါ။ ကျွန်ုပ်တို့သည် သေခြင်းနှင့်ယဉ်ပါးနေပြီး ဖြစ်သော်လည်း အမှန်တကယ်ကြုံဆုံရသောအခါ ကန့်ကွက် ကြသည်ချည်း ဖြစ်သည်။ လူသားအပါင်းတို့သည်လည်း တစ်ခုခု မှားယွင်းနေသည် ဟု လက်ခံကြ ပြီး ဖြစ်သည်။ သေခြင်းထဲတွင် ပိုမိုနာကြင်သော သေခြင်းသည် ခလေးလေးသေခြင်းတို့ ဖြစ်သည်။ အများစု သည် သားသမီးများထက် မိဘတို့သည် အရင်ဦး သေရမည်ဟုခံယူထားရာ ၎င်းကို သာမာန်အရာ ဟုပင် လက်ခံထားကြ သည်။

သမ္မာကျမ်းစာ၏ အရင်ဦးသေခြင်းသည် ပုံမှန်ကိုဆန့်ကျင်သွားခဲ့လေပြီ။ အာဒံနှင့်ဧ၀ တို့ မသေမီ က ပင် အပြစ်ကင်းစင်သော သူတို့၏သားလေးသည် မဖြောင့်မတ်သောသားကြီး၏ သတ်ဖြတ်မှုကြောင့် သေခဲ့ရ ရှာ၏။ ထိုသေခြင်းသည် မတရားသောသေခြင်းဖြစ်သည်။ မဖြောင့်မတ်သော သူတို့၏လက်ချက်ဖြင့် ဖြောင့် မတ်သောယေရှု သေရသည်မှာ အာဗေလကဲ့သို့ပင် ဖြစ်၏။ ခရစ်တော်၏ သေခြင်းထက် မမျှတသော ဘယ် သေခြင်း ရှိအုံးမည်နည်း။ အာဗေလ၏သေခြင်း နှင့် ကပ်တိုင်ပေါ် ခရစ်တော်၏သေခြင်း တို့ဖြင့် တူညီသော အ ဘယ်သေခြင်း ရှိအုံးမည်နည်း။

`အာဗေလ သေခြင်း၏ သဘောသဘာ၀သည် ယေရှုသည် “မရဏာ နှင့် သေခြင်း နိုင်ငံ၏ သော့ ရှိသည် “ ဆိုခြင်း နှင့် သူအားဖြင့် ကျွန်ုပ်တို့ကို ပေးသောအရာကို ပိုမို သိကျွမ်းရန် မည်သို့ ကူညီနိုင်သနည်း။ သေခြင်း၏ ပြသနာကို မဖြေရှင်းခဲ့ပါက ကျွန်ုပ်တို့ အသက်တာသည် မည်မျှအနတ္တသက်သက် ဖြစ်မည်နည်း။ ကျွန်ုပ်တို့အား ယေရှု ပြုပေးခဲ့သောအရာများအတွက် ကျေးဇူးကြီးမားကြောင်း မည်သို့သွန်သင်သနည်း။`