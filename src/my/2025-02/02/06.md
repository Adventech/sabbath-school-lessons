---
title:  မြွေ
date:   10/04/2025
---

ကိုးကွယ်ရာ ပြသနာသည် ဗျာဒိတ်ကျမ်း၏ အဓိကသော့ချက် ဖြစ်သည်။ မှားယွင်းသောကိုးကွယ် ခြင်းကို ကျူးလွန်သူသည် “နဂါး” ဖြစ်သည် (ဗျာ၊ ၁၃း ၂-၄)။ ကောင်းကင်တမန်မြွေသည် မတော်တဆ ကျဆုံးသည် မဟုတ်ပါ။ ဧဒင်ဥယျဉ်တွင် အာဒံနှင့်ဧ၀တို့အား သူ့နောက်သို့ လိုက်ကာ ဖန်ဆင်းရှင်အား ပုန်ကန် ရန်ပင် ဖြားယောင်းသေးသည်မဟုတ်လော။

`ကမ္ဘာ၊ ၃း ၁-၅ နှင့် ဗျာ၊ ၁၂း ၁-၉ ယှဉ်ဖတ်ပါ။ တူညီသော ဘယ် နိယမတွေရှိ သနည်း။ ဗျာဒိတ်ကျမ်း မှ မြွေကို မိတ်ဆက်ပေးခြင်းသည် ဗျာဒိတ်ကျမ်း၏ ကောင်းကင် စစ်ပွဲ အကြောင်းကို မည်သို့ သွန်သင် သနည်း။`

စာတန်သည် ကမ္ဘာတစ်ခုလုံးအား လမ်းလွဲစေသည့် မှတ်တမ်းနှစ်ခု ရှိသည်။ ကမ္ဘာဦးကျမ်းတွင် လူ နှစ်ဦးတည်း ရှိသည့်အချိန်နှင့် ဗျာဒိတ်ကျမ်း ၁၂၊ ၁၃ တွင် စာတန်သည် လောကတစ်နိုင်ငံလုံးကို လှည့်ဖြားသူ (ဗျာ၊ ၁၂း ၉) သားရဲအား တန်ခိုးအာဏာအပ်နှင်းကာ “မြေကြီးသား” အပေါင်းတို့အား ကိုးကွယ်စေသူ (ဗျာ၊ ၁၃း ၂၊ ၃) ဟုဆိုသည်။ အနာဂတ္တိကျမ်းစာတွင် မပြောင်းလဲနိုင်သောအရာတစ်ခုသည် မဟာတိုက်လှန်ပွဲပင် ဖြစ်သည်။ ထာ၀ရဘုရား၏ ဝိသေသလက္ခဏာနှင့် နှုတ်ကပတ်တော်တို့သည် ပြောင်းလဲခြင်းမရှိသည် နည်း တူ မာရ်နတ်၏ လိုအင်ဆန္ဒသည်လည်း မပြောင်းလဲပါ။

မဟာတိုက်လှန်ပွဲသည် မပြောင်းလဲသဖြင့် အနာဂတ္တိကျမ်းစာတွင် တိကျသောသာဓကများ ရှိနေ သည်ကတစ်ကြောင်း ၊ ခရစ်ယာန်တို့သည်လည်း ဝိညာဉ်ရေးထောင်ခြောက်များကို ဖြတ်ကျော်နိုင်ခဲ့လေ သည်။ ထာ၀ရဘုရားသည် ဖြစ်မြဲဖြစ်သကဲ့သို့ မာရ်နတ်သည်လည်း ဖြစ်မြဲဖြစ်၏။ စာတန်သည် မျက်နှာဖုံး ထောင်ချီ ဝတ်ဆင်သော်လည်း လူ့သမိုင်း နှစ်ထောင်ချီအတွင်း ဧဒင်တွင် သူသုံးခဲ့သော ကစားကွက်မှ မည် သည့်အခါမျှ သွေဖြည်ကာမသွားပါ။ ထာ၀ရဘုရားသည် ပညာနှင့် ဝေခွဲတတ်ခြင်းကို ပေးထားသည့် (ယာ ကုပ် ၁း ၅) အပြင် မာရ်နတ်၏ မုသားဖြင့်လဲမကျရအောင် သမ္မာကျမ်းစာ၏ စစ်ဝတ်တန်ဆာများကိုပါ ဝတ်ဆင် စေ၏။

`လူ့ရိုးရာတို့သည် ပြောင်းလဲမြန်၏။ လူမှုကွန်ယက် တိုးတက်၏။ တစ်ချိန်က လက်ခံနိုင်သောအရာ သည် ယခုလက်ခံရ ခက်နေပြီ။ သို့သော်လည်း မဟာတိုက်လှန်ပွဲ၏ ငုတ်နေသော မင်းသား တို့သည် မပြောင်း လဲကြပါ။ ခရစ်ယာန်တို့သည် မည်သည့် ရွေ့လျားနေသော ရိုးရာရှုခင်းများကို လေ့လာသုံးသပ်သင့်သနည်း။ မာရ်နတ်သည် ဧကန်မသေရပါ ၊ သင်သည် ဘုရားတို့ကဲ့သို့ ဖြစ်မည် ဆိုသည့် မုသားတို့သည် သင်တို့၏ ရိုးရာ တို့တွင် မည်ကဲ့သို့ ပါဝင်နေသနည်း။`