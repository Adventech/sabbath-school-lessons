---
title:  ဣဇာက် ၏မေးခွန်း သိုးသူငယ်ဘယ်မှာနည်း
date:   08/04/2025
---

သမ္မာကျမ်းစာတွင် စဲ့ (ဟေဗြဲ။ သိုးသူငယ်) အား အရင်ဦးဖော်ပြခြင်းသည် ချစ်ခြင်းမေတ္တာ အား အရင်ဦး ဖော်ပြသောနေရာ ကမ္ဘာ၊ ၂၂ ပင် ဖြစ်လေသည်။ ထို သိုးသူငယ်သည် ဗျာဒိတ်ကျမ်း တွင်လည်း ယေရှုအား “သိုးသူငယ်” ဟူ၍ အကြိမ် နှစ်ဆယ်ထက်မက သမုတ်ထားသော သင်္ကေတပင် ဖြစ်သည်။ အလွန် တန်ခိုးပါသော ဗျာဒိတ်ယောဟန်သည် ထာ၀ရဘုရား၏ပလ္လင်တော်သို့ ခစားခဲ့ရခြင်းတွင် သိုးသူငယ်သည် အလွန် အရေးကြီးသောတာဝန်ကို ထမ်းဆောင်နေကြောင်း အခန်းကြီး ၄ နှင့် ၅ တွင် တွေ့ရပါသည်။

`ကမ္ဘာ ၊ ၂၂ ; ၇၊ ၈။ ထွက်၊ ၁၂း ၃-၁၃ နှင့် ဗျာ၊ ၅း ၅-၁၀ တို့ကို ဖတ်ပါ။ ဣဇာက်အား ယဇ်ပူဇော်လုလု ဖြစ်ခြင်းသည် သိုးသူငယ်ကို သင်္ကေတအဖြစ် အသုံးပြုသည်ဆိုသည်ကို သွန်သင်ခြင်း မည်ကဲ့သို့ ဖြစ်သ နည်း။ ဗျာဒိတ်ကျမ်း ၅ တွင် ယောဟန် မြင်ခဲ့ရသော ပုံရိပ်နှင့် မည်ကဲ့သို့ နီးစပ်မှု ရှိသနည်း။`

သမ္မာကျမ်းစာတွင် စဲ့ (သိုးသူငယ်) အား အရင်ဦး ဖော်ပြခြင်းသည် သိုးသူငယ် ဘယ်မှာနည်း ဟူသော ဣဇာက်မေးခွန်းပင် ဖြစ်လေ၏ (ကမ္ဘာ ၊ ၂၂ ; ၇)။ ကျန်ရှိသော သမ္မာကျမ်းစာအားလုံးတို့သည် ထို မေးခွန်းကိုပင် ဖြေဆိုသွားကြလေသည်။ ဓမ္မဟောင်းကျမ်း၏ ၃၈ အုပ်တို့သည် ဣဇာက်၏ မေးခွန်းကိုပင် တောက်လျှောက် နှင့် အသေးစိတ် ဖြေဆိုသွားကြရာ ၊ ပဿကာပွဲ၏အထုံးအဖွဲ့များမှအစ ဒါဝိဒ်၏ စိုးစံချိန် နှင့် နောက်ပိုင်းအချိန်များတွင်လည်း ဖြစ်ပါသည်။ ထိုရာဇဝင်တစ်လျှောက်လုံးတွင် မေရှိယအကြောင်း အနာဂတ္တိ စကားများတို့သည် ဣဇာက်၏မေးခွန်းကိုပင် အကြိမ်ပေါင်းများစွာ ဖြေဆိုနေသေး၏။ ဓမ္မသစ်ကျမ်းတွင် လည်း ယေရှုသည် သွေးသားဖြင့်ပေါ်လာရာ လူသားတို့အားစောင့်မကာ ကပ်တိုင်တွင်ပင် မိမိကိုယ်ကို ဆက် ကပ်သွားခြင်းဖြင့် ထို မေးခွန်းကို ဖြေဆိုသွားပြန်လေ၏။

ယောဟန်သည် ယော၊ ၁း ၂၉-၃၄ တွင် သိုးသူငယ်အား အရင်ဦးဖော်ပြခြင်းကို ကြည့်လိုက်ပါ။ နှစ်ခြင်းဆရာ ယောဟန်သည် ပင်လျှင် အခြားဆက်စပ်မှုများ မဖော်ပြနိုင်သော်လည်း ဣဇာက်၏မေးခွန်းကို ဖြေဆိုနေသယောင်ဖြစ်သည်။ အပြစ်သားများသည် အပြစ်သားကိုသေစေလျက် အသစ်သောအသက်တာ ကို ရယူခြင်း၏ သင်္ကေတအဖြစ် ရေထဲဆင်းကြကာ နှစ်ခြင်းခံကြ၏။ ဤနေရာတွင် ဘုရားသခင်၏ သိုးသူငယ် ယေရှုသည် ရုတ်တရက်ပေါ်လာရာ ကောင်းကင်ပင်ပွင့်အာလျက် ထာ၀ရဘုရားသည် “ဤသူကား ငါ နှစ်သက် မြတ်နိုးရာ ငါ၏ ချစ်သားပေတည်း” (မဿဲ ၃း ၁၇) ဟု မိန့်တော်မူလေ၏။ ကမ္ဘာဦးကျမ်း ၂၂း ၁၁-၁၄ တွင် ကိုယ်တော်၏ ကောင်းကင်တမန်သည် အာဗြာဟံ နှင့် ဣဇာက်၏ ပြသနာကိုပင် ဖြေရှင်းခဲ့ပြီး ဖြစ်သည်။

ဤ ချည်မျှဉ်များအားလုံးတို့ကို ယက်ပစ်သောအခါ ယေရှုသည် ဘုရားသခင်၏သိုးသူငယ် ၊ ကျွန်ုပ်တို့ ၏ ကိုယ်စားပြုသူဖြစ်ကြောင်း ထင်ရှား၏။ ယောဟန်၏ အသေသတ်ခံရသော သိုးသူငယ်ရူပါရုံကိုလည်း သိကျွမ်းနိုင်ရန် မီးမောင်းထိုးပြနေပါသည်။

`ယေရှုသည် မိမိ်တို့၏ ကိုယ်စားပြုသူဖြစ်ကြောင်း သိကျွမ်းခြင်းသည် မိမိ်တို့၏ ကယ်တင်ခြင်း အတွက် မည်ကဲ့သို့ ခြေခံအုပ်မြစ် ဖြစ်နိုင်သနည်း။ တရားစီရင်ရာတွင် ယေရှုမပါဘဲလျက် မည်သည့်မြော်လင့်ခြင်း ရှိ နိုင်မည်နည်း။`