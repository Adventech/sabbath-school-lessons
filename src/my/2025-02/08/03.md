---
title:  ဇိအုန်တောင်ပေါ်တွင်
date:   19/05/2025
---

ဗျာဒိတ်ကျမ်း ၁၄ တွင် ဘုရားသခင်၏လူတို့သည် ဇိအုန်တောင်ပေါ်တွင် ရပ်ရ၏။ ဇိအုန်တောင်၏ မူလနေရာသည် ယနေ့ ယေရုရှလင်မြို့၏ အနောက်စွန်းစွန်းပင် ဖြစ်သည်။ ၎င်းကို ထာ၀ရဘုရား၏ ရာဇပလ္လင် တော် နှင့် သူ၏လူသားများ၌ ကိန်းဝပ်ရာနေရာ ဟုယုံကြည်ရသည်။ မောရိယတောင်ပေါ်တွင် တည်ရှိသော ဗိမာန်တော်တောင်သည် အချိန်နှင့် အမျှ ဇိအုန်တောင် ဟု ထင်ရှားလာရသည်။

ထိုအချက်သည်ပင် ဘုရားသခင်၏ နောက်ဆုံးကျန်ကြွင်းသော လူများတို့သည်လည်း ဗိမာန်တော် စကားသုံးနှုန်းဖြင့် ခေါ်ဆိုခြင်းပင် ဖြစ်၍ ဗျာဒိတ်ကျမ်း၏ သော့ချက်လည်း ဖြစ်သေးသည်။ ထာ၀ရဘုရား၏ လူ တို့သည် သန့်ရှင်းသော တောင်တော်ပေါ်တွင် ရှိနေရသောကြောင့် သိုးသူငယ်၏ ကျေးဇူးကြီးလှ၏။

`ဆာလံ ၁၅ နှင့် ၂၄ ဖတ်ပါက ဒါဝိဒ်၏ အရေးကြီးသော မေးခွန်းများ ရှိ၏။ သန့်ရှင်းသော တောင်ပေါ် တွင် မည်သူနေရမည်နည်း။ ဆာလံကျမ်း၏အဖြေနှင့် ဇိအုန်တောင်ပေါ်တွင် နေရသောသူများ ဗျာဒိတ်ကျမ်း ၁၄း ၁-၅ ၏အဖြေတို့ကို နှိုင်းယှဉ်ပါ။ အလားတူခြင်း ရှိပါသလား။ မည်သို့ ဆက်စပ်ကြသနည်း။ သူတို့၏ နဖူးတွင် ခမည်းတော်၏နာမတော် အက္ခရာတင်ထားသည်မှာ မည်သို့ ထူးခြားချက်ရှိသနည်း (ဗျာ၊ ၁၄း ၁)။`

ဤသည်တို့၏ ဖော်ပြချက်တို့သည် ထာ၀ရဘုရား၏ရှေ့တော်သို့ ခစားစေသည်ကို ဒါဝိဒ်၏ ဆာလံ တွင် ဖော်ပြထားရာ အပြစ်သားများတို့မှ ပြည့်စုံစေရမည့်အရာများဖြစ်သည်။ ငါဖြောင့်မတ်စွာနေသည်ဟု ဆိုရဲသောသူ မည်သူရှိမည်နည်း။ ကျွန်ုပ်တို့၏ စိတ်ထဲတွင် သမ္မာတရားပြောကြပါသလား (ဆာ၊ ၁၅း ၂)။ မည် သူကမျှ ငါ “မတုန်လှုပ်ပါ” ဟု မဆိုရဲပါ (ဆာ၊ ၁၅း ၅)။ ငါ အပြစ်မရှိဟု ဆိုသူ၏ အထဲတွင် သမ္မာတရားမရှိ (၁ ယော၊ ၁း ၈)။

ဇိအုန်တောင်ပေါ်တွင် ရပ်နိုင်ခြင်းသည် ထိုသိုးသူငယ်ကြောင့်သာ ဖြစ်သည်။ ဒါဝိဒ်၏ ဆာလံတွင် သိုး သူငယ်ကို ဖော်ပြခြင်း မရှိသော်လည်း သိုးသူငယ်သည် ဗျာဒိတ်ကျမ်း ၁၄ တွင် ရုတ်တရက် ပေါ်လာလေသည်။ ဒါဝိဒ်၏ မေးခွန်းများကို ဗျာဒိတ်ကျမ်း ၁၄ က ဖြေဆိုနေသယောင်ပင် ဖြစ်သည်။ ဘုရားသခင်၏ သိုးသူငယ် သည် ဇိအုန်တောင်ပေါ် ဗိမာန်တော်တွင်တည်ရှိသဖြင့် သူ၏ဖြောင့်မတ်ခြင်းကို ယုံကြည်ခြင်းဖြင့် ကျွန်ုပ်တို့ သည်လည်း ထိုနေရာတွင် နေရကြ၏။ ကျွန်ုပ်တို့သည် “အသက်လမ်းသစ်တွင် ငါတို့သည် သန့်ရှင်းရာဌာနထဲ သို့ အတားအဆီးမရှိဘဲ ဝင်ရသောအခွင့် ရှိသည်” (ဟေဗြဲ ၁ဝး ၁၉) ဟု ဆိုသည်။ သူ၏ အသွေးတော် မပါဘဲ လျက် မည်သည့် မြော်လင့်ခြင်း ရှိနိုင်မည်နည်း။ လုံး၀မရှိပါ။

`သမ္မာကျမ်းစာတွင် အပြစ်အား အောင်နိုင်ခြင်း ကတိတော်များကို စဉ်းစားပါ။ ထို ကတိတော်များ ရှိပါ လျက် ယေရှု၏ စုံလင်သော ပုံသက်သေများကိုပင် ဆုံးရှုံးသဖြင့် ယေရှု၏ စုံလင်သော အသက်တာဖြင့် မိမိတို့ ကို အစားထိုးပေးရန် အဘယ့်ကြောင့် လိုအပ်နေသေးသနည်း။`