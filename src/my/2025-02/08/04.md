---
title:  ကျွန်ုပ်တို့၏စိတ်နှလုံးထဲက ပညတ်တော်
date:   20/05/2025
---

ဇိအုန်တောင်ပေါ်တွင်ရပ်နေသော ကျန်ကြွင်းသောသူတို့၏နဖူးတွင် ခမည်းတော်နှင့် သိုးသူငယ်၏ နာမတော်ကို အက္ခရာတင်ထားသည်။ (နာမည်တစ်လုံးတည်း ဟုတ်မဟုတ် မသေချာသော်လည်း ယေရှု သည် ခမည်းတော်၏ ပုံတူပင်ဖြစ်၏)။ အမှတ်တံဆိပ်တစ်ခုထက် နာမ တစ်လုံးသည် ဝိသေသလက္ခဏာ တစ်ခုဖြစ်သောကြောင့် ဆက်သွယ်ရန် သာ၍ကောင်း၏။ ယနေ့ထိတိုင်အောင် ရိုးရာများစွာတို့တွင် နာမည် ကောင်းတစ်လုံးသည် ဝိသေသလက္ခဏာ ကြောင့်ဖြစ်သည်ဟု ယူဆကြသည်။

`ထွက်၊ ၃၃း ၁၈-၃၃။ ထွက်၊ ၃၄း ၁-၇ နှင့် ဆာ၊ ၁၁၉း ၅၅ တို့ကို ဖတ်ပါ။ မောရှေသည် ထာ၀ရဘုရား၏ ဘုန်းတော်ကို ပြရန် တောင်းဆိုသောအခါ မည်သို့ဖြစ်မည် ကတိပေးသနည်း။ ထာ၀ရဘုရားသည် မိမိနာမကို တရားဝင်ကြေငြာရာ (ထွက်၊ ၃၄း ၅) မည်သို့ ဖြစ်သနည်း။`

ထာ၀ရဘုရား၏ ဘုန်းတော်သည် တောက်ပထွန်းလင်းသဖြင့် အနီးကပ်မရပါဟု ဆိုကြသူရှိသော်လဲ အမှန်အကန်တော့ တန်ခိုးတော်သည် သာမန်မျက်မြင်ထက်တွင်ပင် သူ၏ ဝိသေသလက္ခဏာပင် ဖြစ်၏။ နာမတော်သည်လည်း ထိုနည်းအတိုင်း ဖြစ်၏။

သမ္မာကျမ်းစာတွင် ကျန်ကြွင်းသူတို့၏ နဖူးတွင် ထာ၀ရဘုရား၏ နာမတော်အက္ခရာတင်သည် ဆိုရာ တွင် အက္ခရာလုံးပင် တင်နေသည်မဟုတ်ဘဲ ထာ၀ရဘုရား၏ ဝိသေသလက္ခဏာတော်သည် ထိုလူသားတို့၏ စိတ်နှလုံးထဲတွင် တည်ရှိလျက် တုံ့ပြန်ကာထွန်းလင်းစေခြင်းကို ဆိုလိုသည်။ ထာ၀ရဘုရားသည် အထံတော် သို့ သင့်အား ဆွဲခေါ်သောအခါ သူပြုပေးခဲ့သမျှတို့ ကြောင့် သူ့အား ချစ်မြတ်နိုးခြင်းကို ဆိုလိုသည်။

မောရှေထံသို့ ဘုရားသည် မိမိကိုယ်ကိုပြသရာတွင် မိမိ၏ ဝိသေသလက္ခဏာဖြစ်တော်မူထသော ပညတ်တော်ဆယ်ပါးတို့အား မိတ္တူကူးထားသောကျောက်ပြားကို ပေးတော်မူသည်။ အလားတူပင် ဗျာဒိတ် ကျမ်း ၁၄ တွင် ဘုရားသခင်၏ နာမတော်ရရှိသောသူ တို့သည် “ပညတ်တော်ကို စောင့်ရှောက်သောသူများ” ပင် ဖြစ်သည်။ ဟေဗြဲ၏စကားလုံးတွေကိုလဲ သတိပြုသင့်သည်။ “နောင်ကာလအခါ သူတို့အား ငါပေးသော ပဋိညာဉ်တရားဟူမူကား ငါ့ပညတ်ကို သူတို့နှလုံးထဲသို့ပေးသွင်းမည်။ သူတို့စိတ်ဝိညာဉ်ပေါ်မှာ ငါရေးသား မည်။ ထိုအပြစ်တို့ကို လွှတ်ပြီးလျှင် နောက်တဖန် အပြစ်ဖြေသောယဇ်ပူဇော်သက္ကာကို ပြုစရာအကြောင်း မရှိ” (ဟေဗြဲ ၁ဝး ၁၆၊ ၁၇) ဟုဆို၏။

ဧဝံ၈ေလိတရားတော်အား ဖော်ပြခြင်းပင်တည်း။ ပညတ်တော်တို့သည် ကျွန်ုပ်တို့၏အသက်တာ တွင် ထွန်းလင်းသော်လည်း မိမိတို့၏ အပြစ်များတို့သည် “မအောက်မေ့တော့ခြင်း” လိုနေသေးသည်။

ထာ၀ရဘုရား၏နာမတော်သည် မိမိ၏ဝိသေသလက္ခဏာဖြစ်သည်။ သူ၏ကိုယ်ကျင့်တရားသည် လည်း သူ၏ဝိသေသလက္ခဏာပင်ဖြစ်သည်။ နောက်ဆုံးသောနေ့တွင် ထာ၀ရဘုရား၏ သန့်ရှင်းသော တောင်တော်ပေါ်တွင် စုရုံးရသောသူတို့သည် ဘုရားသခင်၏ပညတ်တော်ကို လိုက်ရှောက်ခြင်းဖြင့် ထာ၀ရ ဘုရားအား မေတ္တာပြသကြလိမ့်မည်။

`ပညတ်တော်ဖြင့် မဟုတ် ယုံကြည်ခြင်းဖြင့်သာ ကယ်တင်ခံရသည် ဖြစ်၍ ထာ၀ရဘုရား၏ ပညတ် တော် အရေးကြီးခြင်းသည် မည်ကဲ့သို့နည်း (၁ ယော၊ ၅း ၃)။`