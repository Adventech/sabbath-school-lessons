---
title:  ဆာလံ၊ ၅
date:   21/05/2025
---

`ဆာလံ ၅ ဖတ်ပါ။ ဤလုပ်ငန်းတွင် ဒါဝိဒ်သည် ပျောက်ဆုံးသူတို့နှင့် ရွေးနုတ်ခံရသူတို့ကို ပြင်းထန်စွာ နှိုင်းယှဉ်ထားသည်။ ဤသီချင်းနှင့် ဗျာ၊ ၁၄း ၁-၁၂ ၏ စကားလုံးတို့ ကို နှိုင်းယှဉ်ပါ။ မည်သို့ အလားတူ၍ ၎င်း သည် ထာ၀ရဘုရား၏ နောက်ဆုံး ကျန်ကြွင်းသောသူများတွင် ပါဝင်နိုင်ခြင်းသည် မည်သည့် အဓိပ္ပါယ် ရှိသည် ဆိုသနည်း။`

ဒါဝိဒ်သည် ဆိုးသောသူကို ထာ၀ရဘုရား လက်မခံ ဟုဆိုသည် (ဆာ၊ ၅း ၄)။ တဲတော်ဟူသည် ဘုရား သည် သူ၏လူတို့တွင် ကိန်းဝပ်စေရန် ဖြစ်သည်နည်းတူ ခရစ်တော်၏နိုင်ငံတော်တွင်လည်း ထိုနည်းတူ ဖြစ် သည် (ဗျာ၊ ၂၁း ၃)။ ထာ၀ရဘုရား၏ ရာဇပလ္လင်တော် အနားသို့ ချဉ်းကပ်သောသူတို့သည် ရွေးနုတ်ခြင်း ခံကြ ရလိမ့်မည်။

ဒါဝိဒ်သည် ဆာလံ ၅း ၇ တွင် “ကိုးကွယ်ခြင်း” ကို စိတ်ဝင်စားဘွယ်တင်ပြထားရာ မဟာတိုက်ပွဲကြီး၏ အရေးကြီးသော အဓိကပဋိပက္ခကြီးပင် ဖြစ်သည်။ ဗျာ၊ ၁၃ တွင် ဝတ်ပြုခြင်းခြောက်ကြိမ် နှင့် ကောင်းကင် တမန်သုံးပါး သတင်းတွင် “ဖန်ဆင်းရှင်ကိုသာ ကိုးကွယ်ကြရန်” ခေါ်သည်။ ဒါဝိဒ်သည်လည်း မိမိသည် ဘုရား သခင်ကို ကြောက်ရွံ့သည် ဆို၏။ ထိုနည်းတူ ကျန်ကြွင်းသောသူများ တို့သည် “ဘုရားသခင်ကို ကြောက်ရွံ့ ၍ ချီးမွမ်းကြလော့။ တရားစီရင်သောအချိန် ရောက်လာပြီ” (ဗျာ၊ ၁၄း ၇) ဟု ကမ္ဘာသို့ ခေါ်နေသည်။

ရွေးနုတ်ခံရသူတို့တွင် “မုသား” မရှိ ဟု ဗျာ၊ ၁၄း ၅ တွင် ဆိုသည်။ သူတို့နှုတ်ခမ်းသည် သမ္မာတရား ကိုပြော၍ ထာ၀ရဘုရား၏ ဖြောင့်မတ်သောဝိသေသလက္ခဏာကို တုံ့ပြန်ကြသည် ဆို၏။ ဒါဝိဒ်သည်ပင် ဆိုးယုတ်သောသူ တို့၏ “နှုတ်တွင် သစ္စာမရှိ” (ဆာ၊ ၅း ၉) ဟု ဆိုသည်။

ယောဟန်သည်လည်း ဗျာဒိတ်ကျမ်းတွင် အပြစ်သားသက်သက်မျှဖြစ်သူ တို့ကို သေတွင်းမှ ပြန်ဆွဲ ထုတ်ကာ ထာ၀ရဘုရားရှေ့တော်သို့ ခစားရသော အခွင့်ပေးသည် ဆို၏။ ဤနေရာနှင့် လုံး၀ မထိုက်တန်သော် လည်း ဘုရားသခင်၏ သိုးသူငယ် ၊ ဖြောင့်မတ်သောလူသားသည် ထိုသူတို့နှင့် အတူ ရပ်တည်ပေးသည် ဆို၏။ အပြစ်လွှတ်ခြင်း ရွေးနုတ်ခြင်းခံရ၍ မိမိတို့အပြစ်များအား မအောက်မေ့ရတော့ပါ (ဆာ၊ ၅း ၁၀) ဘုရားသခင် ၏ သိုးသူငယ်သည် ဆောင်ယူသွားခဲ့ပြီ ဖြစ်သည် (ဟေရှာ၊ ၅၃း ၁၂ နှင့် ၂ ကော၊ ၅း ၂၁)။

ထာ၀ရဘုရား၏ နာမတော်သည် မိမိတို့၏နှလုံးတွင် အက္ခရာတင်သောအခါ တိတ်ဆိတ်၍ မရတော့ ပါ။ ထာ၀ရဘုရား၏ လူတို့သည် နောက်ဆုံးသော ကရုဏာဖြင့် “ကျယ်သောအသံ “ ဖြင့် ကြွေးကြော်သည် (ဗျာ၊ ၁၄း ၇)။ “ကိုယ်တော်ကို ကိုးစားသောသူ တို့မူကား ဝမ်းမြောက်ကြပါစေသော။ စောင့်ရှောက်တော်မူခြင်း ခံရပါစေသော။ နာမတော်ကို ချစ်သောသူတို့သည် ကိုယ်တော်ကြောင့် ဝမ်းသာရွှင်လန်းခြင်း ရှိကြပါစေ” (ဆာ၊ ၅း ၁၁)။

`သန့်ရှင်းစုံလင်သော ထာ၀ရဘုရားရှေ့တွင် သင်ပြုခဲ့သမျှသော အပြစ်အားလုံးတို့နှင့် တရားစီရင် ခြင်းခံကာ ရပ်ရသည် ဆိုပါစို့။ ဤမြော်လင့်ခြင်းသည်ခရစ်တော်၏ ဖြောင့်မတ်ခြင်းကို သင် လိုအပ်နေကြောင်း မည်သို့ သွန်သင်သနည်း။`