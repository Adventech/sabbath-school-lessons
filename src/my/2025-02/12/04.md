---
title:  ရုပ်တုအား ပြန်လည်ကိုးကွယ်ခြင်း
date:   17/06/2025
---

သမ္မာကျမ်းစာကျောင်းသားတို့သည် ဒံယေလ ၃ နှင့် ဗျာဒိတ်ကျမ်းတို့၏ နောက်ဆုံးနေ့ဖြစ်ရပ်များ၏ အဆက်အစပ်ကို သိရှိပြီး ဖြစ်သည်။ ဒံယေလ ၃ တွင် သေဒဏ်ကျခံနိုင်သော “ရုပ်တုကြီးအားကိုးကွယ်ခြင်း” (ဒံယေလ ၃း ၁၅) သည် သေဒဏ်ပင်ကျခံနိုင်သော အခြားသော ရုပ်တုကြီးအားကိုးကွယ်ခြင်းကို မီးမောင်း ထိုးပြထားပါသည်။ “သားရဲ၏ရုပ်တုသည် စကားပြောနိုင်မည်အကြောင်း နှင့် မိမိကို မကိုးကွယ်သောသူရှိသ မျှ တို့ကို သတ်ခြင်းငှါ ပြုနိုင်မည်အကြောင်း ရုပ်တု၌ အသက်သွင်းပေးရသော အခွင့်ကိုလည်း ရ၏” (ဗျာ၊ ၁၃း ၁၅)။

`ဗျာ၊ ၁၃း ၁၁-၁၇။ ဗျာ၊ ၁၄း ၉၊ ၁၁၊ ၁၂။ ဗျာ၊ ၁၆း ၂။ ဗျာ၊ ၁၉း၂၀ နှင့် ဗျာ၊ ၂ဝး ၄ တို့ကို ဖတ်ပါ။ ဤကျမ်း ချက်တို့တွင် ထာ၀ရဘုရား၏ ပညတ်တော်နှင့် လူတို့၏ ပညတ်တို့ကို မည်ကဲ့သို့ နှိုင်းယှဉ်ထားသနည်း။`

ထာ၀ရဘုရား၏လူများတို့သည် “ကောင်းကင်မြေကြီး သမုဒ္ဒရာနှင့် စမ်းရေတွင်းတို့ကို ဖန်ဆင်း တော်မူသောသူ” အား ကိုးကွယ်ရန်ခေါ်သည်။ ထို ဖန်ဆင်းရှင်သည် သားရဲ၏ ရုပ်တုနှင့် ဆန့်ကျင်ဘက်ဖြစ် သည်။ ဟေဗြဲလူငယ်သုံးယောက်တို့သည်လည်း အလားတူသော ခြိမ်းခြောက်ခြင်းကို ရင်ဆိုင်ရသော်လည်း ဖန်ဆင်းရှင်ကလွဲ၍ မည်သည့်အရာကိုမျှ မကိုးကွယ်ကြောင်းငြင်းပယ်ထားသည်။ ရုပ်တုအား ကိုးကွယ်ရ သော အမိန့်သည် ဒုရလွင်ပြင်၏ အဖြစ်အပျက်များနှင့် မည်သို့ပင် ကွာခြားနေပါစေ ဖန်ဆင်းရှင်ကို ဆန့်ကျင် ခြင်းပင် ဖြစ်၍ လောကတွင် မည်သည့် ရုပ်တုကိုမဆို ကိုးကွယ်ခြင်းသည် ဖန်ဆင်းရှင်ကို ဆန့်ကျင်ခြင်းပင် ဖြစ် ၍ အလားတူသော နိယမသာဖြစ်ပါသည်။

`ရောမ ၁း ၁၈-၂၅ ဖတ်ပါ။ (ရောမ ၁း ၁၈ နှင့် ဗျာ၊ ၁၄း ၉၊ ၁၀ တွင် ထာ၀ရဘုရား၏ အမျက်ကို သတိပြု ပါ)။ ရုပ်တုကြီးအားကိုးကွယ်ခြင်းနှင့် အလားတူသော လူသားတို့သည် သစ္စာခံတတ်သောအရာသည် အ ဘယ်နည်း။`

ကိုးကွယ်ခြင်းဆိုရာတွင် ဦးညွတ်ခြင်းနှင့် အမွှေးတိုင်ထွန်းခြင်းတို့သာ မဟုတ်ရပါ။ ကျွန်ုပ်တို့သစ္စာခံ သော အရာဟူသမျှ ကိုးကွယ်ခြင်းပင် ဖြစ်သည်။ ထာ၀ရဘုရားသည် ဖန်ဆင်းရှင်ဖြစ်ကြောင်း ၊ ယေရှု၌ သူပြုခဲ့ သော ရွေးနုတ်ခြင်းတို့ကြောင့် သူ့ကိုသာလျှင် ကိုးကွယ်ရပါမည်။ အခြားအားလုံးတို့သည် ရုပ်တုသာလျှင် ဖြစ် ကြ၏။ ယေရှု၏ “ငါ့ဘက်၌ မနေသောသူသည် ငါ့ရန်ဘက်ဖြစ်၏။ ငါနှင့်အတူ မစုသိမ်းသောသူသည် ကြဲ ဖြန့်သောသူဖြစ်၏” (မဿဲ၊ ၁၂း ၃၀) ဟူသော အမိန့်တော်ကိုသိကျွမ်းစေသည်။ နောက်ဆုံးနေ့တို့၏ ဖြစ်ရပ် တို့သည် ဇာတ်လမ်းအဖြစ်ဖြင့် အမှန်တရားကို ဖော်ပြတတ်ကြသည်။