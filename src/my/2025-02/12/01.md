---
title:  ရှေ့ပြေး လက္ခဏာများ
date:   14/06/2025
---

### ယခုအပတ်ဖတ်ရန်။

ဒံယေလ ၂း ၃၁-၄၅။ ဒံ၊ ၃း ၁-၁၂၊ ၁၇၊ ၁၈။ ဗျာ၊ ၁၃း ၁၁-၁၇။ ရောမ ၁း ၁၈-၂၅။ ၊တမန်တော် ၁၂း ၁-၁၇။ မဿဲ၊ ၁၂း ၉-၁၄။

> <p>ကျမ်းချက်။</p>
> “ဘုရားသခင်သည် ကြောက်တတ်သောစိတ်ကို ငါတို့အား ပေးတော်မူသည် မဟုတ်။ တန်ခိုးပါသောစိတ် ချစ်တတ်သောစိတ် ရှင်းလင်းသော စိတ်သဘောကို ပေးတော်မူ၏။” (၂တိ၊ ၁း ၇)။

၊ယခုအပတ်တွင် နောက်ဆုံးနေ့ရက် ဖြစ်ပျက်မည့်အရာများကိုပင် နိမိတ်ပြသော ဝတ္ထုနှစ်ခုကို သမ္မာ ကျမ်းစာ မှ ထပ်မံသင်ကြားကြရပါမည်။

အရင်ဦးစွာ ၊ ရှာဒရက် ၊ မေရှက် နှင့် အဗေဒနေဂေါ တို့သည် ဗျာဒိတ်ကျမ်း ၁၃ ရှိ အရေးကြီးအကြောင်း ကို ရှင်းလင်းစွာ အရိပ်အမြွက်ပြသော ဝင်္ကဝုတ်ပင်ဖြစ်သည်။ ထိုမှတစ်ဆင့် ဓမ္မသစ်ကျမ်းတွင် အရင်ဦးဆုံး ခရစ်ယာန်များ၏ အတွေ့အကြုံများတို့သည် ယခုခေတ်နှင့်ခရစ်တော်ကြွလာခြင်း ကြားကာလတွင် ဖြစ်နိုင် ချေ ရှိသည်များကို သိကျွမ်းစေနိုင်မည့် အရာများလေ့လာသွားရမည်။

ထိုသာဓက နှစ်ခုလုံးသည် အခက်ခဲဆုံး စုံစမ်းရာကာလတွင်ပင် စိတ်ငြိမ်သက်ခြင်း ရရှိနိုင်သော သော့ချက်များကို အလင်းပြသထားပါသည်။

ယေရှုကလည်း “မကြောက်နှင့်၊ သင့်စိတ်နှလုံး မတုန်လှုပ်စေနှင့်” ဟု ထပ်ခါတလဲလဲ မိန့်မှာထား သည်။ အနာဂတ္တိကျမ်းတို့၏ ဗဟိုချက်မသည် ခရစ်တော်ဖြစ်သည်ကို မမေ့သင့်ပါ။ ကမ္ဘာ့ဆုံးခန်းတွင် ထိုသို့ သော အားပေးစကားများကို ရှာဖွေတွေ့ရှိရန် လိုအပ်သည်။ တပည့်တော်တို့အား “စိတ်နှလုံး ပူပန်ခြင်း မရှိနှင့်။ ဘုရားသခင်ကို ယုံ၍ ငါ့ကိုလည်း ယုံကြလော့” ဟု သွန်သင်ထားသည် (ယောဟန် ၁၄း ၁)။

တနည်းအားဖြင့် ဘုရားသခင်ထံတော်သို့ သစ္စာတည်ကြည်လိုသောသူတို့ အတွက် နောက်ဆုံး နေ့ရက်၏ ဖြစ်ရပ်များတို့သည် ခက်ခဲရလိမ့်မည်။ သို့သော်လည်း ကြောက်ရွံ့ခြင်းကင်းလျက် မြော်လင့်ခြင်းဖြင့် ရှုမျှော်ကြစို့။