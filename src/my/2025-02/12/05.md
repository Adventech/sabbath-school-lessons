---
title:  ရှေးဦးအသင်းတော်အား ဖိစီးနှိပ်စက်ခြင်း
date:   18/06/2025
---

နောက်ဆုံးနေ့ ဖြစ်ရပ်များတို့၏ ရှေ့ပြေးနိမိတ်တို့သည် ဓမ္မဟောင်းကျမ်း၌သာမက ဓမ္မသစ်ကျမ်း၌ လဲပါရှိသည်။ ပထမရာစုနှစ်ကခရစ်ယာန်တို့၏ အသက်တာသည် ခက်ခဲလှ၏။ မိမိတို့၏ ဘာသာရေးသမား များ အချင်းချင်းမှ မောရှေ၏ယုံကြည်ခြင်းအား ခြိမ်းခြောက်သည်ဟု ယူဆသူတို့ကပင် အရင်စ မုန်းတီးကြ သည်။ နတ်စားရောမဧကရာဇ်နိုင်ငံ၏ အမျက်ကိုလည်း ရင်ဆိုင်ရသေးသည်။ “လောကနှင့် ငရဲတို့၏ တန်ခိုး တို့သည် တပည့်တော်တို့ကို တိုက်ခိုက်ခြင်းဖြင့် ခရစ်တော်အား စစ်ခင်းကျင်းနေသည်။ ဧဝံဂေလိတရားတော် သည် အောင်မြင်လျက် နတ်စားတို့၏ ဗိမာန်များ ၊ ယဇ်ပလ္လင်များတို့ကို ဖယ်ရှားလိမ့်မည်ကို ကြိုမြင်ထားကြ သဖြင့် ခရစ်ယာန်ဘာသာကို ဖျက်ဆီးနိုင်ရန် မိမိတို့အစွမ်းကုန်လှုပ်ရှားလာသည်။ ထိုသို့ ညင်းဆဲနှိပ်စက်ခြင်း မီး သည်တောက်လောင်နေတော့၏” (အီး၈ျီဝှိုက်။ မျက်မှောက်ကာလမှထာ၀ရကာလသို့၊ စာ၊ ၃၉)။

ဗျာဒိတ်ကျမ်း ၁၃ ၏မြင်ကွင်းသို့ ဦးတည်နေချိန်တွင် ထာ၀ရဘုရားမှ ပြညွန်သော ဝတ္ထုတစ်ခုသည် တမန်တော်ဝတ္ထုတွင် ပါရှိသည်။

`တမန်တော်ဝတ္ထု ၁၂း ၁-၁၇ ဖတ်ပါ။ ဤဝတ္ထုမှ မည်သည့်အပိုင်းသည် နောက်ဆုံးနေ့ ဖြစ်ရပ်များကို နိမိတ်ပြသ သနည်း။`

ဂျိမ်းစ်အား ဂေါင်းဖြတ်ပြီးနောက် ပေတရုမှ လိုက်လာရမည်ဖြစ်၍ ခရစ်ယာန်များသည် သေဒဏ်ကို ပင် ရင်ဆိုင်နေကြရသည်။ မှတ်သားလောက်သော ရာဇဝင်တစ်ခုမှာ ပေတရု၏အသက်တာတွင် အဆိုးဆုံးည တွင် သူသည် နှစ်ခြိုက်စွာ အိပ်ပျော်နေရာတွင် ကောင်းကင်တမန်တော်သည် သူ့အားနှိုးခေါ်နေရသည်။

ပေတရုသည် အံ့ဩဘွယ်လွတ်မြောက်သွား၍ သူ၏လွတ်မြောက်ရေးအတွက် စိတ်ပူပန်နေကြ သော ယုံကြည်သူများ စုဝေး၍ ဆုတောင်းနေကြသောနေရာသို့ ရောက်ရှိသွားခဲ့သည်။ ကျမ်းစာအရ သူတို့ သည် အံ့အားသင့်ကြသည်။ ဆုတောင်းသောသူသည် ဘုရားသခင်မှ လက်တွေ့နားညောင်းမည်ဟု ယုံကြည် မှု နည်းပါးခြင်းကိုပါ ပြသသည်။

ယုံကြည်သူများ လွတ်သူလွတ်သော်လည်း အသတ်ခံရသူ ခံရသည်။ နောက်ဆုံးသောနေ့ နီးကပ် လာသောအခါ အလားတူပင် ဖြစ်လိမ့်မည်။ ထိုတစ်ချီတွင် ပေတရုသည် လွတ်ခဲ့သော်လည်း ယုံကြည်ခြင်း အ တွက်ပင် အသက်ပေးရပြန်ပါသည်။ ယေရှုသည် “ငါအမှန်ဆိုသည်ကား သင်သည် ပျိုသောအသက် ရှိစဉ် ကိုယ်ကိုကိုယ်ပတ်စည်း၍ အလိုရှိရာအရပ်ရပ်သို့ သွားလာတတ်၏။ သင်သည် အိုသောအခါ လက်နှစ်ဘက် ကို ဆန့်ပြီးလျှင် သူတစ်ပါးသည် သင့်ကို ပတ်စည်းလျက် သင် အလိုမရှိရာအရပ်သို့ ယူသွားလိမ့်မည်” ဟုမိန့် တော်မူ၏။ ထိုသို့မိန့်တော်မူသော် အဘယ်သို့သောသေခြင်းအားဖြင့် ပေတရုသည် ဘုရားသခင့် ဘုန်းတော် ကို ထင်ရှားစေမည့် အရိပ်ကို ပေးတော်မူ၏။ ထိုသို့ မိန့်တော်မူပြီးမှ “ငါနောက်သို့လိုက်လော့” ဟု ပေတရုအား မိန့်တော်မူ၏ (ယော၊ ၂၁း ၁၈၊ ၁၉)။

`ပေတရု၏ သေရမည့်အရိပ်အား မိန့်တော်မူပြီးနောက် “ငါနောက်သို့လိုက်လော့” ဟုခေါ်နေသေး သည်ကို တွေးကြည့်ပါ။ ကိုယ်တော်၏ နောက်တော်သို့ လိုက်ခြင်းကို သေခြင်းကပင် မတားဆီးနိုင်ကြောင်းကို မည်သို့ သွန်သင်သနည်း။`