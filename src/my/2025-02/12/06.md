---
title:  သားရဲ၏ အမှတ်အသား
date:   19/06/2025
---

နောက်ဆုံးသောနေ့၏ အဖြစ်အပျက်များနှင့် နှစ်တွေကုန်လွန်သော်လည်း သားရဲ၏အမှတ်အသား နှင့် သေမိန့် ထုတ်ဆင့်ခြင်း မရှိသေးသဖြင့် စနေနှင့် တနင်္ဂနွေသည် နောက်ဆုံးပဋိပက္ခ၏ ဗဟိုချက်မဖြစ်သည် ဟူသော ကျွန်ုပ်တို့၏ အနက်ပြန်ခြင်းအပေါ် မယုံသင်္ကာသံသယ ဖြစ်သူတွေ ဖြစ်ကြသည်။

ဗျာဒိတ်ကျမ်းတွင်တော့ ရှင်းရှင်းလေးပါ။ မိမိတို့ ဖန်ဆင်းရှင်လား သားရဲနှင့် သူ့အမှတ်အသားအား ကိုးကွယ်ရပါသည်။ ဧဒင်မှအစပြု၍ ထာ၀ရဘုရားသည် ဖန်ဆင်းရှင်ဖြစ်ကြောင်း သတ္တမနေ့ဥပုသ်သည် ဗဟို ချက်မလက္ခဏာ ဖြစ်ခဲ့သည် (ကမ္ဘာ၊ ၂း ၁-၃)။ ဖန်ဆင်းရှင်အား ကိုးကွယ်ရာတွင် ဥပုသ်နေ့သည် ဗဟိုချက်မ ဖြစ်ရသည်မှာလည်း အံ့အားသင့်စရာမဟုတ်ပါ။ ထိုစဉ်တွင်ပင် သမ္မာကျမ်းစာ၏ ခွင့်ပြုမိန့် လုံး၀မရှိဘဲ စနေ ဥပုသ်နေ့ကို တနင်္ဂနွေသို့ ပြောင်းလဲသတ်မှတ်ခဲ့သည်မှာ ထိုသားရဲ၏ တန်ခိုးအာဏာပင် ဖြစ်သည်။ ဤသမိုင်း နောက်ခံကို စိတ်ထဲသိုမှီးလျက် စနေဥပုသ်နှင့် တနင်္ဂနွေတို့သည် ကိုးကွယ်ခြင်း၏ စိန်ခေါ်မှုကြီး ဖြစ်လာရာ ဖန်ဆင်းရှင်လား (ဗျာ၊ ၁၄း ၆၊ ၇) သားရဲလား ရွေးချယ်ကာ ကိုးကွယ်ရန်သာ ဖြစ်သည်။ ယခုတွင် သတ္တမနေ့ ဥပုသ် နှင့် လူသားတို့၏ ပညတ်တို့အကြား စိန်ခေါ်မှုကြီး၏ ရှေ့ပြေးတစ်ခုကို ဓမ္မသစ်ကျမ်းတွင်ပင် တွေ့ရှိရပါ သည်။

`မဿဲ၊ ၁၂း ၉-၁၄။ ယောဟန် ၅း ၁-၁၆ တို့ကို ဖတ်ပါ။ ဘာသာရေး ခေါင်းဆောင်ကြီးများသည် ယေရှုကို သတ်ပစ်လိုရလောက်သော မည်သည့် စိန်ခေါ်မှု ရှိသနည်း။`

မဿဲ၊ ၁၂ တွင် လက်တစ်ဖက် သေနေသောလူအား ဥပုသ်နေ့တွင် ပျောက်ကင်းစေပြီးသည့် နောက် ဘာသာရေး ခေါင်းဆောင်ကြီးများသည် ယေရှုကို မည်သို့ တုံ့ပြန်သနည်း (မဿဲ၊ ၁၂း ၉-၁၃)။ “ဖာရိရှဲတို့ သည် ထွက်၍ ကိုယ်တော်ကို အဘယ်သို့ ဖျက်ဆီးရအံ့နည်းဟု တိုင်ပင်ကြ၏” (မဿဲ၊ ၁၂း ၁၄)။ သတ္တမနေ့ ဥပုသ်ကြောင့် သေဒဏ်လော။ ယောဟန် ၅း ၁-၁၆ တွင်လည်း သတ္တမနေ့ဥပုသ်နေ့တွင်ပင် လူနာကုသ သဖြင့် ခေါင်းဆောင်တို့သည် “ထိုအမှုကို ဥပုသ်နေ့၌ ပြုတော်မူသောကြောင့် ယုဒလူတို့သည် ယေရှုကို ညင်းဆဲကြ၏” (ယောဟန် ၅း ၁၆)။

လူတို့၏ ရိုးရာဓလေ့ကြောင့် သေဒဏ်ကျရမည်လော။ သမ္မာကျမ်းစာသည် ဥပုသ်နေ့တွင် ကုသခြင်း ကို တားမြစ်ခြင်း မရှိပါ။ တနင်္ဂနွေနေ့ကိုလည်း သတ္တမနေ့ဥပုသ်အား အစားထိုးထားခြင်းလည်း မရှိပါ။ ယေရှု ရင်ဆိုင်ခဲ့ရသော စိန်ခေါ်မှုတို့နှင့် နောက်ဆုံးနေ့ရက်၏ စိန်ခေါ်မှုတို့သည် တိတိကျကျ မတူညီကြသော်လည်း အလွန်နီးစပ်ကြသည်။ လူသားတို့ ထုတ်ဆင့်သောပညတ်နှင့် ထာ၀ရဘုရား၏ ပညတ်တော်တို့၏ ယှဉ်ပြိုင် ခြင်းသည် ဥပုသ်နေ့ကိုပင် ဗဟိုချက်မပြုကြသည်။

`ထာ၀ရဘုရား၏ ပညတ်တော်တစ်ခုတကြာင့် သေရတော့မည်လော။ လွတ်လမ်းကို လွယ်ကူစွာ မည်သို့ ရှာဖွေနိုင်မည်နည်း။`