---
title:  ဒံယေလ ၂ နှင့် အနာဂတ္တိကျမ်းတို့၏ သမိုင်းဆိုင်ရာမှန်ကန်မှု
date:   15/06/2025
---

အနာဂတ္တိကျမ်းတို့တွင် တန်ခိုးအပါဆုံးတစ်ခုသည် ဒံယေလ ၂ ပင်ဖြစ်သည်။ ခရစ်မတိုင်မီ နှစ်ပေါင်း ငါးရာတုန်းက ရေးသားထားသည်။ ဘေဘီလုန် ၊ မေဒီယာ-ပါးရှား ၊ ဂရိ နှင့် ရောမ ၊ ထို့နောက်ရောမသည် ယခု ဥရောပနိုင်ငံများအဖြစ် ပြိုကွဲခြင်း စသည့်ကမ္ဘာ့သမိုင်းကို ချပြထားသည်။

၎င်းဥရောပနိုင်ငံတို့သည် “အခြားသောလူမျိုးတို့နှင့် ပေါင်းဖော်ကြလိမ့်မည်။ သို့သော်လည်း သရွတ် နှင့် သံ မပေါင်းစပ်နိုင်သကဲ့သို့ သူတို့သည် အချင်းချင်း ပေါင်းဖော်၍ မသင့်နိုင်ကြ” (ဒံယေလ ၂း ၄၃)။ ထူးဆန်း စွာ ဤအနာဂတ္တိစကားသည် ပြည့်စုံလေ၏။ ထိုလူမျိုးတို့သည် မင်းညီမင်းသားမှအစ အောက်တန်းလွှာတို့ သည် ထိမ်မြားပေါင်းစပ်ကြသော်လည်း ပြိုကွဲမြဲပင် ဖြစ်၏။

သာဓကအနေဖြင့် ဗြိတိန်သက်ဦးစံပိုင်စနစ်ကို ဝင်းစောအိမ်သား ဟု နာမည်လှလှလေး ပေးထား သည်။ ၎င်းနာမသည် မကြာသေးမီ ၁၉၁၇ ပြည့်နှစ်မှသာ သမုတ်ခဲ့ပါသည်။ ထိုနှစ်မတိုင်မီတွင် ဗြိတိန် တော်ဝင် မိသားစုတို့သည် “အခြားသောလူမျိုးတို့နှင့် ပေါင်းဖော်ကြကာ”ဂျာမနီသွေးသားများနှင့် တော်စပ်နေ ကြသဖြင့် တော်ဝင်မိသားစုကို ဂျာမနီနာမည်ဖြင့် စက်စ်ကိုဘာဂ်ဂိုသာ ဟုသာ ခေါ်ဝေါ်ခဲ့သည်။ မည်သို့ဆိုစေ ကာမူ ထိုသွေးသားတော်စပ်ခြင်းသည် စစ်ပွဲကို မထိန်းသိမ်းနိုင်သောကြောင့် ၊ ပထမ ကမ္ဘာစစ်ကြီးအတောအ တွင်းတွင် တော်စပ်မှုများ ပျက်ပြယ်စေရန် ဝင်းစောအိမ်သား ဟု နာမည်ပြောင်း သမုတ်ခဲ့ကြသည်။

`ဒံယေလ ၂း ၃၁-၄၅ ဖတ်ပါ။ နေဗုခဒ်နေဇာသည် မည်သည့် အိမ်မက် မက်၍ ဒံယေလသည်လည်း မည်သို့ အနက်ပြန်သနည်း။`

ဒံယေလကျမ်း၏ ကမ္ဘာပျက်ကိန်းသည် ဒံယေလကျမ်း ၂ ကို ခြေခံထားသည်။ ကျန်သောအနာဂတ္တိ စကားတို့သည် ဒံယေလ ၂ အတ်ိုင်း ကမ္ဘာ့နိုင်ငံများအစဉ်လိုက် တစ်ခုပြီးတစ်ခုနောက်တွင် ထာ၀ရဘုရား၏ ထာ၀ရနိုင်ငံတော် တည်လိမ့်မည် ဟူ၏ (ဒံ၊ ၂း ၄၄။ ၇း ၁၃၊ ၁၄)။ အနာဂတ္တိစကားတို့သည် ဧကရာဇ်နိုင်ငံများ နှင့် အတူအဆက်မပြတ်ဘဲ ရှေးပဝီသဏီမှအစ ယခုအချိန်နှင့် နောက်ဆုံးနေ့တိုင်အောင် ရှိလမ့်မည်။ ဤ သည်မှာ အနာဂတ္တိစကားတို့ကို အနက်ပြန်ရာတွင် သမိုင်းဆိုင်ရာမှန်ကန်မှုဖြင့် ကျမ်းချက်၏ လိုရင်းသို့ ချဉ်းကပ်ခြင်းဖြစ်သည်။ ဤသို့ သမိုင်းဆိုင်ရာမှန်ကန်မှုဖြင့် ချဉ်းကပ်ခြင်းသည် နောက်ဆုံးနေ့ရက်တို့၏ ဖြစ်ရပ်များ ၊ အထူးသဖြင့် ဗျာဒိတ်ကျမ်း၏ ဖော်ပြချက်များကို ထိရောက်စွာနားလည်စေနိုင်သည်။

`ဒံယေလ ၂ တွင် ထာ၀ရဘုရားသည် အနာဂတ်ကို အမှန်သိနားလည် ရုံမက ကွပ်ကဲနေသည်ကို မည်သည့် အထောက်အထား ရှိသနည်း။`