---
title:  ရုပ်တုအားကိုးကွယ်ခြင်း
date:   16/06/2025
---

ဒံယေလ၏ အပြုအမူကြောင့် နေဗုခဒ်နေဇာသည် ဒံယေလနှင့် သူ၏ဘုရားသခင်ထံတွင် သစ္စာခံခဲ့ သော်လည်း ကြာကြာမခံပါ (ဒံ၊ ၂း ၄၆-၄၈)။

`ဒံယေလ ၃း ၁-၁၂ ဖတ်ပါ။ ထိုရုပ်တုသည် ရွှေစင်ဖြစ်၍ ရှင်ဘုရင်သည် ဝတ်ပြုကြရန် အမိန့်ထုတ် ဆင့်ရာတွင် မည်သည့် ထင်ရှားခြင်းရှိသနည်း။`

ရှင်ဘုရင်သည် ရွှေစင်ဖြင့် ရုပ်တုကြီးတစ်ခုပြုလုပ်ကာ ထာ၀ရဘုရား၏ သတင်းတော်ကို ပမာမခန့် ပြုသည်။ သူ၏သတင်းသည် ဘေဘီလုန်သည် မပြိုမလဲရဘဲ နေဗုခဒ်နေဇာသည် ရာသက်ပန်ရှင်ဘုရင် ဖြစ် မည်။ ထိုဆန္ဒအား စိန်ခေါ် ရဲသောသူသည် သေရမည်။ မဟာတိုက်ပွဲ၏ ဖြစ်ရပ်မှန်အတိုင်းပင် လူသား၏ဆန္ဒ သည် မိမိ၏ စိတ်ဓာတ်ကြံ့ခိုင်ခြင်းဖြင့် အမှန်တရားကို မမြင်ရလောက်အောင် မျက်စိကန်းစေသည်ကို သတိရ စေသည်။

တစ်မျိုးအားဖြင့် နေဗုခဒ်နေဇာသည် လူစီဖာ၏ ဝိသေသလက္ခဏာနှင့် ဆင်တူယိုးမားဖြစ်သည်။ ရည်မှန်းချက် ကြီးမားသည် ၊ အတ္တဆန်သည် ၊ ထာ၀ရဘုရား၏ဩဇာအာဏာကိုပင် ပုန်ကန်ရဲလောက်အောင် မာန်မာနတက်သည်။ တစ်ဖက်တွင် ကွာခြားမှုလည်း ရှိပြန်သည်။ နေဗုခဒ်နေဇာသည် မှန်ကန်သော ထာ၀ရ ဘုရားအား ယုံကြည်လာသည်။ သူကိုယ်တိုင်မှ အသည်းအသန်တိုက်ခိုက်ခဲ့သော နိုင်ငံတော်တွင် သူ့ကို လည်း တွေ့ရပါလိမ့်မည်။

`ဒံယေလ ၃း ၁၇၊ ၁၈ တွင် ဟေဗြဲလူငယ်သုံးယောက်တို့သည် ရှင်ဘုရင်အား ငြင်းပယ်သော စကားလုံး များကို ဖတ်ပါ။ ထိုသို့သော တောင်းဆိုခြင်းမျိုး ကြုံရသောအခါ ထိုသို့သော ယုံကြည်ခြင်းမျိုးကို မည်ကဲ့သို့ သွန်သင်သနည်း။`

ဤမျှလောက် အန္တရယ်များသောအချိန်တွင် ဤလူငယ်သုံးဦးတို့သည် မိမိတို့ လွတ်ရာလမ်းကြောင်း ကို လွယ်ကူစွာ ရှာနိုင်ပါသည်။ သူတို့သည် အယူသည်းလွန်းသဖြင့် ဦးတစ်ချက် ညွတ်လိုက်သည်ထက် အရှင် လတ်လတ် မီးရှို့သတ်ခြင်းကိုပင် ရွေးချယ်နေသနည်း။ မိမိတို့ဘုရားအား ဆုတောင်းနေရင်း မိမိဘိနပ်ကြိုးကို ချည်နှောင်သယောင်ယောင် တစ်ချက် ငုံ့လိုက်လျှင်ရော မည်သို့နည်း။ သူတို့ ရင်ဆိုင်နေရသည်နှင့်ကော ထိုက်တန်ရဲ့လား။ သူတို့၏ အပြောအဆိုတို့ဖြင့် မိမိတို့သည် အသက်ရှင်လျက် လွတ်မြောက်မည်ဟု ယူဆပုံ လုံး၀မရှိပါ။

`ကျွန်ုပ်တို့၏ ယုံကြည်ခြင်းအား စမ်းသပ်ရာကာလသို့ ရောက်လာသောအခါ ကျိုးကြောင်းသင့်စွာဖြင့် အပေးအယူလုပ်ခြင်းကို မည်သို့ ရှောင်ရှားနိုင်မည်နည်း။ “အနည်းငယ်၌ သစ္စာရှိသောသူသည် ကြီးသောအမှု ၌လည်း သစ္စာရှိလိမ့်မည်။ အနည်းငယ်၌ သစ္စာမရှိသောသူသည် ကြီးသောအမှု၌လည်း သစ္စာမရှိ” (လုကာ ၁၆း ၁၀) ဟူသော ကျမ်းချက်သည် အလားတူ စုံစမ်းခြင်းမျိုး မည်သို့ ဖြစ်နိုင်မည်နည်း။`