---
title:  ဘေးရောက်သည်ကာလတွင် ခိုလှုံရာ
date:   25/05/2025
---

`ဆာလံ ၄၆ ဖတ်ပါ။ ကသောင်းကနင်းဖြစ်သော အသက်တာတွင် မဟာတိုက်လှန်ပွဲကြီးလည်း ဖြစ်နေ ခိုက် နောက်ဆုံးနေ့ရက်တွင် ဖြစ်ပျက်မည့်အရာများကိုလည်း သိရှိနေကြသော ကျွန်ုပ်တို့သည် ဤသတင်း ကောင်းမှ မည်သည့် မြော်လင့်ခြင်း ရရှိနိုင်သနည်း။`

ဆာလံ ၄၆ သည် ဟေဗြဲစာအုပ်၏ အဓိကဆိုလိုရင်းဖြစ်သော သာ၍ကောင်းသောအရာ ဖြစ်တန်ရာ သည်။ ယေရှုသည် လောက၏ ယဇ်ပုရောဟိတ်မင်းကြီးတို့ထက် သာလွန်သည်။ သူ၏ယဇ်ပူဇော်ခြင်းသည် တိရစ္ဆာန်ဖြင့် ယဇ်ပူဇော်ခြင်းအပေါင်းတို့ထက် သာလွန်၏။ ကောင်းကင်၏ ဗိမာန်တော်သည်လည်း လောက ၏ အမျိုးပြလောက်ထက် သာ၍ကောင်း၏။

ဤဆာလံသီချင်း၏ ချဉ်းကပ်ပုံသည် တမူထူး၏။ တေးရေးသူသည် သာ၍ကောင်းသောအရာတို့ဖြင့် နှိုင်းယှဉ်ရန် ကောင်းသောအရာများကို မဆွဲထုတ်ပါ။ ကမ္ဘာကြီး၏ ပုန်ကန်ခြင်းနှင့် ၎င်းမှ ယူဆောင်လာသော အကျိုးဆက်များနှင့် ထာ၀ရဘုရားစီစဉ်ထားပေးသော သာ၍ကောင်းသော ကတိများကိုသာ နှိုင်းယှဉ်ပေး သည်။

ဤဆာလံသီချင်းသည် ကျွန်ုပ်တို့ ခံစားရသော ပျက်စီးယိုယွင်းခြင်း ဒုက္ခဆင်းရဲနှင့် စစ်ပွဲများအတွင်း တွင်ပင် ကျွန်ုပ်တို့သည် “ငြိမ်ဝပ်စွာနေ၍ ငါသည် ထာ၀ရဘုရား ဖြစ်ကြောင်း သိမှတ်ကြ” ရရန်သာ ဖြစ်သည် (ဆာ၊ ၄၆း ၁၀)။ တစ်နေ့တွင် ထာ၀ရဘုရားသည် “မြေကြီးပေါ်တွင် ဘုန်းပွင့်မည်” (ဆာ၊ ၄၆း ၁၀) ဟူသော အာမခံချက်ကို ဆောင်ထားရန်သာ ဖြစ်ပါသည်။

ဆာလံ ၄၆း ၂ တွင်လည်း “ပထဝီမြေကြီးသည် ရွေ့သွား၍ တောင်များတုန်လှုပ်လျက် သမုဒ္ဒရာသို့ ကျ သော်လည်း ငါတို့သည် ကျောက်လန့်ခြင်းမရှိ” ဟူသည်ကိုလည်း သိမှတ်ရမည်။

ဒုတိယကြိမ် ကြွလာခြင်းကို မပံ့ပိုးနိုင်သော်လည်း ထိုနေ့တွင် ဖြစ်ပျက်မည့် အရာများကို သိထားသင့် သည်။ “မိုးကောင်းကင်သည် စာစောင်လိပ်သကဲ့သို့ လွင့်သွား၏။ တောင်များကျွန်းများ အပေါင်းတို့သည် မိမိ တို့နေရာမှ ရွေ့သွားကြ၏” (ဗျာ၊ ၆း ၁၄)။ “မိုးကောင်းကင်သည် မီးနှင့်ပျက်၍ လောကဓာတ်တို့သည် ပူအား ကြီးလျက် အရည်ပျော်သောနေ့ ဖြစ်သော ဘုရားသခင်၏နေ့ အလျင်အမြန်လာနေသည်ကို ရှုမြော်လျက်” (၁ ပေ၊ ၃း ၁၂) ဟူ၏။ ဆိုးသွမ်းနေသောကမ္ဘာသည် တည်မြဲနေမည်မဟုတ်။ ထို့နောက်တွင် ကျွန်ုပ်တို့စိတ်ဖြင့် တိုင်းထွာမရသော ကတိတော်တို့သည် ပြည့်စုံလာကြတော့မည်။ ယခုတွင် ထာ၀ရဘုရားသည် ဗျာဒိတ်ကျမ်း တွင် ဖော်ပြထားသောအရာများအား သည်းခံစွဲကိုင်ခြင်းနှင့် ကပ်တိုင်ပေါ်ကယေရှုကို ယုံကြည်ခြင်း ရှိရပါ မည်။

`ကမ္ဘာပေါ်တွင် ဆိုးသွမ်းခြင်းသည် မည်မျှပင် ရှိနေသော်လည်း (သာ၍ ဆိုးအုံးမည်ကို သိသည်) ထာ၀ရဘုရား၏ ကောင်းမြတ်ခြင်း တန်ခိုးနှင့် ဝိသေသလက္ခဏာတော် (ကပ်တိုင်တွင်) တို့မှ မည်သို့သော မြော်လင့်ခြင်းတွေ ရရှိနိုင်မည်နည်း။`