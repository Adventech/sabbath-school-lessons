---
title:  ကသောင်းကနင်း ဖြစ်စဉ်တွင် မြော်လင့်ခြင်း
date:   26/05/2025
---

ဆာလံစာအုပ်၏ စကားလုံးများစွာတို့သည် သင်င်္ကေတတွေပင် ဖြစ်၍ ဤကမ္ဘာကို ပြန်လည် ပြုပြင် ခြင်းကို ညွှန်ပြလာသောအခါ သင်္ကေတသာလျှင်ဖြစ်သည်ကို ယုံကြည်နိုင်ရန် အကြောင်းနည်းပါး၏။ ဆာလံ ၄၆ သည်လည်း ခရစ်တော်ကြွလာသောအခါ လွန်စွာအကျိုးသက်ရောက်ခြင်း ရှိလိမ့်မည်ဟု သွန်သင်ထား သည်။ ကျောက်ဆောင်များ သမုဒ္ဒရာများသာမက ကမ္ဘာကြီး၏ရာဇဝင်တွင် ဒုက္ခဆင်းရဲခြင်းကိုသာ ဖြစ်စေ သော လောကီနိုင်ငံများ နှင့် လူသားအစိုးရများ ကျဆုံး၍ ၎င်းတို့ကြောင့် နှစ်ထောင်ချီ ခံစားရသော ဝေဒနာများ ထာ၀ရ ကွယ်ပျောက်လိမ့်မည်။ နောက်ဆုံးတွင် ၎င်းတန်ခိုးအာဏာတို့ကြောင့် လူသားတို့၏ ခံစားရသော ဝေဒနာများ အကြွင်းမရှိ အဆုံးသတ်လိမ့်မည်။

`ယေရမိ၊ ၄း ၂၃-၂၆ ဖတ်ပါ။ ဤကျမ်းချက်သည် ကမ္ဘာကြီး၏ ကံကြမ္မာ “ကောင်းကင်သစ်နှင့် မြေကြီးသစ်” ကို မည်သို့ဆိုသနည်း (ဗျာ၊ ၂၁း ၁ ထပ်ရှု)။`

အနာဂတ္တိကျမ်းတို့သည် ကမ္ဘာတွင် ဖြစ်ပျက်မည့် အရာများကို ဖော်ပြသည်။ ဒံယေလ ၇ ၏ ရှုပါရုံတွင် ပင်လယ်မုန်တိုင်းအတွင်း ကမ္ဘာ၏လူမျိုးများ ပေါ်ထွက်လာသည်။ ရုန်းရင်းခတ်စစ်တိုက်ခြင်း၏ လေမုန်တိုင်း သည် သာသနာပလူတို့၏ ပင်လယ် (ကမ္ဘာ) တွင် တိုတ်ခတ်ကာ လောကရှင်ဘုရင်တို့ တစ်ပါးနောက်တစ်ပါး ပေါ်ထွန်းစေသော်လည်း လူသားတို့ကို ဝိုင်းရံနေသော ထိုပြသနာအရင်းမြစ်အား တစ်စုံတစ်ဦးကမျှ ဖြေရှင်း နိုင်ခြင်း မရှိပေ။ ကျွန်ုပ်တို့ ယုံကြည်ရသော လောကခေါင်းဆောင်ကြီးများတို့သည် ကျွန်ုပ်တို့ကဲ့သို့ပင် အပြစ် နှင့် အတ္တသမားများသာ ဖြစ်ကြသည်။

ဒံယေလအားဖော်ပြသော နိုင်ငံတို့တစ်ခုမျှသည် ထာ၀ရဘုရား၏လူတို့အတွက် လုံခြုံခြင်း မရှိပါ (တစ်ချို့တော့ သက်သက်သာသာ ရှိသည်)။ သို့သော် ကျွန်ုပ်တို့သည် ကောင်းကင်နိုင်ငံသားများဖြစ်သည်ကို သိသည် (ဖိ၊ ၃း ၂၀)။ ထိုပရမ်းပတာ ကမ္ဘာကြီးထက်မြင့်သောအရပ်တွင် မတုန်မလှုပ်သော ရာဇပလ္လင်တစ်ခု ရှိသည် (ယေဇ၊ ၁း ၂၆)။ ခရစ်တော် ကြွလာချိန် နီးလာသောအခါ ကမ္ဘာကြီးသည် သာ၍ပင် ဖရိုဖရဲ ဖြစ်အုံးမည် ဟု ယေရှု သွန်သင်ထားသည် (မဿဲ၊ ၂၄)။ ကျွန်ုပ်တို့သည် ကမ္ဘာ့အခြေအနေကို ဘေးဖယ်ကာ ထာ၀ရဘုရား သည် ထိန်းချုပ်ခြင်းကို လက်မလွှတ်ကြောင်း သိရှိလျက် ယုံကြည်ခြင်းကို စွဲကိုင်ပါက သူ၏ “လူမျိုး တို့သည် ဟုန်းဟုန်းမြည်ကြ၏။ တိုင်းနိုင်ငံတို့သည် လှုပ်ရှားကြ၏။ ဗျာဒိတ်သံကို လွှတ်တော်မူ၍ မြေကြီးသည် အရည် ဖြစ်လေ၏။ ကောင်းကင်ဘုံရှင် ထာ၀ရဘုရားသည် ငါတို့နှင့်အတူ ရှိတော်မူ၏” (ဆာလံ ၄၆း ၆၊ ၇) ဟူသော ကတိတော်ကို ပြည့်စုံစေလိမ့်မည်။ အချိန်တိုအတွက် အရာခပ်သိမ်းတို့သည် မကောင်းလာနိုင်ပါ။ ရေရှည် အတွက် ယေရှုအား ကျေးဇူးကြီးမားကြောင်း မြွက်ဆိုပါ။

`ကမ္ဘာကြီးသည် ဖရိုဖရဲ ဖြစ်လျက် ထိန်းမနိုင်သိန်းမရဖြစ်သည်မှာ မေးစရာမလိုပါ။ ဥပမာ ဒံယေလ ၇ သည် သစ္စာစောင့်သိသော သူများအတွက် အရာခပ်သိမ်းကောင်းလိမ့်မည် ဟု မည်သို့ သွန်သင်သနည်း။`