---
title:  ထပ်မံစဉ်းစားရန်။
date:   30/05/2025
---

ဆာလံ ၁၃၃။ တမန်တော် ၁ ;၄-၉။ ဗျာ၊ ၅း ၄-၇။

“ရှေးဘိုးဘေးများ၏ ကာလတွင် သန့်ရှင်းသောဝိညာဉ်တော်၏ ဩဇာသည် လက္ခဏာမျှလောက် သာ ဖော်ပြကာ စုံလင်စွာ မခံစားကြရပါ။ ယခုတွင် ကယ်တင်ရှင်၏ နှုတ်ကပတ်တော်အား နားထောင်ခြင်းဖြင့် တပည့်တော်တို့သည် ဤဆုကို တောင်းဆိုကြရာမှ ခရစ်တော်သည်လည်း ကောင်းကင်တွင်သူ၏ ကြားဝင် စေ့စပ်ခြင်းကို ထပ်မံ ဖြည့်စွက်ပေးလိုက်သည်။ ခရစ်တော်သည် ဝိညာဉ်တော်ဆုကျေးဇူးကို သူ၏လူများအား သွန်းလောင်းပေးမည်ဟု ဖော်ပြထားသည်။” အီး၈ျီဝှိုက်။ တမန်တော်များ၏လုပ်ဆောင်မှုများ။ စာ၊ ၃၇။

တပည့်တော်တို့အား “ကမ္ဘာစွန်းတိုင်အောင်” (တမန်တော် ၁း ၈) သက်သေခံရန် သွန်သင်ထား သည်။ ထိုအလုပ်သည် ခရစ်တော်ကြွလာခြင်း၏ သံတော်ဆင့် ဖြစ်ရမည် (မဿဲ၊ ၂၄း ၁၄)။ သူတို့မှ စတင် ထားသော အရာကို ကျွန်ုပ်တို့မှ ဆက်လုပ်ကြရပါမည်။ ခရစ်တော်သည် ဧဝံဂေလိတရားကို ကမ္ဘာသို့ဖြန့်ရန် မှာကြားရာတွင် ဖြစ်သမျှအတွက် ကျွန်ုပ်တို့အား ပစ်မထားပါ။ ထိုလုပ်ငန်းကို ကောင်းကင်ဗိမာန်တော်မှ တိုက်ရိုက် ညွှန်ကြားသည်။ ကျွန်ုပ်တို့၏အလုပ်သည် ခရစ်တော်၌ ရင်းနီးကျွမ်းဝင်စွာ ရစ်ပတ်ထားသည်။ သူက ဦးဆောင်၍ ခွန်အားပေးသည်။ ဤသည် သူ၏အလုပ်။ ကျွန်ုပ်တို့၏ အလုပ်မဟုတ်။ သူ၏ ဦးဆောင်ရာ သို့ လိုက်ရန်သာ ညွှန်ကြားထားသည်။ ဣသရေလတို့သည် ထိုသို့လုပ်ဆောင်ကြသည်။ ထာ၀ရဘုရားသည် ညွှန်ကြားချက်ကို ပေးပို့၍ မဖြစ်နိုင်သောအရာများကို စွမ်းဆောင်ပေးသည်။ ဝိညာဉ်တော်သည် အိမ်နီးချင်းတို့ ၏ စိတ်နှလုံးကို နှိုးဆွနှင့်သည် ဖြစ်၍ ကျွန်ုပ်တို့သည် ဆုံးဖြတ်ချက်ချရမည့်အချိန်တွင် သူတို့ထံရောက်နေရပါ မည်။ သို့မှသာ သိုးသူငယ်နှင့်အတူ ဇိအုန်တောင်တွင် ရပ်နေသော ထာ၀ရဘုရား၏လူတို့တွင် ပါဝင်ရန် ခေါ် ဖိတ်နိုင်မည်ဖြစ်သည်။ ထိုလုပ်ငန်းသည် ကျွန်ုပ်တို့၏ ဦးဆောင်မှုဖြင့်မဟုတ်သောကြောင့် နည်းစနစ်သစ်များ တီထွင်ခြင်း မပြုရပါ။

**ဆွေးနွေးရန် မေးခွန်းများ။**

`ကောင်းကင်တမန်သုံးပါးသတင်းသည် ကမ္ဘာကိုပတ်ခဲ့သည်ဖြစ်သော်လည်း လက်လှမ်းမမီရသေး သူ မြောက်များစွာ ရှိနေသေးသည်။ အသင်းတော်သည် ခရစ်တော်ပေးသောတာဝန်ကို မည်သို့ ပြည့်စုံစေနိုင် မည်ကို ဆွေးနွေးပါ။ လူမြောက်များစွာတို့သည် ထိုနောက်ဆုံးတရားများကို မကြားရဘဲ ကျန်နေသော်လည်း စိတ်ပျက်အားလျော့ခြင်းမဖြစ်ရန် မည်သို့လုပ်ရမည်နည်း။`

`ဗျာ၊ ၅ တွင် သိုးသူငယ်သည် ထိုက်တန်သောကြောင့် စာစောင်ငယ်လေးကို သူ့အား ပေးအပ်သည် ဆို၏။ ဗျာ၊ ၆ တွင်လည်း စာစောင်လိပ်၏ တံဆိပ်ကို ဖွင့်ပြီးသောအခါ ဓမ္မသစ်သည် နောက်ဆုံးနေ့ရက်ထိတိုင် ရာဇဝင်ကို ဖွင့်ချလိုက်သည်ကို တွေ့ကြရပါသည်။ ဤသည်ကို ကြည့်ခြင်းဖြင့် ထာ၀ရဘုရားသည် အလုပ် ပြီးဆုံးရန် ရည်ရွယ်သည်သည်ကို မည်သို့ သွန်သင်သနည်း။`

`ဗျာ၊ ၁၃၊ ၁၄ ရှိသောအရာများကို လျင်မြန်စွာ ရောက်လာစေနိုင်သော မည်သည့်အဖြစ်အပျက်များ ယခုပင် ရှိသနည်း။ မည်သည့် ဆူးငြောင့်ခလုတ် ကျန်နေသေးသနည်း။`