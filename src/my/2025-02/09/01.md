---
title:  ဆာလံကျမ်းတွင် အပိုင်း ၂။
date:   24/05/2025
---

### ယခုအပတ်ဖတ်ရန်။

ဆာလံ ၄၆။ ယေရမိ ၄း ၂၃-၂၆။ ဆာလံ ၄၇း ၁-၄။ ၁ သက်၊ ၄း ၁၃-၁၇။ ဆာလံ၊ ၇၅။ ဗျာ၊ ၁၄း ၆-၁၂။

> <p>၊ကျမ်းချက်။</p>
> “အို ဘုရားသခင် လူများတို့သည် ကိုယ်တော်ကို ချီးမွမ်းပါ၏။ လူများ အပေါင်းတို့သည် ကိုယ်တော်ကို ချီးမွမ်းပါစေသော။ လူအမျိုးမျိုးတို့သည် ဝမ်းမြောက်၍ ရွှင်လန်းစွာ သီချင်း ဆိုကြပါစေသော။ ကိုယ်တော်သည် ဖြောင့်မတ်စွာ တရားစီရင်၍ မြေကြီးပေါ်မှာ ရှိသော လူမျိုးတို့ကို ချမ်းသာပေးတော်မူမည်။” (ဆာလံ ၆၇း ၃၊ ၄)။

နောက်ဆုံးဖြစ်ပျက်မည့် အရာများကို တွေးကြည့်သောအခါ ဗျာဒိတ်ကျမ်း၏ သားရဲများနှင့် ၎င်းတို့၏ အာဏာတို့သို့ ရောက်လာသည်။ ၎င်းတို့သည် အရေးကြီးသောတာဝန်များကို ထမ်းဆောင်ကြပါ သည်။ ထိုသို့ မဟုတ်ပါက ဘုရားသခင်သည် သမ္မာကျမ်းစာတွင် ဖော်ပြမည်မဟုတ် (ဗျာ၊ ၁း ၃)။

အနာဂတ္တိကျမ်းဟူသည် အပြစ်နှင့် ဆင်းရဲဒုက္ခ ၊ တရားစီရင်ခြင်း ၊ အကောင်းနှင့်အဆိုးတိုက်ပွဲ တရား ခြင်းနှင့် မတရားခြင်း ၊ နှိပ်စက်ညင်းဆဲခြင်း တို့အကြောင်းတွေ ဖြစ်သည်။

ဆာလံကျမ်းသည်လည်း ထိုအရာတို့၏ နက်နဲခြင်းများကို လူသားအစွမ်းရှိသလောက်ဖြင့် စိတ်ပျက် အားလျော့ခြင်းမှအစ ထိန်းမနိုင်သိမ်းမရလောက်ထိ ပျော်ရွှင်မြူးထူးခြင်းတို့ကို လေ့လာခြင်းဖြစ်သည်။ မှောင် မိုက်၏တန်ခိုးနှင့် ဣသရေလတို့သည် စစ်ခင်းကျင်းနေသည်ကို လည်းတွေ့ရသည်။ ထာ၀ရဘုရားသည် ဆိုး သွမ်းခြင်းအား မြန်ဆန်စွာ တိုက်ခိုက်အရေးယူခြင်းကို အဘယ်ကြောင့် မပြုသနည်း ဟူသော ကျွန်ုပ်တို့၏ မေးခွန်းကိုပင် မေးနေကြသည်ကိုလည်း ဖတ်ရှုရပါသည်။ ၎င်းတို့၏အဖြေရရှိရန် ဗိမာန်တော်သို့ တန်းတန်း မတ်မတ်ညွှန်ပြထားရာ ထာ၀ရဘုရားသည် ဖန်ဆင်းရှင်ဖြစ်သည်ကို ထပ်ခါထပ်ခါ ဆွဲဆောင်မှုပြုခြင်းကို လည်းတွေ့ရပါမည်။ ယနေ့ကျွန်ုပ်တို့ လုံးပန်းနေရသည့်အရာများနှင့် မေးခွန်းတို့သည် ဤအရာတို့ပင် မဟုတ် လော။

ဆာလံကျမ်းကို ဖွင့်ဟလျက် ဤအမှန်တရားများကို ကျွန်ုပ်တို့ လေ့လာသွားကြပါမည်။