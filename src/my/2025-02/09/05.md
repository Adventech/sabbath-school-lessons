---
title:  စပျစ်ရည်နှင့် အသွေး
date:   28/05/2025
---

`ဆာလံ ၇၅။ မဿဲ၊ ၂၆း ၂၆-၂၉ နှင့် ဗျာ၊ ၁၄း ၉-၁၂ တို့ကို ဖတ်ပါ။ ဤ ဆာလံသည် တရားစီရင်ရာ တွင် မည်သည့်အရေးပါသောအချက် တစ်ချို့တို့ကို ဖော်ပြ၍ ထိုအချက်တို့ကိုသိကျွမ်းရန် မည်သို့ ထောက်မ သနည်း။`

ဤ ဆာလံသီချင်းသည် သနာခရိပ်၏တပ်ပေါင်းစုအား ထူးဆန်းစွာ ဖျက်ဆီးခံရခြင်းအပေါ် သီဆို သော သီချင်း ဖြစ်လိမ့်မည်ဟု ထင်ကြေးပေးကြသည် (၂ ရာ၊ ၃၂။ ၂ ဓမ္မ၊ ၁၉)။ ၎င်းရာဇဝင်သည် ဗျာဒိတ်ကျမ်း ၂၀ ၏ဆိုးသောသူများ ဖျက်ဆီးခံရခြင်းကို ညွှန်ပြဟန်တူသည်။ ဘုရား၏ လူသားတို့သည် သန့်ရှင်းသောမြို့ထဲ တွင် ၎င်းတို့၏ ဖြောင့်မတ်သောဘုရင်နှင့် ရှိနေသည်ကို ရန်သူတပ်ပေါင်းစုမှ ဝိုင်းရံသောအခါ ထာ၀ရဘုရား ကိုယ်တော်တိုင်သည် ရှင်းရှင်းဖျက်ဆီးပစ်လိမ့်မည်။

တရားစီရင်ရာတွင် ထာ၀ရဘုရားပြုပြင်ရမည့် အရာများထဲမှတစ်ခုသည် ကျဆုံးခဲ့သော ဤကမ္ဘာ တွင် အလွဲသုံးစားခံခဲ့ရသော တန်ခိုးအာဏာပင်ဖြစ်သည်။ ကျဆုံးလူသားတို့သည် အခြားတစ်ပါးအတွက် မရှင်သန်ကြတော့ဘဲ ထာ၀ရဘုရားနှင့် မိမိတို့အတွက်သာ ရှင်သန်ကြရလိမ့်မည်။ ယနေ့ကျွန်ုပ်တို့သည် ဤ စကြာ၀ဠာတွင် ဓမ္မဓိဌာန်ကျသော ကိုယ်ကျင့်တရားစံညွှန်း မရှိကြောင်း ၊ ရှိခဲ့သည့်တိုင် အဓိပ္ပါယ်မရှိကြောင်း ယုံကြည်ကြရန်သာ ရွေးချယ်ကြရပါသည်။ အဓိပ္ပါယ်ရှိစေလိုသော အတွေးအခေါ် ပညာရှင် ဖရက်ဒရိခ်နစ်ချီ ဆိုသူသည် စကြာ၀ဠာသည် မိမိတို့၏ အကျိုးကျေးဇူးအတွက် သက်သက် ဖြစ်သဖြင့် မိမိတို့ဖာသာ ဖန်းတီးကြ ရန်သာ ဖြစ်သည်။ လူကိုယ်စီသည် ဘုရားကဲ့သို့ ကျင့်ကြံကြပါက အကျိုးသက်ရောက်နိုင်သည်ဟု ဆိုသည်။

ဤ အတွေးအခေါ်ကပင် ဖရက်ဒရိခ်နစ်ချီ အတွက် မည်သို့ လုပ်ဆောင်ခဲ့ပြီးသနည်း ဟု မေးစရာရှိ၏။ မည်သို့မျှ မစွမ်းဆောင်ပေးနိုင်ပါ။ အီတလီနိုင်ငံ၏ လမ်းကြားတစ်ခုတွင် မြင်းတစ်ကောင်ကို ရိုက်နှက်နေသူ တစ်ဦးအား သွားတားမြစ်ရာမှစတင်ကာ ရူးသွပ်စိတ်မနှံ့ ဖြစ်သွားခဲ့သည်။ ထိုအချိန်မှစ၍ ၁၁ နှစ်တိုင်တိုင် အရူးတစ်ပိုင်းအဖြစ် စိတ်ဝေဒနာ ခံစားရကာ ၁၉၀၀ ပြည့်နှစ်တွင် ကွယ်လွန်ခဲ့သည်။

ပြသနာသည် မည်မျှပင် ဆိုးရွားနေသော်လည်း ယုံကြည်သူတို့သည် ဖြစ်ပျက်သောအရာတို့အား ဝေဖန်နေရန် မဟုတ်ဘဲ မြော်လင့်ခြင်းဖြင့်ရှင်သန်ကြရန် သတိပေးထားသည်။ ယဉ်ကျေးမှုမြင့်မားခြင်းဖြင့် ဘုရားတရားမဲ့သောသူများကြောင့် ပျက်စီးခဲ့၍ သမ္မာကျမ်းစာတွင်ပင် မပါရှိသော ထာ၀ရဘုရားအပေါ် ရှုမြင် ခြင်း တို့ကြောင့် စိတ်ပျက်စရာ မဟုတ်ပါ။ ကမ္ဘာ့တစ်ချို့နေရာများတွင် လူသား ဖိုမတို့၏ ကိုယ်ကျင့်တရားအား ပြင်းထန်စွာ တိုက်ခိုက်ခံရသော အချိန်တွင် ကျွန်ုပ်တို့ နေထိုင်ရသည်။ လူသားတို့သည် မိမိပုဂ္ဂလိကအနေဖြင့် ပင် ထုတ်ဖော်မပြောလိုသော စာရိတ္တပျက်ပြားခြင်းတစ်ချိူ့ကိုပင် ချီးကျူးဂုဏ်ပြုကာ အများပြည်သူတို့၏ ရှေ့မှောက်တွင်ပင် လက်ခုပ်ဩဘာပင် ပေးကြ၏။

`တစ်ပါးသူတို့အသက်တာ ကောင်းမွန်ရန် ပြုရမည် ဆိုသည့်တိုင် အရာခပ်သိမ်း အသစ်မဖန်ဆင်းမီ ဤကမ္ဘာကြီးကိုပင် လုံးလုံး ဖျက်ဆီးပစ်ရမည် ဆိုသည်ကို အဘယ်ကြောင့် မှတ်သားထားသင့်သနည်း။`