---
title:  သင်တို့သည် ကယ်တင်ခြင်းကျေးဇူးခံကြပါစေသော
date:   29/05/2025
---

`ဆာလံ ၆၇ ဖတ်ပါ။ ဤဆာလံသီချင်းသည် ဗျာဒိတ်ကျမ်း ၁၄း ၆-၁၂ ပါရှိသော ဘုရားသခင့်လူ တို့၏ တာဝန်များကို မည်ကဲ့သို့ သိကျွမ်းစေသနည်း။ မာဆာချူးဆက်ပြည်နယ် လူမှုရေးသိပ္ပံကျောင်းတွင် အနက် ရောင်သုတ်ခြင်းဖြင့် ကိုယ်ပျောက်နီးပါးဖြစ်ခြင်းကို တီထွင်ခဲ့သည်။ နာနိုပြွန်ပေါင်းများစွာ တို့ဖြင့် ပြုလုပ်၍ သာမာန်အမဲရောင်ထက် အဆများစွာ မဲလေသည်။ ထိုပစ္စည်းသစ်သည် မြင်ရသောအလင်းကို ၉၉.၉၉၅ မျှ စုပ်ယူနိုင်သည်။ ထိုပစ္စည်းဖြင့် ဖုံးထားသောအရာတစ်ခုကို အတောက်ပဆုံး အလင်းရောင်တွင်ပင် မမြင်ရပါ။`

ဆာလံ ၆၇ သည် ဘုရားသခင့် “မျက်နှာတော်၏ အလင်းကို လွှတ်တော်မူခြင်းဖြင့် ကျွန်ုပ်တို့သည် ကယ်တင်ခြင်း ကျေးဇူးကို ခံရပါမည့်အကြောင်း” (ဆာလံ ၆၇း ၁၊ ၂) တိုးလျှိုးခြင်းဖြစ်သည်။ ကယ်တင်ခြင်း စီမံကိန်းတွင် အပြစ်သားတို့သည် ထာ၀ရဘုရား၏ ဘုန်းတန်ခိုးအာနုဘော်ကြောင့် ချက်ခြင်းမသေရဘဲ ပြန် လည် ဆက်ကပ်ခြင်း ပြုနိုင်သောနည်းလမ်းကို ထာ၀ရဘုရားမှစီစဉ်ထားပေးသည်။ ယခုအသက်တာတွင် ပင် ခရစ်တော်၏ ကပ်တိုင်တော်သည် ကျွန်ုပ်တို့အပေါ်သို့ ထာ၀ရဘုရား၏မျက်နှာတော်အလင်း လင်းစေတော်မူ ပါသည်။ ဒါတင်မက ထာ၀ရဘုရားသည် သူ၏အလင်းကို ကမ္ဘာသို့အလင်းပြန်စေရန် ကျွန်ုပ်တို့ကို ရည်ရွယ် ထားပါသည်။ ဤသည်မှာ ဣသရေလတို့အားပေးထားသော တာဝန်ဖြစ်သည်။ ဗိမာန်တော်သည် လူမျိုး ခပ်သိမ်းတို့၏ ဆုတောင်းရာနေရာ ဖြစ်ရမည်။ “ငါ၏သန့်ရှင်းသောတောင်သို့ ငါဆောင်ခဲ့၍ ငါ၏ပဌနာအိမ်၌ ဝမ်းမြောက်စေမည်။ သူတို့ မီးရှို့ရာယဇ်နှင့် ယဇ်အမျိုးမျိုးတို့ကို ငါ့ယဇ်ပလ္လင်ပေါ်မှာ လက်ခံမည်။ ငါအိမ်ကို လူအမျိုးမျိုးတို့၏ ဆုတောင်းရာအိမ်ဟူ၍ ခေါ်ဝေါ်လတံ့” (ဟေရှာယ ၅၆း ၇)။

ဤဆာလံတွင် ဒါဝဒ်သည် ထာ၀ရဘုရား၏လမ်းစဉ်ဖြင့် လူမျိုးတို့အား ကယ်တင်ခြင်းသို့ ရောက်စေ လိုသည် (ဆာ၊ ၆၇း ၂)။ လူသားတို့သည်လည်း ဤနေရာတွင် ပျက်ကွက်ကြသည်။ ဓမ္မဟောင်း၏ ဣသရေလ ရာဇဝင်တွင် အမှောင်ခန်းများ ရှိခဲ့သည်နည်းတူ ၊ ခရစ်ယာန်အသင်းတော်၏ နှစ်ပေါင်း နှစ်ထောင်အတွင်း ရာဇဝင်တွင်လည်း ရှိခဲ့သည်။ ကျွန်ုပ်တို့၏စိတ်နှလုံးများကို အလွန်အကဲ မဲသောအရာဖြင့် သုတ်လိမ်းသော ကြောင့် ထာ၀ရဘုရား၏ အလင်းကို မပြန်စေနိုင်ဘဲ စုပ်ယူထားသည့်ဟန်တူ၏။

ရံဖန်ရံခါတွင် ထာ၀ရဘုရား၏ နောက်ဆုံး လှုပ်ရှားမှုများကို ဝိညာဉ်ရေး လေကြောင်းခရီးသည်များ သည် ခရီးသည်နားနေခန်းတွင် ထွက်ခွါရန် စောင့်ဆိုင်းနေသကဲ့သို့ ထင်မှတ်၍ ကျန်သော ကမ္ဘာ့လူသားများ အားလုံးသည် ခရီးထွက်ရန်ပြင်ဆင်ထားခြင်းမရှိသော တံခါးပတ်ဝန်းကျင်ရှိ လူသားများကဲ့သို့ ထင်မှတ်ကြ သည်။ ဗျာဒိတ်ကျမ်း ၁၄ ၏ ကျန်ကြွင်းသော အသင်းတော်သည် ခရစ်တော်နှင့်အတူ ဇိအုန်တောင်ပေါ်တွင် ရပ် နေ၍ နေပူစာလှုံနေရုံတင်ဖြင့် ကျေနပ်ရန်မဟုတ်ပါ။ ကမ္ဘာအနှံ့ ပျံသန်းလျက် ထာ၀ရဘုရား၏ တောင်တော် သို့ လူမြောက်များစွာတို့ကို ခေါ်ဆောင်ကြရပါမည်။

`ကျွန်ုပ်တို့သည် အသင်းတော်ဖြစ်စေ တစ်ဦးချင်းဖြစ်စေ ကျွန်ုပ်တို့ချစ်သော သမ္မာတရားကို သူတပါး ထံသို့ ပို့ဆောင်ရန် မည်သည့်တာဝန် ရှိသနည်း။`