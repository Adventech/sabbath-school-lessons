---
title:  အနာဂတ္တိကျမ်းများ၏ ဥပဒေသတစ်ချို့
date:   29/03/2025
---

### ယခုအပတ်ဖတ်ရန်။

ယေရမိ၊ ၂၉း ၂၃၊ ၂၄။ ဆာလံ ၁၃၉း ၁-၆။ ဒံယေလ ၁၂း ၄။ ဗျာ၊ ၂၂း ၁၀။ ၂ တိ၊ ၃း ၁၅-၁၇။ ဟေဗြဲ ၄း ၁၂။

> <p>ကျမ်းချက်။</p>
> ““ဝါကြွားသောသူ မည်သည်ကား ၊ ငါသည် မြေကြီးပေါ်မှာ ချစ်သနားခြင်း ၊ တရားသဖြင့် စီရင် ခြင်း ၊ ဖြောင့်မတ်ခြင်းကို ပြုသော ထာ၀ရဘုရား ဖြစ်ကြောင်း တည်းဟူသော ငါ့သဘော ကို သိနားလည် ခြင်း၌သာ ကြွားဝါစေလော့။” (ယေရမိ ၉း ၂၄)။

သမ္မာကျမ်းစာတွင် ရှိသမျှအရာတို့တွင် အနာဂတ္တိကျမ်းစကား တို့သည် အချိန်ကို တမင်ဖြုန်းတီးစေ သည် ဟု ခရစ်ယာန်တို့သည် ထင်တတ်ကြ၏။ ခရစ်ယာန်တို့သည် အနာဂတ္တိကျမ်းစကားတို့၏ ဗိန္ဓုလုံးတိုင်း တို့နှင့် ရင်ဆိုင်ရမည်ဆိုပါက မည်မျှခိုင်လုံနိုင်မည်နည်း။ ယုံကြည်သူ မြောက်များစွာ တို့သည်လည်း ဗျာဒိတ် ကျမ်းနှင့်တကွ ကျမ်းတချို့သည် လူနားမလည်နိုင်ကြောင်း ယုံကြသည်။ ထိုကျမ်းတို့ကိုဖတ်ခြင်းသည် ဘယ် အဖြေမှမရဘဲ ပြသနာသာပေးနိုင်သည်ဟု ယုံကြည်သော တရားဟောဆရာတို့နှင့်အတူ မဖတ်တော့ ဘဲ ချန်လှပ်ထား ကြ၏။

ထိုသို့မဟုတ်ပါ။ ခရစ်ယာန်ရာဇဝင်တွင် ရာစု တစ်ဆယ့်ရှစ်ခုအတွင်း ခရစ်ယာန်အများစုတို့သည် အနာဂတ္တိစကား တို့တွင် အလွန်ပီတိဖြစ်ကြ၍ သဘောတူထားကြပါသည်။ ထာ၀ရဘုရားသည် “ညီအစ်ကို တို့ သင်တို့ ရှိသမျှတို့သည် စကားတစ်ညီတစ်ညွတ်တည်း ဖြစ်၍ အချင်းချင်းမကွဲပြားဘဲ တစ်သံတစ်သမတ် တည်း ရှိသည်နှင့် စေ့စပ်စုံလင် ကြမည်အကြောင်း ငါတို့ သခင်ယေရှုခရစ်၏ နာမတော်ကို အမှီပြု၍ ငါနှိုးစော် တောင်းပန်၏” (၁ကော၊ ၁း ၁၀)။

ယခုအပတ်တွင် အနာဂတ္တိစကားတို့ကို နားလည်နိုင်ရန် အကူအညီပေးနိုင်သော ဥပဒေသတစ်ချို့ အား လေ့လာကြရပါမည်။