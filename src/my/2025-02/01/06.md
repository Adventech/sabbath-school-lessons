---
title:  အသွင်ယူလော မူရင်းစာလော
date:   03/04/2025
---

အနာဂတ္တိကျမ်းစကားများအား သင်ယူနေသူတို့အတွက် စိန်ခေါ်မှုတစ်ခုသည် စကားတစ်ခွန်း၏ အဓိပ္ပါယ်ကို မူရင်းစာအတိုင်းလား ၊ အသွင်ယူကောက်ရမည်လား ဆိုသည့်အချက်ဖြစ်သည်။ တစ်စုံတစ်ဦး သည် အသွင်ယူသောစကားလုံးအသုံးပြုပါက ထိုအသွင်ယူသည် မည်သည်ကိုအသွင်ယူသနည်း။ အဓိက အချက်သည် ၊ ထိုအသွင်ယူသောပုံရိပ်သည် ယခုခဏမျှသာအသုံးပြုသကဲ့သို့ မဟုတ်ဘဲ သမ္မာကျမ်းစာတွင် တောက်လျှောက်မည်ကဲ့သို့ အသုံးပြုသနည်း။ ဥပမာ၊ ဒံယေလ ၇ တွင် ဝက်ဝံပုံရိပ်အား ရုရှားနိုင်ငံ အသွင်ယူ အဖြစ် အသုံးပြုလေ့ ရှိကြပါသည်။ သေချာခိုင်လုံသောအနက်ပြန်ခြင်း မဖြစ်နိုင်ပါ။

**အောက်ပါကျမ်းချက်တို့ကို ဖတ်၍ သမ္မာကျမ်းစာသည် မိမိကိုယ်ကို မည်သို့ အနက်ပြန်သည်ကို ကြည့်ပါ။ မည်သည့် ပုံရိပ်များပါ၍ သမ္မာကျမ်းစာသည် မည်သည်အား ပုံဆောင်သည်ဟု ဆိုသနည်း။**

`ဒံယေလ ၇း ၇။ ၈း ၃။ ၇း ၂၄။`

`ဗျာ၊ ၁း ၁၆။ ဧဖက် ၆း၁၇။ ဟေဗြဲ ၄း ၁၂`

`ဗျာ၊ ၁၂း ၁။ ၂၁း ၂။ ဧဖက် ၅း ၃၁၊ ၃၂။ ယေရမိ ၆း ၂။`

သမ္မာကျမ်းစာ၏ မိမိကိုယ်ကို အနက်ပြန် စည်းမျဉ်းလေးကိုသာ လိုက်လျှောက်သော် အနာဂတ္တိ စကားများ၏ နောက်ကွယ်မှ လျှို့ဝှက်သော အရာများ ဗူးပေါ် ပေါ်ကုန်လေ၏။ ဥပမာအားဖြင့် ဂျို သည် လူမျိုးနှင့် နိုင်ငံ၏အင်အားကို အသွင်ယူလေ့ရှိ၏။ ဓါးသည် သမ္မာကျမ်းစာကိုပုံဆောင်၏။ မိန်းမသည် အသင်းတော်ကို ပုံဆောင်သည်။ သမ္မာကျမ်းစာသည် မိမိကိုယ်ကို ဤသို့ ရှင်းလင်းစွာအနက်ပြန်၏။

ဖြေဆိုရန် ကျန်နေသည်မှာ ထာ၀ရဘုရားသည် ပုံရိပ်နှင့် အသွင်ယူတို့ဖြင့် အဘယ်ကြောင့် စကား ပြောဆိုရသနည်း။ အဘယ့်ကြောင့် ပေတရုသည် ရောမမြို့ ကိုများ ဘေဘီလုံ ဟု ခေါ်ဆိုရသနည်း။ (၁ ပေ၊ ၅း ၁၃)။ ထာ၀ရဘုရားသည် ပုံရိပ်နှင့် အသွင်ယူတို့ဖြင့် စကားပြောဆိုရသည့် အကြောင်းရင်းတွေ ရှိပေလိမ့်မည်။ ဓမ္မသစ်ကျမ်း၏ အသင်းတော်တွင် ဗျာဒိတ်ကျမ်းသည် အသင်းတော်အားနှိပ်စက်ညင်းဆဲခဲ့သော အလွန် ဆိုးရွားသော ရောမမြို့အား ပြစ်မှုကျူးလွန်သူဟု သမုတ်ထားသည်။ မည်သို့ပင်ဖြစ်စေ ထိုအသွင်ယူ ပုံရိပ်များ ကို နားလည်ရမည်အကြောင်း ထာ၀ရဘုရား အလိုတော်ရှိ၏။

`အချို့သော အသွင်ယူပုံရိပ်တို့သည် လျှို့ဝှက်မြဲ လျှို့ဝှက်နေသော်လည်း မိမိတို့နားလည်ထားသော အရာတို့သည် မိမိတို့အားမည်ကဲ့သို့ ခွန်အားဖြစ်စေသနည်း။`