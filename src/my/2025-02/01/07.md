---
title:  ထပ်မံစဉ်းစားရန်။
date:   04/04/2025
---

အီးဂျီဝှိုက်။ မျက်မှောက်ကာလမှ ထာ၀ရကာလသို့။ စာ၊ ၃၁၉-၃၂၄။

“အမေရိကန်၏ ဘာသာရေး ပြုပြင်ပြောင်လဲသူတစ်ဦး”။

“အမှုဆောင်များနှင့် အသင်းသားများကပင် ဒံယေလကျမ်းနှင့် ဗျာဒိတ်ကျမ်းတို့သည် နားမလည် နိုင် သော လျှိူ့ဝှက်အရာများဖြစ်သည်ဟု ဆိုကြသည်။ ခရစ်တော်သည် သူတို့အချိန်တွင်ပင် ဖြစ်ပျက်မည့် အရာ များကို ပုရောဖက်ဒံယေလ၏ စကားလုံးများကို အသုံးပြုခဲ့ပါသည်။ “ကျမ်းစာဖတ်သောသူသည် နားလည် ပါစေ” (မဿဲ၊ ၂၄း ၁၅) ဟု မိန့်တော်မူ၏။ ဗျာဒိတ်ကျမ်းမှ အခိုင်အမာဆိုထားသောအချက်တို့သည် စာအုပ်၏ ခေါင်းစဉ်နှင့် တစ်လွဲ နက်နဲလွန်းလှ၏။ “မကြာမြင့်မီ ဖြစ်ရမည့် အမှုအရာများကို ယေရှုခရစ်သည် မိမိ အစေခံကျွန်တို့အား ပြစေခြင်းငှါ … အချိန် ရောက်လုနီးပြီဖြစ်၍ ဤအနာဂတ္တိကျမ်းစကားကို ကြည့်ရှု ဖတ်ရွတ် နားထောင်၍ ရေးသားသမျှ တို့ကို စောင့်ရှောက်နားထောင်သော သူတို့သည် မင်္ဂလာရှိကြ၏” (ဗျာ၊ ၁း ၁-၃)။

“မှုတ်သွင်းသူ၏ သက်သေခံချက် ရှိလျက်ပင် လူတို့သည် ဗျာဒိတ်ကျမ်းအား နားမလည်နိုင် ၊ လျှို့ဝှက် လွန်းသည်ဟု ပြောဆိုရဲ ကြပါ တကား။ လျှို့ဝှက်သော စာအုပ်အားဖွင့်ဟခြင်း မဟုတ်လော။ ဗျာဒိတ်ကျမ်းကို လေ့လာသူတို့သည် ၎င်းနှင့်ထပ်တူ ကမ္ဘာအဆုံးတွင် ဖြစ်ပျက်မည့်အရာများအား ထာ၀ရဘုရားမှ သွန်သင် ထားသော ဒံယေလကျမ်းအား ထပ်လေ့လာစေရန် စိတ်နှလုံးအား လမ်းညွှန်၏။”

“အသင်းတော်၏ ရင်ဖိုစရာ အတွေ့အကြုံများကို ရှင်ယောဟန်ထံသို့ ပြသ၏။ အသင်းတော်၏ အနေ အထား ၊ ပဋိပက္ခနှင့် ထာ၀ရဘုရားသည် သူ၏လူတို့အား နောက်ဆုံးကယ်တင်ခြင်းကို တွေ့မြင်ရသည်။ ကမ္ဘာ ၏ ရိတ်သိမ်းချိန်အတွက် သတင်းစကားများကို မှတ်တမ်းတင်ထားရာ ကောင်းကင်စပါးကျီအတွက် ကောက် လှိုင်းများနှင့် ဖျက်ဆီးသောမီးအတွက် ဖြင်းဖုံများကိုပင် ဖော်ပြပေးသည်။ အထူးသဖြင့် နောက်ဆုံးအသင်း တော်အတွက် ကျယ်ပြန့်၍ အရေးကြီးသောအချက်များနှင့် အမှားဘက်မှ အမှန်ဘက်သို့ အလင်းဝင်မည့်သူ များရှေ့တွင် ဘေးဒုက္ခနှင့်ပဋိပက္ခများ ရှိနေသည်ကို ဖွင့်ပြထားပါသည်။ ကမ္ဘာပေါ်တွင် ဖြစ်လာမည့် အရာများ ကို မသိရဘဲ မည်သူမျှ အမှောင်ထဲတွင်နေရန် မလိုအပ်ပါ။” အီးဂျီဝှိုက်။ မျက်မှောက်ကာလမှ ထာ၀ရသို့ စာ၊ ၃၄၁၊ ၃၄၂။

**ဆွေးနွေးရန် မေးခွန်းများ။**

`အနာဂတ္တိစကားများအား လေ့လာခြင်းသည် သင့်ယုံကြည်ခြင်းကို မည်ကဲ့သို့တိုးပွားစေနိုင် သ နည်း။ နှစ်ထောင်ပေါင်းများစွာက ရေးသားထားသော အရာတို့သည် နှစ်ထောင်မရောက်သည့်တိုင် နှစ် ရာချီ တွင် ပြည့်စုံသည်ကို ကြည့်ခြင်းဖြင့် မှုတ်သွင်းသူထာ၀ရဘုရားနှင့် သူ၏ သမ္မာကျမ်းစာအား သင်၏ယုံကြည်မှု မည်ကဲ့သို့ တိုးပွားစေသနည်း။`

`အသင်းတော်၏ သွန်သင်ခြင်းတို့မှ ပင်လျှင် မိမိကိုယ်ကို ကာကွယ်ရမည့် အကောင်းဆုံး နည်လမ်း သည် အဘယ်သို့နည်း။ “ခပ်သိမ်းသောအရာတို့ကို စုံစမ်း၍ ကောင်းသောအရာ တို့ကို အမြဲကိုင်စွဲလော့” (၁ သက် ၅း ၂၈)ကို မည်သို့ ဂရုပြုနိုင်မည်နည်း။`