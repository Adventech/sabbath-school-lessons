---
title:  ဒံယေလ ထိုစာစောင်တို့ကို တံဆိပ်ခပ်လော့
date:   01/04/2025
---

`ဒံယေလ ၁၂း ၄ ဖတ်ပါ။ ထာ၀ရဘုရားသည် ဒံယေလအား မည်သို့ သွန်သင်နေသနည်း။ (ဗျာ၊ ၂၂း ၁၀ နှင့် ယှဉ်ဖတ်ပါ။`

ခရစ်တော်မကြွလာမီတွင် အတတ်ပညာတိုးပွားလိမ့်မည် ဟူသော ဒံယေလ ၁၂း ၄ ကို အသုံးပြု လျက် တရားဟောပြောခြင်းသည် ထုံးစံမဟုတ်သော ဟောပြောခြင်းဖြစ်ပါသည်။ လွန်ခဲ့သော ရာစုနှစ်မှစ၍ လူတွေ ဟိုဟိုဒီဒီ ပြေးလွှား သွားလာမည် ဟူ၍လည်း ဟောပြောကြသေးသည်။ စာအုပ်များစွာတို့မှလည်း ၎င်း ကို ထောက်ခံကြသည်။ ဖြစ်နိုင်ခြေများစွာ ရှိသော်လည်း အဓိပ္ပါယ်တစ်မျိုးပင် ရှိနိုင်လိမ့်ဦးမည်။

ထိုစာပိုဒ်ကို ပြန်ဖတ်ကြည့်လိုက်ပါ။ ဒံယေလအား ကောင်းကင်တမန်၏ ညွှန်ကြားချက် “ဗျာဒိတ် စကားတော်ကို ပိတ်၍ တံဆိပ်ခတ်လော့” ဟူ၏။ ထိုအကြောင်းကို ဒံယေလစာအုပ်ထဲမှာပင် ဆွေးနွေးတင်ပြ ထားသည်။ သို့ဖြစ်ရာ နောက်ဆုံးသောကာလမှာ တိုးပွားလာမည့်ပညာသည်လည်း ဒံယေလ၏ စာအုပ်ပင် ဖြစ်မည်လား။ ဤသည်ကြောင့်ပင် ဒံယေလ၏စာအုပ်သည် ဗျာဒိတ်ကျမ်းနှင့် ကွာခြားချက်မှာ ယောဟန် သည် မိမိစာအုပ်အား တံဆိပ်မခတ်ရန် မှာကြားထားရသည် (ဗျာ၊ ၂၂း ၁၀)။ “အချိန် ရောက်လုနီးပြီ ဖြစ်သ ဖြင့်” ဗျာဒိတ်ကျမ်းအား အစတည်းကပင် နားလည်ထားရမည်ဖြစ်သည်။ ဒံယေလသည်လည်း နောင် တစ်ချိန် တွင် ရှင်းလင်းပြတ်သားစွာ နားလည်ရမည် ဖြစ်သည်။

ရာစုနှစ်ပေါင်း များစွာအတွင်း ခရစ်ယာန်များစွာတို့သည် ဒံယေလစာအုပ်ကို ပြန်ဆိုရန် ကြိုးစားကြ ရာ တစ်ချို့တို့သည် ခရီးတော်တော်ပေါက်ကြပါသည်။ ဒံယေလအား နားလည်ခြင်းသည် မြန်ဆန်လှသော် လည်း ၊ ၁၇၉၈ ခုနှစ်တွင်အဆုံးသတ်သော နှစ်ပေါင်း ၁၂၆၀ အနာဂတ္တိစကား၏အဆုံး ၁၈၄၃ ခုနှစ် ဝန်းကျင် တွင် အံ့မခန်းဘွယ်တစ်ခုခု ဖြစ်ပွားလိမ့်မည် ဟုဆိုကြသည်။ ၎င်းတို့အထဲမှ အထင်ရှားဆုံးသောပုဂ္ဂိုလ်သည် ဝီလျံမီးလ်လာ ဖြစ်သည်။ သူ၏ဟောပြောချက်တို့သည် ၁၉ ရာစုအတွင်း မြောလင့်ခြင်း၏ လှုပ်ရှားမှုကြီးပင် ဖြစ်စေကာ၊ ကောင်းကင်တမန် သုံးပါးတို့၏ သတင်းစကားကိုလည်း နားလည်လာသောအခါ ကျန်ကြွင်းသော အသင်းတော်ကြီးပင် မွေးဖွားလာရပါသည်။

ကျွန်ုပ်တို့၏ ကမ္ဘာလုံးဆိုင်ရာ လှုပ်ရှားမှုကြီးသည် ဒံယေလ၏နောက်ဆုံးအချိန်တွင် ပညာတိုးပွား မည် ဟူသောအနာဂတ္တိစကား၏ ပြည့်စုံခြင်းပင် ဖြစ်လေသည်။

လူသားတို့၏ ကယ်တင်ခြင်းကို အလေးမထားဘဲ ခရစ်ယာန်အသင်းတော်အတွင်း အမှောင်ထုကြီး အား တွေးတောကြည့်ပါ။ သတ္တမနေ့ ဥပုသ်တော်သည် ဧဒင်ဥယာဉ်မှာပင် ရှိနှင့်သည်ဖြစ်သော်လည်း ၎င်းကို မေ့ပျောက်ကာ ရောမတို့၏နတ်ကိုးကွယ်ခြင်းတွင် အမြစ်တည်သော တနင်္ဂနွေနေ့ ကြီးဖြင့် အစားထိုးထား၏။ သည့်အပြင် ခရစ်ယာန်တို့သည် လူသေသောအခါ ချက်ခြင်းပင် ကောင်းကင်သို့တက်သွားကာ ဘ၀တစ်ပါး ပြောင်းသွား၍ အချို့တို့သည် ထာ၀ရငရဲမီးခံစားရသည် ဆိုသည့် နတ်စားတို့၏အယူဝါဒကိုလည်း တွေးတော ကြည့်ပါ။

ကျွန်ုပ်တို့သည် ၎င်းနှင့်ဆန့်ကျင်သော အမှန်တရားကို သိရှိရသဖြင့် နှိမ့်ချစွာကျေးဇူးတင်ရမည်ပင် ဖြစ်သည်။