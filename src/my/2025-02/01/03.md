---
title:  ထာ၀ရဘုရားသည် နားလည်ရန် အလိုရှိ၏
date:   31/03/2025
---

တိုင်းတစ်ပါးနိုင်ငံတွင် စကားပင်မပေါက်ဘဲနှင့် ဆေးခန်းဆေးဆိုင်သို့ ရောက်သွားရသည်မှာ စိတ် မချင့်မရဲ ဖြစ်လှပါသည်။ ပြောရမည့် အချက်များကိုသိလျက်နှင့် လုံလောက်သောဝေါဟာရက မရှိပြန်ပါ။

ထာ၀ရဘုရား အတွက်တော့ ဆန့်ကျင်ဘက်ဖြစ်သည်။ “မိုးကောင်းကင်သည် မြေကြီးထက်သာ၍ မြင့်သကဲ့သို့ ငါ၏အကျင့်သည်လည်း သင်တို့၏အကျင့်ထက်၎င်း ငါ၏အကြံအစည်သည် သင်တို့၏အကြံ အစည်ထက် မြင့်၏” (ဟေရှာယ ၅၅း ၉)။ ထာ၀ရဘုရားသည် လူသားနှင့်ဆက်ဆံနိုင်ရန် စကားမပေါက်သည် မဟုတ်ဘဲ ကျွန်ုပ်တို့ကပင် ထာ၀ရဘုရားအား နားလည်နိုင်စွမ်းသော စကားလုံးနှင့်ဥာဏ်ရည်တို့ကို လုံလုံ လောက်လောက် မရှိခြင်းပင် ဖြစ်သည်။

**အောက်ပါ ကျမ်းချက်တို့သည် ထာ၀ရဘုရား၏ ဥာဏ်တော်အနန္တ နှင့်ကျွန်ုပ်တို့၏ အသိဥာဏ် တို့၏ ကွာဟမှုကို မည်သို့ သွန်သင်သနည်း။**

`ဆာလံကျမ်း ၁၃၉း ၁-၆`

`ဆာလံကျမ်း ၁၄၇း ၅`

`ရောမ ၁၁း ၃၃`

`၁ယော၊ ၃း ၂၀`

ထာ၀ရဘုရား၏ ဥာဏ်တော်သည် အတိုင်းမဲ့အနန္တဖြစ်သဖြင့် ကျွန်ုပ်တို့သည် သူ၏စိတ်နှလုံးအား ပြည့်စုံစွာ နားလည်ရန်လုံး၀မဖြစ်နိုင်ပါ။ ဖန်ဆင်းထားသော အရာများကိုပင် နားလည်နိုင်စွမ်းမရှိသော လူ သားသည် ဖန်ဆင်းရှင်အား မည်သို့ နားလည်နိုင်ပါ့မည်နည်း။ မဖြစ်နိုင်ပါ။

ကျွန်ုပ်တို့သည် အရာခပ်သိမ်းအား နားမလည်နိုင်ဆိုသည်တိုင် ၊ ကျွန်ုပ်တို့၏ ကယ်တင်ခြင်းအတွက် လိုအပ်သော အရာများကို နားလည်နိုင်ပါသည် (၂ တိ၊ ၃း ၁၄၊ ၁၅)။ တမန်တော်တို့သည် ၎င်းတို့၏ ပရိသတ် တို့အား ပြည့်စုံခဲ့ပြီးသော အနာဂတ္တိစကားများကို ထောက်ပြ၍ ရှင်းပြသည်ဖြစ်ရာ ကျွန်ုပ်တို့သည်လည်း မိမိ တို့၏ ကယ်တင်ခြင်း အတွက် သရုပ်ပြဖြစ်သည်ဟု ကောက်ချက် ချနိုင်ပေသည်။ နောက်ဆုံးသောနေ့တွင် ထို အနာဂတ္တိစကားများသည် ကျွန်ုပ်တို့ကို ယေရှု နှင့် ၊ လူသားအားလုံးအား ကယ်တင်ရန် သူ၏ကတိတော်ထံသို့ ပို့ဆောင်နိုင် ပါသည်။

အရာခပ်သိမ်းတို့ကို ဖန်ဆင်းတော်မူသောဘုရား (ကော၊ ၁း ၁၆။ ယော၊ ၁း ၁-၃) ဖြစ်တော်မူ၍ အယုတ်ဆုံး လူသားကိုပင်လျှင် ကယ်တင်ခြင်းငှါ ကပ်တိုင်ပေါ် အသေခံရန် လောကသို့ဆင်းသက်လာသော ဘုရားဖြစ်သည်။ ထာ၀ရဘုရားသည် ကျွန်ုပ်တို့အား ချစ်တော်မူခြင်းပင် ဖြစ်သည်။ အယုတ်ဆုံးမှစကာ လူ တိုင်းတို့သည် ယေရှုအားဖြင့် ပေးတော်မူသောအရာများကို သိစေလိုသည်။ အနာဂတ္တိကျမ်းသည်လည်း ထို အတွက်ပင် ဖြစ်လေသည်။

`ကျွန်ုပ်တို့ မသိသော အရာတွေ မြောက်များစွာ ရှိသော်လည်း သိသောအရာများကို ဗဟိုပြုကာ လိုက် လျှောက်ခြင်းသည် မသိသောအရာများအား စိတ်စွဲလန်းနေခြင်းထက် အဘယ့်ကြောင့် သာ၍ ကောင်းသ နည်း။`