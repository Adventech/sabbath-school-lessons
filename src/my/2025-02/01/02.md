---
title:  ဖတ်သောသူမည်သည် နားလည်ပါစေ
date:   30/03/2025
---

ခရစ်ယာန် စာအုပ်ဆိုင် တစ်ခုခုသို့ သွားရောက်ကာ အနာဂတ္တိကျမ်းစကား တစ်ခုခုကို ဖတ်ရှုပါ။ ဗျာဒိတ်ကျမ်း ကဲ့သို့သော အနာဂတ္တိကျမ်း အဓိပ္ပါယ် တို့ကို မည်သူမျှ အမှန် နားမလည်နိုင်ကြောင်း စိတ်ပျက် စရာကောင်းလှစွာ တွေ့ရလိမ့်မည်။ သာဓကအနေဖြင့် ကလောင်ရှင်တစ်ဦးသည် အန်တီခရစ် ဆိုသည်မှာ ဥပစာတစ်ခုတည်းသာဖြစ်၍ နောက်နောင်တွင် လာမည်ဖြစ်ကြောင်း ၊ နောက်တစ်ဦးသည်လည်း ၎င်းသည် ရောမဧကရဇ်ဘုရင်များခေတ်က ဖြစ်ခဲ့သောအရာ ၊ ပုဂ္ဂိုလ် တစ်ဦးဦးအား သက်သေပြသခြင်းသာဖြစ်သည် ဟု ဆိုသည်။ နောက်ထပ်တစ်ဦးသည် သမ္မာကျမ်းစာဟူသည် မိမိတီးလိုသောသံစဉ်ကို တီးလို့ရသော တရော အိုကြီးနှင့် တူသည်ဟု ဆိုသည်။

သမ္မာကျမ်းစာတွင် ၎င်းအဆိုမျိုးမရှိပါ။ ထာ၀ရဘုရားသည် အနတ္တစကားများ ပြောဆိုနေသည် မ ဟုတ်ဘဲ သမ္မာတရားအား သိရှိစေနိုင်သောအရာများဖြစ်သည့် ကျမ်းစာကို ဖတ်ရှုရန်ဖိတ်ခေါ်သည်။

`မဿဲ၊ ၂၄း ၁၅။ ဗျာ၊ ၁း ၃။ ၊ မဿဲ ၁၁း ၂၉ နှင့် ယေရမိ ၉း ၂၃၊ ၂၄ တို့ကို ဖတ်ပါ။ ထာ၀ရဘုရားသည် မိမိ အား နားလည်သိရှိနိုင်ရန် ဤ ကျမ်းချက် တို့သည် မည်ကဲ့သို့ သွန်သင်သနည်း။`

တက္ကသိုလ်မြောက်များစွာတို့သည် သမ္မာကျမ်းစာကို သာမန်စာပေတစ်ခုအနေဖြင့်သာ ပို့ချကြ၏။ ယုံကြည်သူ တစ်ဦးအနေဖြင့် ပါမောက္ခကြီးသည် သမ္မာကျမ်းစာကို ဒဏ္ဍာရီပုံပြင် ဖတ်သကဲ့သို့ပင် ဖတ်သွား နေ သည်မှာ အံ့ဩစရာဖြစ်သွားနိုင်ပါသည်။ ၎င်းတို့၏ ရည်ရွယ်ချက်သည် ၎င်းရာဇဝင်တို့အထဲတွင် အမှန် တရားရှိသည် ဆိုသော်လည်း ၎င်းရာဇဝင်များကို မိမိတို့လိုရာ ဆွဲသုံးကြပါသည်။ ထိုဆရာများအတွက် ဘုရား သခင်မှ မှုတ်သွင်းတော်မူသည် ဆိုသည်မှာ ရယ်စရာလို ဖြစ်နေသည်။

ထို ဆရာများတို့သည် သမ္မာကျမ်းစာကို ဖတ်ရှုကြပါသော်လည်း ထာ၀ရဘုရား၏ အသံတော်အား မကြားရကြပါ။ တစ်ချို့တို့များသည် သမ္မာကျမ်းစာသတင်းအား ပြောင်းပြန်ကောက်ယူကြသည်။ ကိုယ်တော် ထံ ဆက်ကပ်ခြင်း သမ္မာတရားအားသင်ယူရန် စိတ်နှလုံးတံခါးမဖွင့်ဘဲ ဖတ်သောသူတို့သည် သမ္မာကျမ်းစာ သတင်းစကားကို လက်လွှတ်ရသည့်အပြင် စာမျက်နှာတိုင်းတွင်ဖော်ပြထားသော ထာ၀ရဘုရား၏ သန့်ရှင်း သော မေတ္တာတော်နှင့် ဝိသေသလက္ခဏာတော်တို့အား နားလည်ခြင်း လွဲမှားကုန်တော့သည်။ သမ္မာကျမ်း စာ ဖတ်သောအခါ သန့်ရှင်းသောဝိညာဉ်တော်၏ လမ်းပြခြင်း ၊ မှန်ကန်သောအယူအဆနှင့် မှန်ကန်သောစိတ် သဘောထား စသည်တို့ မပါပါက အထက်ကအတိုင်း ဖြစ်ရုံမက အလွန်အန္တရယ်များပြားလှသည်။

`ယုံကြည်သူတစ်ဦးသည် သမ္မာကျမ်းစာဖတ်နေ၏။ ဘာလုပ်သည်ကိုမေးသောအခါ “လွတ်ပေါက် ရှာနေတာ၊ လွတ်ပေါက် ရှာနေတာ” ဟု ဆို၏။ ထာ၀ရဘုရား၏ နှုတ်ကပတ်တော် ဖတ်ရှုရာတွင် ဤသဘော ထားမျိုးသည် အဘယ်ကြောင့် မှားယွင်းနိုင်မည်နည်း။`