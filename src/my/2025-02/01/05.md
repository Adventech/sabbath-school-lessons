---
title:  နှုတ်ကပတ်တော်အား လေ့လာခြင်း
date:   02/04/2025
---

သတ္တမနေ့မြော်လင့်ခြင်း အသင်းတော်သည် သမ္မာကျမ်းစာ အနာဂတ္တိစကားများအား နားလည်စေ သော ဝီလျံမီးလ်လာ ပေါ်တွင် အကြွေးတင်နေကြပါသည်။ ဒံယေလ ၈း ၁၄ တို့ကဲ့သို့ တစ်ချို့များအား စုံလင်စွာ နားမလည်ခဲ့သော်လည်း ဝီလျံမီးလ်လာသည် ကျန်ကြွင်းသောအသင်းတော် မွေးဖွားခြင်းအတွက် လမ်းခင်း ပေးထားပါသည်။

`မဿဲ၊ ၅း၁၈။ ၂ တိ၊ ၃း ၁၅-၁၇ နှင့် လုကာ ၂၄း၂၇ တို့ကို ဖတ်ပါ။ သမ္မာကျမ်းစာ အနာဂတ္တိစကား များအား မည်သို့ ချဉ်းကပ်ရမည် ဟု သွန်သင်သနည်း။`

သမ္မာကျမ်းစာ လေ့လာခြင်းသည် ရံဖန်ရံခါ ရုပ်ပုံပဟေဠိဆော့ခြင်းနှင့်ပင် တူနေတော့သည်။ နှစ်ခု သုံးခု မျှပင် ကောက်ယူလိုက်ရုံဖြင့် အကုန်လုံးကို ဝေခွဲမရလောက်အောင် ရှုပ်ထွေးစေပါတော့သည်။ ထို နှစ်ခု သုံးခု နှင့်ပင် မြင်းရုပ်ပုံ ဖြစ်ကြောင်း တွေ့မြင်ရသဖြင့် သင်သည် မြင်းရုပ်ပုံအား တတ်ဆင်နေသည်ကို သိရှိရပေ သည်။ အခြားသော အပိုင်းစတို့သည် ကြက်၊ နွားများလည်း ဖြစ်နိုင်၍ အားလုံး ရာချီ စီလိုက်ပြီးသောအခါ မြို့ရွာ များနှင့် သဘာ၀တောတောင်များပင် ပါဝင်သော ရှုခင်းကြီးပင် ဖြစ်နေတတ်သည်။

ခရစ်ယာန် အများ၏ မှားလေ့ရှိသောအရာမှာ သမ္မာကျမ်းစာလေ့လာသောအခါ မိမိတို့အလိုရှိသော အခြေအနေ တစ်ခုနှင့် ကိုက်ညီသော အဖြစ်အပျက် နှင့် သုတ္တံစကားတစ်ခုကို ကောက်နုတ်လိုက် တတ်ကြပါ သည်။ တစ်ချို့သောသူတို့သည် ဂီဒေါင်၏ကျမ်းစာ အစပိုင်းတွင်ပါသော ခေါင်းစဉ်လေးများအား ကောက်ယူ ကာ ၎င်းသည် ကျမ်းစာ၏ သွန်သင်မှုဖြစ်သည်ဟု ယူဆတတ်ကြသည်။

ထိုနည်းတူ အနာဂတ္တိစကားကိုလည်း ကျမ်းချက်တစ်ခု ကောက်ယူကာ ခေတ်ပေါ်အဖြစ်အပျက် တစ်ခုဖြင့် နှိုင်းလေတော့၏။ ဤသည်ပင်လျှင် အနာဂတ္တိကျမ်း အပေါ် ခေတ်ပေါ် စာအုပ်များ၏ အမြင်ဖြစ်၍ မိမိ တို့ ပြောခဲ့သော အချက်များ မှားယွင်းသောအခါ အချိန်နှင့်တပြေးညီ ပြုပြင် မွမ်းမံရပေသည်။

သ်ို့ဖြစ်၍ ကျမ်းစာ ဆိုလိုသော အရာကို သေချာတွေးတောကာ ရှာဖွေခြင်းမပြုဘဲ ၊ တစ်အုပ်လုံးအစား ကျမ်းချက်တစ်ခုကို ခေါင်းစဉ်တပ်လိုက်ရုံလေးမဖြစ်ရန် အရေးကြီးသည်။ အချက်တစ်ချက်ကို ကောက်နုတ် ၍ မိမိပြောလိုရာဆွဲပြောခြင်းသည် အလွန်လွယ်ကူလှ၏။

`ကျမ်းချက် တစ်ခုကို ဥပမာ လူသေများအကြောင်း ၊ ဥပုသ်နေ့နှင့် ပတ်သက်၍ဘဲဖြစ်ဖြစ် အကြောင်း တစ်ခုခုကို မိမိလိုရာဆွဲသူတို့နှင့် ရင်ဆိုင်ရဘူးပါသလား။ ၎င်းတို့အားချဉ်းကပ်ရန် အဘယ်နည်းလမ်းသည် အကောင်းဆုံး ဖြစ်မည်နည်း။`