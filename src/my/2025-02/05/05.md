---
title:  ကုန်းမြေနှင့်ပင်လယ်စပ်ကြား
date:   30/04/2025
---

သမ္မာကျမ်းစာ၏ အနာဂတ္တိစကားတို့တွင် ကုန်းမြေနှင့်ပင်လယ်ပုံရိပ်သည် အလွန်မှတ်သားဘွယ် ဖြစ်သည်။ အနာဂတ္တိစကားတွင် ကုန်းမြေနှင့် ပင်လယ်တို့၏ သင်္ကေတဆောင်ခြင်းတို့သည် အလွန်ကွာခြား လှသည်။

“ကုန်းမြေ နှင့် ပင်လယ် တို့၏သင်္ကေတဆောင်ခြင်းကို ယှဉ်တွဲပြရာတွင် ကုန်းမြေသည် ငြိမ်ဝပ်သော ကမ္ဘာ (သို့) ဣသရေလနိုင်ငံတို့ ဖြစ်သည်။ ပင်လယ်သည် ကုန်းမြေအား ခြိမ်းခြောက်တိုက်စားနေသကဲ့သို့ သာသနာပလူများကို ရည်ညွှန်းသည်။” (ဘီတရိစ် အက်စ်နီလ်)။

`ဤအတွေးအခေါ်တွင် ကုန်းမြေသည် တည်ငြိမ်ခြင်း ဘုရားသခင်၏ အုပ်ချုပ်မှုအပေါ် တည်ရှိခြင်းနှင့် ပင်လယ်သည် လူသားတို့၏ မာန်မာနအပေါ် တည်ရှိသော မတည်ငြိမ်ဘဲ ကသောင်းကနင်း ဖြစ်ခြင်း တို့ဖြစ်၏။`

အထက်ပါ အတွေးအခေါ်အား နောက်ခံလျက် ဗျာဒိတ်၊ ၁၂း ၁၅၊ ၁၆ နှင့် ဗျာဒိတ်၊ ၁၃း ၁၊ ၁၁ တို့ကို ဖတ် ပါ။ ရေနှင့်ကုန်းတို့အား ယှဉ်တွဲပြခြင်းကို သတိပြုပါ။ မည်ကဲ့သို့ အသုံးပြုကာ အနာဂတ္တိစကား တို့ကို မည်သို့ သွန်သင်ပေးသနည်း။

နဂါးသည် မိန်းမ (အသင်းတော်) အား နှိပ်ကွပ်ရန် ရေကို အသုံးပြုသည်ကို သတိပြုပါ။ သိခဲ့ပြီးသည် အတိုင်း အနာဂတ္တိစကားတွင် ၊ ရေသည် ကသောင်းကနင်း ၊ ပရမ်းပတာဖြစ်သော လောကအစိုးရများ၏ သင်္ကေတ ဖြစ်သည်။ အသင်းတော်၏ ရာဇဝင်တွင် ပြည်သူလူထုအား ခေါင်းဆောင်များမှ သွေးထိုး၍ ဘုရား သခင်၏ လူများအား နှပ်ကွပ်ခြင်းစနစ်ကို စာတန်သည် အသုံးပြုလေ့ရှိသည်။ မြော်လင့်ခြင်းအသင်းတော် သည်လည်း ဗျာ၊ ၁၂း ၁၆ သည် နှိပ်ကွပ်ခံရသော ယုံကြည်သူတို့သည် ကမ္ဘာသစ်သို့ ရွှေ့ပြောင်းကြသည်ကို သိနှင့်ပြီးသားပင် ဖြစ်သည်။

ကုန်းမြေနှင့် ပင်လယ်အကြောင်း ကျွန်ုပ်တို့ နားလည်ထားခြင်းသည် မှန်ကန်ပါက အမေရိကန် ပြည်ထောင်စုပေါ်ပေါက်လာခြင်းကို မည်သို့ ဖော်ပြထားသနည်း။ “မြေကြီး” ဟူသည် ဘုရားသခင်၏ လူတို့ အတွက် သီးသန့်ခွဲထားသော “ကတိတော်နိုင်ငံ” ဟု ဆိုရမည်လော။ ကုန်းမြေသားရဲသည် သိုးသူငယ်ကဲ့သို့ ပေါ်လာရခြင်းအကြောင်းရင်း ဖြစ်နိုင်မည်လော။ အမေရိကတိုက်သည် နှိပ်ကွပ်ခံရသော ဘာသာရေးသမား တို့အတွက် ဘာသာရေးလွပ်လပ်သောနိုင်ငံအဖြစ် နှစ်ပေါင်းများစွာရပ်တည်ခဲ့သော်လည်း ၎င်းကို တွေ့ရှိ သောသူတို့သည် “ဣသရေလသစ်” ဟု သမုတ်ခြင်းမရှိခဲ့ပါ။

နောင်တစ်နေ့တွင် ထိုသိုးသူငယ်သားရဲသည် “နဂါးကဲ့သို့ “ ပြောဆိုမည်ဖြစ်သည် (ဗျာ၊ ၁၃း ၁၁)။ အမေရိကန်ပြည်ထောင်စုသည် နှိပ်ကွပ်ခံရသူများအတွက် ဘာသာရေးလွပ်လပ်မှု မီးပြတိုက်အဖြစ် ကြာမြင့် စွာ ရပ်တည်ခဲ့သော်လည်း ဘာသာရေးနှိပ်ကွပ်ရာတွင် အင်အားကြီးနိုင်ငံ ဖြစ်လာလိမ့်မည်။ ဤသည်လည်း ထာ၀ရဘုရား၏ အုပ်ချုပ်ခြင်းထက် လူသားချင်းအုပ်ချုပ်ခြင်းကို ရွေးချယ်ခြင်း၏ ရလဒ်သက်သေတစ်ခု ပင် ဖြစ်သည်။