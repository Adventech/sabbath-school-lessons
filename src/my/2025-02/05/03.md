---
title:  သင်ခန်းစာ
date:   28/04/2025
---

ဒံယေလ ၂

ဘေဘီလုံကျွန်ဘ၀အတွင်းတွင် ပုရောဖက်ဒံယေလအားဖြင့် ဘုရားသခင်၏လူများနှင့် လောကီ အစိုးရတို့အကြား အတင်းကြပ်ဆုံသောအုပ်ချုပ်ခြင်းကို ထာ၀ရဘုရားက ဖော်ပြထားသည်။ သူတို့သည် ကိုယ်ပိုင်အုပ်ချုပ်ခွင့် မရှိတော့ပါ။ ၎င်းတို့ ကိုယ်ပိုင်ရွေးချယ်ခြင်း၏ အကျိုးဆက်များ ခံစားရသည် (ပညာ ရ သွားတာပေါ့)။

`ဒံယေလ ၂း ၃၁-၃၅ ဖတ်ပါက ကမ္ဘာ့ရာဇဝင် ရွေ့လျားခြင်းကို မြင်ကွင်းကျယ်ဖြင့် ပြသထားသည်။ ဤ အနာဂတ္တိစကားသည် မည်သည့် အရေးကြီးသောအချက်များကို သွန်သင်သနည်း။`

၁၉ ရာစု အဆုံးပိုင်းတွင် လူသားတို့သည် သူတို့၏ တိုးတက်မှုများကို ယုံကြည်ခြင်း ရှိလာကြသည်။ ၁၉၀၀ ခု ပါရီမြို့ ကုန်စည်ပြပွဲတွင် အနာဂတ်အား အကောင်းမြင်ခြင်းကို ဖော်ထုတ်သွားကြသည်။ နည်းပညာ နှင့် သိပ္ပံပညာများတို့တွင် လူသားတို့၏ အခက်အခဲပြသနာတို့ ကွယ်ပျောက်မည်ဟု ဆိုကြသည်။ ၂၀ ရာစုသို့ ရောက်လာသောအခါ အတွေးအခေါ်သမားတစ်ချို့တိုသည် အမြင်ကျယ်လာကြကာ ကြီးမားသော အကောင်း မြင်ခြင်း ရှိလာကြကာ လူသားတို့၏ စုံလင်မှုဖြင့်ပင် လူသားတို့၏ ခေတ်သစ်သို့ ခြေလှမ်းရမည်ဟု ထင်မြင်ကြ သည်။

ပထမကမ္ဘာစစ်ကြီးသည် ၎င်းအိမ်မက်တို့ကို အစိတ်စိတ်အမွှာမွှာ ခွဲပစ်လိုက်လေတော့သည်။ ၂၀ ရာစု အဆုံးပိုင်းတွင် လူသန်းပေါင်း ၂၀၀ ကျော် အသက်ဆုံးရှုံးရလေသည်။ နည်းပညာနှင့် သိပ္ပံပညာများတို့ တွင်သာ တိုးတက်မှုရှိ၍ စိတ်ဓတ်ပိုင်းဆိုင်ရာတွင်မူ တိုးတက်မှုမရှိခဲ့ပါ။ ဒေါက်တာမာတင်လူသာကိန်း သည် “ဒုံးလက်နက်ကို ကျွန်ုပ်တို့ လမ်းပြနိုင်ခဲ့သော်လည်း လူသားကိုတော့ လမ်းပြမှားခဲ့လေပြီ” ဟုဆို၏။ အလွန် ခြောက်လန့်သော ပေါင်းစပ်ခြင်းပင် ဖြစ်၏။

အနာဂတ္တိကျမ်းစကား လေ့လာသူများစွာတို့သည် ဒံယေလ ၂ ၏ သတ္တုတို့သည် တန်ဖိုးအများဆုံးမှ အနည်းဆုံးသို့ ရွေ့သွားသည်ကို သိကြပါသည်။ ရွှေမှ ငွေသို့ ၊ ငွေမှ ကြေးသို့ ၊ ကြေးမှ သံသို့၎င်း နောက်ဆုံးတွင် သရွတ်ဖြင့်သာ အဆုံးသတ်သွားလေသည်။ ၁၉ ရာစုတွင် ချားလစ်ဒါရ်ဝင်နှင့် ကားလ်မာဂ်စ်တို့ အပါဝင် အတွေးအခေါ်ရှင် တစ်ချို့တို့သည် လူသားတို့သည် သွေးသားဖြင့်၎င်း လူမှုရေး၌၎င်း တိုးတက်နေသည် ဟု တွေးခေါ် ကြသည်။ လူသားဇာတိသည် အနည်းငယ်တိုးတက်သည် မှန်သော်လည်း ကမ္ဘာ့အနာဂတ်ကို ရှုမျှော်နေသူတို့အတွက် ယခုအခြေနေနှင့် ကြည့်သော် ငြိမ်းချမ်းရေး ၊ လုံခြုံရေးနှင့် ဥစ္စာပစ္စည်း တိုးတက်နိုင် မည်လား။

`ယေရှုသည် “ သင်တို့သည် စစ်တိုက်ခြင်းအကြောင်း စစ်တိုက်အံ့သော သတင်းစကားကို ၎င်း ကြားရ ကြလိမ့်မည် … တစ်နိုင်ငံနှင့် တစ်နိုင်ငံ ရန်ဘက်ပြုကြလိမ့်မည် … အစာခေါင်ပါးခြင်းနှင့် ကာလနာ များပြားခြင်း မြေကြီး လှုပ်ခြင်းတို့ ဖြစ်ကြလိမ့်မည်” (မဿဲ ၂၄း ၅၊ ၇)။ ဤ သတိပေးခြင်းများကို ဘေးဖယ်ထားကာ အရင်ဦး သတိပေးထားခြင်းများအား သိရှိခြင်းဖြင့် မည်ကဲ့သို့ စိတ်သက်သာခြင်း ရရှိနိုင်မည်နည်း။`