---
title:  ထပ်မံစဉ်းစားရန်။
date:   25/04/2025
---

ထပ်မံ စဉ်းစားရန်။ ဟေရှာယ ၄၄း၂၄-၄၅း ၁၃။

“ဝှက်ထားသော အဓမ္မအရာသည် ဖြည်းဖြည်းခြင်း ၊ လျှို့ဝှက်စွာနှင့် တိတ်ဆိတ်စွာ ၊ ပွင့်လင်းစွာ လူ၏ စိတ်နှလုံးအားအုပ်စိုးကာ လှည့်ဖြားခြင်းနှင့် ရတနာသုံးပါးအား ပုတ်ခတ်ခြင်းဖြင့် ရှေ့သို့ချီတက်နေသည်။ နတ်စားတို့၏ ရိုးရာတို့သည် ခရစ်ယာန်အသင်းတော်အတွင်း မသိမသာဝင်ရောက်ရသော အခွင့်ရလေ၏။ အပေးအယူလုပ်ခြင်းနှင့် ညီညွတ်ခြင်းတို့ကြောင့် အသင်းတော်သည် နှိပ်စက်ညင်းဆဲခြင်းမှ သက်သာရာ ရရှိ ကာ နတ်စားတို့၏လက်အောက်တွင် အချိန်နှင့်အမျှတည်မြဲနေကြရသည်။ နှိပ်စက်ညင်းဆဲခြင်း ရပ်တန့် သည်နှင့်အမျှ ခရစ်ယာန်တို့သည်လည်း ရှင်ဘုရင်များ၏ ရုံးတော်များသို့ ဝင်ရောက်ရသောအခွင့် ရကြသော အခါ ၊ ခရစ်တော်နှင့် တပည့်တော်တို့၏ ရိုးစင်းခြင်းနှင့် နှိမ့်ချခြင်းတို့ကို ဘေးဖယ်လာကာ နတ်စားများ ယဇ် ပုရောဟိတ်များနှင့် အာဏာပိုင်တို့၏ခမ်းနားထည်ဝါခြင်းများကို တုခိုးကာ ထာ၀ရဘုရား၏ အလိုတော်များကို နတ်စားများ၏ ရိုးရာတို့ ဖြင့် အစားထိုးလာကြ၏။

စထ္ထုထရာစုတွင် ကွန်စတန်တင်း၏ပြောင်းလဲခြင်းသည် ကြီးမားသောပျော်ရွှင်မှုကို ပေးကာ အသင်း တော်ထဲတွင် ဖြောင့်မတ်သယောင်ယောင် သွားလာလေ၏။ ထိုမှစ၍ ပျက်စီးခြင်းသည် လျင်မြန်စွာ ရှေ့သို့တိုး လာတော့သည်။ နတ်စားခြင်းအား ကွယ်ပျောက်စေသည်တိုင် အောင်နိုင်လေ၏။ သူ၏ သဘောတရား သည် အသင်းတော်ကို ထိန်းချုပ်နေတော့သည်။ သူ၏ယုံကြည်ခြင်း အထုံးအဖွဲ့များနှင့် အယူသည်းခြင်းတို့သည် စစ်မှန်သော ခရစ်တော်၏နောက်လိုက်သူများ၏ ယုံကြည်ခြင်းနှင့် ကိုးကွယ်ခြင်းတို့ဖြင့် ပူးပေါင်းလာကြသည်။ “(အီး၈ျီဝှိုက်။ မျက်မှောက်ကာလမှထ၀ရကာလသို့-စာ၊ ၄၉၊ ၅၀)။ 

ဗုဒ္ဓဟူး၏ နောက်ဆုံးမေးခွန်းနှင့် ပတ်သက်၍ ကျွန်ုပ်တို့သည် ခရစ်တော်နှင့် တပည့်တော်တို့၏ ရိုးစင်း ခြင်းနှင့် နှိမ့်ချခြင်းတို့ကို ဘေးဖယ်ကာ နတ်စားများ ယဇ်ပုရောဟိတ်များနှင့် အာဏာပိုင်တို့၏ ခမ်းနားထည်၀ g ခြင်းများကို တုခိုးကာ ၊ ထာ၀ရဘုရား၏အလိုတော်များကို နတ်စားများ၏ ရိုးရာတို့ ဖြင့် အစားထိုးခြင်း မပြုပါက အန္တရယ် မရှိပါသလား။ မဟုတ်ပါ။

**ဆွေးနွေးရန် မေးခွန်းများ။**

`ထာ၀ရဘုရားသည် သူ၏လူတို့ကို ဘေဘီလုန်သုံ့ပန်းအဖြစ် ပို့လွှတ်ခြင်းကြောင့် လွန်စွာခံစားရကြ သည်။ အာဗြာဟံကိုလဲ ခါလာဒဲ လူထဲမှ ခေါ်ထုတ်ကာ ပဋိညာဉ်လူသား ၊ စကြာ၀ဠာအတွက် အလင်းဖြစ်သော် လည်း ၊ ခုတော့ သံကြိုးတုတ်ကာ ခေါ်သွားခံရလေသည်။ ဣသရေလသည် သစ္စာရှိခဲ့ပါက မည်သို့ ဖြစ်ကြ မည် ကို ဘုရားသခင်သည် သုံ့ပန်းကာလတွင် ဖော်ပြထားလေသည်။ ဘုရားသခင်အားပုန်ကန်သော ရုပ်တုကြီး၏ ခေါင်းဖြစ်သော နေဗုခတ်နေဇာပင် ခရစ်တော်ထံပြန်လာရပါသည် (ဒံ၊ ၄)။ သုံ့ပန်းကာလ ကုန်လွန်သောအခါ ခရစ်တော်အား ပုံဆောင်သော ပါးရှားရှင်ဘုရင်တစ်ပါးအား ရွေးချယ်ကာ ဘေဘီလုန်မှ သည် ဂတိတော်နိုင်ငံ သို့ သူ၏လူများအား ပြန်လွှတ်ပေးခဲ့ပါသည်။ ဆိုင်းရပ်စ်သည် ဣသရေလမဟုတ်သော်လည်း ဘုရားသခင်၏ ပဋိညဉ်လူသားများကို ယေရုရှလင်သို့ ပြန်ပို့ပေးရသော ကယ်တင်ခြင်းစီမံကိန်း ပုံဆောင်စေရန် ရွေးချယ် လိုက်ပါသည်။ ဣသရေလမဟုတ်သော လူတစ်ဦးသည် မိမိ၏ပန်းတိုင်သို့ ဆောင်ရွက်စေခြင်းဖြင့် မည်သို့ သော သင်ခဏ်းစာကို သွန်သင်ပေးနေသနည်း။`

`ကျွန်ုပ်တို့သည် ဘေဘီလုံတွင်မနေရသော်လည်း ကျွန်ုပ်တို့၏ဘေဘီလုံသည် မည်ကဲ့သို့ ရှိနိုင်သနည်း။ မည်သို့ သိနိုင်မည်နည်း။`