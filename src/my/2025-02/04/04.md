---
title:  သင်တို့တောင်းသောအရာကို ပေး၏
date:   22/04/2025
---

ဣသရေလ၏ မူရင်း အုပ်ချုပ်ခြင်းသည် တိုင်းတပါး လူများကဲ့သို့ လူသားဧကရာဇ်မဟုတ်ပါ။ အချိန် နှင့်အမျှ ဣသရေလသည် ယုံကြည်ခြင်း ယိုင်လဲသဖြင့် “ထိုလူမျိုးများ” သာသနာပလူများကဲ့သို့ဖြစ်ရန် ဆန္ဒ ပြင်းပြ ကြ၏။

`၁ ဓမ္မ၊ ၈း ၄-၁၈ ဖတ်ပါ။ အသက်ကြီးသူတို့သည် ရှင်ဘုရင်ကို တောင်းဆိုရန် မည်ကဲ့သို့အကြံရသည် ဟု သင်ယူဆသနည်း။ ကျွန်ုပ်တို့သည် အလားတူသော စုံစမ်းခြင်း၏သားကောင်များ မည်ကဲ့သို့ဖြစ်နိုင်သ နည်း။`

ရှင်ဘုရင်တစ်ပါးတောင်းဆိုခြင်းသည် ထာ၀ရဘုရား၏စိုးစံခြင်းကို ငြင်းဆိုခြင်းဖြစ်သည်ကို သတိ ထားမိရန် အရေးကြီးသည်။ ထူထောင်သည်နှင့်အမျှ ထိုလူမျိုးသည် ဖန်ဆင်းရှင်နှင့် တိုက်ရိုက် ဆက်သွယ်ရန် နှင့် သူတို့၏ဆက်ဆံရေးသည် ဗိမာန်တော်၏အထုံးအဖွဲ့များအားဖြင့် ဆက်ဆံရပါမည်။ ရှင်ဘုရင်တစ်ပါးကို တောင်းဆိုသဖြင့် သာသနာပနိုင်ငံများ ခံစားရသော ဝေဒနာများကိုပင်ခံစားရမည်ဖြစ်သည်။ ရှင်ဘုရင်၏ စစ်ပွဲတွင် စစ်မှုမထမ်းမနေရဘဲ စစ်မှုထမ်းသိမ်းယူခြင်း ၊ အခွန်အတုတ်များ တိုးကောက်ခံခြင်းနှင့် အခြားသော စိတ်ပျက်စရာများ ကြုံရလိမ့်မည်။ ထာ၀ရဘုရားသည် ကျေးဇူးတရားဖြင့် အုပ်ချုပ်သကဲ့သို့ မဟုတ်ဘဲ လူသား တို့သည် မိမိတို့၏ အကျိုးစီပွားကိုသာ ငှဲ့ကွက်ကာ အုပ်ချုပ်သည်ကို သိလာကြလိမ့်မည်။

စီမံကိန်းသစ်များ ရေးဆွဲရတော့မည်။ ဣသရေလအား သူတို့တောင်းသောအရာကို ပေးရလိမ့်မည်။ သို့သော်လည်း မိမိတို့ကျဆင်းသည်ကို သိလာရသည်တိုင် ခွဲမရခွာမရ ဖြစ်နေလိမ့်မည်။ “သင်တို့ရွေးယူသော ရှင်ဘုရင်ကြောင့် ထိုနေ့၌ သင်တို့ အော်ဟစ်သော်လည်း ထာ၀ရဘုရားသည် နားထောင်တော်မူမည်မဟုတ်” (၁ ဓမ္မ၊ ၈း ၁၈)။ ထာ၀ရဘုရားသည် သူ့လူတို့၏ အားနည်းချက်ကိုသိ၍ လူသားရှင်ဘုရင်ကို တောင်းဆို သည် နှင့်အမျှ ဖြစ်မည့်အရာများကို ကြိုတင်ပြောနှင့်ပြီ။ ထိုနည်းတူစွာ သန့်ရှင်းသော ရာဇဝင်သည်လည်း ၎င်းတို့ ရွေးချယ်ခြင်း၏ အကျိုးဆက်များအကြောင်းသာ ဖြစ်လေတော့သည်။

တရားဟောရာကျမ်း ၁၇း ၁၄-၂၀ ဖတ်ပါ။ ထာ၀ရဘုရားသည် “ငါသည် သူတို့အား ရှင်ဘုရင်တစ်ပါး ပေးမည်” ဟု မိန့်တော်မမူပါ။ လူသားများကသာ တောင်းဆိုခြင်းဖြစ်သည်။ လူသားဧကရာဇ်သည် ဘုရား၏ လူများအား ပေးတတ်သောဘေးအန္တရယ်များမှ ကွယ်ကာခြင်းကို ထာ၀ရဘုရားကစီစဉ်ထားပေးသော်လည်း သူတို့၏ ရာဇဝင်တွင် ရှင်ဘုရင်များတို့သည် ထိုအကာအကွယ်တို့ကို လျစ်လျှူရှုကြ၏။ ဣသရေလ၏ ရာဇဝင် တွင် မိမိတို့မှရွေးချယ်ခြင်းဖြင့်ရရှိသော ထိုရှင်ဘုရင်များလက်ထက်၌ အရာခပ်သိမ်းဆိုးရွားသည်ကို သာမန် ပင် တွေ့နိုင်ပါသည်။ ထိုရှင်ဘုရင်တို့တွင် အချို့တို့သည် အခြားရှင်ဘုရင်များထက် သာ၍ကောင်းသော်လည်း ထို “ကောင်းသူ”ကပင် အပြစ်လုပ်သေးသည် (ဒါဝိဒ်၊ ဘက်ရှေဘာ)။ ဣသရေလသည် ခေတ်အဆက်ဆက် “ထာ၀ရဘုရား ရှေ့တွင် အဆိုးပြုလုပ်သော” ရှင်ဘုရင်များလက်အောက်တွင်သာ နေကြရသည်။ (၃ ဓမ္မ၊ ၁၁း ၆။ ၁၅း ၂၆။ ၁၆း ၃၀။ ၄ ဓမ္မ၊ ၃း ၂)။

ယခင်နှင့် ယနေ့ လူသားဧကရာဇ်တို့သည် တူညီသော အရာတစ်ခုတည်းသာ မျှဝေနေကြပါသည်။ အပြစ်သားသည် တစ်ခြားအပြစ်သားများအပေါ် စိုးစံသည်။ ဘာအမှားရှိနိုင်သေးသနည်း။