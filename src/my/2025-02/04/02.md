---
title:  နိမ်ရောဒ နှင့် နိနေဝေ
date:   20/04/2025
---

ဧဒင်အား လူသား၏ စံချိန်မီအိမ်အဖြစ် ဖန်ဆင်းထားလေသည်။ အပြစ်ဝင်လာသည်နှင့်အမျှ လူသား ကို ဧဒင်ဥယျာဉ်နှင့် ခွဲခွာစေကာ ယနေ့ထိတိုင်သီးခြားထားခြင်းမှအပ ထာ၀ရဘုရားသည် အခြားရွေးစရာ မရှိ တော့ပါ။

ဥယျာဉ်အပြင်တွင် လူသားသည် ၎င်းတို့အသက်ဆက်ရှင်နိုင်ရန် လုပ်ကိုင်နေရပါသည်။ အသက် ရှင်ရသည်မှာ ခက်ခဲလာ၍နဖူးမှ ချွေးထွက်သည်တိုင် ခက်ခဲစွာလုပ်ကိုင်ရသည် (ကမ္ဘာ၊ ၃း ၁၆-၁၉)။ ရှေးဦး မိဘနှစ်ပါးတို့သည် မှန်သောဘုရင်ကြီးမှ ထို ဥယျာဉ်ထဲသို့ ပြန်ရောက်စေနိုင်သော နည်းလမ်းတစ်ခုခုတော့ ရှိ မည်ဟု ယုံကြည်ခြင်းဖြင့် ဧဒင်၏တံခါး၀တွင် ယဇ်ပူဇော်ကြကာ ၊ ကမ္ဘာမတည်မီတည်းက ထာ၀ရဘုရားစီစဉ် ထားသော ကယ်တင်ခြင်းစီမံကိန်းကို ကြိုဆိုခြင်း ပြုလုပ်ပေးလေသည်။

“လူသားအား နှင်ထုတ်ပြီးနောက် အချိန် တော်တော်ကြာသည်ထိ ဧဒင်သည် မြေကြီးပေါ်တွင် တည် နေသေး၏။ အာဒံနှင့် သူသားတို့သည် လာရောက်၍ ဘုရားအားဝတ်ပြုကြ၏။ ဧဒင်တွင် သူတို့ချိုးဖောက်ခဲ့ သော ဥပဒေသကို ပြန်လည်နာခံမည့် ကတိကဝတ်များကို ရွတ်ဆိုလာကြသည်။ အပြစ်၏ ဒီရေသည် ကမ္ဘာ သို့ ပြန့်နှံ့လာသောအခါ လူသားတို့၏ ဆိုးသွမ်းမှုများကို ရေလွမ်းမိုး ခြင်းဖြင့် ဖျက်ဆီးရမည်ဖြစ်၍ ဧဒင်ကို မြေကြီး မှ ရုပ်သိမ်းရမည်ဖြစ်သည်။ နောက်ဆုံးတွင် ပိုင်ရှင်လက်ထဲသို့ ပြန်ရောက်သောအခါ “ကောင်းကင်သစ် နှင့် မြေကြီးသစ် (ဗျာ၊ ၂၁း ၁) အဖြစ် အရင်ဦးဖြစ်ခဲ့သည်ထက် သာလွန်စွာ ပြုပြင်ရလိမ့်မည်။” (အီးဂျီဝှိုက်။ ရှေး ဘိုးဘေးများနှင့်ပုရောဖက်များ။ စာ၊ ၆၂)။

ဖြစ်လာသောပြသနာများကို လူသားဖာသာ ဖြေရှင်းကြရာ ၊ မြို့ ကြီးများတည်ထောင်ကာ လွယ်ကူ သော လူနေမှုဖြင့် ပျောက်ဆုံးသော ဧဒင်ကို ပြန်ရှာဖွေကြသည်။

`ကမ္ဘာ၊ ၁ဝး ၁-၁၂ ဖတ်ပါ။ ဤနေရာသည် နိနေဝေနှင့် ဘေဘီလုံအပါအဝင် နိုင်ငံရေး ကစားသူတို့ကို သမ္မာကျမ်းစာမှ မိတ်ဆက်ပေးလိုက်ခြင်းဖြစ်သည်။ ကျွန်ုပ်တို့သည် ဤမြို့များ၏ ဇာတ်ကောင်များကို သိထား ပြီးဖြစ်သဖြင့် ၎င်းတို့အပေါ် မည်သို့ ကောက်ချက်ချနိုင်မည်နည်း။`

နိမ်ရောဒ အကြောင်းကို ဖတ်ဖူးသောသူတို့သည် အားကြီးသောသူ ၊ နတ်စားဘာသာ၏ ဒဏ္ဍာရီတွင် သူရဲကောင်းဖြစ်ကြောင်း သိပြီးဖြစ်သည်။ သမ္မာကျမ်းစာသည် အားကြီးသောသူ ဟုဆိုရာတွင် ဘုရားသခင် ရှေ့မှာ အားကြီးသောမုဆိုးဖြစ်သည်ဟု ဆိုရာတွင် ချီးမွမ်းစကားမဟုတ်ပါ။ နိမ်ရောဒသည် မိမိကိုယ်ကို ကြီးမားသည်ဟု အထင်ဖြင့် ထာ၀ရဘုရားအား အာခံသည်ဟုသာ ဆိုလိုသည်။ ဤကျမ်းပိုဒ်တို့တွင် ထာ၀ရ ဘုရားအား ပုန်ကန်ခြင်း စတင်ပြန့်ပွားခြင်းသည် ယခုထိဖြစ်၍ ထိုပုန်ကန်ခြင်းသည် ထာ၀ရအမြစ်ပြတ် သုတ် သင်ရှင်းလင်း ခံရမည် ဖြစ်သည်ကို တွေ့ရပါသည်။

`ထာ၀ရဘုရားအား ပုန်ကန်ခြင်းအပြစ်သည် ထင်ရသည်ထက် အဘယ့်ကြောင့် သာလွန်သိမ်မွေ့နေ သနည်း။ လူသားတို့၏ စရိုက်ဖြစ်သော ဤပုန်ကန်ခြင်းမှ မိမိကိုယ်ကို မည်သို့ ကာကွယ်နိုင်မည်နည်း။`