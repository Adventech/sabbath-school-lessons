---
title:  သာသနာပလူတို့အတွက် အလင်းတစ်ခု
date:   24/04/2025
---

ထာ၀ရဘုရားသည် ဣသရေလတို့ကို လူမျိုးအဖြစ်တည်ထောင်ရခြင်း၏ မူလရည်ရွယ်ချက်သည် ကျန်သောလူတို့အား ဖျက်ဆီးရန်မဟုတ်ဘဲ ကယ်တင်ရန်ဖြစ်သည်။ ကျွန်ုပ်တို့ထက်ဖြောင့်မတ်သော သူတို့ နှင့် တိုက်ရိုက်ဆုံတွေ့ သောအခါ မိမိကို မိမိရှုံးနိမ့်သည်ဟု ယူဆရပါသည်။ ထိုနည်းတူ ဣသရေလတို့ကြောင့် သူတို့ ပတ်ဝန်းကျင်ရှိလူမျိုးတို့သည် မိမိတို့၏အပြစ်နှင့် အတ္တများကို ဖော်ထုတ်ခံရသည်ဟု ယူဆကြသည်။ ဘုရားသခင် နှင့် သင့်မြတ်စွာ နေသူတို့သည် သူ၏ ဖြာင့်မတ်သော ဝိသေသလက္ခဏာကို မီးမောင်းထိုးနေ၍ ၎င်းမှတစ်ဆင့် ပြောင်းလဲခြင်းသို့ ရောက်နိုင်သည်။ ပညတ်တော်စောင့်ရှောက်သူများသည် ဘုရားသခင်၏ ဝိသေသလက္ခဏာ (ဗျာ၊ ၁၄း ၁၂) ကို ပြသသည်။

ဣသရေလတို့သည် မိမိတို့ကို စေခိုင်းသည့်အတိုင်း ပြုကျင့်ပါက လူမျိုးအပေါင်းတို့သည် သူတို့နှင့် ငြိမ်းချမ်းစွာနေ၍ သူတို့နှင့် သူတို့၏ဘုရားကို ပိုမို၍ ရှာဖွေကြပါလိမ့်မည်။ ခုတော့ ဘေဘီလုန်တွင် စစ်သုံ့ပန်း ဖြစ်နေရသကဲ့သို့ လူမျိုးတိုင်းတို့သည် သူတို့အားရန်လိုကြသည်။ ထာ၀ရဘုရား၏ဝိသေသလက္ခဏာကို စုံလင်စွာပြသနိုင်သူ လူသားသည် ယေရှုတစ်ဦးတည်းပင် ဖြစ်သည်။ သူ၏ စုံလင်သော ပုံသက်သေသည် စိတ်နှလုံးများကို ပြောင်းလဲစေလျက် လူတို့အားဖိတ်ခေါ်ရန် ရည်ရွယ်သည် (ယော၊ ၃း ၁၆-၂၁)။

ဣသရေလလူမျိုးတို့ကို တည်ထောင်ရခြင်း၏ ရည်ရွယ်ချက်သည် အသင်းတော်ကို တည်ထောင်ရ သော ရည်ရွယ်ချက်နှင့် တစ်ထပ်တည်းဖြစ်သည်။ သူ၏လူတို့သည် အပြစ်သားများကို ခရစ်တော်ထံသို့ ဆွဲဆောင်စေလိုသည်။ သူ့အသင်းတော်အားဖြင့် ပို့လွှတ်သော ကောင်းကင်တမန်သုံးပါးသတင်းစကားကို “လူအသီးသီး ဘာသာစကားကို ပြောသော လူမျိုးနွယ်ခပ်သိမ်း” (ဗျာ၊ ၁၄း ၆) တို့အား ပြောကြားစေလိုသည်။ ဗျာ၊ ၁၈း ၁ သည် ထာ၀ရဘုရား၏ ရောင်ချည်အားဖြင့် မြေကြီး ထွန်လင်းလျက်ရှိသည် ဟုဆိုသည်။

**အောက်ပါတို့သည် ထာ၀ရဘုရားမှ မိမိလူတို့အတွက် ရည်ရွယ်ထားသောအရာများကို မည်သို့ သွန် သင်ထားသနည်း။ ဤ အချက်များကို မိမိတို့အတွက် မည်ကဲ့သို့ အသုံးပြုနိုင်မည်နည်း။**

`၁။ တော၊ ၁၄း ၁၇-၂၁`

`၂။ ဟေရှာ၊ ၄၂း ၆။ ၄၉း ၆။ ၆ဝး ၃။`

`၃။ ဗျာ၊ ၁၈း ၁-၄`

`ဗျာ၊ ၁၈း ၁-၄ ပြန်ဖတ်ပါ။ ထာ၀ရဘုရား၏လူများအား ဘေဘီလုံမှခေါ်ထုတ်ခြင်း ဖြစ်သည်။ မည်သို့ ဖြစ်နိုင်မည်နည်း။ တစ်မျိုးဆိုရရင် အသင်းတော်သည် ဘေဘီလုံထဲတွင်မရှိတော့ဘဲလျက် ရှိနေသေးသကဲ့ သို့ အဘယ့်ကြောင့်ခေါ်ရသနည်း။`