---
title:  အာဗြာဟံအား ခေါ်တော်မူခြင်း
date:   21/04/2025
---

ကမ္ဘာဦးကျမ်း အခန်းကြီး ၁၀ တွင် လူမျိုးများစွာ ပေါ်ပေါက်လာခြင်းကို တွေ့ရလိမ့်မည်။ “လူမျိုး”ဟု အနက်ပြန်သော စကားလုံးသည် “ဂိုယိမ် “ ဖြစ်ရာ သာသနာပလူများအား ဆိုလိုသည်။ ကမ္ဘာဦးကျမ်း အခန်း ကြီး ၁၀ ၏ လူမျိုးများတို့သည် မြေနယ် ၊ ဘာသာစကား ၊ မိသားစုနှင့် လူမျိုးများအဖြစ် ကွဲပြားကြလေသည် (ကမ္ဘာ၊ ၁ဝး ၅။ ဗျာ၊ ၁၄း ၆)။

ဤသို့ ကွဲပြားပြီးသည်နှင့် တစ်ပြိုင်နက် ထာ၀ရဘုရားသည်လည်း ထိုလူမျိုးများတို့၏ တစ်မျိုးထဲမှ အာဗြဟံအား ခေါ်ထုတ်ကာ သီးခြားလူမျိုးတစ်ခုအဖြစ် ရပ်တည်စေလေသည်။

`ကမ္ဘာ၊ ၁၂း ၁-၉ ဖတ်ပါ။ အာဗြာဟံ ဖြစ်လာသော အာဗြံအား ထာ၀ရဘုရားသည် အဘယ့်ကြောင့် မိမိ မူရင်း လူမျိုးထဲမှ ခေါ်ထုတ်ရ သနည်း။`

လူသားများ၏ နိုင်ငံများနှင့် တမူထူးခြားသော လူမျိုးတစ်ခုကိုတည်ထောင်ရန် ထာ၀ရဘုရားသည် အာဗြာဟံကို အသုံးပြုလိုပါသည်။ ထာ၀ရဘုရားမှတပါး အခြား လူသားရှင်ဘုရင်မရှိရပါ။ လူသားတို့သည် ဖန်ဆင်းရှင်ထံသို့ ပြန်လာပါက မည်သို့ဖြစ်မည်ကို လူသားတို့အား ပုံသက်သေပြသရန်ဖြစ်သည်။ လူမျိုး တကာတို့အား ကောင်းချီးမင်္ဂလာ စီးဆင်းရာဖြစ်ရန် ဣသရေလကို တည်ထောင်ရသည် (ကမ္ဘာ၊ ၁၂း ၃)။ ရေလွှမ်းမမိုးမီနှင့်လွှမ်းမိုးပြီးနောက်ပိုင်း မည်သည့်နေရာတွင်မျှ မတွေ့ရသောအလင်းနှင့် အထူး အခွင့်အရေး ကို သူတို့အား ထာ၀ရဘုရားမှပေးထားသည်။

`တရားဟောရာကျမ်း ၄း ၅-၉ ဖတ်ပါ။ အာဗြာဟံအား ထာ၀ရဘုရား ပြုတော်မူသော ကတိတော် ပြည့်စုံခြင်း ဖြစ်သော လူမျိုးဖြစ်သည့် အာဗြာဟံ၏ အမျိုးတို့အား ကိုယ်တော်သည် မည်သို့ သွန်သင်သနည်း။`

တစ်စုံတစ်ဦးဖြင့် သက်သေခံခြင်းသာမဟုတ်ဘဲ အသိုင်းအဝိုင်းနှင့် တစ်ဆွေတစ်မျိုးလုံးမှ သက်သေ ခံခြင်းဖြစ်၍ အစုဖွဲ့ကာ ထာ၀ရဘုရားနှင့် အတူ လုပ်ဆောင်ခြင်းဖြင့် သူ၏ ဝိသေသနလက္ခဏာကို ဖော်ထုတ် ပြသခြင်း ဖြစ်သည်။ ထာ၀ရဘုရား မိန့်တော်မူသော စကားကို ဂရုပြုပါ။ “စီရင် ထုံးဖွဲ့တော်မူခြင်း” သာ မဟုတ် ဘဲ အထူးအခွင့်အရေးအနေဖြင့် လိုက်ရှောက်သောသူတို့အား လူမျိုးအပေါင်းတို့သည် “ ဤ ကြီးမြတ်သော လူမျိုးတို့သည် အကယ်စင်စစ် ဥာဏ်ပညာနှင့် ပြည့်စုံသောလူမျိုးဖြစ်သည်” ဟု ဆိုကြလိမ့်မည် ဟူ၏ (တရားဟော၊ ၄း၆)။ သူတို့အား ပေးထားသော အမှန်တရားတို့သည် ၊ မည်မျှပင်ထူးကဲသည်ဖြစ်စေ နားမ ထောင်ခြင်းသည် ကောင်းချီးမလိုက်လာစေဘဲ အမင်္ဂလာနှင့် သေခြင်းကိုသာ ယူဆောင်ခဲ့လေ၏။

`အမှန်တရားအား သိကျွမ်းခြင်းသာမဟုတ်ဘဲ လိုက်ရှောက်ခြင်းသည် ယနေ့ မြော်လင့်ခြင်းအသင်း တော်အတွက် မည်သည့် ဥပဒေသဖြစ်နိုင်မည်နည်း။`