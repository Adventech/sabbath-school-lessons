---
title:  ကြွလာခြင်းအကြို တရားစီရင်ခြင်း
date:   05/06/2025
---

ဒံယေလ ၇ တွင် တရားစီရင်ခြင်းကို ကန့်လန့်ကာနောက်က ရိပ်ကနဲ မြင်စေကာ ထာ၀ရဘုရားသည် မိမိ၏ ပဋိညာဉ်မိဿဟာယတွင် နေလိုသောသူတို့အား ကယ်တင်ရင်း အပြစ်၏ပြသာနာကို မည်သို့မည်ပုံ ဖြေ ရှင်းနေသည်ကို မြင်တွေ့ရသော အခွင့်ရှိစေသည်။

`အကြိုတရားစီရင်ခြင်းကို ဒံယေလ ၇း ၉၊ ၁၀၊ ၁၃၊ ၁၄၊ ၂၂။ ၂၆ နှင့် ၂၇ တို့၏ ဖော်ပြခြင်းကို ဖတ်ရှုပါ။ တရားစီရင်ခြင်း၏ အခြေခံ ဆုံမှတ်သည် အဘယ်နည်း။ နောက်ဆုံးတွင် မည်သို့ စီရင် ဆုံးဖြတ်သနည်း။ ကယ် တင်ခြင်းစီမံကိန်းကို မည်သို့သွန်သင်နေသနည်း။`

ထာ၀ရဘုရားသည် လူသားအား တရားစီရငနေရာတွင် မေးစရာလေး ရှိသေးသည်။ ဒေသနာကျမ်း ၁၂း ၁၄ တွင် “ဘုရားသခင်သည် ခပ်သိမ်းသောအရာတို့ကို တရားသဖြင့် စီရင်တော်မူမည်” ဟုဆိုသည်။ ရှင် ပေါလုသည်လည်း တစ်ဦးနှင့်တစ်ဦး တရားစီရင်နေစရာ မလိုဘဲ “ငါတို့ ရှိသမျှတို့သည် ခရစ်တော်၏ တရား ပလ္လင်တော်ရှေ့သို့ ရောက်ရကြမည်” (ရောမ ၁၄း ၁၀) ဟု သတိပေးထားသည်။ ထာ၀ရဘုရားသည် မည်သူ လွတ်မြောက်၍ မည်သူပျောက်ဆုံးသည့် စာရင်းမလိုအပ်သော်လည်း ကယ်တင်ခြင်းစီမံကိန်းတွင် အမှုထမ်းရ သော ကောင်းကင်တမန်တို့သည် (၁ ပေ၊ ၁း ၁၂) မေးခွန်းမေးနိုင်သည်။ စာတန်၏ပုန်ကန်ခြင်းတွင် ပါဝင် သော ကောင်းကင်တမန် သုံးပုံတစ်ပုံတို့အား ကောင်းကင်မှနှင့်ထုတ်သည်ကို မြင်တွေ့ရသူ သက်သေတွေ ဖြစ်သည် (ဗျာ၊ ၁၂း ၄)။ ယခုတွင် ဘုရားသည် ကျွန်ုပ်တို့အား သူ၏ရှေ့မှောက်သို့ ဆောင်လာခဲ့၏။ ထာ၀ရ ဘုရားသည် စာအုပ်ကို ဖွင့်၍ သန့်ရှင်းသူတို့ကို ကြည့်ရှုစေသည်။

သောဒုံ၊ဂေါမောရအတွက် အာဗြာဟံ၏ တိုးလျှိုးခြင်းသည် တရားစီရင်ခြင်းအား အမျိုးပြခြင်းဖြစ်၍ တရားစီရင်ခြင်းတွင် အရေးကြီးသော အချက်များကို မြင်တွေ့စေသည်။ သောဒုံ၏ အပြစ်များကို ရှင်းလင်းစွာ စစ်ဆေးခဲ့သဖြင့် ထာ၀ရဘုရားသည် ထိုမြို့၏အပြစ်သည် ဂုဏ်သတင်းကြီးမား၍ အပြစ်ကြီးလေးသည်ဟုဆို ၏ (ကမ္ဘာ၊ ၁၈း ၂၀)။ သောဒုံ၊ဂေါမောရအား မဖျက်ဆီးမီ စမ်းသပ်စစ်ဆေးသည်သာမက ထာ၀ရဘုရားသည် အဆိုးကို ဖျက်ဆီးရန် ဆုံးဖြတ်ခြင်းမပြုမီ တရားသဖြင့် ပြုမပြုကို အာဗြာဟံအား လေ့လာရန် တံခါးဖွင့်ထား ပေးသည်။ ဒံယေလ ၇ ၏ ကောင်းကင်တရားစီရင်တွင် ပေါ်လာသော “လူသား” နှင့် တူသောသူ (ဒံ၊ ၇း ၁၃။ မဿဲ၊ ၂ဝး ၂၈) သည် ယေရှုဖြစ်၍ “အမြင့်ဆုံးသောဘုရား၏ သန့်ရှင်းသောသူများအတွက်” (ဒံ၊ ၇း ၂၂) တရားစီရင်သည် ဆို၏။ သူ၏စုံလင်ဖြောင့်မတ်ခြင်းသည် သူ၏လူများကို တရားစီရင်ခြင်းအား ကျော်ဖြတ်စေ နိုင်စွမ်းသည်။

`သင်၏ တစ်သက်လုံး ဖုံးလာသမျှသည် သန့်ရှင်းသော ထာ၀ရဘုရားရှေ့တွင် ပွင့်လင်းကုန်သည် ဆိုပါစို့။ ထိုတရားစီရင်ရာတွင် သင်၏ တစ်ခုတည်းသော မြော်လင့်ခြင်းသည် အဘယ်နည်း။`