---
title:  မြေကြီးတစ်ခွင်၏ တရားသူကြီး
date:   04/06/2025
---

သောဒုံမပျက်စီးမီကလေးတွင် မံရေလွင်ပြင်တွင် ရာဇဝင်တစ်ခု ဖြစ်ပျက်သေးသည်။ ထာ၀ရဘုရား သည် ကောင်းကင်တမန်နှစ်ပါးတို့ ခြွေရံလျက် အာဗြာဟံထံသို့ ပေါ်လာ၏။ အာဗြာဟံသည် ထိုကောင်းကင် ဧည့်သည်တို့အား မြင်လေသော် စားပွဲဖြင့်တည်ခင်းဧည့်ခံရာ ထိုတွင်ပင် ထာ၀ရဘုရားသည် အာဗြာဟံနှင့် ဆာရာတို့သည် မေရှိယအား ဖွားမြင်စေမည့် သားတစ်ဦးရရှိမည်ဟု ကတိပေးတော်မူသည်။ ယေရှုသည် လည်း အာဗြာဟံမျိုးနွယ်မှပင် ဖွားမြင်လာသည် (ဂလာတိ ၃း ၁၆)။ ထိုနောက် ၎င်းတို့၏ ရာဇဝင်သည် လွင်ပြင် ၏ မြို့ဆိုးမြို့ယုတ်များအကြောင်းတို့ ပြောင်းသွားလေ၏။

`ကမ္ဘာဦးကျမ်း ၁၈း ၁၇-၃၂ ဖတ်ပါ။ ထာ၀ရဘုရား၏ ဝိသေသလက္ခဏာနှင့် ကမ္ဘာ့ဆိုးသွမ်းခြင်းများ ကို ဖြေရှင်းရန် အစီအစဉ် မည်သည်များကို သွန်သင်ပေးသနည်း။`

ထာ၀ရဘုရားသည် ကျွန်ုပ်တို့အားဖြေရှင်းပြရန် အကြွေးမတင်သော်လည်း လူသားတို့အတွက် သူ လုပ်ခဲ့သမျှကို ဖုံးဖိမထားလိုပါ။ “အကယ်စင်စစ် ထာ၀ရဘုရားသည် မိမိကျွန်ပုရောဖက်တို့အား မဖော်ပြဘဲ အ ဘယ်အမှုကိုမျှ စီရင်တော်မမူ” (အာမုတ် ၃း ၇)။ ထာ၀ရဘုရားသည် သောဒုံ၊ဂေါမောရတို့အား မဖျက်ဆီးမီ ဖြစ်ပျက်မည့်အရာများကို အာဗြာဟံအားဖော်ပြ၍ သက်သေခံရမည့်အချိန် ရစေသည်။ ကောင်းကင်တမန် နှစ်ပါးတို့သည် ထိုမြို့သို့ သွားရောက်၍ သတိပေးခေါ်ဆောင်နေခိုက်တွင် ထာ၀ရဘုရားသည် အာဗြာဟံထံ တွင် အချိန်ကုန်စေသည်။ ထိုကောင်းကင်တမန်တို့သည် ယခု နောက်ဆုံးအချိန်၏လူသားတို့အား ထိုအလုပ် ကို ပင်လုပ်နေကာ ဘေဘီလုန်မှ ထွက်လာကြရန် ခေါ်နေသည်ကို တွေးကြည့်ပါ (ဗျာ၊ ၁၄း ၆- ၁၂။ ဗျာ၊ ၁၈း ၁-၄)။

နောက်ဆုံးသတိပေးလိုက်ပြီးနောက် ထာ၀ရဘုရားသည် ဖြစ်ပျက်မည့်အရာများကို အာဗြာဟံအား ပြောပြရာတွင် သူတိုယ်တိုင်သည် အိမ်ဦးရှင်၏ မေးခွန်းကို ဆန္ဒရှိရှိ ဆွေးနွေးပေးသည်။ “ဖြောင့်မတ်သူတို့ကို မတရားသောသူတို့နှင့် တကွ ကွပ်မျက်ခြင်းအမှုသည် ကိုယ်တော်နှင့် ဝေးပါစေသော။ မြေကြီးလုံးကို စီရင် တော်မူသော သခင်သည် တရားသဖြင့် ပြုတော်မူမည် မဟုတ်လော” (ကမ္ဘာ၊ ၁၈း ၂၅) ဟုအာဗြာဟံ ဆို၏။ အာဗြာဟံသည် သောဒုံကိုသာ စမ်းစစ်နေသည် မဟုတ်။ ထာ၀ရဘုရား၏ဝိသေသလက္ခဏာအား စစ်ဆေး နေခြင်းပင် ဖြစ်သည်။ ထိုနည်းတူ အဆုံးမရောက်မီ ထာ၀ရဘုရားသည် ကောင်းကင်စာအုပ်ကို ဖွင့်၍ (ဗျာ၊ ၂ဝး ၄၊ ၁၁-၁၅) ကောင်းကင်မှ နောက်ဆုံးမီး မကျစေမီ ကျွန်ုပ်တို့အား စူးစမ်းခွင့် ပေးထားပါသည်။ မဖြေရသေး သော မေးခွန်းပေါင်းများစွာတို့ အတွက် နှစ်ပေါင်းတစ်ထောင်ပင် ရရှိကြမည်ဖြစ်သည်။

`ပျောက်ဆုံးသူများအား နောက်ဆုံး တရားမစီရင်မီတွင် သူတို့၌ ဖြစ်ပြက်မည့် အရာများအား သိကျွမ်း နားလည်နိုင်ရန် နှစ်တစ်ထောင်ပင် ပေးတော်မူသည်။ ထာ၀ရဘုရားထံတော်တွင်ပင် မှီခို၍ ဤအရာများကို ရထိုက်သောသူများ မဟုတ်သော်လည်း ထာ၀ရဘုရား၏ဝိသေသလက္ခဏာသည် သတ္တဝါအပေါင်းတို့အား စေ့စေ့စပ်စပ် စစ်ဆေးခြင်း ကို ပွင့်လင်းစွာ ပြုသည်ကို မည်သို့ ဖော်ပြသနည်း။`