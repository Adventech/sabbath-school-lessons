---
title:  အဆုံးရောက်သောသူများ
date:   31/05/2025
---

### ယခုအပတ်ဖတ်ရန်။

ဗျာ၊ ၆း ၁၂-၁၇။ မဿဲ၊ ၂၄း ၃၆-၄၄။ ကမ္ဘာ၊ ၆း ၁-၈။ ၂ ပေ၊ ၂း ၄-၁၁။ ကမ္ဘာ၊ ၁၈း ၁၇-၃၂။ ဒံယေလ၊ ၇း ၉၊ ၁၀။

> <p>ကျမ်းချက်။</p>
> “ထိုအကြောင်းအရာရှိသမျှတို့သည် ပုံသက်သော ဖြစ်အံ့သောငှါ ထိုသူတို့၌ ရောက်ကြ၏။ ကပ်ကာလအဆုံးတွင် ဖြစ်သော ကျွန်ုပ်တို့ကို ဆုံးမစရာဘို့ ကျမ်းစာ၌ ရေးသားလျက်ရှိသတည်း။” (၁ ကော၊ ၁ဝး ၁၁၊ ၁၂)။

သမ္မာကျမ်းစာသည်အနာဂတ်တွင် ဖြစ်ပျက်မည့်အရာများ ယနေ့အတွက် “သမ္မာတရား”များကို သိကျွမ်းစေသော ဘုရားသခင့်လူသားတို့၏ ရာဇဝင်တို့ဖြင့် ပြည့်နှက်လျက်ရှိ၏။ တစ်ချို့ရာဇဝင်တို့သည် နောက်ဆုံးသောနေ့ရက်အတွက် အဖြစ်အပျက်များအား နိမိတ်လက္ခဏာပြခြင်းဖြင့် ဒံယေလအနာဂတ္တိကျမ်း နှင့် ဗျာဒိတ်ကျမ်းတို့ကို သိကျွမ်းနားလည်နိုင်ရန် ထောက်မပေးနိုင်သည်။

တစ်စုံတစ်ဦး၏ လွတ်လပ်ခြင်းကိုမျှချိုးဖေါက်ခြင်းမပြုဘဲ နောက်ဆုံးနေ့ရက်တွင် ဖြစ်ပျက်မည်ဟု ပုရောဖက်တို့မှ ဟောပြောထားသောအရာများကို အံဝင်ဂွင်ကျဖြစ်ပျက်စေရန် ထာ၀ရဘုရားကိုယ်တိုင်မှ ဦးတည်ပေးနေသည်။ အရေးကြီးသော ရာဇဝင်အချို့မှ သောဒုမ်၊ဂေါမောရနှင့် ရေလွှမ်းမိုးခြင်းတို့ကို ဓမ္မသစ် ကျမ်းတွင်ပင် နောက်ဆုံးနေ့အတွက် ညွှန်းထားသောကြောင့် သိသာထင်ရှားမှုရှိ၏။ တစ်ချို့တို့အတွက် နှုတ် ကပတ်တော်တွင် ပေးထားသောအဖြေကို သမ္မာတရားများထဲမှ သေချာလေ့လာခြင်းဖြင့် ရှာဖွေရန် လိုအပ် သည်။

လာမည့်ရက် သတ္တပတ်များအတွင်းတွင် ဒုတိယကြွလာခြင်း ၊ စူးစမ်းလေ့လာသော တရားစီရင်ခြင်း နှင့် နောက်ဆုံး ကပ်ဆိုက်ကာလအကြောင်း တို့ကို မည်သို့ပြောဆိုကြရမည်ဆိုသည်များကို သင်ကြားကြရ ပါမည်။ ထိုသို့လေ့လာရာတွင် ပုရောဖက်များ၏လုပ်ဆောင်ခြင်းတွင် ခရစ်တော်သည်ပင်လျှင် နောက်ဆုံး ပန်းတုံးတိုင်၏ မူလအခြေခံ ဖြစ်သဖြင့် ခရစ်တော်ကိုပင် ဗဟိုချက်မအဖြစ်ထားကာလေ့လာကြရပါမည်။