---
title:  နောဧ၏ ဧဝံဂေလိတရား ကြွေးကြော်ခြင်း
date:   02/06/2025
---

ပေတရုသည် ခရစ်တော်ကြွလာချိန်တွင် ပြင်ဆင်မှုမရှိသောသူတို့သည် ရေလွှမ်းမိုးစဉ်ကကဲ့သို့ပင် “ဆန္ဒရှိရှိမေ့သည်” (၂ ပေ၊ ၃း ၅) ဟုဆို၏။ အကြီးအကျယ်ရေလွှမ်းမိုးသည့် ရာဇဝင်ကို ကမ္ဘာ့ယဉ်ကျေးမှုများ စွာတို့မှ မှတ်တမ်းတင်ထားကြရာ ၊ ၈ရိလူမျိုးများမှအစ အမေရိကအလယ်ပိုင်းရှိ မာယာလူမျိုးများထိတိုင် မှတ်တမ်းတင်ထားကြပါသည်။ သို့သော်လည်း သမ္မာကျမ်းစာ၏မှတ်တမ်းတွင် နောဧ၏ရာဇဝင်သည် ယနေ့ တွင် လှောင်ပြောင်ခြင်းအခံရဆုံးသောမှတ်တမ်းပင် ဖြစ်သည်။ ဓမ္မဟောင်းကျမ်းသည် ရှင်းလင်းစွာတင်ပြ၍ ဓမ္မသစ်ကျမ်းတို့သည်လည်း အကြိမ်များစွာ ကိုးကားထားသော်လည်း အနာဂတ္တိစကားအတိုင်း ထိုရာဇဝင် သည် ဒဏ္ဍာရီအဖြစ် သတ်မှတ်ခံရကာ ဘေးဖယ်ခံထားရသည်။

`ကမ္ဘာ့အခြေအနေသည် “နောဧလက်ထက်ကကဲ့သို့ ဖြစ်မည်” ကို ယေရှုသည် မဿဲ၊ ၂၄း ၃၇-၃၉ တွင် မိန့်တော်မူထားသည်။ ကမ္ဘာ၊ ၆း ၁-၈ နှင့် နှိုင်းယှဉ်ပါ။ ရေလွှမ်းမိုးရသည့်တိုင် ခေါ်ဆောင်နိုင်သော ကိုယ်ကျင့်တရားသည် မည်သို့နည်း။ ထိုအခြေအနေ နှစ်ခုတို့သည် မည်သည့် အလားတူခြင်းများ ရှိသနည်း။`

ထာ၀ရဘုရား၏ နောက်ဆုံးလူသားတို့အတွက် အရေးကြီးသော သင်ခဏ်းစာတစ်ခု ကျန်နေသေး သည်။ ဟေဗြဲ ၁၁း ၇ တွင် နောဧသည် “မမြင်သေးသော အမှုအရာတို့ကို ဖော်ပြသောဗျာဒိတ်တော်ကို ခံပြီးမှ ယုံကြည်ခြင်းအားဖြင့် ကြောက်ရွံ့ခြင်းရှိ၍ မိမိအိမ်သူအိမ်သားတို့ကို ကယ်တင်သောငှါ သသင်္ဘောကို တည်ဆောက်လေ၏။ ထိုသို့ ယုံကြည်ခြင်းအားဖြင့် လောကီသားတို့ကိုအပြစ်တင်၍ ယုံကြည်ခြင်းနှင့်ယှဉ် သော ဖြောင့်မတ်ခြင်းကိုလည်း အမွေခံရ၏” ဟု ဆို၏။

ရာစုနှစ်တစ်ခုပင် ကျော်လွန်၍ ဟောပြောခဲ့သော်လည်း သင်္ဘောကြီးနှင့် အထဲတွင် မိမိ မိသားစုတင် ရှိသည် ဆိုပါစို့။ နောဧသည် ခေတ်ပေါ်တရားဟောဆရာပင် ဖြစ်ခဲ့သော် ၊ နှစ်ပေါင်းဆယ်ချီဟောပြောသော် လည်း ရလဒ်မရှိသဖြင့် ဆုံးရှုံးသည်ဟုပင် ဆိုရပေမည်။

ယခုခေတ်တွင် ကောင်းကင်တမန်သုံးပါးသတင်းကို ကမ္ဘာ့အစိတ်အပိုင်း မြောက်များစွာတို့မှ တုံ့ပြန် လာကြ၍ တော်တော့၏။ ကျန်ကြွင်းခြင်းသတင်းကို တရားထွက်ဟောခြင်းဖြင့် ကိုယ်တော်ကို သိရှိလာသူများ စွာ ရှိလာ သောကြောင့် ထိရောက်မှုရှိသည် ဟု ဆိုရပေမည်။ ရလဒ်မရှိသောနေရာများသည် လက်လှမ်းမမီ ခြင်းကြောင့် ပင် ဖြစ်သော်လည်း “စမ်းသပ်ကာလကုန်ဆုံး၍ ကရုဏာတံခါးသည် ပိတ်ရပါတော့မည်။ ပြင်ဆင် ထားသောသူတို့သည် သတို့သားနှင့်အတူ မင်္ဂလာပွဲထဲသို့ဝင်ရ၍ တံခါးကိုပိတ်ရပါတော့သည် ဟူသော စကားအရ ကယ်တင်ခြင်းလုပ်ငန်းကြီး ပြီးဆုံးချိန်တိုင်အောင် ကယ်တင်ရှင်သည် ကျွန်ုပ်တို့ကို ခေါ်ဆောင် တော်မူသည်။”(အီးဂျီဝှိုက်။ မျက်မှောက်ကာလမှ ထာ၀ရကာလသို့။ စာ၊ ၄၂၈)။ ထိုနေ့ရက်တိုင်အောင် အသင်းတော်သည် လုပ်ငန်းတစ်ခု ရှိနေသေး၏။

`ယခုအချိန်တွင် ကျွန်ုပ်တို့၏ ကိုယ်ပိုင်သာသနာလုပ်ငန်းမှ အသီးအပွင့် မရှိသော်လည်း စိတ်မပျက် ရန် မည်သို့သွန်သင်ထားသနည်း။ ကျွန်ုပ်တို့၏ ကြိုးစားမှုကိုအဘယ့်ကြောင့် ဆက်လက်ထိန်းသိန်းရမည် နည်း။ (ယောဟန် ၄း ၃၇)။`