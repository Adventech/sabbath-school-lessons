---
title:  သိုးသူငယ်၏ဒေါသ
date:   01/06/2025
---

`ဗျာဒိတ်ကျမ်း ၆း ၁၂-၁၇ ဖတ်ပါ။ ရုတ်တရက်ပင် ဖြစ်လာသော နောက်ဆုံးနေ့ဖြစ်ရပ်များအား ထို လူသားတို့၏ တုံ့ပြန်ခြင်းကို အသေးစိတ် လေ့လာသုံးသပ်ပါ။ သူတို့၏ တုံ့jYပန်မှုတွင် မည်သည်ကို သင်သတိပြု မိသနည်း။`

ပျောက်ဆုံးသော သူတို့သည် “အဘယ်နည်း။ အနောက်ကွယ်တွင် မည်သူရှိသနည်း” ဟု မေးမြန်း ခြင်းမရှိပါ။ အဖြစ်အပျက်ကို သိရှိဟန်တူပါသည်။ သိသင့်သိထိုက်သော ခရစ်တော်၏သမိုင်းကို သိကြသဖြင့် ယေရှုကိုလည်း “သိုးသူငယ်” ဟု ရည်ညွှန်းကြပါသည်။ “သူ၏အမျက်တော် ထင်ရှားသောနေ့ရက်ကြီး” ကို လည်း သတိပြုမိကြရာ မျှော်လင့်ရာကင်းမဲ့စွာ “အဘယ်သူသည် ခံရပ်နိုင်မည်နည်း” ဟု ညည်းတွားကြ၏။ အဆုံးမရောက်မီ ဧဝံဂေလိတရားကို မြေကြီးအရပ်ရပ်သို့ ဟောပြောရမည် (မဿဲ၊ ၂၄း ၁၄)။ ကောင်းကင် တမန် သုံးပါးသတင်းကိုလည်း ကမ္ဘာအနှံ့ပို့ဆောင်ခဲ့ပြီ ဖြစ်သော်လည်း တစ်ချို့တို့သည် သတင်းမရခြင်း မဟုတ်ဘဲ ယုံကြည်နားထောင်ရန် ငြင်းဆိုခြင်းကြောင့် အပြင်သို့ရောက်သွားကြလိမ့်မည်။ နောက်ဆုံးနေ့ရက် တွင် တစ်ချို့တို့သည် ထိုသို့ ပျောက်ဆုံးကြလိမ့်မည်။

`မဿဲ၊ ၂၄း ၃၆-၄၄ ဖတ်ပါ။ နောဧ၏ ရာဇဝင်မှ မည်သည့်သင်ခဏ်းစာ ဆွဲယူနိုင်ရန် ယေရှုက သွန်သင်သနည်း။`

ယေရှုက သူပြန်ကြွလာခြင်းသည် အများသူငှါတို့၌ မထင်မမှတ်ဘဲ ဖြစ်ကြလိမ့်မည်ဟု ဆိုသည်။ ရေ လွှမ်းမိုးခြင်းနှင့်တကွ ဒုတိယကြိမ်ကြွလာခြင်းသည် သတင်းမကြားရဘဲ ရုတ်တရက် ဖြစ်လာသည် မဟုတ်ကြ ပါ။ နောဧသည် နှစ်ပေါင်း ၁၂၀ ဟောပြောနေသော်လည်း ယုံကြည်ရန် ငြင်းပယ်ကြသည်။ ဖြစ်ပျက်မည့် အရာ ကို ပြောပြထားပါသည်။ ၎င်းတို့မှ မယုံကြည်ခြင်းသာ ဖြစ်သည်။

လူမြောက်များစွာတို့သည် အချိန်ကြာညောင်းခြင်းဖြင့် ထိုအနာဂတ္တိကျမ်းတို့သည် မှားယွင်းသည်ဟု ဆိုကြတော့သည်။ ရေကြီးခြင်းရာဇဝင်ကို ကိုးကားလျက် ပေတရုသည် “နောက်ဆုံးသော နေ့ရက်တွင် ပြက်ရယ်ပြုတတ်သောသူ တို့သည် မိမိတို့ တပ်မက်ခြင်းအတိုင်း ကျင့်နေ၍ သခင်ဘုရားကြွလာမည်ဟူသော ကတိသည် အဘယ်မှာရှိသနည်း။ ဘိုးဘေးများ အိပ်ပျော်သည်နောက် ခပ်သိမ်းသော အရာတို့ကို ဖန်ဆင်း စက ဖြစ်သကဲ့သို့ ဖြစ်မြဲဖြစ်ကြ၏” (၂ ပေ၊ ၃း ၃၊ ၄) ဟု ဆိုကြလိမ့်မည်ဟု ဆို၏။ တစ်နှစ်ပြီးတစ်နှစ် ဤစကား ကိုသာ ကြားနေရပါလိမ့်မည်။

`ယေရှု ဒုတိယကြိမ်ကြွလာခြင်းသည် (အချို့အားတတိယအကြိမ်လည်းဖြစ်နိုင်သည်) တစ်ဦးစီ၏ အတွေ့အကြုံတွင် သေလွန်ပြီးမှသာဖြစ်ကြသဖြင့် အသက်တာသည်တိုတောင်းလှကြောင်း ကျွန်ုပ်တို့သိကြ ပါ၏။ ဤ အချက်သည် အချိန်ကြန့်ကြာရသည့် အကြောင်းရင်းကို မည်သို့ နားလည်စေနိုင်သနည်း။`