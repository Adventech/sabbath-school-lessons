---
title:  သောဒုံနှင့် ဂေါမောရတို့၏ ရာဇဝင်
date:   03/06/2025
---

နောက်ဆုံးနေ့ရက်အကြောင်းနှင့် ပတ်သက်၍ပေတရုသည် ဓမ္မဟောင်းကျမ်းမှ သောဒုံ၊ဂေါမောရ တို့၏ ရာဇဝင်ကို တိုက်ရိုက်အသုံးပြုထားပါသည်။ ထိုလွင်ပြင်မြို့ နှစ်ခုတို့သည် ဆိုးသွမ်းခြင်းတွင် ရာဇဝင်တွင် ၍ ကောင်းကင်မှ မီးကျကာ လောင်ကျွမ်းဖျက်ဆီးခံရသည့် ပထမဆုံးမြို့ ဖြစ်လာကြသည်။

`၂ ပေ၊ ၂း ၄-၁၁။ ယုဒ ၅-၈ နှင့် ယေယ၊ ၁၆း ၄၆-၅၀ ဖတ်၍ အသေးစိတ် ဂရုစိုက်ပါ။ ထိုမြို့များကို ဖျက်ဆီးခြင်းသို့ ပို့ဆောင်သောကိုယ်ကျင့်တရားသည် မည်သည်တို့ ဖြစ်၍ ယနေ့တွင် မည်သည့်အလားတူ ခြင်း ရှိသနည်း။`

သောဒုံနှင့်ဂေါမောရတို့၏ ရာဇဝင်ဖြင့် ယနေ့နောက်ဆုံးလူသားတို့အား သတိပေးခြင်းမှာ ရှင်းလင်း လှ၏။ ဗျာ၊ ၂၀ သည် လူဆိုးများအား မီးဖြင့် ဖျက်ဆီးပစ်မည်ဟု ရှင်းလင်းစွာဖော်ပြထားသည်။ အပြစ်ဟူသည် လည့်စား၍ မိမိစိတ်နှလုံးအား မျက်စိကန်းစေသည်။ သူတစ်ပါး၏ ဆိုးသွမ်းခြင်းသည် မိမိအတွက် ရှင်းလင်းစွာ မြင်နေရသော်လည်း မိမိလွန်ကျူးသောအရာများတွင်ပင် မိမိကိုယ်မိမိ မှန်ကန်သည်ဟု ထင်ရအောင် ဖုံးဖိပေး ထားသည်။ ထိုအခန်းကြီးတွင်ပင် ထာ၀ရဘုရားသည် မိမိလူသားများအား မည်မျှ ချစ်တော်မူကြောင်းကို ပြသ ထားရာ ၊ ၎င်းအပြစ်ကို တိကျစွာမလွန်ကျူးသော်လည်း သောဒုံထက်ပင် ဆိုးယုတ်နေသည်ဟု ထိုလူမျိုးအား သတိပေးထားသည် (ယေ၊ ၁၆း ၄၇)။

ဣသရေလသည် “ ပြည်တန်ဆာလုပ်သည်” (ယေ၊ ၁၆း ၄၁) ဝိညာဉ်ရေး ဖောက်ပြန်သည် ဟူ၏။ ဆိုးသွမ်းခြင်းဖြင့် ရာဇဝင်တွင်သော လူမျိုးတို့ထက် ထာ၀ရဘုရား၏ လူတို့သည် သာ၍ဆိုးသည် ဆိုသည်ကို တွေးကြည့်ပါ။ အသစ်အဆန်းတော့ မဟုတ်ပါ။ ရှေးဣသရေလတင်မက လူသားအားလုံးပင် ဖြစ်သည်။ ရှင် ပေါလုသည် ရောမ ၁း ၁၈-၃၂ တွင် ယနေ့ သတင်းစာတွင် ပါဝင်လောက်သော လူသား၏ ဆိုးသွမ်းခြင်းမျိုးများ ကို စာရင်း ပြုစုထားသည်။ ပေါလုသည် သာသနာပလူတို့၏ အပြစ်များကို ဖော်ပြရသည်မှာ ၈ျူးလူတို့သည် မိမိ တို့ကို မိမိ ကြီးမြတ်သည်ဟု ယူဆရန် မဟုတ်ပါ။ ထာ၀ရဘုရား၏လူတို့သည်လည်း မိမိတို့၏ အပြစ်တို့သည် မည်မျှ လေးနက်သည်ကို သိစေလိုသောကြောင့် ဖြစ်သည်။

ဒါဝဒ်၏အပြစ်ကို ဖော်ပြရာတွင် နာသန်သည် ဆင်းရဲသား၏သိုးလေးကို လုယူသော ချမ်းသာသူအ ကြောင်း ပြောခဲ့ရသည်။ ၎င်းပုံပြင်တွင် မတရားခြင်းသည် ထင်ရှားလှသဖြင့် ဒါဝဒ်၏အမျက်ကို “ပြင်းစွာ” ထွက် စေသည် (၂ ဓမ္မ၊ ၁၂း ၅)။ နာသန်သည်လည်း ထိုသူသည် ကိုယ်တော်ဖြစ်၏ (၂ ဓမ္မ၊ ၁၂း ၅) ဟုပြန်ပြောကာ ဒါဝဒ်သည် မိမိကို မိမိမြင်စေသည်။

သမ္မာကျမ်းစာတော်သည် အပြင်လူတို့အကြောင်းကို ပြောဆိုနေသည် မဟုတ်ဘဲ မိမိ လူတို့၏ အ ကြောင်းကိုသာ ပြောဆိုနေခြင်းဖြစ်သည်။ ဗျာ၊ ၁၃ နှင့် ၁၇ တို့ရှိသော ရက်စက် ကြမ်းကြုတ်သော အပြစ်များကို တွေ့မြင်သောအခါ ထိုထောင်ခြောက်တွင် မိနိုင်သည်ဖြစ်ကြောင်း သတိပေးခြင်းပင် ဖြစ်သည်။