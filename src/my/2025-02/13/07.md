---
title:  ထပ်မံစဉ်းစားရန်။
date:   27/06/2025
---

(အီးဂျီဝှိုက်။ ပုရောဖက်များနှင့် ရှင်ဘုရင်များ။ စာ၊ ၅၃၅-၅၃၈)။

“စင်ပေါ်သို့တာဝန်ပေးခံရေသော လူမျိုးတကာတို့သည် မိမိတို့နေရမည့်အပိုင်းတွင် ခွင့်ပြုခြင်းခံရ၍ သန့်ရှင်းသော စောင့်ကြည့်သူ၏ အလိုတော်ကို ပြည့်စုံစေရန် လုပ်ဆောင်ရမည်ဖြစ်သည်။ ဘေဘီလုန် ၊ မီဒိုပါးရှား ၊ ဂရိနှင့် ရောမ နိုင်ငံတည်းဟူသော ကမ္ဘာ့ဧကရာဇ်နိုင်ငံတို့ ပေါ်လာမည်ကိုလည်း အနာဂတ္တိကျမ်းတို့ တွင် ဖော်ပြထားခဲ့ပြီး ဖြစ်သည်။ ဤနိုင်ငံတို့နှင့် အားနည်းသောအခြားနိုင်ငံတို့ပါ ရာဇဝင်တွင် ပါရှိသည်။ တစ်ခု စီတို့သည် မိမိ၏ သတ်မှတ်အချိန်ရှိ၍ သူတို့၏တန်ခိုးအဏာ ကျဆုံးခဲ့ရသည်။ လူမျိုးတို့သည် ထာ၀ရဘုရား၏ ဥပဒေသတို့အား ငြင်းပယ်ခြင်းသည် သူတို့၏ပျက်စီးခြင်းသို့သာ ပို့ဆောင်ခဲ့သော်လည်း ထာ၀ရဘုရားသည် ခေတ်အဆက်ဆက်တွင် မိမိ၏ အလိုတော်ပြည့်စုံစေရန် အမြဲကွပ်ကဲလုပ်ဆောင်နေသည်။” (အီးဂျီဝှိုက်။ ပုရောဖက်များနှင့် ရှင်ဘုရင်များ။ စာ၊ ၅၃၅)။

အိုးထိန်းသည်က မိမိအိုးများကို မိမိအလိုကျပုံစံသွင်းခြင်း ပြုသည်ကို ယေရမိ သတိပြုမိသည်ကို ယေရမိ ၁၈ တွင် တွေ့ရသည်။ အိုးထိန်းသည် ရွှံ့ကို ပုံသွင်းခြင်းဖြင့် နိမိတ်ပုံဖော်ခြင်းသည် အနာဂတ္တိစကားတွင် ထာ၀ရဘုရား၏ ဥပဒေသတို့သည် အခြေအနေအရသာ ဖြစ်ကြောင်းဖော်ပြခြင်းဖြစ်သည်။ သေချာသွားစေ ရန် ယေရမိထံသို့ထာ၀ရဘုရားသည် “အကြင်တိုင်းနိုင်ငံကို နုတ်ပယ်ဖြိုချဖျက်ဆီးခြင်းငှါ ငါအမိန့်တော်ရှိ၏။ ငါ့အမိန့်တော် ရှိသော ထိုတိုင်းနိုင်ငံသည် မိမိဒုစရိုက်ကို စွန့်ပစ်လျှင် ငါကြံစည်သော ဘေးဒဏ်ကို ငါ နောင်တ ရမည်။ အကြင်တိုင်းနိုင်ငံကို တည်ထောင်ပြုစုခြင်းငှါ ငါအမိန့်တော်ရှိ၏။ ထိုတိုင်းနိုင်ငံသည် ငါ့စကားကို နားမ ထောင်လျှင် ငါ့မျက်မှောက်၌ ဒုစရိုက်ကိုပြုလျှင် သူ၏အကျိုးအလိုငှါ ပြုစုမည် ဟူသောစကား၌ ပါသော ကျေးဇူးကို ငါ နောင်တရမည်” (ယေရိမိ၊ ၁၈း ၇-၁၀) ဟု မိန့်တော်မူ၏။

**ဆွေးနွေးရန် မေးခွန်းများ။**

`တရားစီရင်ရာနေ့တွင် သမ္မာတရားမှ သွေဖြည်သော ဘုရားသခင်၏လူတို့ထက် နိနေဝေမြို့သားတို့ သည် သက်သာရာ ရလိမ့်မည် ဟူသော ယေရှု၏ မိန့်မာခြင်းကို တွေးတောပါ (မဿဲ၊ ၁၂း ၃၉-၄၂)။ ထာ၀ရ ဘုရား၏ အသင်းတော်သည် မည်သည့်သတိပေးစကား ရရှိနိုင်မည်နည်း။`

`အီး၈ျီဝှိုက်သည် ဧကရာဇ်နိုင်ငံ အဆက်ဆက်တို့နှင့် ပတ်သက်၍ “သမိုင်းသည် မိမိကိုယ်ကို ထပ်ထပ် ဖော်ပြသည် “ ဟုဆိုသည်ကို တွေးကြည့်ပါ (အီးဂျီဝှိုက်။ ပုရောဖက်များနှင့် ရှင်ဘုရင်များ။ စာ၊ ၅၃၅)။ အနာဂတ္တိကျမ်းတို့တွင် စီရီထားသော ဧကရာဇ်နိုင်ငံတို့သည် မည်သည့်တူညီသော ခြိမ်းခြောက်ခြင်း ရှိကြသ နည်း။ အနာဂတ္တိလမ်းကြောင်းသို့ မည်သို့ လိုက်ရှောက်ကြသနည်း။ ယခုကမ္ဘာသည်လည်း ၎င်းတို့ နောက်သို့ မည်သို့ လိုက်ရှောက်နေသနည်း။`

`လူသားအား ယုံကြည်ခြင်းမှသွေဖြည်စေသောအရာသည် စိတ် နှင့် ဥာဏ်ပညာမဟုတ်ဘဲ နှလုံးသား ဖြစ်သည်ကို တွေးတောပါ။ ဤအသိပညာသည် သူတစ်ပါးထံ သက်သေခံရန် မည်သို့ အကျိုးသက်ရောက်စေ သနည်း။`