---
title:  ဗေလရှာဇာ၏ပွဲတော်
date:   24/06/2025
---

နေဗုခဒ်နေဇာ၏ ခမည်းတော် မှ ဦးဆောင်သော မေဒိလူနှင့် ဘေဘီလုန်တို့ ပါဝင်သည့် ညွှန့်ပေါင်း တပ်ဖွဲ့သည် နိနေဝေမြို့ ကို ဘီစီ ၆၁၂ ခုနှစ်တွင် ဖျက်ဆီးပြီးနောက် ဘေဘီလုန်မြို့သည် သူတို့၏ ဥပဒေပညာ ရှင်ကြီး ဟာမူရာဘီ လက်ထက်မှအစ လုံး၀ မကြုံတွေ့စဘူးသော နိုးကြားခြင်း တစ်ခုဖြစ်ခဲ့သည်။ အာရှုရိလူ များ၏ ရန်မှ ကင်းလွတ်လာသောအခါ နေဗုခဒ်နေဇာ၏ လက်ထက်တွင် ဘေဘီလုန်မြို့သည် ဥစ္စာပစ္စည်းနှင့် ဩဇာအာဏာမှာရော အလွန်တိုးတက်လာသောကြောင့် ပတ်ဝန်းကျင် လူမျိုးတို့သည် ဘေဘီလုန်၏ လွှမ်းမိုး ချုပ်ကိုင်ခြင်းကို ဆောင့်ကြီးအောင့်ကြီးပင် နာခံကြရတော့သည်။ ဘေဘီလုန်သည် ကမ္ဘာကြီး၏ ဘုရင်မပင် ဖြစ်လာ၍ ချမ်းသာကြွယ်၀လိုသောသူတို့သည် ဘေဘီလုန်အပေါ် သစ္စာခံကြရပါသည်။

ထိုစဉ်တွင်ပင် နေဗုခဒ်နေဇာသည် ဒံယေလ၏ ဘုရားသည် လူမျိုးအပေါင်းတို့အား စီရင်ပိုင်သူ ဖြစ် သည် ဟု ယုံကြည်သူတစ်ဦးအဖြစ် (ဒံ၊ ၄း ၃၄-၃၇) ကွယ်လွန်သွားခဲ့သည်။ ထို့နောက်တွင် သူ၏နေရာကို ဆက်ခံသူသည် ဒံယေလမှကိုင်တွယ်ရသော ဘုရင်ခံဖြစ်သူ ဗေလရှာဇာ ဖြစ်သည်။

`ဒံယေလ ၅း ၁-၃၁ ဖတ်ပါ။ ဤရာဇဝင်တို့မှ မည်သည့် ဝိညာဉ်ရေးသတင်း ရယူနိုင်မည်နည်း။ ဗေလရှာဇာအား မည်သည်က ပြိုလဲသွားစေသနည်း။`

ဝမ်းနည်းစရာအကောင်းဆုံး ကြေကွဲစရာကို ဒံယေလ ၅း ၂၂ တွင် တွေ့ရသည်။ နေဗုခဒ်နေဇာ၏ ကျ ဆုံးခြင်းအကြောင်းနှင့် ပြန်လည်ထူထောင်ခြင်းအကြောင်းကို ဖော်ပြအပြီးတွင် ဒံယေလသည် “အရှင်သား တော် ဗေလရှာဇာ ကိုယ်တော်သည် ထိုအမှုအလုံးစုံတို့ကို သိတော်မူသော်လည်း စိတ်နှလုံးကို မနှိမ့်ချပါ” ဟု ဆိုလေ၏။ သူသည် အမှန်တရားကို သိရခွင့် ရရှိခဲ့ရုံမက အဘ နေဗုခဒ်နေဇာ အပေါ် ကျရောက်သောအရာများ ကိုပင် သက်သေခံခဲ့လောက်သော်လည်း သူ၏အရင်ဦးအဘများအား လွန်စွာ ဒုက္ခပေးခဲ့သော အရာများကို သာ ဆောင်ရွက်လေတော့သည်။

အဘ နေဗုခဒ်နေဇာသည် ရွှေစင်ရုပ်တုကြီးကို တည်ခဲ့သကဲ့သို့ ဗေလရှာဇာသည်လည်း ဒံယေလ၏ ဘုရားမှ ကြိုပြောထားသော အရာများကို ပွင့်လင်းစွာ ငြင်းပယ်ခဲ့လေသည်။ ဗိမာန်တော်၏ ခွက်ယောက်များ ကို ညစ်ညမ်းစွာ အသုံးပြုခြင်းဖြင့် ဘေဘီလုန်သည် ဂျူးတို့အား အနိုင်ယူခြင်းဖြင့် သူတို့ဘုရားနှင့် ပတ်သက် သော ပစ္စည်းများကို သူက ပိုင်ဆိုင်နိုင်ပြီးကြောင်း ပြသ သကဲ့သို့ဖြစ်သည်။ တစ်မျိုးအားဖြင့် သူတို့၏ကျဆုံး ခြင်းကို ဖော်ပြသော ထာ၀ရဘုရားအပေါ်တွင်ပင် သူတို့သည် အချုပ်အချာအာဏာ ပိုင်သည်ကို ပြသသည်။

ဗေလရှာဇာသည် ကောင်းသောအရာများကို အထောက်အထားဖြင့် သိခွင့်ရခဲ့သော်လည်း ဤ အ ချက်သည်ပင် လုံးလုံးပမာမခန့်ခြင်း ဖြစ်သည်။ အမှန်တရားနှင့် ပြသနာတို့အတွက် ဦးနှောက်အတွေးအခေါ် လုံလောက်စွာ ရှိသော်လည်း သူ၏ စိတ်နှလုံးပင်တရားခံဖြစ်သည်။ နောက်ဆုံးသောနေ့ရက်တွင် လောကသို့ အခက်အခဲများ ကျရောက်သောအခါ လူသားတို့အား အမှန်တရားသိခွင့် ပေးလိမ့်မည်။ ဗေလရှာဇာကဲ့သို့ပင် ရွေးချယ်ခြင်းသည် ၎င်းတို့၏ စိတ်နှလုံးပင် ဖြစ်လိမ့်မည်။