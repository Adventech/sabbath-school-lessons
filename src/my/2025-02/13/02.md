---
title:  တွန့်ဆုတ်သောပုရောဖက်
date:   22/06/2025
---

ယောနဝတ္ထု (ယောန ၁-၄) သည် လိုရင်းတိုရှင်းနှင့် အကျိုးသက်ရောက်လှသည်။ ယုံကြည်သူများ စွာတို့သည် မိမိကိုယ်ကို ဤတွန့်ဆုတ်သော ပုရောဖက်နှင့် လျော်ညီသည်ဟု ထင်မြင်သူတွေ ရှိကြသည်။ အနာဂတ fအဖြစ်အပျက်များထက် ပိုမိုကြားရသော သံစဉ်များလည်း ပါရှိသည်။

`မဿဲ၊ ၁၂း ၃၈-၄၂ ဖတ်ပါ။ ယောန၏ဝတ္ထုမှ မည်သည့်အပိုင်းကို ကျမ်းတတ်ဖာရီရှဲတို့နှင့် တူသည် ဟု ယေရှုမှ ခိုင်းနှိုင်းထားသနည်း။ သူ၏ထုတ်ပြန်ချက်တွင် တရားစီရင်ခြင်းနှင့် ပတ်သက်သော မည်သည့် သင်ခဏ်းစာများပါသနည်း။`

ယေရှုက မိမိသည် ယောနထက် ကြီးသည်ဟုဆိုသည်။ ဤလောကသို့ ကြွလာရခြင်းသည် ကပ်တိုင် သို့ ပို့ဆောင်မည်ဖြစ်၍ သူသည် “ပျောက်သောသူတို့ကို ရှာ၍ ကယ်တင်အံ့သောငှါ ကြွလာသည်” (လုကာ ၁၉း ၁၀)။ ယောနသည် မိမိအပြစ်ကြောင့် ငါးကြီးဗိုက်ထဲတွင် သုံးရက်တိတိ နေခဲ့ရသည်။ ယေရှုသည် ကျွန်ုပ် တို့၏ အပြစ်ကြောင့် သင်္ချိုင်းတွင် သုံးရက် နေခဲ့ရသည်။ ပျောက်ဆုံးသောသူများကို ကယ်တင်ရန် ဤသို့ ဖြစ်ရ သည်။

ယနေ့ ကျွန်ုပ်တို့သည် ယောနကို နိနေဝေသို့ မသွားလ်ို၍ တွန့်ဆုတ်သောပုရောဖက် ဟုသာ သိရပါ သည်။ လူသားအမြင်နှင့် နားလည်ရလွယ်လှသည်။ အာရှုရိလူတို့သည်လည်း အုပ်ချုပ်မှု ကြမ်းတမ်းသည်။ အာရှုရိ နံရံပန်းချီတို့သည်လည်းရက်စက်ကြမ်းကြုတ်သော မြင်ကွင်းများ စစ်ရှုံးသုံ့ပန်းများကို စဉ်းစားမရနိုင် သော အရက်စက်ဆုံး နည်းလမ်းများဖြင့် သတ်ဖြတ်ကြသည်။ ၎င်းတို့၏ မြို့တော်ကို နောင်တရစေရန် မည်သူ သည် သွားရောက် တရားဟောလိုမည်နည်း။

ထိုဝတ္ထုတွင်ပင် နောက်ဆုံးနေ့ရက်များ၏ ကျန်ကြွင်းသော လုပ်ရပ်များကို ညွှန်ပြသောအချက်များ ပါရှိ၏။ သူသည်မည်သူဖြစ်သည်ကို မေးမြန်းသောအခါ “ငါသည် ဟေဗြဲအမျိုးသားဖြစ်၏။ ရေမြေကို ဖန်ဆင်း တော်မူသော အရှင်ထာ၀ရဘုရားကို ကိုးကွယ်၏” ဟု ပထမကောင်းကင်တမန်တော်၏ သတင်းနှင့် တူသော အဆိုကို ဆို၏ (ယောန ၁း ၉။ ဗျာ၊ ၁၄း၇) ။ သူသည် ကိုယ်တော်ကို “ရေမြေကို ဖန်ဆင်းတော်မူသောသူ” ဟု ဖန်ဆင်းရှင်ကို ညွှန်း၏။ ဤအချက်သည် သူအား ကိုးကွယ်ရာတွင် အခြေခံကျသော အချက်နှင့် ကိုးကွယ်ခြင်း သည်လည်း နောက်ဆုံးနေ့ရက်တွင် ဗဟိုချက်မဖြစ်လာမည်ဖြစ်သည်။

ထိုစဉ်တွင်ပင် ကျွန်ုပ်တို့သည် ဖြစ်နိုင်ချေမရှိသည့် လူကြိုက်နည်းသောသတင်းတရားကို ဝိညာဉ်ရေး ဘေဘီလုန်တွင် ဟောပြောသည် ဟု စွပ်စွဲပင် ခံရကြသည်။ “ငါ၏လူတို့ သူအထဲမှ ထွက်လာကြ” (ဗျာ၊ ၁၈း ၄) ဟုဆိုမည်ဖြစ်၍ သူတို့သည် နောင်တရ ရမည် ဖြစ်သည်ကို အသိမ်မွေ့နိုင်ဆုံးနည်းလမ်းဖြင့် ဟောပြောသော် လည်း လူတော်တော်များများထံမှ ဆန့်ကျင်ဘက် တုံ့ပြန်ခြင်းမျိုးကိုသာ ဖြစ်စေသည်။ ကျွန်ုပ်တို့ သက်သေခံ သော အခါတွင်လည်း ဆန့်ကျင်ဘက် တုံ့ပြန်ခြင်းနှင့် ရန်စခြင်းဖြင့် တုံ့ပြန်ခြင်းကို မကြုံရသောသူ ရှိမည်လား။

`သင့်အထဲတွင် ယောန မည်မျှတွေ့ရသနည်း။ ဤမှားယွင်းသော စိတ်နေသဘောတို့ကို မည်သို့ ကျော်လွှားရ မည်နည်း။`