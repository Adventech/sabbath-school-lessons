---
title:  နောင်တရခြင်းအလုပ်တစ်ခု
date:   23/06/2025
---

ယောနသည် နိနေဝေအတွက် အထူးသတင်းတစ်ရပ် ရှိသည်။ ယောနသည် မြို့ထဲသို့ဝင်၍ တစ်နေ့ ခရီးသွားလျက်၊ “ရက်လေးဆယ်လွန်သော် နိနေဝေမြို့သည် ပျက်စီးခြင်းသို့ရောက်လိမ့်မည်” (ယောန ၃း ၄) ဟု ကြွေးကြော်လေ၏။ ကြမ္မာဆိုး ဂြိုလ်ဆိုးဝင်လေပြီ။ ဤအနာဂတ္တိစကားသည် ထာ၀ရဘုရား၏ ပုရောဖက် ထံမှ လာသည်မဟုတ်လော။ နိနေဝေတွင် မည်သို့ ဖြစ်ပျက်သနည်း။

`ယောန ၃း ၅-၁၀ဖတ်ပါ။ ဤအနာဂတ္တိစကားသည် အဘယ့်ကြောင့် မပြည့်စုံခဲ့သနည်း။`

တစ်မြို့လုံးကျွတ် နောင်တရကြ၏။ အနာဂတ္တိစကားသည်လည်း အချိန်တစ်ခုအတွင်း ပြောင်းလဲ သွား၏။ “သူတို့၏ ကြမ္မာဆိုးသည် ပြောင်းလဲသွား၏။ နတ်စားနိုင်ငံတစ်ဝှမ်းလုံးတွင် ဣသရေလ၏ဘုရားရှင် သည် လေးစားခြင်းခံရ၍ ပညတ်တော်သည်လည်း ကြည်ညိုခြင်း ရှိ၏။ နှစ်ပေါင်းမကြာခင်မှာပင် နိနေဝေ၏ မာန်မာန ထောင်လွှားခြင်းကြောင့် ထာ၀ဘုရားအား မေ့လျော့၍ ပတ်ဝန်းကျင် လူမျိုးများ၏ သားကောင်အဖြစ် ကျဆုံးခဲ့ရသည်။” (အီးဂျီဝှိုက်။ ပုရောဖက်များနှင့် ရှင်ဘုရင်များ။ စာ၊ ၂၇၁)။

ဤကျဆုံးသောလောကကြီးတွင် ကျဆုံးသောလောကအတွက် နောက်ဆုံးသတင်း ပေးပို့ခြင်းဖြင့် ၎င်း အဖြစ်မျိုး ဖြစ်နိုင်အုံးမည်လော။ ဖြစ်လည်းဖြစ်နိုင်သည်။ မဖြစ်လည်းမဖြစ်နိုင်ပါ။ ကမ္ဘာပေါ်တွင် “ငါ၏ လူမျိုးတို့ သူ၏ အပြစ်တို့ကို ဆက်ဆံခြင်းနှင့်၎င်း သူ၏ ဘေးဒဏ်ကို ခံခြင်းမှ၎င်း ကင်းလွတ်ခြင်းငှါ သူ၏အထဲ က ထွက်လာကြလော့” (ဗျာ၊ ၁၈း ၄) ဟုဆို၏။ ကမ္ဘာတစ်ဝှမ်းလုံးရှိသောလူသားတို့သည် ထိုသားရဲအား ပမာမခန့် ပြုလျက် “ဘုရားသခင်၏ပညတ်တို့ကို၎င်း ယေရှု၏ ယုံကြည်ခြင်းကို၎င်း စောင့်ရှောက်သောသူတို့” (ဗျာ၊ ၁၄း ၁၂) ဟုဆိုသည်။ ဤလူသားတို့သည် နိနေဝေလူသားများကဲ့သို့ ပျောက်ဆုံးသော လူသားတို့အပေါ် ကျရောက်သော တရားစီရင်ခြင်းနှင့် ကင်းလွတ်ကြလိမ့်မည်။

နိနေဝေမြို့ ဖျက်ဆီးခံရမည့် အကြာင်းကဲ့သို့ ထာ၀ရဘုရားမိန့်တော်မူသော အနာဂတ္တိစကား တစ်ချို့ တို့သည် အခြေအနေအရသာ ဖြစ်၍ “ထိုတိုင်းနိုင်ငံသည် မိမိဒုစရိုက်ကို စွန့်ပစ်ခြင်းမရှိလျှင်” (ယေရမိ၊ ၁၈း ၇-၁၀) ဖျက်ဆီးခြင်းခံရမည်ဖြစ်သည်။ အနာဂတ္တိစကား တစ်ချို့တို့သည်လည်း အခြေအနေအရမလာသည် လည်း ရှိ၏။ လူသားတို့မှ တုံ့ပြန်ခြင်းမရှိလည်း ပြည့်စုံမည်သာ ဖြစ်သည်။ မေရှိယ ပထမကြိမ်နှင့် ဒုတိယကြိမ် ကြွလာခြင်း သားရဲ၏ အမှတ်အသား ကပ်ဘေးဒဏ် နှင့် နောက်ဆုံး ညင်းပန်းနှိပ်စက်ခြင်းတို့သည် လူသားတို့ မှ မည်သို့ပင် ပြုလုပ်သော်လည်း ပြည့်စုံမည်သာ ဖြစ်သည်။ လူသားတို့၏ပြုလုပ်သောအရာ ရွေးချယ်သော အရာတို့သည် မိမိတို့သည် နောက်ဆုံးဖြစ်ရပ်များတွင် မည်သည့်ဘက်မှ ပါဝင်ကြသည်ကိုသာ ဆုံးဖြတ်ခြင်း ဖြစ်သည်။

`ထာ၀ရဘုရားအား ဝတ်ပြုခြင်းနှင့် သားရဲအား ဝတ်ပြုခြင်းတို့ကို သင်ရွေးချယ်သောအခါ အထောက် အမဖြစ်နိုင်ရန် ယခုအချိန်တွင် မည်သည့်ရွေးချယ်ခြင်းကို ပြုသနည်း။`