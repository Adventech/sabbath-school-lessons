---
title:  ဘိသိက်ခံသူ ဆိုင်းရပ်စ်
date:   26/06/2025
---

ဆိုင်းရပ်စ်သည် ဘေဘီလုန်ကို သိမ်းပိုက်သောအခါ ထာ၀ရဘုရား၏ လူတို့ အကျဉ်းကျခံရချိန်သည် ကုန်ဆုံးသွားခဲ့သောကြောင့် ပါးရှာန်တို့သည် ယုဒတို့အား မိမိတို့ ကတိတော်ပြည်သို့ ပြန်၍ ဗိမာန်တော်ကို ပြန် လည်တည်ဆောက်စေသည်။ ဆိုင်းရပ်စ်လက်ထက်တွင် ပါးရှာန်နိုင်ငံသည် ရာဇဝင်တွင် အထွဋ်အထိတ်သို့ ရောက်သည် ဟု ရာဇဝင်ဆရာ တွမ်ဟောလန် ဆိုသည်။ တွမ်ဟောလန်သည် “ကမ္ဘာတွင် မြင်ဘူးသမျှသော နယ်ပယ်များ အပုံဖြစ်အောင်စုပုံခြင်း အကြီးကျယ်ဆုံး” ဟုပင် ဆိုသည်။—Tom Holland, Dominion Basic Books, Kindle Edition, p. 25.

ပါးရှာန်နိုင်ငံ၏ ဓလေ့ရိုးရာအရ ဆိုင်းရပ်စ်မင်းကြီးအား “ကြီးမားသောရှင်ဘုရင် (သို့) ဘုရင်တစ်ကာ တို့၏ဘုရင် “ ဟုပင် တင်စားသမုတ်ကြသည်။

ဆိုင်းရပ်စ်သည် အသင်းတော်အတွက် ခရစ်တော်ကြွလာသောအခါ ပြစ်ပျက်မည့် အရာများတို့ကို နိမိတ် ကြိုပြခြင်း ဖြစ်သည်။ သူသည် အရှေ့ဘက်မှလာသော ရှင်ဘုရင် ဖြစ်သည် (မဿဲ၊ ၂၄း ၂၇) ဘေဘီလုန် ကို စစ်ဆင်နွှဲ၍ သူ၏လူတို့အား ဘေဘီလုန်မှ လွှတ်၍ ကတိတော်ပြည်သို့ ပြန်သွားစေသည်။ (ဗျာ၊ ၁၉း ၁၁-၁၆)။ ထိုကြောင့်ပင် ထာ၀ရဘုရားသည် ဆိုင်းရပ်စ်အား “ဘိသိက်ခံသူ” (ဟေရှာယ ၄၅း ၁)။ ထိုပါးရှာန်လူ သည် ထာ၀ရဘုရား၏လူ တို့အား လွှတ်ပေးသည်သာမက ဘေဘီလုန်ကို စစ်ခင်းကျင်းသည်မှာ ယေရှုဒုတိယ အကြိမ် ကြွလာခြင်းကို နိမိတ်ပြခြင်းဖြစ်သည်။

`၂ ရာ၊ ၃၆း ၂၂၊ ၂၃ ဖတ်ပါ။ ဆိုင်းရပ်စ်အကြောင်းနှင့် နေဗုခဒ်နေဇာအကြောင်းတို့သည် မည်သို့ အလားတူကြသနည်း။ မည်ကဲ့သို့လည်း ခြားနားသနည်း။ သူ၏အမိန့်သည် မည်သို့ ထင်ရှားနည်း။ ရာစုနှစ် အနည်းငယ်ပြီးမှ ယေရှုပထမအကြိမ် ကြွလာခြင်းအား မည်သို့ အကျိုးသက်ရောက်မှု ရှိသနည်း။`

ဓမ္မဟောင်းကျမ်းမှ စာအုပ်များ၏ အစီအရီသည် ယခုတွင် မာလခိဖြင့် အဆုံးသတ်သော်လည်း မူလ အစီအရီတွင် ဓမ္မဟောင်းကျမ်းသည် ဆိုင်းရပ်စ်ရှင်ဘုရင်၏ အမိန့်ကြော်ငြာခြင်းဖြင့် အဆုံးသတ်ထားသည်။ နောက်ဆက်လာမည့် ကျမ်းစာသည် မဿဲပင်ဖြစ်၍ ဆိုင်းရပ်စ်ရှင်ဘုရင်၏ အမျိုးပြခြင်းကို ပြည့်စုံစေသော ခရစ်တော်၏ မွေးဖွားခြင်းဖြင့် စတင်လေသည်။ ဆိုင်းရပ်စ်သည် လောကဗိမာန်တော် ပြန်လည်တည်ဆောက် ခြင်းကို စီစဉ်၏။ ယေရှုသည် ကောင်းကင်ဗိမာန်တော်တွင် မိမိအမှုဆောင်ခြင်းကို ထင်ရှားစေကာ ကျွန်ုပ်တို့ ကို လွတ်မြောက်စေရန်လည်း ကြွလာတော်မည်ဖြစ်သည်။

ဆိုင်းရပ်စ်သည် ခရစ်တော်အား စုံလင်စွာ ပုံမဆောင်နိုင်ပါ။ အမျိုးသာ ပြသသောအရာတစ်ခုသည် မည်သည့်အခါမျှ စုံလင်သော အမျိုးမှန်ကို မမီနိုင်ပါ။ ကျွန်ုပ်တို့သည် အသေးစိတ်တိုင်အောင် ဖတ်ရှုရှာဖွေရန် မဟုတ်ပါ။ မည်သို့ပင် ဆိုစေကာမူ သူသည် “ကယ်တင်ရှင်” ကို အမျိုးပြသသွားခဲ့ပြီ။

`ထာ၀ရဘုရားသည် မိမိ၏အလိုတော်ကို ဆောင်ရွက်ပေးသွားရန် နတ်စားဘုရင်တစ်ပါးကိုပင် အသုံး ပြုသည်မှာ စိတ်ဝင်စားစရာ ကောင်းလှသည်။ ကျွန်ုပ်တို့၏ အပြင်ပန်းသည် မည်သို့ပင် ဖြစ်စေကာမူ ထာ၀ရ ဘုရားသည် နောက်ဆုံးနေ့အတွက် သူ၏ အနာဂတ္တိစကားများကို ပြည့်စုံစေသည် ကို မည်သို့သင်ခဏ်းစာ ပေးနေသနည်း။`