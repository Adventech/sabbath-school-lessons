---
title:  အဆုံး၏ ပုံရိပ်များ 
date:   21/06/2025
---

### ယခုအပတ်ဖတ်ရန်။

မဿဲ ၁၂း ၃၈-၄၂။ ယောန ၃း ၅-၁၀။ ဗျာ၊ ၁၈း ၄။ ဒံယေလ ၅း ၁-၁၁။ ဗျာ၊ ၁၆း ၁၂-၁၉။ ၂ ရာ၊ ၃၆း ၂၂၊ ၃၃။

> <p>ကျမ်းချက်။</p>
> “ငါသည် ဟေဗြဲအမျိုးသားဖြစ်၏။ ရေမြေကို ဖန်ဆင်းတော်မူသော ကောင်းကင်ဘုံ၏အရှင် ဘုရားသခင်ကို ကိုးကွယ်သူဖြစ်သည်ဟုဆို၏။” (ယောန ၁း ၉)။

ယခုတစ်ပတ်သည် နောက်ဆုံးနေ့ ဖြစ်ရပ်များအား ထင်ရှားအောင် ရှင်းပြရခြင်းနောက်ဆုံးအပတ် ဖြစ်လိမ့်မည်။ ယခုတစ်ချီတွင် နိနေဝီသို့ ယောန၏အမှုတော်ဆောင်ခြင်း ဘေဘီလုန်ပြိုလဲခြင်း နှင့် ပါးရှား ရှင်ဘုရင် ဆိုင်းရပ်စ် တက်လာ၍ ထာ၀ရဘုရား၏လူများကို လွတ်လပ်ရေးပေးကာ ကတိတော်ပြည်သို့ ပြန်ရ သောအခွင့် ကိုပေးသနားခဲ့လေသည်။

အခြားသောဝတ္ထုများကို လေ့လာရာတွင် ရာဇဝင်တိုင်းသည် လူမျိုးစဉ်ဆက်များအတွက် နက်နဲ သော အဓိပ္ပါယ်ရှိ၏။ ခရစ်တော်ပြန်ကြွမလာမီ အသက်ရှင်ရသော နောက်ဆုံးလူသားတို့အတွက် အထူးပင် အဓိပ္ပါယ်ရှိ၏။ ကျွန်ုပ်တို့ အခေါ် ယနေ့သမ္မာတရား ကို ပိုမိုသိကျွမ်းနိုင်ရန် ထိုရာဇဝင်များတို့မှ တူးဖော်ရကြပါ မည်။

ထိုစဉ်တွင်ပင် ထိုရာဇဝင်အားလုံးတို့သည် နောက်ဆုံးနေ့၏ ဖြစ်ရပ်များကို ပုံရိပ်ပြသွားသည်ကိုပါ သတိထားရပါမည်။ ကျယ်ပြန့်သော အချက်နှင့် အရိပ်အမြွက်ဆိုသောအရာများကို ရယ်စရာဖြစ်အောင် မိမိ ဖာသာ ခွဲခြမ်းစိတ်ဖြာ မပြုလုပ်သင့်ပါ။ ယေရှု၏ ဆုံးမဩဝါဒပုံပြင်များကဲ့သို့ အဓိကကျသောအချက်များကို ကြည့်ရမည်ဖြစ်သည်။ ကွယ်ဝှက်ထားသော သမ္မာတရားမျာအား တွေ့ရှိလိုစိတ်ဖြင့် အသေးစိတ် ညှစ်ထုတ် ခြင်း မပြုသင့်ပါ။ အဓိကအချက်နှင့် ခေါင်းစဉ်များကို ကြည့်ကာ နောက်ဆုံးသော နေ့ရက်နှင့် ကိုက်ညီသော အ ချက်များကိုသာ ရှာဖွေသင့်သည်။