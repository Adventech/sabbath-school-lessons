---
title:  ဟောရှေ၏ ပြည်တန်ဆာဇနီး
date:   15/04/2025
---

ပုရောဖက်ဟောရှေထံမှ ထာ၀ရဘုရား၏တောင်းဆိုခြင်းသည် သူ၏ကျွန်တစ်ဦးအပေါ် အထူးဆန်း ဆုံး တောင်းဆိုခြင်းပင်ဖြစ်၏။ ပြည်တန်ဆာမအား ရည်ရွယ်ချက်ရှိရှိ ထိမ်းမြားရပါမည်။ ထာ၀ရဘုရားသည် လူသား၏အပြစ်နှင့် ပုန်ကန်ခြင်းတို့၏ နာကျည်းခြင်းကို ဟောရှေမှ နားလည်စေလိုသောကြောင့် ဖြစ်သည်။ ဘုရားသခင်ကိုယ်တော်တိုင်သည် အဆင်းလှပသောဇနီး ၊ ဣသရေလကိုရွေးချယ်ခဲ့ရာ ထိုဇနီးသည် သည် ထပ်ထပ်ခါခါ လည့်ဖြားသော်လည်း ၊ သူသည် ပြန်လည် ခေါ်ယူလေ့ရှိ၏။

`ဟောရှေ၊ ၁း ၂။ ၃း ၁။ ဗျာ၊ ၁၇း ၁၊ ၂။ နှင့် ဗျာ၊ ၁၈း ၁-၄ တို့ကို ဖတ်ပါ။ မည်သည့် ပြည်တန်ဆာ မျိုးကို တင်ပြထားသနည်း။ ဟောရှေ၏အတ္တုပ္ပတ္တိသည် ခရစ်ယာန်တို့အား မည်သည့်သင်ခဏ်းစာကို သွန်သင်သ နည်း။ အသင်းတော်သည်လည်း ဓမ္မဟောင်း၏ မည်သည့်အပြစ်ကို ထပ်မံ ပြုလုပ်သနည်း။`

သမ္မာကျမ်းစာသည် ဓမ္မဟောင်းကျမ်း၏ ဣသရေလအပြစ်များကို ဓမ္မသစ်ကျမ်း၏ အသင်းတော်မှ ကျယ်ပြန့်စွာ ပြုလုပ်မည်ဟု ဖော်ပြထားသည်။ ဘုရားသခင်၏ ပဋိညာဉ်လူသားတို့သည် ကျွန်ဘ၀မရောက်မီ သွေးရှုးသွေးတန်ဖြင့် သူတို့ ပတ်ဝန်းကျင်၏ ရုပ်တုဆင်းတုများကို ထာ၀ရဘုရား၏ ပဋိညာဉ်လူသားတို့၏ နိုင်ငံအတွင်းသို့ ယူဆောင်လာသည်ဆို၏။ စတ္ထုထရာစုအစောပိုင်း၏ ခရစ်ယာန်အသင်းတော်သည် အခွင့် အရေးသာရန် မျှော်လင့်ခြင်းဖြင့် ရောမဧကရဇ်ဘုရင် ကွန်စတန်တင်းအား ချဉ်းကပ်ကာ အသင်းတော်၏ ပြသနာများကို ဖြေရှင်းစေလေသည်။ ထိုအမှုအရာအားလုံးတို့တွင် ထာ၀ရဘုရား၏ လူတို့သည် မိမိတို့၏ ပြသနာများ၏ အဖြေရရှိရန် ဘုရားနှင့် ဆက်စပ်ခြင်းမှ အပြင်သို့ ရောက်သွားကြပါသည်။

ထာ၀ရဘုရား ရွေးချယ်ထားသော စကားလုံးများသည် ကျွန်ုပ်တို့၏အမှားများကို ထောက်ပြခြင်း မဟုတ်ဘဲ သူကိုယ်တိုင်မှ ခံစားရသည်ကို ဖော်ပြခြင်းဖြစ်သည်။ ခင်ပွန်းသည်၏ ဖောက်ပြန်ခြင်း ခံရသောသူ တို့သည် ခရစ်တော်အပေါ်တွင် ကျွန်ုပ်တို့၏ဖောက်ပြားခြင်းသည် ကောင်းကင်၏တရားရုံးကိုပင် မွှေနောက် သည်ကို သဘောပေါက်လာစေသည်။ ဟောရှေအတ္တုပ္ပတ္တိတွင် အံ့အားအသင့်ရဆုံးသည် စိတ်မတည်ငြိမ် သောသူ့ဇနီးအား ရွေးနုတ်နေရခြင်းဖြစ်သည်။

ထာ၀ရဘုရား၏လူတို့ကို နောက်ဆုံးအဆင့် ဘေဘီလုန်မှအပြီးထွက်လာရန် ခေါ်တော်မူခြင်းသည် ဧည့်သည်များအား ခေါ်တော်မူခြင်းမဟုတ်ပါ။ မိမိ၏လူများကိုသာ ခေါ်တော်မူခြင်းသာဖြစ်၏။ သူတို့နှင့် ရင်းနီး ကျွမ်းဝင်၏။ သူတို့အားချစ်တော်မူ၏။ ကမ္ဘာကြီးသည် အဆိုးယုတ်ဆုံးအဆင့်သို့ ရောက်ရှိနေချိန်တွင် ထာ၀ရ ဘုရားသည် မိမိအသွေးဖြင့် အဖိုးအခပေးကာ ရွေးနုတ်ခြင်းတန်ဖိုးအား ပေးကမ်းနေသေး၏။ ထာ၀ရဘုရား သည် လမ်းလွဲသောသူ၏လူတို့အား ကယ်တင်ရန်အလိုရှိကြောင်းကို ခရစ်တော်၏ကပ်တိုင်မှတပါး အခြားအ ရာ တစ်ခုကမျှ မပြသနိုင်ပါ။

`ယနေ့အသင်းတော် တစ်ခုခုသည် မည်သည့်နည်းလမ်းများဖြင့် ဝိညာဉ်ရေးကာမေသုမိစ္ဆာ ပြုကျင့် နေကြသနည်း။`