---
title:  ဣဇာက် နှင့် ရေဗက္က
date:   16/04/2025
---

အာဗြာဟံသည် ထာ၀ရဘုရား၏ ဂတိတော်အတိုင်း နောင်လာနောက်သား အတွက် မိမိသည်အိုမင်း မစွမ်းသည်ကို ထောက်ထားပုံဖြင့် (ကမ္ဘာ၊ ၁၅း ၅) မိမိကျွန်များမှ အသက်ကြီးဆုံး စိတ်အချရဆုံးအား လေးနက်သောတာဝန်တစ်ရပ်ကို အပ်နှင်း၏။

`ကမ္ဘာ၊ ၂၄း ၁-၄ ဖတ်ပါ။ ခါနန်အမျိုးသမီးများနှင့် ထိမ်းမြားခြင်းမပြုရုံမျှသည် အာဗြာဟံအတွက် အဘယ်ကြောင့် အရေးကြီးရသနည်း (ကမ္ဘာ၊ ၂၄း ၃)။`

အာဗြာဟံ၏ အထူးတလည်သတိပေးချက်သည် လူမျိုးရေးမဟုတ်ပါ။ ဝိညာဉ်ရေးသာဖြစ်သည်။ နိုင်ငံရေးမဟုတ်ပါ။ ဘာသာရေးသာဖြစ်သည်။ ခါနန်လူမျိုးတို့၏ ဘုရားများအား မဆိုထားဘိနှင့်။ သူတို့၏ ဘာသာရေး ပြုကျင့်ခြင်းတို့သည် အလွန်ယုတ်ညံ့သောကြောင့် ၎င်းတို့နှင့် ထိမ်းမြားပါက သူ့သားသည် ထိုသူ တို့၏ အမူအကျင့်တို့၌ ကျဆုံးသွားမည်ကို မလိုလားသောကြောင့် ဖြစ်သည်။ ရှေးအခါက ဣသရေလတို့၏ ရာဇဝင် နှင့် ရာစုနှစ်များစွာအတွင်း ခရစ်ယာန်တို့၏ရာဇဝင်တို့သည် ဘုရားသခင်၏ လူများအတွက် တစ်ထေ ရာတည်း ဖြစ်ကြသည်။ ကမ္ဘာသို့ သက်သေ ခံရမည့်သူ တို့သည် ကမ္ဘာနှင့် ၎င်း၏ မှားယွင်းသော ယုံကြည်ခြင်း တို့၏ ဖမ်းစားခြင်းကို ခံနေကြရတော့သည်။ ဤဝမ်းနည်းခြင်း အဖြစ်အပျက်ကြီးသည် နတ်စားဘာသာတို့၏ နေကိုးကွယ်ရာနေ့ တနင်္ဂနွေနေ့ကို သတ္တမနေ့၏နေရာတွင် အစားထိုးလိုက်ခြင်းသည် နောက်ဆုံးနေ့ရက်၏ ဖြစ်ရမည့်အရာများ ဖြစ်လေသည်။

`ကမ္ဘာ၊ ၂၄း ၅၇-၆၇ ဖတ်ပါ။ ခရစ်တော်နှင့်၎င်း သူ၏အသင်းတော်နှင့် ပတ်သက်၍ ဤရာဇဝင်သည် မည်သည့် သင်ခဏ်းစာကို သွန်သင်သနည်း။ အလှမ်းဝေးသောဆွေမျိုး ရေဗက္ကနှင့် ဣဇာက်တို့၏ ဇာတ်လမ်း မှ ကျဆုံးလူသား ကျွန်ုပ်တို့သည် မည်သည့်သင်ခဏ်းစာ ရနိုင်မည်နည်း။`

ကျွန်ုပ်တို့သည် ဖန်ဆင်းရှင်၏ပုံတူများ ဖြစ်သောကြောင့် ဆွေမျိုးတော်စပ်သည်မှာ ငြင်း၍မရသ လောက်ပင် ဖြစ်သည်။ အပြစ်ကြောင့် သူ့ထံမှဝေးကွာ နေရသော်လည်း ကျွန်ုပ်တို့သည် ထာ၀ရဘုရား၏ သတို့သမီး စစ်စစ်ဖြစ်ကြသည်။ ထိုထိမ်းမြားခြင်းကို အဓိကရုဏ်းဖြစ်စေလိုပါကလည်း မိမိဖာသာ ရွေးချယ် ခြင်းသာဖြစ်သည်။

`ထာ၀ရဘုရားသည် သူ၏သတို့သမီး ကျွန်ုပ်တို့အား ချစ်သည်မှာ ကျွန်ုပ်တို့မှ သူအားချစ်သည်ထက် သာလွန်၏။ ထာ၀ရဘုရားအား ကျွန်ုပ်တို့မှသာ၍ ချစ်နိုင်ရန် မည်သည်တို့ကို ရွေးချယ်ရပါမည်နည်း။ ထိုစဉ် အခါ တွင်ပင် ကျွန်ုပ်တို့၏ အချစ်ကို မည်သည်က သေစေနိုင်သနည်း။`