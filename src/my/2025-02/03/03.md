---
title:  လှပသောသတို့သမီး
date:   14/04/2025
---

ထာ၀ရဘုရားသည် မိမိလူတို့အား အလေးထားသည်ကို ယေယကျေလ ၁၆ တွင် ဖော်ပြထားသည်။ ဣသရေလသည် သေစေရန် လယ်ပြင်၌ပစ်ထားသော သူငယ်လေးနှင့် ခိုင်းနှိုင်းထားသည်။ သူသည် ထို ခလေးမလေးအား အိမ်သို့ခေါ်ဆောင်လာကာ ဆေးကြောသန့်စင်သဖြင့် သူမသည်ကြီးပြင်းလာရာ သူမအား ထိမ်းမြားယူထားသည် ဆို၏။ အလားအလာမရှိသော ထိမ်းမြားခြင်း၏ပုံရိပ်ပင် ဖြစ်သည်။

`ယေယကျေလ ၁၆း ၄-၁၄ ဖတ်ပါ။ ကျွန်ုပ်တို့အတွက် ထာ၀ရဘုရား၏ ရည်ရွယ်ချက်များတို့ကို ၊ ထို သတို့သမီးအား မြေတောင်မြောက်ပေးခြင်းသည် မည်ကဲ့သို့သွန်သင်သနည်း။`

ဣသရေလသည် ထာ၀ရဘုရား၏စောင့်မခြင်းဖြင့် “အလွန်တရာလှသောအဆင်း” ရှိသည် ဆို၏ (ယေယ၊ ၁၆း ၁၃)။ သူမအား ထာ၀ရဘုရားမှ စတွေ့ချိန်တွင် သူမ၏အလှတရားကို မည်သူမျှမသိကြပါ။ အခြား ခလေးများတောထဲတွင် သူမသည် ပစ်ပယ်ခံရသူ ၊ မျှော်လင့်ခြင်းကင်းမဲ့ကာ သေရမည့်သူသာ ဖြစ်၏။ သို့သော်လည်း ထာ၀ရဘုရားသည်ရည် ရွယ်ချက်ရှိရှိ ပြုစုရာ အဆင်းလှခြင်းဖြင့် ပြည့်စုံလာကာ ကမ္ဘာပေါ်တွင် ဟူးဟူးကျော်သည်တိုင် ဖြစ်လာသည်။ ဟေဗြဲ ရှင်ဘုရင် ဒါဝိဒ် နှင့် ရှောလမုန် တို့၏ လက်ထက်တွင် ဤအခြင်း အရာသည် မှန်ကန်၏။ ဣသရေလ၏ ခမ်းနားထယ်ဝါခြင်းကို ကြည့်ရှုရန် ၊ အိသရောပိဘုရင်မသည်ပင် အထူး ဧည့်သည်တော်အဖြစ် လာရောက် လည်ပတ်ခဲ့သေး၏။

မည်သို့ဆိုစေကာမူ ဣသရေလ၏ခမ်းနားထယ်ဝါခြင်းသည် ထာ၀ရဘုရား၏ဆုကျေးဇူးတော်ပင် ဖြစ်သည်။ ထာ၀ရဘုရား၏ သတို့သမီးဖြစ်သော သူမ၏အဆင်းကို လူမျိုးတို့မှ ရွတ်ဆိုကြ၏။ “ငါသည် ကိုယ် အသရေကို သင်၌ အပ်ပေးသောကြောင့် သင်သည် လှသောအဆင်းနှင့် စုံလင်၏” (ယေယ၊ ၁၆း ၁၄) ဟု ထာ၀ရဘုရား မိန့်တော်မူ၏။

သမ္မာကျမ်းစာတွင် ထပ်တလဲလဲလာသော ဥပဒေသဖြစ်သည်။ ထာ၀ရဘုရား၏ သတို့သမီးသည် သူကိုယ်တိုင် ပြင်ဆင်တတ်၍မဟုတ်ဘဲ ၊ ထာ၀ရဘုရား၏ မျက်နှာသာပေးခြင်းဖြင့် အဆင်းလှ၏။ ထိုနည်းတူ ယုံကြည်သူတို့သည်လည်း မိမိတို့၏ ပြုမူခြင်းကြောင့်မဟုတ်ဘဲ ထာ၀ရဘုရား၏ မျက်နှာသာပေးခြင်းနှင့် သူ ၏ ကယ်တင်ခြင်းကို သွန်းလောင်းတော်မူခြင်းကြောင့် ကောင်းကင်၏ရှေ့မှောက်တွင် အဆင်းလှပ၏။ ဘုရား သခင်ကိုယ်တော်တိုင်၏ “ဖြောင့်မတ်ခြင်း” ဖုံးအုပ်ပေးသောကြောင့် ကျွန်ုပ်တို့သည်လည်း အဆင်းလှပကြ၏ (၂ ကော၊ ၅း ၂၁)။ “သင်သည် ကိုယ်လှသောအဆင်းကို ကိုးစား၍ ဂုဏ်အသရေ ကျော်ဇောသောကြောင့် ပြည်တန်ဆာလုပ်၍ ခရီးသွားသူအပေါင်းတို့နှင့် မတရားသောမေထုန်ကို ပြုသည်” (ယေယ၊ ၁၆း ၁၅) ဟု ဆို ၏။

ကျွန်ုပ်တို့သည် ထာ၀ရဘုရား၏ ကောင်းမြတ်ခြင်းနှင့် ဘုန်းတော်ကို ရောင်ပြန်ဟပ်ရန် ဖန်ဆင်းထား သည်။ ဖန်ဆင်းထားသောသတ္တဝါတို့သည် မိမိတို့အလှတရားသည် မိမိတို့အပိုင်ဟု ယုံကြည်သောအခါ ထို အလှတရားသည် ဈေးပေါလာ၍ ၊ အန္တရယ်သည် စောင့်ကြိုနေလေသည်။

`ကျွန်ုပ်တို့၏အလှတရားအား ကိုးစားခြင်းသည် မည်သည့်အန္တရယ် ရှိနိုင်သနည်း။ ထာ၀ရဘုရား၏ မေတ္တာတော်နှင့် ထိုက်တန်စေသောအရာ ရှိသည်ကို ဆင်ခြင်ရမည်။ ကျွန်ုပ်တို့၏ ဝိညာဉ်ရေး မာန်မာနကို မည်ကဲ့သို့ စောင့်ရှောက်ရမည်နည်း။`