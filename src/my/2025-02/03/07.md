---
title:  ထပ်မံစဉ်းစားရန်။
date:   18/04/2025
---

ထပ်မံစဉ်းစားရန်။ ယော၊ ၂း ၁-၁၁။ မဿဲ၊ ၂၂း ၁-၁၄။ ၂ ကော၊ ၁၁း ၁-၅။ မဿဲ၊ ၂၅း ၁-၁၃။

အနာဂတ္တိကျမ်းစကားများအား ကျယ်ပြန့်စွာသိကျွမ်းနိုင်ရန် သမ္မာကျမ်းစာ၏ ကြွင်းသောအပိုင်းမှ အချက်အလက် မည်မျှရှိသည်ကို သင်နားလည်သည်နှင့်အမျှ ကျင့်သုံးကြည့်ခဲ့လိမ့်မည်။ ရာစုနှစ်များစွာ တို့ တွင် ခရစ်ယာန်တို့ သည် ကျမ်းစာ၏ သင်္ကေတ နှင့် ပုံရိပ်တို့ကို ဒဏ္ဍာရီဇာတ်လမ်းကဲ့သို့ ကိုင်တွယ် လုနီးနီးဖြစ် ခဲ့သေးသည်။ အနက်အဓိပ္ပါယ်တို့သည် သမ္မာကျမ်းစာတွင် အထပ်ထပ်အလွှာလွှာ ရှိသည်ဖြစ်ရာ အနာဂတ် အသင်းတော်အပေါ်တွင် သူကိုယ်တိုင် ပြုလုပ်မည့်အရာများကို လူသားစစ်စစ်များကိုပင် အသုံးပြုကာ ကျွန်ုပ် တို့အား သွန်သင်နေခြင်းဖြစ်လေသည်။ ကာနမြို့ မင်္ဂလာပွဲအား ဥပမာပြုပါက မင်္ဂလာပွဲသည် လက်တွေ့အမှန် ဖြစ်သည်။ မင်္ဂလာပွဲကိုလည်း အနာဂတ္တိစကားတို့သည် ဥပစာအဖြစ်အသုံးပြုကြလေသည်။ “ခရစ်တော်၏ နှုတ်ကပတ်တော်တို့သည် ထိုမင်္ဂလာပွဲအတွက် လုံလောက်သောရိက္ခာ ဖြည့်တင်းပေးနိုင်စွမ်း၏။ ခရစ်တော် ၏ ကျေးဇူးတော်သည် လူသားတို့၏ အပြစ်များကို ပယ်ဖျက်ကာ ဝိညာဉ်ကိုလည်း အသစ်ဖန်ဆင်းပေးနိုင်ရန် လုံလောက်လှပေ၏။” (အီးဂျီဝှိုက်။ ထာ၀ရလိုအင်သက်တော်စဉ်။ စာ၊ ၁၄၉)။

“အကယ်စင်စစ် ထာ၀ရဘုရားသည် မိမိကျွန်ပုရောဖက်တို့အား မဖော်ပြဘဲ ဘယ်အမှုကိုမျှ စီရင် တော်မမူ” (အာမုတ် ၃း ၇)။ “မထင်ရှားသောအရာတို့သည် ထာ၀ရဘုရား၏ အငန်းအတာဖြစ်၏။ ဖော်ပြ သော အရာတို့သည် ကာလအစဉ်မပြတ် ငါတို့နှင့် ငါတို့သားသမီးတို့၏ အငန်းအတာဖြစ်သည်” (တရားဟော ၂၉း၂၉)။”ဤအရာများတို့ကို ထာ၀ရဘုရားသည် ကျွန်ုပ်တို့အားပေးထားသည် ဖြစ်သဖြင့် ရိုသေသမုတ်စွာ ဆုတောင်းခြင်းဖြင့် ထိုအနာဂတ္တိကျမ်းတို့ကို လေ့လာပါက ကောင်းချီးမင်္ဂလာတွေသည် လိုက်လာလိမ့်မည် ဖြစ်သည်။” (အီးဂျီဝှိုက်။ ထာ၀ရလိုအင်သက်တော်စဉ်။ စာ၊ ၂၃၄)။

**ဆွေးနွေးရန် မေးခွန်းများ။**

`ယော၊ ၂း ၁-၁၁ ဖတ်ပါ။ အနာဂတ်တွင် ခရစ်တော် ပြုရမည့် အရာများစွာ ယောဟန် ရေးသားထား သည်။ ထို အရာအားလုံးသည် ကပ်တိုင်သို့ ရည်ရွယ်ချက် ရှိရှိ ပို့ဆောင်သည်ကို ယောဟန်သည် ဖော်ပြ၏။ ဤ ရာဇဝင်တွင် ခရစ်တော်၏ ဝိသေသနလက္ခဏာ များနှင့် သူ၏ အနာဂတ်နိုင်ငံတော်၏ မည်သည့် လက္ခဏာ သွင်ပြင်ကို မြင်ရသနည်း။ ကယ်တင်ခြင်း စီမံကိန်း နှင့် ဘုရားသားတော်၏ မင်္ဂလာပွဲ ကတိတော် အကြောင်း မည်သို့ သွန်သင်ထားသနည်း။`

`အပျိုကညာ ဆယ်ဦး သရုပ်ပြပုံရိပ်ကို ကျမ်းစာလေ့လာသူ တို့ အလွန် စိတ်ဝင်စားကြပါသည်။ နောက် ဆုံး နေ့ရက် အကြောင်း မည်သို့ သွန်သင်ထားသနည်း။ သတို့သား ကြန့်ကြာခြင်းသည် အရေးပါ ပါသလား။ လူ တစ်ဦးချင်း၏ ခရစ်တော်နှင့် ဆက်ဆံခြင်း ဖြစ်စေ အသင်းတော်နှင့် ခရစ်တော်၏ ပတ်သက်ခြင်း ဖြစ်စေ ဤ သရုပ်ပြပုံရိပ်မှ မည်သည့် သင်ခဏ်းစာ သွန်သင်သနည်း။`

`ခရစ်ယာန် ယုံကြည်ခြင်း၏ အပြင်ပမှ ဝင်လာသော မှားယွင်းသော အပြုအမူများအား တွေးတောပါ။ ၎င်းတို့အထဲမှ ထင်ရှားသည်မှာ စနေဥပုသ်အား ဆန့်ကျင်သော တနင်္ဂနွေနှင့် အခြား ဘယ်အရာ ရှိအုံးမည် နည်း။ ၎င်းတို့သည် မည်သို့ ဝင်လာ၍၊ ၎င်းတို့၏ ရန်မှ မိမိကိုယ်ကို ကာကွယ်ရန်၊ ၎င်းတို့၏ အဖြစ်မှန်ကို သူတစ်ပါးအား မည်သို့ သိစေနိုင် မည်နည်း။ ထို မှားယွင်းသော ယုံကြည်ခြင်းများကို သူတစ်ပါး သိစေနိုင်ရန် ကောင်းကင်တမန် သုံးပါး သတင်းစကားသည် မည်သို့ ကူညီနိုင်မည်နည်း။`