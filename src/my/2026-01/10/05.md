---
title:  အရိပ်လောကိုယ်လော
date:   04/03/2026
---

`ကောလောသဲ၊ ၂း၁၆-၁၉ ကိုဖတ်ပါ။ မည်သည့်ဂျူး-ခရစ်ယာန်တို့၏ကျင့်စဉ်ကို ပေါလုကမီးမောင်းထိုးပေးနေသနည်း။`

ဤနေရာ၌ ပေါလုတင်ပြသောပြဿနာများကို ပညာရှင်တို့သည် ယနေ့တိုင် သဘောမတူငြင်းဆိုနေကြသည်။ ပေါလု၏ထိုဩဝါဒစာသည် ဂျူး-ခရစ်ယာန်တို့၏သဘောထားကွဲလွဲခြင်းသည် အများအားဖြင့် သာသနာပ လူအသင်းတော်တို့၏ဩဇာကြောင့်ဖြစ်သည်ကို သိရှိနိုင်သည် (ကော၊ ၂း၁၃)။ ဖြစ်ပျက်ပုံသည် ဂျူးလူယုံကြည်သူတို့သည် အသင်းဝင်များအား မလိုအပ်သော အရာများကို အတင်းလိုက်နာစေသောကြောင့်ဖြစ်သည်။

ကောလောသဲ၊ ၂း၁၆ တွင် ဂျူးဘာသာမှ ခရစ်ယာန်ဘာသာသို့ ပြောင်းလဲလာသူတို့မှ ကျင့်သုံးနေသောဂျူးဘာသာကျင့်စဉ်များကို စီရီထားပါ သည်။ သို့သော် ကောလောသဲ၊ ၂း၁၈ တွင် ပါဝင်သောအချက်တို့သည်လည်း အလားတူဖြစ်ကြသည်။ ယေရှုသည် ဘာသာရေးခေါင်းဆောင်တို့၏ ယောင်ဆောင် နှိမ့်ချခြင်းကို ပြစ်တင်ဆုံးမထားသည် (မ၊ ၆း၁၊ ၇၊ ၁၆)။ ကွမ်ရန် (Qumran) စာလိပ်မှ၊ ဂျူးတို့သည် ကောင်းကင်တမန်များကိုပင်ဝတ်ပြုသော အယူအဆ ရှိသည်ဟု သိရသည်။ သို့ဖြစ်၍ ကောလောသဲမြို့တွင် ပေါလုက ရင်ဆိုင် နေသောအရာများသည် နေရာတကာတွင် သူရင်ဆိုင်ရသောအရာတို့နှင့် များစွာ တူညီကြသည်။

ကောလောသဲ၊ ၂း၁၆ အား နားလည်မှုလွဲမှားခြင်းများစွာရှိသည် ဖြစ်၍ သာ၍အသေးစိတ်ပြုစုရန်လိုအပ်သည်။ ပေါလုသည် “ထိုကြောင့်” ဟု ဆိုရာတွင် သူပြောဆိုခဲ့ပြီးသောအရာများကို နိဂုံးချုပ်လိုက်ခြင်းဖြစ်ပုံပေါ် ပါသည်။ ရှေးဦးစွာ၊ အတွင်းပိုင်းစိတ်နှခုးပြောင်းလဲခြင်းသည်သာ အရေးပါ သည်ဖြစ်၍၊ လက်တွေ့တွင် အရေဖြားလှီးခြင်းကို ပယ်ဖျက်လိုက်သည် (ကော၊ ၂း၁၁-၁၅)။ “စားသောက်ခြင်းအမှု” ဟူသည် ဣသရေလတို့သည် ဗိမာန်တော် သို့ ယူဆောင်လာသောယဇ်ပူဇော်ရာ အစားနှင့်အသောက်တို့ကိုဆိုလိုသည်။

“ပွဲနေ့၊ လဆန်းနေ့နှင့်ဥပုသ်နေ့တို့” (ကော၊ ၂း၁၆) အား ဖော်ပြရာ တွင်၊ ဥပုသ်ပွဲနေ့များပါဝင်သော ဝိနည်းအထုံးအဖွဲ့တို့နှင့်ဆိုင်သော ဥပုသ်နေ့များ (ဟောရှေ၊ ၂း၁၁) ကိုပင် ရိုးတိုးရိပ်တိတ်ရည်ညွှန်းထားသည် (ဝတ်၊ ၂၃း၁၁၊ ၂၄၊ ၃၂)။ ဤကျမ်းချက်ကို ရေလည်စွာသိကျွမ်းစေသည်မှာ ပေါလု၏အနက် ပြန်ခြင်းပင်ဖြစ်သည်။ ထိုအရာတို့သည် နောက်ဖြစ်လတ္တံ့သောအရာတို့၏ အရိပ်ဖြစ်ကြသည် (ကော၊ ၂း၁၇) ဆို၏။ ဤပွဲနေ့များ ယဇ်ပူဇော်ခြင်း တို့သည် ခရစ်တော်ပြုသောအမှုများကို ရည်ညွှန်းထားသည် (၁ကော၊ ၅း၇။ ၁ကော၊ ၁၅း၂၃)။ သတ္တမနေ့ဥပုသ်သည် အပြစ်မဝင်ရောက်မီ၊ ဗိမာန်တော်နှင့် ယဇ်ပူဇော်ခြင်းများမပေါ်ပေါက်မီကတည်းက ဧဒင်မှာ တည်ထောင်ခဲ့ပြီးဖြစ် သည်။ သို့ဖြစ်၍ ထိုသတ္တမနေ့ဥပုသ်သည် ကပ်တိုင်ပြီးနောက်တွင် ပယ်ရှား ရမည့်အရိပ်ပြအရာမဟုတ်ပါ။

`ဤနေရာတွင် သတ္တမနေ့ဥပုသ်သည် ပြဿနာမဖြစ်သည်တိုင် သူတစ်ပါးတို့အား တရားစီရင်ခြင်းမပြုရန် ပေါလုသည် မည်သို့ အBကံပြုထားသနည်း။`