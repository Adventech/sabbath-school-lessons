---
title:  ခရစ်တော်၌ပြည့်စုံ၏
date:   28/02/2026
---

### ဖတ်ရန်ကျမ်းချက်များ။
ကော၊ ၂။ ဟေဗြဲ၊ ၇း၁၁။ ဟေရှာယ၊ ၆၁း၃။ ၁ကော၊ ၃း၆။ တရား၊ ၃၁း၂၄-၂၆။ ရောမ၊ ၂း၂၈၊ ၂၉။ ရောမ၊ ၇း၇း။

> <p>အလွတ်ကျမ်းချက်</p>
> “ထိုကြောင့် စားသောက်ခြင်းအမှု၊ ပွဲနေ့၊ လဆန်းနေ့၊ ဥပုသ်နေ့ တို့ကို စောင့်ခြင်းအမှုတွင် သင်တို့ကို အဘယ်သူမျှမစစ်ကြောမစီရင် စေနှင့်။ ထိုအရာတို့သည် နောက်ဖြစ်လတ္တံ့သောအရာတို့၏ အရိပ် ဖြစ်ကြ၏။ ကိုယ်မူကား ခရစ်တော်၏ကိုယ်ဖြစ်၏” (ကောလောသဲ၊ ၂း၁၆၊ ၁၇)။

သင်ဥပုသ်စောင့်ရခြင်းအကြောင်းရင်းအား မေးခံရဖူးပါသလား။ ယခု အပတ်အလွတ်ကျမ်းချက်သည် ၎င်းအား ဆန့်ကျင်ခြင်းသာဓကအဖြစ် အသုံးပြု လေ့ရှိသည်။ သို့သော်လည်း ၎င်းကျမ်းချက်ကို စတုတ္ထပညတ်တော်နှင့်ဆက်စပ်၍ ရေးသားခြင်းမဟုတ်ဘဲ၊ အသင်းတော်ထဲတွင် မိစ္ဆာတရားကို ဟောပြောနေသော သူတို့အား တုံ့ပြန်ခြင်းသာဖြစ်သည်။ အဘယ်မိစ္ဆာတရားများဖြစ်မည်နည်း။

ပထမ။ ထိုမိစ္ဆာတရားသည် “ဒဿနိကဗေဒ၊ လူအဆက်ဆက်ခံသော နည်းဥပဒေသ၊ လောကီတရားနုနှင့် လောကီပညာ” ဖြစ်၍ “ခရစ်တော်၏ တရားကိုမလိုက်ပါ” (ကော၊ ၂း၈)။ အရေးဖြားလှီးခြင်းနှင့် ဂျူးပွဲတော်များ ပါဝင်သည် (ကော၊ ၂း၁၁၊ ၁၆)။

ဒုတိယ။ အစားအသောက်နှင့်ပတ်သက်သော ဝိနည်းအထုံးအဖွဲ့နှင့် ဆိုင်သော ဂျူးတို့၏စင်ကြယ်စေခြင်းဓလေ့များ (ကော၊ ၂း၁၆၊ ၂၁)။ ၎င်းတွင် ကောင်းကင်တမန်များအားဝတ်ပြုခြင်းကို ပြန့်ပွားစေခြင်း (ကော၊ ၂း၁၈) တို့ ပါဝင်သည်။

တတိယ။ နောက်ဆုံးတွင် “လူတို့၏ပညတ်ဩဝါဒ” နှင့် ခြိုးခြံခြင်း အကျင့်ကျင့်ခြင်းတို့ပါဝင်သည် (ကော၊ ၂း၂၂၊ ၂၃)။ ဤမိစ္ဆာဆရာတို့သည် ရိုးသားဖြူစင်သော ဘာသာဝင်များဖြစ်သော်လည်း ဧဝံဂေလိတရားတော်ကို အယူလွဲမှားကြသည်။

ယခုတစ်ပတ်တွင် မည်သို့ဖြစ်ပျက်သည်ကို တွေ့ရလိမ့်မည်။ အထက်က အလွတ်ကျမ်းချက်သည် သတ္တမနေ့ဥပုသ်စောင့်ရှောက်ခြင်းနှင့် မသက်ဆိုင်ကြောင်း မြင်တွေ့ရလိမ့်မည်။