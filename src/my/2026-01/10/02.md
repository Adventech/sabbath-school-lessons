---
title:  ဘုရား၏မြော်မြင်ခြင်းနှင့်အသိပညာ
date:   01/03/2026
---

ယောဘသည် “ပညာကို အဘယ်မှာတွေ့ရလိမ့်မည်နည်း။ ဉာဏ် သည်လည်း အဘယ်မှာနေသနည်း” (ယောဘ၊ ၂၈း၁၂)။ ပေါလုမှဖြေဆို သည်မှာ “နက်နဲသောအရာ၌ ပညာဘဏ္ဍာ၊ ဉာဏ်ဘဏ္ဍာရှိသမျှတို့သည် ဝှက်ထားလျက်ရှိ၏” (ကော၊ ၁း၂။ ၁ကော၊ ၁း၃)။ မိမိတို့သည် ခရစ်တော် ကိုပိုင်ဆိုင်ပါက အရာခပ်သိမ်းကိုပိုင်ဆိုင်နေပြီးဖြစ်၍ “ဝီစိကိစ္ဆာနှင့်ကင်းသော ဉာဏ်၏စည်းစိမ်းနှင့်ပြည့်စုံခြင်း” ကိုပင် ပိုင်ဆိုင်နိုင်ပြီဖြစ်သည် (ကော၊ ၂း၂)။ ကယ်တင်ခြင်းစီမံကိန်းတစ်ခုခုးကို ထွေးပွေ့ဖက်ထားသော ဘုရားသခင်၏ နက်နဲသောအရာကို သူ့အားဖြင့် ဖော်ပြခဲ့ပြီးဖြစ်သည်။

`ကောလောသဲ၊ ၂း၁-၇ ကိုဖတ်ပါ။ ဤဩဝါဒစာကိုရေးသား ရာတွင် ပေါလုသည် မည်သည့်ရည်ရွယ်ချက်ရှိသနည်း။`

ဂရိaဝါဟာရတွင် (paraklethosin) သည် “ခွန်အားပေးသည်၊ အားဖြည့်သည်” (ကော၊ ၂း၂) ဟု အနက်ရှိသည်။ ပေါလုသည် ကောလောသဲ လူ ယုံကြည်သူတို့အား ထိုမိစ္ဆာတရားကို သတိထားမိရန်မကဘဲ၊ ခရစ်ယာန် မေတ္တာတွင် စည်းခုးစေလိုသည်။ ပေါလုအသုံးပြုသောကြိယာသည် ထိုဩဝါဒစာ တွင် မိမိ၏ရည်ရွယ်ချက်သို့ရောက်မည်ဟု သူယုံကြည်ကြောင်းပြသသည်။ မှန်ကန်သည်သာမက “သင်တို့သည် လျောက်ပတ်စွာစီရင်၍ ခရစ်တော်၌ ခိုင်ခံ့စွာယုံကြည်သည်” (ကော၊ ၂း၅) ဟု ချီးမွမ်းခဲ့သည်။

“Taxis” ဟူသော ဂရိစကားခုးကို “ဝတ္တရားဆောင်ရွက်ခြင်း” ဟု ပြန်ဆိုထားပြီး ဓမ္မသစ်ကျမ်းတွင် အာရုန်၏ယဇ်ပုရောဟိတ်ဝတ္တရားကိုဆောင်ရွက် ခြင်း (လုကာ၊ ၁း၈၊ ဟေဗြဲ၊ ၇း၁၁) နှင့် မလခိဇဒက်၏ဝတ္တရားဆောင်ရွက် ခြင်း (ဟေဗြဲ၊ ၅း၆၊ ၁ဝ။ ဟေဗြဲ၊ ၆း၂ဝ။ ဟေဗြဲ၊ ၇း၁၁၊ ၁၇) ကို ရည်ညွှန်း ရာတွင် အသုံးပြုထားသော်လည်း ရှင်ပေါလုမှာမူ ယင်းကို အသင်းတော်အတွင်း ဝတ္တရားဆောင်ရွက်ခြင်း (၁ကော၊ ၁၄း၄ဝ) ကိုရည်ညွှန်းရာတွင် အသုံးပြုထား ပါသည်။ ဤကျမ်းပိုဒ်တွင်လည်း ထိုနည်းတူစွာအသုံးပြုထားပါသည်။ အခါ အားလျော်စွာ အသင်းတော်၏ဝတ္တရားကိုဆောင်ရွက်ခြင်းနှင့် အဖွဲ့အစည်းသည် ဘာသာရေးအရ အရေးပါမှုမရှိဘဲ ဓလေ့ထုံးတမ်းသက်သက်သာဖြစ်သည်ဟု သဘောထားလေ့ရှိတတ်ပါသည်။

ဘုရားဝတ်ပြုခြင်းတွင် သင့်တော်သောလုပ်ထုံးများကို သတ်မှတ်ပေးခြင်း (ဥပမာ၊ ၁ကော၊ ၁၁) နှင့် သင်းအုပ်များ၊ အသင်းလူကြီးများရွေးချယ်သည့် နည်းလမ်းကို ချမှတ်ပေးခြင်း (၁တိ၊ ၃၊ တိတု၊ ၁) စသည့် နည်းလမ်းများ ဖြင့် ရှင်ပေါလုသည် အသင်းတော်အတွင်း စနစ်တကျရှိမှုကိုထိန်းသိမ်းရန် အထူးဂရုစိုက်ခဲ့ပါသည်။ ဤနည်းဖြင့် ဘုရားသခင်၏ဉာဏ်တော်နှင့် သမ္မာ ကျမ်းစာပါသွန်သင်ချက်များကို ထိန်းသိမ်းစောင့်ရှောက်ပြီး ပြန့်ပွားစေပါသည်။

ကောလောသဲလူတို့သည် ရှင်ပေါလုနှင့် အပေါင်းအပါတို့ထံမှ သမ္မာ တရားဟောပြောခြင်းရလဒ်အဖြစ် ယုံကြည်ခြင်း၌ “တည်ကြည်ခြင်း” ရှိ၏။ ၎င်းသည် ခိုင်မာသောကျမ်းစာအခြေခံအုတ်မြစ်ရှိသောကြောင့် တုန်လှုပ်ခြင်း မရှိနိုင်ရုံမက၊ လိုက်နာကျင့်သုံးခြင်းဖြင့် မိစ္ဆာဆရာများ၏တရားများမှလည်း ကွယ်ကာရာဖြစ်လိမ့်မည်။

`သင့်တစ်ကိုယ်ရေဝိညာဉ်ရေးအသက်တာတွင် “စနစ်တကျ စီမံခြင်း” ၏လိုအပ်ချက်ကို မည်ကဲ့သို့ကြုံတွေ့ခဲ့ဖူးသနည်း။`