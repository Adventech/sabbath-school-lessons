---
title:  လူတို့၏ပညတ်ဩဝါဒ
date:   05/03/2026
---

`ကောလောသဲ၊ ၂း၂ဝ-၂၃ ကိုဖတ်ပါ။ ဤနေရာတွင် ဆွေးနွေး ထားသောအခြားအရာများအား ပေါလု၏သတိပေးခြင်းဖြင့် သင်မည်သို့ နားလည်သနည်း။`

ဂလာတိဩဝါဒစာတွင်ပါသည့်အတိုင်း၊ ဂျူးပွဲတော်များကို ထိန်းသိမ်း ခြင်းနှင့်ပတ်သက်၍ အလေးထားဖော်ပြရာတွင် “လူ့အဆက်ဆက်ခံသော နည်းဥပဒေနှင့် လောကီတရားနု” (ကော၊ ၂း၈၊ ၂ဝ။ ဂလာတိ၊ ၄း၃၊ ၉) ဟု ဆိုသည်။ တစ်မျိုးအားဖြင့် လောကဗိမာန်တော်ကဲ့သို့ ဤအရာတို့သည် လောကနှင့်စပ်ဆိုင်၍၊ ကျွန်ုပ်တို့သည် ကောင်းကင်နှင့်စပ်ဆိုင်ကြ၏။ ထိုကြောင့် ယခုကျွန်ုပ်တို့ခံစားပျော်ရွှင်ရသော ခန္ဓာကိုယ်ခရစ်တော်အား ကြိုတင်အရိပ်ပြရုံ လောက်သာဖြစ်သည့် ထိုဝိနည်းဥပဒေသများအားဖြင့် မိမိကိုယ်ကိုစိတ်ရှုပ်ထွေး မခံသင့်ပါ။ ဘုရားသခင်မှပေးထားတော်မူသော အမိန့်ပြန်တမ်းများဖြစ်သည့် တိုင် မိမိတို့၏တာဝန်များကို ဆောင်ရွက်ခဲ့ပြီးဖြစ်၍ ဆက်လက်လိုအပ်ခြင်း မရှိတော့ပါ။

ဗိမာန်တော်၏ကန့်လန့်ကာသည် ကောင်းကင်၏လက်ဖြင့်ဆုတ်ဖြဲ ခဲ့ပြီးသည်နောက်တွင် ဤစည်းမျဉ်းစည်းကမ်းတို့သည် ကပ်တိုင်၌ တင်ရိုက် ထားခဲ့ပြီးဖြစ်၍ (မ၊ ၂၇း၅၁။ ဒံ၊ ၉း၂၇)၊ ခရစ်ယာန်ဘာသာဝင်နှင့် ဂျူးခရစ်ယာန် များအပါအဝင်၊ မိမိတို့သည် ဤစည်းမျဉ်းစည်းကမ်းတို့ကို လိုက်နာခြင်းပြုရန် မလိုအပ်တော့ပါ။ ဤစည်းမျဉ်းစည်းကမ်းတို့အား တင်ပြနေသ၍ မိမိတို့သည် လောကသားများဟု ကြွေးကြော်နေခြင်း၊ ခရစ်တော်မှကတိပြုထားသော ကမ္ဘာသစ် နှင့်မစပ်ဆိုင်ကြောင်း ပြသခြင်းဖြစ်သည်။ နောက်ဆုံးမှာတော့ ကျွန်ုပ်တို့သည် “ဖြောင့်မတ်သောတရားတည်နေသော မိုးကောင်းကင်သစ်နှင့်မြေကြီးသစ်” (၂ပေ၊ ၃း၁၃) အဟောင်းအား ပြန်လည်မွမ်းမံရုံသာမဟုတ်သောကမ္ဘာသစ်ကို မျှော်လင့် နေ၏။

မောရှေပြုစုထားသောစည်းမျဉ်းများအပြင် ဖာရိရှဲနှင့်ကျမ်းတတ်တို့သည် မိမိတို့အလိုရှိသောအရာများ၊ ခရစ်တော်၌ပြီးပြည့်စုံခဲ့ပြီးသော ဓမ္မဟောင်းကျမ်း၏ ပွဲများ၊ ကောင်းကင်မှအလိုမရှိတော့သော လူသားတို့၏တာဝန်သာဖြစ်သည့် စည်းမျဉ်းများကို ဖြည့်စွက်ထားကြသည် (မာကု၊ ၇း၁-၁၃)။ ၎င်းတို့သည် ယုံကြည်ခြင်းအတွက် ဝန်ထုပ်ဝန်ပိုးကြီးများဖြစ်လာကာ၊ ရှေ့သို့ချီတက်ခြင်းကိုပင် ဟန့်တားနိုင်သည်။ ဤအရာများအားပြုလုပ်သောသူသည် မပြုလုပ်သောသူတို့ ထက် မိမိကိုယ်ကိုသာလွန်သည်ဟု ယူဆမိတတ်ကြ၍ အလွန်းဆိုးဝါးသည်။ ထို့ပြင် မိမိတို့မှ ခုးဝခြေမလှမ်းချင်သော မိမိ၏ကုသိုလ်ဖြင့် ကယ်တင်ခြင်း ရသည်လိုလိုပင် ထင်မိစေတတ်သည်။

ခရစ်ယာန်ရာဇဝင်တွင်၊ ကျမ်းစာကျွမ်းကျင်သူတို့သည် ဘာသာရေးမှ တရားဝင်ထုတ်ပြန်ချက်တို့ကို အသားပေးကာ၊ ကျမ်းချက်တို့၏အနက်မှန်သို့ သန့်ရှင်းသောဝိညာဉ်တော်၏ လမ်းပြပို့ဆောင်ခြင်းကို လုယူထားကြသည်။ ရှင်ပေါလုမှအစ အခြားသောကလောင်ရှင်တို့သွန်သင်ထားသော သမ္မာတရား အားခုးတို့၏ ရေအရင်းအမြစ်သည် ခရစ်တော်ကိုယ်တော်တိုင်ဖြစ်သည်။

`ကျွန်ုပ်တို့၏ကယ်တင်ခြင်းသည် ယေရှုက မိမိတို့အတွက်၊ မိမိတို့မပါ၊ မိမိတို့၏နေရာတွင် ပြုသင့်ပြုထိုက်သည်အားခုးကို သူပြုခြင်းသည် မိမိတို့ကယ်တင်ခြင်း၏ အခြေခံအုတ်မြစ်ဖြစ်သည်ကို မည်ကဲ့သို့ယုံကြည်စိတ်ချနိုင်မည်နည်း။`