---
title:  ခရစ်တော်၌စိုက်ပျိုး၍တိုးပွားခြင်း
date:   02/03/2026
---

ကောလောသဲ၏အဓိကဆိုလိုရင်းသည် ခရစ်ယာန်အသက်တာအတွက် အရှင်းဆုံးနှင့် အမြင့်ဆုံးဖြစ်ရာ၊ “သင်တို့သည် သခင်ယေရှုခရစ်ကိုခံယူပြီးသည် ဖြစ်၍ ထိုသခင်၌ကျင်လည်ကြ” (ကော၊ ၂း၆) ရမည်။ မိမိတို့သည် ကယ်တင် ခြင်းရယူရာတွင် သွန်သင်ချက်တစ်ခုကို လက်ခံရုံလေးမဟုတ်ဘဲ ပုဂ္ဂိုလ်တစ်ဦး ကိုပင် လက်ခံရရှိထား၏။ ယေရှုကိုရယူလက်ခံရာတွင် သူ၏သွန်သင်ချက် တို့ကိုပါ တမန်တော်များနှင့် ပုရောဖက်တို့မှ ပေးပို့သည်အတိုင်း လက်ခံ ကျင့်သုံးခြင်းဖြစ်သည် (ဧဖက်၊ ၂း၂ဝ)။

အခြားအရာတို့ထက် ခရစ်တော်အားလက်ခံခြင်းသည် အတ္တ၌သေခြင်း၊ အသက်ရှင်တော်မူသော ခရစ်တော်ထံတွင် ခုးခုးလျားလျားအပ်နှံခြင်းဖြစ်သည်။

အသက်ရှင်သောနှုတ်ကပတ်တော်သည် ရေးသားထားသောနှုတ်ကပတ် တော်နှင့် ခွဲခြမ်းမရနိုင်ပါ။ ငွေဒင်္ဂါးပြား၏မျက်နှာနှစ်ဖက်နှင့် အလားတူ၏။ အမှန်ကား သမ္မာကျမ်းစာအားဖြင့်သာ ယေရှုကိုသိရှိနိုင်၏။ သူ့၌ ကျွန်ုပ်တို့ ကျင်လည်၍ အသက်ရှင်၏။ မိမိတို့၏ကျင့်ကြံရာနှင့် ဆုံးဖြတ်ချက်ချရာတွင် နှုတ်ကပတ်တော်နှင့် သန့်ရှင်းသောဝိညာဉ်တော်ဖြင့် သူ့၌အသက်ရှင်ကာ၊ မိမိတို့ဆုံးဖြတ်ချက်နှင့် ကျင့်စဉ်များတွင် လမ်းပြစေပါ။

ကောလောသဲ၊ ၂း၇ တွင် ပေါလုသည် ကျမ်းစာဆိုင်ရာဥပစာဖြင့် ခရစ်ယာန်များကို အပင်နှင့်ခိုင်းနှိုင်းထားသည်။ ခရစ်တော်ကို ကယ်တင်ရှင် အဖြစ်လက်ခံ၍ မိမိတို့အသက်ကို နှုတ်ကပတ်တော်အရ အစဉ်အတိုင်းဖြစ် စေခြင်းဖြင့် ခရစ်တော်၌စိုက်ပျိုးရပါသည်။ ထိုသို့ဖြင့် “ယုံကြည်ခြင်း၌တည်ကြည်” ၏။

`အောက်ပါကျမ်းချက်တို့သည် မည်ကဲ့သို့အပင်စိုက်ပျိုးခြင်း ဥပစာဖြင့် ယုံကြည်သူတို့အား မီးမောင်းထိုးပေးကာ သရုပ်ပြပေး သနည်း (ဟေရှာ၊ ၆၁း၃။ မ၊ ၃း၁ဝ။ လု၊ ၈း၁၁-၁၅။ ၁ကော၊ ၃း၆)။`

ဤရွေးချယ်စရာနှစ်ခုခုးကို ပေါလုသည် ပွင့်လင်းစွာအသေးစိတ် ချပြသည်။ တစ်ခုသည် ခရစ်တော်နှင့် သူ၏သွန်သင်ချက်တို့အား စွဲကိုင် ခြင်းဖြင့် “ထာဝရဘုရားစိုက်ပျိုးတော်မူသောအပင်” အဖြစ် တည်ရှိနေလိမ့်မည်။ နောက်တစ်ခုသည် အပင်အတုနှင့်တူသောကြောင့် အပင်ကဲ့သို့ဖြစ်သည်တိုင် အသက်မဲ့၏။ လူတို့၏အစဉ်အလာနည်းဥပဒေသနှင့် လောကီတရားတို့ဖြင့် ရပ်တည်ခြင်းသည် “လုယက်ဖျက်ဆီး” ခံရခြင်းဖြစ်သည် (ကော၊ ၂း၈)။ ခရစ်တော်သည် မိမိတို့အားလွတ်မြောက်စေသည့်တိုင်၊ ထမ်းပိုးထမ်း၍ ချည်နှောင် ခြင်းကိုပင် ခံရနိုင်သေးသည် (ဂလာတိ၊ ၅း၁။ တ၊ ၁၅း၁ဝ)။

လိုရင်းပြောရပါက သမ္မာကျမ်းစာနှင့် မပတ်သက်သောသွန်သင်ချက် များကိုလက်ခံကာ၊ ခရစ်တော်အားငြင်းဆိုလျက် မိစ္ဆာတရားကို ခံယူသူတို့သည် အခြားသောဧဝံဂေလိနှင့် သမ္မာကျမ်းစာကိုကျော်လွန်သော လူ၏ဩဇာအာဏာ သာဖြစ်သည် (ဂလာတိ၊ ၁း၆-၉)။ ရှေးဦးခရစ်ယာန်အသင်းတော်မှအစ ယနေ့ထိပင် အန္တရာယ်ပေးနေသောအရာဖြစ်သည်။

`ခရစ်တော်အားလက်ခံနိုင်ရန် အတ္တအားသေစေခြင်းကို သင် မည်သို့ကြုံတွေ့ခဲ့ဖူးသနည်း။ ထိုအစဉ်အလာသည် အဘယ်ကြောင့် ဆက်လက်တည်ရှိသင့်သနည်း။`