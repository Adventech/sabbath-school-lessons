---
title:  ပေါလု၏အတိတ်ဘဝ
date:   02/02/2026
---

ဖိလိပ္ပိ၊ ၃ တွင် ရှင်ပေါလုကဲ့သို့ပင် ခရစ်ယာန်တို့သည် မိမိတို့ ယေရှုအားလက်ခံပြီးနောက်ပိုင်းနှင့် မပြောင်းလဲမီ အတွေ့အကြုံတို့သည် အလားတူ ခြင်းရှိကြပါသည်။ သို့ပါလျက် မှန်သည်မှားသည်မဆိုဘိနှင့်၊ ကျွန်ုပ်တို့သည် ခရစ်ယာန်မဟုတ်သောသူတို့ကိုပင် “လူကောင်း” ဟု ခေါ်ဆိုတတ်ရာ၊ လောက စံနှုန်းအနေနှင့်တော့ ဟုတ်မှန်ပါသည်။ သို့သော် ထာဝရဘုရား၏စံနှုန်းအရ၊ ခရစ်ယာန်ဟုတ်၊ မဟုတ်လူကောင်းမရှိပါ။

`ဖိလိပ္ပိ၊ ၃း၄-၆ တွင် ပေါလုသည် တစ်ချိန်တစ်ခါက သူကြွားဝါ ခဲ့ရသောအရာများစွာကို ဖော်ပြသည်။ မည်သည်တို့နည်း။ သင့်အတိတ်၊ ပစ္စုပ္ပန်ဘဝတွင် “ကောင်း” သောအရာများကို မည်သို့ဖော်ပြမည်နည်း။`

ရှင်ပေါလုသည် မှားယွင်းသောအယူဝါဒကို ဖြန့်ဝေနေသောယုံကြည်သူ ယုဒများနှင့်၊ အရေဖျားလှီးခြင်းကဲ့သို့သော လူ့လုပ်ဆောင်ချက်များကို အားကိုး ခြင်းမရှိဘဲ (ဟေဗြဲ၊ ၆း၁၊ ၉း၁၄ ကိုကြည့်ပါ။ ရောမ၊ ၂း၂၅-၂၉) နှင့် နှိုင်းယှဉ်ပါ။ မိမိကယ်တင်ခြင်းအတွက် ခရစ်တော်ကိုသာ အပြည့်အဝအားကိုး သောယုံကြည်သူများအကြား ကွာခြားမှုတစ်ခုကို ဖော်ပြခဲ့သည်။ ပေါလု၏ အတိတ်ဘဝနှင့်မျိုးရိုးသည် သူ၏လူမျိုးချင်းယုဒများအတွက် အလွန်အထင်ကြီး စရာကောင်းသော်လည်း ဤအရာများသည် သူ၏ကယ်တင်ခြင်းအတွက် မည်သည့်အရာမျှ အထောက်အကူမပြုခဲ့ပါ။ အမှန်စင်စစ်၊ ဤအရာများသည် သူ့အားခရစ်တော်ကို မမြင်နိုင်အောင်ဟန့်တားခဲ့သည်။

ရှင်ပေါလုသည် အရေဖြားလှီးသည်သာမက၊ “ရှစ်ရက်မြောက်သမား” ဖြစ်ရာ၊ အနက်ကား ဇာတိအားဖြင့် ဣသရေလလူသားဖြစ်၍ ပဋိညာဉ်လူသား အဖြစ် ရှစ်ရက်မြောက်နေ့တွင် အရေဖြားလှီးခြင်းမင်္ဂလာခံယူခဲ့သူဖြစ်သည်။ သည်တင်မက၊ ဣသရေလတွင် အရေးအကြီးဆုံးမြို့အချို့ကိုပင် ပိုင်ဆိုင်သော ဗင်္ယာမိန်နွယ်ဖွားပင်ဖြစ်သည်။ ပေါလုသည် ဟေဗြဲဘာသာတတ်မြောက်ရုံမက၊ ဆရာကြီးဂါမေလျ၏တပည့် (တ၊ ၂၂း၃။ ၂၆း၄၊ ၅) နှင့်၊ ဖာရိရှဲအဖွဲ့ဝင်ပင် ဖြစ်၍ ပညတ်တော်အား မိရိုးဖလာအဖြစ် စေ့စေ့ငှငှသိကျွမ်းသူ၊ အသုံးပြုသူ ဖြစ်သည်။

ရှင်ပေါလုသည် ပညတ်တော်၌ အလွန်စိတ်အားထက်သန်သဖြင့်၊ ပညတ်တရားမှ လမ်းညွှန်ထားသောဂျူးလူနေမှုအစဉ်အလာအား ခြိမ်းခြောက် နေသောအသင်းတော်ကို စတင်ရန်ပြုညှဉ်းဆဲနေတော့၏။ ထိုလူနေမှုအစဉ်အလာ ကို ပညတ်တရားက သတ်မှတ်ပေးသည်ဟု သူယူဆခဲ့သည်။ စိတ်ဝင်စားဖွယ် ကောင်းသည်မှာ ရှင်ပေါလုသည် လူတို့စီမံသတ်မှတ်ထားသော ဖြောင့်မတ် ခြင်းတရားအရ “အပြစ်ကင်းသော” သူဖြစ်သော်လည်း၊ ပညတ်တရားသည် သူမျှော်လင့်ထားသည်ထက် ပို၍နက်ရှိုင်းကြောင်း၊ ခရစ်တော်အားဖြင့်သာ မဟုတ်လျှင် ထိုပညတ်တရားရှေ့တွင် သူသည် အပြစ်စီရင်ခြင်းခံရသူဖြစ်ကြောင်း နားလည်သဘောပေါက်လာခဲ့သည်။

`ရောမ၊ ၇း၇-၁၂ နှင့် မ၊ ၅း၂၁၊ ၂၂၊ ၂၇၊ ၂၈ တို့ကိုယှဉ်ဖတ်ပါ။ ဖြောင့်မတ်ခြင်း၏တစ်ခုတည်းသောဇစ်မြစ်ဖြစ်သည့် ပညတ်တော် အစား “ယေရှု၌ယုံကြည်ခြင်း” သည် မည်သို့ဖြစ်သည်ကို ယေရှု ကိုယ်တော်တိုင်နှင့် ရှင်ပေါလုသည် မည်သို့ညွှန်ပြထားကြသနည်း (ဖိ၊ ၃း၉)။ ပညတ်တော်စောင့်ရှောက်ရာတွင် ယေရှုမှာကြားတော်မူ သည်အတိုင်း စောင့်ရှောက်ပါရဲ့လား။`