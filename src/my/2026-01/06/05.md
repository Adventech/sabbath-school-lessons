---
title:  ခရစ်တော်၏ယုံကြည်ခြင်း
date:   04/02/2026
---

ရှင်ပေါလု၏လိုရင်းကိုတော့ လွဲ၍မဖြစ်ပါ။ ဒမာသက်လမ်းခရီး၌ သူ၏အံ့ဖွယ်လှဲလှယ်သောအတွေ့အကြုံသည် ပညတ်တော်အခြေခံသောအသက်တာ ၌ ခရစ်တော်ကိန်းစေတော်မူခြင်းဖြစ်၍ “ခရစ်တော်ကို အမြတ်ရပြီး ထိုသခင်၌ တည်ပါမည်အကြောင်း” (ဖိ၊ ၃း၈၊ ၉) ဟု ဆို၏။

`“ထိုသခင်၌တည်ခြင်း” သည် အရေးပါလှသည်။ ဧဖက်၊ ၁း၄။ ၂ကော၊ ၅း၂၁။ ဂလာတိ၊ ၂း၂ဝ တို့ကိုဖတ်ပါ။ ကျမ်းချက် များအရ ပေါလုသည် မည်သည့်အတွေးအခေါ်ရှိသည်ဟု သင်ထင် သနည်း။`

ပေါလု၏စကား “ခရစ်တော်၌တည်ခြင်း” ကို ကျယ်ပြန့်စွာဆွေးနွေး ကြပါသည်။ ထုချေလွှာသည်လည်း ပေါလုကပင် ပေးထားပြီးဖြစ်သည်။ “ထိုနက်နဲသောအရာဟူမူကား ကာလအချိန်စေ့စုံခြင်း၏သာသနာတွင် ကောင်းကင် ပေါ်၊ မြေကြီးပေါ်မှာ ရှိရှိသမျှတို့ကိုပေါင်း၍ ခရစ်တော်၌ချုပ်ချာစေလိမ့်သတည်း” (ဧဖက်၊ ၁း၁ဝ)။ အစအဦးတည်းက ထာဝရဘုရားကြံရွယ်ခဲ့ပြီးဖြစ်သည်။ ၎င်းဖြစ်စဉ်ကိုပင် ပေါလုမှရှင်းပြထားပြန်၏။ “ဘုရားသခင်အားဖြင့် သင်တို့ သည် ယေရှုခရစ်၌တည်နေကြ၏။ ထိုသခင်သည် ဘုရားသခင်စီရင်တော်မူ သည်အတိုင်း ငါတို့၌ပညာမှစ၍ ဖြောင့်မတ်ခြင်း၊ သန့်ရှင်းခြင်း၊ ရွေးနုတ်ခြင်း ဖြစ်တော်မူ၏” (၁ကော၊ ၁း၃ဝ)။

“ခရစ်တော်၌တည်ခြင်း” ဖြင့် ကယ်တင်ခြင်းနှင့်ဆိုင်သော အရာ ခပ်သိမ်းကို လွှမ်းခြုံပေးသည်။ ဝိညာဉ်ရေးအသိဉာဏ်စတင်ရရှိခြင်း (ပညာ)၊ ယုံကြည်ခြင်းဖြင့်ဖြောင့်မတ်ခြင်း (ဖြောင့်မတ်ခြင်း)၊ ကောင်းကင်အတွက်ပြင်ဆင် ခြင်း (သန့်ရှင်းခြင်း) နှင့် နောက်ဆုံးတွင် ဒုတိယအကြိမ်ကြွလာချိန်တွင် ဘုန်းတော်ဝင်စားခြင်း (ရွေးနုတ်ခြင်း) တို့ဖြစ်သည်။ ကယ်တင်ခြင်းဟူသည် ကျွန်ုပ်တို့အတွက် အစဦးမှ အဆုံးထိတိုင် ခရစ်တော်၏လုပ်ငန်းစဉ်ဖြစ်သည်။ သို့ဖြစ်၍ “ခရစ်တော်၌တည်ခြင်း” ဖြင့် မိမိတို့လိုအပ်သည်များကို ပိုင်ဆိုင် နိုင်၏။

`ဖိလိပ္ပိ၊ ၃း၉ ကိုဖတ်ပါ။ ပေါလုသည် မည်သည့်အရာနှစ်ခု ယှဉ်ပြသဖြင့်၊ အမြဲနှခုးသွင်းရန် အဘယ်ကြောင့်အရေးကြီးသနည်း။`

ရှင်ပေါလုသည် မိမိမူပိုင်ဖြောင့်မတ်ခြင်းသည် စစ်မှန်သောဖြောင့်မတ် ခြင်းမဟုတ်ကြောင်း၊ ပညတ်တရားသည် အသက်မပေးနိုင်ကြောင်း၊ ယုံကြည် ခြင်းဖြင့် ခရစ်တော်ကြောင့်သာဖြစ်ကြောင်း သတိပြုမိကာ (ဂလာတိ၊ ၃း၂၁၊ ၂၂) သည်။ ယုံကြည်ခြင်းအားခုးကို မဆိုလိုပါ။ နတ်ဆိုးတို့ပင်လျှင် ယုံကြည် ၍ ကြောက်ရွံ့တုန်လှုပ်ကြ၏ (ယာကုပ်၊ ၂း၁၉)။ ကယ်တင်သောယုံကြည်ခြင်း သည် “ခရစ်တော်၏ယုံကြည်ခြင်း” (ဗျာ၊ ၁၄း၁၂) ဖြစ်သည်။ သူ၏ယုံကြည် ခြင်းသည်သာ စုံလင်စွာနာခံနိုင်ခဲ့ပြီး၏ (ဂရိဘာသာ၌ ယုံကြည်ခြင်းသည် စငျအငျ ဖြစ်၍ သစ္စာစောင့်သိခြင်းအနက်ရှိ၏)။

မိမိတို့သည် “ခရစ်တော်၌တည်” ပါက သူသည် မိမိတို့၌တည်၍ (ဂလာတိ၊ ၂း၂ဝ) သူ၏ယုံကြည်ခြင်း၌တည်သော မိမိတို့၏ယုံကြည်ခြင်းဖြင့် အသက်ရှင်ရလိမ့်မည်။