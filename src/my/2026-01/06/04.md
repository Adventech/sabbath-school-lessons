---
title:  အရေးကြီးသောအရာများ
date:   03/02/2026
---

ယမန်နေ့၏သင်ခန်းစာသည် ရှင်ပေါလုမှ အရေးပေးကြွားဝါခဲ့ရသော အရာတို့သည် လက်တွေ့၌ ခရစ်တော်အားလိုအပ်နေခြင်းကို မျက်စိဖုံးပေးကာ ယုံကြည်နိုင်ခြင်းကို တားဆီးထားခြင်းသာဖြစ်သည်ကို ဖော်ပြသွားသည်။ ပေါလု သည် ကုန်သွယ်စကားအမြတ်နှင့်အရှုံးကိုပင် အသုံးပြု၍ သူ၏ယခင်ယုံကြည် ခြင်း၌ ဝိညာဉ်ရေးစာရင်းကို ဖော်ပြသွားသည်။ ကျွန်ုပ်တို့သည် ဤသည်တို့အား စိတ်ဝင်စားခြင်းမရှိသည်တိုင် လူတစ်ဦးစီသည် မိမိ၏ “ဝိညာဉ်ရေးစာရင်း” ရှိကြသည်။ ယခင်က ပေါလု၏စာရင်းသည် ယေရှုမှသွန်သင်ထားသော ကျမ်းစာအားဖြင့်မဟုတ်ဘဲ၊ ထိုခေတ်ဂျူးတို့၏ တန်ဖိုးထားမှုအားဖြင့်သာ တိုင်းတာခဲ့လေသည်။

သူပြောင်းလဲပြီးနောက်တွင် သူ၏ “ဝိညာဉ်ရေးစာရင်း” တန်ဖိုးထား သောအရာသည် သိသိသာသာပြောင်းလဲသွား၍ “ဂျူးဘာသာငွေကြေး” မှသည် “ကောင်းကင်ငွေကြေး” သို့ပြောင်းလဲသွား၏။

“ကောင်းကင်မှဆင်းသက်လာသူသည် ကောင်းကင်ရေးရာပြောဆို၍၊ သူ၏ရုပ်ပုံကိုပင် ရိုက်နှိပ်ထားသော ကောင်းကင်၏ငွေကြေးအကြောင်းအား ဟုတ်မှတ်စွာပြောဆို၏။ အောက်တန်းကျဆင်းရဲနွမ်းပါးသောသူတို့အား ချီးမြှောက် ကာ မိမိ၏ရာဇပလ္လင်အနားတွင်ပင် နေရာချပေးရမည့်အလုပ်သည် အန္တရာယ် များသည်ကို သူသိသည်။ ထိုအန္တရာယ်များသောအလဟသလူတို့အား သူတို့ အပေါ်အရေးတကြီးကျရောက်လာသောအန္တရာယ်ကိုပင် သဒ္ဓါကြည်လင်စွာ ဖော်ပြပေး၏။ အနတ္တသက်သက်ဖြစ်သောအရာများအားဖြင့် မိမိတို့၏အချိန်၊ စွမ်းရည်၊ အခွင့်လမ်းများအား မဖြုန်းတီးစေရန် သူတို့၏စိတ်နှခုးကို လောက အရာများမှ ကောင်းကင်အရာများသို့ ပို့ဆောင်ပေးလိုသည်။” - Ellen G. White, The Advent Review and Sabbath Herald, July 1, 1890.

ပထမရာစုက ဂျူးဘာသာလောကတွင် ပေါလုသည် လျင်မြန်စွာ ကြယ်တစ်ပွင့်ပင်ဖြစ်လာရာ၊ ထိုမှ ဒမာသက်သို့ လမ်းခရီး၌ ယေရှု၏ဘုန်း ထင်ရှားခြင်းဖြင့် မျက်ကန်းခြင်းသို့ပင် ရောက်ရှိသွားခဲ့၍ (တ၊ ၉)၊ သူ၏ ဝိညာဉ်ရေးအမြင်ပွင့်လာကာ၊ ပွင့်လင်းစွာပင်မြင်ရတော့သည်။

`ယောဟန်၊ ၉ တွင်လည်း မျက်စိကန်း၍ ယေရှုအား ရှင်းလင်း စွာ မြင်ခဲ့ရသူတစ်ဦးရှိခဲ့သည်။ ယေရှုက “မျက်စိမမြင်သောသူသည် မြင်စေခြင်းငှာလည်းကောင်း၊ မြင်သောသူသည် မျက်စိကန်းခြင်းငှာ လည်းကောင်း” (ယောဟန်၊ ၉း၃၉) ဤလောကသို့ငါလာသည်ဟုဆို၏။ ဤဥပဒေသသည် သင့်ဘဝအပေါ်မည်သို့သက်ရောက်သနည်း။`

ကောင်းကင်နှင့်မြေကြီးသစ်တို့၏ ထာဝရအသက်ထက် သာ၍မြတ် သည့်အရာမည်သည်နည်း။ လောကမှတန်ဖိုးထားသောအရာတို့သည် မျက်စိ ကိုပင်ကန်းစေ၏။ ဤလောက၏တန်ဖိုးထားသောအရာများ (မ၊ ၁၃း၂၂။ လု၊ ၄း၅၊ ၆။ ၁ယော၊ ၂း၁၆) နှင့် ကောင်းကင်မှတန်ဖိုးထားသောအရာများ ဖြစ်သည့် ခရစ်တော်နှင့်တူညီခြင်း၊ ဝိညာဉ်ကယ်တင်ခြင်းတို့သည် အပြိုင်ရှိနေ ကြသည်။

`ဝိညာဉ်ရေးသမ္မာတရားနှင့် အခြားအရေးကြီးသောအရာများကို မမြင်စေရန် လောကမှမျက်စိကန်းစေတတ်သည်။ အမှန်တကယ် အရေးပါသောအရာများသို့ မိမိတို့၏မျက်စိမှ ဗဟိုပြုစေနိုင်သော သော့ချက်သည် မည်သည်နည်း။`