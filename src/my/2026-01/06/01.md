---
title: ခရစ်တော်ကိုသာကိုးစားခြင်း
date: 31/01/2026
---

### ဖတ်ရန်ကျမ်းချက်များ။
ဖိ၊ ၃း၁-၁၆။ ရောမ၊ ၂း၂၅-၂၉။ ယောဟန်၊ ၉း၁-၃၉။ ဧဖက်၊ ၁း၄၊ ၁ဝ။ ၁ကော၊ ၉း၂၄-၂၇။

> <p>အလွတ်ကျမ်းချက်</p>
> “ငါသည် ခရစ်တော်ကိုသိကျွမ်းခြင်းငှာလည်းကောင်း၊ ကိုယ်တော် ၏သေခြင်းမှ ပြန်ရှင်တန်ခိုးကိုလည်းကောင်း၊ ကိုယ်တော်၏ဒုက္ခ ဝေဒနာခံတော်မူခြင်း၌ ဆက်ဆံမျှဝေခံခြင်း၌လည်းကောင်း၊ ကိုယ်တော် အသေခံသကဲ့သို့ ကိုယ်တော်နည်းတူ ငါလည်းအသေခံပြီ၊ သေခြင်းမှ ပြန်ရှင်ခြင်းကို ငါရလို၏” (ဖိလိပ္ပိ၊ ၃း၁ဝ၊ ၁၁)။

ပညတ်တော်၏ကျင့်စဉ်တို့မပါဝင်ဘဲ၊ ယုံကြည်ခြင်းသီးသန့်ဖြင့် ကယ်တင်ခံရခြင်းနှင့်ပတ်သက်၍ သံသယဖြစ်ဖွယ်ရာများ ကျန်ရှိနေသေးသည်။ ကယ်တင်ခြင်းတွင် ဖြည့်စွက်ပေးနိုင်ခဲ့သော်ဟုဆိုကာ မိမိတို့လုပ်ဆောင်ခြင်းကို မှီခိုအားကိုးလာကြသည်။ ကယ်တင်ခြင်းတွင် အရေဖြားလှီးခြင်းလိုအပ်နေသေး သည်ဟု စွဲမြဲယုံကြည်သူတို့ကို ပေါလုမှ ပြင်းထန်စွာချေပတုံ့ပြန်လေတော့သည်။

မိမိတို့လုပ်ဆောင်ရန် လိုအပ်နေသေးသည်ဆိုခြင်းမှ ကာကွယ်နိုင်ရန်၊ အရေဖြားလှီးခြင်း စသည်တို့ဖြင့် ကယ်တင်ခြင်းပေးစွမ်းနိုင်သည်ဆိုသူတို့အား ဖြောင့်မတ်ခြင်းသည် ခရစ်တော်ထံပါးမှ ပညတ်တော်အားဖြင့်မဟုတ်၊ ယုံကြည် ခြင်းအားဖြင့် ရရှိသောဆုလာဘ်သာဖြစ်ကြောင်း ရှင်ပေါလုမှ ရှင်းလင်းစွာ တင်ပြသွားသည်။ ယနေ့တိုင်အောင် အရေဖြားလှီးခြင်းသည် ကိစ္စတစ်ခု မဟုတ်တော့သည်တိုင် ၎င်း၏ဥပဒေသည် ရှိနေသေးသည်မှာ သေချာ၏။

ပရိုတက်စတင့်ဝါဒဖြင့် ပြုပြင်ပြောင်းလဲခြင်းသည်လည်း ဤကိစ္စ ဖြင့်ပင် စတင်ရရာ၊ ယုံကြည်ခြင်း၏ဇာတ်ကောင်နှင့် ခရစ်တော်၏နောက်လိုက်သူ တစ်ဦး၏အတွေ့အကြုံတွင် ခရစ်တော်သည် အရာခပ်သိမ်းဖြစ်ကြောင်း “ယုံကြည် ခြင်းကို အစအဦးစီရင်၍ စုံလင်စေတော်မူသော” (ဟေ၊ ၁၂း၂) ဟု ဆို၏။ ကျွန်ုပ်တို့ဦးစားပေးအရာသည် နေရာမှန်ကန်ပါက၊ ဘုရား၏မေတ္တာတော် ကတိတော်၌ မွေ့လျော်လျက်၊ ယခုပင် ကယ်တင်ခြင်းတွင် “ဇာတိ၌မကိုးစားဘဲ” (ဖိ၊ ၃း၃) နေရပါမည်။