---
title:  သခင်ဘုရား၌ဝမ်းမြောက်ခြင်း
date:   01/02/2026
---

`ဖိလိပ္ပိ၊ ၃း၁-၃ ကိုဖတ်ပါ။ မည်သည့်အပြုနှင့် အပျက်သဘော ဆောင်သောစကားကို ပေါလုမှဆို၍ မည်သို့ဆက်စပ်နေသနည်း။ ယုံကြည်သူတို့ကို မည်သို့တင်စားထားသနည်း။`

ရှင်ပေါလုသည် အလွန်အပြုသဘောဆောင်သော စကားခုးများဖြင့် စတင်ခဲ့ပြီး ၎င်း၏စာကို အဆုံးသတ်တော့မည်ဟန်ပင်ရှိနေသည်။ သို့သော် သူသည် အဆုံးမသတ်သေးပါ။ ဤဩဝါဒစာ၏ အဓိကအကြောင်းအရာ တစ်ခုဖြစ်သော “သခင်ဘုရား၌ဝမ်းမြောက်ခြင်း” သို့ ပြန်လည်ရောက်ရှိလာ သည်။ ထို့အပြင် ထိုသို့ဝမ်းမြောက်ရန် အကြောင်းပြချက်များစွာကို ဤနေရာတွင် သူပေးသွားသည်။ အရေးအကြီးဆုံးမှာ ကျွန်ုပ်တို့သည် မိမိကိုယ်ကိုမဟုတ်ဘဲ ခရစ်တော်၌ ယုံကြည်စိတ်ချမှုရှိရန်ဖြစ်သည်။ “ငါတို့သည် စိတ်ဝိညာဉ်အားဖြင့် ဘုရားသခင်ကိုကိုးကွယ်၍၊ ဇာတိ၌ ကိုးစားခြင်းမရှိဘဲ၊ ယေရှုခရစ်၌သာ ဝါကြွားဝမ်းမြောက်သောသူဖြစ်သည်” (ဖိ၊ ၃း၃)။ ကျွန်ုပ်တို့ထဲမှ မည်သူသည် ဇာတိပကတိကို မှီခိုခြင်းမပြုရန် ခက်ခဲစွာသင်ယူခဲ့ရဖူးသနည်း။

ခိုင်မာသောသတိပေးခြင်း “ရှောင်ကြလော့” (သုံးကြိမ်) သည် အခြား ကျမ်းစာအုပ်တွင် မတွေ့ရပါ။ ယခုပေါလုဖော်ပြပေးသောအန္တရာယ်ကို ဖိလိပ္ပိ လူတို့မှ ကောင်းစွာနားလည်ထားပေးသည်။ ကွဲပြားသောပြဿနာသုံးခုမဟုတ်ဘဲ သတိပေးစကားတို့သည် မှားယွင်းသောဆရာများအား သုံးမျိုးခွဲ၍ဖော်ပြခြင်း ဖြစ်သည်။

ကောက်ကျစ်စဉ်းလဲသော ဘာသာတရားမဲ့သူများကို “ခွေး” ဖြင့် ရည်ညွှန်းကိုးကားထားသည် (ဖိ၊ ၃း၂။ ဆာ၊ ၅၆း၁ဝ။ မ၊ ၇း၆။ ၂ပေ၊ ၂း၂၁၊ ၂၂)။ မမှန်သောဆရာများသည်လည်း မိမိတို့နှင့်လိုက်ဖက်စွာ မကောင်း သောအကျင့်ကိုကျင့်သူ (ဖိ၊ ၃း၂) သို့မဟုတ် “ကိုယ်အင်္ဂါဖျက်ဆီးသောသူ” စသဖြင့်ဆိုရာတွင်၊ ဂလာတိနှင့် အနီးဝန်းကျင်လူတို့သည် တမန်တော်ကောင်စီ၏ အုပ်ချုပ်ရေးနှင့်ဆန့်ကျင်၍ သာသနာပမှ ယုံကြည်လာသူတို့အား သားမြတ် လှီးခြင်းကို အတင်းအကျပ်ပြုစေ၏ (တ၊ ၁၅)။ ဝိညာဉ်ရေးစိန်ခေါ်မှု၊ မိစ္ဆာ တရားတို့အား ဖြေရှင်းနိုင်မည့် ပဟေဠိအဖြေတစ်ခုသည် “ကိုယ်တော်၌ ဝမ်းမြောက် ခြင်း” ပင်ဖြစ်လေ၏ (ဖိ၊ ၃း၁။ ၄း၄)။

အရာခပ်သိမ်း၌ဝမ်းမြောက်ခြင်းသည် ပျော်ရွှင်ခြင်းဖြစ်စေနိုင်သည်။ ဝမ်းမြောက်ပျော်ရွှင်ရန် ဘုရားအလိုရှိတော်မူ၍၊ သူ၏နှုတ်ကပတ်တရားတော် သည်လည်း ထာဝစဉ်ဝမ်းမြောက်ခြင်းအတိဖြစ်လေသည်။ ဤသည်တို့တွင် ကရုဏာတော်ရရှိခြင်း (ဆာ၊ ၃၁း၇)၊ သူ့ကိုသာကိုးစားခြင်း (ဆာ၊ ၅း၁၁)၊ ကယ်တင်တော်မူခြင်းကျေးဇူးအားရရှိခြင်း (ဆာ၊ ၉း၁၄)၊ ထာဝရဘုရား၏ ပညတ်တရားတော်သည် မိမိအသက်တာလမ်းစဉ်ဖြစ်စေခြင်း (ဆာ၊ ၁၉း၁၄)၊ ဥပုသ်နေ့အပါအဝင် (ဟေရှာ၊ ၅၈း၁၃၊ ၁၄)၊ နှုတ်ကပတ်တော်အားယုံကြည်ခြင်း (ဆာ၊ ၁၁၉း၁၆၂)၊ ဖြောင့်မတ်သောသားသမီးများပျိုးထောင်ခြင်း (သု၊ ၂၃း၂၄၊ ၂၅) တို့ဖြစ်ကြသည်။

`အသက်တာတွင် ကောင်းသောအရာများရှိလျက်၊ ခက်ခဲသော အရာများလည်းရှိလိမ့်မည်။ ကောင်းမလာနိုင်သည့်တိုင် သင်သည် မည်သည်ကြောင့်ဝမ်းမြောက်ရမည်နည်း။ မည်သည်က သင့်အား ဟန့်တားနေသနည်း။`