---
title:  တစ်ခုတည်းသာ-ယေရှုအားသိကျွမ်းခြင်း
date:   05/02/2026
---

`ဖိလိပ္ပိ၊ ၃း၁ဝ-၁၆ ကိုဖတ်ပါ။ ဤကျမ်းချက်တွင် ပေါလုသည် မည်သည်တို့ကိုအရေးထားသနည်း။`

ခရစ်တော်အားသိကျွမ်းခြင်းထက် အရေးပါသောအရာမရှိပါ။ ခရစ်တော် သည် ကျွန်ုပ်တို့ကိုသိကျွမ်း၍ အဆုံးတွင် ခမည်းတော်ရှေ့မှောက်၌ ကျွန်ုပ် တို့အား အာမခံချက်ပေးမည် (မ၊ ၂၁-၂၃။ မ၊ ၁ဝး၃၂-၃၃)။ သူ့အား မည်သို့သိကျွမ်းသနည်း။ သူ၏နှုတ်ကပတ်တရားတော်များဖတ်ရှု၍ ထိုနှုတ်ကပတ် အတိုင်းရှင်သန်ခြင်းဖြင့် သိကျွမ်းသည်။ တပည့်တော်များနည်းတူ မျက်နှာခြင်း ဆိုင်မဆုံတွေ့ရပါ။ ထိုသို့သိကျွမ်းနေသည်တိုင် ခရစ်တော်၏နှုတ်ကပတ်တော် တို့ကို အပြည့်အဝနားမလည်ခဲ့ကြပါ။ သန့်ရှင်းသောဝိညာဉ်တော်၏လမ်းပြ ခြင်းအား အရေးထားရန်ပင် မေ့လျော့နေကြသည် (ယော၊ ၁၆း၁၃)။ “ရှင်ပြန် ထမြောက်ခြင်းတန်ခိုး” (ဖိ၊ ၃း၁ဝ) ကိုကြုံတွေ့ရပြီးနောက် “အသစ်သော အသက်တာ၌” (ရောမ၊ ၆း၄) ကျင်လည်စေသည်။

ယေရှုနှင့်သာ၍နီးစေနိုင်သော ဒုတိယနည်းလမ်းသည် “ကိုယ်တော်၏ ဒုက္ခဝေဒနာခံတော်မူခြင်း၌ ဆက်ဆံမျှဝေခံခြင်း’ (ဖိ၊ ၃း၁ဝ) ဖြစ်သည်။ ကျွန်ုပ်တို့ရင်ဆိုင်ရသမျှစုံစမ်းခြင်း၊ ကြုံတွေ့ရသောနာကျင်မှုတို့သည် မိမိတို့ အတွက် ယေရှုခံစားခဲ့သမျှကိုသိကျွမ်းခြင်း၊ လက်ခံခြင်းပြုစေ၍ သူနှင့်သူ့ အလိုတော်အား သိနားလည်စေပါသည်။

သာ၍နီးစေနိုင်သောတတိယနည်းလမ်းသည် “ပန်းတုံးတိုင်သို့” အားသွန် ခွန်စိုက်ပြေးခြင်း (ဖိ၊ ၃း၁၄) ဖြစ်သည်။ ထိုပန်းတုံးတိုင်သည် အဘယ်နည်း။ ဓမ္မသစ်ကျမ်းတွင် တစ်ကြိမ်သာပါလာသော (ျkသစသျ) ဖြစ်သည်။ ၎င်းသည် အပြေးသမားများ၏တာဆုံးမျဉ်းဖြစ်၍ အောင်နိုင်သူသည် ဆုလာဘ်ဆွတ်ခူး ရသည်။ ရှင်ပေါလုသည် “အထက်မှ ဘုရားသခင်ခေါ်တော်မူခြင်းနှင့်ဆိုင်သော ဆု” (ဖိ၊ ၃း၁၄) ဟု သမုတ်ထားသည်။ ခရစ်တော်သည် သူ၏သေခြင်းနှင့် ရှင်ပြန်ထမြောက်ခြင်းအားဖြင့် ကောင်းကင်သို့တက်ကြွသွားသည်နည်းတူ၊ ဘုရားသခင်သည် အလားတူသောကောင်းကင်ဆုလာဘ်-ထာဝရအသက်အား ဆွတ်ခူးရန် ကျွန်ုပ်တို့ကိုဖိတ်ခေါ်တော်မူသည်။

ထိုသို့ကျွန်ုပ်တို့မအောင်မြင်သေးပါ။ ကျွန်ုပ်၏ “ယုတ်ညံ့သော” ခန္ဓာ ကိုယ်သည် “ပုံသဏ္ဍာန်ပြောင်းလဲ၍ ဘုန်းအသရေနှင့်ပြည့်စုံသော ကိုယ်ခန္ဓာ တော်၏နည်းတူ အသစ်ပြင်ဆင်တော်မူခြင်း” (ဖိ၊ ၃း၂၁) မတိုင်မီ၊ မိမိတို့သည် အဆုံးစွန်ပြည့်စုံလင်မည်မဟုတ်။ သူ့အားသိရှိခြင်း၊ မိမိအသက်တာတွင် နေ့စဉ် သူ့ကိုခေါ်ဖိတ်ခြင်းတို့ဖြင့် ယေရှု၏လမ်းစဉ်အတိုင်း ပန်းတုံးတိုင်သို့ပြေးရပါမည်။ ဤသည်မှာ ပေါလုမှဗဟိုပြုသောအရာတစ်ခုပင်ဖြစ်သည်။ အပြေးပြိုင်ပွဲဝင်ပြေး ရာတွင် (၁ကော၊ ၉း၂၄-၂၇) မိမိဘယ်နေရာရောက်နေ၍ မည်သူကလိုက်လာ သည်ကို ဂရုပြုမနေပါ။ မိမိ၏တစ်ခုတည်းသောအာရုံသည် အရှေ့၌ စောင့်ဆိုင်း နေသောကောင်းကင်ဆုလာဘ်ဖြစ်သည်။ ပြင်းထန်သောသရုပ်ပြခြင်း၊ အပြေး သမားတစ်ဦး၏ပန်းတုံးတိုင်သို့ အာရုံပြုခြင်းသည်၊ တာဆုံးမျဉ်းသို့ရောက်နိုင်ရန် မိမိ၌ရှိသမျှသောခွန်အားဖြင့် အားစိုက်စေခြင်းသာဖြစ်သည်။

`သခင်နှင့်တွဲလျက်သွားရာတွင် အထူးသဖြင့် မိမိအပြစ်နှင့် အမှားများအား နောက်လှည့်မကြည့်ဘဲ၊ ခရစ်တော်၌ ကတိပြုထားသော အရာများအားဖြင့် ရှေ့သို့ကြည့်နေခြင်းသည် အဘယ်ကြောင့်အရေးကြီး သနည်း။`