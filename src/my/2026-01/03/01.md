---
title:  အသက်ရှင်ခြင်းနှင့်သေခြင်း
date:   10/01/2026
---

### ဖတ်ရန်ကျမ်းချက်များ။ 
ဖိ၊ ၁း၁၉-၃ဝ။ ၁ကော၊ ၄း၁၄-၁၆။ ၂ကော၊ ၁ဝး၃-၆။ ယောဟန်၊ ၁၇း၁၇-၁၉။ မိက္ခာ၊ ၆း၈။ တမန်၊ ၁၄း၂၂။

> <p>အလွတ်ကျမ်းချက်</p>
> “ငါအသက်ရှင်သည်အရာမှာ ခရစ်တော်ဖြစ်၏။ သေလျှင် မူကား သာ၍အကျိုးရှိ၏” (ဖိလိပ္ပိ၊ ၁း၂၁)။

သေခြင်းတရားသည် ကျွန်ုပ်တို့ဘဝ၏အစိတ်အပိုင်းတစ်ခုဖြစ်သည် ဆိုကြသော်လည်း မုသားသာဖြစ်သည်။ သေခြင်းတရားသည် အသက်နှင့် ဆန့်ကျင်ဘက်ပင်ဖြစ်၍ အသက်၏ရန်သူပင်ဖြစ်သည်။ ကားတစ်စီးတွင် အပိုင်း အစများဖြင့် တည်ဆောက်သော်လည်း အသက်တွင် မည်သည့်အပိုင်းအစမျှဖြင့် မတည်ဆောက်ပါ။ ရှင်ပေါလုသည် ခရစ်တော်သေခြင်းမှာ “ခရစ်တော်သည် အသေခံတော်မူသောအားဖြင့် သေခြင်းတရားကို အစိုးရသောသူတည်းဟူသော မာရ်နတ်၏တန်ခိုးကို ဖျက်ဆီးခြင်းငှာလည်းကောင်း၊ သေဘေးကိုမကြောက်၍ တစ်သက်ခုးကျွန်ခံရသူတို့ကို ကယ်လွှတ်ခြင်းငှာ” (ဟေဗြဲ၊ ၂း၁၄၊ ၁၅) ဟု ဆို၏။

ရှင်ပေါလုသည် ခရစ်တော်အတွက်သေရန် အသင့်ရှိသော်လည်း သူသည် ရေရှည်နောင်ရေးအတွက် စိတ်ချပြီးဖြစ်သည်။ ယခုလောလော လတ်လတ်တွင် သူ၏ရှင်ခြင်း၊ သေခြင်းတို့သည် ခရစ်တော်၏ဂုဏ်တော်အတွက် ဖြစ်၍ သူသည် ဧဝံဂေလိတရားဟောပြောရန်သာဖြစ်သည်ဆို၏။ သူ၏အမည် နာမဖြင့် ဩဝါဒပေါင်းများစွာရှိရခြင်းသည်လည်း ထိုအကြောင်းကြောင့်ဖြစ်ရ လိမ့်မည်။ ထိုသို့သူရေးသားပေးပို့သော ဩဝါဒစာတို့ကြောင့် လူပေါင်းများစွာနှင့် သူကိုယ်တိုင်မရောက်ဖူးသောနေရာများကိုပင် လက်လှမ်းမီနိုင်ခြင်းဖြစ်လေသည်။

အသက်တာသည် တိုတောင်း၍ ဘုရားသခင်ပေးတော်မူသော ကျွန်ုပ် တို့၏သက်တမ်းနှစ်အတွင်း ဘုရားသခင့်နိုင်ငံတော်အတွက် အကျိုးရှိနိုင်သမျှ လုပ်ကိုင်ရန်သာဖြစ်သည်။ ကျွန်ုပ်တို့၏ “စည်းခုးသောယုံကြည်ခြင်း” ကို မည်သည့်အရာကမျှ မထိခိုက်စေရပါ။ ယခုအပတ်အစပြုသည်နှင့်ပင် ဤ ဥပဒေသသည် ရှင်ပေါလုမှ ဖိလိပ္ပိလူတို့ထံ စာရေးသားရခြင်းအကြောင်းရင်း တစ်ခုပင်ဖြစ်သည်။