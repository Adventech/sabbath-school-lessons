---
title:  ခရစ်တော်သည်ကြီးမြတ်လိမ့်မည်
date:   11/01/2026
---

`ဖိလိပ္ပိ၊ ၁း၁၉၊ ၂ဝ ကိုဖတ်ပါ။ ရှင်ပေါလုသည် သူ၏ဒုက္ခ ဆင်းရဲတို့မှ မည်သည့်ရလဒ်မျှော်လင့်သနည်း။ သူသည် တရားသေ လွှတ်ငြိမ်းခြင်းထက် မည်သည့်အရာကို သာ၍အရေးထားသနည်း။`

ရှင်ပေါလုသည် အပြစ်ကင်းစင်လျက်ပင် အကျဉ်းကျရသည်မှာ ယခု တစ်ခါသည် ပထမအကြိမ်မဟုတ်ပါ။ သူ့အားနှိပ်စက်ရန် သူစိမ်းလည်းမဟုတ် တော့ပါ။ ကောရိန်သုလူတို့အား မိမိ၏ဒုက္ခဆင်းရဲခြင်းအကြောင်းကို အသေးစိတ် ဖော်ပြသွားရာ “ထောင်ထဲ၌ လှောင်ထားခြင်းကို အထူးသဖြင့်ခံရသူ၊ သေဘေးနှင့် အကြိမ်ကြိမ်တွေ့ဆုံရသောသူဖြစ်၏။ ငါးကြိမ်မြောက်အောင် ယုဒလူတို့၏ လက်တွင် ဒဏ်ချက်လေးဆယ်တစ်ခုယုတ် (သုံးဆယ်ကိုးချက်) ကိုငါခံခဲ့ရပြီ။ သုံးကြိမ်မြောက်အောင် ကြိမ်ခုးနှင့်ရိုက်ခြင်းကိုလည်းကောင်း၊ တစ်ကြိမ်ခဲနှင့် ပစ်ခြင်းကိုလည်းကောင်း ခံခဲ့ရပြီ။ သုံးကြိမ်မြောက်အောင် သaင်္ဘာပျက်ခြင်း ခံခဲ့ရပြီ။ တစ်နေ့နှင့်တစ်ညပတ်ခုး ပင်လယ်ထဲမှာနေရပြီ။ အကြိမ်ကြိမ်ဒေသစာရီ လှည့်လည်ပြီ။ မြစ်ကိုကူးသောဘေး၊ ဓားပြတိုက်သောဘေး၊ အမျိုးသားချင်း ပြုသောဘေး၊ တစ်ပါးအမျိုးသားပြုသောဘေး၊ မြို့ရွာ၌ရောက်သောဘေး၊ တော၌ ရောက်သောဘေး၊ ပင်လယ်ဘေး၊ ညီအစ်ကိုဖြစ်ယောင်ဆောင်သူပြုသောဘေး၊ ပင်ပန်းစွာအမှုဆောင်ခြင်း၊ အကြိမ်များစွာမအိပ်ဘဲစောင့်သောဘေး၊ မွတ်သိပ်ခြင်း ရေငတ်ခြင်း၊ အကြိမ်ကြိမ်အစာရှောင်ခြင်း၊ အချမ်းအအေးခံရခြင်း၊ အဝတ် အချည်းစည်းရှိခြင်း၊ ဤဆင်းရဲခြင်းများကို ငါခံရပြီ” (၂ကော၊ ၁၁း၂၃-၂၇)။

ဤဆင်းရဲခြင်းများကို သူသည် အရေးတကြီးထားသည်ထက် ရှင်ပေါလု သည် “ထိုအပြင်အရာမှတစ်ပါး အသင်းတော်အပေါင်းတို့ကို စိုးရိမ်သော စိတ်နှင့် ကြည့်ရှုပြုစု၍ နေ့တိုင်းအစဉ် နှောင့်ယှက်ခြင်းကိုငါခံရ၏” (၂ကော၊ ၁၁း၂၈) ဟုဆို၏။

`၁ကော၊ ၄း၁၄-၁၆။ ၁သက်၊ ၂း၁ဝ၊ ၁၁။ ဂလာတိ၊ ၄း၁၉ နှင့် ဖိလေမုန်၊ ၁ဝ တို့ကိုဖတ်ပါ။ ရှင်ပေါလုသည် မိမိတည်ထောင် ထားသော အသင်းတော်များနှင့်တကွ၊ ခရစ်တော်အတွက် သူရရှိ ထားသောလူများတို့နှင့် မည်သို့ဆက်စပ်မှုရှိသနည်း။`

ယေရှုသည် ကျွန်ုပ်တို့အားကယ်တင်ရန် အရာခပ်သိမ်းကို စွန့်တော် မူသည်နည်းတူ ပေါလုသည်လည်း ယုံကြည်သူမိတ်ဆွေများအတွက် ကိုယ်ဥစ္စာ ကို “ကုန်စေခြင်းငှာ” (၂ကော၊ ၁၂း၁၅) အလိုရှိသည်ဆို၏။ သမ္မုတိဝိရောဓိ တရားအရ၊ ယေရှုနှင့်အသွင်တူလေလေ၊ သူတစ်ပါးတို့၏ချစ်ခြင်းနှင့် လက်ခံခြင်း လျော့ကျလေလေဖြစ်သည်။ “ယေရှုခရစ်၏တရားတော်နှင့်အညီ ဘုရားဝတ်၌ မွေ့လျော်လိုသူတို့သည် ညှဉ်းဆဲခြင်းကို ခံရကြလိမ့်မည်” (၂တိ၊ ၃း၁၂)။ သို့တိုင်အောင် သစ္စာတည်သောခရစ်ယာန်တို့သည် ထာဝရဘုရား၏ဘုန်းတော် ကြီးစေနိုင်ရန်နှင့် ဧဝံဂေလိတရား၏သမ္မာတရားအား ဖော်ပြနိုင်သောတန်ခိုး အပါဆုံးလမ်းစဉ်၌ ကျန်ရစ်နေကြလိမ့်မည် (ဖိလိပ္ပိ၊ ၁း၇)။ မမှန်မကန်ဘဲ ကြာမြင့်စွာအချုပ်ကျနေစဉ်တွင်ပင် ပေါလု၏စိတ်ရှည်ခြင်းနှင့် ရွှင်လန်းခြင်း၊ သစ္စာစောင့်သိခြင်းတို့သည် အဆက်မပြတ်တရားဟောပြောနေခြင်းပင်ဖြစ်သည်” (နူlနည ွ. W့ငအနယ ွှ့န ဗခအျ သ် အ့န ဗစသျအူနျယ စ. ၄၆၄).

`သင်၏အသက်တာပုံစံနှင့် သူတစ်ပါးအား သင်ဆက်ဆံပုံတို့ကို ပြန်ကြည့်လိုက်ပါ။ အထူးသဖြင့် သင်၏ကောင်းမှုတွေပေါ့ဗျာ။ ယေရှု အတွက် မည်သည့်ပုံစံဖြင့်သက်သေပြုသနည်း။`