---
title:  ညီညွတ်၍အကြောက်တရားကင်းခြင်း
date:   15/01/2026
---

`ဖိလိပ္ပိ၊ ၁း၂၇-၃ဝ ကိုဖတ်ပါ။ ကျွန်ုပ်တို့၏ညီညွတ်ခြင်းနှင့် “ဧဝံဂေလိတရားနှင့်ဆိုင်သော ယုံကြည်ခြင်းအဖို့အလိုငှာ၊ တစ်ညီ တစ်ညွတ်တည်းကြိုးစားအားထုတ်” ဆိုသည်နှင့် အကြောက်တရား ကင်းခြင်းတို့သည် မည်သို့သက်ဆိုင်သနည်း။`

စာတန်၏ဗျူဟာသည် သဘောကွဲစေ၍ အနိုင်ယူခြင်းဖြစ်သည်။ မညီညွတ်ခြင်းသည် စက်ဆုပ်ဖွယ်ကောင်း၏၊ “အိမ်သည်လည်း မိမိနှင့် မသင့်တင့်ကွဲပြားလျှင် မတည်နိုင်ရာ” (မာကု၊ ၃း၂၅)။ မိမိတို့၏အမေ့သန် ခြင်းကို စာတန်သည် နှစ်သက်သည်မှာ ရိုးရှင်းသောဥပဒေတစ်ခုဖြစ်သည်။ ကျွန်ုပ်တို့၏ညီညွတ်ခြင်းသည် ကျမ်းစာ၏ဗျာဒိတ်ချက်ဖြစ်သော ကျန်ကြွင်း သူတို့၏ဝတ္တရားစုံလင်စေရန် (ဗျာ၊ ၁၂း၁၇)၊ “ထာဝရဧဝံဂေလိတရား” ကို “လူမျိုးနွယ်ခပ်သိမ်းတို့အားကြွေးကြော်ခြင်း” တွင် ထောက်မနိုင်သည် (ဗျာ၊ ၁၄း၆)။

ယေရှု၏ဆုတောင်းခြင်း၊ ယောဟန်၊ ၁၇ တွင် ကောက်နုတ်ထားသော “သမ္မာတရား” တည်းဟူသော ထာဝရဘုရား၏နှုတ်ကပတ်တော်သည် ညီညွတ် စေသောသော့ချက်ဖြစ်ရာ (ယော၊ ၁၇း၁၇၊ ၁၉) ၎င်းကို ပျံ့နှံ့စေရန် ထို ညီညွတ်ခြင်းသည် အရေးပါလှ၏။ ထိုသတင်းစကားသည် အမှုတော်အပါ ညီညွတ်ခြင်းနှင့် ခွဲခြားမရနိုင်ပါ။ ထိုသုံးခုခုးတို့သည် တစ်ထပ်တည်းကျ ကြသည်။ ၎င်းသော့ချက်တစ်ခုမပါဘဲ မအောင်မြင်နိုင်ပါ။ ဤသုံးခုခုး နေရာကျစေပါက ကြောက်စရာမရှိတော့ပါ။ ရန်သူများအား “ကြောက်ရွံ့ရန်” မလိုတော့ (ဖိ၊ ၁း၂၈)။ စာတန်သည် ကျရှုံးပြီးသောရန်သူတည်း။ မိမိတို့၏ ယုံကြည်ခြင်းအတွက် သေဒဏ်ကျခံရသည်တိုင် ကျွန်ုပ်တို့သည် “ကောင်းသော တရားကိုကျင့်သောသူဖြစ်သဖြင့်” (၁ပေ၊ ၃း၁၃) မည်သူမျှမညဉ်းဆဲနိုင်ပါ။ ထာဝရဘုရား၏တရားတော်ရှေ့သို့ချီရာတွင် မာရ်နတ်သည် တားဆီးနိုင်ရန် တန်ခိုးမရှိပါ။

`အောက်ပါကျမ်းချက်တို့ကိုဖတ်ရှု၍ ၎င်းတို့၏အလားတူသော ဥပဒေသတို့ကို အတိုချုံးပေးပါ။ မဿဲ၊ ၁ဝး၃၈။ တမန်၊ ၁၄း၂၂။ ရော၊ ၈း၁၇။ ၂တိ၊ ၃း၁၂။`

ကျဆုံးသောဤလောကတွင် အကောင်းဆုံးအသက်ရှင်ရသည်ပင် ခက်ခဲလှ၏။ ယောဘသည် ဖြောင့်မတ်သူတစ်ဦးဖြစ်ရာ၊ ထာဝရဘုရား ကိုယ်တော်တိုင်မှ “စုံလင်ဖြောင့်မတ်ခြင်းရှိ၍ ထာဝရဘုရားအားကြောက်ရွံ့သူ၊ မကောင်းသောအကျင့်ကိုရှောင်သူ” (ယောဘ၊ ၁း၁) ဟု ဆိုသည်။ ညတွင်း ချင်းပင် သူနှင့်သူ့မိသားစုအား ကပ်ဘေးဆိုက်လေတော့၏။ မိမိ၏ကိုယ်တွေ့ ဖြစ်စေ၊ သူတစ်ပါးအားဖြစ်ပျက်ခြင်းဖြင့်ဖြစ်စေ၊ ဤအသက်တာသည် ချောက် ကမ်းပါးတွင်ရောက်နေကာ၊ ချော်ကျမည့်အချိန်ကို မသိရသကဲ့သို့မဖြစ်ဖူးသူ ရှိမည်နည်း။ ကျွန်ုပ်တို့သည် အများအားဖြင့် ဒုက္ခဆင်းရဲခံနေရပါသည်။ နောက်ဆုံးတွင်မူ အခြားအရာများတို့ထက် ခရစ်တော်အတွက်ဆင်းရဲရခြင်းသည် သာ၍ကောင်းပေ၏။

`မိမိတို့ခရစ်ယာန်တို့သည် ဒုက္ခဆင်းရဲကာလတွင်ပင် မည်သည့် မျှော်လင့်ခြင်းနှင့် နှစ်သိမ့်ခြင်းရနိုင်မည်နည်း။`