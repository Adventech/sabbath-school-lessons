---
title:  သေလျှင်မူကားသာ၍မြတ်၏
date:   12/01/2026
---

သင်သတိမပြုမိသောအရာမှာ ယုံကြည်သူကျွန်ုပ်တို့အားခုးသည် ကျွန်ုပ် တို့ပတ်ဝန်းကျင်တွင်ဖြစ်ပျက်နေသော အမှားအမှန်တိုက်ပွဲတွင် ပါဝင်နေကြသည်။ ဤစကြဝဠာပဋိပက္ခကြီးတွင် ကျွန်ုပ်တို့သည်လည်း တစ်နည်းမဟုတ်တစ်နည်း ကြုံကြိုက်ရသည်ဖြစ်၍၊ မည်သည့်နေရာ၊ မည်သည့်အချိန်တွင်ဖြစ်ဖြစ် မိမိတို့ သေသည့်တိုင် ကြုံရပါလိမ့်မည်။

`၂ကော၊ ၁ဝး၃-၆ ကိုဖတ်ပါ။ ကျွန်ုပ်တို့ဆင်နွှဲနေသောဝိညာဉ်ရေး တိုက်ပွဲ၏ အခြေခံအကြောင်းရင်းသည် အဘယ်နည်း။ ကျွန်ုပ်တို့၏ လက်နက်သည်လည်းအဘယ်နည်း။`

အကောင်းဆုံးသောဝိညာဉ်ရေးလက်နက်မှာ ခံယူချက်ဖြစ်သည်။ စာတန် သည် ပြစ်တင်ဝေဖန်ခြင်း၊ လှည့်ဖြားခြင်း၊ စိတ်ကသိကအောက်ဖြစ်ခြင်း၊ ကြောက်ရွံ့ခြင်း၊ မိတ်ဆွေတို့၏ဖိအားနှင့် ခရစ်ယာန်တို့မှ အသုံးမပြုဖူးသော အရာများအား အသုံးပြုသည်။ ၎င်းတို့အစား ကျွန်ုပ်တို့သည် မေတ္တာ၊ ကရုဏာ၊ ငြိမ်သက်ခြင်း၊ နူးညံ့ခြင်း၊ သည်းခံခြင်း၊ ကောင်းမြတ်ခြင်းနှင့် ချုပ်တီးခြင်း တို့ကို အသုံးပြုရပါမည်။ ကျွန်ုပ်တို့အတွက် တန်ခိုးအကြီးဆုံးတန်ခိုးသည် “ထာဝရဘုရား၏နှုတ်ကပတ်တရား” ဖြစ်၍ ပညာသတိရှိစွာ ဝိညာဉ်တော် အားဖြင့် အသုံးပြုရပါမည် (ဧဖက်၊ ၆း၁၇)။ ထာဝရဘုရားသည်သာ လူသား ၏စိတ်နှခုးသို့ သမ္မာတရားကို ယူဆောင်နိုင်သည်။ ထာဝရဘုရား၏အလိုတော် အားပြည့်စုံစေရန် ကျွန်ုပ်တို့သည် အသုံးတော်ခံပစ္စည်းများသာဖြစ်ကြသည်။

`ဖိလိပ္ပိ၊ ၁း၂၁၊ ၂၂ ကိုဖတ်ပါ။ ပေါလု၏ဆိုလိုရင်းအား အထူးသဖြင့် အမှားအမှန်တိုက်ပွဲအကြောင်းကို ကျွန်ုပ်တို့မည်သို့ နားလည်သနည်း။`

တိုက်ပွဲသည် ဝိညာဉ်ရေးသက်သက်ဖြစ်သဖြင့်၊ ကျွန်ုပ်တို့၏ခံယူချက် နှင့် တန်ဖိုးထားသောစံများအတွက် တိုက်ပွဲဝင်ရသည်။ ခရစ်တော်သည် ထို စစ်ပွဲကို ကပ်တိုင်၌အောင်ခဲ့သည်ဖြစ်ရာ၊ သူနှင့်ဆက်သွယ်နေသ၍ သေသည် တိုင်အောင် ရှုံးနိမ့်နိုင်ခြင်းမရှိပါ။ ရှင်ပေါလုသည် မည်မျှပင်မတရားသည် ဖြစ်စေ၊ ဤလောက၌ သူ့အပေါ်ကြုံတွေ့ရသမျှကို လက်ခံခဲ့သည်။ အဘယ် ကြောင့်ဆိုသော် သူသည် မိမိ၏အသက်တာနှင့် အနာဂတ်ကို မြင့်မြတ်သော တရားရုံး (ဘုရားသခင်) ထံ အပ်နှံထားသောကြောင့်ဖြစ်သည်။

ခရစ်ယာန်တို့သည် မှန်ကန်နေသည့်တိုင် မိမိတို့၏အခွင့်အရေးများ အတွက် မတိုက်ခိုက်သင့်ပါ။ “အင်အားကြောင့် မှန်ကန်သည်မဟုတ်။ မှန်ကန် ခြင်းသည်သာ အင်အား” ဖြစ်သည်။ ထာဝရဘုရား၏အလိုတော်သို့ ဆက်ကပ် ခြင်းသည် ဂုဏ်ရှိ၏။ မိမိတို့ရင်ဆိုင်နေရသောတိုက်ပွဲစုံတို့အား အောင်နိုင်သော တစ်ခုတည်းသောနည်းလမ်းဖြစ်သည်။ ထိုသို့ဖြင့် စံပြုထိုက်သောထာဝရဘုရား၏ အလိုတော်သို့ ဆက်ကပ်ခြင်းကို ရှင်ပေါလုသည် ဖိလိပ္ပိ၊ ၂ တွင် ရေးသား ထားသည်။

`အမှားအမှန်မဟာတိုက်လှန်ပွဲကို ယခုပင် မည်သို့ခံစားနေရ ပါသနည်း။ ခရစ်တော်သည် ထိုစစ်ပွဲကိုအောင်နိုင်ခဲ့ကြောင်းသိခြင်း သည် သင့်အား မည်ကဲ့သို့စိတ်သက်သာခြင်းပေးနိုင်သနည်း။`