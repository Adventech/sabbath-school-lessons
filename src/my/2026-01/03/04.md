---
title:  ယုံကြည်စိတ်ချမှုရှိခြင်း
date:   13/01/2026
---

`ဖိလိပ္ပိ၊ ၁း၂၃၊ ၂၄ ကိုဖတ်ပါ။ ပေါလုသည် “စုတေ့၍ ခရစ်တော်နှင့်အတူနေခြင်း” ဟုဆိုရာတွင် မည်သည့်အနက်ရှိသနည်း။`

ဤစာတမ်းအား ခေတ်အစဉ်အဆက် အမြင်လွဲမှားခြင်းကြီးမားခဲ့သည်။ ယခုတစ်ပတ်သင်ခန်းစာတွင် ရှင်ပေါလုသည် သေသူနှင့် ရှင်သူတို့အကြား ကွာဟမှုကို ဆွေးနွေးထားသည်။ ခရစ်ယာန်တို့သည် ခရစ်တော်အတွက် အသက်ရှင်သည်နည်းတူ လိုအပ်ပါက အသေပါခံကြသည်။ ထိုအမှုတွင် ကျွန်ုပ်တို့၏အသက်အသေခံခြင်းသည် တန်ခိုးနှင့်ပြည့်ဝလျက် ဆွဲဆောင်နိုင်သော ကြောင့် “အကျိုးရှိသည်” (ဖိ၊ ၁း၂၁) ဆို၏။ တစ်စုံတစ်ဦးသည် မိမိယုံကြည် ခြင်းအတွက် သေရန်ပင်ဆန္ဒရှိလာပါက စစ်မှန်သောယုံကြည်ခြင်းရှိသည်ဆိုရ၏။

သေသောသူသည် အမှန်သေသည်ဟု သတ်မှတ်ရမည်။ သူတို့သည် “အဘယ်အရာကိုမျှမသိ” (ဒေသနာ၊ ၉း၅။ ယောဟန်၊ ၅း၂၈) ဟု ဆို၏။ ဤသည်တို့ကြောင့် သေလွန်သောလာဇရုနှင့်ပတ်သက်၍ ယေရှုသည် “ငါတို့ အဆွေလာဇရုသည် အိပ်ပျော်၏။ သူ့ကိုနိုးခြင်းအလိုငှာ၊ ငါသွားမည်” (ယော၊ ၁၁း၁၁) ဟု မိန့်တော်မူရခြင်းဖြစ်သည်။

လူတို့သည် သေသောအခါ ချက်ချင်းပင် ကောင်းကင်သို့ရောက်ခဲ့သော် လာဇရုအတွက် တွေးတောကြည့်ပါ။ လာဇရုသည် ပါရဒိတွင် လေးရက် ခုးခုးပျော်မြူးပြီးနောက်၊ ကောင်းကင်တမန်တစ်ပါးလာရောက်၍ “သတင်းဆိုး ပါတယ် လာဇရုရေ၊ ဝမ်းနည်းပါတယ်။ လောကသို့ပြန်သွားဖို့ ယေရှုခေါ်နေ တယ်။ ဒီမှာနေလို့မရတော့ပါ” ဟူ၍ပင်ဖြစ်နေမည်။ ကျွန်ုပ်တို့သည် အမှား နောက်သို့လိုက်လျှောက်သောအခါ၊ မည်မျှပင်မှားယွင်းကြောင်း သိရှိရသည်။ သေခြင်းသည် အိပ်မက်ကင်းသောအိပ်ပျော်ခြင်းဖြစ်၍၊ ယေရှုသည် ဒုတိယ အကြိမ်ကြွလာသောအခါ သစ္စာရှိသောသူများအား ခေါ်နိုးမည်ဖြစ်သည်။ ထိုနောက် အသက်ရှင်နေသေးသော သန့်ရှင်းသူတို့နှင့်အတူ ယေရှုနှင့်အတူ ထာဝရစိုးစံရန် ကောင်းကင်သို့ဆောင်ယူခြင်းခံရကြမည်ဖြစ်သည် (၁သက်၊ ၄း၁၆၊ ၁၇)။

ရှင်ပေါလုသည် ခရစ်တော်နှင့်နေရန် ဤဘဝ “စုတေ့ရသောအချိန် ရောက်လေပြီ” ဟုဆိုရာတွင် ခရစ်တော်အားဖြင့် ညဉ်းဆဲခြင်းဖြင့်စုတေ့ခြင်း (၂တိ၊ ၄း၆)၊ “သေခြင်းမှပြန်ရှင်ရန်” (ဖိ၊ ၃း၁၁) ဖြစ်၏။ သူသည် စုတေ့၍ မျက်စိမိှတ်ခဲ့ပြီးနောက်၊ အလျင်ဦးဆုံးကြုံတွေ့ရမည့်အရာသည် မျက်စိတစ်မှိတ် တွင်၊ ယေရှုအားရှုမြင်ရ၍၊ ထာဝရဘုရားလူတို့နှင့် ယေရှုသည် သူ့အား ချစ်သောသူတို့အတွက် ပြင်ဆင်ထားပေးသောနေရာသို့ ခေါ်ဆောင်ခြင်းကိုပင် သိရှိရမည်ဖြစ်သည် (ယောဟန်၊ ၁၄း၃။ ၁ကော၊ ၂း၉)။

ခရစ်တော်အတွက်အသက်စွန့်ရန် ဆန္ဒရှိသော်လည်း၊ ရှင်ပေါလုသည် “ကိုယ်ခန္ဓာ၌နေရလျှင်” (ဖိလိပ္ပိ၊ ၁း၂၄) ဖိလိပ္ပိအသင်းသားများအတွက် ပိုမို ကောင်းမွန်မည်ကို သိရှိခဲ့သည်။ စိတ်ဝင်စားဖွယ်အချက်မှာ ခရစ်ယာန်တစ်ဦး အနေဖြင့် ခရစ်တော်အတွက်အသက်ရှင်ရန် သို့မဟုတ် ခရစ်တော်အတွက် အသေခံရန်ဆိုသည့်နှစ်ခုကြားတွင် မည်သည်ကပိုကောင်းသည်ကို ဆုံးဖြတ် ရန်မှာ မလွယ်ကူပါ။ ရှင်ပေါလုသည် “ထိုအကျိုးနှစ်ပါး၏အကြား၌ ငါသည် ယခုကျဉ်းမြောင်းစွာနေရ၏” (ဖိလိပ္ပိ၊ ၁း၂၃) ဟု ဆို၏။ ဆက်လက် အသက်ရှင်ရန်နှင့် သင်္ချိုင်း၌အနားယူရန်ဆိုသည့်နှစ်ခုကို ရွေးချယ်ရန်ဖြစ်သည်။

`မည်သူမျှသေရန်ဆန္ဒမရှိကြသည်နည်းတူ၊ သင်၏သေမည့် အချိန်အား သင်မှန်းဆမိသောအခါ၊ အလျင်ဦးဆုံးသင်တွေ့ရမည့် အရာသည် ယေရှုကြွလာခြင်းဟုတ်ပါသလား။ ဤအတွေးအခေါ်သည် ရှင်ပေါလု၏အတွေးအခေါ်အားနားလည်ရန် မည်သို့ထောက်ပံ့သနည်း။`