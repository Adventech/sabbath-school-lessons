---
title:  ဆိုးညစ်ခြင်းမှပြန်လည်သင့်မြတ်စေခြင်း
date:   22/02/2026
---

`ကောလောသဲ၊ ၁း၂၁၊ ၂၂ ကိုဖတ်ပါ။ ပေါလုသည် ရန်သူအဖြစ် သို့ပင် တိမ်းစောင်းသွားသည်ဟု သွယ်ဝိုက်၍ ပြောနေသည်မှာအဘယ် နည်း။ ခရစ်တော်သေခြင်း၏ရလဒ်သည် မည်သို့အဆုံးသတ်ဖြစ်မည်ဟု မျှော်လင့်သနည်း (ဧဖက်၊ ၅း၂၇)။`

ပေါလုသည် လူသားတို့၏ဘဝကို အမှောင်အားဖြင့် ပုံဖော်ထားပေးရာ၊ အထူးသဖြင့် လူသည် ခရစ်တော်၏ဖြောင့်မတ်ခြင်းနှင့် ဝေးကွာနေရချိန်မျိုးကို ဆိုလိုသည်။ နှစ်ထောင်ချီကုန်လွန်ပြီး ယခုမှထိုစိတ်ခံစားမှုအား မည်သူငြင်းနိုင် တော့မည်နည်း။ တစ်စုံတစ်ဦးမှ ခရစ်ယာန်တို့၏ဩဝါဒတရားတွင် ထည့်သွင်း စဉ်းစားစရာပင် မလိုလောက်အောင် လူသားတို့၏အပြစ်ရှိခြင်းသည် သေချာ လှသည်။

မည်သို့ပင်ဖြစ်စေ အပြစ်ဝင်လာသည်နှင့်အမျှ၊ ကျွန်ုပ်တို့သည် မည်မျှပင် ဆိုးသည်ဖြစ်စေ၊ ပြန်လည်သင့်မြတ်စေရန် ဘုရားသခင်သည် အလျင်ဦးခြေလှမ်း လှမ်းလာခဲ့သည်။ ဆိုလိုရင်းမှာ အစအဦးကတည်းက ဘုရားသခင်သည် အပြစ်၏	ပြဿနာကိုဖြေရှင်းရန် လုပ်ဆောင်ခဲ့ပြီးဖြစ်ရာ၊ ထိုအဖြေသည်လည်း ကပ်တိုင် ပေါ်တွင် သူ၏သေခြင်း၌သာ တွေ့ရှိရပါသည်။

ဧဒင်တွင် ဘုရားသခင်သည် သူဖန်ဆင်းခြင်း၏အထွတ်အမြတ်ဖြစ် သောအာဒံအားခေါ်ရာတွင် သင်ဘယ်မှာရှိသနည်းဟူ၏ (က၊ ၃း၉)။ ယနေ့တိုင် သူကိုယ်တိုင်သည် ပျောက်ဆုံးနေသော သူ့သိုးငယ်များအား တစ်ကောင်နောက် တစ်ကောင် ရှာဖွေနေ၏။ ကမ္ဘာဦးကျမ်း၊ ၃း၁၅ ရှိ သန္ဓေတည်ခါစဧဝံဂေလိ တရား၌ ကျွန်ုပ်တို့နှင့်စာတန်စပ်ကြားတွင် ရန်ငြိုးဖွဲ့စေခြင်းဖြင့် စီမံကိန်းထားပေး လေသည်။ နှစ်ဆယ့်တစ်ရာစုလူသားတို့သည် ဧဝံဂေလိတရားအား သီအိုရီပိုင်း ဆိုင်ရာတွင် ရှုပ်ထွေးစေကာ၊ လက်တွေ့နည်းပါးစေကြသည်။ အမှန်မှာ ၎င်းသည် ရိုးစင်းလွယ်ကူသောအရာပင်ဖြစ်လေသည်။

ဧဝံဂေလိတရားသည် အပိုင်းသုံးပိုင်းပါဝင်သည်။

၁။ ကျွန်ုပ်တို့သည် မိမိတို့ဘာသာမကယ်တင်နိုင်သဖြင့်၊ ယေရှုကြွဆင်းလာ၍ အသေခံပေး၏ (ရောမ၊ ၅း၆-၈)။
၂။ ယုံကြည်ခြင်း၊ နောင်တနှင့် ရေနှစ်ခြင်းဖြင့် သူ၏အသေခံခြင်းကို လက်ခံပါက၊ မိမိတို့အား အပြစ်လွှတ်ကာ တရားစီရင်ခြင်းမှ တရားသေလွှတ်ပေး၏ (ရောမ၊ ၅း၉-၁၁။ ရောမ၊ ၆း၆၊ ၇)။
၃။ ယခုကျွန်ုပ်တို့အသက်တာသည် ခရစ်တော်နှင့်ပေါင်းစည်း၍ ရရှိသောအသက်၊ အသစ်ဖန်ဆင်းသောတန်ခိုးတော်အားကြုံတွေ့ခြင်း၊ မိမိတို့၌သူ့အသက်ရှင်ခြင်း (၂ကော၊ ၅း၁၇-၂၁။ ဂလာတိ၊ ၂း၂ဝ) ဖြစ်သည်။

ဤအဆင့်နှင့်အဖြစ်အပျက်တို့အား ခွဲခြားခြင်းမပြုရပါ။ မိမိတို့ အသက်တာ၌ ယေရှုကိုလက်ခံသည်နှင့် တစ်ချိန်တည်းတွင်ပင် ဖြစ်ပျက်နိုင် သည်။ နံနက်တိုင်း သူ့ထံပါးဆက်ကပ်ခြင်းဖြင့်လည်း ဘဝသစ်ဖြစ်စေနိုင်ပါ သည်။ မိမိအသက်တာတွင် ခရစ်တော်၏ကယ်တင်ခြင်းကို ကြုံတွေ့ရခြင်းသည် ယေရှု၏သေခြင်းအပေါ်တွင် နားနေရခြင်း၏ အခြေခံအုတ်မြစ်ဖြစ်သည်။ ထိုနေရာသို့ အမြဲပြန်သွားကြစိ့k။

`မိမိကိုယ်ကို၊ မိမိစာရိတ္တနှင့် မိမိအတွင်းကျကျပြန်ကြည့်သော အခါ သင်မြင်ရသောအရာသည် ကပ်တိုင်တော်လိုအပ်သည်ကို မည်သို့ ဖော်ပြသနည်း။`