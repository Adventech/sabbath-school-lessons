---
title:  ဧဝံဂေလိတရား၏တန်ခိုးတော်
date:   26/02/2026
---

`ကောလောသဲ၊ ၁း၂၈၊ ၂၉ ကိုဖတ်ပါ။ ဆိုလိုချက်သည် အဘယ်နည်း။ “လူတိုင်း” ဆိုသည့် အသုံးအနှုန်းကို သုံးကြိမ်တိုင် အောင် အဘယ်ကြောင့်အသုံးပြုရသနည်း။`

ပေါလု၏ဟောပြောခြင်း၏ဆိုလိုရင်းသည် ခရစ်တော်နှင့်ကပ်တိုင် တင်ခြင်းဖြစ်သည် (၁ကော၊ ၁း၂၃)။ ဧဖက်၊ ၅း၂၇ တွင် ခရစ်တော်၏ အသေခံခြင်း၏ရည်ရွယ်ချက်သည် “အသင်းတော်သည် သန့်ရှင်းလျက် အပြစ် ကင်းလျက်ရှိ၍ အညစ်အကြေးတင်ခြင်း၊ အရေတွန့်ခြင်းတို့နှင့် လွတ်ကင်း သဖြင့် အသရေရှိသောအသင်းတော်ကို ခရစ်တော်သည် မိမိအားဆက်သရန်” ဖြစ်သည်။ သို့ဖြစ်၍ ပေါလုသည် ဧဝံဂေလိတရားဟောပြောရာတွင် “ခရစ်တော် ၌ လူတိုင်းစုံလင်ခြင်းသို့ရောက်ရန်” (ကော၊ ၁း၂၈) ဖြစ်သည်။ သူသည် ဟောပြောရင်းသတိပေးကာ၊ ခရစ်ယာန်အယူဝါဒနှင့် ကျင့်စဉ်တို့ကို ထောင့်စုံမှ ဟောပြောလေ၏။ (၂သက်၊ ၂း၁၅။ ၁တိ၊ ၄း၁၁။ ၅း၇။ တိတု၊ ၁း၉)။ ဧဝံဂေလိတရားအား ငြင်းပယ်ခြင်းနှင့် မိစ္ဆာတရားတို့၏အန္တရာယ်နှင့် အကျိုးဆက် တို့ကိုပါ သတိပေးသွားသည် (တ၊ ၂ဝး၂၉-၃၁။ ရောမ၊ ၁၆း၁၇)။

ဤနည်းလမ်းသည် သမ္မာကျမ်းစာ၏သွန်သင်ခြင်းကိုနာခံ၍ သတိ ပေးခြင်းကို ဂရုပြုခြင်းဖြင့် စုံလင်သောခရစ်ယာန်များဖြစ်လာရပါသည်။ စုံလင် ခြင်းဟူသည် အရေးကြီးသောသဘောထားဖြစ်သည်။ မွေးကင်းစကလေးငယ်၏ မိဘတို့သည် မှတ်တိုင်တိုင်းကို ဆင်နွှဲကြပါသည်။ အလျင်ဦးဆုံးပြောသော စကား၊ လမ်းလျှောက်ခြင်းနှင့် စာဖတ်ခြင်းတို့ဖြစ်သည်။ ကလေးလေးသည် နှစ်အတော်အတန်တိုင် စကားမပြော၊ လမ်းမလျှောက်ပါက မစိုးရိမ်သော မိဘရှိမည်လော။ ကြီးပွားတိုးတက်ခြင်းကို သာမန်မျှော်လင့်နေကြသည်နည်းတူ ခရစ်ယာန်အသက်တာတွင်လည်း မျှော်လင့်ရပါသည်။ စုံလင်ခြင်းအနက်ရှိသော ဂရိaဝါဟာရသည် (teleios) ဖြစ်၍ ယုတ်လျော့ခြင်းမရှိသော စုံလင်ခြင်း ဖြစ်သည်။ ခပ်သိမ်းသောစုံလင်ခြင်း၏အဆုံးကိုမြင်၍ ပညတ်တရားတော်ကား “အလွန်ကျယ်ဝန်းပါ၏” (ဆာ၊ ၁၁၉း၉၆)။ ၎င်း၏ကျယ်ပြန့်ခြင်းသည် “အသက်နှင့်စိတ်ဝိညာဉ်” (ဟေဗြဲ၊ ၄း၁၂) တိုင်အောင်ဖြစ်သည်။

ပေါလုသည် “သတိပေး၍” (ကော၊ ၁း၂၈) ဟု ဆိုသောကြောင့် သတိရှိရပေမည်။ လူထင်သည်အတိုင်း “မှန်သောလက္ခဏာရှိသော်လည်း.... သေခြင်းလမ်းဖြစ်သည်” (သု၊ ၁၄း၁၂)။ ဝိညာဉ်ရေးပိုင်းခြားသိမြင်ခြင်းသည် ဝိညာဉ်တော်လမ်းပြခြင်းဖြင့် ဘုရား၏နှုတ်ကပတ်တော်အား သိကျွမ်းနားလည် ခြင်းဖြစ်သည်။ မှားယွင်းသောသွန်သင်ခြင်းသည် သမ္မာကျမ်းစာ၏သွန်သင်ခြင်း ကို ဖြည့်စွက်ခြင်း၊ ဖယ်ရှားခြင်းတို့မှဖြစ်လာလေ့ရှိသည် (ဟေရှာယ၊ ၈း၂ဝ)။ ထာဝရဘုရား၏သွန်သင်ခြင်းအား တိုက်ရိုက်သံသယဖြစ်ခြင်းမဟုတ်ဘဲ၊ ယနေ့ မိမိတို့ခေတ်တွင် ဖြစ်နိုင်ခြင်း၊ မဖြစ်နိုင်ခြင်းကို မေးခွန်းထုတ်ခြင်းသာဖြစ်ပါက ဒုတိယမြောက်တစ်ခုသည် သာ၍အောင်မြင်လေ့ရှိသည်။ မှန်ကန်သောယုံကြည် ချက်တို့အား အမှားအမှန်ခွဲခြားပိုင်းဖြတ်ရမည့်အချိန်တွင်၊ ကျွန်ုပ်တို့သည် မြွေကဲ့သို့ လိမ်မာ၍ ချိုးငှက်ကဲ့သို့အဆိပ်ကင်းစင်ရမည်။

`“ခရစ်တော်၌စုံလင်ခြင်း” ကို သင်မည်သို့နားလည်သနည်း (ကော၊ ၁း၂၈)။ ကယ်တိုင်၌ ခရစ်တော်ပြုပေးခဲ့သောအရာတို့အား သိကျွမ်းခြင်းသည် “ခရစ်တော်၌စုံလင်ခြင်း” ရှိရန် မည်သို့ထောက်မ သနည်း။`