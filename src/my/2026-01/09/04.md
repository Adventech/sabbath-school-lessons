---
title:  ဘုရား၏ထာဝရအစီအစဉ်
date:   24/02/2026
---

`ကောလောသဲ၊ ၁း၂၄၊ ၂၅ ကိုဖတ်ပါ။ ခရစ်တော်အတွက် ဒုက္ခဆင်းရဲခံရခြင်းကို ပေါလုမှမည်သို့ဆိုသနည်း။`

ပေါလုသည် ကောလောသဲဩဝါဒစာကို ရောမမြို့တွင် အိမ်အကျယ်ချုပ် နေရသည့်ကာလတွင် ရေးသားပေးပို့ထားရာ၊ အလျင်ဦးကပြုခဲ့သည်အတိုင်း တစ်နေရာမှတစ်နေရာ၊ တစ်အိမ်တက်တစ်အိမ်ဆင်းခြင်း မပြုရခြင်းသည် သူ့ အတွက် အလွန်ခံရခက်ပါသည် (တ၊ ၂ဝး၂ဝ)။ ဤဒုက္ခဆင်းရဲခြင်းတို့ကို ခရစ်တော်က ကြိုတင်သတိပေးထားခဲ့ပြီးဖြစ်ရာ (မ၊ ၂၄း၉။ ယော၊ ၁၆း၃၃) ၎င်းတို့သည် “ငါတို့အား ပေါ်ထွန်းလတ္တံ့သောဘုန်းကိုထောက်သော်၊ ယခု မျက်မှောက်ကာလ၌ ခံရသောဒုက္ခဆင်းရဲတို့ကို ပမာမပြုထိုက်” (ရော၊ ၈း၁၈) ဟု ဆို၏။ ဤသည်မှာ သာ၍ကြီးသောပုံရိပ်ပင်ဖြစ်သည်။ ပေါလုသည် ဖိလိပ္ပိရှိ ခရစ်ယာန်တို့သို့ ပေးပို့သည်နည်းတူ၊ သူခံရသော ဤဒုက္ခဆင်းရဲ ခြင်းများသည် ကောလောသဲလူတို့၏ကောင်းကျိုးအတွက်လည်းဖြစ်သဖြင့် သူဝမ်းမြောက်ကြောင်း ရေးသားပေးပို့သည် (ကော၊ ၁း၂၄)။

ပေါလုသည် ချည်နှောင်ခြင်းခံရသည်တိုင် “ဘုရား၏နှုတ်ကပတ် တော်သည် ချည်နှောင်ခြင်းနှင့်ကင်းလွတ်၏” (၂တိ၊ ၂း၉)။ ပေါလုသည် ချုပ်နှောင်ခြင်းခံရသောကာလတွင် ဖိလိပ္ပိ၊ ဧဖက်နှင့် ဖိလေမုန်၊ ဤဩဝါဒစာ သုံးစောင်တို့ကို ရေးသားပေးပို့ခဲ့သည်။ လွတ်မြောက်လာသောအခါ၊ ဘုရား သခင်ထံမှ ဝိညာဉ်တော်မှုတ်သွင်းခြင်းဖြင့် အကြုံပြုဩဝါဒစာနှစ်စောင်ဖြစ်သည့် တိမောသေဩဝါဒစာပထမစောင်နှင့် တိတုဩဝါဒစာတို့ကိုလည်း ရေးသား ပေးပို့သည်။ ရောမတွင် နောက်ဆုံးအကျဉ်းကျကာလ၌ တိမောသေဩဝါဒစာ ဒုတိယစောင်ကို ရေးသားပေးပို့သည်။ ပေါလုသည် သူ၏နောက်ဆုံးနေ့ရက် ကာလများတွင် ဟေဗြဲဩဝါဒစာအပါ ဓမ္မသစ်ကျမ်းတွင် အစိတ်အပိုင်းဝင်သော ကျမ်းများအား ရေးသားပေးပို့ခွင့်ရရှိခဲ့သည်။

ဘုရား၏ထာဝရအစီအစဉ်သည် ဤသည်တို့တင်မက မျှော်မှန်းထား သည်။ ကောလောသဲ၊ ၁း၂၅ တွင် “ဘဏ္ဍာစိုး” အနက်ရှိသောဂရိaဝါဟာရ (oikonomia) ကို ပေါလုအသုံးပြုထားသည်။ ၎င်းaဝါဟာရအား ကန့်သတ်ချက် တို့ဖြင့်သာအသုံးပြုရာ (၁တိ၊ ၁း၄)၊ “ဘုရားသခင်၏အုပ်ချုပ်မှု” ဖြစ်သည်။ - Luke Timothy Johnson, The First and Second Letters to Timothy (New York: Doubleday, 2001, p. 164.

၎င်းတွင် ပေါလု၏တမန်တော်အရာလည်း ပါဝင်လိမ့်မည်။ သည်ထက် မက ကယ်တင်ခြင်းစီမံကိန်းတွင် ထာဝရဘုရား၏စီမံကိန်းအားခုးပါဝင်သည်။ ပေါလုနှင့် အခြားတမန်တော်တို့၏ သာသနာလုပ်ငန်းနှင့် မောရှေအပါအဝင် ဓမ္မဟောင်း၏ပုရောဖက်များ (ဧဖက်၊ ၂း၂ဝ။ ၃း၅) တို့သည် “ထာဝရဘုရား၏ နှုတ်ကပတ်တော်အကုန်အစင်ဟောပြောရန်” (ကော၊ ၁း၂၅) ဖြစ်၍ ကောင်းကင် ၏စီမံကိန်းနှင့် ဆက်စပ်နေ၏။

ဤခေါင်းစဉ်အား နောက်နေ့တွင် အနီးကပ်လေ့လာရပါမည်။ ဤ အချက်တို့မှ ပေါလုသတိပြုမိသောအချက်တို့သည် သူ၏သာသနာ့ခရီးစဉ် တို့သည် “ကမ္ဘာမတည်မရှိမီကတည်းက အကောင်အထည်ဖော်ခဲ့သော” (မ၊ ၁၃း၃၅။ ဧဖက်၊ ၁း၄) ကောင်းကင်၏ရေရှည်စီမံကိန်းဖြစ်သည်။

`သင့်အသက်တာကိုတွေးကြည့်ပါ။ သင်ဆုံးဖြတ်ချက်ချခဲ့သည် များ (ကြီး^ငယ်) တို့သည် ဘုရား၏ကျယ်ပြန့်သောစီမံကိန်းနှင့် လျော်ညီသလော။ ဆုံးဖြတ်ချက်တစ်ခုကို “သေးငယ်သည်” ဟု သိရှိနိုင်မည်နည်း။ နောက်ပိုင်းမှ ထင်ရှားလာမည့် ပိုမိုကြီးမားသော အကျိုးသက်ရောက်မှုများ မည်သို့ရှိနိုင်မည်နည်း။`