---
title:  ဖိလိပ္ပိနှင့်ကောလောသဲတို့၏အသင်းတော်များ
date:   01/01/2026
---

`ဖိလိပ္ပိ၊ ၁း၁-၃ နှင့် ကောလော၊ ၁း၁၊ ၂ တို့ကိုဖတ်ပါ။ ဖိလိပ္ပိနှင့်ကောလောသဲတို့၏အသင်းတော်များကို မည်သို့ဖော်ပြ၍ ထိုသရုပ်ဖော်ခြင်းသည် မည်မျှအရေးပါသနည်း။`

ပေါလု၏ကြိုဆိုနှုတ်ဆက်စကားတွင် ခရစ်ယာန်များအား “သူတော် စင်များ” ဟု ဆိုသည်။ အနက်သည် ရေနှစ်ခြင်းအားဖြင့် ဘုရားသခင်၏ အထူးလူများအဖြစ် ခွဲခြားသတ်မှတ်ထားသည်။ ဣသရေလတို့သည်လည်း အရေဖြားလှီးဖြတ်သည်နှင့် (ထွက်၊ ၁၉း၅၊ ၆။ ၁ပေ၊ ၂း၉၊ ၁ဝ) “သန့်ရှင်း သောလူမျိုး” အဖြစ် ခွဲခြားသတ်မှတ်ထားရသည်။ (ရောမအသင်းတော်သည် လူတို့အား အခမ်းအနားဖြင့် သူတော်စင်စာရင်းသွင်းခြင်းနှင့် မသက်ဆိုင်ပါ)။

ဤဩဝါဒစာတိုနှစ်ခုတို့တွင် ကြိုဆိုနှုတ်ဆက်ခြင်းသည် အလားတူညီ ကြ၏။ ဖိလိပ္ပိမြို့ယုံကြည်သူတို့အား ပေါလုသည် “သင်းအုပ်နှင့်သင်းထောက်” (ဖိ၊ ၁း၁) ဟု သမုတ်၍ ကောလောသဲမြို့ယုံကြည်သူတို့ကို ပေါလုသည် “ခရစ်တော်၌သစ္စာရှိသောညီအစ်ကိုများ” (ကော၊ ၁း၂) ဟု ဆို၏။ ဓမ္မသစ် ကျမ်းသည် “သစ္စာရှိသောညီအစ်ကိုများ” ဟု ဆိုရာတွင် ထိုသူတို့သည် အသင်းတော်တွင် တိကျသောသာသနာ့တာဝန်တစ်ခုခုရှိကြသည် (ဧဖက်၊ ၆း၂၁။ ကော၊ ၄း၇။ ၁ပေ၊ ၅း၁၂)။ ဤသည်ကြောင့် ပေါလုသည် ယုံကြည်သူများကိုသာ ဆိုလိုသည်မဟုတ်ဘဲ ဤမြို့၏အသင်းတော်ခေါင်းဆောင် များကိုပါ ပြောနေတန်ရာ၏။ အုပ်ချုပ်ရေးရုံးကိုပါဆိုလိုသည်ကို ၁တိ၊ ၃း၁-၁၂။ တိတု၊ ၁း၅-၉ တို့တွင်ဖော်ပြခြင်းဖြင့် အဖွဲ့အစည်းတည်ရှိခြင်းအရေးကြီး ခြင်းကိုပါ အလျင်ဦးအသင်းတော်က သက်သေပြသွားသည်။

လုပ်ဖော်ဆောင်ဖက်တိမောသေနှင့် ဧပဖြတို့အား သွန်သင်ခြင်းသည် ရှင်ပေါလု၏သာသနာပြုလုပ်ငန်းအား ကြီးထွားစေနိုင်ရန် ဦးစားပေးအလုပ် တစ်ခုဖြစ်သည်။ တစ်မျိုးပြောရသော်၊ နယ်ချဲ့ကမ်းလင့်ရာတွင် စွဲမြဲနိုင်ရန် ချဉ်းကပ်ခြင်းဗျူဟာတစ်ခုရှိခဲ့ပါသည်။ မြော်လင့်ခြင်းရှေ့ဆောင်သူများတို့သည် ဓမ္မသစ်၏အသင်းတော်ဖွဲ့စည်းပုံအား စံထားသည်ကို ၁၈၅ဝ ဝန်းကျင် Review and Herald စာစောင်များမှ ဖတ်ရှုရပါသည်။ ဂျိမ်းဝှိုက်ကိုယ်တိုင်သည် “ဓမ္မသစ်ကျမ်း၌ပါရှိသော ဘုရားသခင်၏မိန့်မှာချက်များသည် ခရစ်တော်၏ အသင်းတော်အားဖွဲ့စည်းနိုင်ရန် ခုလောက်ပေ၏။ လိုအပ်သေးသည်များရှိပါက ဝိညာဉ်တော်မှုတ်သွင်းခြင်းဖြင့် ပေးတော်မူလိမ့်မည်” ဟု ဆို၏။ - “Gospel Order” The Advent Review, and Sabbath Herald, Dec 6, 1853, p. 173.	ရှင်ပေါလုသည် ထိုအသင်းတော်များထံ စာရေးသားပေးပို့ခြင်းမပြုမီ ကြာမြင့်စွာကတည်းက တမန်တော်တို့သည် ယေရုရှလင်အသင်းတော်၏အရာရှိ များအား ရွေးချယ်ခဲ့ပြီးဖြစ်၏ (တ၊ ၆း၁-၆။ ၁၁း၃ဝ)။ ထိုသူတို့သည် “ဧဝံဂေလိသတင်းအားဖြင့် ပြောင်းလဲလာသောလူတို့အား အသင်းတော်ဖွဲ့စည်း ပေးနိုင်ရန် စံနမူနာတစ်ခုဖြစ်သည်” (Ellen G. White, The Acts of Apostles, p. 91). ရှင်ပေါလုသည် မိမိ၏ဩဝါဒပေးရာတွင် စာပေဖြင့်ပင် ထောက်မစေ သည်မှာ ထင်ရှားလှ၏။ တပည့်တိမောသေသည် စာပေတို့အား ပူးတွဲပေးပို့သူ တစ်ဦးအဖြစ် သမုတ်ထားသည် (၂ကော၊ ၁း၁။ ဖိလေမုန်၊ ၁)။ ရှင်ပေါလု သည်လည်း “ကျွန်ုပ်တို့” မဆိုဘဲ “ငါ” ဟုသာဆိုခြင်းသည် ထိုတပည့် တို့၏နောက်ကွယ်တွင် လုပ်ပိုင်ခွင့်ဩဇာရှိသည်ဟု ထင်ရှားသည်။