---
title:  နှိပ်စက်ညှဉ်းပန်းခံရသော်လည်းစွန့်ပစ်မထားပါ
date:   27/12/2025
---

### ဖတ်ရန်ကျမ်းချက်များ။ 
ဧဖက်၊ ၃း၁၊ ၂။ ၂ကော၊ ၄း၇-၁၂။ တမန်၊ ၉း၁၆။ ဖိလေမုန်၊ ၁၅၊ ၁၆။ ကော၊ ၄း၉။ ဖိလိပ္ပိ၊ ၁း၁-၃။ ကော၊ ၁း၁၊ ၂။

> <p>အလွတ်ကျမ်းချက်</p>
> “သခင်ဘုရား၌ အစဉ်မပြတ်ဝမ်းမြောက်ခြင်းရှိကြလော့။ တစ်ဖန် ငါဆိုသည်ကား၊ ဝမ်းမြောက်ကြလော့” (ဖိလိပ္ပိ၊ ၄း၄)။

မြော်လင့်ခြင်းအမှုဆောင်တစ်ဦးသည် မမှန်မကန်စွပ်စွဲခံရ၍ သံတိုင် များအတွင်း နှစ်နှစ်နီးပါးအကျဉ်းကျအချိန်ကုန်ခဲ့ရသည်။ အစပိုင်းတွင် လွန်စွာ စိတ်ရှုပ်ထွေးခဲ့သော်လည်း နောက်ပိုင်းတွင် အကျဉ်းထောင်သည် မိမိအတွက် ဘုရားပေးထားသော သူ၏အမှုတော်နယ်ပယ်ဖြစ်နေသည်ကို သတိပြုမိလာသည်။ သူနှင့်အတူအကျဉ်းကျဖော်တို့မှ သူသည် အမှုဆောင်တစ်ဦးဖြစ်ကြောင်း သိရှိ လာသောအခါ တရားဟောပြောရန် တောင်းဆိုကြ၏။ သူသည်လည်းဟောပြော ရုံမက စာပေများကိုပါပေးကမ်း၏။ အကျဉ်းသားတို့အား ရေနှစ်ခြင်းပေးကာ ပွဲတော်မင်္ဂလာကိုပင်ချီးမြှင့်၏။ “အချုပ်ထဲတွင် အမှုတော်ဆောင်ရသည်မှာ ရံဖန်ရံခါခက်ခဲသော်လည်း၊ ဆုတောင်းသံများအား ဘုရားနားညောင်းပေးသော အခါတွင် ရွှင်လန်းခြင်းရှိသည်” ဟုဆို၏။

ရှင်ပေါလုသည် ဖိလိပ္ပိနှင့်ကောလောသဲဩဝါဒစာတို့အား အကျဉ်း ထောင်တွင်းမှ ရေးသားပေးပို့ခဲ့ပါသည် (ဖိ၊ ၁း၇။ ကော၊ ၄း၃)။ ဖိလိပ္ပိ ဩဝါဒစာကိုမူ ပေါလုနှင့်သီလတို့အား မတရားချုပ်နှောင်ပြီး၊ ထောင်မှူးသည် “သူတို့ခြေတို့ကို ထိပ်ခတ်လျက်ထားသည်” (တမန်၊ ၁၆း၂၄) ဆို၏။ ညဉ့်တွင် သူတို့သည် “ဆုတောင်း၍ ချီးမွမ်းသီချင်းဆိုသောအခါ အကျဉ်းသားတို့က နားထောင်ကြသည်” (တမန်၊ ၁၆း၂၅)။ သူတို့သည် နေ့စဉ်ရွှင်လန်းတတ်ကြ၏။

ယခုအပတ်တွင် ရှင်ပေါလုရင်ဆိုင်ရသောအခြေအနေများကို လေ့လာ ရပါမည်။ သူ့အပေါ်ဖြစ်ပျက်သည့်အရာများအတွက် သာ၍ကျယ်ပြန့်သော ရည်ရွယ်ချက်ကို မြင်တွေ့ထားသည်။ ကျွန်ုပ်တို့သည်လည်း မိမိတို့မှမဖြစ်မနေ ရင်ဆိုင်ရသောအရာများတွင် ရှင်ပေါလုထံမှ မည်သည့်သင်ခန်းစာရနိုင်မည်နည်း။