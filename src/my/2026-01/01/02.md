---
title:  ယေရှုခရစ်၏အကျဉ်းသားရှင်ပေါလု
date:   28/12/2025
---

ဖိလိပ္ပိနှင့်ကောလောသဲဩဝါဒစာတို့ကို ရှင်ပေါလုသည် အကျဉ်းထောင် တွင်းမှပင် ရေးသားပေးပို့သောကြောင့် အကျဉ်းထောင်ဩဝါဒစာဟုပင် သမုတ် ကြ၏ (ဧဖက်နှင့်ဖိလေမုန်အပါ)။ ကောက်ချက်ချသူအများစုတို့က ရှင်ပေါလု သည် ရောမမြို့တွင်နေထိုင်ရစဉ် ခရစ်နှစ် ၆ဝ-၆၂ အတွင်း ရေးသားပေးပို့ သည်ဆို၏ (တမန်၊ ၂၈း၁၆)။

`ဧဖက်၊ ၃း၁ နှင့် ဖိလေမုန်၊ ၁ တို့ကိုဖတ်ပါ။ ရှင်ပေါလုသည် မိမိထောင်ချခံရခြင်းကို မည်ကဲ့သို့ထူးခြားသိသာစွာပုံဖော်ပြသနည်း။`

ရှင်ပေါလုသည် ယေရှုခရစ်တော်၏အမှုတော်အတွက် မိမိအသက်တာ ကို ဆက်ကပ်ခဲ့၏။ ထိုအမှုတော်တွင် ထောင်ချခြင်းခံရပါကလည်း အဆင်သင့် ပင်ရှိ၏။ သူသည် မိမိကိုယ်ကို “သံကြိုးနှင့်ချည်နှောင်ခြင်းခံရသောသံတမန် တစ်ပါး” ဟုခေါ်ဆို၏ (ဧဖက်၊ ၆း၂ဝ)။ သာသနာပြုခရီးထွက်၍ အသင်းတော်များ တည်ထောင်ကာ၊ ဘုရားအတွက် အမှုဆောင်များအား လေ့ကျင့်ရေးပြုစေသည်။ သူသည် မိမိကိုယ်ကိုပင် “ဤသံကြိုးများမပါဘဲ ငါလုပ်ဆောင်နိုင်လျက်နှင့် အဘယ်ကြောင့် ဤနေရာသို့ငါရောက်ရသနည်း” ဟု မေးခွန်းတွေထုတ်ပေ လိမ့်မည်။ တိမောသေဩဝါဒစာဒုတိယစောင်ရေးသားချိန်တွင် ထောင်ချခံခဲ့ရသည်။

ဓမ္မသစ်၏စာအုပ်အနည်းဆုံးငါးအုပ်တို့အား အကျဉ်းထောင်ထဲတွင် ရေးသားခဲ့၏။ ထိုထောင်ဩဝါဒစာတို့တွင် မည်သည့်ထောင်တွင် အချုပ်ခံရ သည်ကို ဖော်ပြခြင်းမပြုပါ။ တချို့တို့သည် ဧဖက်မြို့နှင့် ကဲသရိမြို့ဖြစ်နိုင် သည်ဟု ဆိုကြသည်။ သို့တိုင် ရှင်ပေါလုသည် ဧဖက်မြို့တွင် အကျဉ်းကျ ခဲ့ကြောင်း သက်သေမရှိခဲ့ပါ။ ပေါလုအတွက် အသက်အန္တရာယ်ထင်ထင်ရှားရှား မရှိသော ကဲသရိမြို့ဖြစ်နိုင်ချေပို၍များ၏။ ဖိလိပ္ပိဩဝါဒစာအားရေးသားချိန်သည် သူ့အတွက် အသက်အန္တရာယ်ရှိနေခဲ့သည် (ဖိ၊ ၁း၂ဝ)။

ဤဩဝါဒစာမှ ရှင်ပေါလုသည် အကျဉ်းကျရာတွင် မည်သည့်နေရာ တွင်ရှိသည်ကို သဲလွန်စလေးဖော်ထုတ်ပေးပါသည်။ ရှေးဦးစွာ၊ စစ်ရုံးချုပ် ရှိ၏။ ထိုနေရာသည်၊ ယေရုရှလင်မြို့ရှိယေရှုကို ရုံးတင်၍စစ်ဆေးသောနေရာ ပိလတ်မင်းကြီး၏ရုံး (မဿဲ၊ ၂၇း၂၇။ ယောဟန်၊ ၁၈း၃၃) နှင့် ရှင်ပေါလုအား အကျဉ်းချထားသောနေရာကဲသရိ (တမန်၊ ၂၃း၃၅) တို့နှင့်အလားတူ၏။ သို့သော်လည်း ရှင်ပေါလုသည် ဤစာခုးကို နေရာအနေဖြင့်မဟုတ်ဘဲ လူသား များအနေဖြင့်သာ အသုံးပြုသည်။ ဧဝံဂေလိတရားသည် “နန်းတော်အနှံ့အပြား” တွင် ထင်ရှားသည်ဆို၏ (ဖိ၊ ၁း၁၃)။ ရောမမြို့တွင် ဧကရာဇ်ဘုရင်နှင့် သူ၏အကျဉ်းသားတို့အား စောင့်ကြပ်ရသောလက်ရွေးစင်စစ်သည်တော် ၉,ဝဝဝ ခန့်ရှိသည်။

ရှင်ပေါလုသည် ယုံကြည်သူများထံမှ နှုတ်ဆက်စကားကို “ကဲသာ ဘုရင်၏တော်ဝင်မိသားစု” တို့အားပေးပို့၏ (ဖိ၊ ၄း၂၂)။ ဤသည်ကိုကြည့်ခြင်း ဖြင့် ရှင်ပေါလုသည် နယ်ချဲ့အစိုးရတော်ဝင်မိသားစုအား အမှုတော်ဆောင်သော သူတို့နှင့် ဆက်သွယ်သည်ကိုဖော်ပြသည်။

`မိမိတို့၏အခက်ခဲဆုံးကာလတွင် မည်ကဲ့သို့အကောင်းဆုံး ပြုနိုင်မည်နည်း။ ထိုသို့ပြုရန် အဘယ်ကြောင့်အမြဲမလွယ်ကူသနည်း။`