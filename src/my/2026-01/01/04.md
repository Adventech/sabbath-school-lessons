---
title:  ဖိလိပ္ပိ၌ရှင်ပေါလု
date:   30/12/2025
---

ရှင်ပေါလု၏ဒုတိယမြောက်သာသနာခရီး မကြာမီတွင် တိမောသေ သည်လည်း အဖွဲ့ဝင်လာ၍ ထိုအချိန်တွင် အာရှပြည်နိုင်ငံများသို့မဝင်ရန် သန့်ရှင်းသောဝိညာဉ်တော်မှ တားမြစ်လာသည် (တမန်၊ ၁၆း၆)။ ညဉ့်ရူပါရုံတွင် ရှင်ပေါလုသည် လူတစ်ဦးမှ “မာကေဒေါနိပြည်သို့ကူး၍ ငါတို့အားမစပါ” (တ၊ ၁၆း၉) ဟု တောင်းဆိုသည်ကို မြင်တွေ့ရ၏။ ချက်ချင်းပင် မက်ဆီ ဒိုးနီးယားနှင့် အနီးဆုံးဆိပ်ကမ်းသို့သွားရောက်၍ တရောမြို့မှစတင်၍ အေဂျင် ပင်လယ်အားဖြတ်သန်းကာ ဥရောပတိုက်ပေါ်နာပေါလိစ်မြို့သို့ ဆိုက်ရောက်၏။ ထိုမြို့တွင် သာသနာမပြုဘဲ ပေါလု၊ သိလ၊ တီမောသေနှင့်လုကာတို့သည် တရောစ်မြို့မှ ဖိလိပ္ပိမြို့သို့ထွက်ခွာကြလေသည်။

သူ၏သာသနာလှုပ်ရှားမှုတွင် ပေါလုသည် ဗျူဟာကျကျစဉ်းစား၏။ ဖိလိပ္ပိမြို့သည် မက်ဆီဒိုးနီးယားနယ်ကို အစိုးရသောမြို့ဖြစ်သည် (တ၊ ၁၆း၁၂)။ ရောမဧကရာဇ်နိုင်ငံတွင် ချီးမြှောက်အခံရဆုံးသောမြို့တစ်ခုပင်ဖြစ်၍ မြို့တစ်ခုအား အမြင့်ဆုံးဂုဏ်ပြုနိုင်ခြင်းအတိုင်းအတာအရ အီအာစ်အီတလီကမ် (Ius Italicum) ဟူသောဂုဏ်ထူးဆောင်နာမည်ဖြင့် သမုတ်ထားသည်။ ဖိလိပ္ပိမြို့သားတို့သည် အီတလီနိုင်ငံသားတို့နှင့် တူညီသောအခွင့်အရေးကိုပင် ရရှိကြသဖြင့်၊ ထိုမြို့ ဇာတိရှိသမျှတို့သည် ရောမနိုင်ငံသားဖြစ်ခွင့်ရရှိ၍ မြေခွန်၊ လူခွန်စသည်တို့မှ ကင်းလွတ်ကြ၏။ ရောမမြို့တော်နှင့် အရှေ့ပိုင်းကိုဆက်သွယ်သော ဗီးယား အိဂ်နေရှားလမ်းကြီးပေါ်တွင်တည်ရှိနေခြင်းသည်လည်း အရေးပါလှသည်။ ထိုနေရာတွင် ခရစ်ယာန်ဘာသာတည်ထောင်ခြင်းသည်လည်း အခြားမြို့ကြီး များဖြစ်သော အံဖိပေါလိမြို့၊ အာပေါလောနိမြို့၊ သက်သာလောနိတ်မြို့နှင့် ဗေရိမြို့ (တ၊ ၁၇း၁၊ ၁ဝ) တို့သို့ ဧဝံဂေလိသတင်းစကားပို့ဆောင်ရန် ထောက်မပေးသည်။

ပထမရာစုနှစ်တွင် ဖိလိပ္ပိမြို့၏ရုံးသုံးဘာသာစကားသည် လက်တင် ဘာသာဖြစ်ခဲ့ကြောင်းကိုလည်း လက်တင်ဘာသာဖြင့် ထွင်းထားသောစာများ အားဖြင့်ပင် သိရှိနိုင်သည်။ ဖိ၊ ၄း၁၅ တွင် ပေါလုသည်လည်း လက်တင် အသံထွက်ကာ အချင်းဖိလိပ္ပိစီအိုအီ (Philippesioi) ဟု ခေါ်ဆိုရာ သူတို့၏ ရောမနိုင်ငံသားဖြစ်ခြင်းကို အသိအမှတ်ပြုပေးခဲ့သည်။ သို့သော်လည်း အများ သုံးစကားနှင့် ပတ်ဝန်းကျင်မြို့များသို့ ဧဝံဂေလိသတင်းပြန့်နှံ့ခြင်းသည် ဂရိ ဘာသာအားဖြင့် ဖြစ်ပြန်၏။ လုကာမှ ပေါလုနှင့်အဖွဲ့သားများတို့သည် မြစ်ကမ်း နားကဆုတောင်းအဖွဲ့နှင့် ပူးပေါင်းကြရာမှ လုဒိ (လီဒီယာ) နှင့် မိသားစုတို့ ပြောင်းလဲခဲ့ကြသည် (တ၊ ၁၆း၁၃-၁၅) ဟု ဆိုထား၏။ လုဒိသည် ကုန် ရောင်းဝယ်သူ (နီမောင်းသောအထည်အလိပ်) ဖြစ်သောကြောင့်၊ ဖိလိပ္ပိမြို့တွင် ပေါလု၏သာသနာ့လုပ်ငန်းအား အဓိကထောက်ပံ့သူတစ်ဦးလည်းဖြစ်ခဲ့သည်။ ပေါလုနှင့်သိလတို့၏ထောင်နန်းစံခြင်းဖြင့် အခြားသောမိသားစု၊ ထောင်မှူး မိသားစုပင် ပြောင်းလဲလာကြ၏။

နှိပ်ကွပ်ခြင်းများစွာရင်ဆိုင်ရပါသော်လည်း၊ ဖိလိပ္ပိမြို့သည် ဥရောပ တစ်ခွင်သို့ ဧဝံဂေလိသတင်းပြန့်နှံ့ရန် သဲသောင်ပြင်ဌာနမှူးပင်ဖြစ်ကြောင်း သန့်ရှင်းသောဝိညာဉ်တော်သည် သိနှင့်ပြီးဖြစ်၏။ ဆိုးသွမ်းခြင်း၊ နှိပ်ကွပ်ခြင်း များအတွင်း၌ပင် ဧဝံဂေလိသတင်းသည် လက်လှမ်းမမီနိုင်သောနေရာတို့သို့ပင် ရောက်ရှိခဲ့ရလေ၏။

`တမန်တော်၊ ၉း၁၆ ကိုဖတ်ပါ။ ပေါလု၏ဆင်းရဲဒုက္ခတချို့ အား နားလည်နိုင်ရန် မည်သို့ထောက်မသနည်း။ မိမိတို့၏ဆင်းရဲ ဒုက္ခများကိုလည်းနားလည်နိုင်ရန် မည်သို့ထောက်မသနည်း။`