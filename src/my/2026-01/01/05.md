---
title:  ရှင်ပေါလုနှင့်ကောလောသဲ
date:   31/12/2025
---

ရှင်ပေါလုသည် ကောလောသဲမြို့သို့လည်ပတ်၍ သာသနာဗျူဟာ အောင်မြင်သည့် မှတ်တမ်းမှတ်ရာမရှိပါ။ ကောလောသဲမြို့သို့ ဧဝံဂေလိသတင်း အလျင်ဦးယူဆောင်ခဲ့သူသည် (ကော၊ ၁း၇) ထိုမြို့သားပင်ဖြစ်သော ဧပဖြ (ကော၊ ၄း၁၂) ဖြစ်သည်။ သူသည် မည်သို့ပြောင်းလဲခဲ့သနည်း။ ရာစုနှစ်လယ် ၅ဝ ဝန်းကျင်တွင် ရှင်ပေါလုသည် ဧဖက်မြို့အနားတွင်ရှိစဉ် အာရှိပြည်သား တို့သည် သခင်ယေရှု၏နှုတ်ကပတ်တရားတော်ကိုကြားရသည်” (တ၊ ၁၉း၁ဝ။ ၂ဝး၃၁) ဟူ၏။

ဧဝံဂေလိသတင်းအား မည်မျှပြန်နှံ့စေသည်ကို ဗျာဒိတ်ကျမ်းစာမှ သက်သေထူထားသည် (ဗျာ၊ ၁း၄)။ ကောလောသဲမြို့တိုင်အောင် ဧဝံဂေလိ သတင်းအောင်မြင်စွာပြန့်ခြင်း၏ ယုတ္တိအရှိဆုံးအဖြေသည်၊ ရှင်ပေါလုအားဖြင့် အာရှမိုင်းနားနိုင်ငံတွင် အရေးအပါဆုံးဧဖက်မြို့မှ သတင်းကြားရ၍ ပြောင်းလဲ ခဲ့ရသောသူကြောင့် ဖြစ်တန်ရာသည်။ ဧပဖြသည် ဧဖက်တွင် ပေါလုထံမှ သတင်းကြားလာရာမှ လုပ်ဖော်ဆောင်ဖက်ဖြစ်လာရာ မိမိဇာတိမြို့ကောလောသဲ သို့ ဧဝံဂေလိသတင်းကို ယူဆောင်ခဲ့သည်။ ထိုမြို့သည် လောဒိကိမြို့၏ တောင်ဘက် ကိုးမိုင် (၁၅ ကီလို) တွင်တည်ရှိ၍ ယခုမှတူးဖော်ဆဲဖြစ်သဖြင့်၊ ထိုမြို့နှင့်ပတ်သက်၍ ထိုနယ်၏အခြားမြို့တို့ထက် သိကျွမ်းမှုနည်းပါးသည်။ ဂျူးလူအတော်များသည်ဖြစ်၍ “ဖြူဂိနယ် (Phrygia) တွင် ဂျူးတစ်သောင်း ဝန်းကျင်နေထိုင်သည်” ဆို၏။ (Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc.; 1990), vol. 10, p. 3).

ထိုနယ်တွင်သွန်းသောဒင်္ဂါးပြားများသည် ရောမမြို့သားများကဲ့သို့ပင် ဘုရားများစွာတို့အား ဝတ်ပြုသည်ကိုဖော်ပြသည်။ နတ်စားတို့သည် ဩဇာ ကြီးသောယဉ်ကျေးမှုများ ကျင့်သုံးသဖြင့် ထိုနယ်ရှိခရစ်ယာန်တို့သည် မြို့တော် တွင် သာသနာပြုရန်မဆိုဘိနှင့်၊ ဧဝံဂေလိတရားတွင် ယုံကြည်ခြင်းခိုင်မြဲနိုင်ရန် ပင် ကြီးမားသောစိန်ခေါ်မှုများရင်ဆိုင်ရလေသည်။ ကောလောသဲမြို့တွင် အရေး ပါသောခရစ်ယာန်တစ်ဦးသည် ဖိလေမုန်ပင်ဖြစ်သည်။ ဧပဖြပြောင်းလဲသော အချိန်ဝန်းကျင်တွင်ပင် ပြောင်းလဲသူဖြစ်တန်ရာသည်။

`ဖိလေမုန်၊ ၁၅၊ ၁၆ နှင့် ကော၊ ၄း၉ တို့ကိုဖတ်ပါ။ ဖိလေမုန်သည် ဩနေသိမ်အား မည်သည့်လမ်းစဉ်ဖြင့် သိမ်းသွင်းရန် ရှင်ပေါလုမှတိုက်တွန်းသနည်း။`

ရောမ၏တည်ဆဲဥပဒေအရ ပေါလုသည် ဩနေသိမ်အား ဖိလေမုန် ထံသို့ လွဲအပ်ရမည်ဖြစ်သော်လည်း၊ ဖိလေမုန်သည် ယုံကြည်သူ၏စိတ်နေ သဘောထားကာ၊ ဩနေသိမ်အား ကျွန်ကဲ့သို့သဘောမထားဘဲ အပေါင်းအဖော် ကဲ့သို့ သဘောထားရန် တိုးလျှိုးတောင်းဆိုပေး၏ (ဖိလေမုန်၊ ၁၆)။

ပုံစံတစ်မျိုးမျိုးဖြင့် ကျွန်မွေးခြင်းသည် ရွံရှာမုန်းတီးဖွယ်ဖြစ်၍ ရှင်ပေါလု ကပင် ရှုတ်ချစေကာမူ၊ ဤနေရာတွင် ပေါလု၏စကားအသုံးအနှုန်းများကို မည်သို့မှတ်ယူကြမည်နည်း။ အမေရိကန်ပြည်ထောင်စု၏ကျွန်စနစ်ခေတ်တွင် အီးဂျီဝိIက်သည် လွတ်မြောက်သောကျွန်တို့အား ပြန်ပို့ရန် ပြဌာန်းထားသော ဥပဒေကို ရှုတ်ချသောစကားများကို မြော်လင့်ခြင်းယုံကြည်သူတို့အား ပြောကြား ခြင်းသည် စွဲမက်စရာကောင်းလှ၏။