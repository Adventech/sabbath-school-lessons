---
title:  ဆက်လက်လေ့လာရန်။
date:   02/01/2026
---

“ထာဝရဘုရားသည် သင့်အားဝိညာဉ်တော်နှင့် သမ္မာတရားအား ယုံကြည်ခြင်းဖြင့် သန့်ရှင်းစေကာ ကယ်တင်ရန် ရွေးချယ်ခဲ့ပြီးဖြစ်သည်။ သို့ဖြစ်၍ မြဲမြံစွာရပ်တည်၍ ထာဝရဘုရားအား သစ္စာရှိရှိဝတ်ပြုပါက သင်သည် မလိုမုန်းထားရန်ပြုခြင်း ရင်ဆိုင်ရလိမ့်မည်။ သို့သော် မှားယွင်းစွာခံရသောအခါ ရန်ပြန်မစပါနှင့်။ အလားတူပြန်တိုက်ခိုက်ခြင်းမပြုပါနှင့်။ ယေရှုခရစ်တော်၌ ဣန္ဒြေထိန်းချုပ်ပါ။ ကောင်းကင်ဘုံသို့ မျက်နှာမူကာ စိတ်နှခုးခိုင်ခံ့စေပါ။ သူတစ်ပါးတို့သည် မိမိတို့ပြောလိုရာပြောစေပါ။ မိမိတို့လုပ်လိုရာလုပ်စေပါ။ သင်သည် မိမိကိုယ်ကို ခရစ်တော်၏သိမ်မွေ့နူးညံ့ခြင်းနှင့် နှိမ့်ချခြင်းဖြင့်သာ သည်းခံပါ။ သင်သည် ခိုင်မာသောရည်ရွယ်ချက်၊ ဖြူစင်သောစိတ်ထား၊ ခွန်အားရှိသမျှတို့ဖြင့် ထာဝရဘုရား၏လက်တော်အားမှီခိုလျက် လုပ်ဆောင်ပါ။ သင့်အလုပ်၏မြင့်မြတ်သောသဘာဝကို သင်သိရမည်မဟုတ်ပါ။ သင်ကိုယ်တိုင်၏ တန်ဖိုးကို သင့်အတွက်အသက်ပေးသောသူ၏အသက်ဖြင့်သာ တိုင်းတာနိုင် ပါသည်။

“ခရစ်တော်၌ကြီးပွားသောဝိညာဉ်တိုင်းသည် စိတ်ထက်သန်စွာနှင့် ကြာရှည်စွာရုန်းကန်ရသောအချိန်ရောက်လာလိမ့်မည်။ အကြောင်းမူကား၊ အမှောင်ထု၏တန်ခိုးတို့သည် တိုးတက်မှုမှန်သမျှကို ဆန့်ကျင်လိမ့်မည်။ သို့တိုင်အောင် ခရစ်တော်၏ကျေးဇူးတော်အတွက် ကပ်တိုင်တော်အားမျှော် ကြည့်ပါ၊ မဆုံးရှုံးစေရပါ။ ရွေးနုတ်ရှင်၏ကတိတော်ကား၊ “ငါသည် သင့်ကို မစွန့်၊ သင့်ကိုအလျင်းပစ်၍မထား။ ကပ်ကမ္ဘာကုန်သည်တိုင်အောင် သင်တို့ နှင့်အတူ အစဉ်မပြတ်ရှိသည်” (Ellen G. White, in the Youth’s Instructor, Nov 9, 1899).

**ဆွေးနွေးရန်မေးခွန်းများ။**

`ရှင်ပေါလုသည် မမှန်မကန်စွပ်စွဲခြင်းဖြင့် မကြာခဏအကျဉ်းချ ခံရသည်။ သင့်အား မတရားဆက်ဆံသောအခါ သင်မည်သို့ တုံ့ပြန်ခဲ့သနည်း။ ထိုအချိန်မျိုးတွင် မည်သည့်ကျမ်းချက် စိတ်ထဲ တွင်ပေါ်လာသနည်း။`

`ခရစ်ယာန်တို့အား နှိပ်ကွပ်ရာတွင် အသင်းတော်ခေါင်းဆောင် Tertullian က “သူတို့သည် ကျွန်ုပ်တို့အား အစုအပြံုလိုက် မျိုးသုန်းသတ်ဖြတ်လေလေ၊ ကျွန်ုပ်တို့ပွားများလေလေ။ ခရစ်ယာန် တို့၏အသွေးသည် မျိုးစေ့ဖြစ်သည်” ဆို၏ Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. ထိုစဉ်တွင်ပင် အခြားသောနေရာများတွင် နှိပ်ကွပ်ညှဉ်းဆဲခြင်းသည် အသင်းတော် ၏လုပ်ငန်းတွင် ကြီးမားသောအဟန့်အတားဖြစ်စေလေသည်။ မိမိတို့၏ယုံကြည်ခြင်းအတွက် နှိပ်ကွပ်ညှဉ်းဆဲခြင်းခံရသူတို့အား မည်သို့ထောက်မနိုင်မည်နည်း။`

`ယခုအပတ်၏ကျမ်းချက်ကို ပေါလုခံစားရသောအခက်အခဲများနှင့် တွဲ၍စဉ်းစားပါ။ “အစဉ်မပြတ်ဝမ်းမြောက်ခြင်းရှိကြလော့” ဟူသည် မည်သည့်အနက်ရှိမည်နည်း။ ချစ်ရသောသူသေဆုံးခြင်း၊ အလုပ် ပြုတ်ခြင်း၊ ကိုယ်လက်နာကျင်ကိုက်ခဲနေစဉ်တွင် ဖြစ်နိုင်ပါမည် လား။ ဤအခြင်းအရာကိုနားလည်နိုင်ရန် “မည်သည့်အတွက် ဝမ်းမြောက်ရမည်နည်း” ဟု မေးစရာရှိ၏။ မေးခွန်းသည် မည်သို့ ဖြစ်စေကာမူ မည်သည်ကြောင့်ဝမ်းမြောက်နိုင်မည်နည်း။`