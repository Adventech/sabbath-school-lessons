---
title:  ဆက်လက်လေ့လာရန်။
date:   13/02/2026
---

“ကရုဏာတော်၏ထောက်မခြင်းကို အစဉ်ရရှိသောသူတို့သာလျှင် မိမိတို့၏နေ့စဉ်လိုအပ်သည်များကို ထိုတန်ခိုးတော်အားဖြင့် ရရှိလိမ့်မည်။ သူတို့သည် ဘုရားသခင်၌သာ တည်မြဲနေပါက၊ နေ့စဉ်ဝိညာဉ်ရေးစွမ်းအား၏ အထူးလက်ဆောင်ကိုရရန် အနာဂတ်ကိုမျှော်တွေးနေသည်ထက် သူတို့ကိုယ်တိုင် သည် ဘုရား၏အသုံးတော်ခံကိရိယာများဖြစ်လာကြကာ၊ ဝိညာဉ်ရိတ်သိမ်းခြင်း အတွက် အံ့အားသင့်စွာ အံဝင်ဂွင်ကျဖြစ်သွားလိမ့်မည်။ ၎င်းတို့လက်လှမ်းမီ သလောက်အတွင်းတွင် အမှုဆောင်နိုင်ခြင်းအခွင့်အလမ်း ပိုမိုရရှိလိမ့်မည်။ ထိုသူတို့သည် သိမ်ငယ်စွာ မိမိအိမ်၌ပင် လုပ်ဆောင်နေရသည်ဖြစ်စေ၊ ပြည်သူ အများထဲ၌ပင်ဖြစ်စေ သခင်အတွက် နေ့စဉ်သက်သေခံနေကြပါသည်။

ခရစ်တော်သည် မိမိ၏လောကသက်တော်ထင်ရှားစဉ်အတွင်း ခမည်းတော် ၏ကရုဏာတော်ကို ရှာဖွေသဖြင့် ဘုရားသခင်နှင့်ပေါင်းသင်းခြင်းဖြင့် သူတစ်ပါး တို့အားခွန်အားပေးကာ ကောင်းချီးပါပေးသည်နည်းတူ ဆက်ကပ်သောအမှုဆောင် တစ်ဦးသည်လည်း နှစ်သိမ့်ခြင်းမျှော်လင့်စရာရှိ၏။ ခရစ်တော်၏သရုပ်ပြခြင်း တို့အားလိုက်လျှောက်သောသူတို့သည် လောက၏ရိတ်သိမ်းခြင်းအတွက် အသင်း တော်အား ဘုရားသခင်မှ ကတိထားသောတန်ခိုးတော်ကို ရရှိလိမ့်မည်။” - Ellen G. White, God’s Amazing Grace, p. 117.

“ဘုရားသည် မိမိတို့လိုအပ်သည်ကိုသိ၍ ပြင်ဆင်ပေး၏။ ကိုယ်တော် သည် သူ့သားသမီးများအတွက် ရတနာသိုက်ရှိ၍ သူတို့လိုအပ်သည်များအား အချိန်မရွေးပေးနိုင်၏။ သို့ဖြစ်၍ အဘယ်ကြောင့် မယုံနိုင်ကြသနည်း။ တရား တော်အပေါ် သစ္စာစောင့်သိသူတို့အတွက် တန်ဖိုးရှိသောကတိတော်များရှိ၏။ သူမဖယ်ရှားနိုင်သောဝန်ထုပ်မရှိ၊ သူမနှင်ချနိုင်သောမှောင်မိုက်မရှိ၊ သူတန်ခိုး မဖြစ်စေနိုင်သောအားနည်းခြင်းမရှိ၊ သူမငြိမ်သက်စေနိုင်သောအန္တရာယ်မရှိ၊ သူမဦးစီးနိုင်သော လိုအင်ဆန္ဒမရှိပါ။”

“မိမိကိုယ်ကိုမကြည့်ရပါ။ မိမိမစုံလင်သည်ကို စိတ်သိုမှီးထားလေလေ၊ ၎င်းကို အနိုင်ယူနိုင်မည့်အားသည် လျော့နည်းလေလေပင်ဖြစ်၏။” -Ellen G. White, That I May Know Him, p. 224.

**ဆွေးနွေးရန်မေးခွန်းများ။**

`အတောက်ပဆုံးသော ပြည့်စုံခဲ့သည့် သင့်ဆုတောင်းချက်ကို စိတ်သိုမှီးပါ။ သင့်အသိဉာဏ်ထက်ကျော်လွန်သော ဘုရား၏ ငြိမ်သက်ခြင်းကို မည်သို့ကြုံတွေ့စေသနည်း။ နားညောင်းမခံ ရသော သင့်ဆုတောင်းချက်များအကြောင်းတွေးကြည့်ပါ။ ကတိ တော်ငြိမ်သက်ခြင်းကို သင်မည်သို့ခံစားနေရသနည်း။`

`ဖိလိပ္ပိ၊ ၄း၈ နှင့် ပတ်သက်သည်များအတွက် မည်သို့အချိန်ယူ တွေးတောသနည်း။ ကိုယ်တော်နှင့်တွဲသွားလျက် သင့်ယုံကြည်ခြင်း အားဖြည့်ပေးသည်ကို မည်သို့ထင်မြင်သနည်း။`

`အပေါ်ကနောက်ဆုံးစာကြောင်းကို ပြန်ဆွေးနွေးပါ။ “မိမိမစုံလင် သည်ကို စိတ်သိုမှီးထားလေလေ၊ ၎င်းကို အနိုင်ယူနိုင်မည့်အား သည် လျော့နည်းလေလေပင်ဖြစ်၏။” အောင်မြင်နိုင်သောသော့ချက် သည် မည်သည်နည်း။`