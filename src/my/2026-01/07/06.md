---
title:  ကျေနပ်မှုအတွက်သော့ချက်များ
date:   12/02/2026
---

`ဖိလိပ္ပိ၊ ၄း၁ဝ-၁၃၊ ၁၉ ကိုဖတ်ပါ။ ရှင်ပေါလုသည် ကျေနပ်၍ ပျော်ရွှင်သောအသက်တာ၏ မည်သည့်သော့ချက်များကို ဖော်ပြသနည်း။`

လွန်ကဲသောအခြေအနေများ (အငတ်ဘေး၊ ဖျားနာခြင်း၊ ဒဏ်ရာရခြင်း၊ ဆုံးရှုံးခြင်း) ကျရောက်ခဲ့သော် လူသည် ခံစားခဲ့ရပြီးသော ကောင်းချီးမင်္ဂလာ များအပေါ်တွင် တွေးတောဆင်ခြင်လာကြသည်။ မိမိတို့သည် “နှိမ့်ချခံရခြင်း၊ လိုအပ်နေခြင်း၊ ဘာမျှမရှိခြင်း” (ဖိ၊ ၄း၁၂) တို့ကြုံရခြင်းသည် မိမိယုံကြည်ခြင်း တိုးပွားမည့်အချိန်ဖြစ်သည်။

ဆန့်ကျင်ဘက်အနေဖြင့် “ကြွယ်ဝခြင်းကိုခံစားရသော်” ထိုအရာတို့ သည်လည်း ပျောက်တတ် သောအရာဖြစ်သည်ဟု မှတ်ထားသင့်သည် (သု၊ ၂၃း၅)။ ယောဘနှင့် ပေါလုတို့ကသတိပေးနေသည်မှာ၊ မိမိမွေးဖွားလာရာတွင် မည်သည်မျှယူဆောင်မလာကြောင်းနှင့် သင်္ချိုင်းသို့လည်း မည်သည်မျှ ယူမသွား နိုင်ကြောင်းသိရသည် (ယောဘ၊ ၁း၂၁။ ၁တိ၊ ၆း၇)။

အောက်ပါကျမ်းချက်တို့ကိုသတိပြုပါ။

၁။ ဆာလံ၊ ၂၃း၁ “ထာဝရဘုရားသည် ငါ၏သိုးထိန်းဖြစ်တော်မူ၏။ ငါသည် ဆင်းရဲမခံရ။”
၂။ မဿဲ၊ ၆း၃၂ “ထိုအရာများအားအသုံးလိုကြောင်း ကောင်းကင်ဘုံ သင်တို့အဘသိတော်မူ၏။”
၃။ ၁ပေ၊ ၅း၇ “သင်တို့၌စိုးရိမ်ခြင်းအမှုရှိသမျှတို့ကို ကိုယ်တော်၌အပ်နှံ ကြလော့။”
၄။ ဖိလိပ္ပိ၊ ၄း၁၉ “ငါ၏ဘုရားသခင်သည် ဘုန်းအာနုဘော်၌ စံပယ်တော် မူသောစည်းစိမ်ရှိသည်အတိုင်း သင်တို့အလိုရှိသမျှတို့ကို ယေရှုခရစ်အားဖြင့် ပြည့်စုံစေတော်မူလိမ့်မည်။

အံ့ဖွယ်အကောင်းဆုံးသည် “ငါ့ကိုခွန်အားနှင့်ပြည့်စုံစေတော်မူသော ခရစ်တော်အားဖြင့် ခပ်သိမ်းသောအမှုတို့ကို ငါတတ်စွမ်းနိုင်၏” (ဖိ၊ ၄း၁၃) ဟူသောအချက်ဖြစ်သည်။ ခပ်သိမ်းသောအမှုအား စုံလင်စွာ မိမိတို့ကဖမ်းမဆုပ် နိုင်ပါ။ ဘုရားထံတော်မှ မစခြင်းနှင့်ကူညီခြင်းတောင်းဆိုရာတွင် သူ့အလိုတော်နှင့် ညီထွေစွာ တောင်းဆိုရပါမည်။ သူ့အလိုတော်နှင့်ညီထွေသည်ကိုသိလျက်နှင့် မတောင်းခဲ့သည်များလည်းရှိ၏။ ယာကုပ်၊ ၄း၂ တွင် “တပ်မက်၍မရ၊ ဆု မတောင်းဘဲနေကြ၏” ဟု ဆို၏။

အောက်ပါတို့သည် ဘုရားသခင်၏အလိုတော်နှင့်ညီထွေသောကြောင့် ယုံကြည်စွာတောင်းဆိုနိုင်သည်။

၁။ ချစ်ရသူနှင့် မိတ်ဆွေတစ်ဦးကယ်တင်ခြင်းရရှိနိုင်ရန် (၁တိ၊ ၃၊ ၄)။
၂။ မိမိ၏ယုံကြည်ခြင်းကိုဝေမျှရန် ရဲဝင့်ခြင်းသတ္တိ (ဗျာ၊ ၂၂း၁၇)။
၃။ အပြစ်ဝန်ချသောအခါ လွတ်ငြိမ်းခြင်းနှင့် အမှားများကိုကျောခိုင်းခြင်း (၁ယော၊ ၁း၉)။
၄။ ဘုရား၏ပညတ်တော်ကို နာခံနိုင်သောခွန်အား (ဟေဗြဲ၊ ၁၃း၂ဝ၊ ၂၁)။
၅။ မိမိတို့အား မထီလေးစားပြုမုန်းတီးသူတို့အားချစ်နိုင်ခြင်း (မ၊ ၅း၄၄)။
၆။ စိန်ခေါ်မှုများအတွက်ဉာဏ်ပညာ (ယာ၊ ၁း၅)။
၇။ ဘုရားသခင့်နှုတ်ကပတ်တော်၏သမ္မာတရားအားသိကျွမ်းရန် (ယောဟန်၊ ၈း၂)။

`သင်ဆုတောင်းလျှောက်ခဲ့သောအရာများ မရသေးသည်များနှင့် ဘယ်တော့မှလည်းရမည်မဟုတ်သည့်အရာများအတွက် မည်သို့ပြုသနည်း။`