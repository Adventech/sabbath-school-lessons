---
title:  သခင်ဘုရား၌တည်နေကြလော့
date:   09/02/2026
---

`ဖိလိပ္ပိ၊ ၃း၂ဝ၊ ၂၁ ကိုဖတ်ပါ။ ခရစ်ယာန်ကောင်းကင် နိုင်ငံသားများကို ရှင်ပေါလုမှ မည်သို့ရှင်းလင်းစွာဖော်ပြသနည်း။`

လက်ဝါးကပ်တိုင်အား ရန်ဘက်ပြုသူတို့သည် “လောကီအရာတို့ကိုသာ စိတ်စွဲလန်း” (ဖိ၊ ၃း၁၉) ၍ မိမိတို့ဝမ်းထက်ကြီးသော ဘုရားမရှိကြဟု ဆိုသည်။ ခရစ်ယာန်ကောင်းကင်နိုင်ငံသားတို့မူကား ယေရှုခရစ်တော်ကိုယ်တော် တိုင်ကို အုပ်ချုပ်စေသည်။ ထိုသို့ဖြစ်စေနိုင်သောအချက်သည် “ယုတ်ညံ့သော ငါတို့ကိုယ်ခန္ဓာ” (ဖိ၊ ၃း၂၁) သည် အနာရောဂါ၊ ဆိုးရွားခြင်းတို့ဖြင့် သေမျိုးပင်ဖြစ်နေရာ၊ ပြန်ရှင်ထမြောက်သော ခရစ်တော်ကိုယ်ခန္ဓာတော်၏ နည်းတူဖြစ်စေခြင်းငှာ အသစ်ပြင်ဆင်ရန်လိုအပ်ပေ၏။

**အောက်ပါကျမ်းချက်တို့သည် ဘုန်းတော်ထင်ရှားခြင်းကို မည်သို့ဖော်ပြသနည်း။**

`၁။ ယောဘ၊ ၁၉း၂၅-၂၇`

`၂။ လုကာ၊ ၂၄း၃၉`

`၃။ ၁ကော၊ ၁၅း၄၂-၄၄`

`၄။ ၁ကော၊ ၁၅း၅ဝ-၅၄`

`၅။ ကော၊ ၃း၄`

နောက်ဆုံးတွင် ယေရှု၏သေခြင်းသည် “နောက်ဆုံးရန်သူ” အား ဖျက်ဆီးလိမ့်မည် (၁ကော၊ ၁၅း၂၆)။ ဤသည်မှာ ကျွန်ုပ်တို့၏အကြီးမားဆုံး မျှော်လင့်ခြင်း၊ ယေရှု၌ပေးသနားထားသော အကြီးမားဆုံးကတိဖြစ်ရာ၊ သေခြင်း အားအဆုံးသတ်ကာ၊ ခန္ဓာကိုယ်အသစ်၊ “ဘုန်းအသရေနှင့်ပြည့်စုံသောခန္ဓာကိုယ်” (ဖိ၊ ၃း၂၁) ကို ရရှိကြလိမ့်မည်။

ဘုရားသခင်မပါဘဲ “ကယ်တင်ခြင်း” ကို မည်သို့ရှာဖွေရမည်နည်း ဟူသော စာအုပ်တစ်အုပ်တွင် သေခြင်းတရားကို ကြောက်ရွံ့ခြင်းမှ ကျော်လွှား ခြင်းသည် “ကယ်တင်ခြင်း” ဖြစ်သည်ဟု စာရေးဆရာ Luc Ferry င်္နမမပ က တင်ပြငြင်းဆိုထားဖူးခဲ့သည်။ သို့သော်လည်း၊ သူကပင် ခရစ်ယာန်ဘာသာသည် “သေခြင်းတရားကို ကြောက်ရွံ့ခြင်းမှ ကျော်လွှားနိုင်ရုံသာမက၊ သေခြင်းတရား ကိုပါ အောင်နိုင်ကြောင်း” ဝန်ခံထားသည်။ ထို့အပြင် “ခရစ်ယာန်ဘာသာ သည် သေမျိုးဖြစ်သောလူသားအခြေအနေမှ မသေနိုင်သောအဖြစ်မျိုးသို့ အမှန် တကယ်ပေးစွမ်းနိုင်သည့် တစ်ခုတည်းသောနည်းလမ်းဖြစ်သည်” ဟုလည်း သူကိုယ်တိုင်မှ ဆိုထားသေးသည်။ - Luc Ferry, A Brief History of Thought (New York: Harper Collins, 2011, Kindle edition), p. 90. ဤသည်မှာ ဘုရားမဲ့ဝါဒီတစ်ဦးထံမှ ပေါ်ထွက်လာသောဝန်ခံချက်တစ်ခုပင်ဖြစ်သည်။

ထို့ကြောင့် ရှင်ပေါလု၏အဆိုအရ ကျွန်ုပ်တို့၏ကောင်းကင်နိုင်ငံသား ဖြစ်ခြင်းသည် ယခုကျွန်ုပ်တို့စိတ်ကူးယဉ်၍ပင် မမှီနိုင်သေးသော ရှင်ပြန်ထမြောက် ခြင်းနှင့် ထာဝရအသက်တို့ဖြစ်သည်။ ခုးဝအသစ်ဖြစ်တည်မှုတစ်ခုဖြစ်သည်။

`ထာဝရအသက်ကတိတော်သည် အဘယ်ကြောင့်အရေးကြီးလှ သနည်း။ ခရစ်တော်မှ ယခုကမ်းလှမ်းနေသောအရာများအား ငြင်းဆို နိုင်လောက်သောအရာအား လောကမှကမ်းလှမ်းနိုင်မည်နည်း။`