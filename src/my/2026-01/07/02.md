---
title:  စံပြပုဂ္ဂိုလ်များ
date:   08/02/2026
---

လူတိုင်းတွင် တစ်ချိန်ချိန် မိမိအထင်ကြီး၍ အတုယူလိုသောသူ ရှိတတ်သည်။ ကလေးများအတွက် ကောင်းသောစံပြပုဂ္ဂိုလ်သည် အထူး အရေးကြီး၏။ အကောင်းဆုံးမှာ ၎င်းတို့၏မိဘပင်ဖြစ်သင့်၏။ ၎င်းတို့ကြီးထွား လာရာတွင် အခြားသောစံပြပုဂ္ဂိုလ်များတွေ့ရှိတတ်သည်။ မိမိတို့၏အသက်မွေး လုပ်ငန်းရွေးချယ်ရာတွင်လည်းကောင်း၊ အတ္ထုပ္ပတ္တိအား ဖတ်မိရာမှလည်းကောင်း ဖြစ်နိုင်ပါသည်။ ကျမ်းစာထဲမှ စိန်ခေါ်မှုများရင်ဆိုင်ရသော ဇာတ်ဆောင် တစ်ဦးဦးအကြောင်း သင်ယူရာမှ မိမိတို့၏ဘဝအတွေ့အကြုံနှင့် ယှဉ်လိုက် ခြင်းဖြင့်လည်းဖြစ်နိုင်သည်။

ယခုအခါ၌ မီဒီယာများတွင် မကောင်းသောစံနမူနာယူဖွယ်ရာများ ပေါများလျက်ရှိရာ၊ ဤအခြေအနေမှာ ဝမ်းနည်းဖွယ်ရာကောင်းလှပါသည်။ ကျော်ကြားသူများ၏အကျင့်စာရိတ္တချို့ယွင်းမှုများနှင့် စိတ်ရှုပ်ထွေးဖွယ်ရာဘဝ အကြောင်းအရာများကို ချဲ့ကားဖော်ပြကာ စာဖတ်ပရိသတ်၏အာရုံစိုက်မှုကို ဆွဲဆောင်ရန် ရည်ရွယ်သည့်သတင်းများသည် ကျွန်ုပ်တို့အားဝန်းရံလျက်ရှိသည်။ ဖိလိပ္ပိမြို့ရှိ ရှင်ပေါလု၏စာဖတ်ပရိတ်သတ်တို့သည် အင်တာနက်ခေတ်နှင့် မကြုံတွေ့ရသော်လည်း၊ ဆင်တူယိုးမှားစိန်ခေါ်မှုများကို ရင်ဆိုင်ခဲ့ကြရပေသည်။

အမှန်စင်စစ်အားဖြင့် ရှင်ပေါလုနေထိုင်ခဲ့ရသော ကမ္ဘာလောကသည် ယခုခေတ်အခါကဲ့သို့ပင် အလွန်အမင်းဖောက်ပြန်ပျက်စီးလျက်၊ ကိုယ်ကျင့် တရားယုတ်ညံ့ပြီး ဆိုးယုတ်မှုများပြည့်နှက်နေခဲ့ပါသည်။ ဤကမ္ဘာလောက၌ ဆိုးယုတ်မှုများသည် ရှေးအခါကတည်းကအမြဲရှိခဲ့ပြီး၊ အနည်းဆုံး ဤကမ္ဘာ ကုန်ဆုံးသည့်တိုင် အဆက်မပြတ်တည်ရှိနေဦးမည်သာဖြစ်ပါသည်။ ထို့ကြောင့် ကျွန်ုပ်တို့အတွက် ဤသို့သောဆိုးယုတ်မှုများကို မည်သို့တုံ့ပြန်ရမည်ဟူသော မေးခွန်းသာလျှင် အရေးကြီးဆုံးဖြစ်နေပေသည်။

`ဖိလိပ္ပိ၊ ၃း၁၇-၁၉ ကိုဖတ်ပါ။ ဤနေရာတွင် ကောင်းသော စံပြပုဂ္ဂိုလ်နှင့် ဆိုးသောစံပြပုဂ္ဂိုလ်များအား မည်သို့ဖော်ပြထားသနည်း။ ထိုနှစ်ခုတို့၏စပ်ကြားကို မည်သို့ခွဲခြားနိုင်မည်နည်း။`

ရှင်ပေါလုမှ သဘောမတူရသောသူ၊ ချစ်မြတ်နိုး၍ မျက်ရည်ကျရ သောသူတို့အား မမေ့ကောင်းပါ။ ထိုသူတို့အား ငါ၏ရန်သူများဟုမဆိုဘဲ “ခရစ်တော်၏လက်ဝါးကပ်တိုင်ကို ရန်ဘက်ပြုသူများ” (ဖိ၊ ၃း၁၈) ဟုသာ ခေါ်ဆို၏။ ပေါလုသည် သာ၍ကျယ်ပြန့်သောအကြောင်းအရာဖော်ပြလာရာ လက်ဝါးကပ်တိုင်သည် ပိုင်းခြားလျက်ရှိသောအုတ်တံတိုင်းနံရံအား ဖြိုဖျက်၍ တူညီသောသူများဖြစ်စေရာ အပြစ်သားတို့သည် ကယ်တင်ရှင်လိုအပ်နေကြောင်း ဖော်ပြသွားသည် (ဧဖက်၊ ၂း၁၁-၁၄)။

ရှင်ပေါလုမှ ဖိလိပ္ပိလူတို့ကို ဆိုးသောသူမဟုတ်၊ ကောင်းသောသူတို့ အားအတုယူရန် တိုက်တွန်းခြင်းကို ကျော်မသွားသင့်ပါ။ သူ့အသက်တာနှင့် အသွင်တူသူများတို့အား ကောင်းမွန်စွာဂရုပြုရမည်ဆိုသည်။ သူသည် ရောမ လူတို့အားသတိပေးရာတွင် “သင်တို့ခံရပြီးသောဆုံးမဩဝါဒနှင့် ဆန့်ကျင်ဘက် ဖြစ်သော သင်းခွဲခြင်းမှားယွင်းခြင်းအကြောင်းကို ပြုတတ်သော သူတို့ကိုမှတ်၍ ရှောင်ကြလော့” (ရောမ၊ ၁၆း၁၇) ဟု ဆို၏။ ချော့မော့တတ်သော ထိုရောမ လူတို့ကို “ခရစ်တော်၏အမှုကို မဆောင်ရွက်ဘဲ မိမိတို့ဝမ်း၏အမှုကိုသာ ဆောင်ရွက်သည်” (ရောမ၊ ၁၆း၁၈) ဟု ဆိုသည်။

`ယေရှုသာလျှင် စုံလင်သောစံပြပုဂ္ဂိုလ်ဖြစ်သည်ဆိုသည့်တိုင်၊ တချို့နေရာများတွင် ကောင်းသောစံပြပုဂ္ဂိုလ်များရှိတတ်ပါသည်။ သင်သည်လည်း သူတစ်ပါးတို့အတွက် မည်သို့စံပြပုဂ္ဂိုလ်ဖြစ်သနည်း။`