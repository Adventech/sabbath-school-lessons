---
title:  ကောင်းကင်နိုင်ငံသားတစ်ဦး
date:   07/02/2026
---

### ဖတ်ရန်ကျမ်းချက်များ။
ဖိ၊ ၃း၁၇-၄း၂၃။ ၁ကော၊ ၁၅း၄၂-၄၄။ ယောဟန်၊ ၁၄း၂၇။ ဆာ၊ ၁၁၉း၁၆၅။ ယောဘ၊ ၁း၂၁။ ၁တိ၊ ၆း၇။

> <p>အလွတ်ကျမ်းချက်</p>
> “အဘယ်အမှုကိုမျှ စိုးရိမ်ခြင်းမရှိဘဲ၊ အရာရာ၌ ကျေးဇူးတော် ချီးမွမ်းခြင်းနှင့်တကွ ဆုတောင်းပတ္ထနာပြုသောအားဖြင့်၊ သင်တို့ တောင်းပန်လိုသောအရာများတို့ကို ဘုရားသခင်အား ကြားလျှောက်ကြ လော့” (ဖိလိပ္ပိ၊ ၄း၆)။

ဤအပတ်သင်ခန်းစာသည် ဖိလိပ္ပိဩဝါဒစာအား ကျွန်ုပ်တို့လေ့လာ ခြင်း၏အဆုံးသတ်ဖြစ်ပြီး၊ နေ့စဉ်ဘဝအတွက် အဖိုးတန်သင်ခန်းစာများနှင့် အဆုံးအမများဖြင့် ပြည့်နှက်နေပါသည်။ တမန်တော်ရှင်ပေါလု၏ဘဝကို လမ်းညွှန်ခဲ့သော မြင့်မြတ်သည့်ကိုယ်ကျင့်တရားအများစုသည် ဤဩဝါဒစာ၏ နိဂုံးပိုင်းကျမ်းပိုဒ်များတွင် တွေ့ရှိရသည်။ ယေရှုခရစ်၏သွန်သင်ချက်များသည် လူ၏အတွင်းစိတ်နှခုးကို အာရုံစိုက်သကဲ့သို့၊ ကျွန်ုပ်တို့အား ရှင်ပေါလုမျှဝေ ရေးသားခဲ့သည်များမှာလည်း ဝမ်းမြောက်ရွှင်လန်းသော ခရစ်ယာန်ဘဝဖြတ်သန်း ခြင်းဆိုင်ရာ လျှို့ဝှက်ချက်များပင်ဖြစ်ပါသည်။

ကျွန်ုပ်တို့မျှော်လင့်ထားသည့်အတိုင်း အရာရာမဖြစ်မြောက်သည့်အခါ (ထိုသို့ဖြစ်ရခြင်းသည် ကျွန်ုပ်တို့မျှော်လင့်ထားသည်ထက်ပို၍ မကြာခဏဖြစ် တတ်သည်) စိုးရိမ်ထိတ်လန့်ခြင်း သို့မဟုတ် စိတ်ဓာတ်ကျခြင်းမရှိရပါ။ ထိုသို့မဟုတ်ဘဲ၊ ဘဝ၏စိန်ခေါ်မှုများကို ရင်ဆိုင်နိုင်ရန် စိတ်ခွန်အားရှာဖွေ ရာတွင် ကူညီမည့်အခြေခံမူများရှိပါသည်။ ထိုသို့အားဖြင့် ဘုရားသခင်သာ ပေးနိုင်သော တည်ငြိမ်တည်မြဲသည့်ငြိမ်သက်ခြင်းကို ကျွန်ုပ်တို့ခံစားရရှိနိုင်သည်။ ပစ္စုပ္ပန်နှင့် အနာဂတ်သည် သူ၏လက်တော်ထဲတွင်ရှိပြီး၊ ကျွန်ုပ်တို့လိုအပ် သမျှကို သူပြင်ဆင်ပေးတော်မူမည်။

အရေးအကြီးဆုံးမှာ ကျွန်ုပ်တို့သည် မကြာခဏကျွန်ုပ်တို့ကိုစိတ်ပျက် စေသောမြေကြီးပေါ်ရှိ အစိုးရစနစ်များတွင် မျှော်လင့်ချက်ထားရန်မလိုအပ်ပါ။ ခရစ်ယာန်များအနေဖြင့်၊ ကျွန်ုပ်တို့သည် ဘုရားသခင်၏ကောင်းကင်နိုင်ငံတော်၏ နိုင်ငံသားများဖြစ်ကြသည်။ ထိုနိုင်ငံသားဖြစ်ခြင်းနှင့်အတူ အံ့ဖွယ်သောအခွင့်ထူး များရောက်လာသည်။ ထို့အတူ တာဝန်ဝတ္တရားများလည်းရှိသည်။