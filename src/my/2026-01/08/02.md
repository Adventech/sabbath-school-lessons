---
title:  မျက်မြင်မရသောဘုရားသခင်၏ပုံသဏ္ဍာန်တော်
date:   15/02/2026
---

ကြည့်မှန်ဖြစ်စေ၊ ဓာတ်ပုံဖြစ်စေ၊ ကြည့်သောအခါ မိမိ၏ပုံကိုပင် မြင်နေရသည်တိုင်၊ ပြားချပ်၍ အနားနှစ်ဖက်သာရှိသော သရုပ်ဖော်ခြင်းသာ ဖြစ်သည်။ အချို့သောပန်းပု၊ ပန်းတော့၊ ပန်းတမော့တို့သည် သာ၍ရှင်းလင်း သောပုံစံကို ထုလုပ်နိုင်သည့်တိုင်၊ သက်ရှိတို့၏ဇီဝအသက်၊ လှုပ်ရှားခြင်းနှင့် ဖြစ်ခြင်းမှန်တို့နှင့် တုနှိုင်းမမီနိုင်ပါ။ သမ္မာကျမ်းစာ၌ ရုပ်တုဟူသောအယူအဆ သည် မကြာခဏဆိုသလို ဤကဲ့သို့နိမ့်ကျသော ကိုယ်စားပြုမှုများကို ရည်ညွှန်း သော်လည်း ထိုထက်မက ကျယ်ပြန့်သောအဓိပ္ပာယ်သဘောကိုလည်း ညွှန်းဆို လျက်ရှိသေးသည်။

`ကမ္ဘာ၊ ၁း၂၆၊ ၂၇။ က၊ ၅း၃။ ၁ကော၊ ၁၅း၄၉။ ၂ကော၊ ၃း၁၈ နှင့် ဟေဗြဲ၊ ၁ဝး၁ တို့ကိုဖတ်ပါ။ ဤကျမ်းချက်တို့မှ “ရုပ်တု” ၏အနက်မျိုးစုံတို့အား အကျဉ်းချုပ်ပါ။ ယေရှုသည် ဘုရားသခင်၏ ရုပ်သဏ္ဍာန်ဖြစ်ခြင်းနှင့် မည်သို့ခြားနားကြသနည်း။`

လူသားတို့သည် ရုပ်ရည်ရူပကာအရ၊ ဝိညာဉ်ရေးအရ၊ သွေးသား အရနှင့် တာဝန်ဝတ္တရားအရ ဘုရားသခင်နှင့် အနီးစပ်ဆုံးတူညီရန် ဖန်ဆင်း ထားသည်။ သို့တိုင်အောင် အပြစ်မှဖျက်ဆီးပစ်လိုက်သဖြင့် ဘုရားသခင်၏ ရုပ်ရည်အား တစ်ပိုင်းတစ်စသာလျှင် ဖော်ပြနိုင်တော့သည်။ မျက်မြင်မရသော ဘုရားသခင်ကို ယေရှုသည် မျက်မြင်စေ၏။ “ငါ့ကိုမြင်သောသူသည် ခမည်း တော်ကိုမြင်၏” (ယော၊ ၁၄း၉) ဟု ယေရှုဆို၏။ သူသည် ဘုရားသခင့် သဘာဝ၏ “ထပ်တူပုံသဏ္ဍာန်” (ဟေဗြဲ၊ ၁း၃) ဟု ဆို၏။ သူသည် ဘုရားသခင်၏အကြံတော်အား နာကြားနိုင်စေ၍၊ ဘုရားသခင်၏ဝိသေသေ လက္ခဏာတော်အား မျက်မြင်စေသည်။

`မဿဲ၊ ၁၁း၂၇ နှင့် ယောဟန်၊ ၁း၁၊ ၂၊ ၁၄၊ ၁၈ တို့ကို ဖတ်ပါ။ အဘယ်ကြောင့် ယေရှုသည် ခမည်းတော်အား ထူးခြားစွာ ဖော်ပြနိုင်သနည်း။`

ယေရှုသည် ခမည်းတော်နှင့်တော်စပ်ပုံကို အခြားမည်သည့် နည်းလမ်းတို့ဖြင့် ဖော်ပြသေးသနည်း။

၁။ “ငါ့ခမည်းတော်သည် ယခုတိုင်အောင် အလုပ်လုပ်တော်မူသည်ဖြစ်၍ ငါသည်လည်းလုပ်၏” (ယော၊ ၅း၁၇)။
၂။ “ငါနှင့် ခမည်းတော်သည် တစ်ခုးတစ်ဝတည်းဖြစ်၏” (ယော၊ ၁ဝး၃ဝ)။
၃။ “ငါ့ကိုအမှီမပြုလျှင် အဘယ်သူမျှ ခမည်းတော်ထံမရောက်ရ” (ယောဟန်၊ ၁၄း၆)။

ယေရှုသည် မိမိကိုယ်ကို ထာဝရဘုရား၏နာမတော်နှင့် ပကတိ သဘောဖြင့် ဖော်ပြနေသည် “ငါ” (ထွက်၊ ၃း၁၄)။ “ငါသည် အသက်မုန့် ဖြစ်၏” (ယော၊ ၆း၃၅)။ “ငါသည် လောက၏အလင်းဖြစ်၏” (ယော၊ ၈း၁၂)။ “ငါသည် ကောင်းသောသိုးထိန်းဖြစ်၏” (ယော၊ ၁ဝး၁၁၊ ၁၄)။ “ငါသည် ထမြောက်ခြင်းနှင့် အသက်ဖြစ်၏” (ယော၊ ၁၁း၂၅)။ “ငါသည် ခမည်းတော်၌ရှိသည်နည်းတူ ခမည်းတော်သည်လည်း ငါ၌ရှိ၏” (ယော၊ ၁၄း၁၁)။ “အာဗြဟံမဖြစ်မီ ငါဖြစ်၏” (ယော၊ ၈း၅၈)။

`ယေရှုကိုယ်တော်တိုင်သည် ထာဝရဘုရားမဟုတ်ခဲ့သော်၊ ကျွန်ုပ်တို့အတွက်အသေခံရန် မည်သူအား ခမည်းတော်မှ စေလွှတ် မည်နည်း။ ထာဝရဘုရားသည် ခရစ်တော်၏လူပုဂ္ဂိုလ်၌ ကျွန်ုပ်တို့ အတွက် အသေခံခြင်းသည် အခြေခံအားဖြင့်နှင့် အရေးပါခြင်းသည် မည်သို့ခြားနားသနည်း။`