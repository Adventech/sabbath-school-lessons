---
title:  ခရစ်တော်၏အထွတ်အထိပ်ဩဇာရှိမှု
date:   14/02/2026
---

### ဖတ်ရန်ကျမ်းချက်များ။
ကမ္ဘာ၊ ၁း၂၆၊ ၂၇။ ကော၊ ၁း၁၅-၂ဝ။ ယောဟန်၊ ၁း၁-၃။ ဧဖက်၊ ၁း၂၂။ ၁ကော၊ ၁၂း၁၂-၂၇။ ၁ကော၊ ၄း၉။ ရောမ၊ ၆း၃၊ ၄။

> <p>အလွတ်ကျမ်းချက်</p>
> “ထိုသားတော်သည် မျက်မြင်မရသော ဘုရားသခင်၏ပုံသဏ္ဍာန် တော်ဖြစ်၏။ ဝေနေယျသတ္တဝါအပေါင်းတို့တွင်လည်း သားဦးဖြစ် တော်မူ၏။ ထိုသားတော်သည် ကောင်းကင်ပေါ်မြေကြီးပေါ်ရှိသမျှသော ရူပအရာ၊ အရူပအရာ၊ ရာဇပလ္လင်ဖြစ်စေ၊ အစိုးရခြင်းတန်ခိုးဖြစ်စေ၊ အထွတ်အမြတ်ဖြစ်စေ၊ အာဏာစက်ဖြစ်စေ၊ ခပ်သိမ်းသောအရာတို့ကို ဖန်ဆင်းတော်မူ၏။ ထိုသခင်အားဖြင့်လည်းကောင်း၊ ထိုသခင်အဖို့ အလိုငှာလည်း ခပ်သိမ်းသောအရာတို့သည် ဖန်ဆင်းလျက်ဖြစ်ကြ၏” (ကောလောသဲ၊ ၁း၁၅-၁၇)။

ဤရက်သတ္တပတ်သင်ခန်းစာတွင် ကောလောသဲကို အကျဉ်းပြန်ချုပ် ရပါမည် (သင်ခန်းစာ၊ ၁ နှင့် ၂ ကိုကြည့်ပါ)။ သင်ခန်းစာ၊ ၂ ၏ကြာသပတေး နေ့တွင် ပေါလုသည် ကောလောသဲယုံကြည်သူများသည် ဘုရားသခင်၏ အလိုတော်အတိုင်းအသက်ရှင်ရန် တောင်းလျှောက်၏ (ကော၊ ၁း၉-၁၂)။ အခန်းငယ်၊ ၁၂၊ ၁၃ တွင် နိုင်ငံတော်နယ်ပယ်နှစ်ခုကိုနှိုင်းယှဉ်ရာ၊ အလင်းနှင့် အမှောင်ဖြစ်သည်။ “အလင်းနိုင်ငံ” (ကော၊ ၁း၁၂) နှင့် “မှောင်မိုက်၏တန်ခိုး” (ကော၊ ၁း၁၃) တို့ဖြစ်သည်။ ကျွန်ုပ်တို့သည် အလင်းဘုံ၌ ထာဝရအမွေ ဆက်ခံခြင်းတွင် မျှဝေခံစားနိုင်ရန် ဘုရားသခင်သည် အရည်အချင်းပေးတော် မူလျက်၊ မှောင်မိုက်၏တန်ခိုးမှ လွတ်မြောက်စေလျက် ချစ်တော်မူသော “သားတော်၏နိုင်ငံတော်သို့သွင်းကာ၊ မိမိတို့အပြစ်ကိုလွှတ်တော်မူလျက် ရွေးနုတ် တော်မူ၏” (ကော၊ ၁း၁၃၊ ၁၄)။

တစ်နည်းအားဖြင့်ဆိုရလျှင်၊ ကျွန်ုပ်တို့၏ရွေးနုတ်ကယ်တင်ခြင်း ကျေးဇူးတော်သည် ယေရှုခရစ်တော်၌သာတည်၏။ သူသည် ကျွန်ုပ်တို့ ဖန်ဆင်းရှင်၊ ဘုရားသခင်ကိုယ်တော်တိုင်လည်း ဖြစ်တော်မူ၏။ ထိုသခင်သည် ကျွန်ုပ်တို့အဖို့အလိုငှာ ရွေးနုတ်ကယ်တင်ခြင်းအမှုတော်ကို ဆောင်ရွက်တော် မူပြီ။ ကျွန်ုပ်တို့သည် ထိုသခင်အား ယုံကြည်ခြင်းအားဖြင့်၊ အမှောင်ထု၏ အုပ်စိုးရာနယ်ပယ်မှ ချစ်သောသားတော်၏နိုင်ငံတော်သို့ ကူးပြောင်းခြင်းကျေးဇူးကို ရရှိကြပြီ။

ဤရက်သတ္တပတ်အတွင်း ဓမ္မသစ်ကျမ်းစာ၌ ယေရှုအကြောင်း အပြည့်စုံဆုံးနှင့် အမွန်မြတ်ဆုံးထုတ်ဖော်ချက်ကို လေ့လာကြရပါ မည်။ ယေရှုသည် “မျက်မြင်မရသော ဘုရားသခင်၏ပုံသဏ္ဍာန်တော် ဖြစ်လျက်၊ ဝေနေယျသတ္တဝါအပေါင်းတို့တွင် သားဦးဖြစ်တော်မူခြင်း” သည် မည်သည့်အနက်ရှိသနည်း (ကော၊ ၁း၅)။