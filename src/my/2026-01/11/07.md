---
title:  ဆက်လက်လေ့လာရန်။
date:   13/03/2026
---

“ထာဝရဘုရား၏ဝိညာဉ်တော်သည် စိတ်နှခုးအားလွှမ်းမိုးသောအခါ၊ သူ့၌ ဘုရားသခင်၏ကတိတော်ပြည့်စုံလင်ခြင်း၊ မိမိ၏ကျူးလွန်ခြင်းများကို လွတ်ငြိမ်းချမ်းသာစေလျက် အပြစ်ကိုဖုံးလွှမ်းပေးကြောင်း ခံစားကြုံတွေ့ရ၍ ပြောင်းလဲသွားသောဝိညာဉ်သည် သီချင်းအသစ်တစ်ပုဒ်ကို ထုတ်ပြ၏။ ထာဝရ ဘုရား၏ပညတ်တော်၊ မိမိတို့ဖြောင့်မတ်ရန်အသေခံတော်မူသော ခရစ်တော်၌ ယုံကြည်ခြင်းကို ချိုးဖောက်ခြင်းတို့မှ နောင်တရခြင်းကို ပြုနိုင်ခဲ့သည်။ “ငါတို့ သည် ယုံကြည်ခြင်းဖြင့် ဖြောင့်မတ်ရာသို့ရောက်လျှင် ငါတို့သခင်ယေရှုခရစ်တော် အားဖြင့် ဘုရားသခင့်ရှေ့တော်၌ ငြိမ်သက်ခြင်းကို ခံစားကြ၏” (ရောမ၊ ၅း၁)။

ဤအတွေ့အကြုံရှိသောခရစ်ယာန်တစ်ဦးသည် သူ့အတွက် ပြည့်ဝ စုံလင်စွာ ပြုပေးသမျှတို့အား ပီတိဖြာကာ လက်ပိုက်ကြည့်နေရန်မဟုတ်ပါ။ ဝိညာဉ်နိုင်ငံတော်သို့ဝင်စားရန် ဆုံးဖြတ်ထားသူသည် မှောင်မိုက်လောက၏ တန်ခိုးအာဏာတို့သည် မိမိ၏စိတ်အားထက်သန်မှုနှင့် မပြုပြင်ထားသော သဘာဝတရားတို့ကိုတိုက်ခိုက်ရန် စစ်ခင်းကျင်းနေသည်ကို တွေ့ရလိမ့်မည်။ မိမိ၏ဆက်ကပ်ခြင်းကို နေ့စဉ်ဆန်းသစ်စေ၍ ဆိုးညစ်ခြင်းကို နေ့စဉ်တိုက်ခိုက် ရပါမည်။ အကျင့်ဟောင်းများ၊ ပြစ်မှားလိုသောမျိုးရိုးတို့သည် အနိုင်ယူရန် ရန်တွေ့ပါလိမ့်မည်။ ခရစ်တော်၏အောင်နိုင်ခြင်းဖြင့် ၎င်းတို့ကို အမြဲစောင့်ကြပ် ရင်ဆိုင်ရပါမည်။

မိမိတို့သည် ဤထက်မြင့်မားသန့်ရှင်းမြင့်မြတ်သော အသက်တာကို လိုအပ်သည်။ မိမိတို့သည် လောကကို အလွန်ဦးစားပေး၍ ကောင်းကင် နိုင်ငံတော်ကိုမူ အနည်းငယ်သာစိတ်ကူးကြ၏။

ခရစ်ယာန်တို့သည် သူတို့အတွက် ထာဝရဘုရားပေးသော စံနမူနာကို မီနိုင်ရန် စိတ်အားငယ်စရာမလိုပါ။ ကိုယ်ကျင့်တရားနှင့် ဝိညာဉ်ရေးသည် ခရစ်တော်၏ကျေးဇူးတော်တန်ခိုးအားဖြင့် စုံလင်မည်ဟူသောကတိတော်ရှိ၏။ ယေရှုသည် တန်ခိုးအာဏာနှင့် အသက်၏ဇစ်မြစ်ဖြစ်သည်။ ကျွန်ုပ်တို့အတွက် ကောင်းကင်ဘုံ၏တန်ခိုးအာနုဘော်အခုးစုံကို သူအသက်သွင်းလျက် လုပ်ဆောင် စေတော်မူ၏။ မိမိတို့၏ခြေလှမ်းတိုင်းတွင် သူ၏အသက်ရှင်တော်မူသော တန်ခိုးတော်ကို ထိတွေ့ရသည်။ - Ellen G. White, The Acts of the Apostles, pp. 476, 478.

**ဆွေးနွေးရန်မေးခွန်းများ။**

`ယုံကြည်ခြင်းအားဖြင့် ဖြောင့်မတ်ရာသို့ရောက်ခြင်းဟူသော ကတိတော်နှင့်ပတ်သက်၍ သင်ကိုယ်တိုင်မည်သို့ကြုံတွေ့ရ သနည်း။ ဤအံ့ဖွယ်သောကတိတော်သည် သင့်ဘဝကို မည်သို့ ပြောင်းလဲစေသနည်း။ ထိုကတိတော်သည် ခရစ်တော်နှင့်အတူ ထမြောက်ခြင်းသို့ရောက်ခြင်းဟူသော အယူအဆနှင့် မည်သို့ ဆက်စပ်နေသနည်း။`

`ကောင်းကင်စိတ်ထားဟူသည် သင့်အတွက် မည်သည်ကိုဆိုလို သနည်း။ ထိုအရာသည် လောကီကောင်းမှုများပြုခြင်းထက် ပို၍ အရေးကြီးသလော။ ဤအရာနှစ်ခုကြား မည်သို့ချိန်ညှိသင့်သနည်း။`

`သင့်ဘဝသည် အခြားသူများအပေါ် မည်သို့လွှမ်းမိုးသည်ကို စဉ်းစားကြည့်ပါ။ ပုဂ¾လိကသက်ရောက်မှုအနေဖြင့် စဉ်းစားလေ့ ရှိသော်လည်း အသင်းတော်အနေဖြင့် မည်သို့လွှမ်းမိုးမှုရှိသည်ကို စဉ်းစားဖူးပါသလား။ သင့်ဒေသအတွင်းရှိ အသင်းတော်သည် သင့်ရပ်ရွာလူထုအပေါ် မည်သို့လွှမ်းမိုးမှုရှိသနည်း။`