---
title:  ခရစ်တော်နှင့်အတူနေထိုင်ခြင်း
date:   07/03/2026
---

### ဖတ်ရန်ကျမ်းချက်များ။
ကော၊ ၃း၁-၁၇။ ရောမ၊ ၁း၁၈။ ၆း၁-၇။ ဧဖက်၊ ၄း၂၂-၂၄။ တရား၊ ၇း၆-၈။ ၁ရာ၊ ၁၆း၂၃။

> <p>အလွတ်ကျမ်းချက်</p>
> “စုံလင်ခြင်းအဖွဲ့အစည်းတည်းဟူသော ချစ်ခြင်းမေတ္တာကို ထပ်၍ယူတင်ဝတ်ဆောင်ကြလော့” (လောလောသဲ၊ ၃း၁၄)။

ကောင်းကင်၏စိတ်သဘောထားများလွန်းခြင်းမရှိရန် တိုက်တွန်း လေ့ရှိသည်။ အကြောင်းမှာ လောက၌အသုံးဝင်သောသူမဖြစ်တော့မည်ကို စိုးရိမ်သောကြောင့်ဖြစ်သည်။ တစ်နည်းအားဖြင့်မှန်ကန်သော်လည်း ကောလောသဲ၊ ၃ တွင် ပေါလုက မီးမောင်းထိုးသော အလားတူအရေးကြီးအယူအဆမှာ မိမိတို့သည် လောကဆန်လွန်းသောအခါ ကောင်းကင်၏သခင်ဘုရားအတွက် အသုံးဝင်ခြင်းမရှိနိုင်ပါ။ ပေါလုသည် ကောင်းကင်အားဖြင့်မွေးဖွား၍ “ခရစ်တော် နှင့်အတူရှင်ပြန်သူတို့” မှသာ သိကျွမ်းနိုင်သည့် လက်တွေ့ကျသောဘဝ၏ နိယာမ (ကော၊ ၃း၁) ဖြင့် ကျွန်ုပ်တို့အားဆွဲဆောင်၏။

ပေါလု၏အကြံပြုချက်တို့သည် အသင်းတော်အတွင်းသာမက မိတ်သ ဟာယကိုပင် တိုးတက်စေနိုင်သော လက်တွေ့ကျသောအကြံများဖြစ်သည်။ ယေရှုသည် “ရန်သူများကိုချစ်လော့၊ ကျိန်ဆဲသောသူတို့အား မေတ္တာပို့ကြလော့။ သင်တို့ကိုမုန်းသောသူတို့အား ကျေးဇူးပြုကြလော့။ ကောင်းကင်ဘုံ၌ရှိတော်မူသော သင်တို့အဘသည် ကောင်းသောသူ၊ မကောင်းသောသူအပေါ် ကိုယ်တော်၏ နေကို ထွက်စေတော်မူ၏။ ဖြောင့်မတ်သောသူ၊ မဖြောင့်မတ်သောသူအပေါ်၌ မိုးကိုရွာစေတော်မူ၏” (မ၊ ၅း၄၄၊ ၄၅)။

လူသားဆန်ဆန်ပြောရပါက မဖြစ်နိုင်သလောက်ပါ။ ထာဝရဘုရား အတွက် အသက်ရှင်နိုင်ရန် အလျင်ဦးသေရန်လိုအပ်သည်။ ကောင်းကင် ခမည်းတော်အတွက် အသုံးဝင်သူဖြစ်လိုပါက မိမိတို့သည် ကောင်းကင်စိတ် သဘောကိုပင် ထားရှိရပါမည်။

ယခုတစ်ပတ်တွင် ခရစ်တော်နှင့်အတူနေထိုင်ပါက ပစ္စုပ္ပန်၊ အနာဂတ် တွင် ထူးခြားမှုများဖြစ်လာနိုင်သည်။