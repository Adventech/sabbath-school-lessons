---
title:  အသက်တာအသစ်၏ဝိသေသလက္ခဏာ
date:   11/03/2026
---

မိမိတို့သည် ခရစ်တော်ထံသို့လာသောအခါ မကောင်းသောအကျင့် များနှင့် အပျက်ဆောင်သောအဆင့်အတန်းများကို ပယ်ရှားသည့်အခါ အမှောင် မှအလင်းသို့ပြောင်းလဲလာသည်စသည်ဖြင့် ပေါလုသည် အပြုဆောင်ခြင်းသို့ အကျိုးအမြတ်ရသည်ဆို၏။

`ကော၊ ၃း၁၂-၁၄ ကိုဖတ်ပါ။ ယုံကြည်သူများကို မည်သို့ ဖော်ပြထား၍ မည်သို့သောအရည်အချင်းများကို ယူတင်ဝတ်ဆင်ရ မည်ဆိုသနည်း။`

ဣသရေလတို့အား ဘုရားက မိမိ၏ရွေးချယ်သူများဖြစ်ရန် ထုတ်ဆောင် ခဲ့၍ မိမိ၏ဝိသေသကို ဖော်ပြစေလိုသည်နည်းတူ၊ ယုံကြည်သူများတို့သည်လည်း “ဘုရား၏ရွေးချယ်သူများ” (ကော၊ ၃း၁၂) ဖြစ်စေသည်။ သို့တိုင်အောင် ဤခေါ်ဆိုမှုအတိုင်း လူအားခုးအသက်ရှင်နေမည်မဟုတ်ပါ။ ယေရှုကလည်း “ခေါ်တော်မူသောသူအများရှိသော်လည်း ရွေးကောက်တော်မူသောသူနည်းသည်” (မ၊ ၂၂း၁၄။ ၂၄း၂၂၊ ၂၄၊ ၃၁)။ ပေါလု၏ရွေးကောက်တော်မူသောသူသည် လည်း အလားတူသောအနက်ရှိ၏ (ရော၊ ၈း၃၃။ ၂တိ၊ ၂း၂ဝ)။ ဣသရေလ တို့ကဲ့သို့ပင် ယုံကြည်သူတို့အား ဘုရားမှ “ချစ်” ၍ “သန့်ရှင်းစေ” ကြ၏ (တရား၊ ၇း၆-၈)။ ဤအခွင့်အလမ်းသည် အလွန်အရေးပါသော တာဝန် တစ်ရပ်ကိုပင် ဆောင်ရွက်စေသည်။ ထိုတာဝန်မှာ “မှောင်မိုက်ထဲမှ အံ့ဖွယ် သောအလင်းသို့ ခေါ်သွင်းတော်မူသောသူ၏ ဂုဏ်ကျေးဇူးများကိုဖော်ပြရန်” (၁ပေ၊ ၂း၉) ဖြစ်သည်။ ၎င်းကိုလည်း မိမိတို့၏အသက်တာဖြင့် ဖော်ပြကြ၏။

ထိုအရည်အသွေးများကိုပင် ပေါလုသည် ရှစ်မျိုးစီရီထားသည်။ “သန့်ရှင်းသောသူ၊ ချစ်အပ်သောသူ၊ သနားစုံမက်တတ်သူ၊ ကျေးဇူးပြုခြင်း၊ စိတ်နှိမ့်ချခြင်း၊ နူးညံ့သိမ်မွေ့ခြင်း၊ စိတ်ရှည်ခြင်း၊ အချင်းချင်းသည်းခံခွင့်လွှတ် ခြင်းရှိလျက် စုံလင်ခြင်းအဖွဲ့အစည်းတည်းဟူသော ချစ်ခြင်းမေတ္တာရှိကြလော့” (ကော၊ ၃း၁၂-၁၄)။ ဤအချင်းအရာတို့သည် ခရစ်တော်မှ မိမိတို့အားပြုသော အရာများနှင့် သူ၏ဝိသေသလက္ခဏာတော်တို့ကို ဖော်ပြနေသည်ဖြစ်၍ ခရစ်တော် နှင့်ပေါင်းစည်းသောနှခုးသားမှသာ စီးဆင်းလာနိုင်ပါသည်။ “ခရစ်တော်သည် မိမိတို့အား အပြစ်လွှတ်သည်နည်းတူ မိမိတို့သည်လည်း သူတစ်ပါးအား အပြစ်လွှတ်ရပေမည်” (ကော၊ ၃း၁၃)။ ချစ်ခြင်းမေတ္တာသည် “စုံလင်ခြင်း အဖွဲ့အစည်းဖြစ်၏” (ကော၊ ၃း၁၄)။ မိမိတို့အား ခရစ်တော်၏ချစ်ခြင်း မေတ္တာဖြင့် သူ့အားတွယ်ကပ်စေ၍ သူတစ်ပါးတို့အား အမှန်အကန်ချစ်ကြင်နာ စေသည် (၁ယော၊ ၄း၁၁၊ ၁၂)။

ဤအရည်အသွေးတို့သည် မိမိတို့၏လူမှုရေးကို နှစ်မျိုးနှစ်ဖုံလွှမ်းမိုး နိုင်သည်။ ပထမ။ မေတ္တာပြခြင်း၊ ကရုဏာတရား၊ ကောင်းမြတ်ခြင်းနှင့် သူတစ်ပါးတို့အား အပြစ်လွှတ်ခြင်းသည် မိမိရောသူတစ်ပါးပါ ကောင်းချီး ဖြစ်စေသည်။ မေတ္တာစုံလင်စေခြင်းနှင့် သူတစ်ပါးကို ကောင်းချီးပေးခြင်းဖြစ် သည်။ လူတို့သည် မိမိတို့အား သာမန်ပင်တုံ့ပြန်ကြသည့်တိုင် မိမိတို့သည် ဘုရားသခင်၏ကရုဏာတရားနှင့် အပြစ်လွှတ်ခြင်းကို ဆက်တိုက်ခံစားရပါမည် (မ၊ ၅း၇။ မ၊ ၆း၁၄)။ ဒုတိယနှင့် သာ၍အရေးကြီးသည်မှာ၊ ဘုရား၏ ဂုဏ်တော်ချီးမွမ်းလျက်၊ ကျေးဇူးကရုဏာတရား၏တန်ခိုးဖော်ပြသဖြင့် သူတစ်ပါး တို့သည် ယေရှုအားယုံကြည်လိုက်လျှောက်စေသည်။

“အတ္တကင်းသောအသက်တာ၏လွှမ်းမိုးမှုထက် လူသား၏ဝိညာဉ်ကို လွှမ်းမိုးနိုင်စွမ်းရှိသော မည်သည့်တန်ခိုးမျှမရှိပါ။ ချစ်တတ်၍ ချစ်စရာကောင်း သောခရစ်ယာန်သည် တန်ခိုးအကြီးဆုံးသော ဧဝံဂေလိတရားပုံဖော်ခြင်းဖြစ်သည် - Ellen G. White, The Ministry of Healing, p. 470.