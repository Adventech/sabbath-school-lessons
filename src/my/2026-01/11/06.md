---
title:  အသက်တာအသစ်ရှင်သန်ခြင်း
date:   12/03/2026
---

ကော၊ ၃ ၏အဆုံးပိုင်းစာကြောင်းတို့တွင် အသင်းတော်အတွက် ငြိမ်သက်ခြင်းနှင့် စည်းခုးခြင်းလိုအပ်ကြောင်း ပေါလုဆိုသည်။ သင်ခန်းစာ ၇ တွင်	ဘုရားသခင်၏ငြိမ်သက်ခြင်းကို လေ့လာခဲ့ပြီးဖြစ်၏။ ရောမ၏ငြိမ်သက် ခြင်း (pax Romana) ကဲ့သို့မဟုတ်ဘဲ၊ ခရစ်တော်၏ငြိမ်သက်ခြင်း (pax Christi) သည် အပြင်ဘက်မှဝင်လာသောငြိမ်သက်ခြင်းမဟုတ်ဘဲ၊ အတွင်းမှ မိမိတို့အား “ချုပ်ကိုင်” သောအရာဖြစ်သည်။ ခရစ်တော်သည်သာ ချုပ်ကိုင် ခါမှ ရရှိနိုင်သည်။

`ကော၊ ၃း၁၆၊ ၁၇ ကိုဖတ်ပါ။ မည်သည်က ခရစ်တော်မှ ချုပ်ကိုင်စေနိုင်၍ တေးဂီတသည် မည်သည့်ကဏ္ဍမှပါဝင်လာသနည်း။`

ဘာသာစကားသည် အလွန်သရုပ်ဖော်နိုင်၏။ ခရစ်တော်၏နှုတ်ကပတ် တော်အားပုံဖော်ကာ မိမိတို့အထဲ၌တည်နေတတ်၏။ ဘုရားသခင်ထံတော်မှ ပညာသင်ယူရန် နားထောင်ခြင်းနှင့် ကျမ်းစာဖတ်ရှုခြင်းဖြင့် ဖြစ်ပေါ်လာသည်။ ဂရိaဝါဟာရတွင် ရေရေရာရာမပါရှိသော်လည်း တေးဂီတသည် “အချင်းချင်း သွန်သင်ရာနှင့် အားပေးအားယူရာတွင်” (ကော၊ ၃း၁၆) အရေးပါလှသည်။ သို့တိုင်အောင် တေးဂီတတိုင်းကို မဆိုလိုပါ။ ပေါလုသည် ဤနေရာနှင့် ဧဖက်၊ ၅း၁၉ တွင် “ဆာလံသီချင်း၊ ဓမ္မသီချင်းအမျိုးမျိုး” ဟု တိကျသော aဝါဟာရကို အသုံးပြုထားသည်။

သေချာတပ်အပ်တော့မဟုတ်သည်တိုင် ဓမ္မဟောင်းဆာလံသီချင်းနှင့် ဓမ္မသစ်ထောမနာသီချင်းဟူ၍ ကွာခြားမှုရှိဟန်တူသည်။ “ဝိညာဉ်ရေးသီချင်း” တို့သည် လူနှင့်အသင်းတော်၏ဝိညာဉ်အသက်တာတွင် ချီးမွမ်းသီချင်းများ ဖြစ်ကြသည်။ သီချင်းတို့၏စာသားတို့သည် အသစ်သောခရစ်ယာန်အသက်တာ ရှင်သန်နိုင်ရန် သမ္မာတရားကို သွန်သင်ပေးသောစာသားများဖြစ်သည်။

လွန်ခဲ့သောရာစုနှစ်များစွာက ထောမနာသီချင်းတို့သည် လောကတွင် မိမိတို့အလွန်ကျဆုံးလွယ်သောအချိန်တွင် စိတ်ဓာတ်မြှင့်တင်ပေးသော မျှော်လင့် ခြင်းသတင်းစကားများဖြစ်ကြသည်။ တေးဂီတသည် လွှမ်းမိုးရာတွင် တန်ခိုး ကြီး၏။ ဒါဝိဒ်သည် စောင်းတီးခတ်သဖြင့် ရှင်ဘုရင်ရှောလုအပေါ် ရန်ငြိမ်း အေးခြင်းအကျိုးသက်ရောက်မှုဖြစ်စေသည် (၁ရာ၊ ၁၆း၂၃)။ သို့တိုင်အောင် ဒါဝိဒ်သည် သူ၏ပြိုင်ဘက်ဖြစ်လာသောအခါ မကျေနပ်မှုဖြင့် အမျက်ထွက် လာသည် (၁ရာ၊ ၁၈း၁ဝ၊ ၁၁)။ အေးဆေးသောဂန္တဝင်တေးသီချင်းတို့သည် လက်တွေ့ဆေးဝါးကုသမှုတွင် စိုးရိမ်ပူပန်မှုကို လျှော့ချနိုင်သည်၊ ဦးနှောက်၏ လုပ်ဆောင်ချက်ကို အကောင်းဆုံးဖြစ်စေသည်၊ စိတ်အပန်းဖြေမှုတိုးပွားစေသည်၊ နာကျင်မှုကိုထောက်မကာ လူမှုဆက်ဆံရေးကိုပါ မြှင့်တင်ပေးသည်။

ကျွန်ုပ်တို့အထဲတွင် တေးဂီတသည် မိမိတို့၏ခံစားခြင်းနှင့် စိတ်သဘော ထားအပေါ်တွင် အကောင်းနှင့်အဆိုးလွှမ်းမိုးခြင်းတန်ခိုးရှိခြင်းကို မသိသောသူ ရှိပါမည်နည်း။ မှန်ကန်သောတေးဂီတသည် ဝိညာဉ်ရေးကိုပင် မြှင့်တင်ပေးနိုင် သည်။

`ပြုလေရာရာ၌ “သခင်ယေရှု၏နာမတော်ကိုထောက်၍ ပြုရမည်” ဟု မှာထားခဲ့၏ (ကော၊ ၃း၁၇)။ သင်ဧကန်အမှန်ပြုနိုင်မည်လော။ မပြုနိုင်သည်ရှိသော် သင်မည်သို့ပြောင်းလဲရမည်နည်း။ သခင့်နာမတော် ၌ မပြုနိုင်သည်ရှိသော် သင်မည်သည်ကိုရပ်တန့်သင့်သနည်း။`