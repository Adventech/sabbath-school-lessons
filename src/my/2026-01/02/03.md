---
title:  ပေါလုဆုတောင်းရာ၌တောင်းဆိုသောအချက်များ
date:   05/01/2026
---

လွန်ခဲ့သောနှစ်အနည်းငယ်က ဓမ္မဆရာတစ်ဦးက လူတို့၏ဆုတောင်း ခြင်းတွင် ငါ၊ ငါ၊ ငါ နှင့် ငါ၏လိုအပ်ချက်များ သို့မဟုတ် ဆန္ဒများဟု ဗဟိုပြုနေကြကြောင်း ပြောဆိုခဲ့ဖူးသည်။ ဘုရားသခင်သည် ပို၍ကြီးမားသော အရာများကို ရည်ရွယ်ထားသောကြောင့် ၎င်းတို့ကို “အတ္တနှောသောဆုတောင်း ချက်ငယ်များ” ဟု သင့်တော်စွာသတ်မှတ်ခဲ့သည်။

`ဖိလိပ္ပိ၊ ၁း၉-၁၁ တွင် ပေါလု၏ဆုတောင်းခြင်းကိုဖတ်ပါ။ မည်သည်ကိုဗဟိုပြု၍ မည်သည့်ကြီးမားသောအရာများတောင်းဆို သနည်း။ ၎င်းသည် ဆုတောင်းခြင်းအကြောင်း မည်သို့သွန်သင်သနည်း။`

ဤဆုတောင်းခြင်းသည် ဂရိစာဖြင့် စာခုးလေးဆယ်သုံးခုးသာ ဖြစ်သော်လည်း၊ ကျန်ရှိသောဩဝါဒစာတွင် သူ၏စိုးရိမ်မှုများအားခုး မေတ္တာ၊ ပညာ၊ ပိုင်းခြားသိမြင်ခြင်း၊ စိတ်ရင်းမှန်ကန်ခြင်း၊ ခိုက်ရန်ကင်းစင်ခြင်းနှင့် ယေရှုခရစ်တော်၌ ဖြောင့်မတ်ခြင်းတို့အား ခြုံငုံစေနိုင်လေသည်။ ဤဆုတောင်း ခြင်းကိုအရင်းခံ၍ ပေါလုသည် အသင်းတော်တစ်ခုခုးအတွက် အလျင်ဦး ဖော်ပြထားသော ကျေးဇူးတော်ချီးမွမ်းခြင်းကိုပြုခဲ့သည်။ ပေါလု၏ဆုတောင်း ခြင်းသည် အသင်းတော်တစ်ခုခုး၏ကောင်းစားရေးကို ရှေးရှုလျက် သူတစ်ပါး အားဗဟိုပြုခြင်းဖြင့် တောင်းလျှောက်သည်။ သူ၏ဆုတောင်းချက်တချို့တို့အား အနီးကပ်တစ်ခုစီလေ့လာကြစို့။

မေတ္တာပါရမီတိုးပွားခြင်းအမြဲလိုအပ်သည်။ ရှင်ပေါလုဆုတောင်းခြင်း သည် သာ၍မေတ္တာရှိရန်မကဘဲ၊ မေတ္တာသည် “ဉာဏ်ပညာအမျိုးမျိုးရှိလျက်” (ဖိ၊ ၁း၉) တိကျသောဦးတည်ချက်သို့ ပို့ဆောင်စေရန်ဖြစ်သည်။ ဉာဏ်ပညာ ဟူသည် အသိအတတ်ဉာဏ်မျှပင်မဟုတ်ဘဲ၊ ထာဝရဘုရားနှင့်မိတ်သဟာယ ပြုခြင်း၊ နှုတ်ကပတ်တော်ဖတ်ရှုခြင်းဖြင့်သာ ရရှိနိုင်သောဝိညာဉ်ရေးရာဉာဏ်ပညာ ကိုဆိုလိုသည် (ဧဖက်၊ ၁း၁၇။ ၄း၁၃။ ၁တိ၊ ၂း၄)။

ခွဲခြားသိမြင်နိုင်သောပညာ။ ဤအရာကို ရှင်ပေါလုက “အကောင်းဆုံး ဖြစ်သောအရာကို ပိုင်းခြားသိမြင်နိုင်ခြင်း” (ကိုယ်ကျင့်တရားအရ အန္တရာယ် ရှိသောအရာမှ ခွဲခြားသိမြင်ခြင်း) နှင့် “စင်ကြယ်၍ အပြစ်ကင်းရှင်းစွာနေရခြင်း” (ဖိလိပ္ပိ၊ ၁း၁ဝ) ဟူ၍ ရှင်းပြထားသည်။

စိတ်ရင်းမှန်ကန်ခြင်း။ ဂရိဘာသာတွင် “နေရောင်ခြည်ဖြင့်စီရင်ခံရသူ” အနက်ရှိ၍ မသိုးမသန့်သောလုပ်ရပ်များကင်းစင်ခြင်း။ “ခရစ်ယာန်တို့ပြုသမျှ အရာတို့သည် နေရောင်ခြည်ကဲ့သို့ ပွင့်လင်းမြင်သာရပါမည်” (Ellen G. White, Reflecting Christ, p. 71).

ခိုက်ရန်ကင်းခြင်း။ ဤစာသားသည် ထိမိလဲစရာခလုပ်ကသင်းမဖြစ် ခြင်းကို ဆိုလိုသည်။ သူတစ်ပါး၏ယုံကြည်ခြင်းအတွက် အခက်အခဲဖြစ်စေမည့် စကားမပြောခြင်း၊ အမှုကိစ္စမလုပ်ခြင်းကိုဆိုလိုသည်။

ခရစ်တော်၌ဖြောင့်မတ်ခြင်း။ ဤအချက်နှင့်ပတ်သက်၍ ရှင်ပေါလုသည် ရောမဩဝါဒစာနှင့် ဂလာတိဩဝါဒစာတို့တွင် အမြောက်အမြားဖော်ပြထား ပြီးနောက် ဖိလိပ္ပိ၊ ၃ တွင်လည်း ဆင့်ပွားရေးထားသေးသည်။ ကျွန်ုပ်တို့သည် မိမိတို့၏မူပိုင်ဖြောင့်မတ်ခြင်းမရှိဘဲ ခရစ်တော်ထံမှရရှိသောအရာသာလျှင်ရှိသည်။

`ကျွန်ုပ်တို့မည်သည့်အရာပင်ပြုနေပါစေ ကျွန်ုပ်တို့၏မေတ္တာ အား မည်သို့ “စုံလင်စေ” မည်နည်း (ဖိ၊ ၁း၉)။ ၎င်းသည် ခရစ်ယာန်အသက်တာတွင် အဘယ်ကြောင့်အရေးကြီးနိုင်သနည်း (၁ကော၊ ၁၃း၁-၈)။`