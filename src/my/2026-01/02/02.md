---
title:  ဧဝံဂေလိသတင်း၌မိတ်သဟာယဖွဲ့ခြင်း
date:   04/01/2026
---

`ဖိလိပ္ပိ၊ ၁း၃-၈ ကိုဖတ်ပါ။ ရှင်ပေါလုသည် မည်သည်အတွက် ကျေးဇူးတော်ချီးမွမ်းသနည်း။ ဖိလိပ္ပိတို့၏မည်သည့်သံသယကို ပပျောက် စေ၍ မည်သို့အရေးကြီးသနည်း။`

ရှင်ပေလုသည် ဖိလိပ္ပိတွင် အသင်းတော်တည်ထောင်ခဲ့သဖြင့် သူ၏ ဩဝါဒစာတွင် နွေးထွေးသောခရစ်ယာန်မိတ်သဟာယအကြောင်း ပြည့်နှက် သည်ကို မြင်တွေ့ရသည်။ ရှင်ပေါလုသည် အချုပ်ကျရာတွင် မိုင်ရာချီဝေး ကွာနေသောအသင်းတော်နှင့် ယုံကြည်သူတို့အား မိမိ၏နှခုးသားတွင် ပွေ့ပိုက် ထားသည်။ “ယေရှုခရစ်တော်၏မေတ္တာကရုဏာ၌ သူတို့အားလွမ်းဆွတ်၍” (ဖိ၊ ၁း၈) သူတို့အတွက် ထာဝရဘုရား၏ကျေးဇူးတော်ကိုချီးမွမ်းသည်။ ရှင်ပေါလု၏ကျေးဇူးတော်ချီးမွမ်းခြင်းသည် ကောင်းကင်တွင် ကျွန်ုပ်တို့အတွက် ယေရှု၏ကြားဝင်ဆုတောင်းပေးခြင်းကိုပင် ပြသခြင်းဖြစ်၏။

ယဇ်ပုရောဟိတ်မင်းကြီး၏ရင်အုပ်တွင်ရှိသော ကျောက် ၁၂ ခုးတို့ သည် ဣသရေလအမျိုး ၁၂ နွယ်တို့အား ပုံဆောင်ထားသည်။ ထိုသို့ကြားဝင် ချိန်ကာလတွင် လူသားတို့သည် “သူ့နှခုးအပေါ်တွင်” ရှိရပေမည် (ထွက်၊ ၂၈း၂၉)။ ဤသည်ထက်သာလွန်စွာ ကောင်းကင်၏ယဇ်ပုရောဟိတ်မင်းကြီး ယေရှုသည် ခမည်းတော်၏ရှေ့မှောက်တွင် သူ့လူမျိုးနွယ်တို့၏နာမများကို ပွေ့ပိုက်ထားပေးသည်။

ဖိလိပ္ပိ၊ ၁း၃ ၏စာသားတိုသည် ရှင်ပေါလုနှင့် ဖိလိပ္ပိလူတို့၏ ရင်းနှီးသောမိတ်သဟာယအား အသိအမှတ်ပြုရာတွင် အနက်နှစ်မျိုးဖြစ်နိုင်သည်။ ရှင်ပေါလုသည် မိမိဆုတောင်းသောအခါခါ သူတို့အားအောက်မေ့သည်ဟု အနက်ပြန်လေ့ရှိကြသည်။ တချို့နေရာတွင် အပြန်အလှန်ရင်းနှီးကြသည်ဟု အသိအမှတ်ပြုထားရာ၊ ထိုမိတ်သဟာယ (Greek: koinonia) ဖွဲ့ခြင်းကို အရေးပေးထားသည်။ ရှင်ပေါလုသည် ခရစ်တော်၏ဆင်းရဲဒုက္ခများကိုပင် “မျှဝေခံစား” (Greek: sunkoinoneo) ခြင်းအနေဖြင့် ရှင်ပေါလု၏သာသနာ့ ခရီးစဉ်အတွက် ငွေကြေးမျှဝေထောက်ပံ့ကြသည် (ဖိ၊ ၄း၁၄၊ ၁၅)။ ဤသို့ အပြန်အလှန်ပြုခြင်းသည်လည်း “ရှေးဦးစွာသောနေ့ရက်မှစ၍ ယခုတိုင်အောင်” (ဖိ၊ ၁း၅) ဖြစ်၍၊ “ဝမ်းမြောက်သောစိတ်နှင့်” (ဖိ၊ ၁း၄) ထာဝရဘုရားအား ကျေးဇူးတင်ကာ ၎င်းတို့အတွက်ပါဆုတောင်းပေးရန် လမ်းပွင့်စေ၏။

ရှင်ပေါလုသည် မိမိတုတ်နှောင်ခံရကာ အကျဉ်းကျခြင်းကိုပင် အပြု သဘောဆောင်စေကာ “ဧဝံဂေလိတရားဘက်၌ သက်သေခံ၍ ထိုတရားကို တည်စေ” (ဖိ၊ ၁း၇) သည်ဟုပင် ဆိုသေး၏။ ဤသို့ဥပဒေအသုံးအနှုန်း နှစ်ခုဖြင့် သူ့အားစစ်ဆေးလုဆဲဆဲဖြစ်သည်ကို ခန့်မှန်းထားရသော်လည်း ငါပေါလု သည် စစ်သည်များ၊ ဧည့်သည်များတို့နှင့်အတူ ဧဝံဂေလိတရားနှင့်ပင် ထိတွေ့ ဆက်ဆံနေကြပါသည်။ တိုက်ခိုက်မှုများအား ကာကွယ်နေရင်း (Greek: apologia) ၎င်းတို့သည် ထာဝရသစ္စာတရားများဖြစ်ကြောင်း တည်မြဲစေရန် လည်း လိုအပ်နေသေးသည်။ ရှင်ပေါလုသည် မိမိ၏အနာဂတ်အား အမှုထား ခြင်းကို လျှော့ပေါ့ကာ ဧဝံဂေလိတရား၏အောင်မြင်ခြင်းကို အမှုထား၏။ သူအသက်ရှင်သည်ဖြစ်စေ၊ သေသည်ဖြစ်စေ၊ ရှင်ပေါလုသည် “ကောင်းသော အမှု” (ဖိ၊ ၁း၆) ကို ပြုစပြုတော်မူသောထာဝရဘုရားအား ယုံကြည်အားကိုး၏။

`ဘုရားသခင်ကျွန်ုပ်တို့အတွင်း၌ စတင်တော်မူသော “ကောင်း သောအမှု” ကို ပြီးစီးတော်မူမည် (ဖိလိပ္ပိ၊ ၁း၆) ဟူသောကတိတော် ကို သင်မည်သို့နားလည်သနည်း။`