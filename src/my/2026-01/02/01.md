---
title:  ကျေးဇူးတင်ချီးမွမ်းခြင်းနှင့်ဆုတောင်းရခြင်းအကြောင်းရင်းများ
date:   03/01/2026
---

### ဖတ်ရန်ကျမ်းချက်များ။ 
ဖိ၊ ၁း၁-၁၈။ ၁ကော၊ ၁၃း၁-၈။ ယေရမိ၊ ၁၇း၉။ ကော၊ ၁း၁-၁၂။ ၁ပေ၊ ၁း၄။ ဆာ၊ ၁၁၉း၁ဝ၅။ ဟေရှာ၊ ၃ဝး၂၁။

> <p>အလွတ်ကျမ်းချက်</p>
> “သင်တို့တွင် ကောင်းသောအမှုကို ပြုစပြုတော်မူသောသူသည် ယေရှုခရစ်၏နေ့ရက်တိုင်အောင်ပြီးစီးလျက် ပြုတော်မူမည်ဟု ငါ သဘောကျ၏” (ဖိလိပိÜ၊ ၁း၆)။

ရှင်ပေါလုသည် ဩဝါဒစာများရေးသားပေးပို့ရာတွင် ကြိုဆိုနှုတ်ဆက် စကားများနှင့် ကျေးဇူးတင်စကားများ ထည့်သွင်းလေ့ရှိသည်။ “သခင်ယေရှု ခရစ်နှင့် ငါတို့အဖဘုရားသခင်ထံမှ ကျေးဇူးတော်နှင့်ငြိမ်သက်ခြင်းသည် သင်တို့၌ ရှိပါစေသော။ ငါတို့သခင်ယေရှုခရစ်၏ခမည်းတော်ဘုရားသခင်၏ ကျေးဇူး တော်ကို ချီးမွမ်းကြ၏” (ကော၊ ၁း၂၊ ၃)။

ရှင်ပေါလုကဲ့သို့ပင် ကျွန်ုပ်တို့သည်လည်း ကျေးဇူးတင်ရန်များစွာ ရှိ၏။ ကျွန်ုပ်တို့သည် ထာဝရဘုရား၏ကျေးဇူးတော်အား သိမ်မွေ့နက်နဲစွာ ခံစားခဲ့ရသည်ဖြစ်ရာ ကောင်းကင်တမန်တော်များကပင် တွေးဆမရလောက်အောင် ပင်ဖြစ်ခဲ့သည်။ အလားတူထာဝရဘုရား၏ကျေးဇူးတော်ကလည်း ထာဝရဘုရား နှင့်လည်းကောင်း၊ သူ၏မေတ္တာတော်မှစီးဆင်းသော မျှော်လင့်ခြင်းနှင့်လည်း ကောင်း ကျွန်ုပ်တို့ကိုသဟဇာတဖြစ်စေသည်။

လူသားအနေဖြင့် ကျွန်ုပ်တို့သည် အခြားသူများအား ကျေးဇူးတင် ကြောင်းစကားဆိုနိုင်သည်၊ ပြသနိုင်သည်။ ထို့အတူပင် အခြားသူများအတွက် မိမိတို့ပြုလုပ်ပေးသောအရာများကို သူတို့ကကျေးဇူးတင်မည်ဟု မျှော်လင့်နိုင်သည်။ မိဘများသည် မိမိတို့၏ကလေးများက ဘုရားသခင်ကိုချစ်ပြီး၊ သူတို့ကို အကောင်းဆုံးပျိုးထောင်ရန် စွန့်လွှတ်အနစ်နာခံခဲ့မှုများကို ယခုပင်မဟုတ်လျှင် လည်း တစ်နေ့နေ့တွင် ကျေးဇူးတင်ကြမည်ဟု ဆုတောင်းကြသည်။ သို့သော် လူသားများအနေဖြင့် ကျွန်ုပ်တို့သည် အမှားများစွာပြုလုပ်မိပြီး၊ ထိုအမှားများမှ သင်ခန်းစာယူကြရမည်ဖြစ်သည် (သို့မဟုတ် အနည်းဆုံးယူသင့်သည်)။

ဤအပတ်တွင် ဖိလိပ္ပိဩဝါဒစာနှင့် ကောလောသဲဩဝါဒစာများတွင် ပါရှိသော ရှင်ပေါလု၏ကျေးဇူးတင်ခြင်းစကားချီးနှင့် ဆုတောင်းချက်များကို ကျွန်ုပ်တို့လေ့လာကြမည်။ ၎င်းတို့သည် ကျွန်ုပ်တို့၏ဆုတောင်းခြင်းအသက်တာ ကို ကြွယ်ဝခိုင်မာစေနိုင်မည်ဖြစ်သည်။