---
title:  ဧဝံဂေလိအသီး
date:   07/01/2026
---

ရှင်ပေါလု၏ ကောလောသဲလူတို့နှင့် အဆက်အသွယ်သည် ဖိလိပ္ပိ လူတို့နှင့်မတူပါ။ ကောလောသဲလူတို့သည် “ငါ့မျက်နှာကို မမြင်ဖူးသောသူများ” တွင် ထည့်ဝင်ထားသည် (ကော၊ ၂း၁)။ မည်သို့ပင်ဖြစ်စေ ပေါလုသည် သူတို့အားလည်း ဖိလိပ္ပိလူတို့ထံပြုသည်နည်းတူ ထာဝရဘုရား၏ကျေးဇူးတော် အစဉ်ချီးမွမ်း၍ ဆုတောင်းပေးကြောင်း အခိုင်အမာပြောဆိုသည်။

`ကော၊ ၁း၃-၈ ကိုဖတ်ပါ။ မည်သည့်အရာသုံးခုအတွက် ရှင်ပေါလုသည် ဘုရား၏ကျေးဇူးတော်ချီးမွမ်းသနည်း။`

ရှင်ပေါလုသည် အခြားနေရာတွင်ပင် ဖော်ပြခဲ့ပြီးသော သူကောင်း တရားသုံးခုဖြစ်သော ယုံကြည်ခြင်း၊ မျှော်လင့်ခြင်းနှင့် မေတ္တာတို့ကို အတူ ယူဆောင်လာပြန်၏ (၁ကော၊ ၁၃း၁၃။ ၁သက်၊ ၁း၃။ ၅း၈)။ ဤအရာများ အတွက် ကောလောသဲလူတို့အား ဂုဏ်ပြုမှတ်တမ်းမတင်ပါ။ ခမည်းတော်သည် “ကောင်းမြတ်စုံလင်သော” စွမ်းရည်တို့ကို ပေးတော်မူကြောင်း ကျေးဇူးတော် ချီးမွမ်းလေသည် (ယာ၊ ၁း၁၇)။ ထာဝရဘုရား၏မေတ္တာတော်ကို မြင်တွေ့ရ သောကျွန်ုပ်တို့သည် ခရစ်တော်အားယုံကြည်လာ (ဧဖက်၊ ၂း၄-၈) ၍ ကောင်းကင်အား မျှော်လင့်ခွင့်ရရှိနိုင်၏။ ၎င်းကို ပေတရုသည် “မည်သည့် အခါမျှ မှေးမှိန်ခြင်း၊ ပျက်စီးခြင်း၊ ပျောက်ပျက်ခြင်းမဖြစ်နိုင်သောအမွေတော် ကို သင့်အဖို့ ကောင်းကင်၌သိုထားလျက်ရှိ၏” (၁ပေ၊ ၁း၄) ဟု ဆို၏။

ရှင်ပေါလုသည်လည်း ဧဝံဂေလိသည် “သမ္မာတရား” အပေါ် အခြေပြု ထားသောကြောင့် သစ္စာတရားဖြစ်သည်ဟုဆို၏။ ဤအချက်ကို ရှင်ပေါလု သည် ထာဝရဘုရား၏နှုတ်ကပတ်တော်ကွန့်မြူခြင်းဖြင့် နေရာတကာတွင် အသုံးပြုခဲ့ရသည် (၂ကော၊ ၆း၇။ ၂တိ၊ ၂း၁၅)။ “လူ၏နှုတ်ထွက်စကား” နှင့်မတူဘဲ ထိုနှုတ်ကပတ်တော်သည် ယုံကြည်ခြင်းသို့ရောက်သော သင်တို့၌ “ပြုပြင်” သည်ကိုလည်းကောင်း၊ ထာဝရဘုရား၏အလိုတော်ကို ပြည့်စုံစေသည် (ဟေရှာ၊ ၅၅း၁၁)။ ဧဝံဂေလိကို ကြွေးကြော်သည်နှင့်ပင် ကြားနာရသော သူတို့၏နှခုးသားထဲတွင် သန့်ရှင်းသောဝိညာဉ်တော်အားဖြင့် ထာဝရဘုရား၏ တန်ခိုးတော်သည် ပေါ်လွင်လာကာ သူတို့သည်လည်း တုံ့ပြန်လာကြသည်။ “အသက်ရှင်ခြင်းနှင့်ဆိုင်သော နှုတ်ကပတ်တရားတော်” (ဖိ၊ ၂း၁၆) ဖြစ်သဖြင့် ထိုဧဝံဂေလိသည် အသီးသီးလေတော့၏။

ဤမျှလောက်အချိန်တိုအတွင်း၌ပင် ဧဝံဂေလိတရားပြန့်နှံ့ခြင်းသည် အံ့ဖွယ်အကောင်းဆုံးဖြစ်လိမ့်မည်။ ခရစ်တော်၏သေခြင်းနှင့် ရှင်ပြန်ထမြောက် ခြင်းနောက် နှစ်သုံးဆယ်အတွင်း၌ “လောကီနိုင်ငံတစ်လျှောက် ပြန့်နှံ့သည်” (ကော၊ ၁း၆) ဟု ရှင်ပေါလုမှ ဆိုနှင့်ခဲ့၏။ ၎င်းအခန်းကြီးတွင်ပင် သူသည် ဧဝံဂေလိကို “ကောင်းကင်အောက်၌ရှိသော ဝေနေယျသတ္တဝါအပေါင်းတို့အား ဟောပြောခဲ့သဖြင့်” (ကော၊ ၁း၂၃) ဟု ဆိုပြန်၏။ ရောမနိုင်ငံ၏လမ်းစနစ် ကျယ်ပြန့်ခြင်းသည် ခရီးသွားလာခြင်းအား မြန်ဆန်စေသဖြင့် ရှင်ပေါလု၏ ဩဝါဒစာတို့သည် ကျယ်ပြန့်မြန်ဆန်စွာ ပျံ့နှံ့နိုင်ခြင်းဖြစ်သည်။ ထာဝရဘုရား၏ တန်ခိုးတော်သည် နှုတ်ကပတ်တော်အားဖြင့် အလုပ်လုပ်ဆောင်သဖြင့် နိမိ®တ သတ္တဝါတို့တွင် ဝိညာဉ်အသက်တာမွေးဖွားသန့်စင်စေ၍ (ယာကုပ်၊ ၁း၁၈။ ၁ပေ၊ ၁း၂၃) ခရစ်တော်၌ သတ္တဝါအသစ်ဖြစ်စေသည် (၂ကော၊ ၅း၁၇)။

`ကော၊ ၁း၅ တွင် ရှင်ပေါလုသည် “သင်တို့အဖို့ ကောင်းကင်ဘုံ ၌သိုထားသောမျှော်လင့်ခြင်း” ကိုဖတ်ပါ။ ထိုမျှော်လင့်ခြင်းကို သင် မည်သို့နားလည်၍ သင်သည် ထိုက်တန်ခြင်းမရှိသည့်တိုင် သင့်အတွက် မည်သို့ကောင်းကျိုးပြုသနည်း။`