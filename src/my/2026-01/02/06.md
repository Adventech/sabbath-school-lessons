---
title:  ဆုတောင်းခြင်းတန်ခိုး
date:   08/01/2026
---

`ကော၊ ၁း၉-၁၂ ကိုဖတ်ပါ။ ပေါလုဆုတောင်းရာတွင် မည်သည့် တိကျသောတောင်းဆိုမှုရှိသနည်း။`

ရှင်ပေါလုသည် “ဘုရား၏အလိုတော်ကို အကုန်အစင်နားလည်မည် အကြောင်း” ဟူ၍ တောင်းဆိုသည်။ ရှင်ပေါလုက ဘုရား၏အလိုတော်ကို နားလည်ခြင်းဟူသည် “ဘုရားသခင်ကိုသိသော ဝိညာဉ်အရာ၌ ဉာဏ်တိုးပွား ခြင်း” (ကော၊ ၁း၉) ဟုဆိုသည်။ ထာဝရဘုရားကို ကိုးစားခြင်းဖြင့် အသိ ပညာအလျင်ဦးလာ၍ ထိုနောက်မှ “ထိုသူ၏အလိုတော်ကို လိုက်လျှောက် လိုခြင်း” ရှိလာသည် (ယောဟန်၊ ၇း၁၇)၊ မိမိကိုယ်ကိုမကိုးစားခြင်း (သု၊ ၃း၅)။ သို့သော် ပေါ်လာသောမေးခွန်းတစ်ခုသည် “ဤအခြေအနေမျိုးတွင် ကျွန်ုပ်အတွက် ဘုရား၏အလိုတော်သည် အဘယ်နည်း။” ထာဝရဘုရား၏ အလိုတော်အား သင်ယူနိုင်သောဇစ်မြစ်သုံးခုတို့အား ဆုတောင်းခြင်းဖြင့် ရှာတွေ့ ရပေ၏။

(၁) အရေးအကြီးဆုံးပညာဇစ်မြစ်သည် ကျမ်းစာဖြစ်သည်။ “နှုတ်ကပတ်တော် သည် အကျွန်ုပ်၏ခြေရှေ့တွင် မီးခွက်ဖြစ်သည်” (ဆာလံ၊ ၁၁၉း၁ဝ၅)။

(၂) ဘုရားသခင့်အလိုတော်နှင့် လမ်းပြခြင်းသည်လည်း ဘုရားသခင်၏တံခါး ဖွင့်ခြင်း၊ ပိတ်ခြင်းကို တောင်းဆိုသဖြင့် (ကော၊ ၄း၃၊ ၄) သူ၏ပံ့ပိုးမှု အခြေအနေအရ သိရမည်ဖြစ်သည်။

(၃) သန့်ရှင်းသောဝိညာဉ်တော်၏လမ်းပြခြင်းဖြင့် သူ၏အသံတော်အား တစ်ကြိမ် မှတ်မိပြီးကတည်းက “သင်သည် လက်ယာဘက်၊ လက်ဝဲဘက်သို့လမ်းလွှဲ လျှင် ဤမည်သောလမ်းသည် မှန်၏။ ဤလမ်း၌သွားလော့ဟု သင့်နောက် ၌ပြောသောစကားသံကို ကိုယ်နားနှင့်ကြားရလိမ့်မည်” (ဟေရှာ၊ ၃ဝး၂၁)။

ရှင်ပေါလုမှ ကောလောသဲလူတို့အတွက် “ထာဝရဘုရားနှင့် ထိုက် လျှောက်စွာကျင့်” ရန် ဆုတောင်းပေးသည် (ကော၊ ၁း၁ဝ)။ မည်သူမျှ မွေးရာပါ “ထိုက်လျှောက်ခြင်း” မရှိကြသော်လည်း၊ ဘုရားသခင်သည် ကျေးဇူး တော်အားဖြင့် မြင့်မြတ်သောခေါ်တော်မူခြင်းနှင့် လျော်ညီစွာနေထိုင်ရန် ခေါ်တော် မူသည် (ဧဖက်၊ ၄း၁။ ၁သက်၊ ၂း၁၂)။ ရှင်ပေါလုသည် “ကျင်လည်” နှင့် “ကျင့်ဆောင်” ဟူသော ပြုခြင်းပြအား သုံးကြိမ်မကအသုံးပြုသည် (ကော၊ ၂း၆။ ၃း၇။ ၄း၅)။ ထာဝရဘုရား၏ပညတ်တရားနှင့်အညီ ရှင်သန်ခြင်းကို ဆိုလိုသည် (ထွက်၊ ၁၈း၂ဝ)။ ၎င်းသည်လည်း သန့်ရှင်းသောဝိညာဉ်တော်၏ လုပ်ဆောင်ခြင်းဖြင့် (ယေဇ၊ ၃၆း၂၇)၊ ဘုရားသခင်၏ပညတ်တရားနှင့် ညီညွတ် စွာနေတတ်ခြင်း (ထွက်၊ ၁၈း၂ဝ) ကို ဆိုလိုသည်။

ရှင်ပေါလုသည် သူတို့ (ကျွန်ုပ်တို့ပါ) ၏အသက်တာသည် ဘုရား သခင့်ထံတော်၌ “ကျေနပ်စရာအတိ” ဖြစ်နိုင်ရန်၊ “ကောင်းသောအကျင့်အမျိုးမျိုး တွင် အသီးသီးရန်” (ကော၊ ၁း၉၊ ၁ဝ)၊ “ဘုရားသခင်ကို သိကျွမ်းခြင်းဉာဏ် တိုးပွားရန်” (ကော၊ ၁း၁ဝ) နှင့် နောက်ဆုံးတွင် “ကျေးဇူးတော်ချီးမွမ်းရန်” (ကော၊ ၁း၁၂) ဆုတောင်းသည်။

`တစ်စုံတစ်ဦးမှ “ထာဝရဘုရားသည် သင့်အား တစ်နေရာ မဟုတ် အခြားတစ်နေရာသို့ လမ်းပြပို့ဆောင်နေသည်” ကို မည်သို့ သိသနည်းဟုမေးခဲ့သော် မည်သို့ဖြေဆိုမည်နည်း။`