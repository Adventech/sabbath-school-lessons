---
title:  အသက်ရှင်သောယဇ်ကောင်
date:   27/01/2026
---

`ဖိလိပ္ပိ၊ ၂း၁၇။ ၂တိ၊ ၄း၆။ ရောမ၊ ၁၂း၁၊ ၂ နှင့် ၁ကော၊ ၁၁း၁ တို့ကိုဖတ်ပါ။ ပေါလုသည် ဘာဆိုလိုသနည်း။`

ရှင်ပေါလုသည် သူ့အသက်တာအားဖော်ပြရာတွင် အသက်ရှင်ခြင်းနှင့် ခရစ်တော်၏အမှုတော်တွင် သေခြင်းတို့ဖြင့် စိတ်နှစ်ခွပင်ဖြစ်နေသည်ဟု ဆိုခဲ့ ပြီးဖြစ်သည် (ဖိ၊ ၁း၂ဝ-၂၃)။ ယခုတွင် သူသည် “တင်လှူပူဇော်သောယဇ် ပေါ်မှာ ငါ့ကိုသွန်းလောင်း” (ဖိ၊ ၂း၁၇) ခြင်းပြုနိုင်သည်ဟုဆို၏။ ဤပုံဖော် ခြင်းသည် ရှေးခေတ်၌ အဖျော်ယမကာ (ဆီ၊ ဝိုင်၊ ရေ) တို့ကို သွန်းလောင်း ခြင်းဖြင့် ပူဇော်ပသခြင်း၌ အခြေပြုသည်၊ ဘုရားသခင်အားဝတ်ပြုခြင်းကို ဆိုသည် (က၊ ၃၅း၁၄။ ထွက်၊ ၂၉း၄ဝ။ ၂ရာ၊ ၂၃း၁၅-၁၇)။ မာရိသည် “အဖိုးများစွာထိုက်သောနာဒုဆီမွှေး” (မာ၊ ၁၄း၃-၉။ ယော၊ ၁၂း၃) ဖြင့် ယေရှု၏ခေါင်းနှင့်ခြေတို့အား ဆီလိမ်းကြံခြင်းသည်မှာ တန်ဖိုးရှိသောအရည် တစ်ခုကို “ဖြုန်းတီးခြင်း” ဟု ဆိုနိုင်သော်လည်း သူမ၏ပေးဆပ်ခြင်းနှင့် ယေရှုအားသဂြုØဟ်ရန် ပြင်ဆင်ပေးခြင်းဖြစ်သည်။ အရည်သောက်ပူဇော်ခြင်း မဟုတ်သည်တိုင် ၎င်းသည် မိမိတို့ကယ်တင်ခြင်းအတွက် အတိုင်းမဲ့သော ယေရှု၏ယဇ်ပူဇော်ခြင်းကို အသွင်ယူခြင်းတစ်မျိုးပင်ဖြစ်သည်။

ရှင်ပေါလုသည် ဧဝံဂေလိတရားတော်အား ဖြန့်ဝေခြင်းကြောင့် အသေခံ ရသည်ရှိခဲ့သော်၊ သူ၏အသက်သည် ထာဝရဘုရားထံတော်၌ “သွန်းလောင်း သော” ပူဇော်သကာကဲ့သို့ ဖြစ်မည်ဖြစ်သဖြင့် ဝမ်းပင်သာဦးမည်ဖြစ်သည်။ ဟေဗြဲစာအုပ်တွင် ယဇ်ပူဇော်ပသခြင်းသည် တစ်ခုတည်းမဟုတ်ဘဲ ဘောဇဉ် ပူဇော်သကာဖြင့် ဒွန်တွဲသွားလေ့ရှိ၏ (တော၊ ၁၅း၁-၁ဝ။ ၂၈း၁-၁၅)။ ပေါလုသည် မိမိအသက်တာအား စတေးရခြင်းသည် ဖိလိပ္ပိမြို့ရှိ ယုံကြည်သူ များ၏ “အသက်တာစွန့်လွှတ်ခြင်းနှင့် ဆက်ကပ်ခြင်း၊” ယုံကြည်ခြင်းအားဖြင့် သူတို့၏အသက်တာကို “အသက်ရှင်သောယဇ်” (ရောမ၊ ၁၂း၁) အဖြစ် ဆက်ကပ်သောသူများနှင့်တူညီကြောင်း သုံးသပ်၍ရေးသားထားသည်။

ဖိလိပ္ပိလူတို့အပါအဝင် ရှေးဦးခရစ်ယာန်တို့သည် (ဖိ၊ ၁း၂၇-၂၉) မိမိတို့၏ယုံကြည်ခြင်းကို ထက်သန်စွာဝေငှကြသည်။ တစ်အိမ်တက်တစ်အိမ် ဆင်းကာ ဧဝံဂေလိတရားဖြန့်ဝေကြသည် (တ၊ ၅း၄၂)။ မိမိတို့အိမ်ကို ကျမ်းစာသင်ကြားရန် ဖွင့်ဟကြသည် (တ၊ ၁၂း၁၂။ ၁ကော၊ ၁၆း၁၉။ ကော၊ ၄း၁၅။ ဖိလေမုန်၊ ၁၊ ၂)။ မိမိတို့၏ယုံကြည်ချက်ကိုလည်း ကျမ်းစာ အားဖြင့်ထောက်ပြတတ်ကြသည် (တ၊ ၁၇း၁၁။ ၁၈း၂၆။ ၁ပေ၊ ၃း၁၅)။ ရှေးဦးမြော်လင့်ခြင်းအသင်းသားတို့သည်လည်း ထိုသို့ပြုကြ၏။ သတင်းပို့ဆောင် ရာတွင် တရားဟောဆရာများကိုသာအားမကိုးဘဲ၊ မိမိတို့အိမ်နီးချင်းများထံသို့ မိမိတို့၏ယုံကြည်ခြင်းကိုမျှဝေကာ၊ ကျမ်းစာသင်ပေးခြင်းနှင့် သိက္ခာတော်ရ ဆရာများရောက်လာသောအခါ နှစ်ခြင်းပေးနိုင်ရန် လူများအားပြင်ဆင်ပေး ထားသည်။

အချုပ်ပြောရပါက ကိုယ်စီကိုယ်ငှ ယဇ်ပူဇော်ခြင်းပြု၍ ဧဝံဂေလိ တရားပြန့်နှံ့နိုင်ရန် မိမိတို့ကိုမိမိပင် အသက်ရှင်သောယဇ်ကောင် ဖြစ်စေကြ သည်။ ကျွန်ုပ်တို့သည် သူတို့ထက် လျော့နည်းနေရမည်လော။

`သင့်အသက်တာသည် “အသက်ရှင်သောယဇ်ကောင်” ဖြစ်ခြင်း ကို စိတ်သိုမှီးထားပါ။ ထာဝရဘုရား၏နိုင်ငံတော်အတွက် သင်မည်မျှ ပူဇော်ခဲ့သနည်း။ မိမိကိုယ်ကို သင်မည်သို့ဖြေဆိုမည်နည်း။`