---
title:  ညဉ့်၌အလင်းကဲ့သို့ထွန်းလင်း၏
date:   24/01/2026
---

### ဖတ်ရန်ကျမ်းချက်များ။ 
ဖိ၊ ၂း၁၂-၃ဝ။ ရောမ၊ ၃း၂၃၊ ၂၄။ ၅း၈။ ၂တိ၊ ၄း၆။ ၁ကော၊ ၄း၁၇။ ၂တိ၊ ၄း၂၁၊ ၁၃။ လု၊ ၇း၂။

> <p>အလွတ်ကျမ်းချက်</p>
> “သင်တို့သည် ပြုလေသမျှတို့၌ မြည်တမ်းခြင်း၊ ငြင်းခုံခြင်း မရှိဘဲ ပြုကြလော့။ သို့ပြုလျှင် ပြစ်တင်ခွင့်မရှိ၊ အဘယ်သူကိုမျှ မပြစ်မှားဘဲနေ၍ မဖြောင့်မမှန်ဖောက်ပြန်သောလူမျိုးအထဲ၌ အဘယ် အပြစ်မျှမပါသော ဘုရားသခင်၏သားဖြစ်လိမ့်မည်။ အသက်ရှင်ခြင်း နှင့်ဆိုင်သော နှုတ်ကပတ်တရားတော်ကိုပြသ၍ စကြဝဠာ၌ နေ၊ လ၊ ကြယ်နက္ခတ်ကဲ့သို့ ထိုလူမျိုးအထဲ၌ ထွန်းလင်းကြ၏” (ဖိလိပ္ပိ၊ ၂း၁၄၊ ၁၅)။

သင်တို့၏ဉာဏ်ပညာသည် ထင်ရှားလိမ့်မည်။ သူတို့ကလည်း ဤ ကြီးမြတ်သောလူမျိုးသည် အကယ်စင်စစ် ပညာနှင့်ပြည့်စုံသောအမျိုးဖြစ်သည်ဟု ပြောကြလိမ့်မည်” (တရား၊ ၄း၆) ဟု ဟေဗြဲလူတို့ကို ထာဝရဘုရားမိန့်တော် မူ၏။

ရာစုများစွာကျော်လွန်ပြီးသောအခါ သူက “ငါသည် ဤလောက၏ အလင်းဖြစ်၏။ ငါ့နောက်သို့လိုက်သောသူသည် မှောင်မိုက်၌မသွားမလာ။ အသက်၏အလင်းကိုရ၏” (ယောဟန်၊ ၈း၁၂) ဟု မိန့်တော်မူ၏။ “သင်တို့ သည် လောက၏အလင်းဖြစ်ကြသည်။ တောင်ထိပ်၌တည်သောမြို့သည် မကွယ် နိုင်” (မ၊ ၅း၁၄)။ မည်သို့ထိုအလင်းဖြစ်နိုင်မည်နည်း။ ယေရှုနှင့်ရင်းနှီးကျွမ်းဝင် စွာဆက်သွယ်ခြင်းဖြင့် ဟုတ်မှန်သောအလင်းမူကား၊ ဤလောကသို့ကြွလာလျက် ခပ်သိမ်းသောလူအပေါင်းတို့အား အလင်းကိုပေးသောသူဖြစ်သတည်း (ယော၊ ၁း၉)။ ဖိလိပ္ပိ၊ ၂ တွင် ဘုရားသခင်သည် “ကိုယ်တော်ကိုအလွန်ချီးမြှောက်၍ ဘွဲ့နာမတကာတို့ထက် ဘွဲ့နာမတော်ကိုပေးသနားတော်မူ၏။ ခပ်သိမ်းသော သတ္တဝါတို့သည် ယေရှု၏ဘွဲ့နာမတော်ကို ဒူးထောက်၍ ယေရှုသည် သခင် ဖြစ်တော်မူသည်ဟု နှုတ်နှင့်ဝန်ခံလိမ့်မည်” (ဖိ၊ ၂း၉-၁၁) ဟု ဆို၏။

ယေရှုထံသို့ မိမိအသက်တာအား အညံ့ခံအပ်နှံသူတို့အတွက် ကောင်းကင်၏အလင်းနှင့် တန်ခိုးကို ရရှိနိုင်သည်။ သို့တိုင်အောင် ကျွန်ုပ်တို့ သည် မိမိတို့၏အတွေးအခေါ်နှင့် စီမံကိန်းများအတိုင်း ဘုရားကပြုပေးလိမ့်မည် ဟု မျှော်လင့်မိတတ်ကြသည်။ ထိုကြောင့် ဖိလိပ္ပိလူတို့အား ရှင်ပေါလုပြော စကားတို့သည် ယနေ့တိုင်သက်ဝင်နေခြင်းဖြစ်သည်။