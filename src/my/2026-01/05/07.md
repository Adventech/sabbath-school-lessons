---
title:  ဆက်လက်လေ့လာရန်။
date:   30/01/2026
---

“ခရစ်တော်၏အနီးကပ်ဆုံးတွင် နေရာကျရမည့်သူတို့သည် ဤလောက တွင် ယေရှု၏ မိမိကိုယ်ကိုစွန့်လွှတ်သောချစ်မေတ္တာအား နက်နဲစွာသိရှိသူ၊ ဂုဏ်ပြိုင်ခြင်းမရှိ၊ ဝါကြွားခြင်းမရှိ၊ ကိုယ်ကျိုးမရှာ၊ ဒေါသအမျက်မထွက်၊ အပြစ်ရှိသည်ဟု မထင်တတ်သောသူ (၁ကော၊ ၁၃း၄၊ ၅) ဖြစ်ကြလိမ့်မည်။ ကိုယ်တော်သည် လူသားအားကယ်တင်ရန် သေသည်တိုင် အခုးစုံတို့အား စွန့်ကြဲလုပ်ဆောင်စေခြင်းဖြင့်၊ တပည့်တော်တို့အား လှုံ့ဆော်လျက်ရှိသည်။ ထိုစိတ်သဘောသည် ပေါလုအသက်တာ၌ပေါ်လွင်သည်။ သူ၏အသက်တာတွင် လူသားတို့အား ခရစ်တော်ကိုဖော်ပြသဖြင့် “ငါအသက်ရှင်သည်အရာမှ ခရစ်တော် ဖြစ်၏” ဟုဆိုသည်။ သေခြင်းကပင် ခရစ်တော်၏တန်ခိုးတော်အား ဖော်ပြ နိုင်၍ ဝိညာဉ်တို့အား ဆွဲဆောင်နိုင်သဖြင့် “သေလျှင်မူကား၊ သာ၍အကျိုး ရှိ၏” ဟု ဆိုသည်။ သူသည် “ငါ၏ကိုယ်ခန္ဓာ၌ ခရစ်တော်သည် အစဉ် မပြတ်ဂုဏ်အသရေထင်ရှားတော်မူသဖြင့် အသက်ရှင်သည်ဖြစ်စေ၊ သေသည် ဖြစ်စေ” (ဖိ၊ ၁း၂ဝ၊ ၂၁) ဟုပင်ဆိုလေသည်။ - Ellen G. White, The Desire of Ages, p. 549.

မကြာတော့မည့်ကာလအတွင်း၌ စမ်းသပ်ခြင်းသည် ဝိညာဉ်တိုင်းဆီသို့ ရောက်လာတော့မည်။ သားရဲ၏အမှတ်အသားကို ကျွန်ုပ်တို့အားလိုက်နာစေ ကြလိမ့်မည်။ ဤကမ္ဘာ့တောင်းဆိုချက်များကို တစ်ဆင့်ပြီးတစ်ဆင့်အလျှော့ပေးပြီး ဤကမ္ဘာ့ထုံးတမ်းစဉ်လာများနှင့် လိုက်လျောညီထွေရှိခဲ့ကြသူများသည် သူတို့အား ပြက်ရယ်ပြုခြင်း၊ ရှုတ်ချပြောဆိုခြင်း၊ ထောင်ဒဏ်ချမှတ်ခြင်းနှင့် သေဒဏ်ချမှတ် ခြင်းစသော ခြိမ်းခြောက်မှုများကိုခံရမည်ထက် အာဏာပိုင်များ၏တောင်းဆို ချက်ကို လိုက်လျောပေးရန် မခက်ခဲကြတော့ပေ။

မှန်ကန်သောညီအစ်ကိုများနှင့် မှားယွင်းသောညီအစ်ကိုများ ခွဲခြား သိမြင်ရသောအချိန်တွင် ပုန်းကွယ်နေသူများသည် ထင်ရှားလာကြလိမ့်မည်။ ထို့ပြင် ချီးမွမ်းခြင်းသီချင်းများဖြင့် ခရစ်တော်၏အလံအောက်၌ စည်းစည်း ခုးခုးရပ်တည်ကြလိမ့်မည်။ ကြောက်စိတ်ရှိတတ်၍ အားနည်းသူများပင်လျှင် ခရစ်တော်နှင့် သူ၏သမ္မာတရားအတွက် ပွင့်ပွင့်လင်းလင်းထုတ်ဖော်ကာ ဟောကြားကြလိမ့်မည်။ အသင်းတော်အတွင်း၌ အားအနည်းဆုံးသူများပင်လျှင် ဒါဝိဒ်ကဲ့သို့ ရဲရဲဝံ့ဝံ့ဖြစ်လာကြလိမ့်မည်။ ဘုရားသခင်၏လူများအဖို့ ညအမှောင် နက်လေလေ၊ ကြယ်တာရာများသည် ပို၍တောက်ပလေလေဖြစ်လိမ့်မည်။ စာတန်သည် သစ္စာရှိသူများကို အလွန်အမင်းဒုက္ခပေးလိမ့်မည်။ သို့ရာတွင် ယေရှုနာမတော်၌ သူတို့သည် အောင်မြင်သထက် အောင်မြင်ကြလိမ့်မည်။ - - Ellen G. White, Testimonies for the Church, vol. 5, pp. 81, 82.

**ဆွေးနွေးရန်မေးခွန်းများ။**

`အထက်၌ “လောက၏တောင်းဆိုချက်တို့သို့ တစ်လှမ်းချင်း လိုက်လျော၍ လောက၏ဓလေ့ထုံးတမ်းတို့နှင့် တညီတညွတ် တည်းနေထိုင်သူတို့” ကို တွေးတောပါ။ မည်သည်တို့ပါဝင် မည်နည်း။ တစ်ကိုယ်ရေတင်မဟုတ် အသင်းတော်တစ်ခုခုးတွင် မည်သို့ကျင်သုံးရမည်နည်း။`

`ထာဝရဘုရားသည် “ငါ့ကိုချီးမြှောက်သောသူတို့ကို ငါချီးမြှောက် မည်” (၁ရာ၊ ၂း၃ဝ) ဟု မိန့်တော်မူ၏။ ထာဝရဘုရားအား မည်သို့ချီးမြှောက်ကြမည်နည်း။ “နာမတော်ချီးမွမ်းခြင်း” (ဗျာ၊ ၁၄း၇) နှင့် အလားတူသနည်း။ တူသည်၊ မတူသည်မှာ အဘယ် ကြောင့်နည်း။`

`တရားဝင်ဖြစ်စေခြင်း၌ ထောင်ခြောက်မိခြင်းမရှိဘဲ မိမိ၏ကယ်တင် ခြင်းအတွက် လုပ်ဆောင်ခြင်းကို မည်သို့သိကျွမ်းနားလည်နိုင် မည်နည်း။`