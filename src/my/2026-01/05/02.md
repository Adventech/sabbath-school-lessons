---
title:  မိမိတို့သည်ဘုရားလုပ်ဆောင်သည်များကိုဖော်ထုတ်သည်
date:   25/01/2026
---

ယေရှုသည် နှိမ့်ချခြင်းနှင့် ထာဝရဘုရားအား နာခံခြင်းစံနမူနာအဖြစ် တင်ပြခဲ့ပြီးဖြစ်၍ ရှင်ပေါလုသည် ဖိလိပ္ပိလူတို့ဘက်သို့ ဦးတည်လာလေတော့ သည်။ ဧဝံဂေလိတရားတော်ရရှိပြီးသောအခါ သူတို့သည် ကိုယ်တော်ထံ နာခံကြသည်ကို ပေါလုအတည်ပြု၍ (တမန်၊ ၁၆း၁၃-၁၅၊ ၃၂၊ ၃၃)၊ ၎င်း တို့၏နာခံခြင်းတွင်တည်မြဲရန် တိုက်တွန်းသည်။ ခရစ်တော်၏အသက်တာနှင့် ကပ်တိုင်တို့သည် ကယ်တင်ခြင်းလမ်းစဉ်၏စံနမူနာအဖြစ် တင်ပြပြီးနောက်၊ ပေါလုသည် ဤအရာများအား လက်တွေ့ပြုလုပ်သည့်ပုံကို ဗဟိုပြုလာသည်။

`ဖိလိပ္ပိ၊ ၂း၁၂၊ ၁၃ ကိုဖတ်ပါ။ ပေါလုသည် “မိမိကိုယ်ကို ကယ်တင်ခြင်းငှာ ကိုယ်တိုင်ကြိုးစားလော့” ဟူသည်က မည်သို့ အနက်ရှိသနည်း။ ယုံကြည်ခြင်းနှင့် လုပ်ဆောင်ခြင်းတို့၏စပ်ကြား တော်စပ်ခြင်းအား သင်မည်သို့ဖော်ပြမည်နည်း။`

ဤကျမ်းချက်နှစ်ခုတွင် ရောမဩဝါဒစာနှင့် အခြားဩဝါဒစာတို့နှင့် ကွဲပြားခြားနားသောဧဝံဂေလိအား မဟောပြောကြောင်း ရှင်ပေါလုဆိုသည်။ ဤနေရာတွင် သူ၏သတင်းသည် ယုံကြည်ခြင်းဖြင့် ဖြောင့်မတ်ခြင်းဖြစ်ရာ၊ ဖိလိပ္ပိနှင့် အခြားနေရာများတွင် သူဟောပြောသောဧဝံဂေလိနှင့် လိုက်လျော ညီထွေခြင်းရှိသည်မှာ သေချာ၏။ သမ္မာကျမ်းစာ၏အဆိုပြုသမျှတို့သည် ပေးထား သောအကြောင်းအရာတစ်ခု၊ အထူးသဖြင့် နားလည်ခြင်းလွဲမှားလေ့ရှိသော ကယ်တင်ခြင်းတရားဖြစ်ကြောင်းတွေးမိရန် အရေးကြီးသည်။

`ရောမ၊ ၃း၂၃၊ ၂၄။ ရောမ၊ ၅း၈ နှင့် ဧဖက်၊ ၂း၈-၁ဝ တို့ကိုဖတ်ပါ။ ကယ်တင်ခြင်းတရားအား မည်သို့ဖော်ပြထားသနည်း။`

ကယ်တင်ခြင်းသည် ထာဝရဘုရားအတာဖြစ်သည်မှာ မေးရန်ပင် မလိုပါ။ မိမိအတွက်ဆိုသော် မိမိ၏မည်သည့်ဂုဏ်အရည်အချင်းမျှမဟုတ်ပါ။ ယုံကြည်ခြင်းသည်ပင် ဆုလာဘ်တစ်ခုသာဖြစ်၍ သန့်ရှင်းသောဝိညာဉ်တော် ကပင် ထောက်မရသေးသည်။ မိမိတို့လုပ်ဆောင်ခြင်းသည် မကယ်တင်နိုင် သည့်တိုင် အသစ်မွေးဖွားခြင်းဖြင့် ဘုရားသည် ဝိညာဉ်လူသားအဖြစ် မိမိ တို့အား ဖန်ဆင်းသောအားဖြင့် ကောင်းမှုကိုပြုစေသည်။ ဘုရား၏သန့်ရှင်း သောဝိညာဉ်တော်သည် မိမိတို့၌လုပ်ဆောင်၍ မှန်သောအရာကိုရွေးချယ်စေကာ၊ စုံစမ်းခြင်းကိုတွန်းလှန်လျက် အမှန်တရားအား ရွေးချယ်စေသည်။

ထိုသို့ထာဝရဘုရားလုပ်ဆောင်သည်များအား မိမိတို့မှ “ကြောက်ရွံ့ တုန်လှုပ်ခြင်းဖြင့်” ဖော်ထုတ်ခြင်းသာဖြစ်ပါသည်။ မိမိတို့၏အားနွဲ့လှသော နာခံခြင်းကြောင့် ထာဝရဘုရား၏တရားစီရင်ခြင်းအား ကြောက်ရွံ့နေရမည်လော။ အလျင်းမဟုတ်ပါ။ ဤအချက်သည် ထာဝရဘုရား၏ကိန်းတော်မူခြင်းအား ခံစားရခြင်းကိုရည်ညွှန်း၍ (ဆာ၊ ၂း၁၁) မိမိတို့သည်လည်း သူ့အားနာခံရပေမည်။

`ခရစ်တော်သည် သင်၌မည်သို့အလုပ်လုပ်သည်ကို သင်မည်သို့ ကြုံတွေ့ရသနည်း။ ထာဝရဘုရားသည် သင်၌ပြုလုပ်သောအရာများအား သင်၏ကျဆုံးလေပြီးသော လူ့သဘာဝသည် တိုက်ခိုက်နေသည်ရှိသော်၊ ၎င်းအား သင်မည်သို့တွန်းလှန်ရမည်နည်း။`