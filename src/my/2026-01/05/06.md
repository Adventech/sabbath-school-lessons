---
title:  ထိုသို့သောသူတို့ကိုရိုသေလေးမြတ်ကြလော့
date:   29/01/2026
---

`ဖိလိပ္ပိ၊ ၂း၂၅-၃ဝ ကိုဖတ်ပါ။ ဧပဖြောဒိတ်အား ပေါလုမှ မည်သို့ဖော်ပြသနည်း။ ဤမည်သောခရစ်ယာန်အမှုဆောင်သည် မည်သည့် စိတ်သဘောနှင့် လုပ်ရပ်မျိုးဖြင့် မိမိ၏ဝိသေသလက္ခဏာကို ဖော်ပြ သနည်း။`

ဧပဖြောဒိတ်အား ဤနေရာတွင်သာဖော်ပြထားသည်။ သို့သော်လည်း သူ့အကြောင်းလိုရင်းတိုရှင်းပေါ်လာသည်များကို လေ့လာစရာရှိပါသည်။ သူ့ အမည်နာမသည် (Aphrodite - နတ်ဘုရားဘာသာတရား) မှ ဆင်းသက်လာရာ၊ နတ်ကိုးကွယ်ခြင်းမှ ပြောင်းလဲလာသည်။ သူ့အား “လုပ်ဖော်ကိုင်ဖက်” ဟု ခေါ်ဆိုခြင်းဖြင့် သူသည် အမှုတော်ဆောင်တစ်ဦး၊ ဖိလိပ္ပိ၌ပင် ပေါလုနှင့်အတူ လုပ်ဆောင်နေရော့လားဟုပင် ထင်မြင်နေရသည်။ သူ့အား “ရဲဘော်ရဲဖက်” (ဖိ၊ ၁း၂၅၊ ၂၇) ဟုခေါ်ဆိုခြင်းမှာ ဧပဖြောဒိတ်သည် ဧဝံဂေလိသတင်းဖြန့်ဝေ ရာတွင်ပင် ပါဝင်၍ မိမိအသက်ကိုပင်စွန့်ရန် ဆန္ဒပြင်းပြနေခြင်းကြောင့်ဖြစ်သည် (ဖိ၊ ၂း၃ဝ)။

ဖိလိပ္ပိအသင်းတော်၌ပင် “စေတမန်” (Greek, apostolos) အဖြစ် ခန့်အပ်ထားသော ဧပဖြောဒိတ်ကို၊ အကျဉ်းကျနေသောပေါလုအား လိုအပ် သည်များကို ဝန်ဆောင်ပေးနိုင်ရန် စေတမန်အဖြစ် လွှတ်ထားပါသည် (ဖိ၊ ၂း၂၅)။ ဖိလိပ္ပိတို့သည် ပေါလုအား ငွေကြေးထောက်ပံ့ရာတွင် သူ့အား ယုံကြည်စွာအပ်နှံထားသူတစ်ဦးလည်းဖြစ်သည် (ဖိ၊ ၄း၁၈)။ ရောမအကျဉ်းသား များသည် မိမိတို့၏အစာရေစာ၊ အဝတ်အစား၊ အိပ်ယာနှင့် အခြားလိုအပ် သောအရာများကို ထောင်ဝင်စာလာသောမိသားစုဝင်နှင့် မိတ်ဆွေတို့မှယူဆောင် လာပေးရသည် (တ၊ ၂၄း၂၃) ဖြစ်ရာ ဤအလှူဒါနတို့သည် အလွန်အရေးပါ၏။

ရောမတွင် ဒုတိယအကြိမ် အကျဉ်းကျခြင်းပြီးဆုံးလုနီးတွင် ပေါလု သည် တိမောသေအား “ဆောင်းကာလမရောက်မီ ကြိုးစား၍လာခဲ့လော့။ တရောမြို့တွင် ကာပုလက်၌ ငါထားခဲ့သောဝတ်ခုကိုယူခဲ့လော့” (၂တိ၊ ၄း၂၁၊ ၁၃) ဟု မှာလိုက်၏။ အေးမြသောကျောက်ခန်းကျဉ်းထဲတွင် နေရသဖြင့် သိုးမွှေးထည်အပေါ်ခံဝတ်ခုသည် ပေါလုအတွက်အရေးပါလှသည်။ ဤတမန် တော်ကြီးအား ဖိလိပ္ပိသို့ပြန်ခေါ်ဆောင်လာနိုင်ရန်လည်း ဧပဖြောဒိတ်အား တာဝန် အပ်နှင်းထားကြသည် (Elllen G. White, The Acts of the Apostles, p. 479).

မည်သို့ပင်ဖြစ်စေ ဖိလိပ္ပိတွင် ပြဿနာများပေါ်ပေါက်သဖြင့် (သင်ခန်းစာ၊ ၄) ပေါလုသည် ဧပဖြောဒိတ်အား ထင်မြင်သည်ထက် စောစီးစွာပြန်ပို့ရန် “သူ့ကိုငါစေလွှတ်ဖို့ လိုလားထက်သန်” သဖြင့်၊ ဖိလိပ္ပိလူတို့သည်လည်း “သခင်ဘုရားကိုထောက်လျက် ဝမ်းမြောက်သောစိတ်နှင့် သူ့ကိုလက်ခံကြရန်” (ဖိ၊ ၂း၂၉) တိုက်တွန်းထားသည်။ ပေါလုသည် အကျဉ်းထဲ၌ မိမိ၏အနေအထား အတွက် မစိုးရိမ်ကြရန် သေချာစေလိုသည်။ ပေါလုက ဧပဖြောဒိတ်သည် ခရစ်ယာန်များ၏ မြင့်မားစွာလေးစားသမုတ်ခြင်းကို ခံရမည့်သူတစ်ဦးဖြစ်ကြောင်း၊ သူတို့၏ဥစ္စာဓနကြောင့်၊ အသိုက်အဝန်းကြောင့်လည်းမဟုတ်ဘဲ၊ ယေရှုခရစ်၏ နမူနာအတိုင်း ဆက်ကပ်ပူဇော်သောစိတ်သဘောကြောင့်သာဖြစ်သည် (ဖိ၊ ၂း၆-၁၁။ လု၊ ၂၂း၂၅-၂၇) ဆို၏။

ဂရိဘာသာတွင် လေးစားသမုတ်ခြင်းသည် ဓမ္မသစ်ကျမ်းတွင် အကြိမ် အနည်းငယ်သာပေါ်လွင်ရာ၊ တပ်မှူး၏အလွန် “ချစ်” (လု၊ ၇း၂) သောကျွန်၊ ပွဲနေပွဲထိုင်ရာတွင် မြင့်မြတ်သောနေရာ (လု၊ ၁၄း၈)၊ ယေရှုနှင့်ပတ်သက်၍ တိုက်ထောင့် “ကျောက်မျက်” (၁ပေ၊ ၂း၄၊ ၆) တို့ဖြစ်သည်။ ဧပဖြောဒိတ် သည် ၎င်းတို့တွင် အရာဝင်နိုင်ရန် သစ္စာတည်ကြည်ခဲ့သောသူဖြစ်တန်ရာသည်။