---
title:  အရည်အသွေးပြည့်ဝကြောင်းသက်သေပြပြီးသောသူ
date:   28/01/2026
---

တိမောသေသည် ဤဩဝါဒစာအား ပူးတွဲပေးပို့သူဖြစ်ကြောင်း ဖော်ပြ ပြီးဖြစ်သည် (ဖိ၊ ၁း၁)။ ပေါလုက အလွန်တန်ဖိုးကြီးသော လုပ်ဖော်ဆောင်ဖက် တစ်ဦးဖြစ်ကြောင်းကို စတင်ဖော်ပြသည် (၂တိ၊ ၄း၅)။ မာကေဒေါနိတ်သို့ လည်းကောင်း (၁သက်၊ ၃း၂။ တ၊ ၁၈း၅။ တ၊ ၁၉း၂၂)၊ အခါအားလျော်စွာ ကောရိန်သုသို့လည်းကောင်း (၁ကော၊ ၄း၁၇။ ၁ကော၊ ၁၆း၁ဝ) စေလွှတ် ထားသောဧဝံဂေလိဆရာတစ်ဦးအဖြစ် ပေါလုမှဖော်ပြသွားသည် (၂တိ၊ ၄း၅)။ သူသည် ကောရိန်သုတွင် ပေါလု၊ သီလတို့နှင့်အတူ (၁သက်၊ ၁း၁၊ ၂။ ၂သက်၊ ၁း၁)၊ နောက်တွင် ဧဖက်တွင်လည်းလုပ်ဆောင်ခဲ့ဖူးသည် (၁တိ၊ ၁း၂၊ ၃။ တ၊ ၁၉း၂၂)။ တိမောသေသည် “စိတ်သဘောတူသောသူ” (ဖိ၊ ၂း၂ဝ) ဟုပင် ပေါလုဖော်ပြသည်။ ဂရိဘာသာတွင် စိတ်သဘောတူညီခြင်းဟု ဆိုသောအခါ၊ သူသည် ပေါလုနှင့်တူညီချက်များရှိရာ၊ ခရစ်တော်ထံသို့ ဆက်ကပ်ခြင်း၊ ဧဝံဂေလိတရားအား ခွန်အားအပြည့်ဖြင့်ဖြန့်စေရန်ကြိုးပမ်းမှု၊ ဖိလိပ္ပိလူတို့အပေါ် စိတ်ဝင်စားခြင်းတို့ပင်ဖြစ်သည်။

`ပေါလုသည် တိမောသေနှင့်ပတ်သက်၍ အဘယ်ကြောင့် အလွန်ထောက်ခံကြောင်း ဤမျှလောက်ပြောဆိုသနည်း (ဖိ၊ ၂း၁၉-၂၃)။ ပေါလုသည် မည်သည်တို့ကို ဆက်လက်ပြောဆိုသနည်း” (၁ကော၊ ၄း၁၇။ ၂တိ၊ ၁း၅)။`

အခြားသောတိမောသေ၏အရည်အသွေးကို ပေါလုပြောဆိုရာတွင် သူ “ပြသသောသက်သေ” (ဖိ၊ ၂း၂၂) ဖြစ်သည်။ ဂရိစာခုးသည် နိIက်နှိုက် ချွတ်ချွတ်စမ်းသပ်ပြီးသောသူ (ရောမ၊ ၅း၄)၊ သူတို့၏စာရိတ္တနှင့် ဆက်ကပ် ခြင်းတို့သည် စစ်မှန်ကြောင်း (၂ကော၊ ၂း၉။ ၉း၁၃) အတည်ပြုသည်။ ဧဝံ ဂေလိသတင်းဖြန့်ရာတွင် တိမောသေနှင့်တွဲကာ လုပ်ဆောင်ခဲ့ဖူးသဖြင့် ကြုံရသော အတွေ့အကြုံတို့ဖြင့် သူသည် ထိုကဲ့သို့သောသူဖြစ်သည်ကို ပေါလုသေချာစွာ သိရှိလေသည်။

အသက်တာ၏ခက်ခဲသောအတွေ့အကြုံတို့၌ ကျွန်ုပ်တို့သည် မိမိတို့ ပါရှိရာဘက်မှ အနိုင်မခံအရှုံးမပေးပါဝင်ကြရသည်။ အီးဂျီဝှိုက်သည် “အသက် တာဟူသည် စည်းကမ်းနှင့်သာဖြစ်၍၊ လှည့်ဖြားသူသည် စုံစမ်းနှောင့်ယှက် သောအခါ၊ မှန်ကန်သောစိတ်သဘောထားဖြင့် ရင်ဆိုင်သဖြင့် ခရစ်ယာန်၏ ကျက်သရေကိုကြီးပွားစေသည်။ နာကျင်စေခြင်းနှင့် စော်ကားခြင်းတို့အား လည်စင်းခံပါက၊ စော်ကားခြင်းအား ယဉ်ကျေးသောစကားဖြင့်တုံ့ပြန်ပါက၊ ဖိနှိပ်ခြင်းကို ကောင်းခြင်းဖြင့်တုံ့ပြန်ပါက ခရစ်တော်၏ဝိညာဉ်တော်သည် ထိုသူ၏ နှခုးသားထဲတွင် ကိန်းဝပ်နေသည်မှာ သေချာလှ၏” - Ellen G. White, Testimonies for the Church, vol. 5, p. 344.

သူမကပင် ဆက်လက်ပြောကြားသည်မှာ “အကယ်၍ ကျွန်ုပ်တို့ ခံစားရန် ပေးထားသောဒုက္ခနှင့် စိတ်အနှောင့်အယှက်များတွင် အဆုံးတိုင် တည်ကြည်နိုင်ပါက၊ ၎င်းတို့သည် ခရစ်တော်၏ဝိသေသလက္ခဏာနှင့်တူသော အရည်အသွေးများဖွံ့ဖြိုးစေပြီး၊ ခရစ်ယာန်များနှင့် လောကီသားများ၏ကွာဟမှုကို ပေါ်လွင်စေသည်” - Testimonies for the Church, vol. 5, p. 344.

`လောလောလတ်လတ်သင်ရင်ဆိုင်ခဲ့ရသော စုံစမ်းနှောင့်ယှက် ခြင်းများ၊ အခက်အခဲများနှင့် မခံမရပ်နိုင်သောအရာများကို တွေးကြည့် ပါ။ ဤသည်တို့အား “လည်စင်းခံခဲ့သဖြင့် ကောင်းမွန်စွာခံနိုင်ရည် ရှိ” ခဲ့လေပြီလား။ ဤအတွေ့အကြုံတို့သည် သင့်အား စည်းကမ်း ပိုမိုရှိစေသလော။`