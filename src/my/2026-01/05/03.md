---
title:  အမှာင်ကမ္ဘာ၌အလင်းရောင်
date:   26/01/2026
---

ဖိလိပ္ပိ၊ ၂း၁၄ တွင် ပေါလုသည် ဖိလိပ္ပိလူတို့အား “ပြုလေသမျှ၌ မြည်တမ်းခြင်း၊ ငြင်းခုံခြင်းမရှိဘဲပြုလော့” ဟု တိုက်တွန်းထားသည်။ အသင်းတော် ၏စည်းခုးခြင်းအတွက် စိန်ခေါ်ချက်များသည် အလွန်ဆိုးရွားသဖြင့် မိမိတို့ ဘက်မှ သိသိသာသာကြိုးစားမှုမရှိလျှင် စည်းခုးခြင်းမမြဲနိုင်ပါ။ အသင်းတော် စည်းခုးခြင်းသည် ခရစ်တော်၌စည်းခုးခြင်းနှင့် နှုတ်ကပတ်တော်အားနာခံခြင်း တို့၏ ထုတ်ကုန်သာဖြစ်သည်။ မိမိတို့၏သက်သေအတွက်လည်း အရေးကြီး သဖြင့်၊ ပေါလုသည် “စကြဝဠာ၌ နေ၊ လ၊ ကြယ်ကဲ့သို့ထွန်းလင်းသည်” (ဖိ၊ ၂း၁၅၊ ၁၆) ဟု ဆိုရခြင်းဖြစ်၏။

လမိုက်ညတွင်၊ မြို့များနှင့်လမ်းမကြီးတို့၏ စူးရှတောက်ပသောမီးရောင် များမှ ဝေးသောနေရာတွင်၊ ကြယ်များစွာမြင်ရရာ ပိုမိုတောက်ပသည့်နှယ်ဖြစ်၏။ နှိုင်းယှဉ်ကြည့်ခြင်းသည် ခြားနားမှုဖြစ်စေသည်။ မိုးမှောင်လေလေ၊ ကြယ်တို့ သည် ရှင်းလင်းစွာရပ်တည်လေဖြစ်၏။ ကျွန်ုပ်တို့၏သက်သေခံခြင်းသည်လည်း ထိုနည်းတူဖြစ်သည်။ မိမိတို့ဝန်းကျင်သည် ဝိညာဉ်ရေးမှောင်မိုက်လေလေ၊ ဘုရား၏နောက်လိုက်စစ်စစ်တို့၏အသက်တာနှင့် လောကသားတို့သည် ထင်ရှား စွာဆန့်ကျင်လေလေဖြစ်၏။ လောကသားများတီထွင်ကြသော အလင်းရောင်နှင့် အတွေးအခေါ်များ၊ ဖိအားများနှင့် ကျင့်စဉ်များတို့သည် မိမိတို့၏သက်သေခံ ချက်တို့၏နောက်ခံအား မှေးမှိန်စေ၍ ပပျောက်စေလေသည်။

`ဖိလိပ္ပိ၊ ၂း၁၅၊ ၁၆ ကိုဖတ်ပါ။ ဘုရား၏သားသမီးတို့သည် မည်သို့ဖြစ်၍ မည်သို့ပြုရမည်ဟု ပေါလုတင်ပြသနည်း။`

“ပြစ်တင်ခွင့်မရှိ” ဟုဆိုရာတွင် “အမှားမရှိ၊ ကဲ့ရဲခြင်းကင်းသည်” ဟု ဆိုလိုသည်။ ယောဘဝတ္ထုတွင် သူ၏အပြစ်ကင်းစင်ခြင်းဝိသေသတွင် အထူးတွေ့ရ၏ (ယောဘ၊ ၁း၁၊ ၈။ ၂း၃။ ၁၁း၄။ ၃၃း၉)။ ဂရိဘာသာ၌ အန္တရာယ်ကင်းသူ “မကောင်းသောအကျင့်ကိုရှောင်သူ” ဟူသည်မှာ “မရောနှော ခြင်း၊ သန့်စင်ခြင်း” ဖြစ်သည်။ ယေရှုအား ရက်စက်စွာတိုက်ခိုက်ရာတွင် သူ၏သက်သေခံချက်တို့သည် မိမိတို့သည်လည်း “ချိုးငှက်ကဲ့သို့ အဆိပ် ကင်းလျက်” (မ၊ ၁ဝး၁၆) ရင်ဆိုင်ရန် တိုက်တွန်းသည့်နှယ်ဖြစ်သည်။ ရှင်ပေါလုသည် “ဆိုးသောအမှု၌ အပြစ်တင်ခြင်းကင်းစေခြင်းငှာ” (ရော၊ ၁၆း၁၉) တိုက်တွန်းထား၏။ ယခုလက်ရှိမီဒီယာစီးကြောင်းတို့သည် ဖြူစင်ခြင်း၊ မြှင့်တင်ခြင်းနှင့် လှုံ့ဆော်မှုတွေမရည်ညွှန်းပါ။ ဤအချိန်မျိုးတွင် ဒါဝိဒ်၏ ပြုမူခြင်းသည် ကြီးစွာသောစည်းမျဉ်းပင်ဖြစ်သည်။ “အဓမ္မအမှုကို ငါမျက်မှောက် မပြု” (ဆာ၊ ၁ဝ၁း၃) ဟု ဆို၏။

မိမိတို့၏ယုံကြည်ခြင်းဖြင့် အခြားသူများနှင့် ကွဲပြားခြားနားစေသည်တိုင် ကြောက်ရွံ့ရမည်မဟုတ်ပါ။ ပန်းတုံးတိုင်သည် “လောက၌အလင်းကဲ့သို့ ထွန်းလင်း” ရပါမည် (ဖိ၊ ၂း၁၅)။ ထိုသို့ပြုနိုင်သောနည်းလမ်းတစ်ခုတည်း သည် လောကီပုံသဏ္ဍာန်ကို မဆောင်ခြင်းသာဖြစ်၍ (ရော၊ ၁၂း၂)” အသက် ရှင်ခြင်းနှင့်ဆိုင်သော နှုတ်ကပတ်တရားတော်ကိုပြသ” (ဖိ၊ ၂း၁၅၊ ၁၆) ခြင်း ဖြစ်သည်။ မိမိတို့၏ရွေးချယ်ခြင်းသည် “ခရစ်တော်၏နေ့ရက်” တိုင် အသက်ရှင်ခြင်းနှင့် “အမှတ်တမဲ့ပြေးခြင်း” တို့အား ခွဲခြားတတ်တတ်စေသည် (ဖိ၊ ၂း၁၆။ ၁ကော၊ ၉း၂၄-၂၇)။

`သင်၏အသက်တာတွင် “လောကီဆန်သည်များ” ရှိခဲ့ပါသော်၊ ၎င်းတို့နှင့် သင်မည်သို့ကင်းစင်နိုင်မည်နည်း။`