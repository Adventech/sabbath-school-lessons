---
title:  ခရစ်တော်၏စိတ်သဘော
date:   21/01/2026
---

တစ်ချိန်က မိုဟာမက်အလီသည် “ငါသည်အကြီးဆုံး” ဟု ကြွေးကြော် ခဲသည်။ ၁၉၆၃ ပြည့်နှစ်၊ ဩဂုတ်လ၊ ကမ္ဘာလက်ဝှေ့ချန်ပီယံမဆွတ်ခူးရမီ အစောပိုင်းခြောက်လခန့်တွင် “ငါသည်အကြီးဆုံး” ဟူသော အခွေအယ်လ်ဘမ် တစ်ခုပင် ထုတ်ဝေခဲ့သေးသည်။ အလီသည် ကြီးမားသောအားကစားသမား တစ်ဦးဖြစ်ခဲ့သော်လည်း၊ ခရစ်တော်၏စိတ်သဘောကို လိုက်လျှောက်သောသူ၊ စံနမူနာကောင်းတစ်ဦးမဖြစ်ခဲ့ပါ။

ယေရှုသည် အပြစ်ကင်းစင်၍ပြည့်စုံသည်။ “ငါတို့ခံရသည်နည်းတူ အမျိုးမျိုးသော” (ဟေဗြဲ၊ ၄း၁၅) စုံစမ်းခြင်းကိုခံရသော်လည်း စိတ်ဖြင့်မျှ အပြစ်မလုပ်ပါ။ သို့ပါလျက် ဟေဗြဲ၊ ၅း၈ တွင် “ဘုရားသခင်၏သားတော် မှန်သော်လည်း ဆင်းရဲဒုက္ခကိုခံခြင်းဖြင့် နားထောင်ခြင်းအကြောင်းကို သင်တော် မူ၏” ဟူ၏။ ယေရှုသည် ခမည်းတော်၏အလိုတော်အားဝန်ချခြင်းတွင် အစဉ်စုံလင်နေသည်။ လွယ်ကူမည်မဟုတ်သည့်တိုင် သူသည် ဝန်ချရန် ငြင်းဆိုနေသောအချိန်မရှိဖူးပါ။

`ဖိလိပ္ပိ၊ ၂း၅-၈ ကိုဖတ်ပါ။ ကျမ်းစာတွင် တန်ခိုးအကြီးဆုံးနှင့် အလှပဆုံးကျမ်းချက်ဖြစ်သည်ကို စဉ်းစားကြည့်ပါ။ ပေါလုသည် မည်သည်အားဆိုလိုသနည်း။ ဤစာသားတို့သည် မည်သို့ဂယက်ရိုက် ခတ်သနည်း။ ဤနေရာတွင်ဖော်ပြထားသည်များအား မိမိတို့အသက်တာ တွင် မည်သို့အသုံးပြုသနည်း။`

ယေရှုသည် ထာဝရဘုရားနှင့်ညီမျှသူ၊ ထာဝရဘုရားပင်ဖြစ်သူသည် လူ့ဇာတိယူတင်သည်သာမက “ကျွန်သပေါက်” ပင် ဖြစ်လာ (doulou, စေတမန်၊ ကျွန်) ၍ အပြစ်အတွက် အပူဇော်ခံခဲ့လေ၏။ တစ်နေရာတွင် “သူသည် ငါတို့အတွက်ကျိန်ခြင်း” (ဂလာ၊ ၃း၁၃) ကိုခံရသည်ဟု ပေါလု ဆိုသည်။ ကျွန်ုပ်တို့၏ဖန်ဆင်းရှင်ထာဝရဘုရားသည် ကျွန်ုပ်တို့၏ရွေးနုတ်ရှင် ဖြစ်ရန် ကပ်တိုင်ပေါ်အသေခံသဖြင့် ကျွန်ုပ်တို့အတွက်ပင် ကျိန်ခြင်းခံရန် လိုအပ်လေသည်။ မိမိတို့၏စိတ်နှခုးအား ဤအဆိုအားဖြင့် မည်သို့ရစ်ပတ် စေသနည်း။ ဤထက်မက၊ ဤအချက်တို့သည် မည်သို့ပြုစေလို၍ မိမိကိုယ် အားနှိမ့်ချကာ သူတစ်ပါး၏ကောင်းမှုအတွက် မိမိကိုယ်ကိုဆက်ကပ်လိုသော စိတ်သဘောထားစေလိုသည်ကို မည်သို့သိနိုင်မည်နည်း။

တစ်နေရာတွင် ယေရှုသည် “သင်တို့တွင် အကြီးဖြစ်သောသူသည် သင်တို့အစေခံဖြစ်ရမည်။ အကြင်သူသည် မိမိကိုယ်ကိုချီးမြှောက်အံ့၊ ထိုသူသည် နှိမ့်ချခြင်းခြင်းသို့ရောက်လတ္တံ့။ အကြင်သူသည် မိမိကိုယ်ကိုနှိမ့်ချအံ့၊ ထိုသူသည် ချီးမြှောက်ခြင်းသို့ရောက်လတ္တံ့” (မ၊ ၂၃း၁၁၊ ၁၂) ဟု မိန့်တော်မူ၏။ ဖိ၊ ၂း၅-၈ တွင် ပေါလုသည် ကျွန်ုပ်တို့ပြုရမည့်ဆိုစကားများအား မီးမောင်း ထိုးပေးသည်ပင်မဟုတ်လော။

ဤထက်သာ၍ ခရေစေ့တွင်းကျသောစကားများဖြင့် ပေါလုသည် စောစောကမိမိဆိုခဲ့ပြီးသည်မှာ “ရန်တွေ့လိုသောစိတ်၊ အချည်းနှီးကျော်စော ကိတ္တိကိုတပ်မက်သောစိတ်ဖြင့် အဘယ်အရာတစ်ခုမျှမပြုရ” (ဖိ၊ ၂း၃) ဟု ဆိုသည်။

`ဖိ၊ ၂း၅-၈ တွင်ဖော်ပြထားသော ကျွန်ုပ်အတွက် ခရစ်တော် ပြုပြီးသောအရာများအား မည်သို့တုံ့ပြန်ရမည်နည်း။ ခရစ်တော်ပြုပြီး သောအရာများအား မည်သည့်တုံ့ပြန်ခြင်းသည် ဒူးထောက်ဝတ်ပြုခြင်း ထက်သာ၍ “ခုလောက်” ထိုက်တန်နိုင်မည်နည်း။ ခရစ်တော်ပြုပြီး သောအရာများအား မိမိတို့၏ကုသိုလ်ဖြင့် ဖြည့်စွက်ရမည်ဟူသည့် တွေးခေါ်မှုသည် အဘယ်ကြောင့်မှားယွင်းမည်နည်း။`