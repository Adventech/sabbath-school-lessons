---
title:  စည်းခုးခြင်း၏အရင်းအမြစ်
date:   19/01/2026
---

ဖိလိပ္ပိ၊ ၂း၂ တွင် စည်းခုးခြင်းအကြောင်းကို ရှင်ပေါလုသည် အခြေခံအားဖြင့် အလားတူညီခြင်းလေးမျိုးခွဲခြားထားပေးသည်။ သူသည် စိတ်နေ သဘော၊ တွေးခေါ်ဉာဏ်နှင့် ခံစားချက်တို့အား အာရုံစိုက်သည်ကိုလည်း သတိပြုပါ။ ဘာသာရေးခေါင်ဆောင်တို့သည် အပြင်ပန်းစာရိတ္တအား အရေးထား နေချိန်တွင် ယေရှုသည် အတွင်းစိတ်သဘောနှင့် ခံစားချက်ကို အသာပေးထား ပါသည်။ ဥပမာ၊ ချမ်းသာသောလူငယ်လေးသည် မိမိကိုယ်ကို ပညတ်တော် စောင့်သည်ဆို၏။ ရှိသမျှသောဥစ္စာတို့ကိုရောင်းချ၍၊ ဆင်းရဲသားတို့အားပေးပြီး သူ့နောက်သို့လိုက်ရန်ပြောဆိုသောအခါ ယေရှုသည် လောကအရာတို့အား မည်မျှတွယ်တာသည်ကို စမ်းသပ်ပြခြင်းဖြစ်သည်။ စိတ်နေသဘောမှ ထွက်လာ သောအရာသည် လူအားထိခိုက်စေသည်ဟု မကောင်းသောကြံစည်ခြင်း၊ လူ အသက်ကိုသတ်ခြင်း၊ သူ့မယားကိုပြစ်မှားခြင်း၊ မိန်းမလွတ်နှင့်ပြစ်မှားခြင်း၊ သူ့ဥစ္စာကိုခိုးခြင်း၊ မမှန်သောသက်သေကိုခံခြင်း၊ သူ့အသရေကိုဖျက်ခြင်းအရာ တို့သည် စိတ်နှခုးထဲကထွက်လာသည်” (မ၊ ၁၅း၁၉) ဆို၏။ ဆက်လက်၍ “စိတ်နှခုးအပြည့်ရှိသည်အတိုင်း နှုတ်မြွက်တတ်၏” (မ၊ ၁၂း၃၄) ဟု ဆိုသေး၏။

`ဖိလိပ္ပိ၊ ၂း၃၊ ၄ တို့ကိုဖတ်ပါ။ အသင်းတော်သည် စည်းခုး ခြင်းရှိနိုင်ရန် လက်တွေ့ကျသော မည်သည့်ခြေလှမ်းများနင်းရမည်ဟု ပေါလုဆိုသနည်း။`

ရှင်ပေါလု၏စကားတို့သည် စိတ်နှိမ့်ချခြင်းကို အထူးဖော်ပြသည်။ စိတ်သဘောနှိမ့်ချခြင်း၊ မိမိတို့ထက် သူတစ်ပါးသာသည်ဟုမှတ်ယူခြင်း၊ မိမိ အကျိုးအတွက်သာမငဲ့ဘဲ သူတစ်ပါးအကျိုးကိုပါငဲ့ခြင်းဟုဆိုသည်။ လက်တွေ့ လုပ်ခြင်းထက် နှုတ်မြွက်ခြင်းသည်လွယ်ကူ၏။ မိမိတို့အခြေအတင်ပြောဆို ရာတွင် ဤအချက်တို့ကို စိတ်သိုမှီးထားသင့်သည်။ အခြေအတင်ပြောဆိုရာတွင် တစ်ဘက်၏တင်ပြချက်ကို အာရုံပြုကာ ရေလည်စွာသဘောပေါက်အောင် နားစွင့်ပေးခြင်းဖြင့်၊ ၎င်းတို့၏အမြင်တွင် မည်သည့်ပြဿနာဖြစ်နိုင်သည်ကို ရှုမြင်ခြင်းထက်၊ မိမိပြန်ဖြေဆိုခြင်းကိုသာ အာရုံပြုတတ်ကြပါသည်။ စိတ်သဘော ကွဲလွဲခြင်းသည် သာမန်အမြင်ကွဲလွဲခြင်းကြောင့်ဖြစ်လာတတ်ရာ၊ လက်တွေ့ နားစွင့်ပေးခြင်းဖြင့် ရှောင်ရှားသင့်၏။ သဘောမတူညီသည်တိုင်၊ နားကလေး စွင့်ပေးခြင်းဖြင့် တစ်ဘက်လူ၏ရှုမြင်ခြင်းအား ရေလည်သဘောပေါက်ခြင်းသည် ကျန်းမာသောမိတ်သဟာယနှင့် ယုံကြည်ခြင်းကို ထိန်းသိမ်းစောင့်ရှောက်ရန် ကနဦးခြေလှမ်းပင်ဖြစ်သည်။

ရှင်ပေါလုသည် ဝိညာဉ်တော်အားဖြင့် စည်းခုးခြင်းရရှိသည်ဆို၏ (ဧဖက်၊ ၄း၃)။ ၎င်းသည် “အသင့်အတင့်ပေါင်းဖော်ခြင်း” ကိုဖြစ်စေသည် (ဧဖက်၊ ၄း၃)။ အသင်းတော်တွင် ကွဲလွဲမှုရှိပါက၊ သန့်ရှင်းသောဝိညာဉ်တော် သည် ထိုရေလှိုင်းများကို ငြိမ်သက်စေ၍ စည်းခုးခြင်းသို့ပို့ဆောင်ကာ၊ ညီညွတ် ခြင်းရှိစေသည်။ ထိုအခန်းကြီးတွင်ပင် ရှင်ပေါလုသည် “ယုံကြည်ခြင်းနှင့် ဘုရားသခင်၏သားတော်အား သိကျွမ်းခြင်း၌ တညီတညွတ်တည်းရောက် သည်” (ဧဖက်၊ ၄း၁၃) ဟု ဆိုသည်။ ၎င်းတို့နှစ်ခုသည် ဆက်စပ်ကြ၏။ ခရစ်တော်နှင့် သူ၏နှုတ်ကပတ်တော်အား နားလည်ခြင်းမှဖြစ်ပေါ်လာသော၊ တူညီသောယုံကြည်ခြင်း၊ တူညီသောနားလည်ခြင်းတို့သည် ကျွန်ုပ်အတွင်း၌ စည်းခုးခြင်းတည်မြဲစေသောအရာဖြစ်သည်။

`သူတစ်ပါးသည် မိမိထက်သာလွန်သည်ဟု ရှုမြင်ခြင်းသို့ လမ်းပြသောအရာသည် မည်သည့်အတ္တကို သေစေခြင်းဖြစ်သနည်း။ မည်သို့ပြုနိုင်မည်နည်း။ ထိုသို့အသက်ရှင်ပါက မိမိတို့ဆက်ဆံရေး မည်မျှပြောင်းလဲမည်နည်း။`