---
title:  ဖိလိပ္ပိ၌သဘောကွဲလွဲခြင်း
date:   18/01/2026
---

`ဖိလိပ္ပိ၊ ၂း၁-၃ ကိုဖတ်ပါ။ ထိုအသင်းတော်၏သဘောထား ကွဲလွဲခြင်းအကြောင်းရင်းခံသည် အဘယ်နည်း။ ကုသရန် ပေါလုသည် မည်သို့တင်ပြသွားသနည်း။`

ရှင်ပေါလုသည် သူကိုယ်တိုင်တည်ထောင်ခဲ့၍ သူအလွန်ချစ်လှစွာ သော ထိုအသင်းတော်အား ပြိုင်ဘက်ပြုသောသူတို့နှင့် ယှဉ်ပြိုင်ခြင်းဖြင့် အင်အား ကုန်ခမ်းသည်မှာ သူ့အတွက် ကြီးကျယ်သောစိတ်ပျက်စရာဖြစ်လိမ့်မည်။ သူတို့၏ ပြဿနာများကို ပြင်းထန်သောစကားခုးတို့ဖြင့်ဖော်ပြသည်။ ဖိလိပ္ပိ၊ ၁း၁၆ တွင် အလျင်ဦးစွာသုံးနှုန်းခဲ့သည့်စကားခုးမှာ “အတ္တမကင်းသောရည်မှန်းချက်” ဟု အဓိပ္ပာယ်ရှိ (ဂရိ၊ eritheia) ဖြစ်၍၊ ပေါလု၏အထူးစိတ်ဝင်စားရသော ရောမမြို့ရှိ သူ၏ယှဉ်ပြိုင်ဖက်များတို့သည်၊ ခရစ်တော်၏အမှုတော်ကို တိုးတက် စေခြင်းထက်၊ မိမိတို့ကိုယ်တိုင်ကိုသာ ဂုဏ်တက်အောင်လုပ်နေကြသည်ဆို၏။

“အတ္တမကင်းသောရည်မှန်းချက်” သည် သွေးသားဖြင့် လုပ်ဆောင် ခြင်းတွင်ပါဝင်ပါသည် (ဂလာတိ၊ ၅း၂ဝ)။ ယာကုပ်သည်လည်း “ဂုဏ်ပြိုင် ခြင်း၊ ရန်တွေ့ခြင်းရှိလျှင်၊ မငြိမ်မသက်ရုန်းရင်းခတ်ခြင်း၊ ဆိုးညစ်စွာပြုမူခြင်း အမျိုးမျိုးရှိတတ်သည်” (ယာကုပ်၊ ၃း၁၆) ဆို၏။ ဂရိစကားခုးတွင် “စိတ်ကြီး ဝင်တပ်မက်ခြင်း” ဟု အနက်ရှိသောစကားကို ဓမ္မသစ်တွင် ဤနေရာတွင်သာ အသုံးပြုရာ၊ ကျမ်းစာဆိုင်ရာအပိုစာစောင်များတွင် ကြွားဝါခြင်း၊ မာန်မာန ထောင်လွှားခြင်းဖြင့် မိမိကိုယ်ကို လေထိုးဖောင်းကားစေခြင်းဖြစ်သည်။ ဂလာတိ လူတို့အား ပေါလုသည် အလားတူသောသတိပေးဆုံးမစကားတွင် သုံးနှုန်း ထားသေးသည်။ “အချည်းနှီးသောကျော်စောကိတ္တိကိုတပ်မက်ခြင်း၊ အချင်းချင်း ချုပ်ချယ်နှောင့်ယှက်ခြင်း၊ အချင်းချင်းငြူစူခြင်းကိုရှောင်၍ နေကြကုန်အံ့” (ဂလာတိ၊ ၅း၂၆)။

ဤပြဿနာတို့အား ကုသမည့်နည်းလမ်းများအား ရှင်ပေါလုမှ စာရင်း ပြုစုထားသည်ကို သတိပြုပါ။

၁။ ခရစ်တော်၌အားပေးနှစ်သိမ့်ခြင်း။ ခရစ်တော်၏ကိုယ်ပိုင်သရုပ်ပြပုံစံများ ကိုသာ အရင်းခံရန် ရှင်ပေါလုကဆွေးနွေးထားသည်။

၂။ မေတ္တာဖြင့်အားပေးနှစ်သိမ့်ခြင်း။ ခရစ်တော်သည် သူ၏မေတ္တာကိုဖော်ပြကာ “ငါသည် သင်တို့အားချစ်သည်နည်းတူ သင်တို့အချင်းချင်းချစ်ကြလော့” ဟု မိန့်တော်မူ၏ (ယော၊ ၁၅း၁၂)။

၃။ ဝိညာဉ်တော်၌ မိတ်သဟာယဖွဲ့ခြင်း။ ရှေးဦးအသင်းတော်တွင် စိမ့်ဝင်ခဲ့သော သန့်ရှင်းသောဝိညာဉ်တော်ကိန်းတော်မူခြင်းသည် ရင်းနှီးသောခရစ်ယာန် မိတ်သဟာယဖြစ်စေသည် (တ၊ ၂း၄၂။ ၂ကော၊ ၁၃း၁၄)။

၄။ ချစ်ခင်နှစ်သက်ခြင်း (သနားကြင်နာခြင်း)။ ဤကောင်းကင်၏အရည်အသွေး အား ခရစ်တော်၏အသက်တာတွင် အကြိမ်များစွာဖော်ပြထားသည် (မ၊ ၉း၃၆။ ၂ဝး၃၄။ မာ၊ ၁း၄၁)။ ကောင်းသောရှမာရိအမျိုးသား၏ ပုံဆောင် ဇာတ်လမ်း (လု၊ ၁ဝး၃၃) နှင့် ဖြုန်းတီးသောသား (လု၊ ၁၅း၂ဝ) တို့တွင်လည်း ဖော်ပြထားသည်။

၅။ သနားညှာတာခြင်း။ ဤအရည်အသွေးအား ခရစ်တော်မှဖော်ပြရာတွင် သူ၏တပည့်တော်တို့၏အသက်တာတွင် ပေါ်လွင်ရမည်ဆို၏ (လု၊ ၆း၃၆)။

၆။ တူညီသောမေတ္တာဖြင့်စိတ်တူကိုယ်တူခြင်း။ စိတ်သဘောတူညီစွာ တစ်ခုး တစ်ဝဖြစ်ခြင်း။ စည်းခုးခြင်းပိုမိုထက်သန်စေရန် ရှင်ပေါလုမှတင်ပြသော အရာတို့အား အလွန်စဉ်းစားရခက်လှသည်။ ရှင်ပေါလုမှတင်ပြခဲ့သည့် အတိုင်း ကျွန်ုပ်တို့ရရှိမည့်စိတ်သဘောသည် “ခရစ်တော်၌ပင်ရှိခဲ့ပြီး” ဖြစ်သည် (ဖိ၊ ၂း၅)။