---
title:  ကိုးကွယ်ခြင်း၏နက်နဲခြင်း
date:   22/01/2026
---

အလွန်နာမည်ကြီးသောကျမ်းပိုဒ်တစ်ခုသည် ၁ကော၊ ၈း၂ ဖြစ်၍ “အကြင်သူသည် ငါကားပညာရှိဖြစ်သည်ဟူ၍ စိတ်ထင်၏။ ထိုသူသည် သိအပ်သည်အတိုင်း အလျှင်းမသိသေး” ဟူ၏။ မိမိတို့အကုန်အစင်သိရှိ ပြီးသော သင်ရိုးတစ်ခုမျှမရှိပါ။ တစ်စုံတစ်ခုကိုပင် အမြဲသင်ယူနေရပေမည်။ သုံးပါးတစ်ဆူဘုရားနှင့် လူ့ဇာတိခံယူခြင်းတို့သည် ထာဝရအဖြစ်မှန်များဖြစ် သည်မှာ မည်မျှမှန်ကန်သနည်း။ ခရစ်တော်သည် မိမိကိုယ်ကိုနှိမ့်ချ၍ လူသား ဖြစ်လာခြင်းကို ပေါလုမှ ကြိမ်ဖန်များစွာဖော်ထုတ်ခဲ့သည်။ ထိုအကြောင်းအရာ ကိုပင် ထာဝရသင်ယူသည်တိုင် မခုလောက်နိုင်သေးပါ။

`ရောမ၊ ၈း၃။ ဟေဗြဲ၊ ၂း၁၄-၁၈ နှင့် ၄း၁၅ တို့ကိုဖတ်ပါ။ ယေရှုမိမိကိုယ်ကိုနှိမ့်ချခြင်းနှင့် လူ့ဇာတိယူတင်ခြင်းတို့ကို မည်သည် ဖြင့် ဝိသေသဆောင်စေသနည်း။`

သန့်ရှင်းသောဝိညာဉ်တော်၏လုပ်ဆောင်ခြင်းဖြင့် (လု၊ ၁း၃၅) ထာဝရ ဘုရား၏သားတော်သည် မာရိ၏သားအိမ်တွင် ကောင်းကင်-လူသား ဖြစ်လာ နိုင်မည်နည်း။ ထာဝရအကန့်အသတ်မရှိသူသည် တစ်မုဟုတ်ချင်းတွင် အကန့် အသတ်ရှိသောသေမျိုးလူသားဖြစ်ရသည်မှာ ရင်သပ်ရှုမောအံ့ဩစရာပေတည်း။ ၎င်းသည် ပေါလုမှ “ကိုးကွယ်ခြင်း၏နက်နဲသောအရာ” (၁တိ၊ ၃း၁၆) ဟု ဆိုခြင်း၏ ဗဟိုဖြစ်သည်။

ဖိလိပ္ပိ၏ချီးမွမ်းသီချင်းတွင် ရှင်ပေါလုသည် မိမိကိုယ်ကိုနှိမ့်ချခြင်း အား အသေးစိတ်ဖော်ပြရာတွင် အခြားကျမ်းချက်တို့ထက် ပိုမိုပြည့်စုံခြင်းတို့မှာ၊

၁။ ဘုရားသခင်၏သဏ္ဍာန်ရှိခြင်း (ဖိ၊ ၂း၆)။ ပုံသဏ္ဍာန် (morphe)) သည် ခမည်းတော်ဘုရားနှင့် သားတော်ယေရှု၏ဘုရားဇာတိညီမျှခြင်းကို ဆိုလို သည် (ယောဟန်၊ ၁း၁)။

၂။ မိမိအသရေကိုစွန့်ခြင်း (ဖိ၊ ၂း၆)။ ယေရှု၏နက်နဲသောသဘာဝဝိသေသ သည် မိမိအသရေတော်၊ ကောင်းကင်တွင် သူ၏ကိုယ်ပိုင်လုပ်ပိုင်ခွင့် တို့အားစွန့်လျက်၊ လူသားစစ်စစ်ဖြစ်လာကာ ကျွန်ုပ်တို့ကဲ့သို့ စုံစမ်းခြင်းပင် ခံရသည်မှာ အံ့ဖွယ်ဖြစ်သည်။

၃။ ကိုယ့်ကိုကိုယ်နှိမ့်ချခြင်း (ဖိ၊ ၂း၈)။ လူ့သဘာဝအားယူတင်ရာတွင်၊ ယေရှုသည် စကြဝဠာအချုပ်အခြာအာဏာစက်မှသည် လူစီဖာမှပစ်မှတ်ထား ဆန့်ကျင်သောကျွန်ဘဝသို့ ရောက်ရှိလာသည်။

၄။ သေခြင်း၊ ကပ်တိုင်တွင်အသေခံသည်တိုင်အောင် (ဖိ၊ ၂း၈)။ ယေရှုမှ ရွေးချယ်ထားသော ခမည်းတော်နှင့်အတူ စီစဉ်ခဲ့သည့် “မိတ်သဟာယ ပဋိညာဉ်” ပြုခဲ့သည်အတိုင်း သိမ်ငယ်စွာနိမ့်ပါးစော်ကားခံရခြင်းမှအပ အခြားနည်းလမ်းမရှိပါ။ ၎င်းသည်လည်း ကနဦးတွင် မောရှေသည် မြွေကို မြှောက်ထားခြင်းဖြင့် အသွင်ယူခဲ့ပြီးဖြစ်သည် (တော၊ ၂၁း၉။ ယော၊ ၃း၁၄)။ သည်တင်မက “အပြစ်ကင်းစင်သောသူကို ငါတို့အတွက် ကြောင့် အပြစ်ရှိသောသူဖြစ်စေတော်မူ၏” (၂ကော၊ ၅း၂၁)။

`ယေရှုမှ ကပ်တိုင်တွင် ကျွန်ုပ်တို့အတွက်ပြုလုပ်ပေးသော အရာများအား ဗဟိုချက်ပြုကာ ကပ်တိုင်သည် မိမိတို့၏အညံ့ခံခြင်းနှင့် နှိမ့်ချခြင်းအဖြစ်ရှုမြင်လျက် မိမိတို့အား သာ၍နှိမ့်ချနိုင်ခြင်းနှင့် ဘုရားသခင်အား နာခံတတ်သောသူမည်သို့ဖြစ်စေနိုင်မည်နည်း။`