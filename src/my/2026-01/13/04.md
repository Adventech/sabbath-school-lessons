---
title:  ပြည့်စုံ၍စုံလင်စွာရပ်တည်ခြင်း
date:   24/03/2026
---

ရည်ရွယ်ချက်ဖြင့်ဦးတည်သောဘဝ (The Purpose Driven Life) နှင့် ရည်ရွယ်ချက်ဖြင့်ဦးတည်သောအသင်းတော် (The Purpose Driven Church) အကြောင်း စာအုပ်များရေးသားထုတ်ဝေခဲ့ပြီးဖြစ်သည်။ ရည်ရွယ်ချက်ဦးတည် ခြင်းသည် ခုးဝမှန်ကန်ခြင်းမရှိသည်တိုင် အရေးပါသောလုပ်ငန်းတာဝန်တစ်ခုခုကို ပြီးမြောက်ရန် ရှင်းလင်းသောရည်ရွယ်ချက်ကို အာရုံစိုက်ရပါမည်။ ပေါလုနှင့် သူ၏လုပ်ဖော်ဆောင်ဖက်တို့၏အသက်တာနှင့် သာသနာ့လုပ်ငန်းတို့သည် ဤအာရုံကို နမူနာယူသည် (ဖိ၊ ၃း၁၃၊ ၁၄)။ ရလဒ်တို့သည် မိမိကိုယ်ကို ဖော်ပြနေသည်။ ရောမနိုင်ငံအနှံ့မက၊ ထိုထက်ကျော်လွန်၍ ဧဝံဂေလိတရားသည် လျင်မြန်စွာပျံ့နှံ့ခဲ့သည် (ကော၊ ၁း၂၃)။ ယနေ့တွင်လည်း ထိုအာရုံစိုက်မှုမျိုး လိုအပ်နေသည်။

`ကော၊ ၄း၁၂၊ ၁၃ ကိုဖတ်ပါ။ မည်သည့်ရည်ရွယ်ချက်ဖော်ပြ ထား၍ မည်သို့ပြည့်စုံစေရမည်နည်း။`

ပြီးခဲ့သောသင်ခန်းစာတစ်ခုတွင် ဧပဖြသည် ကောလောသဲမြို့၊ လောဒိကိ မြို့နှင့် ဟေရပေါလိမြို့တို့၌ ဧဝံဂေလိတရားပျံ့နှံ့ခြင်းတွင် အဓိကအခန်းကဏ္ဍမှ ပါဝင်ခဲ့ဖွယ်ရှိ၏ (သင်၊ ၁)။ သူ၏နှုတ်ခွန်းဆက်စကားနှင့် ဆုတောင်းခြင်း တို့သည် အသင်းတော်နှင့်ယုံကြည်သူများတို့အား ကြီးစွာသောခွန်အားပေးလေ သည်။ ဧပဖြ၏ဆုတောင်းခြင်းဖြင့် ကောလောသဲလူတို့သည် “စုံလင်လျက် ဘုရားသခင်၏အလိုတော်ကို လေ့ကျက်လျက် တည်ကြည်မည်အကြောင်း” (ကော၊ ၄း၁၂) ဟူသော ရှင်းလင်းသောအရုံရှိသည်။ သူ၏ကြွယ်ဝသော ဆုတောင်းခြင်းအစိတ်အပိုင်းများကို တွေးတောကြည့်ကြစို့။

ရပ်တည်သည်။ aဝါဟာရအရ မြဲမြံစွာမရွေ့မလျော့ရပ်တည်ခြင်း၊ ယုံကြည်ခြင်းနှင့် ဧဝံဂေလိသမ္မာတရား၌ “တိုက်မြစ်ကျ၍တည်ကြည်ခြင်း” (ကော၊ ၁း၂၃)။ ထိုaဝါဟာရနှင့်အလားတူစွာ ပေါလုသည် မကြာခဏအသုံး ပြုရာ “မာရ်နတ်၏ပရိယာယ်” (ဧဖက်၊ ၆း၁၁) တို့ကို ဆီးတားနိုင်မည့် အကြောင်း “သခင်ဘုရား၏လက်နက်စုံ” ဖြင့် မှောင်မိုက်ကိုအစိုးရသောမင်း တို့ကို တိုက်ခိုက်နေကြရပါသည် (ဧဖက်၊ ၆း၁ဝ-၁၈။ ၂တိ၊ ၂း၁၉)။

စုံလင်သည်။ စုံလင်ခြင်းသို့ “ရောက်ရပြီ” (ဖိ၊ ၃း၁၂-၁၅) ဟု မပြောသည့်တိုင် မေတ္တာဖြင့် အမြင့်ဆုံးသောဆက်ကပ်ခြင်းကို ဖော်ပြသွားသည် (မ၊ ၅း၄၄၊ ၄၈)။

ပြည့်စုံသည်။ ဤaဝါဟာရသည် အရာတစ်ခုခုကို လက်စသတ်ပြီးဆုံး စေခြင်းဖြစ်သည်။ အာဗြဟံအား ဘုရားသခင်မှကတိထားတော်မူသည်အတိုင်း “စွဲလန်းစေသည်” (ရောမ၊ ၄း၂၁) ဟုလည်း အသုံးပြုသည်။ ပေါလုသည် “ဒေသနာတော်ကို အကုန်အစင်ဟောပြော” (၂တိ၊ ၄း၁၇) ရမည်အကြောင်း သခင်ဘုရားသည် ခွန်အားပေးတော်မူသည်။

ဘုရား၏အလိုတော်အကုန်အစင်။ “အကုန်အစင်” ဟူသည်မှာ ခြုံငုံခြင်း ဖြစ်သည်။ ကောလောသဲလူတို့သည် ထာဝရဘုရားကိုသိကျွမ်းခြင်းဖြင့် “သခင် ဘုရားနှင့် ထိုက်လျောက်စွာကျင့်၍ အရာရာ၌ နှစ်သက်တော်မူစေခြင်းငှာ” (ကော၊ ၁း၉၊ ၁ဝ) သခင်၏ “ဘုန်းကြီးသောတန်ခိုးတော်” (ကော၊ ၁း၁၁) နှင့်ပြည့်စုံရန် ပေါလုဆုတောင်း၏။