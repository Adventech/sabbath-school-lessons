---
title:  အသင်းတော်ချိတ်ဆက်ခြင်း
date:   23/03/2026
---

အင်တာနက်နှင့် လူမှုကွန်ရက်မှအစ မြောက်မြားစွာသောအထောက် အကူပစ္စည်းများဖြင့် ပြည့်ဝနေသော ဤခေတ်ခါကြီးတွင် ပေါလုရင်ဆိုင်ခဲ့ရ သောစိန်ခေါ်မှုတို့ကို မြင်ယောင်ကြည့်ရန် ခက်ခဲပါသည်။ ထိုစိန်ခေါ်မှုမှာ၊ အသင်းတော်တို့သည် မိမိတို့၏ဒေသန္တရအဖွဲ့အစည်းများထက် ကြီးမားသော အဖွဲ့အစည်းဖြစ်သည်ဟု ခံစားရစေရန် ကူညီပေးခြင်းဖြစ်သည်။

`ကော၊ ၄း၁ဝ၊ ၁၁ ကိုဖတ်ပါ။ လျို့ဝှက်အထောက်တော်အပြင် အခြားနည်းဖြင့်သတင်းပို့ခြင်း (ကော၊ ၄း၇-၉) ဖြင့် ပေါလုသည် ချိတ်ဆက်ခွန်အားပေးနေသနည်း။ ဤဩဝါဒစာတွင် ပေါလုဖော်ပြ ထားသောပြဿနာတို့အား ကြည့်ရှုခြင်းဖြင့် ထိုနှုတ်ခွန်းဆက်စကား တို့မှ မည်သည့်သတင်းစကားရရှိနိုင်မည်နည်း။`

ထိုနှုတ်ခွန်းဆက်စကားတို့ဖြင့် ပေါလုသည် ယုံကြည်သူအချင်းချင်း တို့အထဲ၌ ချိတ်ဆက်ခြင်းကို ဖန်တီးမွေးမြူပေးသည်။ ဤနေရာတွင် မာကု သည် ဗာနဗ၏တူဖြစ်သည်ဟု သိရသည်။ ထိုကြောင့် ပေါလုသည် ကောလောသဲသို့ မာကုသွားရမည့်ခရီးစဉ်ကို စီစဉ်ပေးတော့သည်။ အာရိတ္တခု သည် ပေါလုနှင့်အတူ အကျဉ်းကျသဖြင့် “အကျဉ်းခံရသောမိတ်ဆွေစစ်သည်” ဟု ဆိုထားပါသည်။ သူတို့သည် “ဘုရားသခင်၏စစ်လက်နက်” (ဧဖက်၊ ၆း၁၁၊ ၁၂) တို့အားကိုင်ဆောင်သော စစ်သူရဲများဖြစ်၍ စာတန်၏စစ်သုံ့ပန်း တို့ကို ဘုရားသခင်၏နိုင်ငံတော်အတွက် လွတ်မြောက်စေရန်ဖြစ်သည် (၂တိ၊ ၂း၁-၄)။ ယေရှု၊ ယုတ္တု (ရှောလု၊ ပေါလုတို့ကဲ့သို့ ကာရံညီလှသောဂရိ နာမများ) တို့သည် ဧဝံဂေလိလုပ်ငန်းတွင် ယုံကြည်အားထားရသော လုပ်ဖော် ဆောင်ဖက်အဖြစ် ချီးမွမ်းခံရသူတို့ဖြစ်သည်။

အာရိတ္တခု၊ မာကုနှင့် ယုတ္တုတို့သည် အရေဖြားလှီးသောဂျူးယုံကြည် သူများဖြစ်ကြောင်း ပေါလုမှမှတ်ချက်ချထားသည်။ ဆက်လက်၍ သာသနာပ လူသုံးဦးဧပဖြ၊ လုကာနှင့်ဒိမာစ် (ကော၊ ၄း၁၁-၁၄) တို့ကို ဖော်ပြသွားသည်။ အသင်းတော်အတွင်း ဂျူးလူနှင့် သာသနာပလူတို့အကြား တင်းမာမှုအချို့ ရှိသည်တိုင်၊ ထိုလုပ်ဖော်ဆောင်ဖက်တို့သည် စည်းခုးညီညွတ်စွာ ပူပေါင်း လုပ်ဆောင်နိုင်ခဲ့သည်မှ မှတ်သားလောက်၏။ ပေါလုသည် “သာလျှင်” ဟု ဆိုခြင်းဖြင့် သူ၏ဆင်းရဲဒုက္ခတွင် ဂျူးခရစ်ယာန်များ ပိုမိုပါဝင်ရပ်တည်မှု မရှိခြင်းအတွက် စိတ်မကောင်းဖြစ်နေသည်ကို ညွှန်းဆိုနေပုံရသည်။

လွန်ခဲ့သောနှစ်အနည်းငယ်က ပေါလုနှင့်ဗာနဗတို့၏ ပထမဆုံးသော သာသနာခရီးစဉ်ကတည်းက သူတို့ကိုစွန့်ခွာခဲ့သော ဂျွန်မာကု (တ၊ ၁၃း၁၃) သည် ယခုအချိန်အခါတွင် သစ္စာရှိရုံသာမက ပေါလုအတွက် “နှစ်သိမ့်မှု” တစ်ခုဖြစ်ကြောင်း သက်သေပြနေသည် (တ၊ ၁၅း၃၆-၄ဝ)။ ညီညွတ်မှုကို ခြိမ်းခြောက်နေသောအရာများသည် အသစ်အဆန်းများမဟုတ်ပါ။ မကြာမီ နှစ်များတွင် မြော်လင့်ခြင်းအသင်းတော်သည် ကမ္ဘာတစ်ဝှမ်းသို့ပျံ့နှံ့လာသည် နှင့်အမျှ ကြီးမားသောပြောင်းလဲမှုများကို ကြုံတွေ့ခဲ့ရပြီး၊ ညီညွတ်မှုများကို ထိပါးနေသော အင်အားများလည်းရှိခဲ့သည်။ ထိုညီညွတ်မှုအပေါ် ဖိစီးမှုကို အသင်းတော်၏အဆင့်တိုင်းတွင် ခံစားရနိုင်ပါသည်။

`အသင်းတော်ထဲတွင် ညီညွတ်မှုအား ထိပါးနေသောအရာများကို မည်ကဲ့သို့လျှော့ချနိုင်မည်နည်း။ နယ်ဒေသအဆင့်တွင် တင်းမာမှုများ ကို မည်သို့ပြုကြရမည်နည်း။`