---
title:  လောက၌နေထိုင်သော်လည်း၎င်းနှင့်မဆိုင်
date:   25/03/2026
---

`ကော၊ ၄း၁၄၊ ၁၅ နှင့် ၂တိ၊ ၄း၁ဝ၊ ၁၁ တို့ကိုဖတ်ပါ။ လုကာနှင့်ဒိမာစ်တို့သည် မည်သို့ကွာဟသနည်း။`

တမန်တော်ယောဟန်သည် “လောကကိုလည်းကောင်း၊ လောက၌ ရှိသောအရာကိုလည်းကောင်း မချစ်ကြနှင့်။ လောကကိုချစ်သောသူမည်သည် ကား ခမည်းတော်ကို ချစ်ခြင်းမေတ္တာမရှိ” (၁ယော၊ ၂း၁၅) ဟု ဆို၏။ လုကာသည် ယေရှုနှင့် သူ၏နိုင်ငံတော်အပေါ် မေတ္တာတော်အပြည့်ရှိသော ကြောင့် ရှင်ပေါလုနှင့်အတူ အဆုံးတိုင်အောင် အတူရပ်တည်ပေးခဲ့သည်။ သို့ရာတွင် ဒိမာစ်သည် လာမည့်ကမ္ဘာအသစ်ထက် ဤလောက၏အရာများကို ပိုမိုနှစ်သက်ခဲ့သည်။

**အောက်ပါကျမ်းချက်တို့ကိုဖတ်ပါ။ ဒုတိယအကြိမ်ကြွလာခြင်းကို စောင့်မျှော်နေသူတို့အား မည်သို့အကြုံပြုထားသနည်း။**

`၁။ မာကု၊ ၁၃း၃၂-၃၇`

`၂။ တိတု၊ ၂း၁၁-၁၄`

`၃။ ၂ပေ၊ ၃း၁ဝ-၁၄`

`၄။ ဗျာ၊ ၃း၁၇-၂၁`

သခင်ဘုရားကြွလာသောအခါ ကျွန်ုပ်တို့သည် အံ့အားသင့်ခြင်းမရှိ စေရန် သတိဝီရိယနှင့် “စောင့်” နေရန် ယေရှုမှာကြားထားသည်။ ယေရှု မှာကြားထားသည်အတိုင်း “ဆုတောင်းစောင့်နေခြင်း” (မာကု၊ ၁၄း၃၈) မပြု နိုင်သူတို့သည် လိုအပ်သည်များကို ပြင်ဆင်ခြင်းမရှိပါ။ မိမိတို့သည် သခင် နှစ်ဦးအစေကိုမခံနိုင်သဖြင့် မိမိတို့၏စိတ်ထဲရှိသည့်အတိုင်း ဖြစ်လာရတော့ မည်ဖြစ်သည်။

လောဒိကိလူတို့ထံသို့ပေးသော သတင်းစကားတွင် ယေရှုသည် ရှင်းလင်းစွာဖော်ပြထားပါသည်။ ရှေးဦးစွာ မိမိတို့အပြစ်ကို နောင်တရကြရ ပါမည်။ ဒုတိယ၊ မိမိတို့စိတ်နှခုးတံခါးကိုဖွင့်ကာ ယေရှုကိုဝင်စေ၍ အုပ်စိုး စေရမည်။ တတိယ၊ စုံစမ်းနှောင့်ယှက်ခြင်းများတို့ကို အောင်မြင်သဖြင့် မီးဖြင့် စစ်ဆေးထားသော ရွှေစင်ယုံကြည်ခြင်းနှင့် ချစ်ခြင်းမေတ္တာကို ရရှိရလိမ့်မည်။

`မည်သည့်တိကျသောအရာကို သင့်အသက်တာ၌ ယေရှုသည် နောင်တရစေလိုသနည်း။ သူ၏မည်သည့်ပြဌာန်းညွှန်ကြားချက်သည် သင့်အတွက် အရေးအပါဆုံးဖြစ်မည်နည်း။`