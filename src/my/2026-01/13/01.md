---
title:  ဘုရားသခင်အလိုတော်တိုင်း၌တည်နေခြင်း
date:   21/03/2026
---

### ဖတ်ရန်ကျမ်းချက်များ။
ကော၊ ၄း၇-၁၈။ ဧဖက်၊ ၆း၂၁။ တ၊ ၁၅း၃၆-၄ဝ။ ၂တိ၊ ၄း၁ဝ၊ ၁၁။ ၂ပေ၊ ၃း၁ဝ-၁၄။ ဟေရှာ၊ ၆ဝး၁-၃။

> <p>အလွတ်ကျမ်းချက်</p>
> “အရာရာ၌ ကျေးဇူးတင်ကြလော့။ အကြောင်းမူကား သင်တို့ သည် ဤသို့ကျင့်စေခြင်းငှာ၊ ယေရှုခရစ်တော်၌ ဘုရားသခင်အလို ရှိတော်မူ၏” (၁သက်၊ ၅း၁၈)။

ကောလောသဲ၏နောက်ဆုံးပိုင်းတွင် ပေါလု၏လုပ်ဖော်ဆောင်ဖက် များပါဝင်သော ကွန်ရက်ကို ဖော်ပြထားပါသည်။ တမန်တော်ဝတ္ထုတွင် သူသည် ဗာနဗနှင့်အလျင်လက်တွဲခဲ့ပြီး၊ နောက်ပိုင်းတွင် သိလနှင့်ပူးပေါင်းသော သာသနာ ပြုခရီးစဉ်သုံးကြိမ်တို့၏ အကျဉ်းချုပ်ကို ဖော်ပြထားသည်။

ဤတစ်ပတ်တွင် ကျွန်ုပ်တို့သည် ပေါလု၏သာသနာပြုခြင်းဗျူဟာကို လေ့လာကြပါမည်။ ရောမနိုင်ငံ၏အထင်ကရမြို့ကြီးများသို့ ရောက်ရှိနိုင်ရန် အချိန်နှင့်အရင်းအမြစ်များကို ထိရောက်စွာအသုံးပြုခဲ့သည်နည်းတူ၊ ကောလောသဲ၊ လောဒိကိနှင့် ဟိရာပိုလိစသည့်မြို့များသို့သွားရောက်ရန် အခွင့်မသာခဲ့သော ကြောင့်၊ သူလေ့ကျင့်ထားပေးခဲ့သော သာမန်အသင်းသားများကို ပျိုးထောင် ပေးခဲ့သည်။

ပေါလုသည် မိမိခရီးစဉ်အတွင်း ကိုယ်တိုင်သွားရောက်တွေ့ဆုံခြင်းနှင့် အထူးသဖြင့် အကျဉ်းသားဘဝတွင် မိမိဩဝါဒများမှတစ်ဆင့် လူများနှင့် အသင်းတော်များကို စဉ်ဆက်မပြတ် ဆက်သွယ်ပေးနေပါသည်။ ဧဝံဂေလိ၏ လုပ်ငန်းသည် ဂျူးလူ၊ သာသနာပခရစ်ယာန်လူ၊ ယောက်ျားမိန်းမ၊ တုခိတ်၊ အာရိတ္တာခု၊ ယုတ္တု၊ လုကာနှင့် နိမ်ဖာအစရှိသောသူတို့ကြောင့် အောင်မြင် သည်ဟု ဆိုသည်။

စိတ်ဝင်စားစရာမှာ လောဒိကိသို့ သူရေးသားပေးပို့သောစာတစ်စောင် ရှိခဲ့သည်ကို ကြားရသည်။ သို့သော် ကျွန်ုပ်တို့ထံထိုစာမရောက်လာပါ။ ဤ နောက်ဆုံးကျမ်းပိုဒ်များတွင် ပေါလုသည် အကြောင်းအရာများစွာကို ထည့်သွင်း ရေးသားထားခဲ့သည်။ ၎င်းစာတွင် အာခိပ္ပုအမည်ရှိသူတစ်ဦးအား ပုဂ္ဂိုလ်ရေးအရ တိုက်တွန်းနှိုးဆော်ခြင်းလည်း ပါဝင်သည်။ ပေါလုသည် သူတတ်နိုင်သမျှ ကာလပတ်ခုး အသင်းတော်များကို ခိုင်မာစေရန် တတ်စွမ်းသမျှကြိုးစား အားထုတ်ခဲ့သည်။