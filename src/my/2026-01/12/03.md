---
title:  မိဘများနှင့်သားသမီးများ
date:   16/03/2026
---

ကလေးများသည် မိသားစု၏လုပ်ငန်းတွင် အရေးကြီးသောကဏ္ဍမှ ပါဝင်ကြသည်။ သူတို့သည် မိသားစုအဖွဲ့ဝင်များ၊ ကောင်းကင်နိုင်ငံ၏နိုင်ငံသား များအဖြစ် ချစ်မြတ်နိုးခြင်းနှင့် တန်ဖိုးထားခံရကြောင်းသိရပါမည်။ မိသားစု ဝတ်ပြုခြင်းသည် အရေးကြီး၊ ရိုးရှင်းစွာနံနက်ပိုင်း၊ ညဉ့်ပိုင်းမှန်မှန်ပြုလုပ်ရပါမည်။ ကလေးများငယ်ရွယ်စဉ်ကပင် သန့်ရှင်းရေးလုပ်ခြင်းနှင့် အခြားတာဝန်များကို ကူညီလုပ်ဆောင်တတ်ရပါမည်။ အရေးအကြီးဆုံးအရာကို ပေါလုသည် “သားသမီး တို့ အရာရာ၌ မိဘစကားကိုနားထောင်ကြလော့၊ မိဘစကားကိုနားထောင်သော အမှုသည် ဘုရားသခင်နှစ်သက်တော်မူသောအမှုဖြစ်၏” (ကော၊ ၃း၂ဝ) ဟု ဆို၏။

**အောက်ပါကျမ်းချက်တို့ကိုဖတ်ပါ။ သားသမီးများကိုပျိုးထောင်ရန် မည်သည့်ဥပဒေသများပေးထားသနည်း။**

`၁။ သုတ္တံ၊ ၂၂း၆၊ ၁၅`

`၂။ မဿဲ၊ ၁၉း၁၄`

`၃။ တရားဟော၊ ၆း၆၊ ၇`

`၄။ သုတ္တံ၊ ၁း၈၊ ၉`

သခင်ဘုရားအတွက် မှန်ကန်စွာလေ့ကျင့်ပေးခြင်း၊ နည်းလမ်းပြခြင်းနှင့် စံနမူနာပြဖြင့် ကလေးတို့သည် မိသားစု၊ အသင်းတော် ထိုထက်မက ကောင်းချီး ဖြစ်လိမ့်မည်။ မိဘများအတွက် ပေါလု၏ညွှန်ကြားချက်သည် ခင်ပွန်းနှင့် ဇနီးတို့အတွက် ညွှန်ကြားချက်ကဲ့သို့ပင်မျှတပြီး အပြန်အလှန်သက်ရောက်မှု ရှိသည်။ အဘတို့ ကိုယ်သားသမီးကို စိတ်ဆိုးစေခြင်းငှာမပြုကြနှင့် (ကော၊ ၃း၂၁)။ မိဘများ၊ အထူးသဖြင့် ဖခင်တစ်ဦးသည် ကလေးများနှင့်ဆက်ဆံပုံ၊ စည်းကမ်းထိန်းသိမ်းပုံသည် ကလေးများ၏ဝိညာဉ််ရေးရာပျိုးထောင်မှုကို နက်ရှိုင်း စွာသက်ရောက်မှုရှိသည်။

လေ့လာမှုများအရ မိဘနှစ်ပါးခုးဝတ်ပြုကျောင်းတက်ခြင်းသည် တစ်ဦး တည်းတက်ခြင်းထက် သားသမီးများမှတက်ရောက်ရန် ရွေးချယ်စေမှုတွင် ပိုမိုမြင့်မားကြောင်း တွေ့ရှိရသည်။ သာ၍အံ့အားသင့်ရသည်မှာ ဖခင်တစ်ဦးသည် မိခင်ထက် ဝတ်ပြုကျောင်းမှန်မှန်တက်သောအခါ သားသမီးတို့သည် သက်ကြီး အရွယ်တွင် ဝတ်ပြုကျောင်းတက်ရန် ပိုမိုရွေးချယ်ကြသည်။ ဖခင်တစ်ဦး၏ သားသမီးတို့ကို ဝိညာဉ်ရေးရာပျိုးထောင်ခြင်းကဏ္ဍ၏အရေးပါခြင်းကို မှန်းဆ၍ ပင်မရနိုင်ပါ။ ဖခင်များသည် မိမိတို့၏တာဝန်ကို လေးနက်စွာထမ်းရွက်ခြင်းသည် အလွန်အရေးကြီးလှပါတကား။

`သို့တိုင်အောင် (အမှန်တိုင်းပြောရလျှင်) မိမိတို့၏သားသမီး များအပေါ်စံနမူနာထားရန် ပုံစံကောင်းမဖြစ်ခဲ့ကြပါ။ လောကဖခင် များသည် ကြီးမားသောပျက်စီးမှုများပြုလုပ်နေပါသော်၊ ထာဝရဘုရား သည် မိမိတို့ခမည်းတော်အဖြစ်သိကျွမ်းရန် လိုအပ်သောနေရရာတွင် မည်သို့ထောက်မနိုင်ပါ့မည်နည်း။`