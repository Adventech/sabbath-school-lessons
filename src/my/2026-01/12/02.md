---
title:  အကြင်လင်မယား
date:   15/03/2026
---

ခရစ်ယာန်အိမ်ထောင်အတွက် ညွှန်ကြားချက်များစွာကိုလည်း ဓမ္မသစ် တွင် စီရီလျက်ပါရှိသည် (ဧဖက်၊ ၅း၂၁-၆း၉။ ကော၊ ၃း၁၈-၄း၁။ တိတု၊ ၂း၁-၁ဝ။ ၁ပေ၊ ၂း၁၈-၃း၇)။ ထူးခြားသည်မှာ မိသားစုဆိုင်ရာစည်းမျဉ်း စည်းကမ်းဟု ခေါ်ဆိုကြသောအရာသည် လူနေမှုအဆင့်အတန်းလိုက်မဟုတ်ဘဲ၊ ဆက်ဆံရေးကို တန်ပြန်လွှမ်းမိုးလျက် အပြန်အလှန်ထောက်မနိုင်သော အစိတ် အပိုင်းများပင်ပါဝင်သည်။

`ကောလောသဲ၊ ၃း၁၈၊ ၁၉ ကိုဖတ်ပါ။ မည်သည့်ချိန်ခွင်လျှာ ညီခြင်းတွေ့မိသနည်း။ ဧဖက်၊ ၅း၂၂-၂၅၊ ၃၃ တို့တွင် ပေါလုမှ မည်သို့ထပ်မံအကြံပေးခြင်းပြုသနည်း။`

တချို့တို့သည် “အချင်းမိန်းမတို့၊ သခင်ဘုရား၌ လျောက်ပတ်သည် အတိုင်း ကိုယ်ခင်ပွန်း၏အုပ်စိုးခြင်းကို ဝန်ခံကြလော့” (ကော၊ ၃း၁၈) ဟူသည်ကို ကောက်နုတ်ကာ ရပ်နားလိုက်ကြသော်လည်း၊ ပေါလုသည် “သခင် ဘုရား၌လျောက်ပတ်သည်အတိုင်း” ဟု သာဆို၏။ ဓမ္မသစ်ကျမ်းမည်သည့် နေရာတွင်မျှ မိန်းမအားခုးသည် ယောက်ျားအားခုး၌ ဝန်ခံရမည်ဟု မပါရှိပါ။ ဇနီးသည်သည် အရှင့်အမိန့်ကိုနာခံရမည်ဟု ဆိုလိုခြင်းမဟုတ်သည်နည်းတူ၊ ခင်ပွန်းသည်၏အလိုဆန္ဒတိုင်းကို မျက်စိမှိတ်နာခံရမည်ဟုလည်း မဆိုလိုပါ။ ပေါလု၏ရည်ရွယ်ချက်မှာ ဇနီးသည်တစ်ဦး၏သစ္စာရှိမှုသည် ပထမဦးစွာ ထာဝရဘုရားထံတော်သို့ဖြစ်ပြီး၊ ဒုတိယတွင် ခင်ပွန်းသည်ထံသို့ဖြစ်သည်။ ဇနီးသည်၏ကိုယ်ပိုင်လက္ခဏာသည် ခင်ပွန်း၏လွှမ်းမိုးမှုအောက်တွင် ကွယ် ပျောက်ရမည်မဟုတ်သည်နည်းတူ ခင်ပွန်းသည် ဇနီး၏အတွင်းစိတ်အသိဉာဏ်ကို အပိုင်စီး၍ လုပ်ပိုင်ခွင့်မရှိပါ။

ခရစ်တော်သည် အသင်းတော်အားချစ်၍ မိမိကိုယ်ကိုပေးဆပ်ခြင်းသည်၊ ခင်ပွန်းသည်လည်း မိမိတို့ဇနီးသည်အား ချစ်ရမည့်ပုံစံသရုပ်ပြဖြစ်သည်ဟု ဆို၏ (ဧဖက်၊ ၅း၂၅)။ အဖိုးအခမည်မျှပင်ထိုက်ပါစေ သစ္စာရှိရပါမည်။ သူတို့သည် ဇနီးသည်၏အကျိုးစီးပွားအတွက် အကောင်းဆုံး ဆုံးဖြတ်ချက် များကို ချမှတ်ကြမည်ဖြစ်ပြီး၊ ပုံမှန်အားဖြင့် ဤအကျိုးစီးပွားတို့သည် တစ်သား တည်းဖြစ်သင့်သည်။ ဤကဲ့သို့သောမေတ္တာသည် ဘုရားသခင်၏အမိန့်တော် ဖြစ်သော ဇနီးသည်မှ ခင်ပွန်းအားရိုသေလေးစားရန် သာ၍လွယ်ကူစေသည် (ဧဖက်၊ ၅း၃၃)။ ကျန်းမာသောခရစ်ယာန်အိမ်ထောင်ရေးသည် အပြန်အလှန် သဘောတရားကို အခြေခံသော တစ်ဦးနှင့်တစ်ဦးတိုင်ပင်ဆွေးနွေးခြင်း၊ စဉ်းစား တွေးတောခြင်းနှင့် ဆုံးဖြတ်ချက်ချခြင်းတို့ဖြစ်သည်။

တစ်ခါတစ်ရံတွင် မိသားစုတစ်ခုခုးအပေါ် ကြီးမားသောအကျိုးဆက် များရှိသည့် ဆုံးဖြတ်ချက်များချရာတွင်၊ ထိုဆွေးနွေးမှုတွင် ကလေးများကို ပါဝင်စေခြင်းသည် သင့်တော်နိုင်သော်လည်း၊ မိဘတို့သည် ကလေးရှေ့တွင် ငြင်းခုံခြင်းမပြုသင့်ပေ။ ထိုသို့သောလုပ်ငန်းစဉ်ပြီးနောက် လင်နှင့်မယားသည် သဘောတူညီမှုရရန် မစွမ်းဆောင်နိုင်ပါက၊ ဘုရားသခင်၏နှုတ်ကပတ်တော် မချိုးဖောက်သရွေ့ မယားသည် လင်၏ဆုံးဖြတ်ချက်ကို လိုက်နာခြင်းသည် သမ္မာကျမ်းစာ၏ငြိမ်းချမ်းရေးလမ်းကြောင်းဖြစ်၏။ အလားတူပင် လင်ယောက်ျား အများစုသည် ၎င်းတို့ဇနီးများ၏စကားကိုနားထောင်ပြီး၊ ၎င်းတို့၏အကြံဉာဏ်ကို လိုက်နာခဲ့သည့်အချိန်များကို ပျော်ရွှင်စွာသတိရနိုင်ကြသည်။ လင်နှင့်မယားသည် အတူတကွစုဖွဲ့လုပ်ဆောင်လေလေ အိမ်ထောင်ရေးသည် ပိုမိုပျော်ရွှင်လေလေ ဖြစ်သည်။

`သမိုင်းတစ်လျှောက်ခုး ဖြစ်ပျက်ခဲ့သည့်အရာကို ကျွန်ုပ်တို့ မည်သို့ရှောင်ရှားနိုင်မည်နည်း။ ဤစာသားများတွင် ဖော်ပြထားသော လှပသည့်အခြေခံသဘောတရားများကိုယူပြီး မကောင်းသောအရာများ အဖြစ်ပြောင်းလဲခြင်းကို မည်သို့ရှောင်ရှားနိုင်မည်နည်း။`