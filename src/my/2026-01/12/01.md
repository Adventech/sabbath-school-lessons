---
title:  အချင်းချင်းအတူနေထိုင်ခြင်း
date:   14/03/2026
---

### ဖတ်ရန်ကျမ်းချက်များ။
ကော၊ ၃း၁၈-၄း၆။ ဧဖက်၊ ၅း၂၂-၂၅၊ ၃၃။ သု၊ ၂၂း၆၊ ၁၅။ ၁ပေ၊ ၂း၁၆။ ၁သက်၊ ၅း၁၇။

> <p>အလွတ်ကျမ်းချက်</p>
> “လူအသီးအသီးတို့အား အဘယ်သို့ပြန်ပြောရမည်ကို သိနိုင်မည် အကြောင်း သင်တို့၏စကားသည် ဆားအားဖြင့်ငန်ရသောအရသာနှင့် ပြည့်စုံလျက်၊ အစဉ်မပြတ်တင့်တယ်လျောက်ပတ်ပါစေ” (ကောလောသဲ၊ ၄း၆)။

လူတို့သည် နီးကပ်စွာအတူနေထိုင်ပြီး အလုပ်လုပ်ကြသောအခါ၊ သူတို့သည် စိန်ခေါ်မှုမျိုးစုံကို ကြုံတွေ့ရသည်။ အမြင်ကွဲလွဲမှုများကြောင့် တင်းမာမှုများဖြစ်ပေါ်လာနိုင်ပြီး အငြင်းပွားမှုများ ဆက်တိုက်ဖြစ်ပေါ်နိုင်သည်။ ဆက်ဆံရေးတွင်ရင်းနှီးလေလေ ထိုဆက်ဆံရေးတွင် ပါဝင်သူအားခုးတို့အတွက် သဟဇာတဖြစ်စွာနေထိုင်ရန် ပို၍အရေးကြီးလာသည်။

အရင်းနှီးဆုံးသောဆက်ဆံရေးသည် မိသားစုအတွင်းမှ ဖြစ်ပေါ်လေ့ ရှိသည်။ အိမ်ကိုတစ်ခါတစ်ရံတွင် မိသားစုလုပ်ငန်းဟုပင် တင်စားခေါ်ဆိုကြ သည်။ လုပ်ငန်းတစ်ခုစီမံခန့်ခွဲခြင်းနှင့် အိမ်ထောင်တစ်ခု၏စီမံခန့်ခွဲခြင်းသည် တိကျသောဆင်တူမှုများရှိသည်။ တန်ဖိုးများ၊ ရည်မှန်းချက်များနှင့် ပန်းတိုင် များအပေါ် ယေဘုယသဘောတူညီမှုရှိသင့်သည်။ အရာရာချောမွေ့စွာလည်ပတ် နိုင်ရန် လူတိုင်းသည် တစ်ဦးနှင့်တစ်ဦးသဟဇာတဖြစ်ပြီး မိမိတာဝန်ကိုယ်စီ ကောင်းစွာထမ်းဆောင်သင့်သည်။ ထိုနည်းတူ နည်းဥပဒေသတို့သည် အသင်း တော်နှင့်လည်းသက်ဆိုင်၍ အသင်းတော်သည်လည်း အနှစ်သာရအားဖြင့် မိသားစုကြီးတစ်ခုပင်ဖြစ်၏။

ယခုအပတ်ကျမ်းပိုဒ်တွင် ခရစ်ယာန်မိသားစုတစ်စုမှ အကောင်းဆုံး လုပ်ဆောင်နိုင်ပုံ၏ အခြေခံတရားအချို့ကို ပေါလုမှချပြထားသည်။ ခရစ်ယာန် မိသားစုသည် သမ္မာကျမ်းစာညွှန်ပြချက်များကို အခြေခံသင့်သောကြောင့် ရောမ မိသားစုများတွင် အနည်းငယ်ကွဲပြားစွာ လုပ်ဆောင်ရပေသည်။ ပေါလုသည် အိမ်တွင်းနှင့်အိမ်ပြင်ရှိ လူမှုဆက်ဆံရေးများအတွက် အထောက်အကူဖြစ်စေမည့် အခြားတန်ဖိုးရှိသောအခြေခံများကိုလည်းပေးထားသည်။