### ကောင်းကင်နှင့်မြေကြီးပေါင်းစည်းခြင်း

သင်လုပ်ခဲ့ဖူးသောအခက်ခဲဆုံးအလုပ်ကို ပြန်စဉ်းစားပါ။ မည်သည်က ခက်ခဲစေသနည်း။ သင့်မျှော်လင့်ချက်ကြောင့်လား၊ ပေးထားသောအချိန်အကန့် သတ်ကြောင့်လား၊ နှစ်ခုခုးလား။ ထိုအလုပ်အပေါ် သင့်သဘောကြောင့်လား။ လုပ်ဖော်ဆောင်ဖက်များကြောင့်လား။ မဖြစ်နိုင်၊ မအောင်မြင်နိုင်သောအလုပ်များ ဖြစ်နေသရော့လား။

ကယ်တင်ခြင်းစီမံကိန်း၏ရည်ရွယ်ချက်ကိုပင် ပြန်စဉ်းစားပါ။ ကောင်းကင် နှင့်မြေကြီးပေါင်းစည်းရပေသည်။ ဖြစ်နိုင်ကိန်းရှိသလား။ လူသားဆန်ဆန် ပြောရလျှင် ဖြစ်နိုင်သည်။ သို့သော်လည်း၊ ယေရှုသည် ကောင်းကင်သို့မတက်ကြွ မီလေးတွင် တပည့်တော်တို့အား မဖြစ်နိုင်ပါဟုထင်ရလောက်သော လွဲအပ် စာတမ်းတစ်ခုပေးထားခဲ့သည်။ “သင်တို့သွား၍ လူမျိုးတကာတို့အား ငါ့တပည့် ဖြစ်စေလျက်၊ ခမည်းတော်၊ သားတော်၊ သန့်ရှင်းသောဝိညာဉ်တော်၏နာမ၌ ဗတ္တိဇံကိုပေးကြလော့” (မဿဲ၊ ၂၈း၁၉၊ ၂ဝ)။

ယေရှုသည် ပေါလုအား သာသနာပလူတို့ထံ ထိုမဖြစ်နိုင်ဟုထင်ရသော တာဝန်ကိုပြုရန် စေလွှတ်ခဲ့သည်။ “တစ်ပါးအမျိုးသားတို့သည် မှောင်မိုက်မှ အလင်းသို့ကူးမြောက်၍ စာတန်၏အာဏာထဲမှ ဘုရားသခင့်အထံတော်သို့ ပြောင်းလဲသောအားဖြင့် အပြစ်လွှတ်ခြင်းကျေးဇူးကိုခံရမည်အကြောင်းနှင့် ငါ့ကို ယုံကြည်သောအားဖြင့် သန့်ရှင်းခြင်းသို့ရောက်သောသူတို့နှင့်ဆက်ဆံ၍ အမွေ ခံရမည်အကြောင်း သူတို့၏မျက်စိဖွင့်ပေးခြင်းငှာ သူတို့ဆီသို့ သင့်ကိုငါစေလွှတ် သည်” (တမန်၊ ၂၆း၁၈)။

ထိုသို့သောတာဝန်မျိုးကိုပေးခံရသူတချို့တို့သည် လက်မြှောက်၍ အရှုံးပေးကြပါလိမ့်မည်။ သို့သော်၊ ထိုအခြေအနေနှစ်ရပ်ခုးတွင် ယေရှုပေးထား သောကတိတော်ကို သတိမမေ့သင့်ပါ။ တပည့်တော်တို့အား “ငါသည် ကပ်ကမ္ဘာ ကုန်သည်တိုင်အောင် သင်တို့နှင့်အတူအစဉ်မပြတ်ရှိသည်” (မဿဲ၊ ၂၈း၂ဝ) ဟု တပည့်တော်တို့အားမိန့်တော်မူခဲ့သည်။

လိုရင်းပြောရပါက ယေရှုသည် မဖြစ်နိုင်လောက်သောတာဝန်ကို ပေးရခြင်းသည် မိမိကိုယ်ကိုအားမကိုးဘဲ သူ့ကိုသာအားကိုးကာ ပြီးမြောက် စေလိုသည်။ ထောက်ပံ့ခြင်းမပါဘဲ မည်သည့်အလုပ်ကိုမျှ မစေခိုင်းခဲ့ပါ။ “လူသား၏ဆန္ဒသည် ဘုရား၏အလိုတော်နှင့် ပူးပေါင်းလုပ်ဆောင်သောအခါ၊ အနန္တတန်ခိုးဖြစ်လာ၏။ သူစေခိုင်းသမျှတို့သည် သူ၏ခွန်အားဖြင့်သာ ပြီးမြောက် လိမ့်မည်။ သူမိန့်တော်မူသမျှကို လမ်းဖွင့်ပေးသည်” (Ellen G. White, Christ’s Object Lessons, p. 333).

ရှင်ပေါလုသည် ကောလောသဲမြို့သားများအား “ကောင်းကင်အောက်၌ ရှိသမျှသော ဝေနေယျသတ္တဝါတို့အား ဟောပြော” (ကော၊ ၁း၂၃) ရန် ရေးသားသည်။ လူတိုင်းတို့မှ လက်ခံခြင်းမပြုသည့်တိုင်၊ တပည့်တော်တို့နှင့် ရှင်ပေါလုအားပေးထားသောအမိန့်တော်ကို သေချာသုံးသပ်ပါက (မဿဲ၊ ၂၈း၁၈-၂ဝ)၊ လူအားခုးတပည့်တော်ဖြစ်၍ ပြောင်းလဲကြမည်ဟု ကတိမပြု ခဲ့ပါ။ ဧဝံဂေလိတရားကို “လူမျိုးအပေါင်းတို့အား သက်သေဖြစ်မည်အကြောင်း ဟောပြောပြီးမှ အဆုံးသည်ဖြစ်လတ္တံ့” (မဿဲ၊ ၂၄း၁၄) ဟူ၏။ ထိုသက်သေ သည်မည်ကဲ့သို့နည်း။ မည်ကဲ့သို့တိတိကျကျပြီးမြောက်မည်နည်း။

ယခုသုံးလပတ်တွင် ဖိလိပ္ပိလူတို့နှင့် ကောလောသဲလူတို့အား ရှင်ပေါလု ၏ဩဝါဒစာများကို လေ့လာကြရပါမည်။ ထိုစာတိုနှစ်ခုတို့သည် အလားတူညီ ချက်များရှိကြ၏။ ထိုထက်မက၊ ကောင်းကင်နှင့်မြေကြီးအား ပေါင်းစည်းပေး နိုင်စွမ်းသော တစ်ပါးတည်းသောယေရှုကို ဖော်ပြပေးသည်။ ယာကုပ်မှမြင်တွေ့ရ သောကောင်းကင်နှင့်မြေကြီးစပ်ကြားတွင် ဆန့်တန်းထားသောလှေကားသည် ယေရှုပင်ဖြစ်၏ (က၊ ၂၈း၁၂။ ယောဟန်၊ ၁း၅၁)။ လူ၏သားအနေဖြင့် ငါတို့ကိုအပြစ်မှကယ်တင်၍၊ ဘုရား၏သားတော်အနေဖြင့် ကြားဝင်ဆုတောင်း ပေး၏။

၎င်းဩဝါဒစာနှစ်ခုခုးတို့အား ယေရှု၏ရှုထောင့်မှလေ့လာကြပါစို့။ ခရစ်တော်သည် ကျွန်ုပ်တို့အားကယ်တင်ရန် မိမိ၏ဂုဏ်တော်ကိုပင် စွန့်တော် မူကြောင်းကို စဉ်းစားရပါမည်။ ရှင်ပေါလုသည် သူကိုယ်တိုင်တည်ထောင်သော ဖိလိပ္ပိအသင်းတော်နှင့် သူတစ်ခါမျှပင် မလည်ပတ်ခဲ့ဖူးသော ကောလောသဲမြို့ အသင်းတော်အတွက် ရောမတို့၏အကျဉ်းထောင်ထဲမှပင် လှမ်း၍လုပ်ဆောင် ပေးသည်။ ထိုစဉ်က ရှင်ပေါလုသည် “လောကအသင်းတော်” တစ်ပါးအား ရောမအကျဉ်းထောင်ထဲမှ ကြိုးစား၍တည့်မတ်စေသည်။ သူ့အချိန်တိုတောင်း သည်ကိုလည်းသိရှိလျက် ထိုအသင်းတော်ကို ကောင်းကင်နှင့်ပေါင်းစည်းနိုင်ရန် တတ်နိုင်သမျှလုပ်ဆောင်ပေးလေသည်။ ထိုနည်းတူစွာ ဗျာဒိတ်ကျမ်း ၁၄ ၏ ဘုရားသခင့်အမိန့်တော် “ကောင်းကင်တမန်သုံးပါးသတင်းစကား” ကို ဟောပြောရာတွင် ယနေ့ထာဝရဘုရား၏အသင်းတော်သည် ကောင်းကင်နှင့် ပေါင်းစည်းနိုင်ကြောင်းပြသသည်။

ဒေါက်တာကလင်တွန်ဝါလင်သည် ကမ္ဘာ့ဌာနချုပ် သမ္မာကျမ်းစာ သုတေသနကျောင်း၏ တွဲဖက်ညွှန်ကြားရေးမှူးဖြစ်သည်။ သူ၏ကျွမ်းကျင် ရာသည် ဓမ္မသစ်ကျမ်း၊ စာသားအနက်ပြန်ဆိုခြင်းနှင့် မြော်လင့်ခြင်းအသင်းတော် ရာဇဝင်တို့ဖြစ်သည်။ ဂျာမနီနိုင်ငံတွင်နေထိုင်၍ နယူးဇီလန်၊ ရုရှား၊ အင်္ဂလန်နှင့် ဖိလိပိုင်တို့တွင် အမှုတောင်ဆောင်ခဲ့သည်။ သူနှင့်သူ့ဇနီးဂီနာတို့သည် အရွယ် ရောက်ပြီးသားသမီးနှစ်ဦး၊ သမီးခေျွးမတစ်ဦးနှင့် မြေးနှစ်ဦးတို့ရှိပါသည်။