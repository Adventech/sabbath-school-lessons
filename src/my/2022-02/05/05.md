---
title:  "ငါတို့ဆင်းကြစို့"
date:   27/04/2022
---

`က၊ ၁၁း၅-၇ နှင့် ဆာ၊ ၁၃၉း၇-၁၂ ကိုဖတ်ပါ။ အဘယ်ကြောင့် ဘုရား္ရှင်သည် မြေကြီးပေါ်သို့ ဆင်းကြွခဲ့ရသနည်း။ မည်သည့်အခြေအနေ မျိုးကြောင့် ဘုရားရှင်မနေနိုင်ဘဲကြွလာရသနည်း။`

ခိုင်လုံတိကျသောအထောက်အထားအရ လူတို့သည် ကောင်းကင်သို့ မိုးထိ  တိုက်ကြီးကိုဆောက်လုပ်ရန် ကြံစည်သော်လည်း ဘုရားသခင်သည် ကောင်းကင်မှ ကြွဆင်းလာခဲ့ရသည်။ ဘုရားရှင်ကြွလာခြင်းသည် တန်ခိုးတော် ကြီးမြတ်လှ ကြောင်းကိုပြသနေပါသည်။ လူသားတို့၏အကြံအစည်ထက် ဘုရားသခင်သည် အစဉ်သာလွန်နေမြဲဖြစ်သည်။ ဘုရားသခင်ဆီသို့လူများ၏ အကြံအစည်ဖြင့် ရောက်အောင်သွားပါမည်ဆိုလျှင် အဓိပ္ပာယ်မဲ့သောလုပ်ရပ်ပင် ဖြစ်နေပါသည်။ မေးခွန်းထုတ်ရန်မလိုပါ။ လူသားများကိုကယ်တင်ရန်အတွက် ယေရှုရှင်သည် ကျွနု်ပ်တို့ဆီသို့ဆင်းသက်လာခဲ့သည်။ အခြားနည်းလမ်းလုံးဝ မရှိပါ။

ခိုင်လုံတိကျသော ဗာဗုလုန်ရဲတိုက်အကြောင်းကို ဘုရားရှင်၏ နှုတ်ထွက် စကားတော်အရ "ရဲတိုက်ကိုကြည့်ရှုခြင်းငှာ ထာဝရဘုရား ဆင်းသက်တော်မူ၏" (က၊ ၁၁း၅)။ ဘုရားရှင်သည် ဆင်းလာ၍ကြည့်ရန် မလိုပါ။ ဆင်း၍လည်းမလာပါ။ (ဆာ၊ ၁၃၉း၇-၁၂) ကို (ဆာ၊ ၂း၄) နှင့် နှိုင်းယှဉ်ဖတ်ပါ။ ဆိုလိုသည်မှာ ဘုရားရှင်သည် လူသားများနှင့်အတူရှိစမြဲ  ဖြစ်ကြောင်းကို ဆိုလိုပါသည်။

လု၊ ၁း၂၆-၃၃ ကိုဖတ်ပါ။ ဘုရားရှင်သည် ကျွနု်ပ်တို့ရှိရာသို့ ကြွဆင်းလာသည့်အဓိပ္ပာယ်သည် မည်သို့ရှိသနည်း။

ဘုရားရှင်ကြွဆင်းလာသည်ဟုဆိုသော အဓိပ္ပာယ်မှာ ယုံကြည်ခြင်း အားဖြင့် ဖြောင့်မတ်ရာရောက်သည်ဟုဆိုသော သဘောအရ ကရုဏာတော်၏ ဖြစ်စဉ် အဆင့်ဆင့်ကို ဖော်ပြခြင်းဖြစ်သည်။ ကျွန်ုပ်တို့အတွက် မည်ကဲ့သို့ပင် ကောင်းမှု အမျိုးမျိုးကို ဦကိးစားပြီးလုပ်နေစေကာမူ ဘုရားရှင်ထံမရောက်နိုင်ပါ။ ဘုရားရှင်သည်ဆင်းကြွလာရပါမည်။ သို့မှ ကျွန်ုပ်တို့နှင့်ဆုံနိုင်ပါမည်။ ကျွန်ုပ် တို့၏ လုပ်ဆောင်ချက်ကြိုးပမ်းမှုကြောင့် ဘုရားရှင်သည်သူ၏အထံတော်သို့ ရောက်သွား စေကာ ရွေးနုတ်ခြင်းဦပသည်မဟုတ်ပါ။ ကမ္ဘာဦးကျမ်း၌ ဘုရားသခင် "ဆင်းသက်သည်" ဟုကျမ်းချက်နှစ်ကြိမ်တိုင်တိုင်ဖော်ပြသည်။ အဓိပ္ပာယ်မှာ ကျွန်ုပ်တို့ကို ဘုရားသခင် မည်မျှ အရေးထားတော်မူကြောင်းကို ပြသသည်။

ကျမ်းချက်ဖော်ပြချက်အရ ဆိုးသွမ်းချက် ကမ်းကုန်နေသောလူတို့၏ လုပ်ရပ်များကို အဆုံးသတ်ရန် ဘုရားရှင်အလိုရှိတော်မူသည်။ ထိုကြောင့် ဘာသာစကားများကို  ရှုပ်ထွေးစေပြီး သူတို့၏စည်းလုံးခြင်းအားလုံးကို ပျက်စီးသွား စေခြင်းဖြစ်သည်။

ဗာဗုလုန်ရဲတိုက်ကြီး တည်ဆောက်ခြင်းအမှုသည် ရှက်ဖွယ် ကောင်းစွာဖြင့် ပျက်စီးခဲ့ရသည်။ ဝါကြွားခဲ့သမျှသော သဘောအားလုံးသည် ဖရိုဖရဲဖြင့် အဆုံးသတ် သွားကြရသည်။ ယခုလူများတို့သည် ထိုအဖြစ်မျိုးကိုပင် ကြိုးစားနေဆဲ ဖြစ်သည်။ မိမိကိုယ်ကိုအထင်ကြီးအားကိုးနေမြဲဖြစ်သည်။ ဘုရားရှင်၏ပညတ်ချက်ကို ငြင်းပယ် ကြသည်။ ကောင်းကင်မှစတင်ပြီး စာတန် ကြိုးစားဖော်ထုတ်သော လမ်းစဉ်မျိုး ဖြစ်သည် ။ကာဣန၏ပူဇော်သကာပုံမျိုးပင်ဖြစ်နေသည်။  ရှေးဘိုးဘေးနှင့်ပ‌ရောဖက်များ     စ. ၁၂၃. 

`ဗာဗုလုန်ရဲတိုက်၏သင်ခန်းစာမျိုး ကျွန်ုပ်တို့လူသားများ လုပ်ဆောင် နေချက်မည်သို့တူညီမှုရှိသနည်း။ ကျဆုံးကြရန်မှာသေချာပါသလား။ ကျွန်ုပ်တို့ အနေဖြင့် မည်သို့ကိုယ်စီသင်ခန်းစာရယူနိုင်ပါမည်နည်း။`