---
title:  သုံ့ပန်များကိုပြန်လည်ကယ်တင်ခြင်း
date:   28/04/2022
---

`က၊ ၁၁း၈၊၉ နှင့် က၊ ၉း၁ ကိုဖတ်ပါ။ က၊ ၁း၂၈ နှင့်နှိုင်းယှဉ်ပါ။ အဘယ်ကြောင့် ဘုရားရှင်သည် ကယ်တင်ရွေးနုတ်ခြင်းကိုပြုရပါသနည်း။`

ဘုရားရှင်၏မူလပုံချ၍ ကောင်းချီးပေးသောအချက်မှာ လူတို့သည် ကမ္ဘာကြီးကို ပြည့်စေရန် "များပြားစွာမွေးဖွားရမည်" (က၊ ၉း၁) ကို က၊ ၁း၂၈ နှင့်နှိုင်းယှဉ်ဖတ်ပါ။ ဘုရား၏အကြံအစည်တော်ကို ဆန့်ကျင်လျက် ဗာဗုလုန်ရဲတိုက်ကို တည်ဆောက် ကြသည်။ လူမျိုးတစ်မျိုးတည်းအဖြစ် စည်းစည်းလုံးလုံးနေရန် ရည်ရွယ်ကြသည်။ ထိုသို့ဖြစ်၍ ဘုရားရှင် မိန့်တော်မူသောအမိန့်တော်အတိုင်းကို ဆန့်ကျင်သောစကားဖြင့် "လာကြ မြေကြီးတစ်ပြင်လုံးကို အရပ်ရပ်ကွဲပြားမည်စိုးရိမ်ကုန်၏" (က၊ ၁၁း၄)။ လူတို့သည် ပြောင်းရွေ့နေထိုင်ရန်ငြင်းဆန်ကြသည်။  အတူတကွနေထိုင်လျှင် ခွန်အား သာ၍ကြီးမည်ဟု မျှော်လင့်ကြသည်။ သို့ဖြစ်၍ မကွဲမပြားစေရန် ကြိုးစားခြင်းဖြစ်သည်။ ထိုသို့အထင်ရှိသည်မှာလည်းမှန်ခဲ့သည်။

မိမိတို့၏စည်းလုံးခြင်းခွန်အားကို မကောင်းသည့်ဘက်မှအသုံးပြုရန် လုပ်ဆောင်ကြသည်။ မိမိတို့ကျော်ကြားခြင်းသတင်းအတွက် အလိုရှိနေကြ သည်။ "စည်းလုံးခြင်းခွန်အားသည် မိမိတို့အတွက် မာနနှင့်ကြွားဝါခြင်းအဖြစ် လည်းကောင်း၊ ဘုရားကို ထင်ထင်ရှားရှားဆန့်ကျင်ခြင်းဖြစ်လာသည်။ နာမည်ကြီးရုံသက်သက် သာလုပ်ဆောင်ကြသည်။	သို့ဖြစ်၍ဘုရားရှင်၏ကတိတော်ကို ဆန့်ကျင်သောအမှုသည် ကမ္ဘာ "မြေကြီး တစ်ပြင်လုံးသို့လွင့်ပျံ့ရသော" အဖြစ်သို့ရောက်စေရန် ဘုရားရှင် စီရင်တော်မူခဲ့သည် (က၊ ၁၁း၉)။         အမှန်မှာထိုသို့ဖြစ်ရန် သူတို့အလိုမရှိကြပါ။

စိတ်ဝင်စားစရာအကြောင်းတစ်ခုမှာ ဗာဗုလုန်ဟူသောနာမသည် "ထာဝရဘုရား၏တံခါး" ဟူသော "ဗာလား" ဝေါဟာရနှင့်ဆက်စပ်ခြင်း ရှိသေး၍ "ရှုပ်ထွေခြင်း" ဟူသောအဓိပ္ပာယ်ရှိသည်။ အဘယ်ကြောင့်ဆိုသော် ထိုသူတို့သည် မိမိကိုယ်ကို ဘုရားဟုအထင်ရှိနေကြသည်။ အဆုံး၌ စည်းလုံး ခြင်းပျက်ပြားကာ အားအင်ချည့်နဲ့လျက် ရှုပ်ထွေးခြင်းရလဒ်သာရရှိသွား  ကြသည်။

"ဗာဗုလုန်ရဲတိုက်ဆောက်လုပ်သူတို့သည် ဘုရားသခင်ကို မှီခိုခြင်း မပြုရသော အစိုးရတစ်ရပ်ကိုဖွဲ့စည်းရန် ကြံရွယ်စိတ်ကူးကြသည်။ သူတို့အထဲ၌ ထာဝရဘုရားကို ကြောက်ရွံ့သူများရှိသော်လည်း အခြားသူများတို့၏ ဟန်ဆောင်ကောင်းခြင်းနှင့် မတရားသော လုပ်ရပ်များအကြား နစ်မွန်းသွားခဲ့ရ သူများလည်းရှိသည်။ ထိုကဲ့သို့သောသူများကို ဘုရားရှင်ကယ်တင်နိုင်ရန်အတွက် မိမိ၏တရားစီရင်ခြင်းအမှုကို နှောင့်နှေးစေခဲ့ပါသည်။ အမှားလုပ်နေသူတို့၏ စာရိတ္တကိုလည်းပြသပေးနေခဲ့သည်။ ဘုရားသခင်၏သားတော်ကို ကိုယ်တိုင် ထိုသူတို့၏အမှားများကို မြင်သာထင်သာ ပေါ်လွင်စေရန် လုပ်ဆောင်ပေးခဲ့သည်။ ယင်းတို့၏အကြံအစည်ကို ပြောင်းလဲရန်ကြိုးစားခဲ့သည်။ သို့သော်လည်း လူတို့သည် ကောင်းကင်ဘုံရှင်၏ အုပ်ချုပ်ခြင်းကို တက်ညီလက်ညီ ပုန်ကန်နေခဲ့ကြသည်။ လုံးဝဂရုမစိုက်ပါ။ စိတ်နှလုံးများဆိုးယုတ်သည်ထက် ပို၍ပြင်းထန်လာသည်။ ပုန်ကန်ခြင်းအမှုကိုသာ တစ်စိုက်မတ်မတ် သွားနေကြသည်။ မိမိတို့မာနဖြင့် နိုင်ငံကိုတည်ဆောက်ကြသည်။ ဘုရားရှင်၏ အုပ်စိုးခြင်းမခံ၊ ဘုရားရှင်ကိုဂုဏ်ပြုခြင်းလည်းမရှိကြပါ။ ‌ရှေးဘိုးဘေးနှင်းပရောဖက်များ စ. ၁၂၃.

`ကျွန်ုပ်တို့သည်ထင်ရှားအောင်၊ နာမည်ကြီးအောင်၊ လူအထင်ကြီးအောင် မလုပ်မိစေရန် အဘယ်ကြောင့် အလွန်အေရးြကီးသနည်း။`