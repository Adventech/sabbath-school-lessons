---
title:  လူမျိုးအားလုံးနှင့်ဗာဗုလုန်ရဲတိုက်
date:   23/04/2022
---

### ဖတ်ရန်ကျမ်းချက်၊၊ 
‌က၊ ၉း၁၈-၁၁း၉။ လုကာ ၁ဝး၁။ မသဲ ၁း၁-၁၇။ လုကာ ၁း၂၆-၃၃။ ဆာ၊ ၁၃၉း၇-၁၂။ က၊ ၁း၂၈။ က၊ ၉း၁။

> <p>အလွတ်ကျမ်းချက်</p>
> "သို့ဖြစ်၍၊ ထိုမြို့၌ ထာဝရဘုရားသည် မြေကြီးသားအပေါင်း တို့၏ စကားကို ရှုပ်ထွေး၍ သူတို့ကို မြေကြီးတစ်ပြင်လုံး၌ အရပ်ရပ် ကွဲပြားစေတော်မူသောကြောင့်  ထိုမြို့သည်  ဗာဗုလုန်မြို့ဟူ၍ တွင်သတည်း" (ကမ္ဘာဦးကျမ်း၊ ၁၁း၉)။

ရေလွမ်းမိုးခြင်းပြီး၍ သမ္မာကျမ်းစာမှ တစ်ဆင့်ပြီးတစ်ဆင့် အကြောင်းအရာများကို တောက်လျှောက်ဖော်ပြပေးခဲ့သည်။ နောဧမှသူ၏သား သုံးယောက်၊ "ရှေမ၊ ဟာမ၊ ယာဖက်" အထူးသဖြင့် သားသုံးယောက်ထဲ၌ ဟာမအကြောင်းကို ပို၍ဖေါ်ပြထားပါသည်။ သူသည်ခါနာန်၏အဘဖြစ်သည် (က၊ ၁ဝး၆၊ ၁၅)။ "ခါနာန်" ဟုဆိုသောအကြောင်းကို စတင်မိတ်ဆက်ပေးခဲ့ သည်။ ကတိတော်ထားရာပြည်ဖြစ်သည် (က၊ ၁၂း၅)။ အာဗြဟံကိုဘုရားရှင်မှ လူမျိုးတကာတို့၏ ကောင်းချီးစီးဆင်းရာအဘအဖြစ် ကတိဦပထားသော ကတိတော်ပြည်ဖြစ်သည်။ (က၊ ၁၂း၃)။

မည်သို့ဆိုစေ၊ ဗာဗုလုန်ရဲတိုက်မှ လမ်းကြောင်းပြတ်တောက်ခဲ့သည် (က၊ ၁၁း၁-၉)။ နောက်တစ်ဖန်လူမျိုးများကို ကွဲပြားစေပြန်သည်။ အကြောင်းမှာ ဘုရားရှင်သည်ကောင်းချီးချပေးချင်သော အကြံအစည်တော်ကြောင့်ဖြစ်သည်။ လူမျိုးနွယ်ပေါင်းများစွာကို စတင်ပေါ်ပေါက်စေသည်။ အခြားအခြေအနေအတွက် အခြားကျိန်ခြင်းကို ရရှိဖြစ်ပေါ်စေခဲ့သည်။ လူမျိုးတို့သည်ပေါင်းစည်းကာ ဘုရားသခင်၏ အရိုက်အရာကို ဝင်ရောက်ယူချင်ကြသည်။ ထိုကြောင့် ဘုရားရှင်တုံ့ပြန်ချက်မှာ အပြစ်ပေးခြင်းဖြစ်သည်။ လူမျိုးသည် ဘာသာစကား ရှုပ်ထွေးကုန်ကြသည်။ ကမ္ဘာကြီးအတွင်း၏အနှံ့အပြားသို့ လူများကွဲလွင့် ကုန်သည် (က၊ ၁၁း၈)။ သို့ဖြစ်၍ ဘုရားရှင်၏မူလအကြံအစည်အတိုင်း ကမ္ဘာကြီးကိုပြည့်စေသော လူဦးရေဖြစ်ပေါ် လာသည်  (က၊ ၉း၁)။	အဆုံး၌ လူသားများ၏ဆိုးယုတ်ခြင်းအကြောင်းကြောင့်၊ ဘုရားသခင် သည် မကောင်းမှုများကို ကောင်းမှုသို့ပြောင်းပြန်လှန်ပြန်၍ ပြုတော်မူလိုက် သည်။ အမြဲတမ်းဘုရားရှင်၏နောက်ဆုံးစကားတော်ရှိပါသည်။ ဟာမကို မိမိအဘ၏ တဲအတွင်း ကျိန်ခြင်းအကြောင်း (က၊ ၁၁း၂၁၊ ၂၂) နှင့် ဗာဗုလုန် ရဲတိုက်မှ ရှုပ်ထွေးခြင်းဖြစ်အောင် ကျိန်ခြင်းခံရသောလူမျိုး (က၊ ၁၁း၉) တို့ ဖြစ်သည်။ ထိုကျိန်ခြင်းစကားအားလုံးသည် ကောင်းချီးအဖြစ် ဧကန်အမှန် လူမျိုးများအတွက် ပြောင်းလဲပေးစေမည်ဖြစ်သည်။