---
title:  ဟာမ၏ကျိန်ခြင်း
date:   24/04/2022
---

`က၊ ၉း၁၈-၂၇ ကိုဖတ်ပါ။ ထူးခြားသောအကြောင်း၌ မည်ကဲ့သို့သော သတင်းစကားပါရှိသနည်း။`

နောဧသည် မိမိ၏စပျစ်ဥယျာဉ်အတွင်းပြုမူခဲ့ခြင်းသည် ဧဒင်ဥယျာဉ်မှ အာဒံ၏လုပ်ရပ်နှင့်တူညီနေပါသည်။ ဖြစ်စဉ်နှစ်ရပ်လုံး၌ တူညီသောအကြောင်း ရှိနေပါသည်။ အသီးကိုစားမိသောကြောင့် အဝတ်အချည်းစည်းဖြစ်ခဲ့ရပြီး ကျိန်ခြင်းကို ရရှိသွားခဲ့သည်။ ကောင်းချီးလည်းဖြစ်စေပါသည်။ နောဧသည် အာဒံ၏ အစအနအခြေအနေကိုလိုက်၍ နောက်ဆုံး၌ကျဆုံးခဲ့သည်။

ကစော်ပြန်သောအသီးအရည်ကို သောက်သုံးစားသုံးခြင်းသည် ဘုရားသခင်၏ မူလပေးသောအစာမဟုတ်ပါ။ နောဧသည် မူးယဇ်ထုံထိုင်းသွား၍ မိမိကိုယ်ကိုပင် မထိန်းမသိမ်းနိုင်ဖြစ်သွားရသည်။ မိမိကိုယ်ကိုဖုံးအုပ်ရန်ပင် မသိရှိနိုင်တော့ပါ။ ထိုအခြေအနေရောက်သော် သားဟာမမြင်သွားခဲ့သည်။ ဧ၀ဝစ်လစ်စလစ် ဖြစ်သွားသကဲ့သို့ နောဧလည်းအဝတ်မပါဖြစ်သွားခဲ့သည်။ ဧဝသည် ကောင်းမကောင်းသိကျွမ်းရာအပင်ကို သိမြင်သောအပြစ်ကဲ့သို့ပင် (က၊ ၃း၆) ဟာမသည်မိမိအဘ၏ ဝစ်လစ်စလစ်ဖြစ်ခြင်းကို ရုတ်တရက်မြင်ရခြင်းမျိုး မဟုတ်ပါ။ သေသေချာချာကြည့်ပြီးမှ ပတ်ဝန်းကျင်ရှိလူများကို ရယ်ရယ်မောမော ဖြင့် မိမိ အဘဝစ်လစ်စလစ်ဖြစ်နေသည်ကို ပတ်၍ပြောနေတော့သည်။ အဘ၏ အရှက်ကို ဖုံးရန်ကိုကား လုံးဝစိတ်မကူးခဲ့ပါ။ ညီအစ်ကိုများသိသောအခါမှသာ အဘ၏ အရှက်ကိုဖုံးအုပ်ပေးခဲ့သည်။ သို့သော် ဟာမသည် လုံးဝအရေးမလုပ် ခဲ့ပါ။ အဘ၏ ဝစ်လစ်စလစ်ကိစ္စကို ဟာသပင်လုပ်ခဲ့သောကြောင့် ဟာမ၏ ပြုမူပုံကို သုံးသပ်ကြည့်ပါ။

မိဘကိုရိုသေရကောင်းမှန်းကိုသိရှိရန် သွန်သင်သောသင်ခန်းစာ ဖြစ်သည်။ သင်၏အတိတ်မှမိဘကိုရိုသေရန် ပျက်ကွက်ခြင်းသည် သင့်ကို ကြည့်ရှုပြုစုခဲ့သော မိဘကြောင့် သင်၏အနာဂတ်လမ်းကို ထိခိုက်သွားမည်။ (ထွက်၊ ၂ဝး၁၂) ကို ဧဖက် ၆း၂ နှင့်နှိုင်းယှဉ်ပါ။ သို့ဖြင့် ထိုကျိန်ခြင်း အမင်္ဂလာသည် ဟာမ၏အနာဂတ်ကို လွမ်းမိုးသွားတော့သည်။ သူ၏သား ခါနာန်ကိုပါ ဂယက်ရိုက်သွားခဲ့သည်။

လူတစ်ဦးကိုဆုံးမခြင်းပြုသောအခါ ထိုအကြောင်းကိုအရင်းခံ၍ ဘုရားတရားမှု ၌မှားယွင်းစွာဖြင့် အမှုအခင်းဖြစ်စေသည့်အထိ ဖြစ်လာစေကြောင်းကိုဆုံးမတတ် ကြသည်။ အနာဂတ္တိစကားအရ ခါနာန်နှင့်ပတ်သက်တင်းကျပ်သည့် ဟောထား မှုရှိနေသည်။ ခါနာန်သည် ဟာမက်သားဖြစ်သည်။ သမ္မာကျမ်းစာကို လေ့လာရေးသား သူများအနေဖြင့် ခါနာန်လူမျိုးတို့၏ဘာသာရေး အယူမှားများ အကြောင်းကို စိတ်စွဲ နေကြသည် (က၊ ၁၉း၅-၇၊ ၃၁၊ ၃၅)။

ဖြည့်စွက်သုံးသပ်ချက်အရ ဟာမ၏ကျိန်ခြင်းမှာပင် ကောင်းချီးမင်္ဂလာ သည်လည်း ပါဝင်ပါသည်။ ခါနာန်၏အမည်နာမ၌ စိစစ်လေ့လာရာ "ခါန" ဟူသောဝေါဟာရရှိသော ကြိယာပုဒ်မှလာ၍ "နှိမ်နင်းသည်" "ချိုးနှိမ်သည်" ဟုအဓိပ္ပာယ်ရသည်။ ဘုရားသခင်၏လူမျိုးများသည် ခါနာန်ပြည်ကို နှိမ်နင်းတိုက်ခိုက်သိမ်းပိုက်ခဲ့သည်။ ဘုရားသခင်၏လူမျိုးဟု ပြောသောစကားမှာ ရှေမ၏အနွယ်များဖြစ်၍ ခါနာန်ပြည်ကို ဝင်ရောက် သိမ်းပိုက်ကာ မေရှိယအရှင် ကြွလာမည့်လမ်းကို ပြင်ဆင်ပေးနေခြင်းဖြစ်သည်။ ယာဖက်၏အမျိုးကို ဘုရားသခင်သည် ကျယ်စေတော်မူသဖြင့် "ရှေမ၏တဲတွင် နေပါစေ" (က၊ ၉း၂၇)။ ယင်းအကြောင်းသည် လူမျိုးအားလုံးပျံ့နှံ့သွားစေရန် ထားရှိသည့် ဘုရားရှင်၏ ပဋိညာဉ်ပင်ဖြစ်သည်။ အနာဂတ်ရိုက်ထားသော စကားလည်းဖြစ်သည်။ ဣသရေလအမျိုးအားဖြင့် ကမ္ဘာကြီးတစ်ခွင်လုံး ကယ်တင်ခြင်းသတင်းရရှိရန် ရည်ရွယ်လုပ်ဆောင်ခဲ့သည် (ဒံ၊ ၉း၂၇။ ဟေရှာ၊ ၆၆း၁၈-၂ဝ။ ရောမ၊ ၁၁း၂၅)။ ဟာမကိုကျိန်ခြင်းသည် အခြားသော လူမျိုးအားလုံးအတွက် ကောင်းချီးကို ဖြစ်စေပြန်သည်။ ဟာမအမျိုးနှင့် ခါနာန်၏အမျိုးမှ ဆင်းသက်လာသောသူမှန်သမျှ ဘုရားသခင်၏ကယ်တင် ခြင်းကို လက်ခံရရှိစေသောအခွင့်လည်းရရှိသွားစေပြန်သည်။

`နောဧသည် ကမ္ဘာကြီးရေလွမ်းမိုးခြင်း၌ သူရဲကောင်းကြီးဖြစ်ခဲ့သည်။ သူသည်သေရည်မူးယဇ်သောက်သုံးခဲ့ပါသလား။ ထိုကိစ္စအတွက် ကျွနု်ပ်တို့သည် အနာအဆာရှိ၍ အမှန်တကယ်ပင် ဘုရားရှင်၏ကရုဏာတော်လိုအပ်ကြောင်းကို ဖော်ြပပါသလား။`