---
title:  ဆက်လက်‌လေ့လာရန်။
date:   29/04/2022
---

အယ်လင်ဂျီဝှိုက်၏ရှေးဘိုးဘေးနှင့်ပုရောဖက်များစာအုပ်မှ စာမျက်နှာ ၁၁၇-၁၂၄ ပါ "ဗာဗုလုန်ရဲတိုက်ကြီး" အကြောင်းကိုဖတ်ပါ။

သူတို့သည်ဦမိ့ကိုတည်ဆောက်ရန် ဆုံးဖြတ်ကြသည်။ ထိုမြို့အလယ်၌ အလွန်မြင့်သောမိုးထိရဲတိုက်ကြီးကို တည်ဆောက်ကြသည်။ အကြံအစည်မှာ လူမျိုးများအရပ်ရပ်ပျံ့လွင့်မသွားစေရန် ရည်ရွယ်ကြသည်။ ဘုရားသခင်မှာမူ လူသားများမြေကြီးအနှံ့အပြားသို့ ကွဲပြားပျံ့နှံ့သွားရန်အတွက်ညွန်ကြားထား သည်။ များပြားစွာမွေးဖွားကြရန်ဖြစ်သည်။ သို့သော် ဗာဗုလုန်ရဲတိုက် တည်ဆောက်သူတို့သည် မိမိတို့မကွဲမပြားတစ်ခုတည်းတစ်စည်းတည်း ကျစ်ကျစ်လျစ်လျစ် နေထိုင်ရန် ဆုံးဖြတ်ကြသည်။ ကမ္ဘာကိုအုပ်ချုပ်သော မင်းတစ်ပါးတည်း အုပ်ချုပ်ခြင်းကိုဖြစ်စေရန် ကြိုးပမ်းကြသည်။ သို့ဖြစ်၍ သူတို့၏မြို့သည် စကြဝဠာအင်ပါယာ၏ မြို့တော်ဖြစ်စေရန်ဖြစ်သည်။ ထိုမြို့ကြီး၏ဘုန်းတန်ခိုးသည် ကမ္ဘာအဝန်းလွမ်းမိုးကာ မိုးထိရဲတိုက်သည်လည်း ခိုင်မာသောအမှတ်အသားတစ်ခုဖြစ်စေမည်။ ထိုရဲတိုက်သည် ဆောက်လုပ် သူတို့၏ဥာဏ်ပညာနှင့်တန်ခိုးအင်အားကို အမှတ်အသား အထိမ်းအမှတ်အဖြစ် ထီးထီးကြီးထင်ရှားနေပေမည်။ နောက်ဆုံးမျိုးဆက်များအထိ ကျော်ကြား အံ့သြဖွယ်ကောင်းသောလုပ်ဆောင်မှုကြီးဖြစ်စေရန်ဖြစ်သည်။

ရှိနာလွင်ပြင်တွင်နေထိုင်သော သူအပေါင်းတို့သည် ဘုရားသခင်၏ ပဋိညာဉ်ကိုလုံးဝအယုံအကြည်မရှိကြပါ။ ကမ္ဘာကြီးကိုရေဖြင့်လုံးဝ မလွမ်းစေတော့ပါဟု မိန့်သည်ကိုအယုံမရှိကြ။ များစွာသောသူတို့သည်လည်း ထိုရေလွမ်းမိုးခြင်းသည် ဘုရားသခင်၏အစီအစဉ်မဟုတ်။ သဘာဝတရား အရသာ အလိုလိုဖြစ်ခဲ့သည်ဟု အထင်ရှိကြသည်။ အချို့တို့မှာမူ တန်ခိုးရှင်တစ်ပါးက လုပ်ဆောင်မည်ဟုယူဆကြသည်။ သို့ဖြစ်၍ သူတို့၏ နှလုံးသားများသည် ကာဣနကဲ့သို့ မာကျောခက်ထန်ကြသည်။ ဘုရားရှင်ကို ဆန့်ကျင်ဘက်ပြုလုပ်ကြ၏။ ရဲတိုက်ကြီးကိုဆောက်လုပ်ခြင်းသည် မိမိ ကိုယ်ကိုကယ်တင်ရန်အတွက်ဖြစ်သည်။ ရေမရောက်နိုင်သော အမြင့်အထိကို ဆောက်လုပ် သွားကြမည်။ အန္တရာယ်များဖြစ်လာလျှင် မိမိတို့ဘာသာမိမိတို့ ကာကွယ်မည့်သဘောဖြစ်သည်။ မိုးတိမ်များရှိသည့်နေရာအထိ ရဲတိုက်ကို တည်ဆောက်မည်။ ရေလွမ်းမိုးသောအတိုင်းအတာအထိ၏ အထက်သို့ ရောက်အောင်ကိုဆောက်ကြမည်ဖြစ်သည်။ ထိုသို့အတွေးအခေါ်မျုိးသည်ကိုယ်ကိုကယ်တင်ရန်အတွက်ဖြစ်သည်။ ရေမရောက်နိုင်သောအမြင့်အထိကို ဆောက်လုပ်သွားကြမည်။ အန္တရာယ်များ ဖြစ်လာလျှင် မိမိတို့ဘာသာမိမိတို့ ကာကွယ်မည့်သဘောဖြစ်သည်။ မိုးတိမ်များရှိသည့်နေရာအထိ ရဲတိုက်ကို တည်ဆောက်မည်။ ရေလွမ်းမိုးသော      အတိုင်းအတာအထိ၏ အထက်သို့ ရောက်အောင်ကိုဆောက်ကြမည်ဖြစ်သည်။ ထိုသို့အတွေးအခေါ်မျိုးသည် နောင်လာနောက်သားများအတွက် ဘုရားရှင်ကို မကိုးစားမယုံကြည်ဖြစ်စေသည် သာမက ရုပ်တုကိုးကွယ်ခြင်းသို့ပင် ပို့ဆောင်ပေးသည်။ ရှေးဘိုးဘေးနှင့်ပ‌ရောဖက်များ စစ. ၁၁၈၊ ၁၁၉.