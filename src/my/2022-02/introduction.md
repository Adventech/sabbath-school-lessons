### အစအဦး၏အကြောင်းရေးသားထားသောစာအုပ်

ကမ္ဘာဦးကျမ်းသည် ယေရှုရှင်၏ အကြောင်းကိုပင် ရေးသားထားသည်။ ယေရှုရှင်သည် ဖန်ဆင်းသောအရှင်၊ ယေရှုရှင်သည် ကျွနု်ပ်တို့ကိုထိန်းသိမ်း စောင့်ရှောက် ပေးနေသည့်အရှင်၊ ယေရှုရှင်သည် ရွေးနုတ်ကယ်တင်သောအရှင်ဖြစ်သည်။ ကမ္ဘာဦးကျမ်း ကို ရေးသားပြီးနောက်ပိုင်း နှစ်ပေါင်းထောင်ချီကြာညောင်းခဲ့သည့်တိုင်၊ မောရှေ ရေးသားထား သမျှကိုခေတ်အဆက်ဆက် ရှေးဘိုးဘေးတို့၏ စကားများကို ဖေါ်ပြ ခဲ့သည့်အတိုင်း ရှင်ယောဟန်ခေတ်ရောက်လာသောအချိန် အထိပင် ရှင်ယောဟန်သည် ယေရှုရှင်ကိုမိတ်ဆက်ဖော်ပြကာ ဖန်ဆင်းခြင်း အကြောင်းကို ပြန်လည်ရေးသားပြန်သည်။ "အစအဦး၌ နှုတ်ကပတ်တော်ရှိ၏။ နှုတ်ကပတ်တော်သည် ဘုရားသခင်နှင့် အတူရှိတော်မူ၏။ နှုတ်ကပတ်တော်သည်လည်း ဘုရားသခင်ဖြစ်တော်မူ၏။ ကိုယ်တော် သည် အစအဦးကပင် ဘုရားသခင်နှင့်အတူ တည်ရှိတော်မူသည်။ အရာခပ်သိမ်းတို့သည် ကိုယ်တော် အားဖြင့် ဖန်ဆင်းခြင်းခံဖြစ်တည် လာခဲ့သည်ချည်းပင်ဖြစ်သည်။ ကိုယ်တော် မပါလျှင် မည်သည့်အရာမျှမဖြစ်မပေါ်၊ ကိုယ်တော်၌အသက်ရှိ၏။ ထိုထာဝရ အသက်သည် လူသားအားလုံးအတွက် အလင်းဖြစ်၏ (ယောဟန် ၁း၁-၄)။

ရှင်ယောဟန်အနေဖြင့် မည်သို့ရေးသားထားသနည်း။ အစအဦး၌ ခပ်သိမ်းသော အရာတို့သည် ဖန်ဆင်းခြင်းခံကြရသည်။ အလိုအလျောက် ရှိခဲ့ဖူးသောအရာတစ်ခုမျှမရှိ။ ယေရှုရှင်အားဖြင့်သာဖြစ်ပေါ်လာရသည်။ ဖန်ဆင်းသမျှအရာအားလုံး၌ နဂါးငွေ့ကြယ် လမ်းမကြီးများ၊ စကြဝဠာအတွင်းမှ ကြီးကျယ်ခမ်းနားသော တောက်လောင်လင်းထိန် နေသည့် မီးလျှံအလင်းတန်းမှအစ သေးငယ်သောအံ့ဖွယ်ပိုးမွားအထိ ရှင်ယေရှုကိုယ်တိုင် ဖန်ဆင်းတော်မူ၍ ထိန်းသိမ်းစောင့်ရှောက်ပေးသည်။ ကမ္ဘာဦးကျမ်းသည်ဖန်ဆင်းခြင်းနှင့် ရွေးနုတ်ကယ်တင်ခြင်းဖြစ်စဉ်ကို အကျအနရေးသားမှတ်တမ်းပြုသောကျမ်း ဖြစ်သည်။ ယင်းကျမ်းထဲမှ ကမ္ဘာကြီးဖြစ်ပေါ်လာပုံနှင့် ကျွန်ုပ်တို့၏ လူသားမျိုးနွယ်အရင်းအမြစ်ကို ‌ဖော်ြပပေးထားသည်။

အင်္ဂလိပ်စကားဖြင့်ကမ္ဘာဦးကျမ်းကို‘ဂျဲနစစ်"ဟုခေါ်ဆိုရာ၌ ဟေလသ၏ မူရင်း ဝေါဟာရကို ခံယူခေါ်ဝေါ်ခြင်းဖြစ်သည်။ (ဂျဲနစစ်)အနက်မှာ "အစအဦးဖြစ်သော" စကားပင်ဖြစ်သည်။ ဟေဗြဲဝေါဟာရအားဖြင့် "ဗီရီးရှိ" အစအဦးဆုံးဖြစ်သော စကားဖြစ်၍ သမ္မာကျမ်းစာ၌ ပထမဦးဆုံး စကားလုံး "အစအဦး၌" စတင် ရေးသား ထားသည်။ ကမ္ဘာဦးကျမ်းသာ အခြေအမြစ်ရှိသောစကားဖြင့် ကျမ်းအားလုံး၏ နောက်ဆက်တွဲအကြောင်း များကိုအစပြုပေးသည်။ အဘယ်ကြောင့်ဆိုသော် ပထမဦးဆုံး စတင်ပေးခြင်းဖြင့် ကျန်အကြောင်းအရာအလုံးစုံသည် နောက်ဆက်တွဲအဖြစ်ပါရှိလာ တော့သည်။ သမ္မာကျမ်းစာတစ်အုပ်လုံး၏အရေးအသားတို့သည် ကမ္ဘာဦးကျမ်းကို မှီငြမ်း၍ အများစုရေးသားရသည်။ကမ္ဘာဦးကျမ်းသည် အရေးကြီးသောကျမ်းတစ်ကျမ်း ဖြစ်ရခြင်းမှာ ကျွန်ုပ်တို့၏အစ မည်သည်ကဖြစ်လာရခြင်းကို အသိပေးထားသောကြောင့် လူသားမျိုးနွယ်အတွက်အရေးကြီးသည်။ အထူးအရေးကြီးသော အမှန်တရား ဖြစ်သည်။ လူသားသည် မည်သည့်အရာဝတ္ထုတစ်ခုတစ်လေမျှ ဖြစ်ခဲ့ဖူးခြင်း မရှိဘဲ စကြဝဠာအတွင်း ပေါ်ပေါက်နေထိုင်လာရသော သတ္တဝါတစ်ခုဖြစ်သည်။ ရူပဗေဒပညာရှင်တို့နားလည်မှုအရ လူခန္ဓာသည် ‘ရွံ့မြေမှုန့်ဖြင့်ဖွဲ့စည်းထားသည်။ မှန်နေပါသည်။ သဘာဝအရ ယင်းသို့ ဖွဲ့စည်းထားခြင်းဖြစ်သည်။ ကမ္ဘာဦးကျမ်းမှ ကျွန်ုပ်တို့၏အရင်းမူလအဖြစ်မှန်ကို ဖော်ပြနေသော်လည်း ကျွန်ုပ်တို့သည် ရည်ရွယ်ချက်ရှိရှိ၊ ပြည့်ပြည့်စုံစုံ ဘုရား၏ ပုံသဏဥာန်တော်နှင့်အညီ ဖန်ဆင်းခံထား ကြရသည်။ ကမ္ဘာဦးကျမ်းမှာပင် လူသားများ အပြစ်သို့ ကျဆုံးခြင်းအကြောင်း၊ ကမ္ဘာကြီးသည် အဘယ်အတွက်ကြောင့် မပြည့်စုံ ရတော့ကြောင်း၊ လူသားတို့ သည်လည်း အဘယ်အတွက်ကြောင့် ပျက်စီးယိုယွင်း သွားရကြောင်းကို ရှင်းလင်း ပြထားသည်။ ကမ္ဘာဦးကျမ်းကပင် ကျွန်ုပ်တို့ကို ဘုရားရှင်ကယ်တင်ပေးမည့် စကားဖြင့် နှစ်သိမ့်ပေးထားခဲ့သည်။ ကိုယ်တိုင် ဒုက္ခဆင်းရဲခြင်းခံကာ ကယ်တင် ပေးမည့်အကြောင်း ရေးသားထားခဲ့သည်။

ထူးဆန်း အံ့ဖွယ်ကောင်းသော ဖန်ဆင်းခြင်းအကြောင်း၊ မွေးဖွားခြင်းနှင့်သက်တံ ရောင် ဖြစ်ပေါ်လာခြင်းအကြောင်းမျိုးစုံကို ရေးသားမှတ်တမ်း တင်ထားသည်။ နောက်တွင် တရားစီရင်ခြင်းအကြောင်းကိုလည်း ရေးသား ထားသည်။ ရေလွမ်းမိုးခြင်း၊ သောဒုံနှင့် ဂေါမောရမြို့အကြောင်းတို့သည် ဘုရားရှင်သည် ကြည့်ရှုထိန်းသိမ်းလျက် ရှိကြောင်း၊ ကမ္ဘာဦးကျမ်းမှ စိတ်ဝင်စားဖွယ်ရေးဖွဲ့ထားသည်။ ကမ္ဘာဦးကျမ်းသည် မေတ္တာရေးရာ ဖွဲ့နွဲ့ရေးသားခြင်းကိုလည်းပြုထားသည်။ ယာကုပ်နှင့်ရာခေလအကြောင်း၊ ဧသောနှင့် ယာကုပ်တို့ အမုန်းပွားရခြင်းအကြောင်း၊ ဣဇာက်၊ ယာကုပ်နှင့် ယာကုပ်၏ သားများ ဖွားမြင်ခြင်းအကြောင်း၊ စာရာ၊ ရာခေလ၊ ယာကုပ်တို့ သေဆုံးခြင်းအကြောင်း၊ ယောသပ် သေဆုံးခြင်းအကြောင်း၊ လူအသက်သတ် သောကာဣန၊ ရှိမုန်လေဝိတို့ အကြောင်း၊ ဧသောနှင့်ယာကုပ်ညီအစ်ကိုချင်း ခွင့်လွတ်ခြင်း၊ ယောသပ်နှင့်ညီအစ်ကိုများ ခွင့်လွတ် ကြခြင်း အကြောင်း၊ ကာဣန၏အမှားနှင့် ဗာဗုလုန်ရဲတိုက် တည်ဆောက်ခြင်း ၏ သင်ခန်းစာ၊ အာဗြဟံ၏အတုယူဖွယ်ယုံကြည်ခြင်းအကြောင်း၊ ယာကုပ်၏ ယုံကြည်ခြင်း အကြောင်း၊ ရွေးနုတ်ကယ်တင်ခံရန်မျှော်လင့်ချက်၊ ရှေးမြွေဟောင်း စာတန်ကို ချေမှုန်းပြီး ကတိတော်ပြည်သို့ပို့ဆောင်မည့် သတင်းစကားတို့ဖြစ်သည်။

ယခုကွာတာအတွင်း ကမ္ဘာဦးကျမ်းတစ်ကျမ်းတည်းကိုသာ ဖတ်ရှုလေ့လာ ကြရမည် မဟုတ်ပါ။ သာယာကြည်နူးလှပသောကမ္ဘာကြီးကို ဖန်ဆင်းခြင်း နှင့်အတူ ကိုယ်တော်ရှင်၏မေတ္တာတော်၌ လျှောက်လှမ်းခြင်းကိုလည်း ရရှိခံစား ကြရမည်ဖြစ်သည်။ ထိုသခင်သည် အာဗြဟံ၊ ဣဇာက်၊ ယာကုပ်တို့၏သခင် ဖြစ်ေတာ်မူ၏။

တစ်ချိန်တည်း မှာပင် ကျမ်း၏ဖော်ပြချက်အပိုင်းပိုင်းအနေဖြင့် ဧဒင်ဥယျာဉ်မှသည် ဗာဗုလုန် ရဲတိုက်အကြောင်း၊ ယင်းနောက်မှာ ကတိတော်ထားရာပြည်၊ အဲဂုတ္တုပြည်သို့ မျှော်လင့်ရာကတိတော်ပြည်၊ ထိုအကြောင်းများ သည် ကျွန်ုပ်တို့အတည်မနေရဘဲ ဖြတ်သန်း လျှောက်လှမ်းနေရကြောင်းကို အသိပေးနေပါသည်။ ကောင်းကင်သစ် မြေကြီးသစ်ဆီ သို့ မရောက်မချင်းခရီးနှင် နေရမည်ဖြစ်သည်။ ကမ္ဘာဦးကျမ်းမှ သင်ခန်းစာ များကို ကျွန်ုပ်တို့ခံယူ လိုက်လျှောက်လျှင် ကျွန်ုပ်တို့ရရှိမည့်အရာမှာ မတူညီ ကွဲပြားသောအချိန်အခါ၊ နေရာဒေသ၊ ယဉ်ကျေးမှုဓလေ့နှင့်အယူဝါဒတို့ဖြစ်သည့် ကြောင်း အရာများစွာ ရှိရာ ကျွန်ုပ်တို့အတွက် အလွန်ကောင်းသော သင်ခန်းစာများ ဖြစ်သည်။

ဂျက်၊ ဘီ၊ ဒိုခန်