---
title:  ဆက်လက်‌လေ့လာရန်။
date:   27/05/2022
---

ဘုရားသခင်သည် ယာကုပ်ကိုရွေးချယ်ခြင်းအရာ၌ ယာကုပ်၏ ဦကိးစားမှုကြောင့်မဟုတ်ပါ။ ဘုရားရှင်၏ကရုဏာတော်သက်သက်သာဖြစ်သည်။ သို့ဖြစ်၍ ယာကုပ်သည် ကရုဏာတော်ကိုရရှိရန် အလွန်အားထုတ်ခဲ့ပါသော်လည်း အကျိုးထူးမရရှိခဲ့ပါ။ ထိုကရုဏာတော်ကို ကြိုးစားရယူသည့်သဘောသည် မှန်ကန်မှုမရှိ၊ ရရှိမည်မဟုတ်ပါ။ အကျင့်သာဖြစ်လာစေသည် (ရော၊ ၄း၁-၅)။ ဧဝံဂေလိ တရားနှင့်ကွဲလွဲနေသည်။ နောက်ပိုင်းအချိန်မှသာ ယာကုပ်သည် ဘုရားရှင်၏ ကရုဏာတော်အကြောင်းကို နားလည်လာသည်။ ဘုရားရှင်ကို ကိုးစားခြင်း၏ အဓိပ္ပာယ်ကို သိရှိနားလည်လာသည်။ ယုံကြည်ခြင်းဖြင့် အသက်ရှင်ရမည်ကို သိလာသည်။ ဘုရားရှင်ကို လုံးလုံးမှီခိုရမည်ကို သဘောပေါက်လာသည်။ ယာကုပ်၏အတွေ့အကြုံသည် ရည်မှန်းချက် ကြီးသောသူများအတွက် အရေးကြီးသောသင်ခန်းစာပင်ဖြစ်သည်။ တစ်ပါးသူအား ဖိနှိပ်၍ မိမိ၏ ကြီးပွားတိုးတက်ရာလမ်းကို မရှာမိပါစေနှင့်။

ယာကုပ်သည် သားဦးအရာကိုလိမ်လည်သောနည်းဖြင့် ရယူခဲ့သည်။ သို့သော် စိတ်ပျက်စရာအဖြစ်များနှင့်သာ ကြုံတွေ့ခဲ့ရသည်။ သူ၏စိတ်၌ သူသည်အရာအားလုံး၊ ဘုရားရှင်နှင့်မိသားစုကိုပါ ဆုံးရှုံးရသည်ဟုထင်ခဲ့သည်။ အလုံးစုံသောအရာ၌ စိတ်ပျက်ခဲ့ရသည်။ သို့သော် ဘုရားရှင်မည်သို့ ဦပလုပ်ပေးခဲ့သနည်း။ မျှော်လင့်ချက်မဲ့ နေချိန်၌ ဘုရားရှင်သည်သူ့အားမစခဲ့သည်။ ကိုယ်တော်သည် ယာကုပ်၏ စိတ်ပျက်ဝမ်းနည်းခြင်းကို မြင်တွေ့တော်မူခဲ့သည်။ ဘုရားရှင်ကိုပြန်၍ ဘုန်းတော်ဆောင်စေရန် ကိုယ်တော်သည် ယာကုပ်ကို ကရုဏာတော်ဖြင့် ပို့ဆောင်ပေးခဲ့သည်။ အလျင်အမြန်ပင် ကိုယ်တော်ပြတော်မူသော လှေကားသည် ယေရှုရှင်ပင်ဖြစ်ကြောင်းထင်ရှားသည်။ လူသားသည် ဘုရားရှင်နှင့် အဆက်အသွယ် ပြတ်တောက်သွားခဲ့သည့်တိုင် ကောင်းကင်အရှင်ဘုရားသည် ခရစ်တော်ကိုစေလွတ်၍ ကွာလျက်နေသော အပြစ်ချောက်ကမ်းပါးကြား တံတားထိုးပေးခဲ့သည်။ ကျွန်ုပ်တို့မြင်သိ၍ပြောဆိုရမည်မှာ ကောင်းကင်ကို ကျွန်ုပ်သွားချင်လွန်းပါသည်။ သို့သော် ကျွနု်ပ်မည်သို့ရောက်နိုင်ပါမည်နည်း။ ရောက်နိုင်ရန်လမ်းမတွေ့မိပါ။ ထိုအတွေးသည် ယာကုပ်၏အတွေးဖြစ်သည်။ ထိုကြောင့် ဘုရားရှင်သည် သူ့အားလှေကားကို ပြသခဲ့ပေးခြင်းဖြစ်သည်။ ထိုလှေကားကြီးမှာ ကောင်းကင်နှင့်မြေကြီးကို ဆက်သွယ်ပေးထားသည့် ယေရှုရှင်ပင်ဖြစ်သည်။ ထိုလှေကားကိုတက်သောသူသည် မြေကြီး၌အခြေဦပကာ ကောင်းကင်သို့ရောက်ရှိသွားမည်ဖြစ်သည်။