---
title:  ယာကုပ်နှင့်ဧသော
date:   22/05/2022
---

`က၊ ၂၅း၂၁-၃၄ ကိုဖတ်ပါ။ ယာကုပ်နှင့်ဧသောနှစ်ဦး၏ ပုံသဏဥာန်ကို ခွဲခြားကြည့်ပါ။ ဣဇာက်၏ကောင်းချီးမင်္ဂလာကို ရယူပိုင်သည့်ယာကုပ်၏ အရည်အချင်းမှာ မည်သို့ကြိုတင်ပေါ်လွင်ထင်ရှားသနည်း။`

မိခင်၏ဝမ်းထဲကပင် ယာကုပ်နှင့်ဧသောတို့သည်ကြီးထွားပြီး တစ်ဦးနှင့်တစ်ဦး ဆန့်ကျင်တိုက်ခိုက်ကြသည်။ ဧသောသည် မုဆိုးကြီး လူကြမ်းကြီးတစ်ဦးကဲ့သို့ ပြေးလွားလှုပ်ရှားနေချိန် ယာကုပ်သည် တဲတွင်း၌ အေးဆေးတည်ငြိမ်စွာထိုင်နေပြီး ဆင်ခြင်တွေးတောနေတတ်သည်။ ဟေဗြဲဝေါဟာရတစ်လုံးရှိသည်တွင် "တမ်" (အာေ) ဟုခေါ်ဆိုသောစကားမှာ ယဉ်ကျေးသိမ်မွေ့သည်ဟု အဓိပ္ပာယ်ပြန်ရသည်။ ယောဘနှင့်နောဧတို့ကိုလည်း ထိုသို့သောကြိယာပုဒ်ဖြင့် အသုံးပြုညွန်းဆိုသည်။ အနက်ပြန်ဆိုရာ၌ "အပြစ်တင်စရာမရှိ" ဟုပြန်ဆိုနိုင်သည်ဟု ယောဘကို ရည်ရွယ်ပြောဆို ခဲ့သည်အတိုင်း (ယောဘ၊ ၈း၂ဝ) နှင့် "ပြည့်စုံသည်" ဟု နောဧကိုရည်ညွန်း ပြောဆိုသောစကားဖြစ်သည်။ (က၊ ၆း၉)။

ထိုသို့မတူညီကွဲပြားသော စာရိတ္တဖြင့်သူတို့၏အသက်တာ၌ ကြာလေထင်ရှားလေ ဖြစ်လာခဲ့သည် (က၊ ၂၇း၁-၂၈း၅)။ ဧသောသည် အိမ်ပြန်လာရာ၌ မောပန်းဆာလောင် ခဲ့သောအချိန်ဖြစ်၍ ယာကုပ်မှ ပဲဟင်းချက်၍စားရန်ဖြစ်သောအချိန်နှင့်ကိုက်နေသည်။ ဧသောအနေဖြင့် "ထိုနေ့" အတွက်လောလောဆယ် တဒင်္ဂကိုယ်ကာယအတွက် မြင်နေရသောအစာကိုသာ အလေးထားခဲ့သည် (က၊ ၂၅း၃၁)။ ထိုအစာကိုအနာဂတ်၌ သားဦး၏ အရိုက်အရာနှင့်သက်ဆိုင်သော ကောင်းချီးမင်္ဂလားများထက် အရေးကြီး သည်ဟု သဘောပိုက်လိုက်သည် (ဟေဗြဲ ၁၂း၁၆၊ ၁၇ နှင့်နှိုင်းယှဉ်ပါ)။

အာဗြဟံနှင့်သူ၏သားကို ဘုရားရှင်ကတိထားတော်မူသည့်အတိုင်း ဣဇာက်နှင့်ရေဗက္ကအနေဖြင့် ကြီးမားသောဆန္ဒနှင့် မျှော်လင့်ချက်အပေါ် မူတည်နေ ပါသည်။ ထိုသို့ထားရှိသောကတိတော်အလျောက် မိဘနှစ်ပါးသည် တူညီသော ရည်မှန်းချက်ထားရှိကြသည်။ သူတို့နှစ်ဦးလုံးကိုလည်း သားဦး၏ မြင့်မြတ်ခြင်း သဘောကို သွန်သင်ပေးကြသည်။ လောက၌ ရှိသောမိဘ၏အမွေကို ခံယူရုံသက်သက် မဟုတ်ပါ။ ဘာသာတရား ဝိညာဉ်ရေး၌လည်း ရင့်သန်ရန်လည်းပါဝင်သည်။ ထိုအခွင့်အရေးကိုရရှိသူမှသာ အိမ်ထောင်၏ယဇ်ပုရောဟိတ် အရိုက်အရာကို ပိုင်ဆိုင်မည်။ သူ၏မျိုးဆက်မှ ဆင်းသက်သောသူမှသာ ကယ်တင်ရှင် ရှေးဘိုးဘေးနှင့်ပရော‌ဖက်များ  စ. ၁၇၇.

ယာကုပ်အတွက်မှာသူ့အစ်ကိုနှင့်နှိုင်းယှဉ်သောအခါ လာမည့်အနာဂတ် ဝိညာဉ်ရေး ကောင်းချီးမင်္ဂလာသာလျှင် အဓိကဖြစ်သည်ဟုခံယူသည်။ နောက်ဆုံး၌ မိခင်ကြီး၏ တိုက်တွန်းခြင်းကြောင့် (က၊ ၂၇)၊ ယာကုပ်သည် ပြောင်ပြောင်တင်းတင်းပင် ရည်ရွယ်ချက် ရှိရှိဖြင့် ဖခင်ကြီးကိုလှည့်စားခဲ့သည်။ "ထာဝရဘုရား၏နာမတော်" ကိုပင် အသုံးပြုပြီးလိမ်လည်သွားခဲ့သည် (က၊ ၂၇း၂ဝ)။ အလွန်ပင် ကြောက်လန့်စရာကောင်းသော လိမ်လည်မှုကြီးဖြစ်သည်။ ထိုသို့ပြုသည်ကိုပင် ကောင်းသည်ဟုယူဆခဲ့သည်။ ထိုသို့လုပ်ဆောင်ချက်ကြောင့် မိသားစုများတကွဲတပြား ဖြစ်သွားခဲ့ရသည်။

`ယာကုပ်သည် ကောင်းသောအရာ၊ တန်ဖိုးရှိသောအရာနှင့် လူတိုင်းအံ့ဖွယ်ဖြစ်သောအရာကို လိုချင်ခဲ့သည်။ (အထူးသဖြင့် သူ့အစ်ကို၏ စာရိတ္တနှင့်နှိုင်းစာလျှင်) ထိုသို့လိုချင်၍လည်း လိမ်လည်ခြင်းကိုသုံးကာ ရယူခဲ့သည်။ ကျွန်ုပ်တို့သည်လည်း ထိုနည်းတူ ယင်းထောင်ချောက်ကို မည်သို့ရှောင်ရှားနိုင်သနည်း။ အကောင်းရရှိရန် အဆိုးကိုလုပ်ရသော အခြေအနေထိ မည်သို့ဖြင့်ရှောင်ကြဉ်မည်နည်း။`