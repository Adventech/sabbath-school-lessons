---
title:  ယာကုပ်အစားထိုးဝင်ရောက်သူ
date:   21/05/2022
---

### ဖတ်ရန်ကျမ်းချက်၊၊ 
‌က၊ ၂၅း၂၁-၃၄။ က၊ ၂၈း၁ဝ-၂၂။ က၊ ၁၁း၁-၉။ က၊ ၂၉း၁-၃ဝ။ က၊ ၃ဝး၂၅-၃၂။

> <p>အလွတ်ကျမ်းချက်</p>
> "ဧသောကလည်း၊ သူ့ကိုယာကုပ်ဟူသော အမည်ဖြင့် လျောက်ပတ်စွာ မှည့်ပါပြီမဟုတ်လော။ အကျွန်ုပ်ကိုနှစ်ကြိမ် လှည့်စား၍နိုင်ပါပြီ။ သားဦးအရိုက်အရာကို အလျင်ယူသွားပါပြီ။ ယခုလည်း တစ်ဖန်အကျွနု်ပ်၏ကောင်းချီးမင်္ဂလာကို ယူသွား ပါပြီဟူ၍ လည်းကောင်း၊ အကျွန်ုပ်အဖို့ ကောင်းချီးမင်္ဂလာတစ်ပါးကိုမျှ မခြွင်းပါသလော ဟူ၍လည်းကောင်း ဆိုလေ၏" (က၊ ၂၇း၃၆)။ 

ယခုကျွန်ုပ်တို့ဣဇာက်၏မိသားစု ဆင်းသက်လာခြင်းအကြောင်းကို ဆက်လက် လေ့လာကြပါမည်။ ဣဇာက်သည်နိမိတ်လက္ခဏာဖြင့် ဖွားမြင်လာပြီး ကတိထားရာမျိုးဆက်ကို ခံယူသူဖြစ်သည်။ ရာဇဝင်အကြောင်းသည် ရှောရှောရှူရှူ စတင်ခဲ့ခြင်းမျိုးမဟုတ်ပါ။ သူ၏သားတော်မောင် ယာကုပ်၏ စရိုက်ကြောင့် ညီအစ်ကိုနှစ်ယောက်ကြား သားဦးလုခြင်းပြသနာဖြစ်ခဲ့ရသည် (က၊ ၂၅း၂၇-၃၄)။ ဣဇာက်၏ကောင်းချီးပေးမှုအပေါ်၌ အခွင့်အရေးရရှိ ခံစားရမည်ဖြစ်သည်။

ယာကုပ်သည် ဖခင်ကြီးကိုလိမ်လည်ပြီး အစ်ကို၏ကောင်းချီးမင်္ဂလာ အားလုံးကို ယူသွားခဲ့သည်။ ထိုကိစ္စဖြင့်အသက်လုပြေးခဲ့ရသည်။ တစ်ပြည်တစ်ရွာ၌ ခိုလှုံနေထိုင် ရသည်။ ဘုရားရှင်ကိုယ်တော်တိုင် ဗေသလအရပ်၌ သူ့ကိုရင်ဆိုင်ခဲ့သည် (က၊ ၂၈း၁ဝ-၂၂)။ ထိုအရပ်မှစ၍ လူလိမ်ကြီးယာကုပ်သည် မိမိပြန်၍အလိမ်ခံရမည်ကို စတင် ခံစားရမည်။ ရာခေလအစား လေအာကို ရရှိခဲ့သည်။ သူသည်ရာခေလကို ချစ်မြတ်နိုးသည်။ (က၊ ၂၉) အစ်မလေအာကို ပေးခြင်းခံရသောကြောင့် ယာကုပ်သည် မယားနှစ်ယောက်ရရှိရန် ၁၄ နှစ် အစေခံရသည်။

ယာကုပ်သည် ဘုရားကောင်းချီးကိုရရှိမည့် အချိန်အခါရှိသည် တိုင်အောင် တစ်ကျွန်းတစ်နိုင်ငံ၌ခိုလှုံနေစဉ် သား ၁၂ ယောက်ကိုရရှိခဲ့သည်။ ဘုရားရှင်သည် သူ၏ကြွယ်ဝခြင်းကိုတိုးပွားစေပါသည်။

မည်သို့ဖြစ်နေပါစေ၊ ဘုရားသခင်သည် မိမိထားရှိသောပဋိညာဉ်ကို ဧကန်မုချပြည့်စုံစေမည်ဖြစ်ပါသည်။ တစ်နည်းမဟုတ်တစ်နည်းအားဖြင့် အသေအချာပင် ပြည့်စုံစေပါမည်။ သူ၏လူမျိုးတို့ဘက်မှ ပျက်ကွက်ခြင်းများ မကြာခဏရှိစေကာမူ ဘုရားရှင်သည် ကတိတော်အရာ၌ တည်မြဲနေသည်။