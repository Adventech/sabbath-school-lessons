---
title:  ဘုရားရှင်ပြင်ဆင်တော်မူလိမ့်မည်
date:   16/05/2022
---

`က၊ ၂၂း၈၊ ၁၄၊ ၁၈ ကိုဖတ်ပါ။ ဘုရားရှင်သည် မိမိ၏ကတိတော်ကို မည်သို့ပြည့်စုံစေရန် ပြင်ဆင်ထားမည်နည်း။ မည်ကဲ့သို့ပြင်ဆင်ခဲ့သနည်း။`

ဣဇာက်ကိုယဇ်ကောင်အဖြစ်ပူဇော်ရန် ဘုရားရှင်တောင်းသောအခါ အာဗြဟံသည် ငြင်းပယ်ခြင်းမပြုသောအဖြေဖြင့် ပြန်၍တုံ့ပြန်ခဲ့သည်။ "ဘုရားရှင်ပြင်ဆင်ပေးလိမ့်မည်" ဖြစ်သည်။ သိုးသငယ်ကို ဘုရားသခင်သည် မိမိအဖို့ပြင်ဆင်တော်မူလိမ့်မည်။ (က၊ ၂၂း၈) ဟေဗြဲ၏စကားအရ အဓိပ္ပာယ်မှာဘုရားရှင်သည် မိမိအဖို့သိုးသငယ်ကို ပြင်ဆင်ပေးမည်ဟု ဆိုထားသည်။ ကြိယာပုဒ်၏ "ပြင်ဆင်သည်" "ယယ်အဲလို"  ဟုသုံးထားသည်မှာ မိမိအဖို့ ပြင်ဆင်သည်ဟူ၍လည်းကောင်း တိုက်ရိုက်ပြန်ဆိုလျှင် မိမိအဖို့ ရှာဖွေမည်ဟု အဓိပ္ပာယ်ရှိပါသည်။

ကျွန်ုပ်တို့ကိုပြသပေးထားသည့်အချက်မှာ ကယ်တင်ခြင်းစီမံကိန်းပင် ဖြစ်သည်။ ဘုရားသခင်သည် ကျွန်ုပ်တို့ရှိသမျှအပြစ်ကြွေးကို အားလုံးပေးဆပ်ခြင်း ဖြစ်သည်။

`ယောဟန် ၁း၁-၃ နှင့် ရောမ၊ ၅း၆-၈ ကိုဖတ်ပါ။ ကပ်တိုင်ပေါ်မှ အဖြစ်အပျက်ကို မည်သို့နားလည်ခွင့်ပေးသနည်း။ မောရိယတောင်ပေါ်၌ ကြိုတင်ဆက်ကပ်ခြင်းအရိပ်ကို ပြသပေးနေခဲ့ပါသလား။`

မောရိယတောင်တော်ပေါ်၌ ရှေးလွန်လေပြီးသောကာလများစွာကပင် ချုံပုတ်၌ ချိုညှိလျက်နေသော ယဇ်သိုးထီး (က၊ ၂၂း၁၃) သည် ယေရှုရှင်ကို ဆိုလိုနေပါသည်။ သူသည် ဘုရားရှင်ကိုယ်တော်တိုင် "ရှာဖွေခဲ့သော" ယဇ်ကောင် ဖြစ်ခဲ့သည်။ နောင်အချိန်၌ အာဗြဟံရှင်းပြချက်အရ "တောင်ပေါ်မှာ ထာဝရဘုရား ပြင်ဆင်တော်မူသည်" (က၊ ၂၂း၁၄)။ ယေရှုရှင်ကိုယ်၌မှ အာဗြဟံကြိုတင် ပုရောဖက်ပြုသောစကားကို ပြန်၍ဆိုခဲ့သည်မှာ "သင်တို့အဘအာဗြဟံသည် ငါကြွလာမည့် အချိန်ကာလကို မြော်မြင်ခြင်းငှာ အလွန်အလိုရှိ၏။ မြင်ရသောအခါဝမ်းမြောက်ခြင်းသို့ ရောက်သည်ဟု မိန့်တော်မူ၏" (ယော၊ ၈း၅၆)။

"အာဗြဟံ၏စိတ်၌မှန်ကန်သော ဧဝံဂေလိကိုဖြစ်စေခဲ့သည်။ ယုံကြည်ခြင်းကိုလည်း စမ်းသပ်ခံခဲ့သည်။ သူ၏သားငယ်ကို ဘုရားသခင်မှ သတ်ပစ်ရန် တောင်းဆိုခြင်းအမိန့်တော်ကို နာခံခဲ့သည်။ သူရင်ဆိုင်ခဲ့ရသော နာကျင်ဖွယ်နေ့ရက်သည် ဘုရားရှင်မှ လူသားများအားကယ်တင်ခြင်းအတွက် မည်မျှကြီးမားသော ကြောက်မက်ဖွယ်ဖြစ်ရပ်ကြီးဖြစ်နေကြောင်းကို နားလည်ခွင့် ရရှိစေပါသည်။ ရေးဘိုးဘေးနှင့်ပ‌ရေဖက်များ စ. ၁၅၄.

`ကပ်တိုင်တော်၌ ဘုရားရှင်ကိုယ်တိုင်ရင်ဆိုင်ခဲ့ရသော နာကျင်မှုသည် ကျွန်ုပ်တို့၏ ကိုယ်စားဖြစ်သည်ကို ကျွန်ုပ်တို့ကောင်းစွာနားလည်စေပါသလား။ ကျွန်ုပ်တို့အတွက်၊ ပြုပေးတော်မူခဲ့သမျှအတွက် မည်သို့တုံ့ပြန်ရန် တာဝန်ရှိပါသနည်း။`