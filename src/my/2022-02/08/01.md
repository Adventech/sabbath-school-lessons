---
title:  ကတိတော်
date:   14/05/2022
---

### ဖတ်ရန်ကျမ်းချက်၊၊ 
‌က၊ ၂၂။ ဟေဗြဲ၊ ၁၁း၁၇။ ဝတ်၊ ၁၈း၂၁။ ယော၊ ၁း၁-၃။ ရောမ၊ ၅း၆-၈။ က၊ ၂၃-၂၅။ ရောမ၊ ၄း၁-၁၂။

> <p>အလွတ်ကျမ်းချက်</p>
> "အာဗြဟံသည်အို၍၊ အသက်ကြီးရင့်လှပြီ။ ထာဝရဘုရားသည် အရာရာ၌ သူ့ကို ကောင်းချီးပေးတော်မူပြီ" (က၊ ၂၄း၁)။

နောက်ဆုံးမှာတော့ ဘုရားသခင်သည်စာရဲကို အာဗြဟံ၏မျိုးစေ့ဖြင့် သားယောက်ျားတစ်ဦးကို မွေးဖွားစေရန်ကတိပေးခဲ့သည်။ "အသက်အရွယ်ကြီးပြီ" (က၊ ၂၁း၂)၊ သူငယ်၏နာမည်ကို ဣဇာက်ဟုမှည့်ခဲ့သည် (က၊ ၂၁း၁-၅)။ သို့သော် အာဗြဟံ၏အကြောင်းသည် ထိုထက်များစွာရှိနေသေးသည်။ မောရိယ တောင်ပေါ်သို့ သားတော်ကိုခေါ်သွားပြီး ယဇ်ကောင်အဖြစ်ပူဇော်ရန်အထိ ဖြစ်သည်။ ဣဇာက်၏နေရာ၌ သိုးထီးကိုအစားထိုးပေးသည်တိုင် (က၊ ၂၂း၁၃) ဘုရားသခင်သည်သူ၏အမျိုးမှ ပေါက်ဖွားလာသောလူမျိုးကို ကောင်းချီး ပေးတော်မူသည် (က၊ ၂၂း၁၇၊ ၁၈)။ ထိုသို့ဆင်းသက်လာခဲ့သောအမျိုးမှ ယေရှုရှင်ဖွားမြင်လာသည် (တ၊ ၁၃း၂၃)။ အံ့သြဖွယ်ရာ (အချို့အချိန်၌ ဒုက္ခရောက်ခဲ့သော်လည်း) ကယ်တင်ခြင်း၏စီမံကိန်းကြီးကို ဖော်ပြသော အကြောင်းအရာပင်ဖြစ်သည်။

ဝိညာဉ်ရေးရာ၌ နက်နဲသောသင်ခန်းစာဖြစ်နေစေကာမူ အာဗြဟံ၏ မိသားစုဝင်သည် ခက်ခဲခြင်းအပေါင်းနှင့်ရင်ဆိုင်ခဲ့ရသည်။ မောရိယတောင်၌ ဖြစ်ခဲ့သောကိစ္စပြီး၍ မကြာမီစာရာသေဆုံးခဲ့သည် (က၊ ၂၃)၊ ဣဇာက်သည် မိတဆိုးလေးဘဝဖြင့် ကျန်ရစ်ခဲ့ရသည်။

ယင်းနောက်မှာအာဗြဟံသည် ရှေ့လာမည့်အသက်တာသည် သေချာမှန်ကန်စေရန် လုပ်ဆောင်မှုပြုခဲ့သည်။ သူ၏သားကို ရေဗက္ကနှင့် လက်ထပ်ထိမ်းမြားပေးသည် (က၊ ၂၄)။ ရေဗက္က၌ သားအမြွာနှစ်ယောက်  မွေးဖွားလာသည် (က၊ ၂၅း၂၁-၂၃)။ အာဗြဟံ ကိုယ်တိုင်သည်လည်း နောက်မိန်းမတစ်ဦးဖြစ်သော ကေတုရ၊ အမည်တွင်သည့်မယားကို လက်ထပ်ယူပြန်၍ သားသမီးများစွာမွေးဖွားပေးပြန်သည် (က၊ ၂၅း၁-၆)။ ယခုအပတ်သင်ခန်းစာမှာ အာဗြဟံအသက်ဆုံးသည်အထိ ပြုလုပ်ခဲ့သမျှကို ကျွန်ုပ်တို့လေ့လာသွားပါမည် (က၊ ၂၅း၇-၁၁)။