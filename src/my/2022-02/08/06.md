---
title:  အာဗြဟံအတွက်မယားတစ်ယောက်
date:   19/05/2022
---

`က၊ ၂၄း၆၇-၂၅း၁-၈။ အာဗြဟံ၏နောက်ဆုံးအသက်တာ အချိန်ကလေးအတွက် မည်သို့အဓိပ္ပာယ်သက်ရောက်စေနိုင်သနည်း။`

စာရာသေဆုံးသည်နောက် အာဗြဟံသည် တစ်ဖန်မယားတစ်ယောက် ထပ်ယူပြန်သည်။ ဣဇာက်ကဲ့သို့ပင်သူသည်လည်း နှစ်သိမ့်ခြင်းရရှိရန်အတွက် ဖြစ်သည်။ စာရာသေဆုံးသွားခြင်းကြောင့် ဝမ်းနည်းရခြင်း၊ ဖြေသိမ့်ရန်အတွက် နောက်ထပ် မယားတစ်ယောက်ယူခဲ့သည် (က၊ ၂၄း၆၇)။ ဘိုးဘေးကြီး အာဗြဟံ၏စိတ်ထဲ၌ ဣဇာက်ကိုမြင်တိုင်း သေဆုံးသွားခဲ့သည့်စာရာကို တစ်နုံ့နုံ့လွမ်းဆွတ်နေရသည်။

အသစ်တစ်ယောက်ထပ်မံယူသော မယားကေတုရအကြောင်း ရှင်းရှင်းလင်းလင်း ရေးသားထားခြင်းမရှိပါ။ ကေတုရ၏သားများနှင့် ဟာဂရ၏သားများအကြောင်းကို ရာဇဝင်တင်ရေးသားခြင်းနှင့် ဟာဂရနှင့်ကေတုရအမည်များကိုလည်း အရေးတကြီး ရေးသားဖော်ပြလေ့မရှိပါ။ ဟာဂရနှင့်အာဗြဟံသားယောက်ျား ထွန်းကားခဲ့သကဲ့သို့ ကေတုရနှင့် သားယောက်ျားများထွန်းကားခဲ့သည်ဟူ၍သာ အပေါ်ယံသဘောရေးကာ၊ ထိုသားများကိုအဝေးသို့ပို့စေပြီး ဝိညာဉ်ရေးလွမ်းမိုးခြင်းအကြောင်းအဖြစ် စာရာနှင့် ရရှိသောသားဣဇာက်ကိုသာ အထူးသဖြင့်သတ်မှတ်ချက်ရယူထားသည်။

သူ၌ရှိသမျှပိုင်ဆိုင်မှုအားလုံးကိုလည်း ဣဇာက်ကိုသာပေးခဲ့သည် (က၊ ၂၅း၅)။ မယားအငယ်တို့၏သားများကိုမူ လက်ဆောင်များသာပေးခဲ့သည် (က၊ ၂၅း၆)။ ကေတုရနှင့်ဟာဂရတို့ကို မယားငယ်သဘောအတိုင်းသာ သတ်မှတ်သည်။ ဣရှမေလ၏အမျိုးအနွယ်ဆင်းသက်ခြင်းအကြောင်း၊ ကေတုရနှင့်ထိမ်းမြားခြင်းနောက် အာဗြဟံ၏မျိုးဆက်အကြောင်း၊ ကေတုရသည်   အာဗြဟံနှင့် သားခြောက် ယောက်ရရှိ ခဲ့သည်။ နဂိုရှိသောသားဣဇာက်နှင့် ဣရှမေလ စုစုပေါင်း ရှစ်ယောက်ဖြစ်မည်။ လူမျိုးများတို့၏ဖခင်အြဖစ်အာဗြဟံသည် ခံယူခွင့်ရမည် ကတိတော် ကျေးဇူးကြောင့် ဖြစ်သည်။

ဒုတိယမျိုးဆက်ဆင်းသက်ခြင်းကို ဣရှမေလမှရေတွက်ခဲ့သည်။ သူသည်လည်း လူမျိုး (၁၂) မျိုးကိုဖြစ်ပွားစေသည် (က၊ ၁၇း၂ဝ)။ ယာကုပ်နှင့် အဦပိင်အဆိုင် လူမျိုးများပြားလာခြင်းမျိုးဖြစ်သည် (က၊ ၃၅း၂၂-၂၆)။ ဘုရားရှင် ၏ပဋိညာဉ်မှာ ဣဇာက်၏အမျိုးမှဆက်လက်ပွားများမည် (က၊ ၁၇း၂၁)။ ဣရှမေလအားဖြင့်မဟုတ်ပါ။ သမ္မာကျမ်းစာ၌ ပွင့်လင်းစွာရေးသားထားသည်။

အာဗြဟံ၏သေဆုံးသွားခြင်းအကြောင်းကို မျိုးဆက်နှစ်ခုအကြား ဖြစ်ရပ်ကြောင့် ဖြစ်လာ၍ (က၊ ၂၅း၇-၁၁) ဘုရားရှင်၏ကောင်းချီးလမ်းလည်း ဖြစ်စေပါသည်။ အာဗြဟံအားပေးထားသောကတိကို ပြည့်စုံစေကြောင်း ဖော်ပြပါသည်။ ထိုကတိတော်ကို လွန်ခဲ့သောနှစ်များစွာကပင် ထားရှိပေးခဲ့သည်။ အသက်အရွယ်ကြီးရင့်မှ သေလွန်မည့်အကြောင်း ကတိတော်ဖြစ်သည် (က၊ ၁၅း၁၅)။ နှစ်ရက်ကာလစေ့မှဖြစ်သည် (ဒေသနာ၊ ၆း၃)။

အဆုံးတွင် သခင်ဘုရားသည် သူ၏ကတိတော်ကို ကရုဏာတရားဖြင့် သူ၌ သစ္စာရှိသောအာဗြဟံအား ထားရှိပေးခဲ့သည်။ နှုတ်ကပတ်တော်၌ သစ္စာရှိ တည်ကြည်သောသူအဖြစ် ပုံပမာထားရှိပေးသည်။ အကောင်းဆုံးပုံပမာ မဟုတ် သည့်တိုင် ဓမ္မဟောင်းကျမ်း၌ကယ်တင်ခြင်းသည် ယုံကြည်ခြင်း၌ တည်ကြောင်း ဖော်ပြသည် (ရောမ၊ ၄း၁-၁၂)။