---
title:  ဆက်လက်‌လေ့လာရန်။
date:   20/05/2022
---

အာဗြဟံသည် သာမန်ပုရောဖက်ထက်ထူးခြားသော ဘုရားသခင်၏ အကြံအစည် တော်ကို မျှဝေပေးသူဖြစ်နေခြင်းကြောင့် ဘုရားသခင်သည် အာဗြဟံ၏ ရိုးရိုးလူသား၏အထဲသို့ဝင်ရောက်ကာ သူ့ကိုအသုံးဦပတော်မူခဲ့သည်။ မိမိ၏ သားတော်ကိုပင် ပူဇော်ရန် ဘုရားရှင်သည် ကယ်တင်ခြင်းစီမံကိန်းကို ရေးဆွဲခဲ့သည်။

ဣဇာက်သည် ဘုရားသခင်၏သားအသွင်သဏဥာန်အဖြစ် ပုံဆောင် ခဲ့သည်။ လောက၏အပြစ်အတွက်ပူဇော်ခံရန် ယဇ်အဖြစ်ထားရှိခံရသည်။ ဘုရားရှင်သည် အာဗြဟံကိုအသုံးပြုလျက် ကမ္ဘာလောကကြီးကို ဧဝံဂေလိ သတင်းဖြန့်ချိခဲ့သည်။ ထိုသို့လုပ်ဆောင်ခြင်းဖြင့် ဘုရားရှင်သည် အာဗြဟံ၏ ယုံကြည်ခြင်းကိုစမ်းသပ်ခဲ့သည်။ အလွန်မှပင်ချစ်ရသောသားကလေးကို သတ်စေကာ စမ်းသပ်မှုပြုခဲ့သည်။ အာဗြဟံခံစားရသော ဝမ်းနည်းဖွယ် နာကျင်မှုသည် ကယ်တင်ခြင်းစီမံကိန်းတွင် ဘုရားရှင် ကိုယ်တိုင်မှခံစားရသော ခံစားမှုနှင့်ထပ်တူပင်ဖြစ်သည်။ ကျဆုံးသော လူသားများကို ရွေးနုတ်ရာ၌ သားတော်ကိုအသေခံစေခြင်းသည် မည်မျှနာကျင်ရမည်ကို နားလည်စေရန် ဖြစ်သည်။ မည်မျှကိုယ်ကျိုးစွန့်ရသည့်သဘောကိုဖော်ပြခြင်းနှင့် သားတော်ကို ပေးကာဆုံးရှုံးပျက်စီးနေသော လူသားများအား ပြန်ရွေးယူရသောလုပ်ရပ် ဖြစ်သည်။ မိမိ၏သားကိုပူဇော်ရန် အာဗြဟံသည်ခံစားရမည်မှာ အမှန်ပင် ဖြစ်သည်။ စိတ်ပိုင််းဆိုင်ရာ၌ ဘုရားရှင်၏ခံစားရခြင်းနှင့် 

အာဗြဟံသည် အသက်ကြီးရင့်လာပြီး မကြာမီသေဆုံးတော့မည်ကို သိထားသည်။ သူ၏အမူအရာအနေအထိုင်သည် မှတ်သားအတုယူနိုင်စေရန်နှင့် ကတိတော်ကို ပြည့်စုံစေရန်အတွက် တာဝန်ရှိသေးသည်။ ဣဇာက်ကို သူ၏နေရာကိုဝင်ရောက်ယူရန် ဘုရားသခင်ကတိထားသည့်အတိုင်း လူမျိုးများတို့၏ဖခင်ဖြစ်လာစေရန် ကတိတော် ရှိနေခဲ့သည်။ သို့သော်ငြားလည်း ယခုထိလက်ထပ်ထိမ်းမြားခြင်းမပြုရသေးပါ။ ခါနာန်အမျိုးအားလုံးသည် ရုပ်တုကိုးကွယ်သူချည်းသာဖြစ်နေသည်။ ထိုလူမျိုးများနှင့် လက်ထပ်ထိမ်းမြား ခြင်းမပြုရန် ဘုရားရှင်တားမြစ်ချက်ရှိသည်။ ထိမ်းမြားခြင်း ပြုကြလျှင် ဖောက်လှဲဖောက်ပြန်ခြင်းသို့ အမှန်ရောက်လာမည်ကိုသိထားသည်။ ထိုကြောင့် သူ၏သားပတ်ဝန်းကျင်ကို လွမ်းမိုးမည့်ပျက်စီးခြင်းလမ်းများအတွက် စိုးရမ်နေသည်။ အာဗြဟံ၏စိတ်ထဲ၌ သားအတွက်ဇနီးကောင်းရွေးချယ်ပေးရန်မှာ သူ၏သေရေးရှင်ရေးတမျှအရေးကြီးပါသည်။ ဣဇာက်သည်လည်း ဖခင်ကို အယုံအကြည် အပြည့်အဝရှိသည်။ ဖခင်၌ အမြော်အမြင်ဥာဏ်ပညာ ကြီးကြောင်းကိုလည်းသိထားသည်။ ထိုကြောင့် မိမိကိုယ်ကိုဖခင်လက်၌ အပ်နှံလျက် ကျေနပ်စိတ်ရှိသည်။ ဘုရားရှင်ကိုယ်တော်တိုင်လည်း သူ၏ အမှုအရာအတွက် ပြင်ဆင်မည်ကို စိတ်ချယုံကြည်နေသည်။ ရှေးဘိုးဘေးနှင့်ပ‌ရောဖက်များ စ. ၁၇၁.