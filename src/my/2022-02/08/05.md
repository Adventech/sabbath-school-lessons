---
title:  ဣဇာက်အတွက်မယားတစ်ယောက်
date:   18/05/2022
---

က၊ ၂၄ သည် ဣဇာက်၏ထိမ်းမြားလက်ထပ်ခြင်းအကြောင်းကို ရေးသားထားသည်။ စာရာကွယ်လွန်သေဆုံးခြင်းသည် ထိမ်းမြားခြင်း အကြောင်းအရာနှင့်ဆက်စပ်မှုရှိသည်။

`က၊ ၂၄ ကိုဖတ်ပါ။ ခါနာန်အမျိုးသမီးများနှင့် ထိမ်းမြားလက်ဆက်ခြင်း မပြုရန် အာဗြဟံအဘယ်ကြောင့် အထူးအလေးထားသနည်း။`

အာဗြဟံသည် မိမိမယားအတွက် သဂြိုဟ်မည့်မြေနေရာကို အလိုရှိခဲ့ခြင်းမှာ ဘုရားသခင်သည် ထိုပြည်ကိုအပိုင်စားအမွေခံအဖြစ် မိမိ၏လူမျိုးအတွက် ကတိပေးထားခြင်းကြောင့်ဖြစ်သည်။ အာဗြဟံကိုယ်တိုင် ဣဇာက်အားအခြား နေရာများသို့ ပြောင်းရွေ့နေထိုင်ရန် အလိုမရှိခြင်းကြောင့် ဖြစ်သည် (က၊ ၂၄း၇)။ ဣဇာက်သည်မိမိ၏သတိုးသမီးကို မိမိ၏ မိခင်နေထိုင်ခဲ့သော တဲအတွင်း ခေါ်ဆောင်လာခဲ့သည်။ စာရာ၏တဲသို့ ပြန်၍ခေါ်လာခဲ့သည်။ မှတ်တမ်းမှတ်ရာအတိုင်း ရေဗက္ကသည် မိခင်သေဆုံးခြင်းကြောင့် ဝမ်းနည်းကြေကွဲနေသောဣဇာက်ကို နှစ်သိမ့်ခဲ့သည် (က၊ ၂၄း၆၇)။ စာရာ၏သေဆုံးခြင်းအကြောင်းကို ညွန်ပြပေးခဲ့သည်။ ဣဇာက်သည် မိခင်ကွယ်လွန်ခဲ့သောကြောင့် အလွန်မှပင်ဝမ်းနည်းကြေကွဲ ခဲ့ရသည်။

အကြောင်းအရာဖြစ်စဉ်၌ ဆုတောင်းခြင်းနှင့် တောင်းဆုများ ပြည့်စုံခဲ့သည့်အကြောင်း၊ ဘုရားသခင်သည် လူသားများ၏လွတ်လပ်ခွင့်ကို ပြင်ဆင်ပေးကြောင်းပါရှိပါသည်။ အာဗြဟံ၏ဆုတောင်းခြင်းနှင့် စတင်ပါသည်။ "ကောင်းကင်မြေကြီးအရှင်ဘုရားသခင်၊ ထာဝရဘုရားကိုတိုင်တည်၍ ငါကျိန်ဆိုစေပါမည်" ဟုဆို၏ (က၊ ၂၄း၃)။ ထိုသို့ဆုတောင်းခြင်းမျိုးသည် ပထမဦးဆုံးအချိန် ဖန်ဆင်းတော်မူသောအရှင်ကို အသိအမှတ်ဦပဆုတောင်းခြင်း ဖြစ်သည်။ (က၊ ၁း၁။ က၊ ၁၄း၁၉) အာဗြဟံ၏မျိုးဆက်မွေးဖွားလာခြင်းကို တိုက်ရိုက်ဆုတောင်းသောဆုတောင်းချက်နှင့် မေရှိယအရှင်မွေးဖွားခြင်းကို အတည်ပြုသောဆုတောင်းခြင်းဖြစ်သည်။

"ကိုယ်တော်၏ကောင်းကင်တမန်" နှင့် "ကောင်းကင်ဗိုလ်ခြေတို့၏အရှင်’ (က၊ ၂၄း၇) ကိုညွန်းဆိုခြင်း၌ ဣဇာက်အားကယ်တင်ရန် ကောင်းကင်မှ ဆင်းသက်လာသော ကောင်းကင်တမန်ကို ပြန်၍ညွန်ပြခဲ့သည် (က၊ ၂၂း၁၁)။

စကြဝဠာကိုထိန်းချုပ်ထားသော ထာဝရဘုရားရှင်သည် ဣဇာက်အားသတ်မည့် ဆဲဆဲဝင်လာ၍ ကာကွယ်ကယ်တင်ပေးသော ကောင်းကင်တမန်ပင်ဖြစ်သည်။ ထိုဘုရားရှင်ကပင် ထိမ်းမြားလက်ဆက်ခြင်း အကြောင်းကို ပဲ့ပြင်ဖော်ဆောင် ပေးမည့်အရှင်ဖြစ်သည်။

ဘုရားသခင်၏ခေါ်တော်မူခြင်းကို တုံ့ပြန်ရန်ဝတ္တရားကို လက်မခံသော အမျိုးသမီးတစ်ဦး ဖြစ်ခဲ့လျှင်လည် အာဗြဟံသည် ပွင့်ပွင့်လင်းလင်း စေလွတ်ခြင်းကိုပြုခဲ့သည်။ ဘုရားသခင်သည် တန်ခိုးတော်နှင့်စုံလင်သည်ဖြစ်၍ သူ၏စကားတော်ကို အတင်းအကျပ်နာခံရမည်ဟူ၍မရှိပါ။ ဧလျာဇာ၏နောက်သို့ ရေဗက္ကလိုက်ပါလာစေရန် ဘုရားရှင်ပြင်ဆင်ပေးထားသော်လည်း သူမ၌ လွတ်လပ်စွာရွေးချယ်ခွင့်ပေးထားသည်။ လိုက်လိုကလိုက်လာနိုင်သော်လည်း မလိုက်လိုက မိမိသဘောအတိုင်း ဆုံးဖြတ် နိုင်ပါသည်။ သူမအား အတင်းဆွဲခေါ်လာစရာအကြောင်းမရှိပါ။

သို့ဖြစ်၍ ဘုရားရှင်သည် လျှို့ဝှက်သောနည်းဖြင့် ကျွနု်ပ်တို့အား မည်သို့ ကောင်းချီးသွန်းလောင်းပေးကြောင်း သင်ခန်းစာရရှိစေပါသနည်း။ လူသား တစ်ဦးအတွက် လွတ်လပ်စွာဆန္ဒအလျောက် ရွေးချယ်ခွင့်ရှိသည်။ ထိုရွေးချယ်ခြင်းကို ကိုယ်တော်မည်သို့မျှအနိုင်အထက်မဦပပါ။ (ကိုယ်တော်သာ အနိုင်အထက်ပြုလျှင် လွတ်လပ်သောစိတ်ဆန္ဒကို ခွင့်ပြုခြင်းမဟုတ်တော့ပါ) လူသားတို့၏လွတ်လပ်ခွင့်ကို ကန့်သတ်ခြင်းမျိုးဖြစ်လာတော့မည်။ များပြားလှသောကြောက်မက်ဖွယ်ကောင်းသည့် အပြစ်များဖြစ်လာခြင်းသည်ထိုလွတ်လပ်စွာရွေးချယ်ပိုင်ခွင့်ပေးထားခြင်းမှလည်းဖြစ်လာခဲ့ပြီ။ နောက်ဆုံး၌ ဘုရားရှင်၏ကောင်းမြတ်ခြင်းမေတ္တာတော်သည် ကျွန်ုပ်တို့ကိုယုံကြည်ဖွယ် ဖြစ်စေသည်။

`အရာရာတိုင်းသည် ဘုရားရှင်၏အလိုတော်သာဖြစ်ကြောင်းကို ကျွန်ုပ်တို့ မည်သို့စိတ်သက်သက်သာသာထားရှိနိုင်ပါသနည်း။ ကိုယ်တော်သည် စီစဉ် လုပ်ဆောင်ပေးနေပါသည်။ ဒံယေလအခန်းကြီး (၂) ကို လေ့လာခြင်းဖြင့် ကျွနု်ပ်တို့ကို မည်သို့ညွန်ပြပေးသနည်း။`