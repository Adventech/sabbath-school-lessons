---
title:  စာရာသေဆုံးခြင်းအကြောင်း
date:   17/05/2022
---

က၊ ၂၂း၂၃ ၌ ရေဗက္ကာဖွားမြင်လာခြင်းမှတ်တမ်းရှိခဲ့သည်။ နောက်ပိုင်း၌  ရေဗက္ကကို ဣဇာက်နှင့်ထိမ်းမြားပေးရန်အကြောင်းဖြစ်သည် (က၊ ၂၄)။ ထိုနည်းတူ အာဗြဟံ၏မယားစာရာသေဆုံးခြင်းနှင့် သဂြိုဟ်မြှုပ်နှံခြင်းအကြောင်း မှတ်တမ်းလည်း ပါရှိခဲ့သည် (က၊ ၂၃)။အာဗြဟံသည်လည်း နောက်မယားကေတုရကို ထပ်မံထိမ်းမြားခြင်း အကြောင်းပါရှိသည် (က၊ ၂၅း၁-၄)။

`က၊ ၂၃ ကိုဖတ်ပါ။ စာရာ၏သေဆုံးခြင်းနှင့် မြှုပ်နှံသဂြိုဟ််ခြင်း အကြောင်းသည် အာဗြဟံအား ဘုရားရှင်၏ကတိတော်ကို မည်သို့ပြည့်စုံ စေပါသနည်း။`

စာရာ၏သေဆုံးခြင်းအကြောင်းကို ရေးသားဖေါ်ပြခြင်း၌ သူမနာမကျန်း သေခြင်း အကြောင်းအရင်းမှ သားဣဇာက်ကို ယဇ်ပူဇော်ရန်အကြောင်းကြားရ၍ စိတ်ထိခိုက်ခြင်း ကြောင့်ဖြစ်မည်ဟုယူဆသည်။ တချို့သောကိစ္စများ၌ စာရာသည် ခင်ပွန်းသည် အာဗြဟံနှင့်အတူ စုံစမ်းခြင်းစမ်းသပ်ခံခဲ့ရပါသည်။ ခင်ပွန်းသည် နှင့်အတူ အတည် တကျမရှိ၊ လှည့်လည်သွားရရင်း ယုံကြည်ခြင်းကို စမ်းသပ်ခံခဲ့ရသည် (က၊ ၁၂း၁၁-၁၃)။

စာရာသည် မိမိကိုအနှောင့်အယှက်ဖြစ်စေလာသော အကြောင်းရှိလျှင် တိတ်ဆိတ်စွာ နေတတ်သည့် အမျိုးသမီးမျိုးမဟုတ်ပါ (က၊ ၁၆း၃-၅။ က၊ ၁၈း၁၅။ က၊ ၂၁း၉၊ ၁ဝ)။ သူမ၏တိတ်ဆိတ်ခြင်း၊ သူမ၏ကွယ်လွန်ခြင်းသည် အချိန်ကိုက် ဖြစ်လာသောအချိန်ဖြစ်သည်။ အသက်ရှင်နေထိုင်သွားလာခဲ့စဉ်ကို အမှတ်ရစေပါသည်။ စာရာအသက်အရွယ်ကြီးရင့်လာသောအကြောင်း      (က၊ ၂၃း၁)၊ အာဗြဟံအသက် အရွယ်ကြီးရင့်လာသောအကြောင်းကို ဖော်ပြထားသည် (က၊ ၂၄း၁၁)။ ထိုအကြောင်းအရာတို့သည် အရေးပါသော အကြောင်းအရာများဖြစ်သည်။

ဓမ္မဟောင်းတစ်ကျမ်းလုံး၌ အမျိုးသမီးများစွာအကြောင်းကို ဖော်ပြထားသော်လည်း အသက်အရွယ် သက်တမ်း နှစ်အတိအကျ မည်မျှအသက်ရှည်ကြောင်းကို စာရာတစ်ဦးတည်းသာ ဖော်ပြခံခဲ့ရသည်။ စာရာအတွက် သင်္ချိုင်းဂူ နေရာ ဝယ်ယူသည့်ကိစ္စ(အခန်းကြီးတစ်ခန်းလုံးကို လွမ်းမိုးထားသောအကြောင်းဖြစ်သည်) သူမ၏သေဆုံးခြင်းအကြောင်းထက်ပို၍ ဖော်ပြထားသေးသည်။ ကတိတော်ပြည်နှင့် လည်းဆက်စပ်မှုရှိသည်။

သူမသည် အထူးသဖြင့် "ခါနာန်ပြည်" တွင်သေဆုံးခဲ့ကြောင်း သိရှိရသည် (က၊ ၂၃း၂)။ ဘုရားရှင်သည် ကတိထားတော်မူသောပြည်၌ စာရာသေဆုံးခဲ့ကြောင်းကို မှတ်သားရသည်။ အာဗြဟံ၏မိသားစုများအတွင်း စာရာသည် ပထမဦးဆုံး ကွယ်လွန်သူဖြစ်သည်။ သူမကို ကတိတော်ထားသော ပြည်၌သဂြိုဟ်ခဲ့ရသည်။ အာဗြဟံသည် မိမိကိုယ်ကို "သူစိမ်းဧည့်သည်" (က၊ ၂၃း၄) အဖြစ် အသိအမှတ်ပြုထားခဲ့သည်။ ထိုကြောင့်မြေသင်္ချိုင်း နေရာအတွက်နယ်ခံလူများနှင့် အချေအတင်စကားပြောဆိုခဲ့သည်။ ဟေသ၏ အမျိုးအနွယ်များနှင့် အကျေအလည် ဆွေးနွေးဝယ်ယူခဲ့သည်။ ထင်ရှားသော သဘောမှာ အာဗြဟံသည် စာရာ၏အလောင်းကို မြှုပ်နှံရန်သက်သက်  ရည်ရွယ်ချက်မရှိဘဲ အတည်တကျနေထိုင်သွားရန် အကြံ အစည် ရှိနေပါသည်။

`က၊ ၂၃း၆ ကိုဖတ်ပါ။ အာဗြဟံ၌ရှိသောသဘောထားသည် ကျွနု်ပ်တို့အတွက် မည်သည့်သင်ခန်းစာရစေပါသနည်း။ သူအား ဘုရားရှင်အသုံးပြုတော်မူကြောင်းကို နားလည်သဘောပေါက်ရန် အရေးကြီးပါသလား။`