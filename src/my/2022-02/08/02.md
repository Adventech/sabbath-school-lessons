---
title:  မောရိယတောင်
date:   15/05/2022
---

`က၊ ၂၂း၁-၁၂ နှင့် ဟေဗြဲ ၁၁း၁၇ ကိုဖတ်ပါ။ ယင်းစမ်းသပ်မှုသည် မည်သို့အဓိပ္ပာယ်ရှိသနည်း။ ထိုအံ့ဖွယ်အခြေအနေသည် မည်သည့် ဝိညာဉ်ရေး သင်ခန်းစာကို ပေးနိုင်သနည်း။`

က၊ ၂၂ သည် တွေးခေါ်စရာနှင့်အနုပညာမြောက်သော ရေးသားချက် တစ်ရပ်ဖြစ်သည်။ ဘုရားတရားလေ့လာသူများနှင့် သက်ဆိုင်ရုံသက်သက်မကပါ။ ဘုရားရှင်စမ်းသပ်သော ခက်ခဲသည့်အကြောင်းနှင့်ပတ်သက်၍ နောက်ပိုင်း လူသားများအတွက် သမ္မာကျမ်းစာ၌ လူကိုပူဇော်ခြင်းဓလေ့အား တားမြစ်လိုက်ခြင်းဖြစ်သည် (ဝတ်၊ ၁၈း၂၁)။ ဣဇာက်နှင့်ပတ်သက်သော ထာဝရပဋိညာဉ်၏ကတိတော်ကိုလည်း အသေအချာ ဆန့်ကျင်နေပါသည် (က၊ ၁၅း၅)။

`ဘုရားရှင်သည် သူအားခေါ်ရခြင်း၏အကြံအစည်သည် မည်သို့နည်း။ အဘယ်ကြောင့်ခါးသီးခက်ခဲသော နည်းလမ်းဖြင့် စမ်းသပ်ခဲ့ပါသနည်း။`

ဟေဗြဲဘာသာစကားဖြင့်ရေးသားသော ဓမ္မဟောင်းကျမ်း၌ "နိစ်စပ်" ဟူသောဝေါဟာရကိုသုံးထားသည်။ အဓိပ္ပာယ်မှာ "စမ်းသပ်ခြင်း" ဖြစ်သည်။ ဆန့်ကျင်ဘက် တွေးခေါ်ချက်နှစ်မျိုး ပါဝင်နေသည်။ တရားစီရင်ခြင်း၊ လူတစ်ယောက်၏စိတ်ကိုသိရန် တရားစီရင်ခြင်းမျိုးဖြစ်သည် (က၊ ၂၂း၁၂)။ တစ်ဖက်၌လည်း ထိုစမ်းသပ်ခြင်း၏အစား ဘုရားသခင်၏ကရုဏာတော် အသေအချာပါရှိလာကြောင်းလည်း အဓိပ္ပာယ်ရှိသည် (ထွ၊ ၂ဝး၁၈-၂ဝ)။

ယင်းကိစ္စ၌ အနာဂတ်ပျောက်ဆုံးနေသော အာဗြဟံ၏လမ်းကို ဘုရားရှင် ညွန်ပြပေးခဲ့သည်။ အဘယ်ကြောင့်ဆိုသော် ဘုရားသခင်ကို ကိုးစားယုံကြည်ခြင်းကြောင့် ဖြစ်သည်။ ဘုရားရှင်ခိုင်းသမျှ သူလုပ်ဆောင်မည် ဖြစ်သည်။ နားလည်ရန် မည်မျှပင်ခက်ခဲနေပါစေ၊ သူလုပ်ဆောင်သွားမည်သာ ဖြစ်သည်။ ကျွန်ုပ်တို့နားမလည်နိုင်သောကိစ္စဖြစ်နေလျှင် ယုံကြည်ခြင်းသည် မည်မျှလိုအပ်သနည်း။

သမ္မာကျမ်းစာ၌ဖော်ပြသော ယုံကြည်ခြင်းကဏများ၌ ကျွန်ုပ်တို့အတွက် ဘုရားရှင်ကိုပေးဆပ်ရန်သိပ်မလိုပါ။ သံသယစိတ်ကင်းခြင်းသာလိုသည် (ရော၊ ၁၂း၁)၊ ကိုယ်တော်ကိုယုံကြည်ကိုးစားခြင်းသည် ကရုဏာတော်ကိုရရှိရန် သာဖြစ်သည်။ ကျွန်ုပ်တို့မစွမ်းဆောင်နိုင်ကြောင်းကို နားလည်ရန်သာရှိသည်။

ယင်းသို့မှန်ကန်မှုသည် နောက်ဆက်တွဲလိုက်ပါလာစမြဲဖြစ်သည်။ အာဗြဟံ၏အကျင့် လုပ်ဆောင်မှုအားလုံး၌စွန့်စားသူ၊ နာကျင်ခြင်းစိတ်နှင့် ပြည့်ဝနေပါသည်။ သားငယ်လေးနှင့် အတူလျှောက်သွားစဉ် ခံစားရသော ခံစားချက်သည် မည်မျှနာကျင်မည်ကိုစဉ်းစားကြည့်ပါ။ ဘုရားရှင်သည် သူ့အတွက်အကောင်ပြင်ဆင် ပေးမည်ကိုသိနေလျက် သူသည်နာကျင်ခံစား နေရပါမည်။ ဖြစ်သမျှအကြောင်း အကောင်းကြီးပဲဟု ယုံကြည်နေသော်လည်း အဘယ်ကြောင့် ဆောက်တည်ရာ မရရှိသနည်း။ အကြောင်းမှာ ဘုရားရှင်ကိုယ်တိုင် သိုးထီးတစ်ကောင်ကို ပြင်ဆင်ပေးထားသည်။ ယေရှုရှင်သည်ပင် ကယ်တင်ခြင်း၏ မျှော်လင့်စရာ ဖြစ်ကြောင်းကို ညွန်ပြပေးနေပါသည်။

အာဗြဟံသည် ကရုဏာတော်အကြောင်းကို နားလည်ရပါသည်။ ကယ်တင်ခြင်းသည် ဘုရားရှင်အတွက် ကျွနု်ပ်တို့လုပ်ဆောင်မှုပြုနိုင်မှ ရသည်မဟုတ်။ ဘုရားရှင်သာ ကျွနု်ပ်တို့ကိုလုပ်ဆောင်ပေးခြင်းဖြစ်သည် (ဧဖက်၊ ၃း၈ ကို ရောမ၊ ၁၁း၃၃ နှင့်ယှဉ်ကြည့်ပါ)။ အာဗြဟံကဲ့သို့ ကျွနု်ပ်တို့လည်း ဘုရားသခင်အတွက် လုပ်ဆောင်ပေးရမည် ဟု ပေါ်လွင်နေတတ်သည်။ အာဗြဟံ၏လုပ်ရပ်သည် စွန့်စားခဲ့ရပုံပေါ်ပါသည် (ယာကုပ်၊ ၂း၂-၂၃)။

`အာဗြဟံနှင့်ဣဇာက်ကို မောရိယတောင်ပေါ်၌ ဖြစ်ခဲ့သောအကြောင်းမှာ သင်၏ယုံကြည်ခြင်းအတွက် မည်သို့ရှိရမည်ကိုေဖာ်ြပေပးပါသလား။`