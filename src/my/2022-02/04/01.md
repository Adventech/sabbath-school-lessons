---
title:  ရေလွမ်းမိုးခြင်း
date:   16/04/2022
---

### ဖတ်ရန်ကျမ်းချက်၊၊ 
‌က၊ ၆း၁၃-၇း၁ဝ။ ၂ပေ၊ ၂း၅-၉။ က၊ ၇။ ရောမ၊ ၆း၁-၆။ ဆာ၊ ၁ဝ၆း၄။ က၊ ၈။ ၉း၁-၁၇။

> <p>အလွတ်ကျမ်းချက်</p>
> "လူသားသည် ကြွလာသောအခါ နောဧလက်ထက်၌ ဖြစ် သကဲ့သို့ဖြစ်လိမ့်မည်" (မသဲ ၂၄း၃၇)။

"မြေကြီးပေါ်မှာလူအပြစ်ကြီး၍၊ သူ၏စိတ်နှလုံးအကြံအစည်ရှိသမျှ တို့သည် အစဉ်မပြတ်ဆိုးညစ်ခြင်းသက်သက်ရှိကြောင်းကို ဘုရားသခင် သိမြင်တော်မူ၏" (က၊ ၆း၅)။ သိမြင်သည်ဟုဖော်ပြထားသော ကြိယာပုဒ်သည် (က၊ ၆း၅) ဖတ်ရသူအပေါင်းကို ဘုရားရှင်ဖန်ဆင်းခြင်း၏ အဆင့်တစ်ဆင့်ပြီး တစ်ဆင့်အကြောင်းကို ပြန်လည်အမှတ်ရ စေသည်။ ယခုအခါဘုရားရှင်သည် မြင်တော်မူချက်မှာ "တော့ဗ်" "ကောင်းသည်" ဟူ၍ အစား "ရာ့" (မ)ေ "ဆိုးသည်" ဟူ၍ဖြစ်လာသည် (က၊ ၆း၅)။ ဘုရားရှင်ဖန်ဆင်း ခဲ့၍ ကောင်းသည်ဟု မြင်တော်မူသောကမ္ဘာကြီးသည် ယခုအချိန်တွင် "ရာ့" ဆိုးသွမ်းမှု နှင့် ပြည့်ဝနေတော့ပြီ (က၊ ၆း၅)။

ဘုရားသခင်သည် ကယ်တင်ခြင်းအတွက် စိတ်ကိုနှစ်ထားရတော့သည်။ ဟေဗြဲ၏စကား၌ "ဝမ်းနည်းခြင်း" ကို "နာခမ်" ဟုခေါ်သည်။ နောဧ၏အမည်ကို အစွဲပြုသော "နိုအစ်" စာလုံးကို ပဲ့တင် ထပ်စေသော  ဝေါဟာရစကားပင်ဖြစ်သည်။ "နိုအစ်" ၏အဓိပ္ပာယ်သည် နှစ်သိမ့်ခြင်းဖြစ်၏ (က၊ ၅း၂၉)။ သို့ဖြင့် ဘုရားရှင်သည် ထိုအားနည်းချက်ကို ပုံစံနှစ်မျိုးဖြင့်တုံ့ပြန်လာသည်။ တရားမျှတမှုအတွက် ခြိမ်းခြောက်ရ ခြင်းသည် အချို့သူတို့အတွက် ပျက်စီးခြင်းလမ်းသို့ရောက်သွားနိုင်သည်။ ကိုယ်တော်သည် နှစ်သိမ့်ခြင်းနှင့်ကရုဏာတော်ကိုပေးဝေလျက် ကတိတော်ထားရှိ တော်မူ၏။  အခြားသူများအတွက် ကယ်တင်ခြင်းလည်းဖြစ်စေပါသည်။

ထို "နှစ်ထပ်ကွမ်းအသံတော်" ကို ကာဣနနှင့်အာဗေလ၊ ရှေသတို့လည်း ကောင်းစွာ ကြားခဲ့ရပြီဖြစ်သည်။ သို့ဖြစ်၍ လမ်းနှစ်လမ်း၊ မျိုးဆက်နှစ်ခုသည် အပြိုင်အဆိုင်ဖြစ်လာသည်။ ရှေသမှဆင်းသက်သော (ဘုရားသခင်၏သားများ) နှင့်ကာဣနမှဆင်းသက်သော လူတို့၏သားသမီးများဟူ၍ဖြစ်လာသည်။ ဘုရားသခင်သည် နောဧနှင့်အခြားလူသားများကို ခွဲခြားပစ်လိုက်သည်ကို ကျွန်ုပ်တို့ကြားရပြီဖြစ်သည်။