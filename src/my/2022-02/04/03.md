---
title:  ရေလွမ်းမိုးခြင်းအဖြစ်အပျက်
date:   18/04/2022
---

"အာစပ်" ဟုခေါ်သောကြိယာသည် "ပြုလုပ်သည်" ဟုအဓိပ္ပာယ် ရှိသည်နောက် နောဧဦလုပ်ဆောင်ချက်ကိုဆိုလိုသည်။ ကမ္ဘာဦးကျမ်း၏ အဓိကသော့ချက် စကားလုံးဖြစ်၍ ဖန်ဆင်းခြင်းမှတ်တမ်း၌ ရေပန်းစားသော စကားဖြစ်သည် (က၊ ၁း၇၊ ၁၆၊ ၂၅၊ ၂၆၊ ၃၁။ က၊ ၂း၂)။ ထာဝရဘုရား၏ အမိန့်တော်ကို နာခံလုပ်ဆောင်သော နောဧ၏အပြုအမူသည် ဖန်ဆင်းခြင်းကို ပြုသော ဘုရားသခင်၏အပြုအမူနှင့်တူသည်။ ထိုကြောင့် ရေလွမ်းမိုးခြင်းသည် ဘုရားသခင်မှ လူကိုဖျက်ဆီးခြင်းသက်သက်မဟုတ်ပါ။ လူကိုကယ်တင်ခြင်း နှင့်လည်းသက်ဆိုင်ပါသည်။

`က၊ ၇ ကိုဖတ်ပါ။ ရေဖြင့်လွမ်းမိုးဖျက်ဆီးပစ်စေခြင်းသည် ဖန်ဆင်းခြင်း၏ အကြောင်းကို မည်သို့သတိရစေပါသနည်း။ ထိုအဖြစ်အပျက် နှစ်မျိုးကြား ကျွန်ုပ်တို့မည်သည့်သင်ခန်းစာကို ရရှိစေနိုင်သနည်း။`

ကျမ်းစာမှရေးသားထားသော ရေလွမ်းမိုးခြင်းအကြောင်းကို ဖတ်ရှုသောအခါမှာ ဖန်ဆင်းခြင်းမှတ်တမ်းမှတ်ရာနှင့်ဆိုင်သော အသုံးအနှုန်း များစွာကို မြင်တွေ့ရသည်။ "ခုနစ်" (၇) အရေအတွက် (က၊ ၇း၂၊ ၃၊ ၄၊ ၁ဝ ကို က၊ ၂း၁-၃ နှင့်နှိုင်းယှဉ်ဖတ်ပါ။ "အထီး" "အမ" (က၊ ၇း၂၊ ၃၊ ၉၊ ၁၆ ကို က၊ ၁း၂၇ နှင့်ယှဉ်ဖတ်ပါ)။ အမျိုးတူညီသည့်အတိုင်း က၊ ၇း၁၄ ကို က၊ ၁း၁၁၊ ၁၂၊ ၂၁၊ ၂၄၊ ၂၅။ စင်ကြယ်သောသား၊ မစင်ကြယ်သောသား၊ ငှက်များနှင့်မြေပေါ်၌တွားသောသတ္တဝါများ (က၊ ၇း၈၊ ၁၄၊ ၂၁၊ ၂၃ ကို က၊ ၁း၂၄၊ ၂၅ နှင့်နှိုင်းယှဉ်ဖတ်ပါ။ ထိုနောက်မှာ "ဇီဝအသက်" (က၊ ၇း၁၅၊ ၂၂ ကို က၊ ၂း၇ နှင့်နှိုင်းယှဉ်ဖတ်ပါ)။

ရေလွမ်းမိုးခြင်းအကြောင်းသည် ဖန်ဆင်းခြင်းအကြောင်းကဲ့သို့ အချို့အပိုင်း၌ တူညီနေပါသည်။ ဖန်ဆင်းသောအရှင် ထာဝရဘုရားသည် မိမိဖန်ဆင်းခြင်းအရာကို ပြန်၍ဖျက်ဆီးပစ်ခဲ့ရသည်။ ဖန်ဆင်းရှင်နှင့်ဖန်ဆင်းခြင်း ဖျက်ဆီးသူသည် တစ်ပါးတည်း ဖြစ်နေသည် (တရားဟော ၃၂း၃၉)။ သို့သော် ထိုအထဲ၌ပင် မျှော်လင့်ခြင်းကိုပေးခဲ့သည်။ ရေလွမ်းမိုးခြင်းအားဖြင့် အသစ်ပြန်လည်ဖန်ဆင်းရန်အကြောင်းဖန်လာသည်။ ရေထု ရေပြင်ကြီး ထဲမှ အရာဝတ္ဃုနှင့် အသစ်သောအသက်တည်ရှိမှုကို ဖြစ်လာစေပါသည်။

လှုပ်ရှားလည်ပတ်နေသောရေသည် ဖန်ဆင်းခြင်းအစ ကမ္ဘာဦးကျမ်း (၁)၌ လေထုအတွင်းရှိသောရေနှင့် မြေပြင်ပင်လယ်၌ရှိသောရေဟု ခွဲခြားပေးခဲ့ သည်။ (က၊ ၁း၇)။ ရေလွမ်းမိုးခြင်းသည် အထက်မှရေနှင့်အောက်မှရေတို့ ပြန်၍ ပေါင်းစည်း သွားခြင်းမျိုးဖြစ်လျက် သတ်မှတ်ထားသောနယ်နိမိတ်ထက် ကျော်လွန်လျှံကျသွားသည် (က၊ ၇း၁၁)။

ယင်းဖြစ်စဉ်၌ ကျွန်ုပ်တို့ရရှိနိုင်သောသတင်းစကားမှာ ဘုရားရှင်သည် ရှိသည့်ဖန်ဆင်းထားသောအရာကို ဖျက်ဆီးပြီး အသစ်ပြန်လည်ဖန်ဆင်းသော အခွင့်ကို ပြုတော်မူခဲ့သည်။ ကမ္ဘာသစ်ကို ပြန်လည်ဖန်ဆင်းသောအခါ ဟောင်းနွမ်း ပျက်စီးလျက် ရှိသောကမ္ဘာကိုပင် ပြန်၍ဦပပြင်ဖန်ဆင်းမည်ဖြစ်သည်။ ရေလွမ်းမိုးခြင်း၏ဖြစ်ပျက်ပုံမှာ ကပ်ကာလ၏အဆုံးကမ္ဘာကို ကယ်တင်မည့် အနာဂတ်လုပ်ရပ်ကို ဖော်ပြနေခြင်း ဖြစ်သည်။ "ကောင်းကင်သစ်နှင့်မြေကြီးသစ်ဟောင်းနွမ်းပျက်စီးလျက်ရှိသောကမ္ဘာကိုပင် ပြန်၍ ပြုပြင်ဖန်ဆင်းမည်ဖြစ်သည်။ ရေလွမ်းမိုးခြင်း၏ ဖြစ်ပျက်ပုံမှာကပ်ကာလ၏ အဆုံးကမ္ဘာကို ကယ်တင်မည့် အနာဂတ်လုပ်ရပ်ကိုဖော်ပြနေခြင်းဖြစ်သည်။ "ကောင်းကင်သစ်နှင့်မြေကြီးသစ် ကိုလည်းငါမြင်၏။ အဘယ်သို့နည်းဟူမူကား၊ ရှေးကောင်းကင်နှင့် ရှေးမြေကြီးသည် ရွေ့သွားကြပြီ" (ဗျာ၊ ၂၁း၁)။

`ကျွန်ုပ်တို့သည် အသစ်သောဖန်ဆင်းခြင်းခံရရန် မည်သို့ဖျက်ဆီးခြင်း ခံရန်လိုပါသနည်း (ရောမ၊ ၆း၁-၆) ကိုကြည့်ပါ။`