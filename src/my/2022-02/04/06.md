---
title:  ပဋိညာဉ် - အပိုင်း (၂)
date:   21/04/2022
---

`က၊ ၈း၂၁ - ၉း၁ ကိုဖတ်ပါ။ အသက်ရှင်နိုင်ရန် ဘုရားရှင် ထိန်းသိမ်းပေးထားသော အမှတ်လက္ခာဏာသည် မည်သည့်အရာဖြစ်သနည်း။ ဆက်လက်အသက် ရှင်ခြင်းအသက်တာကို ဘုရားသခင် မည်သို့ကောင်းချီး ပေးထားသနည်း။`

အသက်ရှင်နိုင်ရန်အတွက် ဘုရားပေးထားသောအရာမှာ ကရုဏာတော် ဖြစ်သည်။ လူတို့၏ကောင်းသောသီလအကျင့်ကြောင့် မဟုတ်ပါ။ ဆိုးသွမ်းသောလူသားများ ကမ္ဘာပေါ်အသက်ရှင်နေထိုင်ရန် ဘုရားရှင်မှ ထိန်သိမ်းမည်ဟု ဆုံးဖြတ်ချက်ချထားသည် (က၊ ၈း၂၁)။ က၊ ၈း၂၂။ "မြေကြီးမကုန်မီတိုင်အောင်" ဟုရေးသားထားရာ ဤကမ္ဘာကြီးသက်တမ်း မကုန်မဆုံးသည်အထိဖြစ်သည်။ ရာသီအလီလီ လည်ပတ်ပြောင်းလဲနေမည် ဖြစ်သည်။

ထို့အတူအသက်ကိုလည်း ဘုရားရှင်ပြုစုထိန်းသိမ်းထားပါမည်။ အတိုချုံးဆိုသော် ကိုယ်တော်သည် မိမိ၏ဖန်ဆင်းခြင်းလက်ရာတော်ကြောင့် လက်လွတ်အဆုံးရှုံး ခံမည်မဟုတ်ဟု ဖေါ်ပြထားသည်။

ဆက်လက်၍ပါရှိသောကျမ်းချက်မှာ ဘုရားသခင်၏ကောင်းချီးမင်္ဂလာ အကြောင်းပါလာပါသည်။ အထူးသဖြင့် မူလဖန်ဆင်းခြင်းအချိန်အကြောင်းသို့ ပြန်သွားသည်။ မူလဖန်ဆင်းခြင်းအချိန်ကို ကောင်းချီးမင်္ဂလာနှင့်ဒွန်တွဲထားသည် (က၊ ၁း၂၂၊ ၂၈။ က၊ ၂း၃)။ ဘုရားသခင်သည် လူသားများကို တစ်ဖန်ပြန်၍ အစပြုရန် အခွင့်အရေးပေးထားသည်။

`က၊ ၉း၈-၁၇ ကိုဖတ်ပါ။ သက်တံရောင်စဉ်၏ပေါ်ထွက်လာခြင်း အဓိပ္ပာယ် မည်သို့ရှိသနည်း။ မည်သည့်ပဋိညာဉ်ပြုချက်နိမိတ်လက္ခဏာ ဖြစ်သနည်း (က၊ ၉း၁၃)။ အခြားလက္ခဏာများနှင့် ပတ်သက်ဆက်နွယ်နေပါ သလား။ အထူသဖြင့် ဥပုသ်နေ့နှင့်ဆိုင်ပါသလား။`

"ပဋိညာဉ်---ထားရှိသည်" ဟုဆိုသောစကားစုကို သုံးကြိမ်သုံးခါ ပြန်၍ ရေးသားထားသည်ကို တွေ့ရသည်။ (က၊ ၉း၉၊ ၁၁၊ ၁၇)၊ ဘုရားသခင်သည် မိမိ၏ကတိတော်ကို ပြည့်စုံစေမည့်အမှတ်သက်သေဖြစ်ကြောင်း (က၊ ၆း၁၈)။ နောက်ဆက်ပါရှိလာသောအပိုင်းမှာ ခြောက်ရက်ပတ်လုံး ဖန်ဆင်းခြင်းအမှုကို ပြုလုပ်ခဲ့သည်။ ခုနစ်ရက်မြောက်သော သတ္တမနေ့ဖြင့် ချုပ်ထားကာ ဖန်ဆင်းခြင်းအမှုကို အမှတ်အသားပြုထား၏။ ဥပုသ်နေ့ဖြစ် သည်။ ကျမ်းချက်၏ဖေါ်ပြချက်အတွင်းမှာပင် အကြိမ်ပေါင်းခုနစ်ကြိမ်ဖြင့် ပဋိညာဉ်ဆိုသောစကားလုံးကို မှတ်တမ်းဦပထားသည်။ ထိုပဋိညာဉ်စကားသည် ဥပုသ်နေ့ဖြင့်အမှတ်အသားထားကာ သက်တံရောင်ကဲ့သို့ပင် ဥပုသ်နေ့သည် ပဋိညာဉ်ပြုထားသောအကြောင်းကို ပြသနေပါသည် (က၊ ၉း၁၃၊ ၁၄၊ ၁၆) ကို ထွက်၊ ၃၁း၁၂-၁၇ နှင့်နှိုင်းယှဉ်ပါ။ သက်တံရောင်သည် မိုးကုပ်စက်ဝိုင်းတစ်ခွင် ရောင်စဉ်ကွန့်မြူးနေသကဲ့သို့ ဥပုသ်နေ့သည်လည်း လောကတစ်ခွင်သို့ လွမ်းမိုးထင်ရှားသော ဖန်ဆင်းခြင်းအမှတ်အသားပင်ဖြစ်သည်။ လူတိုင်းအတွက်၊ နေရာတိုင်းအတွက် ကမ္ဘာြကီးကိုရေလွမ်းမိုးခြင်းမရှိတော့ဟု အာမခံသော အမှတ်အသားအတိုင်းဖြစ်သည်။

`နောက်တစ်ကြိမ်သက်တံကိုတွေ့ရလျှင် ဘုရားသခင်၏ကတိတော်ကို ပြန်၍စဉ်းစားပါ။ ထိုကတိတော်ကို ကျွန်ုပ်တို့အဘယ်ကြောင့် ယုံကြည်ရသနည်း။ သက်တံပေါ်ထွက်လာခြင်းအပေါ် ကျွနု်ပ်တို့မည်မျှ ယုံကြည်မှုတည်ဆောက် နိုင်မည်နည်း။`