---
title:  ရေလွမ်းမိုးခြင်းပြီးဆုံးခြင်း
date:   19/04/2022
---

က၊ ၇း၂၂-၂၄ ရေ၏ရိုက်ခတ်မှုကို ဖော်ပြထားသည်။ "ရှိသမျှသက်ရှိ သတ္တဝါ" အားလုံးသေဆုံးကုန်သည် (က၊ ၇း၂၃)။ ရေသည်မြေမျက်နှာပြင် အားလုံးကို ရက်ပေါင်းတစ်ရာ့ငါးဆယ်တိုင်တိုင် ဖုံးလွမ်းထားသည်။ ဘုရားရှင် သတိမရလျှင် မည်သည့်မျှော်လင့်ချက်မျှမရှိနိုင်တော့ပါ (က၊ ၈း၁)။  ထိုစကားသည် ကျမ်းချက်၏ ရေလွမ်းမိုးခြင်းအကြောင်းကို အဓိကထား၍ အထူးသတင်းအဖြစ်သတ်မှတ်သည်။

`က၊ ၈း၁ ကိုဖတ်ပါ။ ဘုရားသခင်သည် နောဧကို သတိရ အောက်မေ့သည်ဟု ဆိုရာတွင် မည်သို့အဓိပ္ပါယ်သက်ရောက်သနည်း။`

"ဇခါးရ်" ဟူသောဝေါဟာရသည် "သတိရ" သည်ဟု အဓိပ္ပာယ်ရှိသည်။  ဘုရားရှင်မေ့လျော့တော်မူမကြောင်းဟုဆိုရာ စိတ်လှုပ် ရှားမှုထက်သာလွန်သည်။  သမ္မာကျမ်းစာ၏ဖော်ပြချက်အရ အောက်မေ့ သတိရတတ်သော ဘုရားသခင်သည် သူ၏ကတိတော်ကိုလည်း ပြည့်စုံကာ ကယ်တင်တော်မူခြင်းအမှုကို ပြုတော်မူသည် (က၊ ၁၉း၂၉ ကိုဖတ်ပါ)။ ရေလွမ်းမိုးခြင်းအကြောင်း၌ ဘုရားရှင် "သတိရတော်မူ" သည်ဟုဆိုရာ ရေသည် "ရပ်တန့်သွားသည်" အဓိပ္ပာယ်ဖြစ်သည်။ (က၊ ၈း၂) မကြာမီ နောဧသည် သင်္ဘာထဲမှအပြင်သို့ထွက်ရတော့မည် (က၊ ၈း၁၆)။

သင်္ဘောထဲမှထွက်ရန် အမိန့်တော်အတိအကျကို မရရှိသော်လည်း နောဧသည် ကျီးအတစ်ကောင်ကို ယူ၍လွတ်ကြည့်သည်။ ထိုနောက်၌ ချိုးငှက်ကို လွတ်ကြည့်ပြန်သည်။ အခြေအနေကို စမ်းသပ်ရန်အတွက်ဖြစ်သည်။ နောက်ဆုံး၌ လွတ်လိုက်သောချိုးငှက်သည် ပြန်၍မလာတော့သည်ကိုမြင်လျှင် "နောဧသည် သင််ဘောအမိုးကိုပယ်ဖျက်၍ ကြည့်ရှုသောအခါ မြေမျက်နှာ သွေ့ခြောက်စ ရှိသည်ကိုမြင်၏" (က၊ ၈း၁၃)။

နောဧ၏သဘောထားသည် သင်ခန်းစာကို လက်တွေ့လုပ်ဆောင် သင်ယူတတ်သူဖြစ်သည်။ တစ်ဖက်၌ကြည့်လျှင် သူသည်ကျွန်ုပ်တို့ကို တိုက်ရိုက်စကား ပြောခြင်းမရှိနိုင်သော်လည်း ထာဝရဘုရားရှင်ကို လူတို့ ကိုးစားယုံကြည်ကြပါဟု သင်ကြားပေးနေပါသည်။ တစ်ဖက်၌လည်း ယုံကြည်ခြင်းသည် စမ်းသပ်ခြင်းနှင့် တွေးတောခြင်း၏ တန်ဖိုးကိုမလျော့ကျသွား စေပါကြောင်းကိုပြသပေးသည်။ ယုံကြည်ခြင်းသည် အတွေးအခါ်အကြံအစည်ကို ဖယ်ထုတ်ခြင်းမရှိပါ။ ယင်းအပြင်မှာ ကျွန်ုပ်တို့ရရှိသောသင်ခန်းစာအမှန်ကို မြင်တွေ့စေပါသည်။

နောက်ဆုံးမှာ ဘုရားသခင်မိန့်တော်မူသည့်အတိုင်း၊ သင်္ဘော၏ အပြင်သို့ထွက်ရန်စေခိုင်းသည့်အတိုင်း နောဧသည်အပြင်သို့ထွက်လာသည် (က၊ ၈း၁၅-၁၉)။ လုံခြုံမှုရှိပြီးဖြစ်ကြောင်းသိရန် ထွက်လာခြင်းဖြစ်သည်။ နောဧသည် ထာဝရဘုရားကိုယုံကြည်၍ ဘုရားရှင်အချက်ပြမှသာ သင်္ဘော၏ အပြင်ဖက်သို့ထွက်လာသည်။ သင်္ဘော၏အတွင်းမှာသာ သည်းခံစောင့်ဆိုင်း နေခဲ့သည်။ "ဘုရားရှင်၏အမိန့်တော်ကို နာခံစောင့်ထိန်းလျက် ထွက်လာရမည့် အချိန်ကိုစောင့်နေခဲ့သည်။ နောက်ဆုံးမှာ ကောင်းကင်မှကောင်းကင်တမန် တစ်ပါးသည်ဆင်းလာ၍ သင်္ဘော၏တံခါးပေါက်ကိုဖွင့်လိုက်သည်။ ဘိုးဘိုးကြီးနောဧနှင့် မိသားစုအပါအဝင် ရှိသမျှတိရစ္ဆာန်အားလုံးကို ဘေးကင်းလုံခြုံစွာ သင်္ဘောကြီး၏အပြင်သို့ ထုတ်ဆောင်သွားခဲ့သည်။ ရှေးဘိုးဘေးနှင့်ပ‌ရောဖက်များ စ. ၁ဝ၅.

`က၊ ၈း၁။ က၊ ၁၉း၂၉ နှင့် ဆာ၊ ၁ဝ၆း၄ ကိုဖတ်ပါ။ "ဘုရားရှင်သတိရအောက်မေ့တော်မူလျှင်" ဟုဆိုသော စကားရပ်သည် မည်သည့်အဓိပ္ပာယ်ဆောင်သနည်း။ ယင်းအမှန်တရားသည် ကျွနု်ပ်တို့အတွက် မည်သည့်အဓိပ္ပာယ်ရှိသနည်း။ ယခုအချိန်အတွက် ဘုရားသခင်သည် သင့်ကို အောက်မေ့သတိရေတာ်မူကြောင်း မည်သည့်သင်္ကေတနှင့်‌ဖော်ြပပါသနည်။`