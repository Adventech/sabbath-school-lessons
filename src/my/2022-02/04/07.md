---
title:  ဆက်လက်‌လေ့လာရန်။
date:   22/04/2022
---

လူတို့၏စိတ်ထားနှင့်အပြုအမူအကျင့်အကြံကို နှိုင်းယှဉ်ကြည့်လျှင် ရေမလွမ်းမိုးမီအချိန်နှင့် ယခုကျွန်ုပ်တို့အချိန်သည် အလွန်တူညီနေပါသည်။ လူသားများ အလွန်ဆိုးသွမ်းနေပြီး လူတို့၏သဘာဝဖြစ်စဉ်သည် အသစ်ဖြစ် လာခြင်းမဟုတ်ပါ။ ထိုသူတို့၏အချိန်နှင့် ကျွန်ုပ်တို့၏အချိန်ကို နှိုင်းယှဉ်ကြည့်ပါ။

ရေမလွမ်းမိုးမီအချိန်၌ ပြုသောအပြစ်မျိုးကဲ့သို့ပင် ယခုလူတို့သည် ပြုနေကြသည်။ လူသားတို့၏စိတ်များ၌ ထာဝရဘုရားကို ကြောက်ရွံ့စိတ် မရှိတော့ပါ။ ဘုရားသခင်၏ ပညတ်ချက်များကို အလေးမထားတော့ပါ။ လောကရေးရာ ပျော်ပါးခြင်းများကို ထိုအချိန်၌ရှိသောသူများပြုကြသကဲ့သို့ ယခုလူများလည်း ဦပနေကြသည်။ ထိုခေတ်ထိုအခါ၌ ပျော်ပါးစားသောက်ခြင်းကို ဘုရားရှင်မရှုတ်ချ။ သူတို့ဦပသောအပြစ်များသည် အစားအစာနှင့်သောက်ရန်ကို ပေးသောသူအား ဂုဏ်ဦပစေခြင်းမရှိပါ။ ခံတွင်းရသကို စိတ်အလိုလိုက်ကြသည်။ ထိမ်မြားခြင်း၌လည်း ဥပဒေထားပေးထားပါသည်။ ထိမ်းမြားခြင်းသည် ဘုရားသခင် ချမှတ်ပေးသော ကိစ္စဖြစ်သည်။ ပထမဦးဆုံး စတင်ချမှတ်ထားသော ကိစ္စတစ်ခုဖြစ်သည်။ ကိုယ်တော်သည် ထိမ်းမြားခြင်းကို ကောင်းချီးပေး၍ ဘုန်းအသရေနှင့် လွမ်းခြုံပေးထားသည်။ ထိုထိမ်းမြားမှုကိုခန့်ထားကာ သန့်ရှင်းစေပါသည်။ သို့သော်ဘုရားသခင်သည် ညွန်ကြားမိန့်မှာစကားများကို လူသားတို့မေ့လျော့ကြသည်။ သို့ဖြစ်၍ ထိမ်းမြားခြင်းသည် ညစ်ညူးခြင်း ကိစ္စအဖြစ်ထင်ရှားလာသည်။ ရေမလွမ်းမိုးမီအချိန်မှ ထိမ်းမြားခြင်းသဘောအတိုင်း ယခုအချိန်ပြန်ရောက်လာ ပြီဖြစ်သည်။ အလွဲသုံးစားခြင်းများ၊ အားဂတိအမှု    များနှင့် ခိုးယူပေါင်းသင်းမှုများသည် မြင့်မြတ်နေသောအဆင့်ကို အောက်သို့ ကျဆင်းနေစေပါသည်။ လူသတ်မှုများ၊ တိုင်းပြည်တိုင်းတွင် လူတို့၏ စိတ်သဘောသည် မင်းမဲ့စရိုက်၊ ပရမ်းပတာ ဖြစ်နေကြသည်။ ဖြစ်ပေါ်နေသည့် နေ့စဉ်ဖြစ်ရပ်များသည် ကမ္ဘာကြီးကို ခြိမ်းခြောက် လျက်ရှိနေသည်။ အပြစ်များကြောင့် ကမ္ဘာကြီးမီးဟုန်းဟုန်း တောက်မည့်အချိန်  အလွန်နီးနေပြီ ဖြစ်သည်။ ထိုအပြစ်များကြောင့် ကမ္ဘာကြီးသည် ကျိန်ခြင်းနှင့်ပျက်စီးခြင်း ခံနေရသည်။ ရေမလွမ်းမိုးမီအချိန် လူတို့စိတ်သဘောနှင့် ယခုခေတ်အချိန် လူတို့၏စိတ်သဘောများ အတူတူပင်ဖြစ်လာသည်။ ယခုအချိန်အတောအတွင်း ခရစ်ယာန်လောကအတွင်းမှာပင် မှုခင်း၊ ရာဇဝတ်မှုများနေ့စဉ်ဖြစ်ပေါ်နေပါသည်။ ကြောက်စရာအလွန်ကောင်းနေ၍၊ ဖျက်ဆီးခြင်းရေမလွမ်းမိုးမီအချိန် လူတို့အလွန်ဆိုး နေခဲ့၍ ဖျက်ဆီးခြင်းခံကြရသည့်နည်းတူ ယခုတွင်လည်း ဖျက်ဆီးခြင်းခံကြရရန် အလွန်နီးပြီ။ ရှေးဘိုးဘေးနှင့်ပရောဖက်များ စစ. ၁ဝ၁၊၁ဝ၂.