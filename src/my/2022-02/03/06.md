---
title:  လူသားတို့၏ဆိုးယုတ်ချက်
date:   14/04/2022
---

`က၊ ၄း၁၇-၂၄ ကိုဖတ်ပါ။ ကာဣနရရှိသောအမွေသည်မည်သို့နည်း။ လူသားများဆိုးယုတ်လာစေရန် ကာဣနသည်မည်သို့အစပြုပေးခဲ့သနည်း။`

ကာဣနနှင့်မြစ်တော်စပ်သော "လာမက်" သည် ဘေးတော်ကာဣန၏ ပြုသောရာဇဝတ်မှုကို ပြန်၍ပြုသည်။ ယင်းတို့နှစ်ဦး၏ ပြစ်မှုကျူးလွန်ပုံကို နှိုင်းယှဉ်ရသော် ကာဣနသည် မိမိပြုမိသောမှုခင်းအတွက် တိတ်တိတ်ဆိတ်ဆိတ် ပင်သူတစ်ဦးတည်း စိတ်ထဲထားခဲ့သည်။ "လာမက်" မှာမူ သူလူသတ်သော ပြစ်မှုအတွက် ကြွားလုံးထုတ်ခဲ့သည်။ သီချင်းတစ်ပုဒ်အဖြစ် (က၊ ၄း၂၃၊၂၄) မှာရေးစပ်ထားသေးသည်။ ဘုရားရှင်ပေးသနားခြင်းကရုဏာတော်ကို ကာဣန သည် တောင်းပန်တိုးလျှိုး ယူသော်လည်း "လာမက်" သည် ထိုသို့ပြုလုပ်ခဲ့ သည်ဟုမတွေ့ရပါ။ ကာဣနကို သတ်သူအား ဘုရားရှင်ခုနစ်ဆသောအပြစ် ပေးမည်ဖြစ်၍ ‘လာမက်’ သည် မိမိကိုသတ်သူအား ဘုရားသခင်အပြစ်ပေးခြင်း ခုနစ်ဆယ်ခုနစ်ကြိမ်ပြန်၍ခံရမည်ဟု ယုံကြည်နေသည် (က၊ ၄း၂၄)။ သူ၏ပြစ်မှုအတွက် အလွန်အားတက်သရော ဖြစ်သေးသည်။

ကာဣနသည်တစ်လင်တစ်မယားစနစ်သာ ကျင့်သုံးခဲ့သော်လည်း လာမက်သည် မိန်းမအများကြီးကိုယူခဲ့သည်။ သမ္မာကျမ်းစာမှ လာမက်သည် မယားနှစ်ယောက် ယူသည်ဟု (က၊ ၄း၁၉) တွင်ဖော်ပြထားသည်။ ထိုသို့ အပြစ်ကိုအားပေးအားမြှောက် ပြုသောသဘောသည် ကာဣန၏အမျိုးအနွယ် အပေါ် မကောင်းမှု သက်ရောက် စေမည်မှာ အသေအချာပင်ဖြစ်သည်။

ကာဣန၏ဆင်းသက်သောမိသားစု မကောင်းမှုများဆင့်ကာဆင့်ကာ ဖြစ်နေ သောကြောင့် သမ္မာကျမ်းစာမှအကြောင်းအရာတစ်ခုကို ထပ်မံဖေါ်ပြ ပေးခဲ့သည်။ ကာဣန၏အနွယ်မှဆင်းသက်လာသမျှ သုံးစားမရသည့်သဘော ဖြစ်သည်။ ထို့ကြောင့် ‘အာဒံသည် မိမိမယားနှင့် တစ်ဖန်ဆက်ဆံပြန်လျှင်’ (က၊ ၄း၂၅) ၌ရေးသားထားသည်။ ရှေသကို ထပ်မံမွေးဖွားလာခဲ့သည်။ ရှေသ၏အမည်ကို ဧဝကိုယ်တိုင်မှည့်ပေးခဲ့သည်။ အဓိပ္ပာယ်မှာ "ဘုရားသခင် သည် မျိုးဆက်အသစ်ကိုပေးပြီ၊ အာဗေလအစား ရှေသကိုပေးပြီ" ဟုဆိုလိုသည်။

အာဗေလ၏ကိုယ်စား ရှေသ၏အမည်သည် ရာဇဝင်တွင် ထွန်းပြောင် ခဲ့သည်။ ရှေသ၏အမည်ကို ဟေဗြဲဘာသာကြိယာပုဒ်အရ "အက်စ်ရှိ" (ျေ့ငအ) အဓိပ္ပာယ်မှာ "ငါဖွဲ့ဆိုမည်" (က၊ ၃း၁၅) ဟူ၍ဖြစ်သည်။ မေရှိယအရှင်၏ ကြွလာခြင်းအဆိုကို ကြိုတင်ဖော်ပြချက်ဖြစ်သည်။ မေရှိယအရှင်သည် ရှေသ ၏အမျိုးအနွယ်မှ တစ်ဆင့်ပေါ်ထွက်လာရမည်ဟု သတ်မှတ်ခြင်းဖြစ်သည်။ သမ္မာကျမ်းစာမှလည်း မေရှိယအရှင်၏ အစပြုလာသောလမ်းကြောင်းသည် ရှေသမှစတင်သည်ဟု အတည်ပြုသည် (က၊ ၅း၃)။ ဧနောက်ပါဝင်သည် (က၊ ၅း၂၄)၊ မသုရှလပါဝင်သည်။ ယင်းနောက်တွင် နောဧ စသည်ဖြင့် အဆုံးသတ်ပါဝင်ခဲ့သည် (က၊ ၆း၈)။

"ဘုရား၏သားများ" ဟူသောစကားစု (က၊ ၆း၂) သည် ရှေသ၏ အမျိုးအနွယ်မှ ဆင်းသက်လာသူများကိုဆိုလို၍ သူတို့သည် ထာဝရဘုရားရှင်၏ ပုံသဏ္ဌာန်တော်ကိုဖော်ဆောင်ရန် သတ်မှတ်ခံရသောသူများဖြစ်သောကြောင့် ဖြစ်သည် (က၊ ၅း၁၊၄)။ တစ်ဖက်၌လူ၏သမီးများဟုဆိုရာတွင် (က၊ ၆း၁) အနုတ်သဘောဆောင်သော လူသားများမှမွေးဖွားလာသောမျိုးဆက်ကို ဆိုလိုသည်။ ဘုရားရှင်၏သဏဥာန်တော်ပုံရိပ်ကို ကျဆင်းစေသူများဖြစ်သည်။ ထိုသို့သော လူတို့၏သမီးများကို ထာဝရဘုရား၏သားတို့က လှကြောင်းကိုမြင်၍ ကိုယ်စိတ်ရှိသည် အတိုင်းစုံဖက်ကြ၏ (က၊ ၆း၂)။ မှားယွင်းသောလူသားတို့၏ ဦးတည်ရာလမ်းကြောင်းသို့ ဆင်းသက်သွားကြသည်။

`က၊ ၆း၁-၅ ကိုဖတ်ပါ။ အပြစ်၏ပျက်စီးခြင်းသဘောသည် မည်မျှ အားကြီးသနည်း။ ထိုကြောင့် ထိုသို့မဖြစ်ရန် ကျွန်ုပ်တို့အသက်တာ၌ မည်သို့ ဘုရားရှင်၏တန်ခိုးကို အားကိုးပြီးလုပ်ေဆာင်သင့်သနည်း။`