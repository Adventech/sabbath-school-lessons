---
title:  ကာဣနနှင့်အာဗေလ
date:   10/04/2022
---

`က၊ ၄း၁၊၂ ကိုဖတ်ပါ။ မွေးဖွားလာသောသားယောက်ျားနှစ်ဦး၏ အကြောင်းနှင့်ပတ်သက်၍ မည်သည့်သင်ခန်းစာရှိသနည်း။`

ပထမအကြောင်းမှာ ကျမ်းရေးသူသည် အာဒံအား ဧဒင်ဥယျာဉ်မှ နှင်ထုတ်ပြီး မွေးဖွားလာသောသားအကြောင်းကို မှတ်တမ်းတင်ထားသည်။ ဟေဗြဲစကားစု တစ်စုကို က၊ ၄း၁ မှာတွေ့ရသည်မှာ "ယာဝဲ" သခင်ဘုရားသည် တိုက်ရိုက်လူယောက်ျားတစ်ဦးကို  ဆိုလိုပါသည်။ နောက်ဆက်တွဲဘာသာ ပြန်ဆိုချက်၏အရေးအသားတွင် "ငါသည်လူယောက်ျားတစ်ယောက်ကိုရရှိပြီ၊ သူသည် ဘုရားသခင်ကိုယ်တိုင်ပင်ဖြစ်၏" ဘုရားပေးသောသားယောက်ျား တစ်ယောက်ကို ငါရရှိပြီဟူ၍လည်း အနက်ပြန်ဆိုသည်။

တိုက်ရိုက်အနက်ပြန်ဆိုချက်အရ ဧဝသည် မေရှိယနှင့်ဆိုင်သော ကတိတော် အကြောင်း (က၊ ၃း၁၅)ကိုအမှတ်ရသည်။ ထိုကြောင့် ကယ်တင်ရှင်ကို သူမမွေးဖွားရပြီ ဟုယုံကြည်၏။ အဘယ်ကြောင့်ဆိုသော် ဧဒင်ဥယျာဉ်၌ပင် ကယ်တင်ရှင်၏အကြောင်းကို ကြိုတင်ဟောပြောထားခဲ့ပြီးဖြစ်သည်။ ပထမဦးစွာသော ကတိတော်ကို အာဒံနှင့်ဧဝတို့ ကြားရသောအချိန်တွင် လျင်လျင်မြန်မြန်ပြည့်စုံလာမည်ဟု မျှော်လင့်ထားသည်။ သားဦးရရှိလာသောအခါ အလွန်မှပင်ပျော်ရွင်ကြသည်။ ကယ်တင်ပေးမည့်သူဟူ၍လည်း ယုံကြည်သည်။ အယ်လင် ဂျီ ၀ှိုက်စာအုပ် ထာ၀ရလိုအင်သက်တော်စဥ်  စ. ၃၁.

ကာဣနမွေးဖွားလာသောအခါ မိဘနှစ်ပါးတို့သည် သားဦးကိုရရှိသည် ထက်မက ရှိခိုးမတတ်ရိုသေလေးစားကြ၏။ သူသည် ကမ္ဘာဦးကျမ်း၏ ဖော်ပြချက်အတိုင်း မွေးဖွားလာသူဖြစ်သည်။ ကာဣနမွေးဖွားလာခြင်းနှင့် ပတ်သက်၍ ဧဝသည် အလွန်စိတ်လှုပ်ရှားဝမ်းသာမှုရှိသော်လည်း အာဗေလ မွေးဖွားရာတွင်မူ ထူးခြားသော ဝမ်းသာမှုမျိုးမရှိိပါ။ မည်သည့်မှတ်တမ်းမျိုးမှလည်း ရေးသားထားသည်ကိုမတွေ့ရပါ။ ကာဣန၏မွေးဖွားခြင်းနှင့်နှိုင်းယှဉ် ဖတ်ကြည့်လျှင် နောက်တစ်ဖန် ဧဝသည် မွေးဖွားသည် ဟူ၍သာ သာမန် သဘောမျိုးဖြင့်ဖော်ပြရေးသားထားသည်။ (က၊ ၄း၂)။

ကာဣန၏အမည်ကို ဟေဗြဲကြိယာပုဒ်ဖြင့် "ခါန" ဟုခေါ်ကာ တန်ဖိုးရှိသော အရာတစ်စုံတစ်ရာကို ရရှိပိုင်ဆိုင်ရပြီဟု အနက်ပြန်ဆိုနိုင်ပါသည်။ တစ်ဖက်၌ ဟေဗြဲဝေါဟာရတွင် "ဟေဘယ်" ဟုခေါ်ကာ (အာဗေလ) ဟုခေါ်ဆိုပြန်သည်။ အဓိပ္ပာယ်မှာ "လွင့်မျောခြင်း" (ဆာ၊ ၆၂း၉) နှင့် "အခိုးအငွေ့" (ဆာ၊ ၁၄၄း၄) ဗလာနတ္တိ၊

တစ်စုံတစ်ရာမျှမရှိသောစကားမျိုးကို ဒေသနာကျမ်း၌ "ဟေဘယ်" အေဗယ် (အာဗေလ) ကို  ထပ်ခါထပ်ခါ အနတ္တ၊ အနတ္တသက်သက်ဟု ကြိမ်ဖန်များစွာ အသုံးပြုထား ကြောင်းတွေ့ရသည်။ ထိုကြောင့် ကျမ်းချက်ကိုရှည်ရှည်ဝေးဝေး ဖတ်ရန်မလိုဘဲ၊ အာဒံနှင့်ဧဝတို့သည် ကာဣနအပေါ်မှာသာ မျှော်လင့်ချက် များစွာထားရှိ ကြောင်းသိရသည်။ သူ၏ညီအာဗေလကိုမူ ကယ်တင်ရှင်ဖြစ်မည့် ကတိတော်ထားသော မေရှိယဟု လုံးဝသဘောမထားကြပါ။

`အသက်တာ၌ "ဟေဘယ်" ကဲ့သို့လိုမျိုးအဖြစ် ကျွန်ုပ်တို့၌ရှိပါသလား။ အဖြစ်မှန်နှင့်အမှန်မဟုတ်သော အကြောင်းစပ်ကြား မည်မျှအရေးကြီးသနည်း။`