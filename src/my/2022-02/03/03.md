---
title:  ပူဇော်ခြင်းနှစ်မျိုး
date:   11/04/2022
---

ကာဣနနှင့်အာဗေလတို့၏လုပ်ဆောင်ချက်သည် နာမည်နှင့် လိုက်ဖက်ကြသည်။ နေပုံထိုင်ပုံအပြင် အလုပ်အကိုင်ကိုလည်းဖော်ပြသည်။ ကာဣနသည် "မြေ၌စိုက်ပျိုးသူ" (က၊ ၄း၂) ဖြစ်သည့်အားလျော်စွာ ကိုယ်ကာယကိုအားကိုးသည်။ အာဗေလမှာမူ "သိုး" ကိုကြည့်ရှုထိန်းသိမ်းသူ (က၊ ၄း၂) ဖြစ်၍ စိတ်နူးညံ့ပြီး သနားကြင်နာတတ်သည်။

ကာဣနသည် အသီးအနှံကို ထုတ်လုပ်စိုက်ပျိုးသူဖြစ်သည်။ အာဗေလသည် သိုးများမွေးမြူသူဖြစ်သည်။ မတူညီသောလုပ်ကိုင်စားသောက်ပုံ နှစ်မျိုးမှ မတူညီသည့် ပူဇော်ဆက်သခြင်းကိုဖြစ်စေရန်မှာအံ့သြဖွယ်မရှိပါ။ (ကာဣနထံမှအသီးအနှံနှင့် အာဗေလထံမှသိုးဖြစ်ကြသည်) သူတို့၏ စိတ်ဝင်စားခြင်းသည်လည်း မတူညီသော ယဇ်ပူဇော်ပုံနှစ်မျိုးကို ဖြစ်လာစေပါသည်။ အတွေးအခေါ်သဘောထားများ ကွဲပြားသွားသည်။ ကာဣနသည် မြေမှ အသီးအနှံရရှိစေရန်အားထုတ်သလို အာဗေလသည် တိရစ္ဆာန်အစီးအပွား၌ အားစိုက်ခဲ့သည်။ သိုးများစွာ ပေါက်ဖွားလာ စေရန်ကြိုးစား၏။

`က၊ ၄း၁-၅ နှင့် ဟေဗြဲ ၁၁း၄ ကိုဖတ်ပါ။ ဘုရားရှင်သည် အာဗေလ၏ယဇ်ကိုလက်ခံပြီး ကာဣန၏ယဇ်ကို အဘယ်ကြောင့် ငြင်းပယ်ခဲ့သနည်း။ ယင်းပြသနာအတွက် ကျွနု်ပ်တို့မည်သို့နားလည်ရမည်နည်း။`

"အသွေးသွန်းခြင်းမရှိလျှင် အပြစ်ဖြေလွတ်ခွင့်မရနိုင်ပါ။ သို့ဖြစ်၍ ကာဣနနှင့်အာဗေလတို့သည် ခရစ်တော်၏အသွေးတော်၌ ယုံကြည်ခြင်းကို ပြသရမည်။ အပြစ်ဖြေလွတ်ခြင်း၏ကတိတော်ကိုရရှိရန် တိရစ္ဆာန်စုမှ အဦးဖွားသောအကောင်ကို ယဇ်ပူဇော်ရမည်။ အခြားသောမြေ၌ဖြစ်သည့် အသီးအနှံဖြင့်ပူဇော်လိုလျှင် ကျေးဇူးတင်သော အလှူအဖြစ် သတ်မှတ်ကြ   ရမည်။" ရှေးဘိုးဘေးနှင်ပရောဖက်များ‌ စ. ၇၁.

အာဗေလသည် ဘုရားရှင်၏အမိန့်တော်ကိုနာခံကာ အသီးအနှံဖြင့် မပူဇော်ဘဲ တိရစ္ဆာန်ဖြင့်ယဇ်ပူဇော်သည့်အချိန်မှာ ကာဣနသည် ဘုရားစကားကို လုံးဝ လျစ်လျူရှုပြီး ထင်သလိုကြဲခဲ့သည်။ တိရစ္ဆာန်ကိုမယူဆောင်လာ။ တိရစ္ဆာန်နှင့် ယဇ်ပူဇော်ခြင်းမပြုပါ။ မိမိိစိုက်ပျိုးသောအသီးအနှံဖြင့် ယဇ်ပူဇော် ၏။ ၎င်းမှာ ပြောင်ပြောင်တင်းတင်း နားမထောင်ခြင်းပင်ဖြစ်သည်။ သူ၏ညီ အာဗေလနှင့် သဘောထား မတူညီခြင်းဖြစ်သည်။ ထိုအကြောင်းအရာသည် ယုံကြည်ခြင်းဖြင့် ကယ်တင်ခြင်းရမည့်သွန်သင်မှုရှုထောင့်ကို ဖော်ပြပေးသည်။ အာဗေလနှင့် သူ၏ အသွေးဖြင့် ပူဇော်ခြင်းသည် နားထောင်မှု၊ ယုံကြည်စိတ်ချမှု ကိုပြသည်။ ကာဣန၏အသီးအနှံဖြင့်ယဇ်ပူဇော်ခြင်းသည် အကျင့်ဖြင့် ကယ်တင်ခြင်းကို ရယူမည့်သဘောဆောင်သည်။

ပူဇော်ချက်အားလုံးသည် ဝိညာဉ်ရေးရှုထောင့်နှင့် တိုက်ရိုက် သက်ဆိုင်သည်။ အားလုံးသည် ပုံဆောင်ချက်ဖြင့် ပြုလုပ်ကြသော်လည်း ဘုရားသခင်၏ပြင်ဆင်မှု၌ အပြစ်သားများသည် ကိုယ်တိုင်အားစိုက်မှုဖြင့်မရဘဲ ဘုရားရှင်ရွေးနုတ်ရမည်မှာ အမှန်လိုအပ်နေပါသည်။

`မိက္ခာ ၆း၇ နှင့် ဟေရှာယ ၁း၁၁ ကိုဖတ်ပါ။ အဆိုပါကျမ်းချက် များသည် ကျွနိုပ်တို့၏အသက်တာနှင့် ကိုးကွယ်ခြင်းအပေါ် မည်သို့ သတ်မှတ်ချက်ပေးသနည်း။`