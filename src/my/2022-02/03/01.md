---
title:  ကာဣနနှင့်သူ၏အမွေ
date:   09/04/2022
---

### ဖတ်ရန်ကျမ်းချက်၊၊ 
‌က၊ ၄။ ဟေဗြဲ ၁၁း၄။ မိက္ခာ၊ ၆း၇။ ဟေရှာယ၊ ၁း၁၁။ ၁ကော၊ ၁ဝး၁၃။ ၁ယော၊ ၃း၁၂။ က၊ ၅။ က၊ ၆း၁-၅။

> <p>အလွတ်ကျမ်းချက်</p>
> "သင်သည် ကောင်းမွန်စွာပြုလျှင် အခွင့်မရသလော။ ကောင်းမွန်စွာမပြုလျှင်၊ အပြစ်ဖြေသောယဇ်ကောင်သည် တံခါးနားမှာ ဝပ်လျက်ရှိ၏။ သူသည်သင်၏ အလိုသို့ လိုက်၍၊ သင်သည်သူ့ကို အုပ်စိုးရ၏ဟု ကာဣနကိုမိန့်တော်မူ၏" (ကမ္ဘာဦးကျမ်း၊ ၄း၇)။

ကမ္ဘာဦးကျမ်း၌ လူသားကျဆုံးပြီးသည်နှင့်မကြာမီ မည်သည့် အကြောင်းအရာ ဖြစ်ပေါ်ခဲ့သနည်း။ အာဒံနှင့်ဧဝတို့ကို ဧဒင်ဥယျာဉ်မှနှင်ထုတ် တော်မူခဲ့ပြီး မွေးဖွားရမည်၊ သေဆုံးရမည်အကြောင်းသည် ပြည့်စုံလာခဲ့သည်။ ထိုမှတ်တမ်းကို ကမ္ဘာဦးကျမ်း အခန်းကြီးအစဉ်အလိုက် မြင်တွေ့ဖတ်ရှုနိုင်သည်။ ကမ္ဘာဦးကျမ်း (၃) နှင့် (၄) တွင် အဓိကကျသောစကားလုံးများစွာ ယှဉ်တွဲပါဝင် နေပါသည်။ အပြစ်အကြောင်း ရှင်းလင်းချက် (က၊ ၃း၆-၈ ကို က၊ ၄း၈ နှင့်နှိုင်းယှဉ်ကြည့်ပါ။ မြေကြီး "အာဒံမှ" (က၊ ၃း၁၇ ကို က၊ ၄း၁၁ နှင့် နှိုင်းယှဉ်ပါ)၊ ဧဒင်ဥယျာဉ်မှနှင်ထုတ်ခြင်း (က၊ ၃း၂၄ ကို က၊ ၄း၁၂၊ ၁၆ နှင့်နှိုင်းယှဉ်ပါ)။

ဖော်ပြခဲ့သောအကြောင်းအရာများသည် ပြည့်စုံခဲ့သောအရာများ ဖြစ်သည်။ အနာဂတ္တိစကားနှင့် ကြိုတင်ဟောကြားချက်အားလုံးသည် အာဒံနှင့်ဧဝတို့ ကျဆုံးခြင်းနောက် ဖြစ်လာမည့်အရာတိုင်း ပြည့်စုံလာသည်။ အာဒံကိုနှင်ထုတ်ပြီးနောက် မျှော်လင့်စရာများနှင့်အပြည့်ပါရှိသည်။ သားဦးကို မွေးဖွားခဲ့ကြသည်။ မွေးဖွားလာသော သားဦးလေးကိုကြည့်ပြီး ဘုရားရှင် ကတိပေးတော်မူသော ကယ်တင်ရှင် မေရှိယပင် ဖြစ်မည်ဟု အထင်ရှိနေသည် (က၊ ၃း၁၅)။ သူမ၏စိတ်ထဲ၌ ထင်နေသည်မှာ ကလေးငယ်သည် မေရှိယပင် ဖြစ်မည်။

နောက်ပြသနာတစ်ခုဝင်ရောက်လာသည်။ ကာဣနသည် မှုခင်း တစ်ခုကို ကျူးလွန်လိုက်သည်။ ပြသနာများဆက်တိုက်အနေဖြင့် လာမက် သည် ရာဇဝတ်မှု ကျူးလွန်ပြန်၏။ သူ၏သက်တမ်းသည်လည်း တိုတောင်း လာတော့သည်။ မကောင်းမှုများ သာ၍များပြားလာတော့သည်။ ထိုအခြင်း အရာသည် ကမ္ဘာဦး ၃ မှကျိန်ခြင်း၏ရလဒ်ပြည့်စုံလာခြင်းပင်ဖြစ်သည်။

မျှော်လင့်ချက်အားလုံး မပျောက်ဆုံးသေးပါ။