---
title:  မှုခင်းကျူးလွန်ခြင်း
date:   12/04/2022
---

`က၊ ၄း၃-၈ ကိုဖတ်ပါ။ ကာဣနသည် မိမိ၏ညီအာဗေလကို သတ်ရသည်အထိ မည်သည့်ကိစ္စများက တိုက်တွန်းခ့ဲပါသနည်း။ (၁ယော၊ ၃း၁၂ ကိုလည်းဖတ်ပါ)။`

ကာဣန၌မခံမရပ်နိုင်သော အခြေအနေနှစ်မျိုးရရှိသွားသည်။ ကာဣနသည် အလွန်စိတ်ဆိုး၍ မျက်နှာပျက်လေ၏ (က၊ ၄း၅)။ ကာဣန၏ သောကစိတ်သည် ဘုရားသခင်အပေါ်နှင့် အာဗေလကိုဒေါသထွက်ရခြင်း အကြောင်းမှာ မနာလို စိတ်ကြောင့်ဖြစ်သည်။ မည်သည်ကိုမနာလိုဖြစ်သနည်း။ ယဇ်ပူဇော်ခြင်း ကိစ္စသက်သက်ကြောင့်လား၊ အခြားသောကျမ်းချက်ကို ဖတ်ရှုသောအခါ ထိုကိစ္စထက် ပိုသောမနာလိုခြင်းများရှိနေပါသည်။ သူ၏ ယဇ်ကိုဘုရားရှင်လက်မခံခြင်းဟု ကျမ်းစာမှဖော်ပြ၍ ကာဣနသည် အလွန် စိတ်ဆိုးခြင်း ဖြစ်သည်။

က၊ ၄း၆ မှ ဘုရားရှင်၏မေးခွန်းနှစ်ခွန်းသည် ကာဣန၏အခြေအနေ နှစ်ရပ်နှင့် ပတ်သက်နေသည်။ မှတ်သားရန်မှာ ဘုရားရှင်သည် ကာဣနကို အပြစ်မပြောခဲ့ပါ။ အာဒံကိုမေးခွန်းထုတ်သလိုမျိုးသာ ဘုရားရှင်မေးတော်မူခဲ့ခြင်း ဖြစ်သည်။ ကာဣနမည်သို့ဖြေမည်ကို မသိရှိခြင်းကြောင့်လည်းမဟုတ်ပါ။ သို့သော် ကာဣနသည် မိမိ၏အခြေအနေကိုနားလည်စေရန် ဘုရားရှင် တမင်သက်သက် မေးခွန်း မေးခြင်းဖြစ်သည်။ ဘုရားသခင်သည် ကျဆုံးနေသော မိမိ၏လူကို ပြန်လည်ရွေး နုတ်ရန် အကြံအစည်တော်အမြဲရှိသည်။ ပြောင်ပြောင် တင်းတင်း သူတို့ငြင်းပယ်နေသည်တိုင် ဘုရားရှင်သည် ဆက်၍ ကယ်တင်နေပါသည်။ မေးခွန်းမေးပြီးနောက်မှာ ကာဣနကို ဘုရားသခင် အကြံပေးခဲ့ပါသည်။

ပထမဦးဆုံးဘုရားသခင်သည် ကာဣနကို "ကောင်းမွန်စွာပြုလုပ်ရန်" တိုက်တွန်းသည်။ မှန်ကန်သောလမ်းကို ရွေးချယ်တတ်ရန်သင်ပေးသည်။ နောင်တရရန်နှင့် စိတ်သဘောထားကိုပြောင်းလဲရန် တိုက်တွန်းသည်။ ဘုရားရှင်သည် ကာဣနကို ခွင့်လွတ်လက်ခံပါမည်ဟု ကတိပေးခဲ့သည်။ အဓိပ္ပာယ်မှာ ကာဣနသည် ဘုရားသခင်လက်ခံနိုင်သောအခွင့်ကိုရရှိ နေသေးသည်။ သို့သော် ဘုရားသခင်နှင့်သာ ဆိုင်၍ ကာဣန၏အားထုတ်မှု နှင့်မသက်ဆိုင်ပါ။

တစ်ဖက်၌လည်း "သင်သည်ကောင်းမွန်စွာပြုလျှင် အခွင့်မရသလော။ ကောင်းမွန်စွာမပြုလျှင်၊ အပြစ်ဖြေသောယဇ်ကောင်သည် တံခါးနားမှာ ဝပ်လျက်ရှိ၏။ သူသည် သင်၏အလိုသို့လိုက်၍ သင်သည်သူ့ကိုအုပ်စိုးရ၏ ဟုကာဣနကိုမိန့်တော်မူ၏" (က၊ ၄း၇)။ ဘုရားသခင်၏အကြံပေးခြင်းသည် အပြစ်၏တည်ရာကို ဖော်ပြလျက် ရှိသည်။ ယင်းအကြောင်းကိုကာဣနကိုယ်တိုင် တွေ့ရသည်။ ဘုရားသခင်သည် ကာဣနကိုတစ်ဖန်ပြန်၍အကြံပေးပြန်သည်။

သူလုပ်ဆောင်သင့်သောလမ်းကိုတွေ့ရှိနိုင်ရန် အရှင်းလင်းဆုံးလမ်းညွန်ပေးသည်။

ဒုတိယမြောက်ဘုရားသခင်၏ အကြံပေးခြင်းစကားတော်သည် သူ၏ အပြစ်အတွက် ထားသောသဘောထားကို တိုက်ရိုက်အကြံပေးသည်။ တံခါးနား တွင်ဝပ်၍ "သင်၏အလိုသို့လိုက်၍" ဟုဆိုရာတွင် မိမိကိုယ်ကိုထိန်းချုပ်ရန် အကြောင်းဖြစ်သည်။ "သင်မည်သူကိုအုပ်စိုးရသည်" ထိုနည်းဥပဒေသသည် ရှင်ယာကုပ်သွန်သင်သောနည်းအတိုင်းဖြစ်၏။ ထိုနည်းအတိုင်း ရှင်းပြသော စကားမှာ "မိမိတပ်မက်သောစိတ်ဆွဲငင်ဖြားယောင်းခြင်းကိုခံသောသူ မည်သည်ကား၊ အပြစ် သွေးဆောင်ခြင်း သို့ရောက်တတ်၏" (ယာကုပ်၊ ၁း၁၄)။ ဧဝံဂေလိတရား၏ သွန်သင်ချက်၌ ကျွန်ုပ်တို့အပြစ်ကို ခွင့်လွတ်ခံရရုံမကဘဲ ထိုအပြစ်ကို အောင်မြင်ကျော်လွားသွားနိုင်စေရန်ဖြစ်သည် (၁ကော ၁ဝး၁၃)။ အဆုံးမှာ ကာဣနအနေဖြင့် အပြစ်တင်စရာမည်သူမျှမရှိတော့ပါ။ မိမိ၏ အပြစ်ကြောင့်သာလျှင် ဖြစ်ရသည်ကို လက်ခံရတော့သည်။ ကျွန်ုပ်တို့အားလုံး သည်လည်း ထိုနည်းတူပင် ဖြစ်နေသည်မဟုတ်ပါလား။

`လွတ်လပ်စွာကျွန်ုပ်တို့ဆန္ဒအတိုင်း လုပ်ဆောင်ခွင့််ကို ဘုရားရှင် ပေးထားပြီး ဘုရားရှင်ကိုယ်တိုင်အတင်းအကျပ်နာခံစေခြင်းမျိုးရှိပါသလား။`