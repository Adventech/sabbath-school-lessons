---
title:  ကာဣနကိုအပြစ်ပေးခြင်း
date:   13/04/2022
---

`က၊ ၄း၉-၁၆ ကိုဖတ်ပါ။ အဘယ်ကြောင့် သင်၏ညီအာဗေလ အဘယ်မှာရှိသနည်းဟုမေးရသနည်း။ ကာဣန၏အပြစ်နှင့်ဆက်စပ်မှု ရှိပါသလား။ လုပ်သမျှမြေအသီးအနှံဖြစ်မလာရ၊ မြေကြီးပေါ်မှာပြေးရသောသူ၊ အရပ်ရပ် လည်ရသောသူ ဖြစ်လာရခြင်းနှင့် ဆက်စပ်မှုရှိပါသလား။ (က၊ ၄း၁၂)။`

ကာဣနကိုမေးသောမေးခွန်းသည် ဧဒင်ဥယျာဉ်တွင်းမှ အာဒံအား မေးသောမေးခွန်းကို အသံပြန်၍ထွက်လာစေသည်။ သင်တို့အဘယ်မှာရှိ သနည်း။ ထိုစကားတော်မေးခွန်းသည် ဧဒင်ဥယျာဉ်မှအပြစ်နှင့် ယခုချိန်ပြုသော အပြစ်ကို အဆက်အစပ်ဖြစ်စေပါသည်။ (ကာဣန၏အပြစ်နှင့် အာဒံ၏အပြစ်)။

ကာဣနသည်မိမိပြုမိသောအပြစ်အတွက် ငြင်းဆန်ခဲ့သည်။ အာဒံ မှာမူ ထိုသို့မဟုတ်ခဲ့ပါ။ အခြားသူအပေါ် အပြစ်တင်ပြောဆိုရုံရှိသည်။ ကာဣန အလှည့်၌ ဘုရားရှင်ကို ပေါ်တင်ပြန်၍ပြောဆိုသည်။ ဘုရားရှင်သည် ကာဣန နှင့်ဖက်ပြီး သူပြုခဲ့သောရာဇဝတ်မှုအတွက် အချိန်အကုန်မခံတော့ပါ။ တတိယ မြောက်မေးခွန်းကို ဘုရားရှင်မေးသောအခါမှာ "သင်သည် မည်သို့ပြုခဲ့ပြီး သနည်း" ဟူ၍ဖြစ်သည်။ ကိုယ်တော်သည် ကာဣနပြန်ဖြေမည့်အဖြေကိုပင် မစောင့်တော့ပါ။ အရာခပ်သိမ်းကို ဘုရားရှင်သိမြင်တော်မူကြောင်းကို ကာဣနအား သတိပေးလိုက်သည်။ အာဗေလ၏ အသွေးသည် မြေကြီးထဲမှသူ့အား အော်ဟစ်နေသည်ဟု ဘုရားရှင်မိန့်တော်မူခဲ့သည် (က၊ ၄း၁ဝ)။ အမူအရာ ပြသချက်မှာ ဘုရားသခင်သည် ခပ်သိမ်းသောအရာကို သိမြင်တော်မူ၍ ကလဲ့စားချေပေးမည်ဟု ပြသနေခြင်းဖြစ်သည်။ လူသတ်မှုကို ကျူးလွန်ကြောင်း ဘုရားရှင်သိ၍ ထိုရာဇဝတ်မှုအတွက် အပြစ်ဒဏ်ကို ချမှတ် မည်ဖြစ်သည်။ အာဗေလသည် မြေကြီးထဲရောက်နေပြီ၊ လူသားများ အပြစ်တွင်း ကျဆင်းစဉ် ဘုရားသခင်ပြောခဲ့သောစကား၊ အာဒံကိုဘုရားရှင်မိန့်တော်မူသည့်အတိုင်း ယခုဖြစ်နေပြီ (က၊ ၃း၁၉)။

`က၊ ၄း၁၄ ကိုဖတ်ပါ။ ကာဣန၏တန်ပြန်ပြောသောစကား၏ အဓိပ္ပာယ်မည်သို့သက်ရောက်သနည်း။ "မျက်နှာတော်ကိုလည်းမမြင်ရ" ဆိုသည့် စကားသည် မည်သို့သဘောသက်ရောက်သနည်း။`

အာဗေလ၏အသွေးသည် မြေကြီးပေါ်သွန်းလောင်းခံရခြင်းကြောင့် မြေကြီးသည် ကျိန်ခြင်းခံနေရပြန်ပြီ (က၊ ၄း၁၂)။ ရလဒ်မှာ ကာဣနသည် ဒုက္ခသယ်ခိုလှုံရာအရပ်ကို တောင်းဆိုလာခဲ့ရသည်။ ဘုရားသခင်နှင့်ဝေးနေ ရသောကြောင့်ဖြစ်သည်။ ဘုရားရှင်၏စီရင်ချက်ကို ကာဣနကြားရလျှင် ဘုရားရှင်ရှိတော်မူသောအရပ်ကို နှမြောတသတော့သည်။ ကိုယ်တော် သူ၏ ဘဝ၌မရှိလျှင်လုံခြုံမှုမရှိတော့ပါ။ ကာဣနသည် မိမိ၏ညီကိုသွေးအေးအေးဖြင့် သတ်ပြီး ဘုရားရှင်၏မျက်နှာတော်ကို မဖူးရတော့သည်တိုင် ဘုရားရှင်သည် သူ့အပေါ်ကရုဏာတော်ထားမြဲရှိသည်။ ကာဣနသည် "ဘုရားသခင်အထံ တော်မှာ ထွက်သွားခဲ့ရသည်" (က၊ ၄း၁၆)။ သို့သော် ဘုရားသခင်သည် သူ့ကိုကာကွယ်စောင်မပေးဆဲဖြစ်သည်။ ထိုအမှတ်အသားအတိုင်း (က၊ ၄း၁၅) ကျွန်ုပ်တို့ကို ဘုရားရှင်မပြောထားသော်လည်း ဘုရားရှင်၏ ကရုဏာတော်သည် ကျွန်ုပ်တို့ကိုအစဉ်လွမ်းခြုံပေးလျက်ရှိမြဲရှိနေပါသည်။"

`"မျက်နှာတော်ကိုလည်းမမြင်ရ" (က၊ ၄း၁၄) မျက်နှာတော်မမြင်ရဟု ဆိုရာတွင် မည်သည့်အဓိပ္ပာယ်ရှိသနည်း။ လူတိုင်းအတွက် မည်သို့သက်ရောက်မှု ရှိပါသနည်း။ ထိုအခြေအနေကို ကျွနု်ပ်တို့အပြစ်သားများအနေဖြင့် မည်သည့် နည်းလမ်းဖြင့်သာ ရှောင်ရှားနိုင်ပါသနည်း။`