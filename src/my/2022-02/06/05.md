---
title:  ဗာဗုလုန်ရဲတိုက်၌ယာယီပေါင်းစည်းခြင်း
date:   04/05/2022
---

`က၊ ၁၄း၁-၁၇ ကိုဖတ်ပါ။ ကတိတော်ပြည်ကိုလက်ဆောင်ပေးသည် နှင့်တိုက်ပွဲများမည်သို့စတင်လာခဲ့သနည်း။ အဗြံ၏ရာဇဝင်သည် ကျွနု်ပ်တို့ အတွက် သင်ခန်းစာမည်သို့ရစေပါသနည်း။`

သမ္မာကျမ်းစာ၌ ပထမဦးဆုံးစစ်ပွဲဖြစ်သည် (က၊ ၁၄း၂)။ မေသောပေါတေမိနှင့်ပါရှန်တို့ပေါင်းကာ စစ်တပ်လေးတပ်ဖြင့် ယာယီ ပေါင်းစည်းပြီး ခါနနိစစ်တပ်ငါးတပ်အပါအဝင် သောဒုံမင်း၊ ဂေါမောရမင်းတို့ မဟာမိတ်ဖွဲ့ကာ စစ်ခင်းကြသည် (က၊ ၁၄း၈)။ ကြီးကျယ်သောတိုက်ပွဲကြီး ဖြစ်သည် (က၊ ၁၄း၉)။ စစ်ဖြစ်ရခြင်းအကြောင်းရင်းကား ခါနနိလူတို့သည် ပုန်ကန်ထကြွကာ ဗာဗုလုန်လူမျိုးကို ပြန်လည်တိုက်ခိုက်ကြခြင်းကြောင့်ဖြစ် သည်။ (က၊ ၁၄း၄၊၅) စစ်ပွဲမှာရာဇဝင်အရ ပဋိပက္ခဖြစ်ခဲ့ရ၍ "ကမ္ဘာစစ်ကြီး" သဖွယ်ဖြစ်လာစေသည်။ ထိုအချိန်မှာအာဗြံကို ဘုရားရှင်ကတိတော်ပြည်ကို ပေးသောအချိန်ကာလဖြစ်သည်။ ဝိညာဉ်ရေး အမှတ်အသားအဖြစ် ပေါ်လွင် သောအဖြစ်အပျက်လည်းဖြစ်ခဲ့သည်။

ခါနာန်ပြည်ရှိလူများသည် စစ်ပွဲ၌ပါဝင်ခြင်း၏အဓိပ္ပာယ်မှာ နယ်မြေတိုင်းပြည်ကို အုပ်ချုပ်သောစနစ်ကို မနှစ်မြို့ခြင်းဟုထင်ရှားသည်။ ခိုင်လုံသောအချက်မှာ အာဗြံ၏စခန်းအတွင်း အမှန်တကယ်စိတ်ဝင်စားဖွယ် ကောင်းသောအကြောင်း အရာများရှိပါသည်။ အကြောင်းမှာ သူသည်ထိုပြည်၏ ပိုင်ရှင်အစစ်အမှန်ဖြစ်နေပါသည်။ ပဋိပက္ခအရှုပ်အထွေးကြား၌ အာဗြံမရှိပါ။

အာဗြံသည် ကတိတော်ပြည်ကို အင်အားအလုံးအရင်းနှင့် လက်နက်ခဲယမ်းများအသုံးပြုကာ သိမ်းပိုက်ရန်မလိုပါ။ နိုင်ငံရေးဗျူဟာ သုံးရန်လည်းမလိုပါ။ အာဗြံပိုင်သောနိုင်ငံတိုင်းပြည်သည် ဘုရားရှင်သုံးရန်လည်းမလိုပါ။ အာဗြံပိုင်သောနိုင်ငံတိုင်းပြည်သည် ဘုရားရှင် လက်ဆောင်ပေးထားသည်။ တစ်ခုတည်းသောအကြောင်းမှာ အာဗြံသည် မိမိ၏တူလောတ၏ကြမ္မာကို ဝင်ရောက်ဖြေရှင်းပေးရန်သာရှိသည်။ စစ်ပွဲ၌ သုံ့ပန်းအဖြစ်ဖမ်းဆီးခြင်းခံသွားကြရသည် (က၊ ၁၄း၁၂၊ ၁၃)။

အာဗြဟံသည် တဲကိုပြောင်း၍ ဟေဗြုန်မြို့မံရေသပိတ်တောသို့  ရောက်မှ နေရာကျ၍ အေးဆေးငြိမ်သက်လျက်နေထိုင်စဉ် စစ်ပွဲသတင်းကို ကြားသိရလျက် မိမိ၏တူလောတတို့ ဒုက္ခရောက်နေသည့်သတင်းကိုကြားလျှင် စိတ်အလွန် ပင်ပန်းလျက်ရှိသည်။ လောတမှ သူ့အပေါ်ပြုမူဆက်ဆံခဲ့ပုံများကို လုံးဝစိတ်ထဲမထည့်။ မိမိ၏တူလောတကို ကယ်တင်ရမည်ဟူသောစိတ်သာ နိုးထလာခဲ့သည်။ သို့ဖြစ်၍ စစ်တိုက်ရန်ပထမဦးဆုံးဘုရားရှင်ကို မေးမြန်းခဲ့ရသည်။ ရှေးဘိုးဘေးနှင့်ပရောဖက်များ စ. ၁၃၅.

အာဗြံသည် ရှိသမျှမဟာမိတ်တပ်များကို ရင်ဆိုင်ခဲ့သည်မဟုတ်ပါ။ သူ၏ကွန်မန်ဒိုတပ်သားများနှင့်အတူ လောတကို ဖမ်းထားသောစခန်းကိုသာ ဝင်ရောက်စီးနင်းချေမှုန်းခဲ့သည်။ လောတသည် သောဒုံမင်းကြီးနှင့်အတူ လွတ်မြောက် လာခဲ့သည်။ ယုံကြည်ခြင်းအားကြီးသောအာဗြံသည် ရဲစွမ်းသတ္တိနှင့် လည်းကောင်း၊ သန်မာခိုင်ခံ့ခြင်းနှင့်လည်းကောင်း ပြည့်စုံသူ ဖြစ်သည်။ သူကြီးပြင်းလာခဲ့သောနေရာ၌ သူ့ကိုအထင်မသေးကြောင်းကို ဖော်ပြလိုက်သည်။ လူများသည် အာဗြံ၏ ဘုရားရှင်အပေါ် အားကိုးယုံကြည်ခြင်း အမှုကိုမြင်တွေ့ သွားရသည်။

`ကျွန်ုပ်တို့အနေဖြင့် တစ်ပါးသူများအပေါ် သြဇာလွမ်းမိုးနိုင်သော လုပ်ရပ်မည်သို့ရှိသနည်း။ မည်သို့သောသတင်းစကားမျိုးဖြင့် ကျွန်ုပ်တို့ လုပ်ဆောင်ချက်၌ ယုံကြည်ခြင်းအကြောင်းကို ဖော်ြပပါသနည်း။`