---
title:  အာဗြံထွက်ခွာခြင်း
date:   01/05/2022
---

`က၊ ၁၂း၁-၉ ကိုဖတ်ပါ။ ဘုရားရှင်သည် အဘယ်ကြောင့်အာဗြံအား မိမိနေသောပြည်နှင့် မိသားစုဆွေမျိုးများကိုစွန့်ခွာရန် ခေါ်တော်မူသနည်း။ အာဗြံမည်သို့တုံ့ပြန်သနည်း။`

ကျမ်းစာ၌မှတ်တမ်းမှတ်ရာအရ လူသားကိုဘုရားသခင်နောက်ဆုံး စကားပြောသောအချိန်မှာ နောဧကို ဘုရားရှင်မှရေလွမ်းမိုးပြီး ပဋိညာဉ်စကား ပြုသောအချိန်ဖြစ်သည် (က၊ ၉း၁၅-၁၇)။ နောက်တစ်ဖန်ကမ္ဘာကြီးကို စုန်းစုန်းမြုပ်ပစ်မည့်ရေလွမ်းမိုးခြင်း လုံးဝမရှိတော့ပါဟုပဋိညာဉ်ပြုထားသည်။ ဘုရားသခင်သည် အာဗြံနှင့်စကားပြန်ပြောသောအခါ လူတိုင်း၊ အမျိုးအနွယ် တိုင်းနှင့် ကမ္ဘာပေါ်ရှိသမျှလူမျိုးအနွယ်တိုင်းကို ကောင်းချီးဖြစ်စေမည်ဟု ဆိုခဲ့ပါသည်။

အနာဂတ္တိစကားကိုပြည့်စုံစေရန်မှာ အတိတ်ကိုစွန့်လွတ်ထားခဲ့ရပါမည်။ အာဗြံသည် မိမိ၏မိသားစုအားလုံးကို ချန်ထားခဲ့သည်။ ရင်းနှီးသောမိတ်ဆွေများ၊ သူ၏ပြည်၊ သူနှင့်ဆိုင်သောအရာများကိုထားရစ်ခဲ့သည်။ "သွားပါ" ဟု ဆိုသောစကားကို အဓိကစကားအဖြစ်ထင်ထားစေသည်။ ထွက်သွားခိုင်းသော စကားသည် ခုနစ်ကြိမ်တိုင်အကျုံးဝင်သောစကားဖြစ်သည်။ ပထမဦးဆုံးအာဗြံ "ဥရမှခါလဒဲပြည်" သို့ထွက်သွားခဲ့သည်။ ခါလဒဲပြည်သည် ဗာဗုလုန်လူမျိုးနေရာ အရပ်လည်းဖြစ်သည် (က၊ ၁၁း၃၁။ ဟေရှာ ၁၃း၁၉)။ ‘ဗာဗုလုန်မှထွက်လာ လော့’ စကားသည် ခေတ်အဆက်ဆက် ပုရောဖက်များကို သတိပေးစကားဖြစ် ခဲ့သည် (ဟေရှာ၊ ၄၈း၂ဝ။ ဗျာ၊ ၁၈း၄)။ အာဗြံ၏ထွက်ခွာလာခြင်းသည် သူ၏မိသားစုနှင့်လည်းသက်ဆိုင်သည်။ အာဗြံသည် မိမိရှိခဲ့သည့်ထုံးတမ်းဓလေ့ကိုစွန့်ပစ်ရသည်။ ဆက်လက်၍     ပညာရရှိရန် လေ့လာခြင်း များစွာကို ပြုလုပ်ရမည်ဖြစ်သည်။

ဘုရားရှင်ခေါ်တော်မူသောအမိန့်တော်အရ ထွက်ခွာရန်အကြောင်းနှင့် သက်ဆိုင်သော အခြားအရာများစွာရှိပါသည်။ ဟေဗြဲဝေါဟာရ "လက်ခ် လက်ခါ" စကားသည် တိုက်ရိုက်အဓိပ္ပာယ်ပြန်ဆိုလျှင် "သွားပါ" "ကိုယ်တိုင်သွားပါ" ဟုအဓိပ္ပာယ်ရသည်။ အာဗြံသည်ဗာဗုလုန်မှ ထွက်ခွာလာရခြင်း၏အကြောင်းမှာ ပတ်ဝန်းကျင်ကြောင့်၊ မိသားစုအရေးကြောင့်ထက်ပိုသော အကြောင်းများ ရှိနေသေးသည်။ ဟေဗြဲစကားစုညွန်းထားသောအကြောင်း၌ "သူကိုယ်တိုင်" အတွက်ပင် ဖြစ်သည်။ အာဗြံသည် မိမိကိုယ်ကိုမငှဲ့ကွက်ရန်၊ ဗာဗုလုန်လူမျိုး များနှင့် ရင်းနှီးရခြင်း၏ အတိတ်ကိစ္စများကို ချန်ထားပစ်ရန်ဟု အဓိပ္ပာယ် သက်ရောက်နေပါသည်။

ထိုသို့စွန့်လွတ်ခြင်း၏ပန်းတိုင်မှာ ဘုရားသခင်ပြပေးမည့်ပြည်ကို မြင်ရရန် အတွက်ဖြစ်သည်။ ထိုစကားမျိုးကိုပင် ဣဇာက်ကိုပူဇော်သောအခါ၌ အသုံးပြုပြန်သည် (က၊ ၂၂း၂)။ မောရိယတောင်ပေါ်၌ ဣဇာက်ကို ပူဇော်ရန် ဖြစ်၍ ထိုအရပ်ကို တောင်ပေါ်မှာပင် ယေရုရှလင်၏ဗိမာန်တော်ကို တည်ဆောက်ရန်ဖြစ်သည် (၆ရာ၊ ၃း၁)။ ဘုရားသခင်ထားတော်မူသော ကတိတော်သည် နေထိုင်စရာအရပ်၊ နေထိုင်ရန် ပြည်အတွက်သက်သက် မဟုတ်ပါ။ လောကကမ္ဘာကို ကယ်တင်ခြင်းပေးရန်အတွက် ပါဝင်ပါသည်။ ထိုအကြံအစည်တော်သည် ဘုရားရှင်တစ်ဖန်ထပ်၍ ကတိတော်ကို အတည် ပြုစဉ် လူမျိုးတကာကိုကောင်းချီးပေးမည်ဟု ထပ်ဆင့်အတည်ပြုပေးပြန်သည် (က၊ ၁၂း၂၊၃)။ ဟေဗြဲစကားကြိယာပုဒ် "ဗာရာခါ" သည် "ကောင်းချီးပေးသည်" ဟုအဓိပ္ပာယ်ရှိသည်။ ထိုစာလုံးသည်ငါးကြိမ်တိုင်တိုင် ဖော်ပြအသုံးပြုထားခဲ့သည်။ စကြဝဠာဆိုင်ရာကောင်းချီးမင်္ဂလာအဖြစ် "အမျိုးအနွယ်" "မျိုးစေ့" အာဗြံ၏ အမျိုးသားသမီးမြေး၊ မြစ်များမှဆင်းသက်၍ ယေရှုခရစ်တော်သည် မွေးဖွား လာမည့်အကြောင်းကို အတိအကျကြို၍ ပြောထားသည် (တမန်၊ ၃း၂၅)။

`သင်၏အတိတ်နောက်ခံအရာကို ထားပစ်ခဲ့ရန် ဘုရားရှင် အဘယ်ကြောင့် သင့်ကိုခေါ်သနည်း။ ဘုရားရှင်၏ခေါ်တော်မူခြင်းကြောင့် သင်၌ မည်သည့်အရာကို စွန့်လွတ်ရန်ရှိသနည်း။`