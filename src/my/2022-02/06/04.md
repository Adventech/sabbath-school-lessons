---
title:  အာဗြံနှင့်လောတ
date:   03/05/2022
---

`က၊ ၁၃း၁-၁၈ ကိုဖတ်ပါ။ ဖေါ်ပြပါအကြောင်းအရာမှ ကျွနု်ပ်တို့အတွက် စာရိတ္တ၏အရေးကြီးပုံကို မည်သို့သင်ကြားထားသနည်း။`

အာဗြံသည် သူနဂိုနေခဲ့သောနေရာသို့ပြန်လာခဲ့သည်။ သူသည် အဲဂုတ္တုပြည်သို့သွားခဲ့သောခရီးသည် မကောင်းသောအကြောင်းများနှင့်သာ ကြုံခဲ့ရသည်။ ဘုရားရှင်သည် အာဗြံနှင့်တစ်ဖန်ပြန်၍ ကတိတော်ပြည်၌ စတင်ပြန်သည်။ အာဗြံ၏ပထမစခန်းချသောနေရာသည် ဗေသလဖြစ်သည် (က၊ ၁၃း၃)။ ထိုနေရာ၌ ပထမတစ်ခေါက်ရောက်ရှိခဲ့ခြင်းဖြစ်သည်။ (က၊ ၁၂း၃-၆) အာဗြံသည်နောင်တဖြင့် မိမိကိုယ်ကိုပြန်၍ဆင်ခြင်ခဲ့သည်။ အာဗြံသည် ယုံကြည်ခြင်းတည်သော ပုဂ္ဂိုလ်ဖြစ်သည်။

အာဗြံသည် ဘုရားသခင်နှင့်ပြန်၍ ဆက်သွယ်ခြင်းအဖြစ်ထင်ရှားသော သဘောမှာ လူများနှင့်ပေါင်းသင်းဆက်ဆံပုံဖြစ်သည်။ အထူးသဖြင့်လောတ၏ ကိစ္စ၌ကိုင်တွယ် ဖြေရှင်းသည်။ မြေနေရာအပိုင်ခွဲဝေရာ၌ ဦးစားပေးခြင်းသဘော ကိုပြသခဲ့သည်။ အာဗြံသည် လောတကိုဦးစားပေးရွေးချယ်ခိုင်းရာ၌  သူကိုယ်တိုင်မှ အေးဆေးတည်ငြိမ်ကြောင်းကို ပြသခဲ့ခြင်းဖြစ်သည် (က၊ ၁၃း၉၊ ၁ဝ)။ ရက်ရောခြင်း၊ ကြင်နာမှုရှိခြင်းကို ဖော်ဆောင်ပါသည်။ အာဗြံ သည် သနားကြင်နာတတ်သူဖြစ်ကြောင်း သက်သေပြခဲ့သည်။

လောတသည် မြေသြဇာကောင်း၊ ရေကောင်း၍သွားလာရလွယ်ကူသော နေရာကို ရွေးချယ်ခဲ့သော်လည်း ပတ်ဝန်းကျင်လူတို့၏ ဆိုးသွမ်းမှုကို  ဂရုမစိုက်ခဲ့ပါ (က၊ ၁၃း၁ဝ၊၁၁။ က၊ ၁၃း၁၃)။ လောတ၏လောဘကြီးခြင်း၊ သူ၏စာရိတ္တအကြောင်းကို မဖော်ပြထားပါ။ "မိမိအတွက်၊ မိမိအဖို့" ဟုဆိုသောစကားစု၏အဓိပ္ပာယ်မှာ ရေမလွမ်းမိုးမီ အချိန်ကပင် လူတို့သည် အတ္တလောဘစိတ်ရှိကြကြောင်းကို သတိပေးခြင်းဖြစ်သည်။ မိမိအတွက်သာ ကြည့်တတ်သောသဘောကိုဆိုလိုပါသည်။ (က၊ ၆း၂)။

အာဗြံတစ်နေရာမှတစ်နေရာ ပြောင်းရွေ့နေထိုင်ခြင်းသည် သူ၏ ယုံကြည်ခြင်းဟု အသိအမှတ်ပြုသည်။ ယုံကြည်စိတ်ချမှုရှိကြောင်း၊ မြေနေရာ ဒေသမရွေးကြောင်းကို ဖော်ပြပါသည်။ ဘုရားသခင်၏ ကျေးဇူးတော်ကိုသာ ယုံကြည်နေခြင်းဖြစ်သည်။ လောတနှင့်မတူ အာဗြံသည် မြေကြီးကိုကြည့်လျက် ဘုရားရှင် သဘောအတိုင်း ဟုခံယူသည် (က၊ ၁၃း၁၄)။ လောတနှင့်စတင် ခွဲခွာသောအခါ၌ ဘုရားရှင်သည် အာဗြံနှင့်ပြန်လည် စကားပြောပြန်သည် (က၊ ၁၃း၁၄)။ အဓိပ္ပာယ်မှာ "ဥရ" မှထွက်လာပြီးနောက်ပိုင်း ဘုရားရှင်သည် အာဗြံနှင့်ထပ်မံစကားပြောဆိုခြင်းသည် ပထမဆုံးဖြစ်ပြန်သည်။ "လောတ သည် အာဗြံနှင့်ခွဲ၍သွားပြီးမှ ထာဝရဘုရားသည် အာဗြံကိုခေါ်၍ သင်ရှိသော အရပ်က၊ တောင်၊ မြောက်၊ အရှေ့၊ အနောက်သို့ မျှော်ကြည့်လော့။ သင်မြင်သောမြေတစ်ပြင်လုံးကို သင်နှင့်သင်၏အမျိုးအနွယ်အား၊ ငါသည် ကာလအစဉ်အမြဲပေးမည် (က၊ ၁၃း၁၄၊ ၁၅)။ ထိုနောက်မှာ ဘုရားရှင်သည် အာဗြံအား "လျှောက်သွားရန်" ဖိတ်ခေါ်တော်မူ၏။ ပိုင်ရှင်တစ်ဦးကဲ့သို့ မြေနေရာများကိုလျှောက်ကြည့်စေပါသည်။ "သင်ထ၍မြေကို အလျားအားဖြင့် လည်းကောင်း၊ အနံအားဖြင့်လည်းကောင်း လျှောက်သွားလော့။ သင့်အား ငါပေးမည်ဟုမိန့်တော်မူ၏" (က၊ ၁၃း၁၇)။

ဘုရားရှင်သည် ရှင်းလင်းပြတ်သားစွာ အာဗြံကိုလက်ဆောင်အဖြစ် ပေးကြောင်း၊ ထိုလက်ဆောင်သည် မိမိကရုဏာတော်သာလျှင်ဖြစ်သည်။ အကြောင်းမှာ အာဗြံသည် ကိုယ်တော်ကို ကိုးစားယုံကြည်ခြင်းကြောင့်ဖြစ်သည်။ ထိုယုံကြည်ခြင်းသာ နာခံခြင်းသို့တက်လှမ်းသွားသည်။ ဘုရားရှင်သာလျှင် အာဗြံကို တစ်ဖက်သတ် ကတိတော်ပေးခြင်းဖြင့် ကရုဏာတော်ကောင်းချီးကို ချပြခဲ့သည် (က၊ ၁၃း၁၄-၁၇)။

`သူတစ်ပါးကို ရက်ရောကြင်နာခြင်းသဘောရရှိစေရန် ကျွနု်ပ်တို့ မည်သို့သင်ယူနိုင်သနည်း။ သူတို့သည် ကျွနု်ပ်တို့ကို သဒ္ဒါစိတ်ထား မပြသနိုင်သည့်တိုင် ကျွနု်ပ်တို့မည်သို့ကရုဏာကို ပြသနိုင်မည်နည်း။`