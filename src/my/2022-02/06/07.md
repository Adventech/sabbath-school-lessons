---
title:  ဆက်လက်‌လေ့လာရန်။
date:   06/05/2022
---

အယ်လင်ဂျီဝှိုက်၏ ရှေးဘိုးဘေးများနှင့်ပုရောဖက်များစာအုပ် စာမျက်နှာ ၁၃၄ - ၁၃၆ မှ "ခါနာန်ပြည်မှအာဗြဟံ" ခေါင်းစဉ်ပါ     အကြောင်းကိုဖတ်ပါ။

ခရစ်တော်၏အသင်းတော်သည် ကောင်းချီးနှင့်ပြည့်ဝစေရမည်။ အသင်းသားများသည်လည်း ကောင်းချီးခံစားရသကဲ့သို့ အခြားသူများအတွက် ကောင်းချီးမင်္ဂလာဖြစ်စေရပါမည်။ လူတို့ကို ဘုရားရှင်စတင်ရွေးချယ်၍ ကမ္ဘာကြီးပေါ် နေရာချထားခြင်း၌ သားသမီးအဖြစ် မွေးစားရုံသက်သက် မဟုတ်ပါ။ သူတို့သည် ကမ္ဘာသူကမ္ဘာသားများအားလုံးအတွက် ကောင်းချီးဖြစ်စေသော အလင်းဖြစ်ရန် ဖြစ်သည်။ အာဗြံကိုဘုရားရှင်စတင် ရွေးချယ်သောအခါ ဘုရားရှင်၏ မိတ်ဆွေသက်သက်ဖြစ်စေရန်မဟုတ်ပါ။ ကြားခံလူ အထူးသောပုဂ္ဂိုလ်အဖြစ် ဘုရားသခင်နှင့် လူမျိုးတို့အကြား ဆက်သွယ်ပေးရန် အထူးအခွင့်အရေး ဖန်တီးလိုက်ခြင်းဖြစ်သည်။ သူ၏ ပတ်ဝန်းကျင်ပတ်လည်၌ မှောင်မိုက်ကမ္ဘာအတွင်း စာရိတ္တကျဆင်းနေသူများ အကြား အလင်းထွန်းလင်းနိုင်ရန်အတွက်ဖြစ်သည်။

"ထာဝရဘုရားသည် မိမိ၏သားသမီးတို့ကို အလင်းနှင့်သမ္မာတရား အားဖြင့် ကောင်းချီးပေးတော်မူလျှင် ထာဝရအသက်တစ်ခုတည်း ရရှိရန်သာမကပါ၊ ထိုသူတို့၏ပတ်ဝန်းကျင်ရှိလူများ ဝိညာဉ်ရေးအလင်း ရရှိရန်လည်းပါဝင်သည်။ သင်တို့သည် လောက၏ဆားဖြစ်ကြ၏။ ထာဝရဘုရားသည် မိမိ၏သားသမီးများကို ဆားဖြစ်စေသောအခါ သူတို့၏ ကိုယ်တိုင်အတွက် မပျက်မစီးထားရန် အတွက်သာမဟုတ်၊ အခြားသူများလည်း မပုပ်မသိုးမပျက်မစီးစေရန်တာဝန်ရှိသည်။

သင်သည် ဘုရားရှင်၏အဆောက်အဦ၌ လင်းလက်သော ကျောက်ကဲ့သို့ ဖြစ်နေပါသလား။ ကိုယ်တော်သာမကူညီလျှင် ကျွနု်ပ်တို့အနေဖြင့် ကောင်းသော ဘာသာတရားကို ရရှိနိုင်မည်မဟုတ်ပါ။ ကျွနု်ပ်တို့အသက်တာ၌ လုပ်သမျှအရာအားလုံး ဘုရားတရားစိတ်ရှိနိုင်ရန် ခရစ်တော်၏ကရုဏာတော်ကို စိတ်နှလုံးထဲ ပြောင်းလဲ ခံယူရန်လိုပါသည်။ အတ္တနှင့်မိမိကိုယ်ကို ကြွားဝါခြင်းအားလုံးကို လျော့ပစ်ရပါမည်။ ယေရှုကိုပို၍ပို၍ အလေးထားတတ်ရန် လိုအပ်ပါသည်။