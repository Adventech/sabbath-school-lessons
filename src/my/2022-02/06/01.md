---
title:  အာဗြဟံ၏ မျိုးရိုးဇာစ်မြစ်
date:   30/04/2022
---

### ဖတ်ရန်ကျမ်းချက်၊၊ 
‌က၊ ၁၂၊ ဟေရှာယ၊ ၄၈း၂ဝ။ ဟေရှာယ၊ ၃၆း၆၊၉။ ယေရမိ၊ ၂း၁၈။ က၊ ၁၃။ က၊ ၁၄။ ဟေဗြဲ၊ ၇း၁-၁ဝ။

> <p>အလွတ်ကျမ်းချက်</p>
> "အာဗြဟံသည် အမွေခံရလတ္တံ့သောပြည်သို့ ထွက်သွားမည် အကြောင်း၊ ဘုရားသခင်ခေါ်တော်မူသောအခါ၊ သူသည် အဘယ်အရပ် သို့သွားသည်ကို ကိုယ်တိုင် မသိဘဲလျက် ယုံကြည်ခြင်းအားဖြင့် နားထောင်၍ ထွက်သွားလေ၏" (ဟေဗြဲ ၁၁း၈)။

ယခုမှာ ကျွန်ုပ်တို့သည် ကမ္ဘာဦးကျမ်း၏အလယ်နေရာတွင် ရောက်ရှိလာပြီ။ ဗဟိုကျသောအပိုင်း (က၊ ၁၂-၂၂) သည် အာဗြဟံ၏ ခရီးစဉ်အကြောင်းကို လေ့လာရပါမည်။ ပထမဦးဆုံးဘုရားရှင်ခေါ်တော်မူသော စကားတော်မှာ "လက်ခ်၊ လက်ခါ" ဖြစ်၍ "သွားပါ" ဟုအဓိပ္ပာယ်ရှိသည် (က၊ ၁၂း၁)။ ထိုအခြေအနေမှာ အာဗြဟံသည် အတိတ်ကိုချန်ထားပြီး ဒုတိယတစ်ခေါက် ထပ်မံခေါ်တော်မူသော လက်ခ်၊ လက်ခါသည် "သွားပါ" (က၊ ၂၂း၂) ဖြစ်၍ အာဗြဟံသည် အနာဂတ်ကို ကြိုတင်တွေးပူခြင်း မရှိရန်ဖြစ်သည်။ နောက်ဆုံးရလဒ်မှာ အာဗြဟံသည် အချိန်မရွေး လျှောက်သွား နေခဲ့ရသည်။ အတည်တကျမနေခဲ့ရပါ။ ထိုကြောင့် သူ့ကိုဧည့်သည်သူစိမ်းဟု အခေါ်ခံခဲ့ရသည်။ (က၊ ၁၇း၈)။

သူ၏ခရီးစဉ်၌အာဗြဟံသည် မည်သည့်ရေရာမှုမျိုးမျှမရှိခဲ့ပါ။ နောက်ကြောင်းကိုပြန်လှည့်ရန်လည်း မဖြစ်နိုင်။ အနာဂတ်လမ်းခရီးအတွက်လည်း မည်သည့်အရာကိုမျှ ခန့်မှန်းထား၍မရပါ။ ထိုအကြောင်းနှစ်ရပ်ကြား၌ အာဗြဟံ၏ ခရီးစဉ်သည် ယုံကြည်ခြင်းအပေါ်၌သာ အားကိုးခဲ့ရသည်။အာဗြဟံသည် ဘုရားရှင်၏ အသံတော်ကိုကြားခဲ့ရသည်။ သူကိုတည်ကြည် စေပါသည်။ "မကြောက်နှင့်" (က၊ ၁၅း၁)။ ထိုစကားလုံးသုံးလုံးသည် အာဗြဟံ၏ခရီးစဉ်အပိုင်းသုံးပိုင်းကို အမှတ်အသားဖြစ်စေပါသည်။ ယင်းအကြောင်းကို သင်ခန်းစာ ၆၊ ၇ နှင့် ၈ တို့တွင်လေ့လာသွားပါမည်။

အာဗြဟံသည် ယုံကြည်ခြင်းအရာ၌ နမူနာယူဖွယ်ပုဂ္ဂိုလ်ဖြစ်သည် (က၊ ၁၇း၆)။ ဟေဗြဲကျမ်းစာ၌ ယုံကြည်ခြင်းကြီးသောသူဟု သတ်မှတ်ပါသည် (နေဟမိ ၉း၇၊၈)။ ဓမ္မသစ်ကျမ်း၌ ရေးသားထားသော ဓမ္မဟောင်း အကြောင်းအရာမှာ အာဗြဟံ၏ အကြောင်းအများဆုံးဖြစ်သည်။ သို့ဖြင့် ယခုအပတ်မှစပြီး မည်သို့ အစပြုကြမည့် အကြောင်းကို သိရှိြကရမည်။