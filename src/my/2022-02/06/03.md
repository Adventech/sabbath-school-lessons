---
title:  အဲဂုတ္တု၏စုံစမ်းခြင်း
date:   02/05/2022
---

`က၊ ၁၂း၁ဝ-၂ဝ ကိုဖတ်ပါ။ အာဗြံသည် မိမိ၏ပြည်ကိုစွန့်၍ အဘယ်ကြောင့် အဲဂုတ္တုသို့ထွက်သွားရသနည်း။ ဖာရောမင်းနှင့်အာဗြံတို့၏ ကွာခြားချက် မည်သို့ရှိသနည်း။`

ခိုင်လုံသောအထောက်အထားအရ အာဗြံသည် ကတိတော်ပြည်သို့ ရောက်လာခဲ့သည်။ သို့သော် အဲဂုတ္တုသို့ထွက်သွားရန် ဆုံးဖြတ်ပြန်သည်။ အဘယ်ကြောင့်ဆိုသော် ကပ်ရောဂါကျရောက်ခြင်းကြောင့်ဖြစ်သည် (က၊  ၁၂း၁ဝ)။ ခါနာန်ပြည်မှလူတို့သည် အဲဂုတ္တုပြည်သို့သွားရောက်ခဲ့ကြောင်း ရှေးအီဂျစ် သမိုင်းများ၌တွေ့ရသည်။ အီဂျစ်သို့လာရခြင်းအကြောင်းမှာ ဘေးဒဏ်ကပ် ကျရောက်သောကြောင့်ဖြစ်သည်ဟု မှတ်တမ်းရှိသည်။ (မရီခရယ်) ၏   ထိုအချိန်မှာအီဂျစ်အလယ်ခေတ်ပိုင်း (ဘီစီ ၂ဝ၆ဝ မှ ၁၇ဝဝ) အကြားဖြစ်သည်ဟု မှတ်တမ်းထားကာ အာဗြံသည်လည်း သဘာဝ ကပ်ဘေးနှင့်အတူ ခါနာန်ပြည်သားများ၏ နောက်သို့ လိုက်ပါလာသည်။ 

ရှေးခေတ်ဣသရေလလူမျိုးများအတွက် အီဂျစ်(ခ)အဲဂုတ္တုသည်  မကြာခဏ ပြသနာဖြစ်ပေါ်စေသည်။ (တော၊ ၁၄း၃။ ယေရမိ ၂း၁၈) အဲဂုတ္တုကို လူတို့သည် ဘုရားထက်ပင်အားကိုးလာတော့သည်။ အဲဂုတ္တု၌ ရေပေါသည်။ နေ့စဉ်မြစ်ကြီးကို မြင်နေရသည်။ ရေရှားသည်ကိုမစိုးရိမ်ရ။ (၄ရာ၊ ၁၈း၂၁။ ဟေရှာ၊ ၃၆း၆၊ ၉) အီဂျစ်၌နေထိုင်ခြင်းသည် နေ့စဉ်ရေကိုဖောဖောသီသီ ရရှိနေ၍ ဘုရားအပေါ်ယုံကြည် ကိုးစားခြင်း မလိုအပ်ဖြစ်နေသည်။ ဘုရားသခင် ထားသောကတိတော်ပြည်ဟု ဆိုသော်လည်း သဘာဝဘေးဒဏ်ကျရောက်သော ပြည်ဖြစ်ဖူးသည်။ အီဂျစ် (အဲဂုတ္တုပြည်သာလျှင် ပို၍ကောင်းနေသည်ဟု ထင်ရှားနေသည်)။ ဘုရားစကားကိုကြားခဲ့ရသည်တိုင် လက်တွေ့လတ်တလော ထိုသို့ဖြစ်နေသည်။

ဥရကိုချန်ထားစွန့်ခွာခဲ့သကဲ့သို့ အာဗြံသည် ခါနာန်ကိုစွန့်ခွာရပြန်   သည်။ ဥရကိုစွန့်ခဲ့စဉ်မှာ အာဗြံကိုယုံကြည်ခြင်းရှိသူဟု ကျော်ကြားခဲ့သည်။ ဘုရားရှင် ခေါ်တော်မူသည်ဟု သတ်မှတ်သည်။ ယခုတွင် အာဗြံသည် မိမိ သဘောနှင့် ခါနာန်ကိုထားရစ်ခဲ့သည်။ ယခင်၌အာဗြံသည် ဘုရားရှင်ကိုအားကိုး ခဲ့သည်။ ယခုတွင်အာဗြံသည် လက်တွေ့သမားဖြစ်နေပြီ။ သူကိုယ်တိုင် အဲဂုတ္တုပြည်၌နေစဉ် အာဗြံသည် မိမိသည်လူသားထဲမှလူသားဖြစ်၍ လူသား ကဲ့သို့အားနည်းကြောင်း သက်သေပြခဲ့သည်။ စာရဲကိုပင် မိမိ၏မယားဟု မပြောရဲခဲ့ပါ။ ဘုရားရှင်၏ စောင်မတော်မူခြင်းကို ယုံကြည်မှုပျက်ခဲ့သည်။ ယုံကြည်ခြင်းချို့ယွင်းခဲ့သည်။ ရဲရင့်ခြင်းစိတ်ပျောက်လွင့်ခဲ့သည်။ရှေးဘိုးဘေးနှင့်ပရောဖက်များ  စ. ၁၃ဝ.

ဘုရားသခင်အရှင်ကို ယုံကြည်ခြင်းကြီးကြီးမားမားရှိခဲ့သောသူများပင်လျှင် အမှားများပြုလုပ်မိတတ်ကြောင်းကို ကျွန်ုပ်တို့မြင်တွေ့ကြရသည်။ ဓမ္မသစ်ကျမ်းမှ အာဗြဟံ၏အကြောင်းကို ကျေးဇူးတော်ဖြင့်ကယ်တင်ခြင်းရသည်ဟု တင်စား ထားသည်။

`ပုံပမာပြုထားသည်။ ထိုအကြောင်းကြောင့် ကရုဏာကျေးဇူးတော် မပါလျှင် ကျွနု်ပ်တို့အားလုံးအတွက် မျှော်လင့်ြခင်းမရှိနိုင်ေတာ့ပါ။ခရစ်ယာန်ကောင်းတစ်ဦး လမ်းလွဲနိုုင်ခဲ့သည်ကို ယင်းသင်ခန်းစာမှ ကျွနု်ပ်တို့မည်သို့သတိပေးသနည်း။ နားမထောင်ခြင်းသည် ကောင်းသော ရွေးချယ်ခြင်း ဘယ်သောအခါမျှမဖြစ်နိုင်ကြောင်း အဘယ်ကြောင့် ဖြစ်နေပါသနည်း။`