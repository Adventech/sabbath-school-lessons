---
title:  ညီအစ်ကိုချင်းဆုံတွေ့ခြင်း
date:   30/05/2022
---

"ပေညေလ" ဘုရားရှင်၏မျက်နှာတော် (က၊ ၃၂း၃ဝ) အရပ်သည် ယာကုပ်ဘုရားရှင်နှင့်ဆုံတွေ့ခဲ့သော နေရာဖြစ်သည်။ ယခုမှာ ယာကုပ်သည် သူ၏ အစ်ကိုနှင့်ဆုံရန်ဖြစ်သည်။ နှစ်ပေါင်းနှစ်ဆယ်ကြာခဲ့ပြီဖြစ်သည်။ ယခုတွင် အစ်ကိုသည် တိုက်ခိုက်ရေးသမား ၄ဝဝ နှင့်လာနေသည်ကို ယာကုပ်မြင်ရပြီ (က၊ ၃၃း၁)။ ယာကုပ်စိုးရိမ်သွားသည်။ ထိုကြောင့် မိမိနှင့်အတူ မိမိ၏မိသားစုကို အဆင်သင့် ပြင်ဆင်ကာ လာမည့်ဘေးကို ရှောင်ကွင်း၍မရတော့သောကြောင့် ရင်ဆိုင်ရတော့မည်။ 

`က၊ ၃၃ ကိုဖတ်ပါ။ ပေညေလအရပ်၌ ယာကုပ်သည် ဘုရားရှင်နှင့် မျက်နှာချင်းဆိုင် မြင်ခဲ့ရသည်နည်းတူ ယခုတွင်အစ်ကိုနှင့် မျက်နှာချင်းဆိုင်ရ တော့မည့်ခံစားမှု မည်သို့ရှိသနည်း။ ထိုခံစားချက်မျိုး ကျွန်ုပ်တို့သည် ဘုရားသခင်နှင့် မျက်နှာချင်းဆိုင်ရသည့်ခံစားချက်နှင့် ကျွနု်ပ်တို့ညီအစ်ကိုများကို မျက်နှာချင်းဆိုင် ရမည့်ခံစားချက် မည်သို့ရှိမည်နည်း။ မည်သူကိုမဆို ရင်ဆိုင်နိုင်မည်လား။`

ယာကုပ်သည် မိမိ၏အစ်ကိုရှေ့၌ ခုနစ်ကြိမ်တိုင်တိုင်ဦးချခဲ့သည် (က၊ ၃၃း၃)။ မိမိ၏အစ်ကိုကို "သခင်" ဟူ၍ အကြိမ်ပေါင်းများစွာခေါ်ခဲ့သည်။(က၊ ၃၃း၈၊၁၃၊၁၅)။ မိမိကိုယ်ကို အစေခံဟူ၍ နှိုင်းယှဉ်ပြောဆိုဆက်ဆံ၏။ (က၊ ၃၃း၅ ကို က၊ ၃၂း၄၊ ၁၈၊၂ဝ) နှင့်နှိုင်းယှဉ်ကြည့်ပါ။ ထင်ရှားသော အချက်မှာ ယာကုပ်သည် ခုနစ်ကြိမ်တိုင်တိုင် ဦးချခြင်းသည် မိမိဖခင်ထံမှ ကောင်းချီးခုနစ်ခုကို ရရှိထားသည့်သဘောဖြစ်သည်။ (က၊ ၂၇း၂၇-၂၉)။ ထိုထက်ပို၍သူဦးချတိုင်း ဖခင်ပေးသောကောင်းချီးမင်္ဂလာစကားကို  ရွတ်ဆိုခဲ့သည်။ လူမျိုးတို့သည် သင့်ရှေ့၌ဦးချကြရမည်ဟူသော ကောင်းချီး စကားဖြစ်သည် (က၊ ၂၇း၂၉)။

ယာကုပ်သည် သူ၏အစ်ကိုထံမှခိုးယူခဲ့သော ကောင်းချီးများဖြစ်၍ သူ၏ အစ်ကိုထံ၌ အကြွေးတင်နေခြင်းကြောင့် ပြန်၍ဆပ်ရသည် (က၊ ၃၃း၁၁)။ ဧသောသည် သူ၏ညီကိုမြင်သောအခါ စိတ်ထဲ၌ငြိုးတေးထားသမျှ အားလုံးပျောက်သွားကာ မိမိ၏ညီဆီသို့‌‌ပြေးသွားပြီး သတ်မည့်အစားနမ်းခဲ့လေသည်။ ညီအစ်ကိုနှစ်ဦးပြိုင်တူ မျက်ရည်ကျကြသည် (က၊ ၃၃း၄)။

ထိုနောက်ယာကုပ်သည် အစ်ကိုဧသောအား ဘုရားသခင်၏ မျက်နှာကို မြင်ရသကဲ့သို့ ကိုယ်တော်၏မျက်နှာကိုဖူးမြင်ရပါ၏ (က၊ ၃၃း၁ဝ)။ ထိုသို့ယာကုပ် ကြီးကြီးကျယ်ကျယ်ပြောရခြင်းမှာ သူ့အားဧသောမှ ခွင့်လွတ်ကြောင်းကို မြင်တွေ့ လိုက်ရသောကြောင့်ဖြစ်သည်။ ဟေဗြဲဝေါဟာရမှာ "ရက်တဲစာ" ဟုသုံးထားသည်။ ကြည်နူးခြင်းသဘောဖြစ်သည် (က၊ ၃၃း၁ဝ)၊ ဘုရားတရား အသုံးအနှုန်းဖြင့်ဆိုရသော် ဘုရားရှင်၏ "ဘုရားသခင်စိတ်တော်နှင့်တွေ့၍လက်ခံသော" ပူဇော်သကာမျိုးဖြစ်သည်။ ဘုရားရှင်ခွင့်လွတ်ခြင်းအခွင့် ရရှိသွားသည်။ (ဝတ်၊ ၂၂း၂၇။ အာမုတ်၊ ၅း၂၂)။

ယာကုပ်သည် ပေညေလအရပ်တွင် ဘုရားရှင်နှင့်ဆုံတွေ့ခဲ့သည်။ ဘုရားရှင်၏ မျက်နှာတော်ကိုမြင်ခဲ့ရသည်။ ယခုတစ်ဖန် အစ်ကို၏ခွင့်လွတ်ခြင်းကို ရ၍ခံစားချက်မှာ ဘုရား၏မျက်နှာကိုမြင်ခဲ့ရသကဲ့သို့ဖြစ်သည်။ ယာကုပ်သည် ဒုတိယအကြိမ် ပေညေလ အရပ်၌နေထိုင်ရသည်မှာ ပထမအကြိမ်သည် ဒုတိယအကြိမ်အတွက် ပြင်ဆင်ထားခြင်း လည်းဖြစ်သည်။ ယာကုပ်ကို ဘုရားသခင်ခွင့်လွတ်ပြီး သူ၏ အစ်ကိုလည်း ခွင့်လွတ်ပေးပြန်သည်။ အမှန်ပင်ယာကုပ်သည် လွန်ခဲ့သောအချိန်များထက် ကရုဏာတော်၏တန်ဖိုးကို နားလည်ရပါမည်။

`ဘုရားရှင် သင့်ကိုခွင့်လွတ်ခြင်းအပြင် အခြားကိစ္စများ၌ ကရုဏာတော် အကြောင်းကို သင်မည်သို့သင်ယူနိုင်ပါသနည်း။`