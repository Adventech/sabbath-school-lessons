---
title:  ဒိန၏ပြသနာ
date:   31/05/2022
---

ယာကုပ်သည် မိမိအစ်ကိုနှင့်ပြေလည်သွားခဲ့သည်။ ခါနာန်ပြည်၌ ငြိမ်းချမ်းစွာနေထိုင်လိုသည်။ "ရှာလမ်" ဟုဆိုသောစကားမှာ "လုံခြုံစွာ" နေရသည် (က၊ ၃၃း၁၈)။ "ရှာလမ်" ဟုဆိုသောစကားသည် "ငြိမ်သက်ခြင်းမှလာသည်။ ယာကုပ်အတွက် ပထမဦးဆုံးအကြိမ်ရရှိသော ခံစားချက်ဖြစ်သည်။

ထိုဒေသ၌ မြေနေရာကွက်တစ်ခုကို ဝယ်ယူပြီးနောက်နေထိုင်ခဲ့သည် (က၊ ၃၃း၁၉)။ မှတ်တိုင်ပလ္လင်တစ်ခုစိုက်ထူခဲ့သည်။ သူ၏ယုံကြည်ခြင်းနှင့် ဘုရားသခင်၌ မည်မျှအမှီပြုကြောင်းကိုပြသပေးသည်။ ဆက်ကပ်ပူဇော်သော အချိန်တိုင်း ထိုသို့ ကိုးကွယ်ခြင်းအလေ့အထကိုပြုသည်။

ထိုပြည်၌ယာကုပ်သည် ဣသရေလအဖြစ်စတင်ကာ ဒုက္ခပေါင်းစုံကို ရင်ဆိုင်ရတော့သည်။ ဂေရာမြို့၌ဣဇာက်သည် အဘိမလက်မင်းနှင့် ကြုံခဲ့ရသကဲ့သို့ ဖြစ်သည် (က၊ ၂၆း၁-၃၃)။ ယာကုပ်သည် ခါနနိလူတို့နှင့် အတူတကွ နေထိုင်ရန်ကြိုးစားခဲ့သည်။

`က၊ ၃၄ ကိုဖတ်ပါ။ အေးဆေးစွာနေထိုင်ရန် အကြံအစည်ကို မည်သည့်အကြောင်းက စိတ်ပျက်စေခဲ့ပါသနည်း။`

ယုတ်မာကြသောကိစ္စကြောင့် ထင်ရာစိုင်းသောအမူအကျင့်နှင့် လုပ်ဆောင်ချက် များ ပါရှိလာသည်။ ဒိနကိုရှေခင်မင်းသားမှ ရှုတ်ချခြင်းအမှုမှာ သူသည် ဒိနကိုအမှန်ပင်ချစ်မေတ္တာရှိ၍ ပြေလည်သွားစေရန်၊ ပြသနာ ငြိမ်းချမ်း သွားစေရန်ကြိုးစားခဲ့သည်။ နောက်ဆုံးအရေဖျားလှီးခြင်းဓလေ့ကိုပင် ခံယူရန် သဘောတူလိုက်သည်။

အဓိပ္ပာယ်မှာရှိမုန်နှင့်လေဝိသည် မိမိတို့ကိုယ်ကို ဘုရား၏ဘုန်းတော်ကို ကာကွယ်သူအဖြစ်ဖော်ပြသည်။ ဘုရားရှင်၏ပညတ်ချက်ကိုလိုက်လျှောက်သည်။ ခါနနိလူများတို့နှင့် ထိမ်းမြားလက်ဆက်ခြင်းအမှုကို ကာကွယ်ခဲ့သည် (ဝတ်၊ ၁၉း၂၉)။ သို့သော်ထိုသို့ပြုခြင်းမှာ ဟန်ဆောင်ခြင်းနှင့်လိမ်လည်ခြင်းသာဖြစ် သည် (က၊ ၃၄း၁၄)။ သတ်ဖို့ဖြတ်ဖို့ရန် အဆင်သင့်ပြင်ဆင်ထားပြီးဖြစ်သည် (က၊ ၃၄း၂၅-၂၇)။ သူတို့၏လုပ်ရပ်သည် အပြစ်ရှိသူတစ်ယောက်တည်းကိုသာ အပြစ်ပေးရာ ရောက်ခြင်းမဟုတ်ဘဲ ပြသနာများစွာကို မီးမွေးလိုက်သလို ဖြစ်သွားသည်။

ယာကုပ်အနေဖြင့် ငြိမ်းချမ်းစွားနေထိုင်ခြင်းကိုသာ အလိုရှိသည်။ သူ၏သမီးဒိနအဓမ္မဦပခြင်း ခံရကြောင်းကြားသောအခါ သူသည် တစ်စုံတစ်ရာ မပြောဆိုခဲ့ပါ (က၊ ၃၄း၅)။ သို့သော် သားများ၏လုပ်ရပ်ကို ကြားရသောအခါဆိုလျှင် ဖြစ်လာမည့်နောက်ဆက်တွဲပြသနာများအတွက် ဝေဖန်ပြစ်တင်ခဲ့သည်။ "ထိုအခါယာကုပ်က၊ သင်တို့သည် ငါ့ကို ညှဉ်းဆဲကြပြီတကား။ ခါနနိလူ၊ ဖေရဇိလူတည်းဟူသော ဤပြည်သားတို့သည် ငါ့ကိုရွံရှာအောင်ဦပကြပြီတကား။ ငါတို့၌ လူအရေအတွက်အားနည်းသောကြောင့် သူတို့သည်စုဝေး၍ ငါတို့ကိုသတ်သဖြင့် ငါနှင့်ငါ့အိမ်သူအိမ်သားတို့ကို ဖျက်ဆီးကြလိမ့်မည်ဟု ရှိမောင်နှင့်လေဝိတို့ အားဆိုလေသော်" (က၊ ၃၄း၃ဝ)။

`ကြာလေကြာလေလိမ်လည်လှည့်ဖြားမှုကို ကျွန်ုပ်တို့တွေ့ခဲ့ရသည်။ ကြင်နာခြင်းသဘော၊ ကရုဏာသဘောများဖြင့် ပြုမူခြင်းများမရှိတော့ပါ။ လူသားတို့၏သဘာဝကို မည်သို့ဖော်ပြထားသနည်း။`