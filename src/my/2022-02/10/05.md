---
title:  ရုပ်ထုကိုးကွယ်ခြင်းများနေရာအနှံ့ပြည့်နှက်သွားခြင်း
date:   01/06/2022
---

`က၊ ၃၄း၃ဝ-၃၅း၁၅ ကိုဖတ်ပါ။ ဖြစ်လာသောအကြောင်းများကြောင့် စစ်မှန်သောကိုးကွယ်မှု၏သင်ခန်းစာကို ကျွနု်ပ်တို့မည်သို့သင်ခန်းစာ ယူနိုင်သနည်း။`

ယာကုပ်သည်ခါနနိလူများနှင့် ငြိမ်းချမ်းစွာနေထိုင်ချင်ခဲ့သည်။ သားများ၏ အပြုအမူများကြောင့် သားများကိုအပြစ်တင်စကားဆိုခဲ့သည် (က၊ ၃၄း၃ဝ)။ သူ၏သားနှစ်ယောက်လုပ်ရပ်ပြီးသည်နောက်တွင် (က၊ ၃၄း၃၁) ဘုရားရှင်သည် ယာကုပ်ကို ရှေခင်အရပ်မှထွက်ခွာသွားရန်နှင့် ဗေသလသို့ ပြန်သွားရန်၊ ပဋိညာဉ်ကိုအသစ်တစ်ဖန်ပြုရန် စေခိုင်းတော်မူသည်။ အမှန်မှာ ဘုရားရှင်သည် သူ့အားထိုနေရာ၌ပို့ဆောင်ခဲ့ပြီး ယဇ်ပလ္လင်ကိုတည်ဆောက်ရန် လိုကြောင်း မိန့်တော်မူခဲ့သည်။

တစ်ချိန်တည်း၌ ဘုရားရှင်၏အမိန့်တော်အတိုင်း ယာကုပ်သည် မိမိ၏လူတို့အား ခါနနိတို့၏ရုပ်ထုကိုစွန့်ပစ်ကြရန် ပထမဆုံးအကြိမ်ပြောသော မှတ်တမ်းဖြစ်ကြောင်း၊ ရှေခင်မှအိမ်စောင့်နတ်ဘုရားရုပ်ထုများ၊ ရာခေလ ခိုးယူလာသော ရုပ်ထု အမျိုးအစားများကို စွန့်ပစ်စေသည် (က၊ ၃၁း၁၉၊၃၂)။ ဖြစ်လာသမျှ အကောင်းအဆိုးအလုံးစုံသည်ဘုရားရှင်နှင့်ပြုခဲ့သော ပဋိညာဉ်၏ သဘောဖြစ်သည်။ ယာကုပ်မှဘုရားရှင်အား ဆက်ကပ်ဝတ်ပြုခဲ့သော နေရာအစားထိုးရုပ်ထုများကို ထားရှိကိုးကွယ်ဟန်ရှိသည်။ ခါနနိလူတို့၏ လွမ်းမိုးခြင်းကိုရှောင်ကြဉ်ရန်အတွက် ယာကုပ်သည်ရှေခင်အရပ်ကို စွန့်ခွာထွက်လာခြင်းမဟုတ်ပါ။ ယာကုပ်သည် မိမိ၏တပ်အတွင်းရုပ်ထုကို ဖယ်ရှားပစ်ရန်၊ မိမိ၏လူများစိတ်ထဲ၌ စွဲလမ်းသောရုပ်ထုကိုဖယ်ထုတ်ရန်  အတွက် ရည်ရွယ်ချက်ရှိသည်။

နောင်တရခြင်း၏လုပ်ရပ်၌ တစ်နေရာမှတစ်နေရာသို့ ရွေ့ပြောင်းခြင်း ထက်ပို၍သာလွန်ပါသည်။ ပြောင်းလဲခြင်း၌ အသင်းတော်တစ်ပါးမှ အခြားအသင်းတော် တစ်ပါးသို့ ပြောင်းရွေ့ခြင်းထက် ပို၍လေးနက်သော အဓိပ္ပာယ်ရှိလာသည်။ အရေးအကြီးဆုံးမှာ ဘုရားရှင်၏ကရုဏာတော်ကို မြည်းစမ်းရပြီး စိတ်ထဲ၌ ရုပ်ထုနှင့်ဆိုင်သမျှကို စွန့်ပစ်လိုက်ခြင်းဖြစ်သည်။ မည်သည့်နေရာ၌နေထိုင်သည်ဖြစ်စေ၊ ရုပ်ထုကိုမစွဲလမ်းဘဲ စွန့်ပစ်နိုင်ရန်ဖြစ်သည်။

ယာကုပ်သည် ဘုရားရှင်၏အမိန့်တော်ကိုနာခံပြီး အလိုတော်ကို လိုက်လျှောက်သောအခါ ဘုရားရှင်မှဝင်ရောက်ကာကွယ်ပြီး "မြို့သားတို့သည် ဘုရားသခင်ကိုကြောက်ရွံ့၍" (က၊ ၃၅း၅) ပတ်ဝန်းကျင်ရှိလူတို့သည် ယာကုပ်ကို မတိုက်ခိုက်ရဲကြတော့ချေ။ ယာကုပ်သည် မိမိနှင့်ရှိသမျှသောသူအပေါင်းတို့သည် ဘုရားသခင်ကိုကိုးကွယ်ရန် အဆင်သင့်ဖြစ်လာသည် (က၊ ၃၅း၆)။ မိသားစုအားလုံး အဆင်ပြေသွားသည်။ သို့ဖြစ်၍ ထိုအရပ်ကိုယာကုပ်သည် "အယ်လ်ဘယ်သယ်"  ဟုသမုတ်သည်။ အဓိပ္ပာယ်မှာ လှေကားအိပ်မက်ကို သတိပေးခြင်းဖြစ်သည်။ ကောင်းကင်နှင့်မြေကြီးကို ပြန်လည်ဆက်သွယ်သော လက္ခဏာဖြစ်သည်။ တစ်ချိန်ကပြတ်တောက်ခဲ့ ဖူးသည်။ ယခုတွင် ပြန်လည်ဆက်သွယ်နိုင်ပြီ။

ထိုအရပ်သည် မိမိရှိရင်းစွဲထက် ဗေသလအရပ်၌ဘုရားရှိနေကြောင်း တင်စားထားသည်။ ယာကုပ်၏အမည်ကို ဣသရေလဟုဘုရားသခင် ပြောင်းလဲမှည့် ပေးချိန်ကို ပြန်၍အမှတ်ရစေပါသည် (က၊ ၃၅း၁ဝ)။ နှစ်ဆသော ကောင်းချီးမင်္ဂလာကိုလည်းခံရသည်။ ပထမကောင်းချီးမင်္ဂလာမှာ အမျိုးအနွယ် များပြားလာ ပြီး မေရှိယဆင်းသက်မည့်မျိုးရိုးကို ထိန်းသိမ်းနိုင်ခဲ့ သည် (က၊ ၃၅း၁၁)။ ဒုတိယကောင်းချီးမှာ ကတိတော်ထားရာပြည်ကိုညွန်ပြ  ပေးသည် (က၊ ၃၅း၁၂)။

`ကျွန်ုပ်တို့၏စိတ်ထဲ၌ ရုပ်ထုရှိနိုင်မည့်နည်းလမ်းမည်သို့ရှိနိုင်သနည်း။ ကျွန်ုပ်တို့မည်သို့ ပြုနိုင်ပါသနည်း။`