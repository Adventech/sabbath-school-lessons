---
title:  ယာကုပ်မှဣသရေလ
date:   28/05/2022
---

### ဖတ်ရန်ကျမ်းချက်၊၊ 
‌က၊ ၃၂း၂၂-၃၁။ ဟောရှေ၊ ၁၂း၃၊၄။ ယေရမိ၊ ၃ဝး၅-၇။ က၊ ၃၃။ က၊ ၃၄း၃ဝ-၃၅း၂၉။

> <p>အလွတ်ကျမ်းချက်</p>
> "နောင်၌သင်၏အမည်ကို ယာကုပ်ဟူ၍မခေါ်ရ။ ဣသရေလ ဟူ၍ခေါ်ရမည်။ အကြောင်းမူကား၊ သင်သည် ဘုရားသခင်နှင့် လည်းကောင်း၊ လူနှင့်လည်းကောင်း၊ မင်းကဲ့သို့ပြိုင်၍ နိုင်လေပြီဟု မိန့်တော်မူ၏" (ကမ္ဘာဦးကျမ်း၊ ၃၂း၂၈)။

ယာကုပ်၏မိသားစုသည် ဆက်လက်ဆိုးတူကောင်းဘက်အသက်တာကို ရင်ဆိုင်သွားကြသည်။ သူ၏ယုံကြည်ခြင်းကိုဖော်ပြလျက် ဘုရားရှင်ဖော်ပြပေးသော ပဋိညာဉ်ကတိတော်အတိုင်း ကိုယ်တော်ကိုယုံကြည်နေကြသည်။

ယခုအပတ်မှာယာကုပ်၏အကြောင်းကို ဆက်လက်လေ့လာသွား ပါမည်။ လာဗန်ကိုချန်ထားကာ မိမိ၏အိမ်သို့ပြန်လာခြင်းနှင့် ဧသောကို ရင်ဆိုင်ရခြင်း အကြောင်းများပါရှိသည်။ ယာကုပ်၏သစ္စာဖောက်ခြင်းကြောင့် မိမိ ကြောက်ရွံ့ နေရသည့်အကြောင်းများပါရှိမည်။

ယာကုပ်အတွက်အဆင်ပြေသွားခဲ့သည်မှာ ရောက်လာသော ကြောက်ရွံ့ခြင်း အကြားမှာပင် သူ၏ဘုရားသခင်သည် သူ့တဲပေါ်သို့ ပေါ်လာပြန်သည်။ ရုန်းရင်းဆန်ခတ်ဖြစ်ကြလျက် နောက်ဆုံး၌ ဆင်းရဲဒုက္ခ ကာလဟု ပြောစမှတ် တွင်သောစကားဖြစ်လာခဲ့သည်(ယေရမိ၊ ၃ဝး၅-၇)။ ထိုညမှာပင် ယာကုပ်ဖြစ်သော "အစားဝင်သူသည်" ဣသရေလအမည်သစ်ကို ရရှိသွားခဲ့သည်။ နာမည်သစ်နှင့်ဘဝသစ်ကို စတင်ရန်ဖြစ်သည်။ ထိုအသစ် တစ်ဖန်အစပြုခြင်းမှ လူမျိုးစုကြီးတစ်မျိုးကို ထို "ဣသရေလ" အမည်ဖြင့် တည်ထောင်နိုင်ခဲ့သည်။

တစ်နည်းအားဖြင့် ဖြစ်သမျှကိုဥပေက္ခဦပကာ ဘိုးဘေးတော်ယာကုပ်သည် မိသားစုနှင့်အတူ နှုတ်ကပတ်တော်၏မှတ်တမ်းမှတ်ရာအတိုင်း ဘုရားရှင်အပေါ် သစ္စာရှိတည်ကြည်လျက် ဘုရားရှင်မှသူ့အားကတိပေးခဲ့သမျှကို ပြည့်စုံ စေတော် မူခဲ့သည်။ ကျော်လွန်လာခဲ့ရသောနေ့ရက်အချိန်ကာလကို ပမာဏမပြု၊ အရေးယူအောက်မေ့ခြင်းမရှိတော့။ သူ၏လူမျိုးတို့သည် ကတိတော် ပြည့်စုံသွား သည့်အထိ ဆက်လက်လုပ်ဆောင်နိုင်ခဲ့သည်။