---
title:  ရာခေလသေဆုံးခြင်း
date:   02/06/2022
---

`က၊ ၃၅း၁၅-၂၉ ကိုဖတ်ပါ။ ယာကုပ်ရင်ဆိုင်ရသော မိသားစုအခက်အခဲ အခြားမည်သို့ရှိနိုင်သနည်း။`

ဗေသလမှယာကုပ်ထွက်ခွာသွားသည်နှင့် ကတိတော်ပြည်ရှိရာ ခရီးနှင်ရာ လမ်းမှာပင် အကြောင်းအရာသုံးခုဖြစ်ပျက်ခဲ့သည်။ ယာကုပ်၏ သား အထွေးဆုံးမွေးဖွားခဲ့သည်။ ရာခေလသေဆုံးသွားသည်။ လေအာနှင့်ရသော ယာကုပ်၏ သားရုဗင်သည် ဖခင်၏မယားငယ်နှင့်အိပ်သည်။ ဝမ်းဆွဲသယ်သည် ရာခေလအား ဆိုခဲ့သောစကားမှာ ဘုရားရှင်မှအာဗြဟံအား မိန့်တော်မူသော စကားပင်ဖြစ်သည်။ "မကြောက်နှင့်" (က၊ ၃၅း၁၇ ကို က၊ ၁၅း၁) နှင့်နှိုင်းယှဉ်ဖတ်ပါ။

ထင်ရှားသောအချက်မှာ ရာခေလအသက်ထွက်လုဆဲဆဲအချိန်၌ ယာကုပ်သည် မွေးဖွားလာသောသားကို "ဗင်အိနီ" ဟုအမည်ပေးခဲ့သည်။ အဓိပ္ပာယ်မှာ "ငါဝမ်းနည်းရသောသား" ဟူ၍ဖြစ်သည်။ ထိုနောက်၌ "ဗင်္ယာမိန်" ဟုပြောင်းလဲခေါ်ကာ "ငါ့ညာလက်ရုံးသား" ဟူ၍အဓိပ္ပာယ်ရှိသည်။ ကတိတော်ပြည်ရှိရာတောင်ဘက်အရပ်သို့ ဦးတည်ရင်း မျှော်လင့်ချက်ကြီးစွာဖြင့် မိမိအခြေတကျနေထိုင်သောအခါ မိမိ လူမျိုးအတွက် လုပ်ဆောင်ပေးနိုင်မည့် ကိစ္စများကိုကြိုတင်တွေးကာ လက်ရုံးအားဟု အမည်မှည့်ခေါ်ခြင်းဖြစ်ဟန် ရှိသည်။

ထိုအတောအတွင်း၌ပင် ရုဗင်သည် ဖခင်၏မယားငယ်ရာခေလ၏ အစေခံမဗိလဟာနှင့် မှားယွင်းခဲ့သည် (က၊ ၃၅း၂၅။ က၊ ၃ဝး၃)။ ထိုသို့လူသားများအဖို့ ယုတ်ညံ့သောအမှုကို အဘယ်ကြောင့်ပြုရသည်ကို ကျွန်ုပ်တို့နားမလည်နိုင်ပါ။

အံ့သြဖွယ်ရာယာကုပ်သည် ထိုကိစ္စအတွက်အရေးတယူမပြုခဲ့ပါ။ သူ့အားပြောပြလာသည်တိုင် အရေးမလုပ်ခဲ့ပါ (က၊ ၃၅း၂၂)။ ဖြစ်နိုင်ခြေရှိသည်မှာ ယာကုပ်သည် ဘုရားရှင်ကိုကိုးစားယုံကြည်ကာ သူ၏ဝန်းကျင်၌မည်မျှပင် အပြစ်ဒုစရိုက်များပြားပျက်စီးနေပါစေ၊ ဘုရားရှင်သည် ထားတော်မူသော ကတိတော်ကို ဧကန်ပြည့်စုံစေမည်ဟု ယုံကြည်သောကြောင့်ပင်ဖြစ်သည်။

ယာကုပ်၏သား ၁၂ ယောက်အမည်စာရင်းကို ကြည့်ခြင်းဖြင့် ယုံကြည်ခြင်း သင်ခန်းစာကို ရယူနိုင်သည်။ ဣသရေလလူမျိုးကို စိုးမိုးမည့် သူများဖြစ်သည် (က၊ ၃၅း၂၂-၂၆)။ မွေးဦကိင်၍ အကြင်နာနှင့်ပြည့်စုံသူများတော့ မဟုတ်ပါ။ ပြသနာအားလုံးကို လျစ်လျူရှု၍မဟုတ်ပါ။ အပေါက်အလမ်းနှင့် မညီသောရုဗင်နှင့်ဗိလဟာ၏ ကိစ္စမျိုး ရှိခဲ့သည်ကိုပင် ဘုရားရှင်သည် ထိုမိသားစုမှဆင်းသက်သောအနွယ်ဖြင့် ဆက်လက်  ပို့ဆောင်ကာ ကတိတော်ကို ပြည့်စုံစေမည်။ မိသားစု၌ပြသနာမည်သို့ပင်ရှိနေပါစေ၊ ထားတော်မူသော ကတိတော်သည်ပြည့်စုံရပါမည်။

`လူသားတို့၏အမှားကိုဘေးဖယ်ကာ ဘုရားရှင်၏အကြံအစည် တော်သည် ပြည့်စုံရပါမည်။ လူတို့သည် ပါဝင်လုပ်ဆောင်ကြလျှင် မည်သို့ရှိမည်နည်း။ ဘုရားရှင်၏စကားတော်ကိုနာခံလျှင် မည်ကဲ့သို့ ဖြစ်လာမည်နည်း။ မည်မျှ လွယ်ကူသနည်း။ လူသားများ၏ဒုက္ခပြသနာ၊ စိတ်ဖိစီးခြင်းနှင့် နှောင့်နှေးခြင်း နည်းပါးသော် ဘုရားရှင်မည်မျှလွယ်ကူစွာ ပြည့်စုံစေနိုိင်မည်နည်း။`