---
title:  ထာဝရဘုရားနှင့်နပန်းလုံးလိုက်ရခြင်း
date:   29/05/2022
---

လာဗန်နှင့်နေထိုင်ခဲ့ရခြင်း စခန်းပြီးဆုံးသွားသည့်နောက်၊ ယာကုပ်သည် ဘုရားသခင်နှင့်အတွေ့အဦကံအသစ်ကို ရင်ဆိုင်ခဲ့ရသည်။ သူ၏အစ်ကိုဧသော လာနေသည်ကိုသိနေကြားနေရသည်။ အစ်ကိုနှင့်အတူ လက်ရွေးစင်တိုက်ခိုက် ရေးသမား "အယောက်လေးရာ" ပါလာကြောင်းကိုလည်းကြားရသည် (က၊ ၃၂း၆)။ ယာကုပ်သည်ကြောက်ရွံ့ကာ ဘုရားရှင်ကိုအသည်းအသန် ဆုတောင်းနေတော့သည်။ ကိုယ်၌က "ကိုယ်တော်ကျွန်၌ပြုတော်မူသော ကရုဏာသစ္စာတော်အငယ်ဆုံးကိုမျှ အကျွနု်ပ်မခံထိုက်ပါ" (က၊ ၃၂း၁ဝ)။ ယာကုပ်သည် ကရုဏာတော်အကြောင်းကို အသေအချာသဘောပေါက်သွားပြီ ဖြစ်သည်။ 

သို့ဖြင့် ဘုရားရှင်သည် မည်သို့တုံ့ပြန်ပေးတော်မူသနည်း။

`က၊ ၃၂း၂၂-၃၁ နှင့် ဟောရှေ၊ ၁၂း၃၊ ၄ ကိုဖတ်ပါ။ ယင်းအကြောင်းအရာ၌ ဝိညာဉ်ရေးအတွက် မည်သို့အကျိုးရှိစေသနည်း။`

ယာကုပ်စိတ်ဆင်းရဲစိတ်ဓာတ်ကျလျက် မည်သို့လုပ်နေမည်ကို နားမလည် နိုင်တော့ပါ။ ဖြစ်လာသည့်အကြောင်းအပေါ် မိသားစုကို ကာကွယ်မှုပေးပြီးနောက် စခန်း၏လုံခြုံမည့်နေရာတွင် သူနေခဲ့သည်။ ညအမှောင်ထုကြီးစိုးလာသည်။ "ရုတ်တရက်လူတစ်ဦးမှ သူ့ကို ဝင်ရောက်တိုက်ခိုက်နေတော့သည် (က၊ ၃၂း၂၄)။ ဘုရားရှင်မှ အထူးဆက်သွယ်နည်းတစ်ရပ်ဟု သတ်မှတ်နိုင်သည် (ဟေရှာ၊ ၅၃း၃)။ ဒံယေလသည် ကောင်းကင်မှလာသော ယဇ်ပုရောဟိတ်မိက္ခေလဟု တင်စားခဲ့သည် (ဒံ၊ ၁ဝး၅)။ ယေရှုဟူ၍လည်းကောင်း၊ ထို "ယောရှု" ကိုယ်တိုင်သည်ပင် "ယာဝဲ" အရှင်ကိုယ်တော်ပင်ဖြစ်ခြေသည် (ယောရှု ၅း၁၂၊၁၅)။

ညအမှောင်တိုက်ပွဲပြင်းထန်လှသည်။ ယာကုပ်သည် ဘုရားရှင် ကိုယ်တော်တိုင်နှင့်နပန်းလုံးခဲ့ရသည်။ သူကိုယ်တိုင်ပြောသောစကား၌ "ကိုယ်တော်သည် အကျွန်ုပ်ကိုကောင်းချီးမပေးလျှင် ကျွန်ုပ်သည်ကိုယ်တော်ကို အလျှင်းမလွတ်ပါ" (က၊ ၃၂း၂၆) ၌ဖော်ပြထားသည်။ သူသည် တင်းကျပ်စွာ ဖက်ထားသည်။ လွတ်ရန်ကို အခွင့်မပေးတော့ပါ။ သူ၏အပြစ်ကို လွတ်ပေးရန်အတွက် သူ၏ သခင်အထံ၌တောင်းပန်ခဲ့သည်။

"ယာကုပ်သည် သားဦးအရာကိုခိုးယူမိခြင်းအပြစ်အတွက် သူကောင်းစွာ အမြင်မှန်ရရှိခဲ့ပြီ။ ဘုရားရှင်၏ကတိတော်ကို ကိုးစားခြင်းမပြုခဲ့ပါ။ မိမိကိုယ်ကို အားကိုးပြီး ဘုရားရှင်ပေးမည့် ကောင်းချီးကတိတော်ကို ‌ရှေးဘိုးဘေးနှင့်ပရောဖက်များ စစ.         ၁၉၇၊ ၁၉၈.

သူ၏အပြစ်လွတ်ခြင်းအခွင့်ရသည့်သက်သေမှာ သူ၏အမည်ကို ပြောင်းလဲ လိုက်ခြင်းပင်ဖြစ်သည်။ သူ၏အပြစ်ကိုသတိပေးသူသည် သူ့အားအောင်မြင်ခွင့်ကို ပေးလိုက်သည်။ ကောင်းကင်တမန်က၊ သင့်အမည်သည် ယာကုပ်ဟူ၍မဟုတ်တော့ပါ။ (အစားဝင်သူ) မဟုတ်တော့ပါ။ ဣသရေလဟူ၍ "သင်သည်ဘုရားရှင်နှင့်လည်းကောင်း၊ လူသားများနှင့်လည်းကောင်း နပန်းသတ်၍ အောင်မြင်သွားပြီ" (က၊ ၃၂း၂၈)။

`သင်ကိုယ်တိုင်ဘုရားရှင်နှင့် နပန်းသတ်ရသောအတွေ့အကြုံမျိုး ရှိဖူးပါသလား။ ထိုသို့ပြုရခြင်းအဓိပ္ပာယ်မည်သို့ရှိသနည်း။ ထိုအချိန်မျိုး၌ ကျွန်ုပ်မည်သည့် အတွေ့အကြုံ အမျိုးအစားမျိုး ရရှိသနည်း။`