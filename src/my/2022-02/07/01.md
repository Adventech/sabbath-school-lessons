---
title:  အာဗြဟံနှင့်ထားရှိသောပဋိညာဉ်
date:   07/05/2022
---

### ဖတ်ရန်ကျမ်းချက်၊၊ 
‌က၊ ၁၅-၁၉း၂၉။ ရောမ၊ ၄း၃၊ ၄၊ ၉၊ ၂၂။ ဂလာတိ၊ ၄း၂၁-၃၁။ ရောမ၊ ၄း၁၁။ ရောမ၊ ၉း၉။ အာမုတ်၊ ၄း၁၁။

> <p>အလွတ်ကျမ်းချက်</p>
> "အာဗြံက၊ အရှင်ထာဝရဘုရား၊ အကျွနု်ပ်သည်သားမရှိဘဲ သွားရပါ၏။ ဤဒမာသက်မြို့သားဧလျာဇာသည် အကျွနု်ပ်၏အမွေခံ ဖြစ်ရပါ၏။ သို့ဖြစ်၍ အဘယ်ကျေးဇူးကို ပြုတော်မူပါမည်နည်းဟု လျှောက်ဆို၏" (က၊ ၁၅း၂)။


က၊ ၁၅ တွင် ဘုရားသခင်သည် အာဗြဟံနှင့်ပဋိညာဉ်ပြုသော အကြောင်းကို ရေးသားထားသည်။ အာဗြဟံ၏ပဋိညာဉ်ပြုပြီးနောက် ထပ်မံပြုသော ပဋိညာဉ်ဖြစ်သည်။

နောဧ၏ပဋိညာဉ်ကဲ့သို့ အာဗြဟံ၏ပဋိညာဉ်တွင် အခြားလူမျိုးများ အတွက်လည်းပါဝင်ပါသည်။ အတိအကျပြောရသော် အာဗြဟံနှင့်ပြုသော ပဋိညာဉ်သည် ထာဝရပဋိညာဉ်အပိုင်းတစ်ပိုင်းလည်းဖြစ်သည်။ လူသားမျိုးနွယ် အားလုံးအတွက် ချပေးသောအခွင့်အရေးလည်းဖြစ်သည် (က၊ ၁၇း၇။ ဟေဗြဲ ၁၃း၂ဝ)။

အာဗြဟံ၏အသက်တာ၌ ကြောက်စရာနှင့်ဝမ်းသာရယ်မောရသော အချိန်များ အပြည့်ပါရှိသည်။ အာဗြံကြောက်ရသောအချိန် (က၊ ၁၅း၁)၊ စာရာကြောက်သောအချိန် (က၊ ၁၈း၁၅)၊ နှင့် ဟာဂရကြောက်သောအချိန် (က၊ ၂၁း၁၇)။ အာဗြံရယ်မောရသောအချိန် (က၊ ၁၇း၁၇) စာရာ (က၊ ၁၈း၁၂) နှင့် ဣရှမေလ (က၊ ၂၁း၉) ယင်းကျမ်းပိုဒ်တို့သည် လူသားတို့၏ ခံစားချက်နှင့် နွေးထွေးခြင်းအကြောင်းများပါရှိသည်။ ကောက်ကျစ် ဆိုးသွမ်းသော သောဒုံလူများကိုချစ်စိတ်ဖြင့် ကယ်တင်ခဲ့သူဖြစ်သည်။ အာဗြံသည် စာရာ၊ ဟာဂရနှင့်လောတတို့ကို ပြုစုစောင့်ရှောက်သူလည်းဖြစ်သည်။ တစ်ပြည်တစ်ရွာ မှလာသော ဧည့်သည်သုံးဦးကိုလည်း ဧည့်ဝတ်ပျူငှာစွာပြုစုခဲ့သည်။ (က၊ ၁၈း၆)။

အာဗြံ၏အမည်ကို ကြားရုံနှင့်မြင့်မြတ်ခြင်း၊ ရိုသေဖွယ်ကောင်းခြင်းရှိ၍ အာဗြဟံဟုပြောင်းလဲခေါ်ဝေါ်သမုတ်ခံခဲ့ရသည်။ အဓိပ္ပာယ်မှာ လူမျိုးတို့၏ ဖခင်ကြီးဖြစ်သည် (က၊ ၁၇း၅)။ သို့ဖြစ်၍ အာဗြဟံနှင့်ဖွဲ့သောပဋိညာဉ်အားဖြင့် ဘုရားရှင်သည် ကမ္ဘာလုံးဆိုင်ရာအကြံအစည်တော်ကို သိမြင်နိုင်ပါသည်။