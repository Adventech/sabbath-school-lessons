---
title:  ဆက်လက်‌လေ့လာရန်။
date:   13/05/2022
---

အယ်လင်ဂျီဝှိုက်၏ "ပညတ်နှင့်ပဋိညာဉ်" ခေါင်းစဉ်ပါ ရှေးဘိုးဘေး များနှင့်ပုရောဖက်များစာအုပ်မှ စာမျက်နှာ ၃၇ဝ-၃၇၃ ကိုဖတ်ပါ။

အာဗြဟံသည် စိတ်ရှည်စွာ၊ ဇွဲရှိစွာဖြင့် သောဒုံဦမိ့သူဦမိ့သားများအတွက် တောင်းပန်၍စျေးဆစ်ခဲ့သည် (က၊ ၁၈း၂၂-၃၃)။ ကျွနု်ပ်တို့သည်လည်း ဆိုးသွမ်း သူများအတွက် ဆုတောင်းပေးသင့်ကြောင်း၊ အပြစ်၌ပျော်မွေ့၍ မျှော်လင့်ချက်မဲ့သော အခြေအနေတွင်ရှိသော်လည်း ထိုသူတို့အတွက် ဆုတောင်းပေးရမည်။ ထို့အပြင် ဘုရားသခင်သည် အဗြဟံ၏ စိတ်အားထက်သန်ခြင်းကို အရေးတယူပြုပေးခဲ့သည်။ ဖြောင့်မတ်သူ (၁ဝ) ဦးရှိနေလျှင် ဘုရားရှင်သည်ခွင့်လွတ်ပေးရန် ဆန္ဒရှိနေသည်။

"လွန်ကဲသောအပြုအမူများဖြင့် ဟောင်းနွမ်းသောအတွေးအခေါ်ရှိ၍ ဆိုးချင်တိုင်း ဆိုးနေသူများအကြား၌ ဖြောင့်မတ်စွာနေသူအနည်းအများ ရှိတတ်စမြဲဖြစ်သည်။ ကျန်ကြွင်းသော ဖြောင့်မတ်သူလူနည်းစုသည် ပျက်စီးနေသူအားလုံးအတွက် လုပ်ဆောင် ပေးရန်လိုနေပါသည်။ ကျန်ကြွင်းနေသေးသော ဖြောင့်မတ်သူများအတွက် မြို့ကြီးကို ဘုရားရှင် ခွင့်လွတ်ပေးရန်တောင်းပန်ရမည်။ ကယ်တင်ခြင်းလုပ်ငန်းလုပ်ဆောင်နေသော ဘုရား၏အစေခံများသည် ထိုသဘောထားမျိုးကိုထားရှိရမည်။ လူအားလုံးအတွက် ကယ်တင်ခြင်းအလုပ်ကို လုပ်ဆောင်ပေးရမည်။" 

ကျွန်ုပ်တို့ပတ်လည်၌ရှိသော ဝိညာဉ်များစွာတို့သည် မျှော်လင့်ချက် ကင်းလျက် ပျက်စီးခြင်းသို့သက်ဆင်းနေရသည်။ သောဒုံမြို့ကျဆုံးသကဲ့သို့ ကျဆုံးနေသည်။ နေ့စဉ်ကရုဏာတော်နှင့် အဆုံးသတ်ရသည်။ နာရီတိုင်း၌ ကရုဏာတော်ကိုသာ အမှီပြုနေရသည်။သတိပေးနေသောစကားသံသည် အပြစ်သားအားလုံး လှောင်ပိတ် မိသော မြို့ထဲမှထွက်ပြေးရန် သတိပေးနေ ပါသလား။ လက်တစ်စုံသည် သေခြင်းမှလွတ်မြောက်စေရန် အနောက်သို့ပြန်၍ သင့်ကိုဆွဲနေပါသလား။ မည်သူတစ်ဦးတစ်ယောက်သည် နှိမ့်ချစွာဖြင့် တောင်းပန်ပေးနေပါသနည်း။ အာဗြဟံ၏သဘောသည် ခရစ်တော်၏ သဘောထားမျိုးဖြစ်သည်။ သားတော်သည် အပြစ်သားများအတွက် ကိုယ်စားဝင်ခံပေးသောကြားဝင်သူဖြစ်သည်။ ရွေးနုတ်ခြင်း၏ တန်ဖိုးကို ပေးဆပ်ရသူသည် လူသားများ၏ဝိညာဉ်တန်ဖိုးကို သိရှိနေသည်။ 

ရှေးဘိုးဘေးနှင့်ပရောဖက်များ စ. ၁၄ဝ.