---
title:  သောဒုံမြို့၌နေထိုင်သောလောတ
date:   12/05/2022
---

`က၊ ၁၈း၁၆-၁၉း၂၉ ကိုဖတ်ပါ။ အာဗြဟံ၏ကြိုတင်ပြောသော စကားသည် လောတအတွက် သူ၌တာဝန်ဝတ္တရား မည်သို့သက်ရောက် သွားသနည်း။`

အာဗြဟံသည် သားရမည့်ကတိတော်အတွက် ဘုရားရှင်မှပြန်၍ အတည်ပြု ပေးသောကြောင့် ပျော်ရွင်ရမည့်အချိန်တွင် သောဒုံမြို့၌နေထိုင်သော သူ၏ တူ လောတ အတွက် ပြောဆိုနေရသည်။ အာဗြဟံသည် ဘုရားရှင်၏ စေခိုင်းခြင်းကိုဖော်ပြသော ပုရောဖက်တစ်ပါးသာမက ဆိုးသွမ်းသူများအတွက်ပါ ကြားဝင်လုပ်ဆောင်ပေးနေသော ပုရောဖက်ဖြစ်သည်။ ဟေဗြဲစကားစုတစ်ခု၌ "ဘုရားသခင်ရှေ့တွင်ရပ်လျက်" (က၊ ၁၈း၂၂) သည် ဆုတောင်းခြင်းကို ဆိုလိုသည်။

အာဗြဟံသည် ဘုရားသခင်နှင့်စိန်ခေါ်မှုဦပလာသော သောဒုံမြို့အတွက် စျေးဆစ်ခဲ့သည်။ သူ၏တူတော်လောတနေထိုင်သောအရပ်ဖြစ်သည်။ လူဦးရေ ၅ဝ မှစ၍ ၁ဝ အထိစျေးဆစ်ခဲ့သည်။ လူကောင်း ၁ဝ ယောက်မျှရှိလျှင် ဘုရားသခင်သည် သောဒုံမြို့ကိုမဖျက်ဆီးဟူသော ကတိကိုတောင်းခဲ့သည်။

ကောင်းကင်တမန်နှစ်ပါးသည် လောတရှိသောအိမ်သို့ရောက်လာပြီး မည်သို့ ဖြစ်မည့်အကြောင်းကို သတိပေးသည် (က၊ ၁၉း၁-၁ဝ)။ လူတို့သည် မည်မျှ ဆိုးသွမ်းမိုက်ကန်းနေကြောင်းကို ကျွန်ုပ်တို့အကြောင်းအရာကို ဖတ်သောအခါသိရသည်။ ထိုနေရာသည် အမှန်တကယ်ပင်ဆိုးယုတ်သော နေရာဖြစ်သည်။ ပတ်ပတ်လည်၌ တိုင်းနိုင်ငံလူမျိုးများစွာ ဝန်းရံထားသော နေရာဖြစ်သည်။ နောက်ဆုံးတွင် သူတို့သည် ထိုပြည်မှနှင်ထုတ်ခံကြရသည် (က၊ ၁၅း၁၆)။

"သောဒုံမြို့၏နောက်ဆုံးညသို့ရောက်လာပြီ" တိမ်မည်းကြီးများသည် မြို့ကို ဖုံးအုပ်လာပြီ။ သို့သော် လူတို့သည် သတိမမူကြပါ။ ကောင်းကင်တမန် တို့သည် ဖျက်ဆီးခြင်းအမှုကိုပြုရန် ချဉ်းကပ်လာသည်။ လူတို့သည် ကြွယ်ဝခြင်းရှိရန်နှင့် ပျော်ရွင်မှုကိုသာစဉ်းစားနေသည်။ နောက်ဆုံးညသည် ဖြစ်ရိုးဖြစ်စဉ်အတိုင်း နေဝင် မိုးချုပ်သည်သဘာဝလည်ပတ်သည်အတိုင်းပင်။ လူတို့သည်လည်း လုံလုံခြုံခြုံ အေးအေး ဆေးဆေးဟု သဘောထားကြသည်။ ကမ္ဘာကြီးကိုနေ၏ အလင်းရောင် သန်းစ ပြုလာ ေသည်။ လူသားအားလုံးသည်လည်း အေးဆေးပင်ဖြစ်သည်။ ပျော်ရွင်မှု အပေါင်းတို့သည်လည်း ဟိုဒီကူးလူးလျက် ဝမ်းသာနေသော နာရီအချိန်လေး ပင်ဖြစ်သည်။ ရှေးဘိုးဘေးနှင့်ပရောဖက်များ စစ. ၁၅၇၊ ၁၅၈.

အဆုံးမှာလောတကိုသာ ဘုရားရှင်ကယ်တင်ခဲ့သည်။ သူ၏မယား၊ သူ၏သမီးနှစ်ယောက် စုစုပေါင်းလေးယောက်ဖြစ်၍ (၁ဝ) ယောက်၏ ထက်ဝက်ပင်မပြည့်ပါ (က၊ ၁၉း၁၅)။ သူ၏သမက်၊ လောတ၏ သတိပေးခြင်းကို ဂရုမစိုက်သူသည် ဦမိ့ထဲတွင်ကျန်ရစ်ခဲ့ရသည် (က၊ ၁၉း၁၄)။

လှပသောမြို့သည်ဖျက်ဆီးခြင်းခံရသည်။ ဟေဗြဲ၏ကြိယာပိုဒ်ဖြစ်သော "ဟပ်အခ်" "မှောက်လှန်ပစ်သည်" ဟုအဓိပ္ပာယ်ရှိ၍ ကျမ်းပိုဒ်၌ အကြိမ်များစွာ ရေးသားထားသည် (က၊ ၁၉း၂၁၊ ၂၅၊ ၂၉)၊ သောဒုံမြို့ကို ဖျက်ဆီးခြင်းအဖြစ်ကိုဆိုလိုသည် (တရား၊ ၂၉း၂၃၊ အာမုတ်၊ ၄း၁၁)။ ဆိုလိုချက်မှာ ထိုပြည်သည် ရေလွမ်းမိုးပြီး၍ အစမှပြန်၍တည်ရသကဲ့သို့ အစသို့ပြန်သွားသည်။ ကမ္ဘာကိုဖန်ဆင်းစ မည်သည့် အရာမျှမရှိသည့် အနေအထားသို့ပြန်ရောက်သည် (က၊ ၆း၇)။ သောဒုံမြို့ကို ဖျက်ဆီးခြင်းသည် ဧဒင်ဥယျာဉ်အား ပြန်၍ဖန်ဆင်းရသောပုံစံနှင့်တူသည် (က၊ ၁၃း၁ဝ)။ သောဒုံမြို့ကိုဖျက်ဆီးသည့်နမူနာမှာ ကျွန်ုပ်တို့အတွက် နောက်ဆုံးသောအချိန် ကမ္ဘာမြေကိုဖျက်ဆီးမည်အကြောင်းကို ကြိုတင်ပြသပေးသည်။ (ယုဒ၊ ၇)။