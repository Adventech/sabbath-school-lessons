---
title:  ထာဝရဘုရားကိုပုန်းရှောင်ခြင်း
date:   05/04/2022
---

`က၊ ၃း၇-၁၃ ကိုဖတ်ပါ။ အာဒံနှင့်ဧဝတို့သည် အဘယ်ကြောင့် ဘုရားသခင်ကိုရင်မဆိုင်ရဲဘဲ ပုန်းရှောင်ကြရသနည်း။ အဘယ်ကြောင့်ဟူသော မေးခွန်းကိုမေးရသနည်း။ အာဒံနှင့်ဧဝတို့သည် သူတို့၏အပြုအမူအတွက် မည်သို့ဆင်ခြင်ပေးရန် ကြံစည်သနည်း။`

အပြစ်ပြုပြီးသည်နောက် အာဒံနှင့်ဧဝတို့သည် အဝတ်အချည်းစည်း ဖြစ်ကြောင်း သတိပြုမိကာ မိမိတို့၌ရှိသော ဘုန်းတော်ဝတ်ရုံပျောက်ကွယ် သွားသည်။ ဘုန်းတော်ဝတ်ရုံသည် ဘုရားရှင်တည်ရှိနေကြောင်းကို ရောင်ပြန်ဟပ်နေပါသည်။ (ဆာ၊ ၈း၅ ကို ဆာ၊ ၁ဝ၄း၁၊၂ နှင့်နှိုင်းယှဉ် ကြည့်ပါ) ဘုရားသခင်၏ပုံသဏဥာန်တော်ကို အပြစ်၏တိုက်ခိုက်ခြင်းခံရတော့ သည်။ သမ္မာကျမ်းစာ၌ သူတို့သည် မိမိတို့ဝတ်ဖို့ရန် ခါးစည်းကိုလုပ်ကြ၏ (က၊ ၃း၇)။ ဖန်ဆင်းရှင်ဘုရားကို အလွန်ထိခိုက်စေသည် (က၊ ၁း၇၊ ၁၆၊ ၂၅)။ မိမိကိုယ်ကိုဖုံးအုပ်ခြင်းသည် ဖန်ဆင်းရှင်ကိုပစ်ပယ်ပြီး မိမိ၏သဘောနှင့် ဝင်ရောက်နေရာယူလိုက်ခြင်း နှင့်တူတော့သည်။ ပြုသောအပြစ်အတွက် မိမိတို့ ကိုယ်ကိုဖုံးအုပ်ထားချင်ကြသည်။ ထိုသို့ပြုခြင်းသည် ရှင်ပေါလုသွန်သင် ထားသော အကြောင်းအရာများမှ ကယ်တင်ခြင်းကို အလုပ်၊ အကျင့်ဖြင့် ရယူလိုသည့် သဘောပင်ဖြစ်သည် (ဂလာတိ၊ ၂း၁၆)။

ဘုရားရှင်သည် အနီးသို့ချဉ်းကပ်လာသောအချိန်သိနေလျက် မေးခွန်း တစ်ခွန်းမေးသည်။ သင်တို့အဘယ်မှာရှိသနည်း (က၊ ၃း၉)။ ကာဣနကို မေးမည့် မေးခွန်းမျိုးပင်ဖြစ်သည် (က၊ ၄း၉)။ အမှန်မှာ ဘုရားရှင်သည် မေးခွန်း၏အဖြေကို ကြိုတင်သိပြီးသားဖြစ်သည်။ သို့သော် ကိုယ်တော်၏ မေးခွန်းသည် အပြစ်ကြောင့် အကျိုးဆက်ရှိလာကြောင်းကို ဖေါ်ပြလိုသော သဘောဖြစ်သည်။ လူတို့မည်သည့် အလုပ်ကိုလုပ်ခဲ့ကြောင်း သိစေလိုသော မေးခွန်းမျိုးဖြစ်သည်။ တစ်ချိန်တည်းမှာပင် နောင်တရစေရန်နှင့် ကယ်တင်ခြင်း လမ်းသို့ ပြန်လှည့်ရန် အတွက်ဖြစ်သည်။ လူသားများအပြစ်ပြုသည်နှင့် တစ်ပြိုင်နက် ဘုရားရှင်သည် သူတို့အတွက် ရွေးနုတ် ကယ်တင်ခြင်းအလုပ်ကို လုပ်ဆောင်တော့သည်။

အားလုံးခြုံ၍ကြည့်လျှင် တရားစစ်ဆေးခြင်းအမှုကို စတင်သည့် သဘောအတိုင်း မေးမြန်းစစ်ဆေးမှုကို စတင်ခဲ့တော့သည် (က၊ ၃း၉)။ အပြစ်ချမှတ်ရန်အတွက် (က၊ ၃း၁၄-၁၉) သို့အပြင် လူသားများနောင်တ ရရန်လည်း တိုက်တွန်းနှိုးဆော်ပေးနေသည်။ ထိုနောင်တသည်သာလျှင် ကယ်တင်ခြင်းကိုရရှိစေနိုင်ပါမည် (က၊ ၃း၁၅)။ ယင်းအမှန်တရားသည် ကျမ်းစာတစ်အုပ်လုံးမှ အမှန်တရားဖြစ်သည်။

ပထမဦးစွာ အပြစ်သားဖြစ်လာသောသူတို့ဖြစ်သည့် အာဒံနှင့်ဧဝသည် အပြစ်ဒဏ်ခံရမည်ကို ရှောင်ကြသည်။ အခြားသူအပေါ်အပြစ်ဖို့ချင်ကြသည်။ ဘုရားရှင် မေးသောမေးခွန်းကို အာဒံပြန်တုံ့ပြန်ရာ၌ ကိုယ်တော်ပေးသော မိန်းမကြောင့် ဟုခေါင်းရှောင်သည် (က၊ ၃း၁၂)။ သူမကြောင့်ဟုအပြစ်တင်သည်။ သူမ၏အပြစ်ကြောင့်၊ အမှားကြောင့်ဟုဆိုရာ ဘုရားရှင်သည် သူ့အား ပေးသောကြောင့် ဘုရားရှင်၏  အမှားဖြစ်သည်ဟု ပြောသည်နှင့်တူနေသည်။	ဧဝကမူ သူမအားလှည့်ဖြားသော မြွေအပေါ်  အပြစ်ဖို့သည်။  ဟေဗြဲ စကားတစ်လုံးဖြစ်သည့် "နာဆျှာ" သည် "လှည့်ဖြား" သည်ဟု အဓိပ္ပာယ်ရှိသည် (က၊ ၃း၁၃)။ အနက်ပြန်ဆိုလျှင် လူတစ်ဦးတစ်ယောက်ကို မမှန်မကန်သောမျှော်လင့်ချက်မျိုးကိုပေးသည်။ လှည့်ဖြားသည်။ မိမိလုပ်နေ သောအလုပ်သည် မှန်သည်ဟုယုံကြည်အောင် တိုက်တွန်းသောလုပ်ဆောင်ခြင်း မျိုးကိုဆိုလိုသည်။ (၄ရာ၊ ၁၉း၁ဝ။ ဟေရှာ ၃၇း၁ဝ။ ယေရမိ၊ ၄၉း၁၆)။

အာဒံသည် မိန်းမကိုအပြစ်ဖို့သည်။ သူမ ထိုအသီးကိုသူ့အား ပေးသောကြောင့်ဟုဆိုသည်။ (မှန်သင့်သလောက်မှန်နေပါသည်။) ဧဝကမူ မြွေကိုအပြစ်ဖို့သည်။ မြွေသည်သူမကိုလှည့်ဖြား၍ သူမနားယောင်ရသည်။ (မှန်သင့်သလောက်မှန်နေပြန်သည်။) သို့သော်အဆုံးမှာ သူတို့အားလုံး အပြစ်ရှိနေသည်ဖြစ်သည်။

`သင်သည် သူတစ်ပါးကိုအပြစ်ဖို့တတ်ပါသလား။ ကျွန်ုပ်တို့သည် ဆင်ထားသောထောင်ချောက်အတွင်း မည်မျှလွယ်ကူစွာ သက်ဆင်းနိုင်သနည်း။`