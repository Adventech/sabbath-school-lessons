---
title:  ဆက်လက်‌လေ့လာရန်။
date:   08/04/2022
---

အသက်ပင်နှင့်ကောင်းမကောင်းသိကျွမ်းရာအပင်တို့၏ ဆက်စပ်မှုကို သုံးသပ်ပါ။ အပင်နှစ်ပင်လုံးသည် ဧဒင်ဥယျာဉ်အတွင်း၌ တည်ရှိနေပါသည် (က၊ ၂း၉)။ အပင်၏နီးစပ်မှုပထဝီအနေအထားအရ တည်ရှိမှုထက် အရေးပါသောအရာရှိသေးသည်။ လူသားတို့သည် ကောင်းမကောင်းသိကျွမ်းရာ အပင်၏အသီးကို ယူစားမိသောအခါ နားမထောင်ခြင်းကြောင့် အသက်ပင်ကို စားရသောအခွင့်ဆုံးရှုံးသွားခဲ့သည်။ ထာဝရအသက်ရှင်ရသောအခွင့်လည်း ဆုံးပါးသွားခဲ့သည်။ ယင်းဆက်စပ်မှုအောက်၌ အကျင့်စာရိတ္တနှင့်ဝိညာဉ်ရေးရာ သဘောရွေးချယ်ခြင်းသည် ကိုယ်ကာယ အသက် ရှင်ခြင်းနှင့်သက်ဆိုင်ကြောင်း ရှောလမုန်မင်းကြီးသည် မိမိ၏သားကိုသွန်သင်ရာ၌ "ငါ၏ဥပဒေသကို မမေ့နှင့်။ ငါ့ပညတ်ကိုသင်၏နှလုံးစောင့်ရှောက်ပါစေ။ အကြောင်းမူကား၊ ပညတ်တရား သည် အသက်တာရှည်သော ကာလနှစ်ပေါင်းများ ကိုလည်းကောင်း၊ ငြိမ်ဝမ် ခြင်းကိုလည်းကောင်း တိုးပွားစေလိမ့်မည်" (သု၊ ၃း၁-၂)။ ဆက်စပ်မှုမှာ အနာဂတ်ကောင်းကင်ယေရုရှလင်မြို့တော်၌ အသက်ပင်သာရှိနေမည် ဖြစ်တော့သည်။ "မြို့လမ်းမအလယ်၌ အသက်ပင်ရှိ၏" (ဗျာ၊ ၂၂း၂)။
	
ဘုရားသခင်သည်ဧဝကိုဖန်ဆင်းရာ၌ လူယောက်ျားထက်လည်းမမြင့်ရ။ နှိမ့်လည်းမနှိမ့်ကျရ။ သာတူညီမျှမှုအားလုံးရှိရမည်။ ဇနီးမောင်နှံနှစ်ဦးသည် သီးခြားစီနေရန်အကြံမရှိစေပါ။ တစ်ယောက်တစ်မျိုးတွေးတောဆင်ခြင်ရန် လွတ်လပ်စွာ ခွင့်ပေးထားသော်လည်း ဧဝအပြစ်ပြုပြီးနောက်မှာ ဘုရားသခင်မှ သူမ၏ စတင်ကျူးလွန်မှုအတွက် ယောက်ျား၏အုပ်စိုးမှုကိုခံရရန် သတ်မှတ် လိုက်သည်။ အာဒံသည်သူမကို အုပ်ချုပ်ရတော့သည်။ယော‌‌‌က်ျား၏ အလိုသို့လိုက်ရသော သဘောရှိသွားသည်။ ယင်းသို့ဖြစ်ခြင်းမှာ ကျိန်ခြင်း၏ တစ်ပိုင်းတစ်စပင်ဖြစ်သည်။ ကိစ္စတော်တော်များများ၌ မိန်းမသည်ကျိန်ခြင်းပိုခံရပြီး ဝန်ထုပ်ပို၍များပြားသည်။ လူယောက်ျားကို အုပ်စိုးခွင့်ပေးထားသောအခါမှာ တစ်ဖက်သတ်ဆန်သော အာဏာသုံးမှု  များစွာပါဝင်လာသည်။ အတိုင်းမသိ စူးရှတော်မူသောဥာဏ်တော်သည် ရွေးနုတ်ခြင်း စီမံကိန်းကိုချမှတ်၍ ဒုတိယအကြိမ် လူသားများအတွက် အခွင့်အရေးကိုထပ်မံပေးကာ စုံစမ်းစစ်ဆေးမှုအသစ် ပြုတော်မူခဲ့သည်။ အသင်းတော်အတွက်သြ၀ါဒများ အပိုင်း ၃၊ စ. ၄၈၄. 