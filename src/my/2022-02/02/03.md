---
title:  တားမြစ်ထားသောအသီး
date:   04/04/2022
---

`က၊ ၂း၁၆၊ ၁၇ နှင့် က၊ ၃း၁-၆ ကိုဖတ်ပါ။ (ယောဟန် ၈း၄၄ ကိုလည်းဖတ်ပါ) အာဒံကိုဘုရားသခင်မိန့်တော်မူခဲ့သော စကားတော်နှင့် မြွေမှမိန်းမကိုပြောသောစကားကို နှိုင်းယှဉ်ကြည့်ပါ။ မည်သို့ကွာဟချက်ရှိခဲ့ သနည်း။ ကွာဟချက်၏အဓိပ္ပာယ် မည်သို့ရှိခဲ့သနည်း။`

ဘုရားရှင်မှ အာဒံကိုပြောသောစကားတော်နှင့် မြွေမှဧဝကို ပြောသောစကားသည် အပြိုင်သွားနေခဲ့ပါသည်ကို မှတ်သားပါ (က၊ ၂း၁၆၊ ၁၇)။ မြွေသည် ဘုရားရှင်၏ ပြောဆိုမိန့်မှာချက်အပေါ် ကိုယ်စားဝင်ရောက် နေရာယူကာ လိမ်လည်လျှင် အခြားနည်း လမ်းထက်ပို၍ကောင်းမည်ကို အသေအချာသိထားသည်။ ပထမဦးဆုံး မေးခွန်းဖြင့်သာ စတင်လှည့်ဖြားခဲ့သည်။ မိန်းမသည် ဘုရားရှင်ကို အထင်လွဲ သွားစေရန်နည်းလမ်းကို မြွေကအသုံးပြု ခဲ့သည်။ နောက်ဆုံး၌စာတန်သည် ဘုရား၏ သဘောထား အကြောင်းနှင့် ဆိုင်သော မေးခွန်းကိုပြောင်ပြောင်တင်းတင်းပင် မေးခွန်း ထုတ်လာခဲ့သည်။

စာတန်သည် အကြောင်းအရာနှစ်ခုဖြင့် ဘုရားရှင်ကိုတိုက်ခိုက်သည်။ သေခြင်းနှင့်ကောင်းမကောင်း ကိုသိနိုင်သော ဥာဏ်ပညာအသိအကြောင်းပင်ဖြစ်သည်။ ဘုရားသခင်သည် အဘယ်ကြောင့် သေခြင်းအကြောင်းကို တည့်တည့်ကြီးဖွင့်ပြော မိန့်ဆိုရသနည်း (က၊ ၂း၁၇)။ စာတန်သည် တစ်ဖက်မှ လုံးဝမသေရဟု "လူသည်အစဉ်သေရမည်မဟုတ်" (က၊ ၃း၄)။ ဘုရားရှင်သည် အာဒံကို အသီး မစားရန်တားမြစ်ထားစဉ် (က၊ ၂း၁၇) စာတန်သည် ထိုအသီးကိုစားသာစားရန် တိုက်တွန်းအားပေးကာ စားလျှင် ဘုရားသခင်နှင့်တန်းတူဖြစ်မည်ဟု လိမ်လည်ပြောဆို၏ (က၊ ၃း၅)။

စာတန်သည် ထာဝစဉ်သေမျိုးမဖြစ်ခြင်းနှင့် ဘုရားသခင်နှင့်တန်းတူ တူညီ မည်အဖြစ်ကို ရှေ့တန်းတင်ပြောကာ ဧဝအား အသီးကိုစားသာ စားရန် နှစ်သိမ့်ခဲ့သည်။ သိပ်မကြာသောအချိန်မှာပင် မိန်းမသည် ဘုရား၏ တားမြစ်ခြင်းကိုနားမထောင်၊ တားမြစ်ထားသောအသီးကိုစားရန် ဆုံးဖြတ်လိုက်သည်။ စိတ်ထဲ၌ ဘုရားသခင် မရှိလျှင်လည်း မိမိကိုယ်ကိုသာ အားကိုးမည်ဟု အထင်ရောက်သွားသည်။ သမ္မာကျမ်းစာမှ ထိုအတောအတွင်း အခြေအနေကို ဖေါ်ပြပေးထားသည်။ ဧဝကိုယ်တိုင် ဘုရားသခင်၏ ဆိုလိုခြင်း သဘောကိုလည်းကောင်း၊ အသီး၏အဆင့်အတန်း အရည်အသွေးကို လည်းကောင်း ရေရွတ်တွေးတောခဲ့သည်။ ထိုအပင်သည် စားဖွယ်ကောင်း၊ အဆင်းလှ၊ ပညာတိုးပွားနှစ်သက်ဖွယ်ကောင်းသော အပင်ဖြစ်ခြင်းဟု မိန်းမသည်မြင်လျှင် (က၊ ၃း၆)၊ ဘုရားသခင်သည် မိမိ၏ဖန်ဆင်းခြင်းကို မှတ်ချက်ချသောစကားအား ပြန်၍သတိရပါ။ ကောင်းသည်ကို ဘုရားသခင် မြင်၍ (က၊ ၁း၄)။

"လူသည်မသေနိုင်" နှင့် ဘုရားသခင်နှင့်တန်းတူဖြစ်မည်ဟူသော စုံစမ်း လှည့်ဖြားခြင်းနှစ်မျိုးသည် ရှေးအီဂျစ်လူမျိုးများနှင့် ဟေလသလူမျိုးတို့၏ ဘာသာ ရေးဝါဒသို့ အမြစ်စွဲကျန်သွားသည်။ ထိုမသေလိုသော အယူအဆဝါဒကို စွဲလမ်းလျက် ဘုရားနှင့်တူညီတန်းတူဖြစ်ရန် ရှာကြံကြသည်။ နောက်ပိုင်းတွင် ထိုအယူဝါဒမျိုးသည် ခရစ်ယာန်ယဉ်ကျေးမှုအတွင်း စိမ့်ဝင်လာကာ ယခုတွင် ဝိညာဉ်မသေနိုင်ဆိုသော သွန်သင်မှုများပေါ်ပေါ်ထင်ထင် သွန်သင်နေကြသည်။

`ယနေ့ခေတ်ဝိညာဉ်မသေနိုင်ဟု သွန်သင်သောယုံကြည်ချက်ကို ဆင်ခြင်ပါ။ လူသား၏ သဘာဝနှင့် သေခြင်းအကြောင်းဖြင့် ကြီးကျယ်သော လိမ်လည် လှည့်ဖြားမှု ရှိ‌နေပါသလား။`