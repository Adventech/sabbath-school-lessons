---
title:  မြွေ၏ကြမ္မာဆိုး
date:   06/04/2022
---

`"သင်နှင့်မိန်းမကိုလည်းကောင်း၊ သင်၏အမျိုးအနွယ်နှင့်မိန်းမ၏ အမျိုးအနွယ်ကိုလည်းကောင်း ငါသည်ရန်ငြိုးဖွဲ့စေမည်။ သူသည်သင်၏ ခေါင်းကိုကြိတ်လိမ့်မည်။ သင်သည်သူ၏ဖနောင့်ကိုကြိတ်လိမ့်မည်ဟု မိန့်တော်မူ၏" (က၊ ၃း၁၅)။ မြွေကိုဘုရားရှင်မည်သို့မိန့်တော်မူခဲ့သနည်း။ ဖေါ်ပြပါကျမ်းချက်၏ ထိရောက်ချက်မည်မျှရှိသနည်း။`

ဘုရားရှင်သည် မိမိ၏တရားစီရင်ခြင်းကို မြွေအပေါ်၌စတင်ခဲ့သည်။ အကြောင်းမှာ သူသည်အဖြစ်အပျက်တစ်ခုလုံး၏ အခရာကျသောသူဖြစ်သည်။ မြွေသည် ကျိန်ခြင်းကို ခံရမည့်သူ သေချာနေပါသည်။ ဖန်ဆင်းခြင်းမှ အသက်ရှင်သောသတ္တဝါများကို ဖြစ်ပေါ်လာစေခဲ့သည်။ ကောင်းသည်ဟူ၍လည်း မှတ်ချက်ရှိသည်။ ကောင်းချီးမင်္ဂလာလည်းပေးခဲ့သည်။ တရားစီရင်မှုအပိုင်း၌  ‌ခြင်းသို့လမ်းတည်နေသည်။ သေခြင်းမကောင်းမှုဒုစရိုက်နှင့် အမင်္ဂလာများ ပါရှိလာသည်။ သို့သော် မျှော်လင့်စရာ ကယ်တင်ခြင်းအကြောင်းပါရှိလာသည်။ မြွေသည်မြေမှုန့်ကိုစားရသောအဖြစ်နှင့် ဒွန်တွဲလာခဲ့သည် (က၊ ၃း၁၄)။ လူသားအတွက်ကယ်တင်ခြင်း မျှော်လင့်ချက် ရောင်ခြည်သန်းလာခဲ့သည်။ အနာဂတ္တိစကားချက်မှ ကြိုတင်ပေါ်လွင်လာစေသည်။ အာဒံနှင့်ဧဝတို့ကို အပြစ်မပေးမီကပင် နောက်ဆက်တွဲလိုက်ပါလာမည့်မျှော်လင့်ချက်မှာ ဘုရားသခင်သည် သူတို့အား ကယ်တင်ခြင်းမျှော်လင့်ချက်ကိုပေးခဲ့ပြီ (က၊ ၃း၁၅)။ သူတို့သည် အလွန်အပြစ်ပြုမိခဲ့ပါသည်။ အပြစ်၏အကျိုးဆက်ကို ခံရမည်။ သေချာပါသည်။ သို့သော်လည်း သေချာသောမျှော်လင့်ချက်၊ ကယ်တင်ခြင်း မျှော်လင့်စရာကို အသေအချာရရှိထားခဲ့သည်။

`က၊ ၃း၁၅ ကို ရောမ၊ ၁၆း၂ဝ။ ဟေဗြဲ ၂း၁၄ နှင့် ဗျာ၊ ၁၂း၁၇ တို့ကို နှိုင်းယှဉ်လေ့လာပါ။ ကယ်တင်ခြင်းစီမံကိန်းသည် မည်သို့ရှိသနည်း။ ထို့အတူ အမှားအမှန်တိုက်ပွဲကြီးသည်လည်း ယင်းကျမ်းချက်များ၌ မည်သို့ ဖော်ပြသနည်း။`

က၊ ၃း၁၅ နှင့် ဗျာ၊ ၁၂း၁၇ တို့၏အပြိုင်ဖော်ပြချက်ကို မှတ်သား ထားပါ။ နဂါး (မြွေ) ရန်ငြိုးဖွဲ့သည်။ အမျိုးအနွယ် (ရာဇဝင်တစ်လျှောက် ရန်ငြိုးဖြစ်သည်) ဧဒင်ဥယျာဉ်တော်အတွင်းမှ မိန်းမနှင့်ဗျာဒိတ်ကျမ်း ၁၂း၁၇ မှမိန်းမအကြောင်း။ ရန်ငြိုးရန်စစစ်ပွဲသည် (အမှားအမှန်တိုက်လှန်ပွဲ) ဧဒင်ဥယျာဉ်သို့ရောက်ရှိလာခဲ့ပြီး လူသားများအပြစ်တွင်းကျဆင်းခဲ့သည်။ ထိုရန်ငြိုးကြီးသည် ကပ်ကာလအဆုံးအထိ ဖြစ်နေလိမ့်ဦးမည်ဖြစ်သည်။ မည်သို့ပင်ဆိုစေ စာတန်ကို ချေမှုန်းပစ်မည်ဟူသော ကတိတော်သည် ကနဦး ဧဒင်ဥယျာဉ်ကပင် စတင်ခဲ့ပြီးဖြစ်သည်။ စာတန်၏ဦးခေါင်းကို အမှုန့် ဖြစ်သည့်အထိကြိတ်လိမ့်မည်။ အသေးစိတ်ကိုဗျာဒိတ်ကျမ်းက ဆက်လက် သွန်သင်ထားသည်။ စာတန်၏သွားရာလမ်းအဆုံး (ဗျာ၊ ၂ဝး၁ဝ) သည် သေချာပြီဖြစ်သည်။ အစကပင် သေချာသောကိစ္စဖြစ်ပြီး လူသားများအတွက် မျှော်လင့်စရာမှာ ဒုက္ခအပေါင်းမှလွတ်ငြိမ်းရသောအခွင့် မကောင်းသော အတွေးအခေါ်မှ ဖြစ်လာသည့်အကြောင်းများအားလုံး အဆုံးသတ်သွားရမည်။ ထိုမျှော်လင့်ခြင်းသည် ယခုပင် ကျွန်ုပ်တို့ ဝေငှသက်သေခံနိုင်ပြီဖြစ်သည်။

`ဧဒင်ဥယျာဉ်မှ အပြစ်စတင်ဝင်ရောက်ချိန်မှာပင် ဘုရားသခင်သည် ကျွနု်ပ်တို့အတွက် ကယ်တင်ခြင်းစီမံကိန်းကြီးကို ချက်ချင်းဖေါ်ပြခဲ့ခြင်းကြောင့် စိတ်သက်သာရာရေစပါသလား။`