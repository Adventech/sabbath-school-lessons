---
title:  ရှေးမြွေဟောင်းနဂါးကြီး
date:   03/04/2022
---

`က၊ ၃း၁။ ၂ကော၊ ၁၁း၃ နှင့် ဗျာ၊ ၁၂း၇-၉ ကိုဖတ်ပါ။ မြွေကြီးသည် မည်သူဖြစ်သနည်း။ ဧဝကိုမည်သို့လှည့်ဖြားသွေးဆောင်ခဲ့သနည်း။`

ကျမ်းချက်မှ "မြွေ" နှင့်စတင်ခဲ့သည်။ စကားစုတစ်ခုလုံးကို အထူးပြုသောစကားဖြစ်သည်။ "မြွေ" ဟူသည့်စကားလုံးသည် ဝါကျ၏ ပထမဦးဆုံး စကားလုံးဖြစ်သည်။ "မြွေ" ဟုအတိအကျရေးသားထားသည်။ မြွေဖြစ်သည်ကို သေချာကြောင်း ပြသည်။ ဖတ်ရှုရသူများက "မြွေ" သည် မည်သူမည်ဝါဖြစ်ကြောင်း သိရှိထားသည်။ အခန်းကြီးတစ်ခုလုံး၏ ပထမဦးဆုံး စကားလုံံးဖြစ်နေသည်မှာ သေချာပါသည်။

သမ္မာကျမ်းစာမှ မြွေကိုဘုရားသခင်၏ရန်သူဟု အတိအလင်း ရေးသားထားသည် (ဟေရှာ၊ ၂၇း၁)။ တိတိကျကျအားဖြင့်ခေါ်သောအမည်မှာ "စာတန်နတ်ဆိုး" (ဗျာ၊ ၁၂း၉)။ ထိုနည်းတူစွာ အရှေ့ပိုင်းတိုင်း ယဉ်ကျေးမှုအရ မြွေကို မကောင်းဆိုးဝါး၏တန်ခိုးဟု သတ်မှတ်ယုံကြည်ကြသည်။

"စာတန်သည် မိမိ၏အဖျက်အမှောက်လုပ်ရပ်ကို လုပ်ဆောင်ရန် မြွေကိုရွေးချယ်အသုံးပြုခဲ့သည်။ ရည်ရွယ်ချက်မှာ လိမ်လည်ရန်အတွက်ဖြစ်သည်။ ထိုအချိန်၌ မြွေသတ္တဝါသည် အပါးနပ်ဆုံးနှင့် အလှပဆုံးသတ္တဝါဖြစ်ခဲ့သည်။ အတောင်ပံရှိခဲ့သည်။ လေတွင်ပျံသန်းစဉ် နေရောင်ခြည်အောက်၌ အရောင်မျိုးစုံကို ထုတ်လွတ်ပျံသန်းတတ်သည်။ ရွေရောင်အဆင်းနှင့်လှပ၍ ရင်သပ်ရှုမောစရာ လှပသောကမ္ဘာသတ္တဝါကြီးဖြစ်သည်။" အယ်လင်ဂျီဝှိုက်၊ ရှေးဘိုးဘေးနှင့်ပရောဖက်များ စ. ၅၃.

နတ်ဆိုးအကြောင်းကို မည်သို့မည်ပုံရှိကြောင်း သမ္မာကျမ်းစာမှ ဖော်ပြခြင်း မရှိခဲ့ပါ။ နှုတ်ကပတ်ကျမ်းစာတော်မှ ဖော်ပြချက်မှာ စာတန်သည် မည်ကဲ့သို့သော၊ မည်သည်နှင့်တူပါသည်ဟူသော ပုံပန်းသဏဥာန်ကို ဖော်ပြ၍ မထား၊ လူသားကို အမြဲတစေဒုက္ခပေးမည့် အမှောင်ထုဘက်မှသူသာ ဖြစ်ကြာင်း ဖော်ပြလေ့ရှိသည်။ မြွေသည်မိမိကိုယ်ကို ဘုရားရှင်၏ရန်သူဟူ၍ အမြင်မရှိစေခဲ့ပါ။ ဘုရားရှင်၏ မိန့်တော်မူချက်စကားတော်ကိုပင် သံယောင်လိုက်ဆိုနေသေးသည်။ ထောက်ခံပေးနေ သလိုမျိုး ဟန်ဆောင်လိုက် ပြောပေးခဲ့သည်။ ရှေးအခါမှစ၍ စာတန်သည် ဘုရားရှင်၏ နှုတ်တော်ထွက် စကားကို သံယောင်လိုက်ဆိုပြီး နှုတ်ထွက်စကားတော်ကို အသုံးပြုကာ ယခုကာလအဆုံးပိုင်းတွင် လိမ်လည် လှည့်ဖြားနေလိမ့်မည်ဖြစ်သည် (မဿဲ ၄း၆)။

မြွေသည်မိန်းမနှင့်တွေ့တွေ့ခြင်း အငြင်းအခုံပြုလုပ်သည်မဟုတ်၊ သူမ၏ယုံ ကြည်နေသော ဘုရားရှင်၏စကားကိုသာသုံးပြီး မေးခွန်းထုတ်မေး ခဲ့သည်။ နောက်ဆုံးမှ မြွေသည်မေးခွန်းတစ်ခုမေးခဲ့သည်။ "ဘုရားပြောသလား" (က၊ ၃း၁) ဟူ၍ဖြစ်သည်။

သို့ဖြစ်၍ အစကပင် ယင်းသတ္တဝါသည် မည်မျှပါးနပ်စဉ်းလဲသည်ကို ကျွန်ုပ်တို့မြင်တွေ့ရပြီဖြစ်သည်။ သူ၏လုပ်ဆောင်ချက်များကိုလည်း မြင်တွေ့ ရသည်။

`စာတန်သည် အပြစ်မရှိသေးသောအာဒံနှင့်ဧဝကို လိမ်လည်လှည့်ဖြား နိုင်ခဲ့လျှင် ကျွန်ုပ်တို့ကိုဆိုလျှင် ပြောစရာလိုဦးမည်လား။ စာတန်၏လိမ်လည် လှည့်ဖြားမှုကို အကောင်းဆုံး ကျွန်ုပ်တို့မည်သို့ ကာကွယ် နိုင်မည်နည်း။`