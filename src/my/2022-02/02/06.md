---
title:  လူသားတို့၏ပန်းတိုင်အဆုံး
date:   07/04/2022
---

`က၊ ၃း၁၅-၂၄ ကိုဖတ်ပါ။ ကျဆုံးခြင်း၏အကျိုးဆက်အဖြစ် အာဒံ နှင့်ဧဝတို့ မည်သို့ဖြစ်ခဲ့ရသနည်း။`

မြွေကိုဘုရားရှင် စီရင်ခြင်းအပေါ်ကြည့်လျှင် ကျိန်ခြင်းတစ်ရပ်ဖြစ်သည် (က၊ ၃း၁၄)။ လူယောက်ျားနှင့်မိန်းမကိုမူ ထိုသို့မဟုတ်။ "ကျိန်ခြင်းအမင်္ဂလာ" ဟူသောစကားသည် တစ်ဖန် မြေကြီးကိုသာကျိန်ပြန်သည် (က၊ ၃း၁၇)။ သို့အတွက် လူယောကျ်ားနှင့်လူမိန်းမအတွက် ဘုရားရှင်အထူးအစီအစဉ် ရှိနင့်ပြီးဖြစ်သည်။ မြွေကိုသာချေမှုန်းနေခြင်းပင်ဖြစ်သည်။ မျှော်လင့်ချက်များ ပေးနေသော်လည်း မြွေအတွက်မပါရှိပါချေ။

မိန်းမပြုသောအပြစ်သည် မြွေနှင့်ဆက်နွယ်နေ၍ ဘုရားရှင် စီရင်ချက်ချရာ၌ မိန်းမနှင့်မြွေကိုပူးတွဲစီရင်ချက်ချခဲ့သည်။ က၊ ၃း၁၆ သည် က၊ ၃း၁၅ နောက်ဆက်တွဲဖြစ်ရမည့်အစဉ်အတိုင်း မဟုတ်ခဲ့ပါ။ ထိုအနာဂတိ္တ စကားနှစ်ခုသည် ယှဉ်ပြိုင်ထားသည်။ က၊ ၃း၁၆ သည် မိန်းမအကြောင်းနှင့် ဆိုင်သော အနာဂတ္တိ စကားဖြစ်၍ က၊ ၃း၁၅ သည် မေရှိယကြွလာမည့် အနာဂတိ္တစကားဖြစ်သည်။ မိန်းမကို ဘုရားရှင်စီရင်ချက်၌ သားဖွားခြင်း ဝေဒနာပါသည်။ ကယ်တင်ခြင်းလမ်းစဉ်၌ မျှော်လင့်စရာအကြောင်း မြင်နိုင်သည်ဟု နားလည်ရသည် (၁တိ၊ ၂း၁၄၊ ၁၅ ကိုနှိုင်းယှဉ်ဖတ်ပါ)။

လူယောက်ျားသည် ဘုရားသခင်၏စကားတော်ထက် မိန်းမ၏စကားကို နားထောင်ပြီးအပြစ်ပြုသောကြောင့် လူယောက်ျားအား ဖန်ဆင်းရာ၌အသုံးပြုသော မြေကြီးသည် အကျိန်ခံရတော့သည် (က၊ ၃း၁၇)။ ရလဒ်အနေဖြင့် လူယောက်ျားသည် ပင်ပန်းစွာလုပ်ကိုင်စားရမည် (က၊ ၃း၁၇-၁၉)။ နောက်၌ မိမိဖြစ်လာခဲ့သောမြေကြီးသို့ ပြန်သွားရမည်ဖြစ်သည် (က၊ ၃း၁၉)။ ဘုရားသခင်၏အစီအစဉ်မရှိလျှင် မည်သည့်အရာမျှဖြစ်ပေါ်လာမည်မဟုတ်။

အာဒံ၏သေဆုံးခြင်းသည် မျှော်လင့်ချက်မဲ့သွားသော အပြစ်သို့ ဖြစ်သွား ပေါ်လွင် နေသယောင်ဖြစ်ပြီ၊ မိန်းမအတွက်မူ သားမွေးဖွားလာသည်ကို မြင်ရသောအခါ အသက်ရှင်ရန်လမ်းကို မျှော်လင့်ချက်ရရှိခဲ့သည် (က၊ ၃း၂ဝ)။ ထိုအတွက်ကြောင့် သေမိန့်ကျနေသော်လည်း အသက်ရှင်ရန် လမ်းစတွေ့မြင် ရသည်။

တစ်ချိန်တည်း၌ မိဘများအတွက် ဘုရားသခင်သည် ကောင်းသော အရာကိုသာပေးချင်သည်။ မကောင်းသည့်အရာများကို မပေးချင်ပါ။ သို့သော်လည်း လူတို့သည် မကောင်းသောအရာကိုသိနေပြီးဖြစ်သောကြောင့် ဘုရားသခင်သည် အကောင်းဆုံးကယ်တင်ခြင်းနည်းလမ်းကိုသုံးကာ သူတို့ကို ကယ်တင်ရတော့သည်။ တရားစီရင်အပြစ်ပေးနေသည့်တိုင် မိဦးဖဦးအတွက် မျှော်လင့်ချက်မပျောက်ဆုံးသေးပါ။ နားမထောင်ခြင်းကို ဘုရားသခင်ခွင့်လွတ်ကာ သူတို့မည်မျှပင်ပြောင်ပြောင်တင်းတင်း ကျူးလွန်ခြင်းပြုသော်လည်း ဘုရားရှင်ကို သံသယကင်းစွာဖြင့် ဆက်လက်ယုံကြည်ကာ ပရဒိသုဘုံ၌ နေထိုင်ရခြင်းအခွင့်ကို ပြင်ဆင်ပေးပြန်သည်။ သံသယစိတ်အကြောင်း၊ နှုတ်ကပတ်တော်ကို မယုံသင်္ကာဖြစ်ခြင်းအကြောင်းနှင့် မေတ္တာတော်ကို မယုံမကြည်ဖြစ်ခြင်းရှိရန် မလိုပါ။

`သိကျွမ်းခြင်းသဘောကိုကောင်းသည်ဟု ကျွနု်ပ်တို့အထင်ရှိသော်လည်း သိဖို့ရန် မကောင်းသောအရာအချို့ရှိနေပါသလား။`