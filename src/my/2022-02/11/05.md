---
title:  ယောသပ်-အဲဂုတ္တုပြည်မှကျွန်တစ်ယောက်
date:   08/06/2022
---

ကျွန်ုပ်တို့သည် ယောသပ်၏အကြောင်းကိုလေ့လာရာ၌ တာမာ၏ စိတ်ရှုပ်ထွေးဖွယ်အကြောင်းနှင့်သက်ဆိုင်သွားသည်။ ယောသပ်သည် အဲဂုတ္တုပြည်၌ ကျွန်တစ်ယောက်လိုအလုပ်လုပ်ခဲ့ရသည်။ လုံခြုံရေးစစ်ဗိုလ်ကြီး တစ်ဦး၏အိမ်၌ အလုပ်လုပ်ခဲ့ရသည်။ အထက်တန်းအရာရှိများအတွက် သတ်မှတ်ထားသော အချုပ်ခန်းတွင် တာဝန်ထမ်းဆောင်သူဖြစ်သည် (က၊ ၄ဝး၃၊ ၄။ က၊ ၄၁း၁ဝ-၁၂)။

`က၊ ၃၉ ကိုဖတ်ပါ။ ပေါတိဖာ၏အိမ်၌ မန်နေဂျာတစ်ယောက်ကဲ့သို့ အလုပ်လုပ်သောယောသပ်သည် အတုယူဖွယ်အလင်းတရားများရှိခဲ့သည်။ ထိုသို့ဖြစ်သောကြောင့် အောင်မြင်ခြင်းသို့ရရှိစေသောအချက် မည်သို့ရှိခဲ့သနည်း။`

အချိန်တိုင်းနီးပါး ယောသပ်သည် အောင်မြင်သူ၏စာရိတ္တမျိုးနှင့် နေထိုင်သူတစ်ယောက်ဖြစ်သည် (က၊ ၃၉း၂၊ ၃)။ သူသည် အင်မတန် ရိုးသားကောင်းမွန်၍ သူ၏သခင်သည် သူ့အားအလွန်ယုံကြည်စိတ်ချနေသည်။ ပေါတိဖာ၏မယားသည် သူ့ကိုသတိပြုမိ၍ သူနှင့်အိပ်လိုသောအခါ ယောသပ်သည်ငြင်းဆို၍ ထိုအိမ်မှ အလုပ်ထွက်ရန် ကြံစည်ခဲ့သည်။ အထူးသဖြင့် သူ၏လုံခြုံမှုအတွက် သူပို၍စိုးရိမ်ရသည်။ ထိုအပြစ်ကိုပြု၍ ဘုရားသခင်ကို ဆန့်ကျင်သောလုပ်ရပ်မျိုး (က၊ ၃၉း၉)။ ထိုမိန်းမသည် ယောသပ်၏ ငြင်းဆိုခြင်းကြောင့် အရှက်ကွဲသွားသည်။ သို့ဖြစ်၍ မိမိ၏အစေခံများနှင့် မိမိ၏ခင်ပွန်းသည်ကိုလီဆယ်ပြီး၊ မဟုတ်မမှန်ကြံစည်ပြီး ယောသပ်ကို အပြစ် ဖို့တော့သည်။ ယောသပ်မှသူမကိုကြံစည်ကြောင်း၊ မုဒိမ်းကျင့်ရန် ကြိုးစားကြောင်း၊ ဟန်ဆောင်အမူအရာနှင့် မျက်ရည်ခံလေးထိုးပြီး တခြားသူယုံကြည်အောင် ချောက်တွန်းချလိုက်သည်။ ရလဒ်မှာ ယောသပ်သည် ထောင်ချခံလိုက် ရသည်။ယောသပ်၏အတွေ့အဦကံအတိုင်း ကျွန်ုပ်တို့သည် ကြုံတွေ့ခဲ့ရသည်။ ဘုရားရှင်မှကျွန်ုပ်တို့ကိုစွန့်ပစ်ထားပြီဟု စိတ်ထဲ ခံစားကြရသော်လည်း ခက်ခဲသော အချိန်တွင် "ဘုရားသခင်သည် ယောသပ်နှင့် အတူရှိနေခဲ့သည်" (က၊ ၃၉း၂၁)။

ဘုရားသခင်သည် ယောသပ်ကိုပစ်မထားပါ။ ထောင်ကျနေစဉ် ထောင်မှူးနှင့် ယောသပ်ရင်းနှီးစေရန်  ပြုပေးတော်မူသည်။ ဤတစ်ကြိမ်သည်လည်း သခင်၏ အိမ်၌ကဲ့သို့ပင် ဘုရားရှင်သည်ယောသပ်ကို ကောင်းချီးပေးပြန်သည်။ ယောသပ်သည် အလွန်အကင်းပါးသူဖြစ်သည်။ ဖြစ်နေသောအခြေအနေကို စိတ်သောကမထားဘဲ အကောင်းဆုံးဖြစ်အောင်နေထိုင်ခဲ့သည်။ သူ၌ စွမ်းရည်တတ်ကျွမ်းခြင်း မည်သို့ပင် အကင်းပါးနေပါစေ၊ သမ္မာကျမ်းစာ၌ ဘုရားသခင်သည် သူ့ကိုကောင်းချီးပေး၍ အောင်မြင်ခြင်းပေးကြောင်းကို ဖော်ပြထားသည်။ "ယောသပ်ပြောသမျှ၊ ဆိုသမျှကို ထောင်မှူးသည် သံသယကင်း၍စစ်ဆေးရန်အတွက်မလို။ လှည့်၍ပင် မကြည့်ဖြစ်သည့်အထိ ယုံကြည်ခြင်းခံရသည်။ အဘယ်ကြောင့်ဆိုသော် ဘုရားသခင်သည် သူနှင့်အတူရှိနေခြင်းကြောင့်ဖြစ်သည်။ ယောသပ်ပြုသမျှကို ဘုရားသခင် ကောင်းချီးပေး၏ (က၊ ၃၉း၂၃)။ အောင်မြင်သူများ၊ စွမ်းရည်ရှိနေသူများကို သတိပြုကြပါ။ ထိုအောင်မြင်ခြင်းစွမ်းရည်သည် မည်သူထံမှလာသနည်း။

`က၊ ၃၉း၇-၁၂ ကိုဖတ်ပါ။ ယောသပ်သည် သခင့်မယား၏ မြူဆွယ်ခြင်းကို မည်သို့တွန်းလှန်ခဲ့သနည်း။ ထိုမိန်းမ၏အလိုကို လိုက်လျောရန်မဖြစ်ကြောင်း၊ အလွန်ဆိုးသောအပြစ်၊ ဘုရားကိုဆန့်ကျင်သော အပြစ်ဖြစ်ကြောင်း ယောသပ် အဘယ်ကြောင့်ဆိုခဲ့သနည်း။ အပြစ်၏ သဘောသဘာဝကိုလည်းကောင်း၊ အပြစ်သည် မည်သို့ရှိသည်ကိုလည်းကောင်း ယောသပ်မည်သို့နားလည်ထားသနည်း။`