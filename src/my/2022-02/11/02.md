---
title:  မိသားစုြပသနာ
date:   05/06/2022
---

ယာကုပ်သည် ကတိတော်ပြည်၌အခြေစိုက်နေထိုင်ပြီး ယောသပ်မှာ သူစိမ်း ဧည့်သည်တစ်ဦးကဲ့သို့ ဖြစ်နေရသည်။ သမ္မာကျမ်းစာမှယာကုပ်သည် မိမိအဘ တည်းခိုရာခါနာန်ပြည်၌နေလေ၏ (က၊ ၃၇း၁)။ ယင်းနောက်မှာ ခါနာန်ပြည်၌နေစဉ် ဒုက္ခပြသနာနှင့်ထပ်တွေ့ရပြန်သည်။ ယခုတစ်ကြိမ်မှာ မိသားစုအတွင်းပြသနာဖြစ်သည်။ ပိုင်ဆိုင်မှုအမွေလုခြင်းပြသနာလည်းမဟုတ်။ ရေတွင်းအသုံးဦပခြင်းကြောင့် ဖြစ်လာသော ပြသနာလည်းမဟုတ်ပါ။ အဓိကမှာ ဝိညာဉ်ရေးပြသနာဖြစ်သည်။

`က၊ ၃၇း၁-၁၁ ကိုဖတ်ပါ။ မိသားစု၏ကြိုတင်ပြသထားသော အကြောင်းအရာကြောင့် ညီအစ်ကိုများကယောသပ်ကို အဘယ်ကြောင့် အလွန်မုန်းနေကြသနည်း။`

အစပိုင်း၌ယောသပ်ကို အဘိုးအိုယာကုပ်၏သားဟု နားလည်သိရှိထား ပြီးဖြစ်သည် (က၊ ၃၇း၃)။ ဖခင်နှင့်အနီးကပ်ဆုံးသား၊ ဖခင်၏ချစ်ခံရဆုံးသော သားဖြစ်သည်။ "အခြားညီအစ်ကိုများထက် အချစ်ခံရသည်" (က၊ ၃၇း၄)။ အရောင် အမျိုးစုံသောဝတ်လုံကိုပင် စီစဉ်ပေးထားသည် (က၊ ၃၇း၃)။ မင်းသား၏ဝတ်လုံမျိုးနှင့် တန်ဖိုးညီသည့်ဝတ်လုံ (၂ရာ၊ ၁၃း၁၈)၊ ရာခေလ၏ သားဖြစ်သောကြောင့် ယာကုပ်သည် သားဦးရာထူးကိုလည်းပေးချင်သည်။ ယောသပ်ကိုအခြားညီအစ်ကိုထက်လည်း ချီးမြှောက် ချင်သည့်သဘောရှိသည်။

အနာဂတ်၌ ယာကုပ်တမ်းတသကဲ့သို့ ယောသပ်သည်လည်း ဖြစ်လာသည်။ သားဦး၏အရိုက်အရာကိုရရှိသည့် သဘောမျိုးဖြစ်သွားသည် (၅ရာ၊ ၅း၂)။ ယောသပ်သည် ညီအစ်ကို၏မုန်းခြင်းခံရသည်မှာလည်း အံ့သြစရာမလိုပါ။ ညီအစ်ကိုတို့သည် သူနှင့်ပင်စကားကောင်းကောင်း မပြောတော့ပါ (က၊ ၃၇း၄)။

ထိုထက်မကယောသပ်သည် မိမိ၏ညီအစ်ကိုများမှ မိမိအပေါ် မလိုမုန်းထားသောအမူအရာများကို ဖခင်အားပြောပြလိမ့်မည် (က၊ ၃၇း၂)။ သို့ဖြစ်၍သူသည် ကုန်းချောသောသူကဲ့သို့ဖြစ်လာတော့သည်။

ယောသပ်သည် မိမိ၏အိပ်မက်ကို ပြောပြလာသောအခါမှာသော် လည်းကောင်း၊ ညီအစ်ကိုများထက်မြင့်သောနေရာ၌ နေရမည်ဟု အဓိပ္ပာယ်ရှိသော စကားများသည်လည်းကောင်း၊ သူသာလျှင်ကြီးစိုးသူဖြစ်မည် ဟူ၍လည်းကောင်း ပြောလာသောအခါ ပို၍ပို၍အမုန်းများကြီးထွားလာတော့သည်။ အိပ်မက်သည် တစ်ခါမကဘဲ ကြိုတင်ဟောကြား နေခြင်းမျိုးဖြင့် ထပ်ခါထပ်ခါအိပ်မက်ခဲ့သည် (က၊ ၄၁း၃၂)။ ယာကုပ်သည် သားငယ်ယောသပ်၏စကားများကို အပြစ်တင် ဝေဖန်ခဲ့သော်လည်း (က၊ ၃၇း၁ဝ) စိတ်ထဲ၌အမှုမဲ့အမှတ်မဲ့သဘောဖြင့် အရေးမကြီး ဟုထင်နေသည်။ ထိုသို့ထင်နေ၍ သဘောထားခြင်းသည် ထိုအိပ်မက် အားလုံးပြည့်စုံလာရန် စောင့်ဆိုင်းနေခြင်းနှင့် တူသည် (က၊ ၃၂း၁၁)။ နောက်ဆုံးတွင် ယောသပ်၏အိပ်မက်အတိုင်း အားလုံးဖြစ်လာခဲ့သည်ကို ကျွနု်ပ်တို့သိရသည်။ သူကိုယ်တိုင်အချိန်အတိအကျကို မသိခဲ့သော်လည်း အမှန်ပင်ပြည့်စုံလာခဲ့သည်။

`မဿဲ ၂ဝး၂၆၊၂၇ ကိုဖတ်ပါ။ မည်ကဲ့သို့သောဥပဒေသ စည်းမျဉ်းစည်းကမ်းမျိုးကို ဖော်ပြထားသနည်း။ ယင်းသွန်သင်ချက်အတိုင်း ကျွန်ုပ်တို့အသက်တာ၌ မည်သို့အသုံးချနိုင်မည်နည်း။`