---
title:  ယုဒနှင့်တာမာ
date:   07/06/2022
---

တာမာ၏ရာဇဝင်သည် မပါမဖြစ်ပါလာရသည်။ တာမ၏ပြသနာ နောက်ဆက်တွဲအကြောင်းသည် ယောသပ်အားအဲဂုတ္တုပြည်သို့ ရောင်းစားခြင်း အကြောင်းနှင့်သက်ဆိုင်သည် (က၊ ၃၈း၁)။ ယုဒမှ သူ၏ညီအစ်ကိုများကို စွန့်ခွာ အရေးမစိုက်ဂရုမထားဘဲ မိမိတစ်ယောက်တည်း သဘောနှင့် လုပ်ဆောင်ချက် များလည်းပါဝင်သည်။ ညီအစ်ကိုများတို့၏ သဘောထားနှင့် မတိုက်ဆိုင်ကြောင်း ပြသသည်။ ကျမ်းမှတ်တမ်းအရ ဆက်လက်ရေးသားထားသော အကြောင်းများသည် လည်း ဘာသာတရား၏ တူညီသောအဆုံးအမကိုဖြစ်စေပါသည်။ မကောင်းမှုများမှ အကောင်းဘက် ဦးတည်လာပြီး ကယ်တင်ခြင်းနှင့်ဆက်စပ်ပေးခဲ့သည်။

`က၊ ၃၈ ကိုဖတ်ပါ။ ယုဒ၏ပြုမူပုံနှင့်ခါနာန်အမျိုးတာမာကို ပြုမူပုံနှစ်ခုကို နှိုင်းယှဉ်ကြည့်ပါ။ မည်သည်ကပို၍ဖြောင့်မတ်နေသနည်း။ အဘယ်ကြောင့်နည်း။`

ယုဒသည် ခါနာန်မိန်းမတစ်ယောက်နှင့်တွေ့ခဲ့သည် (က၊ ၃၈း၂)။ သူ၏သားသုံးယောက်နှင့်ပြသနာဖြစ်ခဲ့သည်။ ဧရ၊ သြနန်၊ ရှေလ သားသုံးဦးဖြစ်သည်။ ယုဒသည် ခါနာန်အမျိုးသမီးအား ပထမသားဦးဧရကို ပေးစားခဲ့သည်။ မျိုးရိုးအစဉ်အဆက်ဖြစ်လာစေရန်ဖြစ်သော်လည်း ဧရနှင့်သြနန်တို့သည် မိမိတို့ပြုသော မကောင်းမှုကြောင့် ဘုရားသခင် သုတ်သင်ခဲ့သည်။ သို့ဖြင့် နောက်ဆုံးသားရှေလကို ယုဒသည် တာမာအားပေးစားရန် ကတိပြုခဲ့ပြန်သည်။

ယုဒသည် မိမိ၏ကတိထားရှိခြင်းကို မေ့လျော့ခဲ့ပြန်သည်။ သူ၏ မယား သေဆုံးခြင်းကိစ္စ၌ မိမိကိုယ်ကိုနှစ်သိမ့်နေရချိန်မှာ တာမာသည် ပြည့်တန်ဆာ အယောင်ဆောင်၍ ယုဒ၏ကတိကို ပြည့်စုံစေရန်ကြံစည်ခဲ့သည်။ ယုဒသည် ပြည့်တန်ဆာကိုပေးရန်ငွေမပါသွားခဲ့ခြင်းကြောင့် နောက်မှ ပြည့်တန်ဆာအတွက် သူမကို ဆိတ်တစ်ကောင်ပို့ပေးမည်ဟု ကတိဦပခဲ့သည်။

တာမာသည် သူ့ထံမှသက်သေရွေးယူရန်ပစ္စည်းကို ရယူထားသည်။ ထိုကြောင့် တံဆိပ်၊ စလွယ်နှင့်တောင်ဝှေးကို အပေါင်ထားခဲ့သည်။ တာမာသည် မိမိ၌ကို ယ်ဝန်ရှိလာလျှင် အပြစ်တင်သောသူတို့ကို မည်သူနှင့်ဖြစ်ခဲ့ကြောင်း သက်သေ ပြရန်အတွက် အပေါင်ကို အခိုင်အမာယူထားခြင်းဖြစ်သည်။ အပြစ်တင်သူမှာ ယုဒကိုယ်တိုင်ဖြစ်၍ ထိုပစ္စည်းများကိုပြသသောအခါ ယုဒသည် သဘောပေါက်သွားပြီး တောင်းပန်ရတော့သည်။

ထိုကိစ္စနှင့်ပတ်သက်၍ မွေးဖွားလာသောသားမှာ ဖါရက်နှင့်ဇာရ    အမြွာဖွားမြင်လာသည်။ "ဖါရက်" အဓိပ္ပာယ်မှာ "ဖောက်ထွက်သည်" ဟု အဓိပ္ပာယ် ရှိသည်။ ယာကုပ်ကဲ့သို့ပင် နောက်မှမွေးဖွားသော်လည်း ပထမလူ ဖြစ်လာခဲ့သည်။ သူ၏အမည်ကို ကယ်တင်ခြင်းစီမံကိန်း၏ ဒါဝိဒ် မျိုးစဉ်ဘောင်ဆက် ရှေးဘိုးဘေးနှင့်စာရင်းတွင် ထည့်သွင်းခံရသည် (ရုသ၊ ၄း၁၈-၂၂)။ နောက်ဆုံး ယေရှုမွေးဖွားလာသောအမျိုးမှ ဆွေစဉ်မျိုးဆက်ဖြစ်သည် (မသဲ၊ ၁း၃)။ တာမာသည် သမ္မာကျမ်းစာ၌ နာမည်ကြီးအမျိုးသမီးလေးဦး၏ ရှေ့ဆုံးမှအမျိုးဖြစ်သည်။ သူ၏နောက်၌ရာခပ် (မသဲ၊ ၁း၅)၊ ရုသ (မသဲ၊ ၁း၅၊၆)၊ ဥရိယ၏မယား(မသဲ၊ ၁း၆)၊ နောက်ဆုံး၌မာရိ (ယေရှု၏မယ်တော်) မသဲ၊ ၁း၁၆ တို့ဖြစ်သည်။

ယင်းအကြောင်းအရာမှ ကျွန်ုပ်တို့ကိုသင်ခန်းစာယူနိုင်သောအချက်မှာ ဘုရားရှင်သည် တာမာကို ကရုဏာဖြင့်ကယ်တင်ခဲ့သည်။ မကောင်းသော အကြောင်းမှအကောင်းဖက်သို့ ပြောင်းလဲပေးခဲ့သည်။ ထိုကြောင့် ဘုရားရှင်သည် ကပ်တိုင်ပေါ်၌ သားတော်ကိုအသေခံစေ၍ လူသားများအားကယ်တင်နိုင်ခဲ့သည်။ ယောသပ်၏ကိစ္စ၌လည်း ယောသပ်၏ဒုက္ခဆင်းရဲခြင်းကို ယာကုပ်နှင့် သူ၏သားများအားလုံးအား ကယ်တင်စေသောအဖြစ်သို့ ပြောင်းလဲပေးခဲ့သည်။