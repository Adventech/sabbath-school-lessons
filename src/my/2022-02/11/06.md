---
title:  ဖါရောမင်း၏အိပ်မက်များ
date:   09/06/2022
---

`က၊ ၄ဝး၁-၄၁း၃၆ ကိုဖတ်ပါ။ ဖါရောမင်း၏အိပ်မက်နှင့် အရာရှိတို့၏ အိပ်မက်သည် မည်သို့နည်းဖြင့်ပတ်သက်မှုရှိသနည်း။ ကိုယ်စီ၌ မည်သို့သော လက္ခဏာထင်ရှားသနည်း။`

အချိန်ကျလာ၍ယောသပ်သည် ဘုရားသခင်ကောင်းချီးပေးသော စွမ်းရည်များ ထွက်ပေါ်လာတော့သည်။ ထောင်ထဲ၌နန်းတော်မှအရာရှိများ အပြစ်ပေးခံရလျှင် ယောသပ်ကျနေသောထောင်သို့ အပို့ခံရသည်။ ထိုအချိန်၌ ဖလားတော်ဝန်နှင့် စားတော်ဝန်နှစ်ဦး ထောင်ကျလာသည် (က၊ ၄၁း၉-၁၁)။ ထိုသူနှစ်ယောက်သည် မိမိတို့အိ ပ်မက်ကြောင့် စိတ်ဒုက္ခရောက်နေကြသည်။ အနက်အဓိပ္ပာယ် မည်သို့ ရှိသည်ကိုလည်း နားမလည်ကြပါ။ "အိပ်မက်အနက် ဖတ်သူတစ်ဦးတစ်ယောက်မျှလည်းမရှိ" (က၊ ၄ဝး၈)။ နောက်ဆုံး၌ ယောသပ်သည် သူတို့၏အိပ်မက်အဓိပ္ပာယ်ကို ဖော်ပြပေးခဲ့သည်။

ထိုအရာရှိနှစ်ဦး၏အိပ်မက်နှစ်မျိုးရှိသည့်အတိုင်း ဖါရောမင်းသည်လည်း အိပ်မက်နှစ်မျိုးကိုမက်ခဲ့သည်။ မည်သူမျှလည်းအဓိပ္ပာယ်မဖော်နိုင်ခဲ့ပါ (က၊ ၄၁း၁-၈)။ ထိုအချိန်မှာဖလားတော်ဝန်သည် မိမိမြင်မက်ခဲ့သောအိပ်မက်ကို ထောင်ထဲ၌ရှိသော ယောသပ်က တိကျမှန်ကန်စွာအနက်ပြန်ဆိုနိုင်သည်ကို သတိရလာသည်။ ထိုကြောင့် ရှင်ဘုရင်၏အိပ်မက်ကို ဖတ်ပေးရန် အာမခံချက်ပြုလိုက်သည် (က၊ ၄၁း၉-၁၃)။

ဖါရောမင်းသည် မိမိ၏အိပ်မက်အကြောင်းကြောင့် အရာရှိများကို စိတ်ဒုက္ခရောက်စေသကဲ့သို့ သူသည်လည်းစိတ်ဒုက္ခရောက်ခဲ့သည် (က၊ ၄၁း၁၄-၂၄)။ ထိုအိပ်မက်အဓိပ္ပာယ်အားလုံးကို ယောသပ်ကောင်းစွာပြန်ဆိုခဲ့သည်။ အရာရှိများတို့၏ အိပ်မက်ကဲ့သို့ပင် ဖါရောမင်းသည် အိပ်မက်ကောင်းနှင့် အိပ်မက်ဆိုးကိုမြင်မက်ခဲ့သည်။ အဓိပ္ပာယ်လည်းအသီးသီးရှိနေသည်။ ဦးစွာပိန်သောနွားနှင့်ဆူဖြိုးသောနွား၊ ထိုနောက်၌ အောင်သောစပါးနှံနှင့် ဖျင်းသောစပါးနှံ၊ နွားခုနစ်ကောင်စီနှင့်စပါးခုနစ်နှံစီတို့ဖြစ်သည်။ ကြွယ်ဝသောနှစ်များနှင့်ဆင်းရဲခြင်းနှစ်များကို ပုံဆောင်ပါသည်။ နွားမခုနစ်ကောင် သည်လည်း စပါးနှံခုနစ်နှံကိုပင်ပုံဆောင်ခြင်းဖြစ်သည်။ ပေးလိုသောသတင်းမှာ အတူတူပင်ဖြစ်သည်။ ဘုရားရှင်ထံမှလာသော သတိပေးခြင်းဖြစ်၍ လွန်ခဲ့သောအချိန် အခါ၌ ယောသပ်၏အိပ်မက်မျိုးကဲ့သို့ ဖြစ်သည်။ (က၊ ၄၁း၃၂။ ကို က၊ ၃၇း၉ နှင့်နှိုင်းယှဉ်ပါ)။

ယောသပ်သည် အိပ်မက်အနက်ကြောင့် စိတ်အားညှိုးငယ် နွမ်းနယ်လျက်ရှိသည်။ ဖါရောမင်းအားလည်း ဘုရားရှင် "အေလိုဟင်" ၏ သတိပေးခြင်းအမှန် ဖြစ်ကြောင်းကိုလည်းကောင်း၊ ထိုဘုရား "အေလိုဟင်" သည် သတိပေးသည့်အတိုင်း အမှန်ပင်ဦပတော်မူသည်ကိုလည်းကောင်း အသိပေးခဲ့သည် (က၊ ၄၁း၂၅၊၂၈)။ ဖါရောမင်းသည် မိမိတိုင်းပြည် အတွက်တာဝန်ပေးမည့်သူကို ရှာဖွေနေ၍ ယောသပ်အကြောင်းကိုလည်း သိရှိထားသည်။ ဖါရောမင်း၏နှုတ်၌လည်း ထွက်လာသော စကားမှာ "ဘုရားသခင်သည် ဤအမှုအလုံးစုံတို့ကို သင့်အားပြတော်မူသည်ဖြစ်၍ သင်ကဲ့သို့ဥာဏ်ပညာနှင့်ပြည့်စုံသောသူမရှိ။ သင်သည် နန်းတော်အုပ်ဖြစ်   ရမည်။ သင်၏စကားအတိုင်း ငါ၏ပြည်သားတို့ကို ငါစီရင်စေမည်" (က၊ ၄၁း၃၉၊ ၄ဝ)။

ဘုရားရှင်ကိုကျေးဇူးတင်သည်။ ယောသပ်သည် ပေါတိဖာအိမ်၌ အုပ်စိုးရသည်။ ထောင်ထဲ၌အုပ်စိုးခွင့်ရခဲ့သည်။ ယခုအဲဂုတ္တုတစ်ပြည်လုံးကို အုပ်ချုပ်ရသောအခွင့် ဘုရားရှင်ပေးနေပြန်သည်။ အကြောင်းအရာမှာ အလွန်မှပင်အင်အားဖြစ်စေပါသည်။ ကြောက်မက်ဖွယ်ဒုက္ခကြားမှ ဘုရားသခင်သည် အရာရာကိုပြင်ဆင်ပေးတော်မူခဲ့ပြီ။

`ဘုရားရှင်၏ကတိတော်နှင့်အကြံအစည်အပေါ် ကျွန်ုပ်တို့မည်သို့ ကိုးစား မှီခိုတတ်ရန် သင်ခန်းစာရရှိစေပါသနည်း။ မျှော်လင့်ချက်မရှိတော့ဟု ထင်နေရသော အချိန်အခါမျိုး၌ ဘုရားသခင်သည် တိတ်ဆိတ်စွာ ြမင်ေနေတာ်မူသည်။`