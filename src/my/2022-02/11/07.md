---
title:  ဆက်လက်‌လေ့လာရန်။
date:   10/06/2022
---

အယ်လင်ဂျီဝှိုက်၏ ရှေးဘိုးဘေးများနှင့်ပုရောဖက်များစာအုပ်မှ၊ စာ၊ ၂၁၃-၂၂၃ တွင်ဖော်ပြသော "အဲဂုတ္တုပြည်တွင်နေထိုင်သော ယောသပ်အကြောင်း" ကိုဖတ်ပါ။

ယောသပ်နှင့်ဒံယေလတို့၏ လူငယ်ဘဝကြီးပြင်းလာစအချိန်မှ လူကြီးဘဝသို့ ရောက်ချိန်အထိ အိမ်နှင့်ခွဲခွာနေထိုင်ခဲ့ရသည်။ တစ်ပါးအမျိုးသား တိုင်းတစ်ပါးသို့ ဖမ်းသွားချုပ်ထားခံခဲ့ကြရသည်။ အထူးသဖြင့် ယောသပ်သည် စုံစမ်းခြင်းခံခဲ့ရသည်။ အနာဂတ်အတွက်ကြီးမားသော ပြောင်းလဲခြင်းဖြစ်ခဲ့ရသည်။ ဖခင်၏အိမ်၌ နေထိုင်စဉ်ကာလ သူသည်ပျော်ရွင်ခဲ့ရသည်။ ပေါတိဖာ၏အိမ်၌ ကျွန်တစ်ယောက်လို နေခဲ့ရသည်။ ပေါင်းသင်းသောမိတ်ဆွေတိုင်းသည် သူ့ကိုယုံကြည်စိတ်ချကြသည်။ အလုပ်ကိုလေးစားသူ၊ ပညာကိုလေ့လာသူ၊ မျက်စိရှင်ရှင်ထားတတ်သည်။ လူတို့နှင့်ပေါင်းသင်းဆက်ဆံသူဖြစ်သည်။ ဖေါရောမင်း၏အစိုးရအရာရှိများအတွက် သီးသန့်ထားသောအကျဉ်းထောင်တွင် မတရားမှုများစွာရှိသည်။ လွတ်မြောက်ရန် မျှော်လင့်ချက်မရှိသောနေရာဖြစ်သည်။ တိုင်းပြည်သစ္စာဖောက်များအဖြစ် စွပ်စွဲခံထား ကြရသူများဖြစ်သည်။ မည်သည့်အကြောင်းအရာကြောင့် သူ၏ သိက္ခာကို ထားရှိနိုင်သနည်း။

ငယ်စဉ်ကာလမှစ၍ ယောသပ်သည် ဘုရားရှင်ကိုချစ်ရန်၊ ကြောက်ရွံ့ရိုသေရန် သင်ကြားခံခဲ့ရသည်။ ဖခင်၏တဲ၌မကြာခဏဆိုသလို ဗေသလအရပ်၌မြင်မက်ခဲ့သော အိပ်မက်အကြောင်းကို ထပ်ခါထပ်ခါ ကြားခဲ့ရသည်။ ကောင်းကင်မှမြေကြီးပေါ်သို့ ဆက်သွယ်ထားသော လှေကားအကြောင်းဖြစ်သည်။ ထိုလှေကားပေါ်၌ ကောင်းကင်တမန်များ တက်ဆင်းနေကြသည်။ ကောင်းကင်ပလ္လင်ထက်၌ထိုင်နေသူသည် ယာကုပ်အား ကိုယ်ထင်ပြခဲ့သည်။ ယဗ္ဗုတ်ချောင်းကမ်းနံဘေး၌ ပဋိပက္ခဖြစ်ခဲ့ရခြင်း အကြောင်းကိုလည်းကြားခဲ့ရဖူးသည်။ ယာကုပ်သည် အောင်မြင်သူဖြစ်၍ ဘုရားသခင်နှင့် အတူရှိသောမင်းသား ဟူသောဘွဲ့ကိုရရှိခဲ့သည်။

ဖခင်၏သိုးများကို ထိန်းကျောင်းရသောသိုးထိန်းကလေးငယ်         ယောသပ် ဖြူစင်ရိုးသားသောဘဝဖြင့် ကိုယ်ကာယ၌လည်းကောင်း၊ စိတ်တန်ခိုး၌ လည်းကောင်း အစဉ်အတိုင်းကြီးထွားခဲ့သည်။ ဘုရားရှင်နှင့်မိတ်သဟာယဖွဲ့၍ ဘာသာတရားကို လေ့လာသူ၊ အမှန်တရားကိုလက်ကိုင်စွဲသူဖြစ်၍ ဖခင်၏ယုံကြည်မှုကို အထူးခံ ရသူဖြစ်သည်။ သူသည်စိတ်ခွန်အားနှင့် ခိုင်ခံ့သောစည်းမျဉ်းစည်းကမ်းကို အထူးရရှိထားသည်။ 

အသက်တာ၌သူကြုံခဲ့ရသော အခက်အခဲများတွင် နေထိုင်ရာ ခါနာန်ပြည် ဖခင်၏အိမ်မှအဲဂုတ္တုပြည်သို့ ဖမ်းဆီးချုပ်နှောင်ခံဘဝ ရောက်သွားသည်။ ငယ်ရွယ်သေးသည့်အချိန်ဖြစ်၍ ခေါ်ဆောင်သွားသော လမ်းခရီးမှာပင် တောင်ကုန်းပေါ်မှ မိသားစုတဲများကိုလှမ်းကြည့်ကာ၊ ဖခင်၏ ထာဝရဘုရားကိုသတိရနေခဲ့သည်။ ငယ်ရွယ်ချိန်၌ကြားခဲ့ရသော သွန်သင်မှုကို အမှတ်ရနေခဲ့သည်။ သူ၏စိတ်ထဲ၌လည်း သူ၌မည်သည့်အပြစ်မျှမရှိပါဟု ယုံကြည်နေသည်။ အစဉ်အမြဲကောင်းကင်ဘုရင်၏ အသုံးခံနေသည့်အပြုအမူကို ပြုမူခဲ့သည်။ ခရစ်ယာန်ပညာရေး စစ. ၅၁ယ ၅၂.