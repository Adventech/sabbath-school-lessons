---
title:  အတိုက်အခိုက်များကြုံရသောယောသပ်
date:   06/06/2022
---

ဆိုးဝါးလှသောကြမ္မာအရိုင်းအစိုင်းများ လိုက်လာနေသော်လည်း ထိုအခက်အခဲ များကို ရင်ဆိုင်နိုင်ခဲ့သည်။ မကောင်းကြံသူများသည်သာ နောက်ဆုံးဒုက္ခနှင့် ကြုံရစမြဲဖြစ်သည်။ ကိုယ်ကိုမုန်းတီးအကောက်ကြံစည်       နေသူသည် နောက်ဆုံး၌ လည်း ကျဆုံးရစမြဲဖြစ်သည်။

`က၊ ၃၇း၁၂-၃၆ ကိုဖတ်ပါ။ မကောင်းသောစိတ်သည် အန္တရာယ်အလွန်များပြီး၊ အဆိုးကြံစည်ခြင်းစိတ်ထားသည် အကျိုးနည်းကြောင်း ယနေ့ကျွနု်ပ်တို့ကို မည်သို့သွန်သင်ပေးနေသနည်း။`

ညီအစ်ကိုတို့သည် ယောသပ်ကိုမုန်းခြင်းသဘောသည် ဘုရားသခင်မှ ယောသပ်အားမျက်နှာသာပေးခြင်းကို မနာလိုခြင်းကြောင့်ဖြစ်သည် (တ၊ ၇း၉)။ ထိုသို့မျက်နှာသာပေးခြင်းသည် ဆင့်ကာဆင့်ကာဖြင့် အောင်မြင်မှုများ ရရှိလာသည်။ ယောသပ်သည်လမ်းစပျောက်နေ၍ ဒုက္ခရောက်ချိန်၌ တစ်ဦးတစ်ယောက်ကသူ့ကိုတွေ့၍ လမ်းပြပို့ဆောင်ခဲ့သည် (က၊ ၃၇း၁၅)။ ညီအစ်ကိုများက ကြံ၍သတ်ရန်ကြိုးစားချိန်မှာ ရုဗင်ကိုယ်တိုင်ကြားဝင်၍ သူ့အားသတ်ပစ်မည့်အစား တွင်းထဲသို့ချထားရန် အကြံပေးခဲ့သည် (က၊ ၃၇း၂ဝ-၂၂)။

မိမိ၏အိမ်သားခြင်း၊ မိမိ၏အသွေးခြင်းအပေါ်မုန်းပါသည်ဟု ဆိုသောစကားသည် ဤနေရာ၌ခန့်မှန်းရခက်လှပါသည်။ ယောသပ်၏ ညီအစ်ကိုလူငယ်များသည် ထိုသို့ရက်စက်သောလုပ်ရပ်ကို မည်သို့ လုပ်နိုင်မည်နည်း။ တဒင်္ဂအတောအတွင်းမှာ မိမိတို့၏ဖခင်ကြီး မည်မျှခံစားရမည်ကို မစဉ်းစားဘဲနေပါမည်လား။ အမှန်မှာအပြစ်ဆိုစရာရှိလျှင် မျက်နှာလိုက်သောဖခင်ကြီးကိုသာ အပြစ်တင် ရမည်ဖြစ်သည်။ သားသမီး ညီတူညီမျှဖြစ်နေလျက် ထိုသို့ယောသပ်ကို မျက်နှာလိုက်ချစ်ခြင်းသည် ဖခင်၏အားနည်းချက်ဖြစ်သည်။ ထိုကြောင့် လူသား တစ်ဦးဖြစ်လာချိန်၌ မပြည့်စုံသော အတွင်းစိတ်သဘောပါလာစမြဲဖြစ်သည်။

သို့သော် ညီအစ်ကိုများထဲမှ အချို့တို့သည် သူတို့ပြုမိသော အမှု အတွက် စိတ်မပျော်မရွင် မအီမသာရှိနေသည်။ အကြောင်းမှာ မိမိတို့၏ သွေးရင်း တစ်ယောက်ဖြစ်နေသည်။ ကလဲ့စားချေလိုက်ရ၍ ပျော်ရွင်စရာမရှိ့ပါ။ မကြာသောအချိန်အတွင်းမှာပင် ခရီးသွားကုန်သည်တစ်စု ထိုနေရာသို့ ဖြတ်သွားနေသည်ကို တွေ့ရသည်။ ထိုကုန်သည်များတို့သည် ယော်ဒန်မြစ် အစွန်မှလာသော ဣရှမေလအနွယ်ဝင်လူမျိုးများဖြစ်ကြသည်။ အဲဂုတ္တုသို့ သွားရောက်ပြီး ဟင်းခတ်အမွေးအကြိုင်နှင့် အခြားကုန်ပစ္စည်းများ  ရောင်းချမည့် သူများဖြစ်သည်။ ယုဒသည် မိမိတို့၏ညီကိုသတ်ပစ်မည့်အစား ထိုကုန်သည်များထံ ရောင်းချပစ်ရန် အကြံပေါ်လာသည်။ ယောသပ်သည် ကျွန်အဖြစ်ရောင်းစားခြင်းခံရပြီး အဝေးသို့ထွက်သွားသည့်တိုင် သွေးရင်း ညီအစ်ကိုများကျန်နေရစ်သေးသည်။ ‌ရှေးဘိုးဘေးနှင့်ပရောဖက်များ စ. ၂၁၁.

ရေတွင်းဟောင်းအတွင်းချထားခဲ့ခြင်းမှာ နောက်မှအေးအေးဆေးဆေး သတ်ပစ်မည့် အကြံရှိနေကြသည်။ ကုန်သည်အဖွဲ့ဖြတ်သွားစဉ် ယုဒသည် အခြားညီအစ်ကိုများအား ယောသပ်ကိုရောင်းစားရန် တိုက်တွန်းခဲ့သည် (က၊ ၃၇း၂၆၊၂၇)။ ထိုနောက်တွင်ယောသပ်သည် မိဒျန်လူမျိုးများထံ ရောင်းစားခြင်းခံရပြန်သည် (က၊ ၃၇း၂၈)၊ ထပ်မံ၍မိဒျန်တို့သည် ယောသပ်အား အဲဂုတ္တုလူထံရောင်းစားပစ်ပြန်သည် (က၊ ၃၇း၃၆)၊ ထိုအချိန်မှာ အနာဂတ်သည် လင်းလက်လာခဲ့သည်။

`သင်ကိုယ်တိုင် သတိမမူမိသောလုပ်ရပ်များအတွက် ထာဝရဘုရားသည် အစီအစဉ်ရှိနေကြောင်း အထူးသတိပြုရန်လိုအပ်ပါသလား။`