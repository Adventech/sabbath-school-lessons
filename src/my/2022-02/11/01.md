---
title:  အိပ်မက်ဆရာ ယောသပ်
date:   04/06/2022
---

### ဖတ်ရန်ကျမ်းချက်၊၊ 
‌က၊ ၃၇။ မဿဲ ၂ဝး၂၆၊ ၂၇။ တ၊ ၇း၉။ က၊ ၃၈။ က၊ ၃၉။ က၊ ၄ဝး၁ - ၄၁း၃၆။

> <p>အလွတ်ကျမ်းချက်</p>
> "ကြည့်လော့။ အိပ်မက်ဆရာလာပြီ" (က၊ ၃၇း၁၉)။

ယောသပ်၏ရာဇဝင် (က၊ ၃၇-၅ဝ) သည် ကမ္ဘာဦးကျမ်း၏ နောက်ဆုံးပိုင်းတွင် မှတ်တမ်းတင်ထားပြီး ကျမ်းကိုအဆုံးသတ်သွားသည်။ ခါနာန်ပြည်၌ရှိစဉ်မှာပင် ပထမဦးဆုံးအိပ်မက်ကိုမြင်မက်ခဲ့သည် (က၊ ၃၇း၁-၁၁)။ ၎င်းနောက် အဲဂုတ္တုပြည်မှာ သေဆုံးသွားသည့်အထိ (က၊ ၅ဝး၂၆) ဖြစ်သည်။ ထိုကြောင့်ယောသပ်၏အကြောင်းသည် ကမ္ဘာဦးကျမ်း၌ အခြားဘိုးဘေးများ ထက်ပိုမိုရေးသားကာ စာမျက်နှာအများဆုံး နေရာယူထားသည်။ ယောသပ်သည် ယာကုပ်၏သားများထဲမှ တစ်ဦးဖြစ်နေသည့်တိုင် ကမ္ဘာဦးကျမ်းတွင် ကြီးမားသောပုဂ္ဂိုလ်တစ်ဦးကဲ့သို့၊ အာဗြဟံကဲ့သို့၊ ဣဇာက်၊ ယာကုပ်ကဲ့သို့ ထူးမြတ်သောပုဂ္ဂိုလ်ဟု သတ်မှတ်ခံရသည်။

ကျွန်ုပ်တို့လေ့လာသွားရမည့် ယောသပ်၏သက်တော်စဉ်အကြောင်းတွင် အရေးကြီးသော ဘာသာရေးအမြင်ရှုထောင့်နှစ်မျိုးပါဝင်သည်။ ယင်းအမှန်တရား တို့မှာ ပထမဦးဆုံးဘုရားရှင်သည် မိမိ၏ကတိတော်ကိုပြည့်စုံစေခဲ့သည်။ ဒုတိယအချက်မှာ ဘုရားသခင်သည်ဒုက္ခကို သုခအဖြစ်ပြောင်းလဲပေးနိုင်စွမ်း ရှိသည်။

ယခုအပတ်မှာ ယောသပ်၏အစပိုင်းအသက်တာကို အသားပေး လေ့လာ ကြရပါမည်။ သူသည်ယာကုပ်၏ အချစ်ရဆုံးသောသားဖြစ်၍ ချစ်စနိုးအမည်မှာ "ဖအာဟာခါလိုမော့") "အိပ်မက်ဆရာ" ဟူ၍ဖြစ်သည် (က၊ ၃၇း၁၉)။ အဓိပ္ပာယ်ကိုတည့်တည့်ပြန်ဆိုရလျှင် "အိပ်မက်၏အရှင်သခင်" ဟူ၍ဖြစ်သည်။ အိပ်မက်နှင့်ပတ်သက်လျှင် အထူးကျွမ်းကျင်သူဖြစ်ကြောင်း ရည်ညွန်းခြင်းဖြစ်သည်။ ထိုသို့ပေးထားသော ဘွဲ့မှာ သူနှင့်အလွန်ကိုက်ညီနေသည်။ အကြောင်းမှာ သူသည် အိပ်မက်မက် ရသူသက်သက်မဟုတ်၊ အိပ်မက်ကိုနားလည်၍ အနက်ပြန်အဓိပ္ပာယ် ဖော်နိုင်သူလည်းဖြစ်သည်အပြင် အသက်တာတစ်လျှောက်လုံး အိပ်မက်၏ အကြောင်းများကို ပြည့်စုံစွာခံစားရသူဖြစ်သည်။

ယခုအခန်းတွင် ထပ်မံ၍သိရှိရမည့်အကြောင်းအရာမှာ ဘုရားရှင်၏ ပြင်ဆင်တော်မူသမျှသည် ခိုင်လုံသေချာကြောင်း၊ လူတို့၏စိတ်အတွင်း ဆိုးသွမ်းမှု မှန်သမျှကိုလည်း အရေးမစိုက်ကြောင်း မြင်တွေ့သွားရမည်ဖြစ်သည်။