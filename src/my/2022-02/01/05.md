---
title:  လူသားမျိုးနွယ်ကိုဖန်ဆင်းခြင်း
date:   30/03/2022
---

ဖန်ဆင်းသမျှအရာအားလုံး၏ နောက်ဆုံးပိတ်ဖန်ဆင်းခြင်းသည် လူသားကို ဖန်ဆင်းခြင်းဖြစ်သည်။ ထိုအကြောင်းကို ကမ္ဘာဦးကျမ်း၌တွေ့ရှိရသည်။ လူသတ္တဝါသည် ဖန်ဆင်းသမျှအရာအလုံးစုံတို့၏ အထွတ်အမြတ်ဖြစ်သည်။ ကမ္ဘာကိုဖန်ဆင်းရခြင်း၏ ရည်ရွယ်ချက်သည်လည်း လူသားများအဖို့ဖြစ်သည်။

`ကမ္ဘာဦးကျမ်း၊ ၁း၂၆-၂၉ နှင့် က၊ ၂း၇ ကိုဖတ်ပါ။ လူသားကို ဖန်ဆင်းခြင်း၌ ခြားနားသောအမြင်နှစ်မျိုးသည် မည်သို့ဆက်စပ်နေသနည်း။`

ဘုရားသခင်သည် လူသားကိုမိမိ၏ပုံသဏ္ဌာန်တော်နှင့် တူညီစွာ ဖန်ဆင်း ခဲ့ကြောင်း ကျမ်းစာမှရဲရဲဝံ့ဝံ့ရေးသားထားသည်။ လူသတ္တဝါ တစ်မျိုးတည်းသာ ဘုရား၏ ပုံတူနှင့်ဖန်ဆင်းထားသည်။ သားရဲမျိုးသားယဉ်မျိုး မြေပေါ်မှာတွားတတ်သော တိရစ္ဆာန် မျိုးစုံကို ဖန်ဆင်းထားသော်လည်း (က၊ ၁း၂၅)၊ လူသားကိုမူ ဘုရားသခင်သည် မိမိပုံသဏဥာန်တော်နှင့်အညီ ဖန်ဆင်းတော်မူသည် (က၊ ၁း၂၇)။ ထိုအချက်သည် လူသားတို့၏ဝိညာဉ်ဗီဇ၌ မကြာခဏဆိုသလို မြင်တွေ့နေရသည်။ ဘုရားရှင်၏ ပုံသဏ္ဌာန်တော်ကို ထင်ဟပ်စေလျက်ရှိသည်ဟု ပြောဆိုရာ၌နားလည်ထားရန်မှာ ဘုရားရှင်အုပ်စိုးခြင်း လုပ်ဆောင်မှု၌ လူသားတိုင်းသည် ဘုရားကိုကိုယ်စားပြုထားသည်။ သို့မဟုတ် တခြားသူအများအတွက်၊ ဝိညာဉ်ရေးရာလုပ်ဆောင်မှုအတွက် ပါဝင်ပတ်သက် နေပါသည်။

ထိုသို့သောသဘောတော်သည် ပြည့်စုံမှန်ကန်နေသည့်တိုင် ဖန်ဆင်းခြင်း၏ အစစ်အမှန်ပါဝင်လျက်ရှိသည်။ အရေးကြီးသော ကိုယ်ကာယ အပိုင်းကိုပါဝင်စေရန် ပျက်ကွက်တတ်ကြသည်။ ဝိညာဉ်ရေးရာနှင့် ကိုယ်ကာယ နှစ်မျိုးလုံးသည် ဝေါဟာရ နှစ်လုံးကိုအသုံးပြုကာ "ပုံသဏ္ဌာန်တော်" နှင့် "တူညီသော" ဟု က၊ ၁း၂၆ တွင်ဖော်ပြထားသေးသည်။ ဟေဗြဲစကား၌ "တစီလမ်" သည်ပုံသဏ္ဌာန်အဖြစ် ပုံပန်း သဏ္ဌာန်ကိုရည်ညွန်းကာ ကိုယ်ကာယကိုဆိုလိုပြီး "ဒီမု" ဟူသော ဝေါဟာရသည် "တူညီသော" အကြောင်းမမြင်ရသောအရည်အချင်းမျိုး၊ ဘုရားရှင်၏ ဗီဇဇာတိမျိုး နှင့် နှိုင်းစာပြောဆိုသော စကားလုံးဝေါဟာရဖြစ်သည်။

ထိုကြောင့် ဟေဗြဲဘာသာစကားဖြင့် "ဘုရားသခင်၏ပုံသဏ္ဌာန်တော်မှာ" ကျမ်းစာ၏ဖေါ်ပြချက်အတိုင်းဆိုလျှင် လူကိုဖန်ဆင်းစက လူသားတို့၏ ဗီဇသဘာဝသည် ပြည့်စုံခြင်းရှိသည်ဟု နားလည်ရပါမည်။ သမ္မာကျမ်းစာ၏ အတည်ပြုချက်အရ 

လူယောက်ျားနှင့်လူမိန်းမကို ဘုရားသခင်သည် မိမိ၏ ပုံသဏ္ဌာန်တော်နှင့် ကိုယ်ခန္ဓာ တူညီအောင် ဖန်ဆင်းထားသည့်အပြင် ဝိညာဉ် ရေးရာ၌လည်း ပြည့်ဝစုံလင်စွာ ဖန်ဆင်းပေးခဲ့ကြောင်း နားလည်ရပါမည်။ အယ်လင်ဂျီဝှိုက်မှပြတ်သားရှင်းလင်းစွာ မှတ်ချက်ပြုထားသည််မှာ "အာဒံသည် ဖန်ဆင်းရှင်၏လက်တော်မှထွက်လာလျှင် ထွက်လာခြင်းမှာ ကိုယ်ကာယ၌သော် လည်းကောင်း၊ ဥာဏ်ပညာအရာ၌ သော်လည်းကောင်း ဖန်ဆင်းရှင်နှင့် တူညီနေပါသည်။" 

ဘုရားရှင်၏ပုံသဏ္ဌာန်တော်အတိုင်း ပြည့်ဝစုံလင်လျက်ရှိသည့် အကြောင်းကို အတည်ပြုထားရာ၌ အခြားသောဖန်ဆင်းခြင်းကို မှတ်တမ်း တင်ထားသည်။ ကျမ်းချက်များလည်းထောက်ခံချက်ပြုသည်။"လူသည် အသက်ရှိသော သတ္တဝါ ဖြစ်လာသည်။" က၊ ၂း၇။ တိုက်ရိုက်ပြန်ဆိုသော် "သက်ရှိသတ္တဝါ" အဖြစ် ဘုရားရှင်သည် လက်တော်နှင့်ပုံစံ သွင်းပြီး ဇီဝအသက်ကို "မှုတ်သွင်း" ပေးခဲ့သည်။ မှတ်သားရန်မှာ ထိုမှုတ်သွင်း သောဇီဝအသက်ကို ဝိညာဉ်(လိပ်ပြာ)သဘောမျိုး သက်ရောက်သည်ဟု အယူအဆ ရှိကြပြန်သည်။ သို့သော် ထိုမှုတ်သွင်းသောအသက်သည် ဇီဝဗေဒဆိုင်ရာ စွမ်းအားနှင့် အလွန်ဆက်နွယ်ပတ်သက်လျက်ရှိသည်။ လူကိုပုံစံပြုလုပ် ချိန်၌ မြေမှုန့်ကိုအသုံးပြုထားသည်။ မှုတ်သွင်းသောဇီဝအသက်ဝိညာဉ်ရေးရာသဘောနှင့် ကိုယ်ကာယအသက်ရှင်လှုပ်ရှားခြင်းကိုဖြစ်စေပါသည်။

ဆက်လက်၍ တတိယမြောက်ဖန်ဆင်းမှုလုပ်ဆောင်ချက်ကို ဘုရားရှင် ပြုတော်မူရာ၌ လူမိန်းမကို လူယောက်ျား၏ခန္ဓာကိုယ်အပိုင်းဖြင့် ဖန်ဆင်းပြန် သည်။ က၊ ၂း၂၁၊၂၂) လူမိန်းမ၏ဗီဇသဘာဝသည် လူယောက်ျား၏ဗီဇ သဘာဝနှင့်တူသည် ဟူ၍လည်း သုံးသပ်ပြောဆိုနိုင်ပြန်သည်။