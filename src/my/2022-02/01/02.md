---
title:  ဖန်ဆင်းခံအရာအားလုံး၏ဘုရား
date:   27/03/2022
---

ဆာ၊၁ဝဝး၁-၃ကိုဖတ်ပါ။ ဖန်ဆင်းခံအရာအားလုံး၏ဘုရားကို လူသားများ မည်သို့ တုံ့ပြန်မှုရှိသနည်း။ အဘယ်ကြောင့်နည်း။

ကမ္ဘာဦးကျမ်း(၁)သည် ဖန်ဆင်းခြင်းအကြောင်းကို မှတ်တမ်းတင်သော ပထမဦးဆုံးကျမ်းပိုဒ်ဖြစ်သည်။ ထာဝရဘုရားသည် ဖန်ဆင်းရှင်ဖြစ်၏။ အဓိပ္ပာယ် ပြန်ဆိုချက်မှာ ကျွန်ုပ်တို့ကြားရပြီဖြစ်သည်။ အစအဦး၌ဘုရားသခင်သည် ကောင်းကင်နှင့်

မြေကြီးကို ဖန်ဆင်းသည် ဟုကမ္ဘာဦးကျမ်း ၁း၁ တွင်ဖော်ပြသည်။ ပထမဆုံး  စာကြောင်း၌ပင် တွေ့မြင် ရသည်မှာ (က၊ ၁း၁) "ဘုရားသခင်" ဟု ခေါ်သော စကားလုံးကို အခန်းငယ်တစ်ခုလုံး၏ အလယ်ဗဟို၌ထားရှိပြီး "ဘုရားသခင်" ဟု ခေါ်ဆိုသောစကားကိုလည်း အထူးပြုမျဉ်းသားထားကာ လေးနက်သော သဘောဖြင့် တရိုတသေရေးထား၏။ ဖန်ဆင်းခြင်းအကြောင်းစတင်ရေးသားသော ကျမ်းပိုဒ်၌ပင် ဘုရားသခင်ကို အထူးတလည်ရည်စူးကာ ဖန်ဆင်းရှင်အဖြစ် ဖော်ပြကြေညာခဲ့သည်။

ကမ္ဘာဦးကျမ်း၏ စတင်ပုံမှာဘုရားသခင်၏ အကြောင်းကိုမတူညီသောခြားနား သည့် ဖေါ်ပြတင်ဆက်ခြင်းနှစ်မျိုးဖြင့် အသုံးပြုထားသည်။ ပထမတစ်ခု အနေဖြင့် ဖန်ဆင်းခြင်း (က၊ ၁း၁-၂း၄)ဖြစ်၍ ထာဝရဘုရားသခင်သည် လူသားထက် များစွာ သာလွန်မြင့်မြတ်ကြောင်းနှင့် ထာဝရဘုရားရှင်၏ ဇာတိတော်မှာ ‘အေလိုဟင်" ဖြစ်ကာ မြင့်မြတ်စုံလင်ခြင်းအပြည့်ဖြင့် ပြည့်ဝနေပြီးသားဖြစ်သည်။ ‘အေလိုဟင်’ ဟု နာမတော် သမုတ်ထားခြင်း သည်လည်း ရှိထားနင့်ပြီးသား၊ တန်ခိုးတော်အစုံနှင့် ပြည့်ဝတော် မူကြောင်း ဖြစ်သည်ဟုမှတ်ယူရသည်။‘အေလိုဟင်’သည် ဗဟုဝုစ် အများ ကိန်း ဖြစ်သည်။ ထိုသို့ဗဟုဝုစ်အများကိန်းကို အသုံးပြုခြင်းသည်လည်း ကြီးမြတ်တော် မူခြင်းနှင့် ထူးကဲသာလွန်သော အထွတ်အထိပ်ဖြစ်ကြောင်းကို ရည်ညွန်းလို ခြင်းကြောင့် ဖြစ်သည်။

ဒုတိယအကြောင်းအရာအနေဖြင့် ဖန်ဆင်းခြင်း၏မှတ်တမ်းအရ (က၊ ၂း၄-၂၅) ဘုရားရှင်သည် ပုဂ္ဂိုအဖြစ်တည်တော်မူ၍ အရာအားလုံး၏ အချုပ်အခြာဖြစ်ကြောင်းကို ရည်ညွန်းဆိုလိုခြင်းဖြစ်သည်။ နဂိုမူလပင်ကိုကပင် ထာဝရဘုရား ‘ယာဝဲအရှင်’ ဖြစ်ပြီး သားဖြစ်၍ နာမတော်အလုံးစုံကို လူအများရင်းနှီးသိကျွမ်းကြပြီးဖြစ်သည်။ ဖန်ဆင်းခြင်း အကြောင်း ဖော်ပြသော ကျမ်းချက်အပြည့်အစုံမှာ ထိုထာဝရဘုရားသခင်ကို ကိုးကွယ် ဝတ်ပြုထိုက်ပါကြောင်း သေသေချာချာရေးသားပေးထားသည်။ ရှေးဦးစွာ ထာဝရ ဘုရားရှင်၏ ဘုန်းတော်အနုဘော်တော်သည် အကန့်အသတ်မရှိပါ။ ကြီးမြတ်လွန်း လှသည်။တစ်ချိန်တည်းမှာပင် ကိုယ်တော်ကို ကျွန်ုပ်တို့မှီခိုခြင်းပြုနေ ရကြောင်း၊ ကိုယ်တော်သည် ကျွန်ုပ်တို့ကိုဖန်ဆင်းပေးထားသည်။ ကိုယ်ကိုတိုင် လူဖြစ် လာရန် စွမ်းဆောင်ခဲ့ခြင်းမဟုတ်ပါ (ဆာ၊ ၁ဝဝး၃)။ သို့အတွက်ကြောင့် ဆာလံ သီချင်း အပိုဒ်များစွာ၌ ကိုးကွယ်ချီးမွမ်းခြင်းကို ဖန်ဆင်းခြင်းအကြောင်းနှင့်နွယ်ကာ စပ်ဆို ရေးသားထားသည်။ (ဆာ၊ ၉၅း၁-၆။ ဆာ၊ ၁၃၉း၁၃၊၁၄ ကို ဗျာ၊ ၁၄း၇ နှင့် နှိုင်းယှဉ်လေ့လာပါ)။

အဆိုပါတင်ဆက်ပုံနှစ်မျိုးစလုံးသည် ထာဝရဘုရားရှင်သည် မြင့်မြတ် စုံလင်၍ ဘုန်းတော်နှင့်ပြည့်စုံတော်မူကြောင်းကို ကွက်ကွက်ကွင်းကွင်း ဖော်ပြပေးသည်။ အရာ ခပ်သိမ်း၏အချုပ်အခြာလည်းဖြစ်၊ မေတ္တာတော်နှင့် ပြည့်ဝစုံလင်ကာ ကျွန်ုပ်တို့ကို ပြုစုစောင့်ရှောက်ပေးလျက်ရှိနေပါသည်။ ထိုကြောင့် ကျွန်ုပ်တို့အနေဖြင့် ဘုရားရှင်ကို မည်သို့ချဉ်းကပ်ကိုးကွယ်ရမည့်အကြောင်းသည်  အလွန်အရေးကြီးလှပါသည်။ လေးမြတ် ရိုကျိုးစွာဖြင့် ဝမ်းမြောက်ခြင်းနှင့်အတူ ကိုယ်တော်၏ခွင့်လွတ်တတ်သော မေတ္တာ ကရုဏာတော်ကို ယုံကြည်ကိုးစား အလေးထားရပါမည် (ဆာ၊ ၂း၁၁)။

ဘုရားရှင်တည်ရှိတော်မူခြင်း အခြေအနေကို တင်ဆက်ဖော်ပြထား သည်မှာ အဓိပ္ပာယ်ပြည့်ဝလှပါသည်။ ဘုရားရှင်နှင့်နီးကပ်စွာရင်းနှီးကျွမ်းဝင်ခြင်း သဘောသည် ကိုယ်တော်၏ကြီးမြတ်လှခြင်းသဘောကိုလည်း နားလည် သဘောပေါက်စေပါသည်။ ဘုရားရှင်သည် ကြီးမြတ်လှတော်မူကြောင်းကို ကျွန်ုပ်တို့သုံးသပ်သိရှိရသည်နှင့် ကိုယ်တော်၏ကရုဏာတော်ကိုနှစ်သက်ပြီး ဝမ်းမြောက်ခြင်း၊ ငြိမ်သက်ခြင်းအပြည့်ဖြင့် ကျွန်ုပ်တို့၏ဘဝအသက်တာ၌ အသက်ရှင်နေထိုင်သွားနိုင်မည်ဖြစ်သည်။

`ဘုရားရှင်၏ ဘုန်းတော်ကြီးမြတ်လှခြင်းအကြောင်းကို ဆင်ခြင် ကြည့်ပါ။ စကြဝဠာတစ်ခုလုံးကို ကိုင်တွယ်ထိန်းသိမ်းထားသည်။ ကျွန်ုပ်တို့ အနီးတွင်လည်း နေတော်မူသည်။ အံ့ဖွယ်အမှန်တရားသည် အဘယ်ကြောင့် အံ့သြဖွယ်ဖြစ်သနည်း။`