---
title:  ဖန်ဆင်းခြင်း
date:   26/03/2022
---

### ဖတ်ရန်ကျမ်းချက်၊၊ 
‌ဆာ၊ ၁ဝဝး၁-၃။ ကမ္ဘာ၊ ၁-၂။ ထွက်၊ ၂ဝး၈-၁၁။ ထွက်၊ ၄ဝး၃၃။ မသဲ၊ ၂၅း၁၄-၃ဝ။ မသဲ၊ ၁၉း၇-၉။

> <p>အလွတ်ကျမ်းချက်</p>
> "အစအဦး၌ ဘုရားသခင်သည် ကောင်းကင်နှင့်မြေကြီးကို ဖန်ဆင်းတော်မူ၏" (ကမ္ဘာ၊ ၁း၁)။

ကမ္ဘာဦးကျမ်းသော်လည်းကောင်း၊ ကျမ်းစာတစ်အုပ်လုံးသော် လည်းကောင်း ဖန်ဆင်ခြင်းအကြောင်းနှင့်အစပြုခဲ့သည်။ ယင်းအချက်သည် အလွန်အရေးကြီးလှသည်။ အကြောင်းမှာ သမ္မာကျမ်းစာသည် ဖန်ဆင်းခြင်း အကြောင်းကိုမှတ်တမ်းတင်ခြင်းဖြင့် လူသားတို့၏အစအဦးကို ဖေါ်ပြပေးနိုင်သည်။ ထိုအမှန်တရားသည် ကမ္ဘာဦးကျမ်း၏ ဖန်ဆင်းခြင်းအကြောင်းမှစကာ လူသား၏ အခြေအနေနှင့် သမ္မာကျမ်းစာ၏ သမိုင်း ကြောင်းအပေါင်းကို ထိရောက်မှု ရှိစေပါသည်။ 

ဖန်ဆင်းခြင်းနှင့်ဆိုင်သော ကျမ်းချက်နှစ်ချက်မှာ ကမ္ဘာဦးကျမ်း ၁ နှင့် ၂ ဖြစ်၍ ထာဝရဘုရားရှင်နှင့် လူသားတို့ဆက်စပ်မှုအကြောင်းဖြစ်သည်။ ယခုအပတ်လေ့လာမည့် သင်ခန်းစာ၌သတ္တမနေ့သည်ဥပုသ်နေ့ဖြစ်ကြောင်း ရာဇဝင်အကိုးအကားဖြင့် အသေအချာ နားလည်သွားရမည်။ ထာဝရဘုရားရှင်သည် မိမိ၏ပုံသဏဥာန်တော်နှင့်အညီ ဖန်ဆင်း ကြောင်း၊ မြေမှုန့်ကိုယူ၍ဖန်ဆင်း ထားကြောင်း၊ ကောင်းမကောင်း သိကျွမ်းရာ အပင် ထားရှိခြင်း၏အကြံတော် ရည်ရွယ်ချက်နှင့် အသက်ပင်နှင့်မည်သို့ပတ်သတ် ဆက်နွယ် နေကြောင်းကို အသေးစိတ်လေ့လာသိရှိရပါမည်။

သမ္မာကျမ်းမှအစအဦးကပင်ရေးသားထားသောအကြောင်းတိုင်းသည် ကရုဏာ တော်ကို ပြသကြောင်း သင်ခန်းစာရရှိကြရမည်။ ကျွန်ုပ်တို့နေထိုင် အသက်ရှင်ခြင်းသည် ကရုဏာတော်လုံးလုံးကြောင့်သာဖြစ်ကြောင်း၊ လူသားများ စတင်မပေါ်ပေါက်လာမီမှာပင် ဘုရားသခင်သည် ကောင်းကင်နှင့်မြေကြီးကို ဖန်ဆင်းခဲ့ကြောင်း၊ ကျွန်ုပ်တို့ကို ဖန်ဆင်းခဲ့သလို ပြန်လည်ရွေးနုတ် ခြင်းလည်းရှိကြောင်း၊ ထိုအခြင်းအရာသည် ကရုဏာတော် ဆုလာဘ်ဖြစ်သည်။ ဖန်ဆင်းခြင်းနှင့်ရွေးနုတ်ခြင်းနှစ်ရပ်လုံး၌ သတ္တမနေ့ဥပုသ်ပညတ်တော်သည် တည်ရှိချိတ်ဆက်လျက်ရှိသည်။