---
title:  ဖန်ဆင်းခြင်း
date:   28/03/2022
---

`က၊ ၁း၄၊ ၁ဝ၊ ၁၂၊ ၁၈၊ ၂၁၊ ၂၅၊ ၃၁ နှင့် က၊ ၂း၁-၃ ကိုဖတ်ပါ။ ထင်ရှားပေါ်လွင်သော ထပ်ခါထပ်ခါမြွက်ဆိုခြင်းစကားတော်မှာ"ကောင်းသည်" ဟုဖန်ဆင်းခြင်းမှတ်တမ်း၌ မှတ်သားထားပါသလား။ဖန်ဆင်းခြင်း အဆုံးသတ်သွားသောအချိန်မှာ ကျွန်ုပ်တို့ မည်သည့်သင်ခန်းစာကို တွေ့ရှိနိုင်သနည်း (က၊ ၂း၁-၃)။`

ဖန်ဆင်းခြင်းအဆင့်ဆင့်၌ဘုရားရှင်သည်မိမိ၏လက်ရာတော်ကို ‘ကောင်းသည်’ ဟူ၍မှတ်ချက်ပြုခဲ့သည်။ယေဘုယျနားလည်ရန်မှာ ဘုရားသခင်သည် ဖန်ဆင်းခြင်း လက်ရာတော်အဆင့်တိုင်းသည် အောင်မြင်ခြင်း ရှိကြောင်း ကိုယ်တိုင်မြင်တွေ့တော်မူခြင်း အဓိပ္ပာယ်ရှိသည်။ "ကောင်းသည်" ဟုဆိုရာတွင် "အလုပ်ဖြစ်မြောက်သည်" ဟူ၍အဓိပ္ပာယ်ယူရသည်။ အလင်းဖြာဆင်းလာခြင်း (က၊ ၁း၄) ဂြိုဟ်နက္ခတာရာအပေါင်း အစီအလျဉ် ပေါ်ပေါက်လာခြင်း (က၊ ၁း၁၂) စသည်တို့သည် အောင်မြင်စွာ လုပ်ဆောင်နိုင်ကြောင်းကို သက်သေပြနေခြင်းဖြစ်သည်။

သို့သော် ထို "ကောင်းသည်" ဆိုသောစကားတော်မှာ အလုပ်လုပ်ဆောင်ခဲ့၍ ကျေနပ်နေခြင်းထက် သာလွန်သောအဓိပ္ပာယ် ပါဝင်နေသည်။ "တော့ဗ်" ဟုဆိုသော ဟေဗြဲဝေါဟာရမှာ အခြား ကျမ်းချက်များစွာတွင်လည်း အသုံးပြုထားသည်။ လှပတင့် တယ်ခြင်းအတွက် ကျေနပ်ပီတိဖြစ်သော စကားလုံးအဖြစ် အသုံးပြုလေ့ရှိသည် (က၊ ၂၄း၁၆)။ မကောင်းမှုနှင့် နှိုင်းယှဉ်ပြကာ သေမင်းနှင့်ပေါင်းဖက်ခြင်း၌လည်း ထိုစကားကိုအသုံးပြုသည် (က၊ ၂း၉။ က၊ ၂း၁၇)။

စကားစုလေးဖြစ်သော "ကောင်းသည်" ၏အဓိပ္ပာယ်မှာ ဖန်ဆင်ခြင်း အလုပ်သည် အဆင်ပြေကောင်းမွန်စွာဖြစ်သွားသည့်အပြင်၊ လက်ရာတော်သည် လှပပြည့်စုံကြောင်းနှင့် အပြစ်အနာအဆာ တစ်စုံတစ်ရာမပါကြောင်းကိုဆိုလိုသည်။ ဖန်ဆင်းစကမ္ဘာကြီးသည် "ယခုလက်ရှိ" ကျွန်ုပ်တို့နေထိုင်သောကမ္ဘာနှင့် လုံးဝမတူပါ။ ယခုကမ္ဘာကြီးမှာ အပြစ်၏ဒဏ်ရာဒဏ်ချက်နှင့်သေခြင်း၊ ပျက်စီးခြင်းပြည့်ဝနေပါသည်။ ပျက်စီးနေသော ကမ္ဘာကြီး၏ အခြေအနေသည် ဘုရားရှင်အသစ်ပြန်လည်ဖန်ဆင်းလိုကြောင်း ပြသနေပါသည် (က၊ ၂း၅)။

ဖန်ဆင်းခြင်းအကြောင်းကို ရှင်းလင်းဖွင့်ဆိုသောအခါ ဆင့်ကဲသီအိုရီ သည်လည်း အပြိုင်အဆိုင်ဝင်ရောက်လာတတ်သည်။ ဆင့်ကဲသီအိုရီ၏ အယူအဆမှ ကမ္ဘာကြီးသည် အလိုလိုအခန့်သင့်သွား၍ ပုံသဏ္ဌာန်ပေါ်လာကာ တဖြည်းဖြည်းပင်ကိုသဘာဝအတိုင်း ဖြစ်လာသည်ဟု ကြေညာပြောဆို ထားသည်။

သမ္မာကျမ်းစာမှ ရေးသားအတည်ပြုထားသော မှတ်တမ်းကိုကြည့်လျှင် ဘုရား ရှင်သည် မထင်မမှတ်ရုတ်တရက်ကမ္ဘာကြီးကို ဖန်ဆင်းခြင်းမဟုတ်ပါ (က၊ ၁း၁)။ အခန့်သင့်၍ ဖြစ်ပေါ်လာခြင်းမျိုးလည်းမရှိပါ။ ကမ္ဘာကြီးသည် သူအလိုလို ဖြစ်လာခြင်း မဟုတ်၊ ဘုရားရှင်၏အလိုတော်၊ ဘုရားရှင်၏ နှုတ်ထွက်စကားတော်ဖြင့် တည်ရှိ လာခြင်းဖြစ်သည်။ (က၊ ၁း၃) "ဘာရာ" ဟူသောဟေဗြဲဝေါဟာရကို ကမ္ဘာဦးကျမ်း(၁) တွင် အသုံးပြုထားသည်။ ယင်းကြိယာပုဒ်ကို "ဖန်ဆင်းသည်" အစအဦး၌ ဘုရားသခင်သည် ကောင်းကင်နှင့် မြေကြီးကို "ဖန်ဆင်းတော်မူ၏" ဘုရားရှင်သည်ပြုလုပ်ဖန်ဆင်းသူ၊ဘုရားရှင်မြွက်ဆိုအမိန့်ပေး၍ဖြစ်လာသည်ဟု မှတ်တမ်း တင်ထားခြင်းဖြစ်သည်။

ဖန်ဆင်းခြင်းအကြောင်း ရေးမှတ်သောကျမ်းပိုဒ်၌ ကျွန်ုပ်တို့ကို သတိပေးထား သည်မှာ"အရာအားလုံး" တို့သည်ပြီးစီးသည် (က၊ ၁း၃၁)။ ဖန်ဆင်းရှင် ကိုယ်တော်တိုင် မှ "အလွန်ကောင်း၏" ဟုဆုံးဖြတ်လိုက်သည်။ (က၊ ၁း၃၁)။ က၊ ၁း၁ သည်ပြန်၍ညွန်းဆိုချက်အရ၊ ကောင်းကင်နှင့် မြေကြီးကို ဖန်ဆင်းခြင်းနှင့် က၊ ၂း၁ သည် အရာအားလုံးပြီးစီးကြောင်းကြေညာချက်ပြုလိုက်သည်။အားလုံးပြည့်စုံသွားပြီးဖြစ်သည် ဥပုသ်တော်နေ့ အပါအဝင် ရက်သတ္တပတ် ခုနှစ်ရက်ဖြစ်သည်။

`ဆင့်ကဲသီအိုရီ၏ ကမ္ဘာကြီးဖြစ်တည်လာရန် နှစ်ပေါင်းသန်းထောင်ချီ ကြာသောအတွေးအခေါ်သည် ကမ္ဘာဦးကျမ်းဖေါ်ပြသော ဖန်ဆင်းခြင်းအကြောင်း နှင့် အဘယ်ကြောင့် တက်တက်စင်ကွဲလွဲနေရပါသနည်း။ ယင်းအမြင်နှစ်မျိုးကို အဘယ်ကြောင့် ညှိနှိုင်းယူ၍မရနိုင်သနည်း။`