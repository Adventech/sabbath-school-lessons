---
title:  ဥပုသ်နေ့
date:   29/03/2022
---

`က၊ ၂း၂၊၃ နှင့် ထွက်၊ ၂ဝး၈-၁၁ ကိုဖတ်ပါ။ အဘယ်ကြောင့် သတ္တမနေ့သည် ဖန်ဆင်းခြင်းနှင့် ဆက်နွယ်မှုရှိသနည်း။ ထိုဆက်နွယ်မှုသည် ဥပုသ်နေ့ကိုစောင့်ရန် မည်သို့ချိတ်ဆက်မှုရှိသနည်း။`

အပ်ကျမပ်ကျပင် ဘုရားရှင်သည် မိမိ၏ဖန်ဆင်းခြင်းအမှုကို "ဥပုသ်တော် နေ့ဖြင့်အတည်ပြု" အဆုံးသတ်ခဲ့သည်။ သတ္တမနေ့ဥပုသ်နေ့ကို စောင့်ထိန်းခြင်းသည် ဘုရားရှင် မိမိ၏အလုပ်ကိုအပြီးသတ်လုပ်ဆောင် ပြီးစီးကြောင်း၊ ဖန်ဆင်းခြင်း ပြည့်စုံသွားကြောင်းကို သက်သေပြုပေးခြင်းဖြစ်သည်။ ယင်းနောက်၌ကိုယ်တော်သည် မိမိ၏လက်ရာတော် "အလွန်ကောင်းသည်" ကိုမြင်တော်မူခဲ့သည်။ ဥပုသ်အမှန် သတ္တမနေ့ဥပုသ်ကို စောင့်ထိန်းခြင်းသည် ထာဝရဘုရားရှင်နှင့်အတူ ကိုယ်တော်၏ ဖန်ဆင်းတော်မူခြင်းအရာအလုံးစုံအတွက် အဖိုးထိုက်လှပကြောင်း လက်ခံသဘောတူ ခြင်းဖြစ်သည်။

ကျွန်ုပ်တို့အလုပ်မှန်သမျှကိုရပ်နားထားပြီး ထာဝရဘုရားရှင် အနားယူတော် မူခဲ့သည့်အတိုင်း ဥပုသ်နေ့၌အနားယူ နားနေကြရမည်။

သတ္တမနေ့ဥပုသ်တော်နေ့ကို စောင့်ထိန်းခြင်းသည် အလွန်ကောင်းသော ဖန်ဆင်းခြင်း ၌ပါဝင်သည်။ ကျွန်ုပ်တို့ကိုယ်ကာယအနားယူခြင်းပါဝင်ရသည်။ ရှေးခေတ်နှင့် ယခုခေတ် ယုံကြည်ချက်တရားကို နှိုင်းယှဉ်ပြသော် သမ္မာကျမ်း၌မရှိသော ဓမ္မသစ်၊ ဓမ္မဟောင်း ကျမ်း၌ဖေါ်ပြခြင်းမရှိသော ယုံကြည်ချက်သည် လူ၏ကိုယ်ခန္ဓာကို မကောင်း ဆိုးဝါး ဟု ရှုတ်ချဝေဖန်အပုပ်ချတတ်သည်။ ထိုအယူဝါဒသည် ထာဝရဘုရားသခင်ကို မသိသူ၊ မယုံကြည်သူများ၌ရှိခဲ့သည်။ သို့သော် ကျမ်းစာ၌ထိုသို့မရှိ။ ဥပုသ်တော်နေ့ကို စောင့်ထိန်းသူများသည် ဘုရားရှင်၏ဖန်ဆင်းခြင်းကို ဂုဏ်ပြုသောအားဖြင့် မိမိကိုယ် ကာယအသွေးအသား အပါအဝင် ဖန်ဆင်းထားသမျှအရာအလုံးစုံကို ဝမ်းမြောက် ပျော်ရွင်စွာ သတိပြု ယုယခြင်းဖြင့် ကိုယ်တော်ကိုဂုဏ်ပြုခြင်းဖြစ်သည်။

ဥပုသ်တော်နေ့သည် လူသား၏ရာဇဝင်သမိုင်း၏ ပထမဦးဆုံး အမှတ် လက္ခဏာဖြစ်သည့်အတိုင်း နာကြင်ခံစားခြင်းဝေဒနာနှင့် ကမ္ဘာလောက၏ ညည်းတွားသံ လက္ခဏာလည်းဖြစ်သည်။ စိတ်ဝင်စားဖွယ်ကောင်းသော စကားစု တစ်စုမှာ "အလုပ်ကိုပြီးစီးစေသတည်း" ဖြစ်၍ ထိုစကားစုကို ဗိမာန်တော် တည်ဆောက် ပြီးစီးသောအချိန်၌ တစ်ဖန်ပြန်၍ကြားရပြန်သည် (ထွ၊ ၄ဝး၃၃)။ ထပ်၍ ရှောလမုန် မင်းကြီးသည် ဗိမာန်တော်ကို တည်ဆောက်ပြီးစီးသောအခါမှာ ထိုစကားကို ပြန်၍ ကြားရပြန်သည်။ (၃ရာ၊ ၇း၄ဝ၊၅၁) ထိုနေရာတို့သည် ဧဝံဂေလိတရားနှင့် ကယ်တင်ခြင်း သတင်းကို သင်ကြားပို့ချပေးသောနေရာများ ဖြစ်သည်။

လူသားများအပြစ်ပြုကျဆုံးပြီးနောက် ဥပုသ်တော်နေ့၊ ရက်သတ္တပတ်၏ နောက်ဆုံးရက်သည် ကယ်တင်ခြင်း၏နိမိတ်လက္ခဏာ တစ်ရပ်အဖြစ်ညွန်ပြ ပေးကာ၊ အသစ်ဖန်ဆင်းခြင်း၏ နိမိတ်လက္ခဏာအဖြစ်နေရာဝင်ယူလာသည်။ (ဟေရှာ၊ ၆၅း၁၇။ ဗျာ ၂၁း၁) ဥပုသ်တော်နေ့သည် လူသားများအတွက် ရက်သတ္တပတ်၏နောက်ဆုံးရက်၌ အမှတ်အသားပြုလုပ်ကာ ကပ်ကမ္ဘာကြီးတွင် ရှိသောဆင်းရဲဒုက္ခအပေါင်း အဆုံးသတ် သွားမည်ဟုလည်း မှတ်ယူရသည်။

ထိုကြောင့် ယေရှုရှင်သည် ဥပုသ်နေ့ကိုအထူးရွေးချယ်ပြီး ရောဂါဘယ အားလုံးကို ကုသပျောက်ကင်းစေခြင်းအမှုကိုလုပ်ဆောင်ခဲ့ခြင်းဖြစ်သည် (လုကာ၊ ၁၃း၁၃-၁၆)။ မိရိုးဖလာထုံးစံဓလေ့လိုက်လျှောက်သော ဘာသာရေးခေါင်းဆောင် များသည် ယေရှုရှင် ဥပုသ်တော်နေ့၌ ရောဂါကုသခြင်းကို အပြစ်တင်ဝေဖန်ရှုတ်ချ ခဲ့ကြသည်။ ဥပုသ်တော် နေ့၌ရွေးချယ်ကာ ရောဂါကုသခြင်းသည် ယေရှုရှင်မှကျွန်ုပ်တို့ လူသားများအား ညွန်ပြသည့် အချက်မှာ နာကျင်မှုဝေဒနာနှင့် သေခြင်း အမှုသည် အဆုံးသတ် သွားရမည့် အချိန်သည် ကယ်တင်ခြင်းလုပ်ငန်းစဉ်၏ အဆုံးတွင် အသေအချာရှိလာ မည်ကို ပြသသွန်သင်ပေးခြင်းဖြစ်သည်။ သို့ဖြစ်၍ ဥပုသ်နေ့တိုင်းသည် ကျွန်ုပ်တို့ကို ရွေးနုတ်ခြင်း၏မျှော်လင့်ရာအတွက် ညွန်ပြနေပါသည်။

`ဥပုသ်တော်နေ့ကိုစောင့်ထိန်းခြင်းသည် ကောင်းကင်သစ်နှင့် မြေကြီးသစ်ကို အမှန်တကယ် ကိုယ်တော်ပြန်လည်ဖန်ဆင်းတော်မူမည့်အကြောင်း ကယ်တင်ခြင်းနှင့် ယှဉ်၍ ကျွန်ုပ်တို့မည်သို့ခံစားရသနည်း။`