---
title:  ဆက်လက်‌လေ့လာရန်။
date:   01/04/2022
---

အယ်လင်ဂျီဝှိုက်ရေးသားထားသော ‘ခရစ်ယာန်ပညာ‌ရေး’ စာအုပ်စာမျက်နှာ ၁၂၈၊ ၁၂၉ မှ "သိပ္ပံနှင့်သမ္မာကျမ်းစာ" ခေါင်းစဉ်ပါအကြောင်းနှင့် သုခဘုံလမ်း  စာအုပ်စာမျက်နှာ ၂၁၊ ၂၂ မှ "ဖန်ဆင်းခြင်း" ခေါင်းစဉ်ပါအကြောင်းအရာကို ဖတ်ကြည့်ပါ။

သဘာဝစာအုပ်နှင့်ဖွင့်ဆိုချက်စာအုပ်အသီးသီးသည် တူညီသော သခင်ဘုရား၏ သဘောတော်ကို ဖော်ပြထားသည်။ စကားမပြောတတ်သော်လည်း ညီညာတူညီသော ဆောင်ရွက်ချက်သဘောကို ပြသနေပါသည်။ မတူညီ ကွဲပြားသောနည်းလမ်းများ ဖြင့် လည်းကောင်း၊ ခြားနားသော ဘာသာစကားများဖြင့် လည်းကောင်း ကြီးမြတ်လှသော အမှန်တရားကို သက်သေပြနေပါသည်။ သိပ္ပံပညာသည် အသစ်အသစ်သော အံ့ဖွယ်အရာများကို ရှာဖွေတွေ့ရှိနိုင်သော်လည်း မိမိ၏ရှာဖွေတွေ့ရှိရသောအရာကို ဖြစ်အောင် မလုပ်ဆောင်ခဲ့ပါ။  နားလည်ယုံမျှသာ တွေ့ရှိဖော်ထုတ်နိုင်သည်။ ဘုရားသခင်၏ ဖော်ပြချက်နှင့်မူ ကွဲပြားရှုပ်ထွေးတတ်စမြဲဖြစ်သည်။ သဘာဝတရား စာအုပ်ကြီးနှင့် နှုတ်ကပတ်တော် သည် တစ်ဖက်နှင့်တစ်ဖက် မီးမောင်းထိုးပေး လေ့ရှိသည်။ ယင်းသဘာဝသည်ပင် ဘုရားရှင်လုပ်ဆောင်တော်မူသော အရာခပ်သိမ်း အကြောင်းကို ကျွန်ုပ်တို့ကျေနပ် လက်ခံအောင်သင်ကြားပေးနေပါသည်။ 

သဘာဝကိုစူးစမ်းရာ၌ သိပ္ပံနှင့်နှုတ်ကပတ်ကျမ်းစာဖော်ပြချက်သည်   ညှိနှိုင်း သဘောတူခြင်းဖြစ်အောင် လုပ်ဆောင် လျှင်လည်း နှုတ်ကပတ်တော်မှာ ဖော်ပြထားသော ဘုရားရှင်၏နှုတ်ထွက် စကား၏တန်ခိုးကို ဖျက်ဆီးရာ ကျမည် ဖြစ်သည်။ ဘူမိဗေဒ၏တွေးခေါ်ချက်အရ မောရှေမှတ်တမ်းတင်ထားသော ဖန်ဆင်းခြင်း အကြောင်း ကို တိုက်ရိုက်အဓိပ္ပာယ်ဖွင့်ခဲ့ကြသည်။ သိပ္ပံပညာသည်ဘူမိဗေဒအရ နှစ်ပေါင်း သန်းပေါင်း များစွာ ကျောက်စိုင်ကျောက်သားများ၏သက်တမ်းကိုတွက်ချက်ကြေညာခြင်း သဘော၌ ကမ္ဘာကြီးသည်လုံးဝမရှိခဲ့သောအဖြစ်မှ ဆင့်ကဲဆင့်ကဲဖြစ်စဉ်ကြောင့် ပေါ်ထွက်လာ ကြောင်းသက်သေပြကြသည်။ ကျမ်းစာနှင့်သိပ္ပံပညာကို ချိန်ထိုးကြည့်မိပြန်သော် ညဦးနှင့်နံနက်ဟု ဘုရားရှင်သတ်မှတ်၍ ဖန်ဆင်းခြင်း အမှုသည် ဆင့်ကဲသီအိုရီ သဘောအရဆိုလျှင် လွန်စွာကြာညောင်းပေမည်။ အချိန်အတိအကျ မရှိနိုင်တော့ပါ။ ထောင်ပေါင်းများစွာ သို့မဟုတ် သန်းပေါင်း များစွာသော နှစ်အရေအတွက် ကြီးသို့ ဖြစ်လာလိမ့်မည်။

"နိဂုံးချုပ်ဆိုရသော် သမ္မာကျမ်းစာသည် သူ၌ရေးသားချက်နှင့် သဟဇာတမျှလျက်ရှိသည်။ သဘာဝတရား၏သွန်သင်ချက်နှင့်လည်း ကိုက်ညီနေ ပါသည်။" အယ်လင်ဂျီဝှိုက်၏ ခရစ်ယာန်ပညာ‌ရေး  စာ. ၁၂၈၊၁၂၉။