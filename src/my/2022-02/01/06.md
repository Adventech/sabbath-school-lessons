---
title:  လူသား၏တာဝန်
date:   31/03/2022
---

`ပထမဦးဆုံးလူသားကို ဘုရားရှင်ဖန်ဆင်းပြီးသည်နှင့် လက်ဆောင် သုံးမျိုးကို  ပေးအပ်ခဲ့သည်။ ဧဒင်ဥယျာဉ် (က၊ ၂း၈) အစားအစာ (က၊ ၂း၁၆) နှင့် မိန်းမ (က၊ ၂း၂၂)။က၊ ၂း၁၅-၁၇ ကိုဖတ်ပါ။ ဖန်ဆင်းခြင်းခံရသောအရာများနှင့် ထာဝရ ဘုရားရှင်အပေါ် လူသားတို့မည်သည့်တာဝန်မျိုးရှိသနည်း။ ထိုတာဝန်နှစ်ရပ် သည် မည်သို့မည်ပုံဆက်စပ်မှုရှိသနည်း။`

ပထမဦးဆုံးလူသား၏တာဝန်မှာ ဘုရားရှင်လက်ဆောင်ပေးသော သဘာဝ ပတ်ဝန်းကျင်ကို ထိန်းသိမ်းပြုစုရမည်။ "ပြုစုစောင့်ရှောက်စေခြင်းငှာ" (က၊ ၂း၁၅)။ ပြုစုဟူသောစကားသည် အလုပ်လုပ်ရန်ဖြစ်သည်။ လက်ဆောင် ရရှိရုံနှင့်မပြီးသေးပါ။ ရရှိထားသောဧဒင်ဥယျာဉ်ကို ပြုစုစောင့်ရှောက်ကာ များစွာသီးပွင့်စေရန်ဖြစ်သည်။ ထိုအကြောင်းကို ယေရှုရှင်သည် အစွမ်းအစ ရှိသည့်အတိုင်း တာဝန်ပေးအပ်သော သင်ခန်းစာဖြင့် ပြန်၍ဥပမာပြောကြား ထားခဲ့သည် (မသဲ ၂၅း၁၄-၃ဝ)။ ဟေဗြဲဝေါဟာရဖြင့် "ရှာမာ" ဟုသုံးထားသောကျမ်းချက်၌ "စောင့်ရှောက်" သည်ဟု အဓိပ္ပာယ်ရှိသည်။ ရရှိထားသောအရာကို ထိန်းသိမ်းထားရန်တာဝန်ရှိသည်။

ဒုတိယအချက်တာဝန်မှာ အစားအစာနှင့်ပတ်သက်သော တာဝန် ဖြစ်သည်။ ပထမဦးဆုံးလူသားကို ဘုရားရှင်ပေးသောအစာကို ကျွနု်ပ်တို့ မှတ်မိရပါမည် (က၊ ၁း၂၉)။ ဘုရားရှင်သည်လည်း လူသားကို ရှိသမျှသော အပင်ကို စားရသောအခွင့် (က၊ ၂း၁၆) ပေးထားသည်။ လူသည် သစ်ပင်တို့ကို ဖန်ဆင်းခြင်းမပြုပါ။ မည်သည့် အစားအစာကိုမျှလည်း ဖန်ဆင်းခဲ့ခြင်းမရှိပါ။ ဘုရားရှင်သာကရုဏာတော်အပြည့်ဖြင့် လက်ဆောင်ချီးမြှင့်ပေးထားသည်။

သို့ရာတွင် ပညတ်ချက်တစ်ခုကို သတ်မှတ်ချထားပေး၏။ ဘုရားရှင်ထံမှ ရက်ရောစွာပေးသောလက်ဆောင်ကို ရွင်လန်းဝမ်းမြောက်စွာ သုံးစားနိုင်စေရန် အတွက်ဖြစ်သည်။ "ရှိသမျှအပင်" ကိုစားရသောအခါ ကရုဏာတော်အပိုင်း၌ ဘုရားသခင်သည် ပို၍စည်းကမ်းရှိစေသည်။ အပင် ရှိသမျှအထဲမှ အပင်တစ်ပင်၏ အသီးကို မစားရဟုမိန့်မှာထားသည်။ စည်းလွတ်ဝါးလွတ်အပျော်ကြူးခြင်းသည် သေခြင်းသို့ပို့ဆောင်ပေးလိမ့်မည်။ ယင်းဥပဒေသည် ဧဒင်ဥယျာဉ်မှစတင်ခဲ့သည့် အမှန်တရားလည်းဖြစ်သည်။ ယနေ့တိုင်တစ်နည်းမဟုတ်တစ်နည်းဖြင့် ထိုဥပဒေသည် အကျုံးဝင်လျက်ရှိသည်။

တတိယတာဝန်မှာ လက်ဆောင်ရထားသော မိန်းမအတွက်ပင် ဖြစ်သည်။ ထိုလက်ဆောင်သည် ဘုရားရှင်ထံမှရရှိသော တတိယမြောက် လက်ဆောင်ဖြစ်သည်။ "ယောက်ျားသည် ကိုယ်မိဘကိုစွန့်၍ ကိုယ်ခင်ပွန်း၌ မှီဝဲသဖြင့်" (က၊ ၂း၂၄)။ တစ်သွေးတစ်သားတစ်ကိုယ်တည်းဖြစ်စေရန် ဘုရားရှင် ပဋိညာဉ်ပြုစီစဉ်ထားသော ကိစ္စဖြစ်၍ လူသားအတွက် ရိုးရိုးတာဝန်မဟုတ်ချေ။ အဓိပ္ပာယ်မှာ ထိုသူနှစ်ဦးသည် တစ်ကိုယ်တည်းဖြစ်သွားသည်။ အဓိပ္ပာယ်မှာ ထိုသူနှစ်ဦးသည် တစ်ကိုယ်တည်း ဖြစ်သွားသည်ဟု အဓိပ္ပာယ်ရ၏ (မသဲ ၁၉း၇-၉ နှင့်နှိုင်းယှဉ်ဖတ်ပါ)။

ကျမ်းစာ၏အတည်ပြုချက်မှာ ယောက်ျားသည် ကိုယ်မိဘကိုစွန့်၍ (မိန်းမမပါ) ဟုရေးသားထားသည်။ ကျမ်းစာဖော်ပြသော လိင်ပုဒ်မှာ ယောက်ျားဟု ဆိုထားသော်လည်း မိန်းမအတွက်လည်းပါဝင်မည်ထင်ပါသည်။ ထိမ်းမြား မင်္ဂလာပြုရာ၌ ပေါင်းသင်းနေထိုင် ရန် အတွက် ဘုရားသခင်၏လက်ဆောင် ဖြစ်သည်နှင့်အညီ လူသားများအနေဖြင့် ရရှိသောလက်ဆောင်ကို ထိန်းသိမ်းရန် တာဝန်ရှိသည်။ ယောက်ျားနှင့် မိန်းမ နှစ်ဦးလုံး အပေါ် တာဝန်ရှိနေ၍ သစ္စာရှိစွာ တာဝန်ကိုပြီးပြည့်စုံစေရန်လိုသည်။

`ဘုရားရှင်ထံမှသင်ရရှိသမျှအရာအားလုံးကို ဆင်ခြင်ပါ။ သင့်အတွက် ထို လက်ဆောင် များ၌ မည်သို့ပြုလုပ်ရန်တာဝန်ရှိသနည်း။`