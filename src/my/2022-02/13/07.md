---
title:  ဆက်လက်‌လေ့လာရန်။
date:   24/06/2022
---

အယ်လင်ဂျီဝှိုက်၏ "ရှေးဘိုးဘေးများနှင့်ပုရောဖက်များ" စာအုပ်မှ စာမျက်နှာ ၂၃၃-၂၄ဝ တွင်ပါသော "ယောသပ်နှင့်ညီအစ်ကိုများ" အကြောင်းကို ရှာဖွေဖတ်ပါ။

ယောသပ်၏အသက်တာသည် ယေရှုခရစ်တော်၏အသက်တာကို ပုံဆောင် ထားသည်။ ညီအစ်ကိုများက သူတို့ထက်သာလွန်မည်ကို မနှစ်မြို့၍ အမုန်းတရား ရှေ့တန်းတင်ကာ အဲဂုတ္တုသို့ ကျွန်တစ်ယောက်ကဲ့သို့ ရောင်းစားခဲ့သည်။ အဲဂုတ္တုသို့ ခေါ်ခြင်းခံရသောအခါ၌ အိပ်မက်ကိစ္စကို သူတို့စိတ်ထဲမထားတော့ပါဟု လိမ်လည် ပြောဆိုခဲ့ကြသည်။ စိတ်ထဲ၌မူ ဘုရားရှင်သည် သူတို့လုပ်သမျှအပြစ်အတွက် စီရင် လိမ့်မည်ဟု ထင်နေကြဆဲဖြစ်သည်။ ထိုနည်းတူ ဂျူးဘာသာရေးအကြီးအကဲများနှင့် ယဇ်ပုရာဟိတ်တို့သည် ခရစ်တော်ကိုမနာလိုဖြစ်ကြသည်။ လူထု၏ ထောက်ခံခြင်းကို ခရစ်တော်ရရှိမည်ကို အထူးစိုးရိမ်ကြသည်။ ခရစ်တော်ကို သတ်ပစ်ကြသည်။ ရှင်ဘုရင်အဖြစ်ကြွလာမည်ကို ကာကွယ်ထားကြသည်။ သို့သော် ထိုပြစ်မှုအတွက် သူတို့ပေးဆပ်ခဲ့ကြရသည်။

ယောသပ်သည် အဲဂုတ္တုပြည်၌ချုပ်နှောင်ခံခဲ့ရသော်လည်း ဘုရားရှင် စီစဉ်၍ သူ၏ဖခင်နှင့်ညီအစ်ကိုများအတွက် ကယ်တင်သူဖြစ်လာရသည်။ ထိုအချက်သည် ညီအစ်ကိုတို့၏အပြစ်ကို လျော့နည်းသွားစေသော သဘောမျိုးမဖြစ်ပါ။ ထိုနည်းတူ ခရစ်တော်အသေခံခြင်း၌ ရန်သူတို့သည် ကိုယ်တော်ကိုလူသားတစ်ရပ်လုံးအတွက် ရွေးနုတ်ရှင်ဖြစ်လာစေပါသည်။ ကျရှုံးခဲ့သောလူသားအားလုံးအတွက် ကယ်တင်ရှင် ဖြစ်လာသည်။ ကမ္ဘာကြီးကို အုပ်စိုးသူဖြစ်လာသည်။ သို့သော် လူသတ်သမားတို့၏ ရာဇဝတ်မှုမှာ ပျက်ပြယ်ခြင်းမရှိပါ။ ဘုရားရှင်ပြင်ဆင်ထားပြီး ပြန်လည် ပေးဆပ်ကြရမည်။ ကိုယ်တော်၏ဘုန်းတော်နှင့်လည်းမဆိုင်ပါ။ လူတစ်ဦး၏ ကောင်းမှု အတွက် ကြောင့်လည်း မသက်ဆိုင်ပါ။

ယောသပ်သည် တစ်ပါးအမျိုးသားများလက်သို့ မိမိ၏ညီအစ်ကို အရင်းအချာများက ရောင်းစားပစ်လိုက်သည်။ ထိုနည်းတူ ခရစ်တော်သည် ရန်သူ၏ လက်သို့ သူ့ကိုတပည့်တော်များထဲမှတစ်ယောက်လာရောင်းစားခဲ့သည်။ ယောသပ်သည် မိမိအကျင့်သီလကောင်းခြင်းကြောင့် မတရားစွပ်စွဲခံရပြီး ထောင်တွင်းချပစ်ခံခဲ့ရသည်။ ထိုနည်းတူ ခရစ်တော်သည် ဖြောင့်မတ်ခြင်းကို လက်ကိုင်စွဲထားသောကြောင့် လူတို့၏ငြိုငြင်ခြင်း၊ ငြင်းပယ်ခြင်းခံရသည်။ မိမိကိုယ်ကိုစွန့်ခြင်းသဘောသည် အပြစ်ကိုဖယ်ထုတ်ပစ်နိုင်သည်။ အပြစ်မပြုသည့်တိုင် လူတို့၏မုန်းခြင်း၊ မနာလိုခြင်းကို ခံကြရသည်။ ကိုယ်တော်သည် မတရားသက်သေအားဖြင့် စီရင်ခံခဲ့ရသည်။ ယောသပ်သည် ဖိနှိပ်ခြင်း၊ မတရားမှုများကို နှိပ်ချသည်းခံခဲ့သည်။ ညီအစ်ကိုများ မည်မျှပင် လူမဆန်စွာရိုင်းစိုင်းနေစေကာမူ သူခွင့်လွတ်ခဲ့သည်။ ကယ်တင်ရှင်ကဲ့သို့ မညည်းမညူ စိတ်ရှည်သည်းခံခြင်းရှိသည်။ မည်သူတစ်ဦးတစ်ယောက်ကိုမျှ အငြိုးအတေးမထား၊ လူဆိုးတို့ကိုစိတ်ငြိုငြင်ခဲ့။ ကိုယ်တော်၏ခွင့်လွတ်ခြင်းသည် သူ့ကိုသတ်သည့်သူများကိုသာမကပါ၊ သူ၏အထံသို့လာ၍ ဝန်ချတောင်းပန် သူတိုင်းကို ရှိသမျှအပြစ်အားလုံးလွတ်ငြိမ်းခွင့်ပေးတော်မူသည်။ ရှေးဘိုးဘေးနှင့်ပရောဖက်များ

စစ. ၂၃၉ယ ၂၄ဝ.