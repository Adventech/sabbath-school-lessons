---
title:  ယောသပ်၏သားများကိုယာကုပ်ကောင်းချီးပေးခြင်း
date:   21/06/2022
---

`ယာကုပ်သည် မိမိအသက်တာကုန်လွန်ရန် နီးလာသည်နှင့် သူရောက်ခဲ့သော ဗေသလအရပ်ကို ပြန်၍အမှတ်ရနေသည် (က၊ ၃၅း၁-၁၅)။ ဘုရားရှင်မှကတိတော်ကို ပြန်၍ဆန်းသစ်ပေးကာ၊ "အစဉ်အမြဲပိုင်ဆိုင်မှု" (က၊ ၄၈း၄) ကိုပေးခဲ့သည်။ ထိုကတိတော်ကိုအာဗြဟံအား ဘုရားသခင် ပေးခဲ့ပြီးဖြစ်သည် (က၊ ၁၇း၈)။ မျှော်လင့်စရာကတိတော်ပြည်သည်လည်းရှိပြီ။ ထိုကြောင့် သူသေလွန်ရမည့် အကြောင်းအတွက် စိတ်သက်သာရာရှိလှသည်။ ယာကုပ်သည် ယောသပ်၏ သားနှစ်ယောက်ဖြစ်သော အဲဂုတ္တုပြည်၌ မွေးဖွားသူတို့ကိုခေါ်၍ ကောင်းချီးပေးသည်။ အနာဂတ်ကတိေတာ်အတွက် သူ၏မျိုးစေ့အစစ်အမှန်ကလေးများဖြစ်သည်။ က၊ ၄၈ ကိုဖတ်ပါ။ အဘယ်ကြောင့် ယာကုပ်သည် ယောသပ်၏သားနှစ်ယောက်ကို ကောင်းချီးပေးရသနည်း။ အခြားမြေးများကို အဘယ်ကြောင့် ကောင်းချီးမပေးရသနည်း။`

ယောသပ်၏သားနှစ်ယောက်ဖြစ်သည့် မနာရှေနှင့်ဧဖရိမ်ကိုသာ ယာကုပ် ကောင်းချီးပေးသော မြေးများဖြစ်သည်။ သို့ဖြစ်၍ အခြားမြေးများထက်ပို၍ မြင့်သော အဆင့်တွင်ရှိသည် (က၊ ၄၈း၅)။ ယာကုပ်သည် ဒုတိယသားဧဖရိမ်ကို ပထမသား မနာရှေထက်သာ၍ ကောင်းချီးပေးသည်။ ယာကုပ်၏ကောင်းချီးသည် ယောသပ် ကိုရည်ရွယ်ခြင်းဖြစ်သည် (က၊ ၄၈း၁၅)။

ဘုရားရှင်သည်သူတို့ကို အတိတ်အချိန်၌စောင်မသကဲ့သို့ အနာဂတ် အချိန်၌လည်း သစ္စာနှင့်ကြည့်ရှုတော်မူလိမ့်မည်။ ယာကုပ်သည် အာဗြဟံ၊ ဣဇာက်တို့ ကိုးကွယ်သော ဘုရားကို ယုံကြည်ကိုးစားသည် (က၊ ၄၈း၁၅)။ ထိုဘုရားသည်ပင် "ငါ့ကိုခပ်သိမ်းသောဘေးဒဏ်အထဲမှ ကယ်နုတ်တော်မူသော ဘုရား" (က၊ ၄၈း၁၆)။ ယာကုပ်သည်စိတ်ထဲ၌ "ဗေသလအရပ်ရှိဘုရားသခင်" (က၊ ၃၁း၁၃)၊ သူနပန်းလုံးခဲ့သောဘုရား (က၊ ၃၂း၂၉) သူ၏နာမည်ကို ယာကုပ်မှဣသရေလသို့ ပြောင်းပေးသောဘုရား (က၊ ၃၂း၂၆-၂၉)။

ထိုသို့သောအတွေ့အကြုံမျိုးကြောင့် ဘုရားရှင်သည် မကောင်းမှု အပေါင်းမှ ကောင်းချီးဖြစ်စေနိုင်သူဖြစ်သောကြောင့် ယာကုပ်သည် သူ၏မြေးများကို ပစ္စုပ္ပန်ကာလ တွင်သာ ဘုရားရှင်ကြည့်ရှုမည်မကဘဲ သူနှင့်ယောသပ်ကို ပြုခဲ့သကဲ့သို့ အနာဂတ် အတွက် မျှော်လင့်ချက်ကြီးစွာဖြင့် သူ၏အမျိုးအနွယ် တို့သည် ခါနာန်ပြည်သို့ ပြန်လာရမည်ဟု ယုံကြည်မှုရှိသည်။ မျှော်လင့်ချက်အတိုင်းပင် ရှေခင်အရပ်သို့ ပြန်လာကြရသည် (က၊ ၄၈း၂၂)။ သာမန်မြေနေရာသာမဟုတ်၊ အပိုင်စားရရှိသော နေရာဖြစ်သည် (က၊ ၃၃း၁၉)။ ယောသပ်၏အရိုးကိုလည်း ရှေခင်အရပ်၌မြှုပ်နှံခဲ့သည် (ယောရှု၊ ၂၄း၃၂)။ ထိုမြေကို ဣသရေလအမျိုးအားလုံးအား မျှဝေပေးခဲ့သည် (ယောရှု၊ ၂၄း၁)။ ဖြစ်လာသမျှအကြောင်းအလုံးစုံသည် ယာကုပ်၏စိတ်၌ထားသော မျှော်လင့်ချက်ဖြစ်သည်။ ဘုရားရှင်ကတိပေးတော်မူသောအရာမှာ ဤမိသားစုအားဖြင့် လူမျိုးအပေါင်းတို့သည် ကောင်းချီးမင်္ဂလာရရှိလိမ့်မည် (က၊ ၁၂း၃)။

`တ၊ ၃း၂၅၊၂၆ ကိုဖတ်ပါ။ ရှင်ပေတရု၏အဆိုအရ က၊ ၁၂း၃ သည် မည်သို့ပြည့်စုံသွားသနည်း။ ယင်းကောင်းချီးကို ကျွနု်ပ်တို့ မည်သို့ရရှိနေသနည်း။`