---
title:  ကတိတော်ပြည်အတွက်မျှော်လင့်ချက်
date:   23/06/2022
---

`က၊ ၄၉း၂၉-၅ဝး၂၁ ကိုဖတ်ပါ။ ကမ္ဘာဦးကျမ်း၏နိဂုံးပိုင်းတွင် ကြီးမားသောမျှော်လင့်ချက်ကို တွေ့ရပါသလား။`

ကမ္ဘာဦးကျမ်း၏နိဂုံးပိုင်းကို မျှော်လင့်ချက်အပြည့်ဖြစ်စေသော အကြောင်း အရာသုံးခုဖြင့် အဆုံးသတ်ပေးခဲ့သည်။

ပထမအချက်သည် ဣသရေလအမျိုးတို့ ကတိတော်ထားရာ ခါနာန်ပြည်သို့ပြန်သွားရမည်။ ကျမ်းရေးသူရှင်မောရှေမှ ယာကုပ်နှင့်ယောသပ် တို့၏ သေဆုံးခြင်းနှင့်မြှုပ်နှံသဂြိုဟ််ခြင်းအကြောင်းကို ထည့်သွင်းပေးပြီး ကတိတော်ပြည်နှင့် ဆိုင်သောအရာကို ညွန်ပြပေးခဲ့သည်။ ချက်ချင်းဆိုသလို ယာကုပ်၏ကောင်းချီးနှင့် ဣသရေလတစ်ဆယ့်နှစ်မျိုးအကြောင်း ပုရောဖက်ဦပချက် (က၊ ၄၉း၂၈) ယာကုပ်သည် သူ၏သေဆုံးခြင်းအကြောင်းကို စီမံခဲ့သည်။ သူ့အားခါနာန်ပြည်၌ သဂြိုဟ်ရန် မှာရစ်ခဲ့သည်။ မံရေမြို့၊ မပ္ပေလအရပ်ရှိဂူ၊ စာရာကိုမြှုပ်နှံသဂြိုဟ်သည့်အရပ်၌ မြှုပ်နှံသဂြိုဟ်ခဲ့သည် (က၊ ၄၉း၂၉-၃၁)။ သမိုင်းအရ ထိုအသုဘအခမ်းအနားသည် ကြိုတင်လုပ်ဆောင် ပြင်ဆင်ထားလျက် အဲဂုတ္တုမှ နှစ်ရာချီကြာသည့်အထိထိန်းသိမ်းကာ ဣသရေလတို့ထွက်မြောက်ရာအချိန်ကျမှ ခါနာန်ပြည်သို့ယူဆောင် သွားခြင်းဖြစ်သည်။ ဒုတိယအချက်မှာ ဘုရားရှင်သည် အဆိုးထဲမှအကောင်းကို ဖြစ်စေသော အချက်ဖြစ်သည်။ ယာကုပ်သေဆုံးပြီး မြှုပ်နှံပြီးချိန်ယောသပ်၏ ညီအစ်ကိုတို့သည် ဖခင်မရှိတော့သောကြောင့် ယောသပ်ကိုကြောက်ရွံ့ကြသည်။ ‌ယောသပ်ရှေ့သို့လာပြီး ဦးညွတ်ကြသည်။ ယောသပ်၏အစေခံကျွန်များဖြစ်ရလျှင် ဖြစ်ရပါစေဟု တောင်းပန် ကြသည် (က၊ ၅ဝး၁၈)။ ထိုမြင်ကွင်းမှာ ယောသပ်အိပ်မက်ခဲ့သည့်အတိုင်းပင်ဖြစ်သည်။ ယောသပ်ကလည်း "မကြောက်ကြရန်" ကတိပေးပြန်သည် (က၊ ၅ဝး၁၉)။ အနာဂတ်အတွက် ရည်ညွန်းချက်ဖြစ်သည် (က၊ ၁၅း၁)။ "ဆိုးခဲ့သောသူ၏ဘဝကို ဘုရားရှင်သည် ကောင်းသောအကြောင်းကိုပြန်၍ ဖြစ်စေပြီ" (က၊ ၅ဝး၁၉-၂၁) (က၊ ၄၅း၅၊ ၇-၉) နှင့်နှိုင်းယှဉ်ဖတ်ပါ။ လူသားတို့၏မပြည့်စုံခြင်း၊ ကျဆုံးခြင်းကို အောင်နိုင်ခြင်းအဖြစ် ဘုရားရှင်ပြောင်းလဲပေးနိုင်သည်။

တတိယအချက်မှာ ဘုရားရှင်သည် ကျဆုံးနေသောလူသားများကို ကယ်တင်တော် မူမည်။ ကမ္ဘာဦးကျမ်း၏ နောက်ဆုံးကျမ်းပိုဒ်၌ ယောသပ်သေဆုံးကြောင်းကို ဖော်ပြသည်။ ထူခြားချက်တစ်ခုမှာ ယောသပ်သည် မိမိ၏အရိုးကိုမြှုပ်နှံရန် အမိန့် ပေးခဲ့ခြင်း မရှိပါ။ ထိုသို့အမိန့်ပေးမည့်အစား "ထာဝရဘုရားသည် သင်တို့ကို အကြည့်အရှုကြွလာတော်မူမည်။ အကျွန်ုပ်အရိုးကို ဤအရပ်မှယူသွားရမည်ဟူ၍ ဣသရေလအမျိုးသားတို့ကို ကျိန်ဆို၏" (က၊ ၅ဝး၂၅)။ ထိုစကားကိုလည်း ဣသရေလ လူတို့သည် နောက်နှစ်ပေါင်းများစွာ ကြာသည့်အထိစောင့်ဆိုင်းကာ အဲဂုတ္တုမှ ထွက်လာသောအခါ တစ်သဝေမတိမ်း နားထောင်ရန်လုပ်ဆောင်ခဲ့ကြသည် (က၊ ၁၃း၁၉)။ ကတိတော်ပြည်ခါနာန်သည် အမှန်ပင် ကြိုတင်ဖတ်ထားသောအရိပ် ကတိတော်ဖြစ်သည်။ ကယ်တင်ခြင်း၏ မျှော်လင့်ရာအစစ်ပင်ဖြစ်သည်။ ယေရုရှလင် မြို့သစ်၊ ကောင်းကင်သစ်၊ မြေကြီးသစ်နှင့်ဆိုင်ရာ ကတိတော် မျိုးပင်ဖြစ်သည်။ ကျွန်ုပ်တို့အားလုံးအတွက် မျှော်လင့်စရာ၊ ရှိလော၏ သေခြင်း၌တည်သော မျှော်လင့်ချက် ဖြစ်သည်။

`ဗျာ၊ ၂၁း၁-၄ ကိုဖတ်ပါ။ ယင်းကျမ်းချက်သည် ကျွန်ုပ်တို့အတွက် သိက္ခာအရှိဆုံးမျှော်လင့်စရာဖြစ်သည်။ ကတိတော်မပါလျှင် ကျွန်ုပ်တို့ အသက်တာ၌ ဒုက္ခပေါင်းများစွာရင်ဆိုင်ရပြီး သေဆုံးပြီးနောက် မည်သည့် မျှော်လင့်စရာ ရှိပေအုံးမည်နည်း။`