---
title:  အဲဂုတ္တုတွင်ယာကုပ်အခြေချခြင်း
date:   20/06/2022
---

ယောသပ်အသက်ရှင်သေးကြောင်းကို ယာကုပ်သတင်းကြားရသည့် စကားထက် စိတ်ဝင်စားစရာသူ၌မရှိတော့ပါ။ အဲဂုတ္တုပြည်၌ ယောသပ် အသက်ရှင်နေသေး ကြောင်းသူကြားရသည်။ ဘုရားရှင်သည်လည်း သူ့အား "ညတွင်အိပ်မက်ရူပါရုံ" ကိုပေးခဲ့သည် (က၊ ၄၆း၂)။ ထိုရူပါရုံအတွင်း သူ့အားနေရာမှထွက်ခွာရန်လည်း မိန့်တော်မူခဲ့သည်။ ယာကုပ်သည် အဲဂုတ္တု၌နေထိုင်ရန် ကတိတော်ပြည်ကို ချန်ထား ရစ်ခဲ့သည်။ နောက်ပိုင်း၌ ထိုနေရာသို့ဘုရားရှင်၏သားသမီးများ မသွားလိုသောနေရာ ဖြစ်လာသည် (တရား၊ ၁၇း၁၆)။

`က၊ ၄၇ ကိုဖတ်ပါ။ ကျွနု်ပ်တို့အတွက် ဝိညာဉ်ရေးစည်းမျဉ်း စည်းကမ်းများကို မည်သို့တွေ့ရှိနိုင်ပါသနည်း။`

ယောသပ်သည် ညီအစ်ကိုငါးယောက်ကိုခေါ်၍ ဖါရောမင်း၏ ရှေ့တော်သို့ဝင် ရောက်ပြီး နေထိုင်စရာမြေနေရာကို သတ်မှတ်အတည်ပြု စေပါသည်။ ဝန်ကြီးချုပ်ရာထူးရှိသော ယောသပ်ကို အရေးပေးခြင်းဖြင့် မင်းဆက်ရာထူးအဖြစ် သတ်မှတ်ဂုဏ်ဦပခဲ့သည်။ သို့သော်လည်း ယောသပ်သည် ယေဟောဝါအရှင်ကိုသာ အမှန်အကန်ကိုးကွယ်ယုံကြည်လျက်ရှိသည်။ သူ၏ညီအစ်ကိုများအား တစ်ပါး အမျိုးသားတို့၏ဓလေ့ထုံးစံမှ ကယ်တင်ရန် ကြိုးစားသည်။ ထိုကြောင့် ညီအစ်ကိုများကို အကြံပေးသည့်စကားမှာ ရှင်ဘုရင်မှမေးခွန်းထုတ်လာလျှင် မိမိတို့အသက် မွေးလုပ်ကိုင်သောအလုပ်ကို ပွင့်ပွင့်လင်းလင်းသာဖြေဆိုရန်ဖြစ်သည်။ ယာကုပ်၏ သားများသည် ယောသပ်၏အကြံပေးခြင်းကို လိုက်လျောကြ၏။ တစ်ကျွန်းတစ်နိုင်ငံ၌ လာရောက်နေထိုင်ရသောကာလအတွက် အထူးသတိထားကြသည်။ အစဉ်အမြဲ နေထိုင်ရန်လည်းမဟုတ်ရပါ။ အခွင့်သာလျှင်ထွက်ခွာသွားရန်ကို ကြံစည် နေပါသည်။ ရှင်ဘုရင်သည်လည်း သူတို့အားနေထိုင်စရာအိမ်နှင့် မြေသြဇာကောင်းသော နေရာကိုပေးသည်။ ဂေါရှင်အရပ်ပင်ဖြစ်သည်။ ရှေးဘိုးဘေးနှင့်ပရောဖက်များစ. ၂၃၃.

ပညာသားပါစွာဖြင့် ဖါရောမင်းသည်လည်း ရောက်လာကြသော တစ်ကျွန်း တစ်နိုင်ငံသား များအား တောင်းရမ်းမှီခိုစားသူမဖြစ်စေလိုပါ။ မိမိတို့ အသိုက်အဝန်းနှင့် မိမိတို့အလုပ်အကိုင်ကို ပြင်ဆင်စီစဉ်ပေးသည် (က၊ ၄၇း၃)။ မိမိတို့ရောက်ရှိသော ပတ်ဝန်းကျင်အသစ်နှင့် သဟဇာတဖြစ်ရန် ကြိုးစားရသည်။ သူတို့၏ ကျွမ်းကျင်သော လုပ်ငန်းကိုလည်း ရှင်ဘုရင် အသုံးချချင်သည်။ "သိုး၊ နွားအုပ်အရာ" ကိုလည်း ချီးမြှင့်ပေးသည် (က၊ ၄၇း၆)။

`ယာကုပ်သည် အာဂန္တုဖြစ်ရသော်လည်း ကြောက်ရွံ့စိတ်မရှိ။ ဖါရောမင်း၏ ရှေ့၌ရပ်၍ "ဖါရောမင်းကိုကောင်းချီးပေးခဲ့သည်" (က၊ ၄၇း၇)။ သူသည်နှိမ့်ချသော ဧည့်သည်ဖြစ်သည်။ ဖါရောမင်းကိုကောင်းချီးပေးရသောသူ ဖြစ်သည်။ ကြီးကျယ် ခမ်းနားလှသော အဲဂုတ္တုရှင်ဘုရင်ကို စကားပြောခဲ့ရသည်။ အဘယ်ကြောင့် ထိုသို့ဖြစ်ရသနည်း။`

ကြိယာပုဒ်တစ်ခု၌ "အမက်၊ လိဖနီ"  ဟုဆိုထားသည်။ အဓိပ္ပာယ်မှာ "ရှေ့တော်၌ထား၏" (က၊ ၄၇း၇)၊ ထိုစကားအသုံးအနှုန်းကို များသောအားဖြင့် ယဇ်ပုရောဟိတ်နှင့်ပတ်သက်၍ သုံးနှုန်းတတ်သည် (ဝတ်၊ ၁၄း၁၁)။ ရှေးအဲဂုတ္တု ယဉ်ကျေးမှု၌ ရှင်ဘုရင်ဖါရောမင်းတို့ကို ယဇ်ပုရောဟိတ် အဖြစ်လည်း သတ်မှတ်ကြသည်။ ဘာသာရေးဝိညာဉ်သဘောနှင့်သက်ဆိုင်သည်။ ယာကုပ်သည် အဲဂုတ္တုပြည်ရှိ ယဇ်ပုရောဟိတ်မင်းထက်မြင့်သော၊ ဖါရောမင်းထက် မြင့်သော သဘော၌သက်ရောက်သည်။

`ကျွန်ုပ်တို့၏အသက်တာ၌ အခြားသူများကို ဆက်ဆံပြောဆိုသောအခါ ကျွန်ုပ်တို့သည် မင်းစည်းစိမ်ရှိသောယဇ်ပုရောဟိတ်မျိုး၊ သန့်ရှင်းသောလူမျိုး ပိုင်ထိုက်တော်မူသော အပေါင်းအသင်း (၁ပေ၊ ၂း၉) ကျွနု်ပ်တို့၏ ယုံကြည်ခြင်းသည် ကျွနု်ပ်တို့၏လုပ်ရပ်ကို မည်သို့ပေါ်လွင်စေသနည်း။`