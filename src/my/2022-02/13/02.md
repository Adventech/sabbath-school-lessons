---
title:  ယောသပ်ဆီသို့ယာကုပ်သွားခြင်း
date:   19/06/2022
---

`က၊ ၄၆ ကိုဖတ်ပါ။ ယာကုပ်သည် ခါနာန်မှမည်သည့်ပုံစံဖြင့် ထွက်ခွာသနည်း။`

ယာကုပ်သည် မိမိနေထိုင်ရာခါနာန်ပြည်ကို စွန့်သွားသောအချိန်မှာ သူ၌ မျှော်လင့်ချက်အပြည့်ရှိသည်။ ဆာလောင်မှုနှင့်ကင်းရတော့မည်။ ယောသပ်သည် အသက်ရှင်ဆဲဖြစ်သည်။ တွေ့ချင်မြင်ချင်လိုစိတ်ကြောင့် ကတိတော်ပြည်ကို ချန်ခဲ့ကာထွက်သွားခဲ့သည်။

ယာကုပ်၏ထွက်ခွာသွားခြင်းသည် အာဗြဟံကို ဘုရားသခင် ထွက်ခွာစေခြင်းနှင့် ခံစားမှုတူညီအမှတ်ရစေပါသည်။ အာဗြဟံမှာနေရပ်ကိုစွန့်၍ ကတိတော်ပြည်သို့ ဦးတည်သွားခဲ့ခြင်းဖြစ်သည်။ ယာကုပ်သည်ဘုရားသခင်အထံတော်မှ အာဗြဟံ ကတိတော် ကြားခဲ့ရသလိုမျိုး သူသည်လည်းကြားခဲ့ရသည်။ "လူမျိုးကြီး" ဖြစ်စေပါမည်ဟု ကတိတော် ကိုရရှိခဲ့သည်။ (က၊ ၄၆း၃ ကို က၊ ၁၂း၂) နှင့်နှိုင်းယှဉ်ဖတ်ပါ။ ယခုတစ်ဖန်ဘုရားရှင်ခေါ်တော်မူခြင်းသည်လည်း အာဗြဟံကို ခေါ်တော် မူခြင်းနှင့် တူပါသည်။ ပဋိညာဉ်ကိုဖွဲ့ဆိုထားပေးသည်။ အခြေအနေနှစ်ရပ်လုံးတွင် ဘုရားရှင်သည် "မကြောက်နှင့်" ဟုဆိုသော အသံတော်ဖြင့် အသေအချာ မိန့်မှာခဲ့သည်။ (က၊ ၄၆း၃ ကို က၊ ၁၅း၁) နှင့်နှိုင်းယှဉ်ဖတ်ပါ။ အနာဂတ်ခရီးအတွက် အလင်းတန်းရောင်ခြည် လင်းလျက်ရှိနေသည်။

အဲဂုတ္တုပြည်သို့သွားသောယာကုပ် (ဣသရေလ) ၏သားသမီးစာရင်း၌ သမီးများ ၏အမည်ပါ ပါရှိနေသည် (က၊ ၄၆း၇)။ သားသမီးရတနာ မထွန်းကားခဲ့သော အာဗြဟံကို ဘုရားရှင်ကတိပေးခဲ့သည့်အတိုင်း ယခုမှာ ယာကုပ်နှင့် သားသမီး များစွာထွန်းကား ပေးခဲ့ပြီ။ "ခုနစ်ဆယ်" တည်းဟူသော အရေအတွက် စာရင်းတွင် ယာကုပ်ပါဝင်သည်။ ယောသပ်လည်းပါဝင်သည်။ ယောသပ်၏ သား နှစ်ယောက် အပါအဝင် အားလုံးကို ဆိုလိုသည်။ အဲဂုတ္တုသို့သွားသော ဣသရေလ လူဖြစ်သည်။ အရေအတွက် (၇ဝ) သည် လူမျိုးတို့၏အရေအတွက်ဟု လက္ခဏာ ထင်ရှားသည် (က၊ ၁ဝ)၊ လူမျိုးအားလုံး၏ အချုပ်သည် ယာကုပ်၏ ခရီးစဉ်ဖြင့် စတင်ခဲ့သည်။

နောက်နှစ်ပေါင်းများစွာကြာလာသောအခါ ထိုအမှန်တရား၏ ထောက်ခံချက်သည် ပို၍ခိုင်လုံလာလိမ့်မည်။ ကယ်တင်ခြင်းစီမံကိန်းအရ ကပ်တိုင်နှင့်ပြည့်ဝစွာ ဖော်ပြချက် မှန်သမျှသည် လူသားအားလုံးအတွက် ဖြစ်ကြောင်း၊ နေရာတိုင်းအတွက် ဖြစ်ကြောင်းနှင့် အာဗြဟံ၏သား၊ သမီး၊ မြေးအတွက်သာ မဟုတ်ကြောင်းကိုသိရသည်။

တစ်နည်းအားဖြင့် ယင်းမိသားစု၏အကြောင်းကို မည်မျှပင် စိတ်ဝင်စားခြင်း ရှိပါစေ၊ အာဗြဟံ၏မျိုးစေ့နှင့်ပတ်သက်သော ဝိညာဉ်ရေး သင်ခန်းစာများကို ကျွန်ုပ်တို့ ရရှိနိုင်သည်။ ယင်းအကြောင်းအရာမျိုးသည် ဘုရားရှင်၏မှတ်တမ်း စာရင်းတွင် ထည့်သွင်းထားပြီး ကယ်တင်ခြင်းသမိုင်းရာဇဝင်၌ တစ်စိတ် တစ်ဒေသ အဖြစ်ပါဝင် နေပါသည်။ သူတို့၏အကြောင်းအရာများသည် ဘုရားသခင်၏ အကြံအစည်တော် အတိုင်း ဤကမ္ဘာပေါ်ရှိကျရှုံးနေသော လူသားများကို များနိုင်သည် ထက်များစွာ ရွေးနုတ်ကယ်တင်ရန်ဖြစ်သည်။

`"ယုဒအမျိုး၊ ဟေလသအမျိုးကိုမရွေး၊ လူအပေါင်းတို့ကို အစိုးရသော အရှင်တစ်ပါးတည်ရှိ၍၊ ကိုယ်တော်ကိုပတ္ဃနာဦပသောသူအပေါင်းတို့၌ ကျေးဇူးကြွယ်ဝ တော်မူ၏။ အကြောင်းမူကား၊ ထာဝရဘုရားကို ပတ္ဃနာပြုသောသူရှိသမျှတို့သည် ကယ်တင်တော်မူခြင်းသို့ရောက်ရကြလတ္တံ့" (ရောမ၊ ၁ဝး၁၂၊ ၁၃)။ ရှင်ပေါလုသည် ကမ္ဘာစကြဝဠာဆိုင်ရာ ဧဝံဂေလိတရားအကြောင်း မည်သို့ပြောထားသနည်း။ ပို၍အရေးပါချက်မှာ ကျွန်ုပ်တို့ကို ဧဝံဂေလိသတင်းကျယ်ပြန့်ရန် မည်သို့တာဝန်ပေးသော စကားဖြစ်သနည်း။`