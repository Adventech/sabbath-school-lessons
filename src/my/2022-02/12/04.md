---
title:  ယောသပ်နှင့်ဗင်္ယာမိန်
date:   14/06/2022
---

ယာကုပ်သည်ဗင်္ယာမိန်ကို လွယ်လွယ်နှင့်သွားခွင့်မပြုခဲ့ပါ။ ရာခေလနှင့်ရသော သားဖြစ်၍ တစ်ဦးတည်းကျန်ရစ်သောသားဖြစ်နေသည်။ ထပ်မံဆုံးရှုံးရမည်ကို အလွန်ကြောက်နေသည်။ ယောသပ်တစ်ယောက်ကို ဆုံးရှုံးခဲ့ပြီဖြစ်သည် (က၊ ၄၃း၆-၈)။ စားစရာလုံးဝမရှိတော့သည့် အချိန်လည်းဖြစ်နေသည် (က၊ ၄၃း၂)။ ယုဒက ဗင်္ယာမိန်ကို အရပြန်ခေါ် လာပါမည်ဟုသစ္စာဆိုမှသာ (က၊ ၄၃း၉) ဒုတိယအကြိမ် အဲဂုတ္တုပြည်သို့ စားစရာဝယ်ရန်အတွက် သူ၏သားငယ်ဗင်္ယာမိန်ကို အတူသွားခွင့်ပေးလိုက်သည်။

`က၊ ၄၃ ကိုဖတ်ပါ။ ဗင်္ယာမိန်ရှိရခြင်းကြောင့် အခြေအနေမည်သို့ သက်ရောက်မှုရှိပါသနည်း။`

ညီအစ်ကိုအားလုံးတို့သည် ယောသပ်၏ရှေ့၌ ရပ်နေကြသော်လည်း ဗင်္ယာမိန်တစ်ယောက်တည်းကိုသာ ယောသပ်၏အာရုံထဲရှိနေသည်။ ဗင်္ယာမိန်ကိုသာ ညီလေးဟုခေါ်သည် (က၊ ၄၃း၁၆။ က၊ ၄၃း၂၉)။ ဗင်္ယာမိန်ကိုနာမည်နှင့်ခေါ်ကာ ဆက်ဆံနေသောအချိန်၌ အြခားညီအစ်ကိုများကိုမူ သာမန်လူများဟုသေဘာထားသည် (က၊ ၄၃း၁၆)။ယောသပ်သည်ဗင်္ယာမိန်ကို "ငါ့သား" ဟုခေါ်ကာ အထူးအရေးထား မျက်နှာသာပေးကြောင်းပြသသည်။ (က၊ ၄၃း၂၉။ က၊ ၂၂း၈) နှင့်နှိုင်းယှဉ်ပါ။ ယောသပ်၏ကောင်းချီးမင်္ဂလာတို့သည် "ကရုဏာ" သဘောသို့ပြောင်းလဲသွား သည် (က၊ ၄၃း၂၉)။ ကရုဏာတော်ကို တောင်းခံခြင်းဖြစ်၍ ငါရှိသောကရုဏာကို ဗင်္ယာမိန်အားပြန်လည်ပေးဝေခဲ့သည် (က၊ ၄၂း၂၁)။ အခြားညီအစ်ကိုများထံမှ မရရှိခဲ့သောကရုဏာမေတ္တာတော်ကို သူသည် ညီငယ်ဗင်္ယာမိန်ကိုပေးခဲ့သည်။

ငွေများနှင့်အတူ ပြန်သယ်လာသောအိတ်ထဲ၌ ရှာဖွေဖမ်းမိသောအခါ ယောသပ်၏ညီအစ်ကိုများသည် အလွန်တုန်လှုပ်ကာ အချုပ်ခန်းထဲကျမည်ကို စိုးရိမ်ကြသည်။ ယောသပ်သည် ဗင်္ယာမိန်လိုက်ပါလာခြင်းကြောင့် စားပွဲသောက် ပွဲကျင်းပကာ သူတို့နှင့်အတူလက်ဆုံစားခဲ့သည်။ အခြေအနေ အားလုံးအတွက် ဗင်္ယာမိန်သည်ကာကွယ်ခြင်းကိုခံခဲ့ရသည်။ အသက် အစဉ်အလိုက်ညီအစ်ကိုများကို ကြီးစဉ်ငယ်လိုက်ထိုင်ရန် နေရာများစီစဉ်ကာ ကြီးသူရိုသေ ငယ်သူသနား၊ ရွယ်တူလေးစားသဘောဖြင့် ဝိုင်းကာထိုင်ခိုင်း စေသည်။ ဗင်္ယာမိန်သည် အသက် အငယ်ဆုံးဖြစ်သည်။ သို့သော် စားဖွယ်သောက်ဖွယ် ကောင်းရာမွန်ရာများကို အခြားညီအစ်ကိုများထက်ငါးဆပို၍ ထည့်ထားပေးသည် (က၊ ၄၃း၃၃၊ ၃၄)။ ထိုသို့မျက်နှာလိုက်၍ပြုစုခြင်းကိုပင် ညီအစ်ကိုများ မနာလိုစိတ်စိုးစဉ်းမျှမမြင်ရပါ။ လွန်ခဲ့သောနှစ်များ၌ ယောသပ်သည် ဖခင်၏မျက်နှာသာပေးခြင်းကိုခံခဲ့ရသည်။ ထိုအကြောင်း  ကြောင့်ပင် ညီအစ်ကိုတို့ မလိုတမာငြူစူခြင်းကို ခံခဲ့ရဖူးသည် (က၊ ၃၇း၃၊ ၄)။

ထိုသို့ညီအငယ်ဆုံးကို မျက်နှာသာပေးခြင်းဖြင့် သူ့အားညီအစ်ကိုများ မုန်းတီးခဲ့သလို ညီငယ်ကိုမုန်းတီးမနာလိုရှိမည်လားဟု စမ်းသပ်ခဲ့သည်။ ယောသပ်သည် သူတို့ပြောစကားများကို နားမလည်ချင်ယောင်ဆောင်နေဆဲ ဖြစ်သည်။ ညီအစ်ကိုများ တို့သည် မိမိတို့၏စကားအားဖြင့် လွတ်လွတ်လပ်လပ် ပြောဆိုစားသောက်ကြသည်။ ယောသပ်သည်ထိုသို့စီစဉ်ခြင်းဖြင့် ညီအစ်ကိုတို့၏ စိတ်ထဲခံစားမှုအလုံးစုံကို သိရှိခဲ့ရသည်။ ဆက်၍ ညီအစ်ကိုများကို စမ်းသပ်လိုဆဲရှိသောကြောင့် ညီအစ်ကိုများပြန်၍မထွက်ခွာမီ မိမိကျွန်ငယ်သား များအား တိတ်တဆိတ်မှာကြားပြီး သူကိုယ်တိုင်အမြဲသောက်သုံးလေ့ရှိသော ငွေဖလားခွက်ကို ညီအငယ်ဆုံး၏အိတ်ထဲ တိတ်တဆိတ်ထည့်သွင်း ထားစေသည်။ ‌ရှေးဘိုးဘေးနှင့်ပရောဖက်များ  စစ. ၂၂၈ယ ၂၂၉.