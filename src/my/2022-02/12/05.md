---
title:  ရှင်ဘုရင်၏လက်စွဲတော်ခွက်ဖလား
date:   15/06/2022
---

`က၊ ၄၄ ကိုဖတ်ပါ။ ယောသပ်သည် အခြားညီအစ်ကိုများ၏ အိတ်အတွင်းသို့ ရှင်ဘုရင်၏လက်စွဲတော်ခွက်ဖလားကို မထည့်ခိုင်းဘဲ အဘယ်ကြောင့် ဗင်္ယာမိန်၏အိတ်ထဲမှရွေးထည့်စေရသနည်း။`

ထိုရာဇဝင်သည် အကြောင်းအရာများနှင့်ဆက်စပ်မှုရှိသည်။ ရှေးဦးစွာ ယောသပ်သည် သူတို့ကိုအထူးအကြံပေးခြင်းများကိုပြုခဲ့သည်။ တစ်ဖန်သူတို့၏ အိတ်များအတွင်းသို့ အစာများကိုဖြည့်ထည့်ပေးခဲ့သည်။ ယခုတစ်ကြိမ်၌ ထူးခြားဆန်းပြားသော အမိန့်တစ်ရပ်ကို ယောသပ် ချမှတ်လိုက်သည်မှာ အလွန် တန်ဖိုးကြီးသောတော်ဝင်နန်းတော်သုံး ရှင်ဘုရင်၏ လက်စွဲတော်ခွက်ဖလားအား ဗင်္ယာမိန်၏အိတ်ထဲသို့ တိတ်တဆိတ်ထည့်လိုက်ရန် ဖြစ်သည်။

အခြေအနေမှာ ထူးခြားမှုရှိလာသည်။ ညီအစ်ကိုများတို့သည် ဗင်္ယာမိန်နှင့်အတူ ခါနာန်သို့ပြန်လာကြသည်။ သို့သော်ခိုးထုပ်ခိုးထည်ပစ္စည်းနှင့် လက်ပူးလက်ကြပ် မိနေသောကြောင့် ယောသပ်နှင့်တွေ့ရန်အဲဂုတ္တုသို့ ပြန်လှည့်လာရပြန်သည်။ ညီအစ်ကိုအားလုံးတို့၏အိတ်များသည် ပုံမှန်ဖြစ်သော်လည်း ဗင်္ယာမိန်၏အိတ်ထဲတွင် ရှင်ဘုရင်၏လက်စွဲတော်ခွက် ဖလားကို သွားတွေ့မိကြသည်။ ဗင်္ယာမိန်သည် အထူးဂုဏ် ပြုခြင်းခံခဲ့ရသော ဧည့်သည်တော်တစ်ဦးဖြစ်ခဲ့ရာ ယောသပ်နှင့်နီးနီးကပ်ကပ်နေထိုင်ခဲ့သူ၊ ယခုတွင် ထိုခွက်ဖလားကိုခိုးယူသည်ဟု သံသယဖြစ်ဖွယ်အထုပ်အထည်နှင့်မိနေသည်။ ထောင်ကျရန်သေချာလွန်းနေသည်။

ယောသပ်သည် လက်စွဲတော်ခွက်ဖလားကိုအသုံချခြင်းသည် တန်ခိုးအာဏာကို ကိုးစားခြင်းမဟုတ်ပါ။ "ယောသပ်သည် ရှင်ဘုရင်အာဏာကို မည်သောအခါမျှမသုံးပါ။ ထိုသို့ပြုရခြင်းမှာလည်း ညီအစ်ကိုများကို သိရှိကြောင်းဖော်ပြလိုခြင်းပင်ဖြစ်သည်။" ရှေးဘိုးဘေးနှင့်ပရောဖက်များ စ. ၂၂၉.

လက်စွဲတော်ဖလားဖြင့်လှည့်စားခြင်းအမှုမှာ ယောသပ်သည် မိမိ၏ ညီအစ်ကိုများမှ ထာဝရဘုရားကိုပြစ်မှားခဲ့ကြောင်း သဘောများကို ပြသရုံသက်သက် ဖြစ်သည်။ ထိုကြောင့် ယုဒသည် ယောသပ်၏စကားကို ကြားသောအခါ ဘုရားရှင်ကိုပြစ်မှားမိကြောင်း ဝန်ခံစကားဆိုခဲ့သည် (က၊ ၄၄း၁၆)။ ရှင်ဘုရင်၏ လက်စွဲတော်ငွေခွက်ဖလားကို ခိုးယူခြင်းအမှုသည် အင်မတန်ကြီးလေးသော အမှုကြီး ဖြစ်သည့်အလျောက် ညီအစ်ကိုတို့၏ စိတ်သဘောထားကို စမ်းသပ်ခြင်း ဖြစ်သည်။

ထိုသို့ဖြစ်လာသောအခါ ညီအစ်ကိုများ၏သဘောထားမှာ ထင်ရှားလာသည်။ သူတို့အားလုံးသည် ယင်းကိစ္စအတွက် ထပ်တူညီမျှ ခံစားကြရသည်။ စည်းလုံးခြင်း ရှိသည်။ ဗင်္ယာမိန်အတွက်စိုးရိမ်သည်။ ယောသပ် ကို ဆုံးရှုံးရသလိုမျိုး မဖြစ်လိုကြတော့ပါ။ အဲဂုတ္တုလူတို့၏ကျွန်တစ်ယောက် မဖြစ်စေလိုတော့ပါ။ အပြစ်မရှိသူကိုမနစ်နာစေလိုတော့ပါ။ ထိုအတွက် ယုဒကိုယ်တိုင်ဗင်္ယာမိန်၏အစား သူကျွန်ခံပါမည်ဟုတောင်းဆိုလာတော့သည် (က၊ ၄၃း၃၃)။ အပြစ်မဲ့သော ဣဇာက်အတွက် သိုးထီးအစားဝင်ပူဇော်ခံသကဲ့သို့ ယုဒသည် အပြစ်မရှိသော ဗင်္ယာမိန်အတွက် ကိုယ်စားဝင်ခံပေးသည် (က၊ ၂၂း၁၃)။ ယုဒသည် မိမိကိုယ်ကို ယဇ်ကောင်အဖြစ်သတ်မှတ်ကာ မိမိ၏ဖခင်ကို လှည့်စားခဲ့သောအပြစ်အတွက် ခံယူသွားမည့်သဘောထားခဲ့သည် (က၊ ၄၄း၃၄)။

`မေတ္တာ၏သဘောမည်သို့ရှိသနည်း။ ယုဒ၏တုံ့ပြန်ခြင်းသည် ကိုယ်စား ဝင်ခံနိုင်သော သတ္တိဖြစ်သလား။ ထိုသို့သောမေတ္တာမျိုး သမ္မာကျမ်းစာမှ ကယ်တင်ခြင်း စီမံကိန်းအယူအဆနှင့် မည်သို့ကိုက်ညီနေပါသနည်း (ရော၊ ၅း၈)။`