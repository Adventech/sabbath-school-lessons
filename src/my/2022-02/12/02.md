---
title:  ယောသပ်တန်ခိုးကြီးလာခြင်း
date:   12/06/2022
---

ယောသပ်အတွက်ဘုရားသခင်သည် ဖါရောဘုရင်ကို အိပ်မက်မက် စေခဲ့သည် (က၊ ၄၁း၂၈)။ ယောသပ်သည်ဖါရောမင်းကြီးအား မိမိကိုးကွယ်သော ဘုရားကို ယုံကြည်ရန်တောင်းဆိုခြင်းမျိုးမပြုခဲ့ပါ။ အလုပ်အားဖြင့်သာ သက်သေပြခဲ့သည်။ စီးပွားရေးအစီအစဉ်တစ်ခုကို ယောသပ်တောင်းဆိုခြင်း ပြုခဲ့သည်။ စိတ်ဝင်စားစရာ အကြောင်းမှာ ယောသပ်တောင်းဆိုသမျှသော စီးပွားရေးလုပ်ဆောင်ချက်တိုင်းကို ဖါရောမင်းလိုက်လျောပေးနေသည်။ ကြည့်ရသည်မှာ ထိုစီးပွားရေးလုပ်ငန်းစဉ်ထက် ဖါရောမင်းသည် အိပ်မက်အကြောင်းကိုသာ ပို၍စိတ်ဝင်စားပြီး ဝိညာဉ်ရေးပိုင်းဆိုင်ရာ အိပ်မက်နှင့် ဘုရားရှင်၏လုပ်ဆောင်ခြင်းကဏပါဝင်နေသည်။

`က၊ ၄၁း၃၇-၅၇ ကိုဖတ်ပါ။ ယောသပ်အောင်မြင်မှုရရှိရန်အတွက် ဘုရားရှင်သည် မည်သည့်ကဏ၌ပါဝင်နေသနည်း။`

ဖါရောမင်းသည်ယောသပ်အား တာဝန်ခံအဖြစ်ရွေးချယ်ခြင်း၌ ထွေထွေထူးထူး အကြောင်းမရှိပါ။ သူ၏အိပ်မက်ကို အဓိပ္ပာယ် အနက်ပြန်ပေးခြင်းနှင့် နိုင်ငံအတွင်း ဖြစ်လာမည့်အကြောင်းအရာ ပြသနာများကို ကြိုတင်ပြောပေးခြင်း ကြောင့်သာဖြစ်သည်။ ယင်းပြသနာ၏အကြောင်းစုံနှင့် ဖြစ်လာမည့်အကြောင်းကို သူကောင်းစွာသိသည်။ သူ၏အကြံပေးချက်သည်လည်း ကောင်း၏ (က၊ ၄၁း၃၇)၊ ဖါရောမင်း၏ အခြားအစေခံများသည် ထိုအကြံ အစည်ကိုသဘောတူကြသည်။ ဖါရောမင်းသည် ဘာသာတရားထက်လက်တွေ့  ဆန်သောသဘောကို သာ၍ သဘောကျသည်။ ဖါရောမင်းသည် ဘုရားသခင်၏ ဝိညာဉ်တော်တည်ရှိကြောင်းကို လက်ခံပါသည် (က၊ ၄၁း၃၈)။ ယောသပ်အထဲ၌ ထိုဝိညာဉ်ရှိကြောင်းကို လည်းလက်ခံသည်။ ထိုကြောင့်ဥာဏ်ပညာနှင့်      ပြည့်ဝ၍ အရည်အချင်းနှင့် ပြည့်စုံနေသည်ကို ယုံကြည်သည် (က၊ ၄၁း၃၉)။ ဘုရားရှင်ပေးသောဥာဏ်ပညာဟု သူယုံကြည်သည်။ (က၊ ၄၁း၃၃ ကို ၃ရာ၊ ၃း၁၂ နှင့်နှိုင်းယှဉ်ဖတ်ပါ။

သမ္မာကျမ်းစာမှ အသေးစိတ်မှတ်တမ်းပြုထားသော သမိုင်းကြောင်း အခြေအနေသည် ထိုခေတ်ထိုအခါက အဲဂုတ္တု၏အနေအထားနှင့် အလွန်ကိုက်ညီ နေပါသည်။ ဖါရောမင်းသည်ယောသပ်ကို နန်းတော်အုပ်အရာ ခန့်ခြင်းမှာ ရှေးခေတ် အဲဂုတ္တုရာဇဝင်၌ဖြစ်ခဲလှသည်။ အခြားတိုင်းပြည်များ၌သာ နန်းတော်အုပ်ကို ခန့်ထားသည်။ ခုနစ်နှစ်အတွင်းပေါများကြွယ်ဝကြသည်။ စပါးသီးနှံများ ရေတွက်ချိန်တွယ်၍ မရနိုင်လောက်အောင်မြင်ဖြစ်ထွန်းသည် (က၊ ၄၁း၄၉)။ သဘာဝထက်လွန်ကဲသော ပေါကြွယ်ဝခြင်းဖြစ်သည်။ စပါးသီးနှံများတို့သည် ပင်လယ်ကမ်းခြေမှသဲများအလား (က၊ ၄၁း၄၉) ပေါကြွယ်ဝလွန်းလှသည်။ ဘုရား၏ကောင်းချီးဟုဖော်ပြသည် (က၊ ၂၂း၁၇)။ ယောသပ်သည် ကိုယ်တိုင် စပါးသီးနှံပေါများခြင်းကို ဘုရားရှင်၏ ကောင်းချီးမင်္ဂလာဟုသတ်မှတ်ကာ ဘုရားရှင် ပြင်ဆင်ပေးသော အတွေ့အဦကံနှင့် ထပ်တူညီသောကောင်းချီးကိုဖော်ပြခဲ့သည်။ သူ၌သားနှစ်ဦးရရှိခဲ့၍ နာကျင်ခြင်းအတွေ့အဦကံမှ ဝမ်းမြောက်ခြင်း ရရှိကြောင်းအဓိပ္ပာယ်ဖြင့် "မနာရှေ" ဟုအမည်ပေးပြီး အခက်အခဲအပေါင်းကို ကျော်လွန်ပြီးမှ ကြွယ်ဝမှုရရှိသည်အတွက် သားငယ်ကို "ဧဖရိမ်" ဟူ၍ အမည်မှည့်ခဲ့သည်။ ဘုရားရှင်သည် ခက်ခဲဆိုးယုတ်သောအခြေအနေမှ အလွန်ကောင်းမွန်သော အခြေအနေသို့ ပြောင်းလဲပေးပစ်ကြောင်း ဥပမာဖြစ်သည်။

`အခြားနည်းလမ်းအားဖြင့် ကျွန်ုပ်တို့မည်သို့တွေ့နိုင်မည်နည်း။ ကျွန်ုပ်တို့ အသက်ရှင်သောအသက်တာနှင့် ကျွန်ုပ်တို့၏ဘုရားရှင်၌ အမှန်တကယ်အခြေအနေကို မည်သို့သိနိုင်မည်နည်း။`