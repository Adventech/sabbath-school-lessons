---
title:  ယောသပ်မိမိ၏ညီအစ်ကိုများကိုရင်ဆိုင်ခြင်း
date:   13/06/2022
---

`က၊ ၄၂ ကိုဖတ်ပါ။ မည်သို့ရှိသနည်း။ ဘုရားရှင်ပြင်ဆင်ပေးခြင်းကို မည်သို့ဖော်ပြသနည်း။ လူသားတို့၏အားနည်းခြင်း၊ မပြည့်စုံခြင်းကို ဥပက္ခပြုလျက် မည်သို့လုပ်ဆောင်နေသနည်း။`

ကပ်ဘေးကြီးသည် ယာကုပ်ကိုရိုက်ခတ်၍ အဲဂုတ္တုသို့ သားများအား စေလွတ်ကာ ဆန်စပါးဝယ်ယူရန် စီစဉ်ရတော့သည်။ ခိုင်မာသော အထောက်အထားအရ ယာကုပ်ကိုယ်တိုင် ထိုဝယ်ယူရေးကိစ္စကို စီစဉ်ခြင်း ဖြစ်သည် (က၊ ၄၂း၁)။ အကြောင်းဆိုးနှင့်ရင်ဆိုင်ခဲ့ရကာ အိုမင်းပြီဖြစ်သော်လည်း ယာကုပ်သည် မိမိကိုယ်တိုင်စီစဉ်လုပ်ကိုင်လေ့ရှိသည့် အခြေအနေထက် ယခုဆိုးရွားနေပါသည်။ တစ်စုံတစ်ရာသိရှိမှုမရှိဘဲ နှစ်ပေါင်းများစွာ လွမ်းငိုကြွေးခဲ့ရသည်။ သားနှင့်ပြန်ဆုံရန် အကြောင်းဖန်လာခဲ့သည်။

ပြန်လည်ဆုံစည်းရန် အကြောင်းဖန်လာသောအကြောင်းရင်းနှစ်ခုရှိသည်။ ပထမတစ်ခုမှာ အိပ်မက်ခဲ့သောယောသပ်၏အိပ်မက်ကို ပြည့်စုံစေရန်နှင့် မြင်မက်ခဲ့သောအိပ်မက်အတိုင်း အနာဂတ်ဟောကြားချက်ပြည့်စုံစေရန်ဖြစ်သည်။ သင်တို့ကောက်လှိုင်းတို့သည် ကျွန်ုပ်၏ကောက်လှိုင်းကို ဦးချကြရသည် (က၊ ၃၇း၇)။ ယခုအခါမှာ ပြည့်စုံသွားချေပြီ။ ယောသပ်သည် ထိုပြည်၌အစိုးရမင်း အဖြစ်ရောက်ရှိနေပြီး (က၊ ၄၂း၃ဝ၊ ၃၃) တန်ခိုးအင်အားကြီးမားလှသော ယောသပ်၏အခြေအနေကို ညီအစ်ကိုတို့၏ချို့ငဲ့မှုလိုအပ်မှုနှင့် နှိုင်းယှဉ်ရသော် ယခုအချိန်တွင် သူတို့၏မျက်နှာများကို မြေကြီး၌အပ်၍ ယောသပ်ကို ဦးချနေရပြီ (က၊ ၄၂း၆)။ ထိုညီအစ်ကို ၁ဝ ယောက်သည်ပင် ယောသပ်အိပ်မက် ခဲ့သောအိပ်မက်ကို ပြက်ရယ်ကလူဦပခဲ့သူ၊ လုံးဝထိုသို့ဖြစ်မလာဟုထင်ခဲ့သူူ ညီအစ်ကိုများဖြစ်သည်။ 

ဒုတိယအချက်မှာ ထိုပြန်လည်ဆုံတွေ့ပွဲ၌ တုံ့ပြန်ခြင်းတစ်ရပ်အဖြစ် သတ်မှတ်သည်။ လွန်ခဲ့သောအချိန်မှဖြစ်ပျက်ခဲ့သမျှကို ပြန်လည်ပေးဆပ်ရသည့် သဘောပင်ဖြစ်သည်။ လုပ်ခဲ့သမျှပြန်၍ခံရသည်။ သူတို့သည် တစ်ယောက်နှင့် တစ်ယောက် ပြောဆိုကြသည် (က၊ ၄၂း၂၁)။ ယောသပ်ကို ကြံစည်ခဲ့စဉ်၌လည်း သူတို့သည်တိုင်ပင်ခဲ့ကြသည် (က၊ ၃၇း၁၉)။ ညီအစ်ကိုတစ်ယောက် အချုပ်ခန်း၌ ကျနေခဲ့ခြင်းဖြစ်သည် (က၊ ၄၂း၁၇)၊ ယောသပ်ကိုယ်တိုင်အချုပ်၊ ထောင်နန်းစံခဲ့ရသည့် အကြောင်းအတွက်ဖြစ်သည် (က၊ ၄ဝး၃၊ ၄)။ နှစ်ပေါင်းနှစ်ဆယ်တိုင်တိုင် မိမိတို့၏လုပ်ရပ်ကြောင့် ယောသပ်ခံစားခဲ့ရသမျှကို သူ၏ညီအစ်ကိုများ ပြန်၍ ခံစားနေခဲ့ရသည်။ "ထိုအခါသူတို့အချင်းချင်းဆိုကြသည်ကား၊ အကယ်စင်စစ် ငါတို့သည် ညီ၏အမှု၌အပြစ်ကြီးကြ၏။ သူသည်ငါတို့ကိုတောင်းပန်သောအခါ၊ သူ့စိတ် ဆင်းရဲခြင်းကို ငါတို့သည်မြင်လျက်နှင့် နားမထောင်ဘဲနေကြ၏။ ထိုကြောင့် ဤအမှုသည်ငါတို့အပေါ်မှာ  ယခုရောက်လာပြီဟု တစ်ယောက်ကို တစ်ယောက် ပြောဆိုကြ၏" (က၊ ၄၂း၂၁)။

ရုဗင်၏စကားအရ သူ၏အသွေးသည် ယခုငါတို့အပေါ်သို့ရောက်ပြီ (က၊ ၄၂း၂၂)။ အတိတ်မှအရိပ်မည်းကြီးသည် ပြန်ရောက်လာ၍ခြောက်လှန့်နေပြီ။ လွန်ခဲ့သော အတိတ်၌ သူ၏အသွေးကိုမသွန်းကြနှင့် (မသတ်နှင့်) ဟုဆိုခဲ့သူဖြစ်သည်။ (က၊ ၃၇း၂၂) အတိတ်ကဖြစ်သမျှ ယခုတွင် ပြန်၍လည်လာသည်။

`ကျွနု်ပ်တို့အသက်တာ၌ ဝမ်းနည်းစရာများစွာကို ပြုမိခဲ့လိမ့်မည်။ ဦပခဲ့သည့်အတိုင်းပြန်၍ခံရကြမည်လား။ သို့ဖြစ်နေလျှင် ယေရှုခရစ်တော်အားဖြင့် ကျွန်ုပ်တို့ပြုသောအပြစ်အားလုံးကို ဘုရားရှင်ခွင့်လွတ်သည်ဟူသော ကတိတော်သည် မည်သို့အဓိပ္ပာယ်ရှိမည်နည်း။ (ရောမ၊ ၅း၇-၁၁)။`