---
title:  ယောသပ်၊ အဲဂုတ္တုမင်းသား
date:   11/06/2022
---

### ဖတ်ရန်ကျမ်းချက်၊၊ 
‌က၊ ၄၁း၃၇-၄၆။ ၃ရာ၊ ၃း၁၂။ က၊ ၄၂။ ရောမ၊ ၅း၇-၁၁။ က၊ ၄၃။ က၊ ၄၄။ က၊ ၄၅။

> <p>အလွတ်ကျမ်းချက်</p>
> "တစ်ဖန်ကြည့်ပါ။ အဲဂုတ္တုပြည်တစ်ပြည်လုံးကို သင်အုပ်စိုး စေခြင်းငှာ ငါခန့်ထားပြီဟု ယောသပ်အားမိန့်တော်မူလျက်" (ကမ္ဘာဦးကျမ်း၊ ၄၁း၄၁)။

ယခုတွင်ယောသပ်သည် အဲဂုတ္တုခေါင်းဆောင်တစ်ဦးဖြစ်လာပြီ။ သူ၏ညီအစ်ကို များတို့သည် သူ့ကိုမသိဘဲ သူ၏ရှေ့၌ဦးချကြရလိမ့်မည် (က၊ ၄၂)။ ယောသပ်၏ ညီအစ်ကိုတို့သည် ယောသပ်မှဗင်္ယာမိန်အား ခေါ်လာရမည်ဟု အတင်းအကျပ် ပြောဆိုသောအခါတွင် ယောသပ်၏ရှေ့၌ ဦးချကြရမည် (က၊ ၄၃)။ ဗင်္ယာမိန်၏ လုံခြုံရေးအတွက် သူတို့သည် စိုးရိမ်ကြောက်ရွံ့နေကြသည် (က၊ ၄၄)။ ယောသပ်အား အာဏာအပြည့်ရှိသော သူတစ်ဦးကဲ့သို့ အသည်းအသန်ဦးချတောင်းပန်ကြလိမ့်မည်။ သို့သော် ယောသပ်မှန်းမသိ။ "ဖါရောမင်းကဲ့သို့" မြင်နေပြီး ပျပ်ဝပ်ရိုသေ တောင်းပန်ကြလိမ့်မည်။ နောက်ဆုံးမှာ ယောသပ်သည် မိမိကိုယ်ကို ဖော်ပြသောအချိန်၌ သူတို့ဦပခဲ့သမျှအလုံးစုံကို နားလည်သွားကြရသည်၊ ဘုရားသခင်သည်ဖြစ်သမျှကို ကောင်းချီးပြန်၍ ဖြစ်စေပါသည်။

စိတ်ဝင်စားစရာမှာ ညီအစ်ကိုများနောင်တရသည့်အကြောင်းထက် ယောသပ်၏ အောင်မြင်မှုကိုသာ ပို၍တွေ့ရသည်။ ညီအစ်ကိုတို့၏ သွားလိုက်ပြန်လိုက်ခရီးစဉ်၌ ယောသပ်နှင့်သူတို့၏ဖခင်အကြားတွင် ဗျာများခဲ့ကြရသည်။ ယောသပ်အပေါ်နှင့် ဖခင်အပေါ် ဆိုးခဲ့သမျှကို ပြန်၍အမှတ်ရစေပါသည်။ ဘုရားရှင်ကိုပြစ်မှားကြောင်းလည်း သူတို့သိမြင် လာကြသည်။ ယောသပ်၏ညီအစ်ကိုများတို့သည် ဘုရားရှင်၏ တရားစီရင်ခြင်း အောက်၌နေခဲ့ရသည်။ နောက်ဆုံးမှာ လူတိုင်းဝမ်းသာသောမျက်ရည်နှင့် တစ်ဦးကိုတစ်ဦးခွင့်လွတ်ကြောင်း၊ ယောသပ်မှခွင့်လွတ်ကြောင်းဖြင့် အဆုံးသတ်သွား ခဲ့ရသည်။ သူတို့၏မတရားပြုခဲ့သော လုပ်ရပ်အားလုံးကို ယောသပ်သည် ခွင့်လွတ်ပေးခဲ့သည်။