---
title: 'Leitung Peek Maw'
date: 24/05/2020
---

Tanglai mitampi in leitung peekding in umziau lel uhhi. Tampite mahin, thutuamtuam mah tawh beem cih um uhhi. Tuhun in zong pawlkhat in, laisiangtho sungah peek cihi ci uhhi.

`Mangmuhna 7:1 leh 20:7, 8 simin. Hihmunte koici kizop hiam?Adiak in leitung peek cihthu a gen hiam?`

Laikungpu John in, hunnunung genkholna ah vantungmi li “lei kiulia dingin, huih lite len” (Mang. 7:1) cihi. “Li” cih kammal vanmi, leikiu leh huih ci in thumvei sutkikkik hi.

Atom in, “nitum, nisuahna lampan ni hongsuak” i cih dan in limtawh hong lahna a hihi. A khiatna diktak khiattheih na’ngin, a kizoppih thute in, saklam, khanglam, nisuahna lam, nitumna lam cih ding hilel a, leitung peek hi cih honghilh hihetlo hi. Zeisu in zong, “lungsim panin mithah nopna, mi’zi tawh mawhnopna, nungak tawh mawhnopna, guktakna zuaugenna, mi gensiatna leh ngaihsutna hoihlo tuamtuam hong piangkhia hi” (Mate 15: 19).Mihing’pumpi pianzia honghilh hilo a, mihing’ lungsim omzia honghilh hizaw hi.

`Job 26:7–10; leh Isaiah 40:21, 22 simin. Leitung omzia bangpeuh hong hilh hiam?`

Job 26:7 sungah, leitungpen mun awngthawl sung a kikhai bangin gen hi: “Pasianin, mun awngtungah vanpi hong zalkhia a, bangmahin lenlopi in leitung a khai lingleng hi” cihi.Leitung pen “a peekbeem” khat (Job 26: 10). Isaiah 40: 22 sungah, “Leitung kimkot a tupa amah hi a, leitung a tengmite kauphe tawh kibanglel hi” cihi.

`Nangmah kumtul tampi a nungta in kingaihsun in.Leitung paipai a hihna bang teci nanei hiam? Omhithiat cihlam khawng nakipsakzaw hiam? Peekmaw, bem maw cihte bang cimuh nahiam?`