---
title: 'Ngaihsutbeh Ding'
date: 03/04/2020
---

EGWhite, “Laisiangtho Kidalna Lum,” pp. 593–602,Kidona Lianpi; leh “Note Lungkham kei un,” pp. 662–680 The Desire of Ages simin.

“A thusungah Pasianin hotkhiatna i kisaplam hong hilhkhinhi. Laisiangtho pen, apuktheilo Pasian’ deihna pulaakna ahihi. Nuntakzia, upna thukhun leh a khialtheilo ki sittelna a hihi” EGWhite, The Great Controversy, p. 9.

Mi tampi in Pasian’thumaan letkipna sihpih lianguhhi. Dr. Rowland Taylor kici, biakna makaipa khat in, kumpinu Mary hun in, Catholic biakpiakna mass pen manlo hi ci in nial ahih man in, a pawlpi panin, amah kihawlkhia hi. Tua khit in Winchester bishop kiang leh gam makaite kiangah thuumna pulak hi napi, amah kiman in thong kiden, bek thamlo a nunungpen in, tausang tungah thahlup dingin kikahsak hi. AD 1555 kum hi a, a sih madiak in hihbangin kam vaikhak hi: “Mihoihte aw, Laisiangtho Pasian’ kammal lobuang thudang konghilh ngeikei a, konghilh sate Pasian kammal vive a hihi.Tuate khempeuh, tuni in ka sisan tawh ciamteh tading kahihi”John Foxe, The New Foxe’s Book of Martyrs,Harold J.Chadwick (North Brunswick, NJ: Bridge-Logos Publishers, 1997) p. 193; in gelhpha kik hi. Dr. Taylor in, Late 51 sutsuksuk kawmin, a nuntakna bei hi.

**Kikupding dotnate**:

`Genkholhnate in, Laisiangtho’bulpi Pasian ahihna hong bangci lak hiam? A tangtung genkholhnate in eite upna hong koici khauhsak hiam?`

`Tuesday sinna tawpna ah dotna ombangin, Zeisu Messiah ahihna bangin thukipsak hiam?`

`Zeisu leh nungzuite in, Laisiangtho a muanhuaina kiptak in hong lakkhinzo hi. Zeisu in Laisiangtho cih amah ahihna bang tanvei gen a, tuate koici tangtunghiam? (Mate 26:54, 56; Maku 14:49; Luka 4:21; John 13:18; John 17:12)cihte enin. Tua mahbangin laisiangtholui thute amah kisuan leh, genkholhthute phadiak bang tangtung khinzo a hih manin, Laisiangtho i koici muh tammaw?`