---
title: 'Kua N Laisiangtho Gelh Koi Ah'
date: 30/03/2020
---

Laikungpute, teenmun, amau dinmun kibanglo, a tuamtuam hi a, leitung kilamdanna ngeina kibanglo tampi ommah leh, Pasianin, a mipite tungah thupuak puakdingin zangthei veve hi.

`A nuai a munte’n Laikungpute leh amau dinmun tuamtuamte bangci in hong lak hiam?(Paikhiat. 2:10, Amos 7:14, Jer.1:1–6, Dan. 6:1–5, Matt. 9:9, Phil. 3:3–6, Mang. 1:9).`

Laisiangtho pen, ngeina omna kibanglo mi a tuamtuamte gelh ahihi. Pawlkhat kumpi inn pan, pawlkhat thongsungpan, pawlkhat hawlkhiat gampan leh Pasian’nasem vak kawikawite  hi uhhi. Pilna a tuamtuam leh tuucing nasep semte ahi uhhi. Khangno, khangham zong om uhhi. Tua bangte gen vet omlo in, ki thutuakna khat nei uhhi: Pasian in samuh a, Khasiangtho humuapna tawh mipite ading thupuak a puaktek uhhi.

Laikungpu pawlkhat te’n amau mitmuh lian a ciamteh uh ahihi. Pawlkhatte leuleu, thupen hoihtak kantel sitset in, mantaktak hi acih uh ciangin (Joshua 10:13; Luka 1:1-3) ciamteh pan uhhi. Ahihhang, avekpi in, humuapna tawh (2Tim. 3:16) ahihi. Tua ahih manin Paul in “eite hilh nading, eite’n lam-etna nei in ih thuakzawh nading, i thahat heihna ding a kigelh ahihi” cihi (Rome 15:4).Mihing kammal apiangsakpa in tua kammal a zang mimal muanhuaite teelkhia in ki zopna hong neithei hi.

“Ama’ aaiawh mimah tawh hong kizoplel pen Pasian lungkim mahmah ahih manin, Kha siangtho tawh kidimsak in na semsak hi. Amau lungsim suangvuah makaih in, gen ding leh gelh dingte hilh hi. Leitung mite mah hi napi, vantungnate bangin zangthei lel hi.” Ellen G. White, Selected Messages, book 1, p. 26. 

`Laikungpu tuamtuam leh, kampau nam tuamtuamte lakah, Pasian khatbek in lak hi. Hih thuman in Pasian’ kammal mantaktak ahihna hong bangci lak hiam?`