---
title: 'Laisiangtho Zeisu Leh Nungzuite Muhdan'
date: 11/04/2020
---

### Tukalsung simding 
Mate 4:1–11;Mate22:37–40; Luka 24:13–35, 44, 45; Luka 4:25– 27;Sawltak 4:24–26.

> <p>Kamngah</p>
> “Zeisu in, ‘Laisiangtho sungah, Anlumbek tawh mite nungta lo a, Pasian genkhiat thute tawh nungta zaw hi,’ ci in a dawng hi” Matthew 4:4.

Tuhun ciangin, laisiangthopen ngaihsutdan, muhdan tuamtuam tawh kiletkhia ngeingai a, a humuapna bulpi leh a deihna bulpi zong sukha nawnlo hi. Laisiangtho cihhang, tuhun a eitheih bang a leitungthu a thei zolote ngaihsutna hilelhi ci uhhi. Mihing khengval thute hemkhia ziau uh a, Pasian in mihing a muhdan panin, mihing in Pasian a muhdan hisak zawta uhhi. Mi tampitakte in, Darwin ngaihsutna lamah taimang uh a, laisiangthopen uptaak sanawnlo ta uhhi.

E’n bel tua dinmun nialpah hihang. Laisiangthothak sung a Zeisu leh nungzuite’n, tualai in a neihsun laisiangtholui a teldante muding hihang.Mite, munte leh thupiangte bangci hih uhhiam? Amau upmawhthu khawng tawh a khiatdaan koidaan hiam? Pasian humuap ahi khollo, mihingte’ upmawhthu khawngtawh, Pasian muanlohna khawngdong hong tunthei khiatdaante sangin, Zeisu leh nungzuite’ muhdaan khiatdaante zuizaw ding hihang.