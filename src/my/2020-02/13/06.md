---
title: 'Ciaptehna Leh La'
date: 25/06/2020
---

`“Nangma tungah kongkhialhloh na’ngin ka lungsim sungah Nangma’thu kakhol hi” Late 119:11.`

Laisiangtho lotngahna in thupha khangsak hi. Pasian’kammal hoihte i lungsim sungah i kholkhit ciangin, tuate kamin genkhiakhia leng i nuntakzia hong khelzo thei hi. Tuabangin i lung sim laisiangtho in huzaapsak leng i khensatna, huzaap leh gamtat ziate hong huzaap ding hi.Lot ngahna in laisiangtho hong nuntakpih sakthei hi. Bek thamlo in Pasian biakpiakna leh laisiangtho tungah thuman zawh na’ng hong huh hi.

Laisiangtho kammal a banban in ciamteh thei leng khemna leh khiatkhialhna pan hong dalzo hi. Tuabang lotngah leng laisiangthobu omlohna ah zong etlohsa in kisim ziauziau thei hi. Mawhzolna lian mahmahte hong tun ciangin zong dozawh na’ng thahatna hongpia hi. Eima buaina peuh sangin, Pasian hong kamciam sate suutkikkik in, ama’ thusungah lungsim kipsak leng, lampi khat zong i muhloh laitakin Pasian in lampi tul bang neilai hi.

`Ephet 5:19 leh Colossian 3:16 simin. Pasian’ kammal La in sakna in koibangin i lungsim sungah Pasian’thu kipsak thei hiam?`

Laisiantho kammalte la in sakna zong, laisiangtho hong ciamtehsak tuam hi. La in sa-leng a kammalte ki ciamteh baih hi. Laisiangtho kammalte pen la-aw khum tawh tonsak leng, i lungsim sungah kiptakin tengin, lungkhamnate beisakzo hi. Laisiangtho kammal teekmah la aw bulh leng naupang ulian khempeuh in lasa in lotngah leh baihmahmah hi. Leitung Christiante lakah thugen siam minthang, laphuak minthang tampi takte in laisiangtho bulphuhpi in nei uhhi. Tua la kiphuak te-in i lungsimte Pasian lamah hong laptohsakin, i nuntaksung thupha hong sangsak hi. “Musicin Pasian biakpiakna ah khenkhatmah hi a, Pasian phatna la i sakciangin, vantungchoirpawlte tawh a kinaithei penpen in hong omsak hi”—Ellen G. White, Patriarchs and Prophets, p. 594.