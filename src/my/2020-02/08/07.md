---
title: 'Ngaihsutbeh Ding'
date: 22/05/2020
---

Ellen G. White, Patriarchs and Prophets sungpan “The Creation,” pp. 44–51; “The Literal Week,” pp. 111–116

Thupiangte’n kipsakzel, etkaakpih dingte tawh, laikung laidal tawh, kampau leh thu dangtuamtuamte in behlaplap in, Piancil 1na sung a yôm pen nai 24 asawtbek ‘Ni’ taktak mah hilel cih kipsak hi. “Piancil 1na laikungpu in, ‘ni’ khattaktak mah hilel cih ding zong bangmah naphawkkha tuanlo hi”Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Epochs’ of Time?” Origins 21/1 [1994], pp. 30, 31.

“Lungsim pilpen nangawn, Pasian’thu makaihna omlo in leitung pilna leh genkholh thute a sinnop hangin a lungziinglel ding hi. Piangsakpa leh ama’nasepte pen, mihing’pilna galkhatlam pekah omlai a: leitung ngeinate in hilhcian zolo ahih manin, Laisiangtho thute pen muanhuailo hong cihsakziau uhhi.”EGWhite, 8T p. 258.

**Kikup ding dotnate**:

`1. Atung a Ellen G. White kammalte simin. Tulai hunin ei Christainte’n zong, ama cihbang lianin, laisiangtho sangin leitung pilnapeuh pahtawizaw in, Laisiangtho thute muanhuai a salo peuh i omkha hiam?` 

`2. Kikhelkhel in piangcih upna a laanmahmah laitakin, laisiangtho i pahtawi ding bangzah thupi hiam? Christian sungah tuabang upna neimi a omleh (Rom. 5) sung a Paul cihbangin, Zeisu’Singlamteh leh Adam’puukna a kizopzia genpihlo ding nahi hiam?` 

`3. Laisiangtho in Pasian genkholhna ahihleh, thu-um mite’upna leh mitte kihongin, laisiangtho gen a lianzaw thute mu ding uhhilo hiam? Tua ahihleh Pasian’ thuman thutak amu Christiante khawng “lungsim kihonglo” peuh banghangin hong kici thei hiam? Amantakin cileng, Pasian umlote leh leitungna bek itte muhna in, Christiante’ muhna sangin toizaw thampek hi. `

`4. Thu-umte in Pasian’thu sungah kiptak a din laitakun, numei pasal thupeuh tawh a buaibuaite koibangin i huhthei ding hiam? Nulehpa mawhna tawh a kiman numei nu’geiah suangtum tawi temtamte bang i hih lohna’ng bangci kidop ding hiam?`