---
title:  ဧဒင်နှင့်ခါနာန်
date:   23/11/2025
---

`ကမ္ဘာ၊ ၂း၁၅ နှင့် ၃း၁၇-၂၄ တို့ကိုဖတ်ပါ။ လူသားကျဆုံး ခြင်း၏အကျိုးဆက်သည် မည်သည်တို့ဖြစ်၍ အလျင်ဦးလူသားစုံတွဲ တို့၏ အသက်တာကာလတို့နှင့် မည်သို့သက်ဆိုင်သနည်း။`

ထာဝရဘုရားသည် အာဒံနှင့်ဧဝအားဖန်ဆင်းစဉ်တွင် စုံလင်လှပသော ပတ်ဝန်းကျင်တစ်ခုပေးထားသည်။ အလျင်ဦးလူသားစုံတွဲတို့သည် ချစ်စရာ ကောင်း၍ ကိုယ်ကာယလိုအပ်ချက်အခုးစုံတို့အား စီမံထားသောနေရာတွင် မိမိတို့၏ဖန်ဆင်းရှင်အား တွေ့ရကြသည်။ ထာဝရဘုရားမိန့်တော်မူသည် အတိုင်း ဧဒင်ဥယျာဉ်တွင် အာဒံ၊ ဧဝတို့သည် ထာဝရဘုရား၏ဝိသေသ လက္ခဏာတော်နှင့် ထာဝရဘုရားအလိုတော်ရှိသောအသက်တာကို သင်ယူရန် နေရာဖြစ်သည်။ သို့ဖြစ်၍ ဖန်ဆင်းရှင်နှင့် သူတို့၏မိတ်သဟာယကို ဖောက် ဖျက်လိုက်သောအခါ ဧဒင်ဥယျာဉ်နှင့် မိတ်သဟာယသည်လည်း ပြောင်းလဲ သွားခဲ့ရာ၊ ထိုသူတို့သည် ဥယျာဉ်တော်ကိုစွန့်လွှတ်ရလေတော့၏။ ထာဝရ ဘုရားပေးအပ်ထားသော နယ်‌မြေဒေသကိုလည်း လက်လွှတ်လိုက်ရ၏။ ထိုသို့  ဧဒင်ဥယျာဉ်သည် စုံလင်သောအသက်တာ၏သaင်္ကတဖြစ်ရာ၊ ၎င်း၏ပုံစံတို့ကို ကတိတော်ပြည်တွင် မြင်‌တွေ့ရလိမ့်မည်။

`ဘိုးဘေးတို့သည် ပြည်တော်၏ကတိတော်ကို မည်သို့မြင်‌တွေ့ ကြသနည်း (ကမ္ဘာ၊ ၁၃း၁၄။ ၁၅။ ၂၆း၃၊ ၂၄။ ၂၈း၁၃)။ ကျွန်ုပ်တို့ မြော်လင့်ခြင်းအသင်းသားများအတွက် ကတိတော်အ‌မွေခံရန် အသက် ရှင်ခြင်းသည် မည်သည့်အနက်ရှိနိုင်သနည်း (ဟေဗြဲ၊ ၆း၁၁-၁၅)။`

အာဗြဟံသည် ထာဝရဘုရားညွှန်ပြတော်မူသောပြည်သို့ဝင်ရောက် သည်နှင့် ထိုပြည်သည် ယုံကြည်ခြင်း‌ကြောင့် မျိုးနွယ်ဆက်တို့၏ကတိတော် ပြည်ဖြစ်စေသည်။ ကတိတော်ပြည်အဖြစ် နှစ်‌ပေါင်း ၄ဝဝ ခန့်တည်ရှိခဲ့သည်။ ဘိုးဘေးတို့သည် ထိုပြည်ကိုအမှန်မပိုင်ဆိုင်ခဲ့ကြပါ။ နောင်လာနောက်သား တို့အား အ‌မွေအဖြစ်ပေးနိုင်ခြင်းသည် သူတို့၏အတာပင်မဟုတ်ပါ။ ဧဒင် ဥယျာဉ်အား ထားဝရဘုရားကသာပိုင်ဆိုင်သကဲ့သို့ ထိုပြည်သည်လည်း ထာဝရ ဘုရားပိုင်ဆိုင်တော်မူ၏။ ဧဒင်ဥယျာဉ်တွင် အာဒံ၊ ဧဝတို့သည် မည်သည့် ကင်ပွန်းတပ်ခြင်းမျှမပြုခဲ့သကဲ့သို့ ဣသရေလတို့သည်လည်း ထိုပြည်တော်နှင့် ထိုက်တန်ခြင်းစိုးစဉ်းမျှ မရှိခဲ့ပါ‌ချေ။ ကတိတော်ပြည်သည် ထာဝရဘုရား၏ ပဏာမ‌ခြေလှမ်းဆုလာဘ်ပင်ဖြစ်သည်။ ဣသရေလတို့သည် ထိုပြည်အား ပိုင်ဆိုင်ရသောအခွင့်ကိုပင်မရှိပါ (တရား၊ ၉း၄-၆)။ ထာဝရဘုရား၏‌ကျေးဇူး တော်သက်သက်‌ကြောင့်သာ ပိုင်ဆိုင်ရ၏။

ဘိုးဘေးတို့သည် ကတိတော်မပြည့်စုံမချင်း ကတိတော်၏အ‌မွေခံ များဖြစ်ကြသည်။ ခရစ်တော်၏နောက်လိုက်ဖြစ်သော ကျွန်ုပ်တို့သည် သာ၍ မြတ်သောပဋိညာဉ်ကို အ‌မွေခံခဲ့ကြပြီး (ဟေဗြဲ၊ ၈း၆)၊ ကျွန်ုပ်တို့သည် “ယုံကြည် ခြင်းနှင့် သည်းခံခြင်းဖြင့် ကတိတော်တို့ကိုအ‌မွေခံရသောသူ” ဖြစ်နိုင်ပါသည် (ဟေဗြဲ၊ ၆း၁၂)။