---
title:  ပြည်တော်ကိုဆုလာဘ်အဖြစ်
date:   24/11/2025
---

`ထွက်၊ ၃း၈။ ဝတ်၊ ၂ဝး၂၂။ ၂၅း၂၃။ တော၊ ၁၃း၂၇။ တရား၊ ၄း၁၊ ၂၅၊ ၂၆။ ၆း၃ နှင့် ဆာ၊ ၂၄း၁ တို့ကိုဖတ်ပါ။ ထာဝရဘုရား၊ ဣသရေလများနှင့် ကတိတော်ပြည်တို့သည် မည်သို့ အထူးဆက်စပ်နေကြသနည်း။`

အ‌ခြေခံကျကျ‌ပြောရသော် မြေကြီးသည် လူတစ်မျိုး၏နေထိုင်တည်ရှိ ခြင်းကို ပေးစွမ်း၏။ လူမျိုးတစ်ခုကို နေရာချပေးလိုက်သည်နှင့် ထိုလူမျိုး၏ လုပ်ငန်းနှင့် အသက်တာပုံစံဖြစ်ပေါ်လာစေသည်။ ကျွန်ုပ်တို့သည် မြေမဲ့နေရာ မဲ့များဖြစ်၍ မိမိတို့လုပ်ဆောင်ချက်၏အကျိုးများကို အခြားသူများမှ ခံစားရရှိ ကြသည်။ မြေပိုင်ရှိခြင်းသည်လည်း လွတ်လပ်ခြင်းဖြစ်သည်။ ရွေးချယ်တော် မူသောလူတို့နှင့် သူတို့နေထိုင်သောပြည်တော်သည် အလွန်နီးကပ်စွာဆက်စပ်မှု ရှိလေသည်။

ထာဝရဘုရား၊ ဣသရေလတို့နှင့် ကတိတော်ပြည်တို့သည် အထူး ဆက်စပ်ခြင်းရှိ၏။ ဣသရေလသည် ပြည်တော်ကို ဘုရားထံမှ ဆုလာဘ် တစ်ခုအဖြစ်သာရရှိထားသည်။ ပြန်လည်ရုတ်သိမ်းနိုင်သည်။ ယာဝေဘုရားနှင့် ထားရှိသောပဋိညာဉ်အား လေးစားသည့်ကာလပတ်ခုး ထိုပြည်ကိုပိုင်ဆိုင် နိုင်၏။ တစ်မျိုး‌ပြောရပါက၊ ထာဝရဘုရား၏ကောင်းချီးမပါဘဲလျက် ထိုပြည် ကိုမပိုင်ဆိုင်နိုင်ပါ။

တစ်ချိန်ထဲမှာ ထိုပြည်တော်သားသည် ဣသရေလတို့အတွက် ထာဝရ ဘုရားအားသိကျွမ်းစေနိုင်သော မှန်ဘီလူးတစ်ချပ်ကဲ့သို့ဖြစ်နေသည်။ ထိုပြည် တွင် နေထိုင်ခြင်းဖြင့် ဘုရားသခင်သည် သစ္စာစောင့်သိခြင်း၊ ကတိတည်ကြည် ခြင်းနှင့် ယုံကြည်အားကိုးထိုက်သောဘုရားရှင်ဖြစ်‌ကြောင်းကို သတိရစေမည် ဖြစ်သည်။ ဣသရေလတည်ရှိခြင်း၏ဇစ်မြစ်ဖြစ်သော ထာဝရဘုရား၏ပဏမ ခြေလှမ်းမရှိဘဲ ပြည်တော်ဖြစ်စေ၊ ဣသရေလတို့ဖြစ်စေ မတည်ရှိနိုင်ပါ။ ဣသရေလတို့သည် အီဂျစ်တွင်ရှိနေစဉ်ခါ၊ နိုင်းမြစ်နှင့် ရေသွယ်‌မြောင်းစနစ် တို့ကို အ‌ခြေခံလျက် သီးနှံများအတွက် အလုပ်ကြိုးစားလုပ်ကာ အသက်‌မွေးဝမ်း ကျောင်းပြုကြရသည်။ ခါနာန်သည် ထိုသို့မဟုတ်ပါ။ ဝ‌ပြောစွာရိတ်သိမ်းရန် မိုးရေကိုအားကိုးကြသည်၊ ရာသီဥတုကို ထာဝရဘုရားထိန်းချုပ်ပေးသည်။ ထိုသို့ပင် ပြည်တော်အားဖြင့် ထာဝရဘုရားကိုသာ မှီခိုအားကိုးခြင်းပြုရန် သတိရစေသည်။

ဣသရေလတို့သည် ပြည်တော်ကို ဆုလာဘ်အဖြစ်ရရှိသည့်တိုင် ယာဝေထာဝရဘုရားသည် စစ်မှန်သောပိုင်ရှင်ပင်ဖြစ်နေသေး၏။ လောကကြီး၏ စစ်မှန်သောပိုင်ရှင် (ဆာ၊ ၂၄း၁) အနေဖြင့် ယာဝေသည် ဣသရေလတို့အား ပြည်တော်ကိုပေးအပ်ပိုင်၍ ပြန်ယူပိုင်၏။ ထာဝရဘုရားသည်သာ ပြည်တော် ကိုပိုင်ဆိုင်သည်ဖြစ်သော် ဣသရေလအပါ လူသားအားခုးတို့သည် ခေတ် စကားအရ ခရီးသွားဧည့်သည်များသာဖြစ်၍ ထာဝရဘုရား၏‌မြေပေါ်တွင် ရေရှည်တည်းခိုသော ဧည့်သည်များသာဖြစ်ကြပါသည်။

`၁ပေ၊ ၂း၁၁ နှင့် ဟေဗြဲ၊ ၁၁း၉-၁၃ အရ၊ ထာဝရဘုရား ကိုယ်တော်တိုင် တည်ဆောက်တော်မူသောမြို့တော်သို့ ဦးတည်နေ ကြသော ခရီးသွားဧည့်သည်များသာဖြစ်ရသည်မှာ သင့်အတွက် မည်သို့အဓိပ္ပာယ်ရှိသနည်း။`