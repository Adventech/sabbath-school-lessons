---
title:  ဆက်လက်လေ့လာရန်။
date:   28/11/2025
---

Ellen G. White, "The Great Controversy Ended," pp. 672-678, in the Great Controversy ကိုဖတ်ပါ။

“မြို့တော်အတွင်းသို့ တံခါးမှဝင်သွားရသည်နှင့်အမျှ ထာဝရခုခြုံခြင်း ရရှိကြပါမည်။ ကျွန်ုပ်တို့သည် ထာဝရကယ်တင်ခြင်းရရှိကြသည်ဖြစ်သဖြင့် ဝမ်း‌မြောက်ရွှင်လန်းကြလိမ့်မည်။ ထိုနေ့ရက်တိုင်အောင် တမန်တော်၏တား ဝရမ်းဖြစ်သော “ကတိတော်သည် ငါတို့၌ရှိရစ်လျက်နှင့် အချို့တို့သည် မမီပဲ နေမည်ကို စိုးရိမ်ကြကုန်အံ့” (ဟေဗြဲ၊ ၄း၁) ဟူသည်ကို သတိပြုကြပါစို့။ ခါနာန်အ‌ကြောင်း ဗဟုသုတရရှိခဲ့ပြီးဖြစ်၍ ခါနာန်သီချင်းတို့ကိုလည်းသီဆိုကာ ထိုခါနာန်သို့ဝင်ရန် မျှော်လင့်ခြင်းဖြင့် ဝမ်း‌မြောက်ရွှင်လန်းလျက်၊ ထိုကတိ ပြည်၏စပျစ်ခြံနှင့် သံလွင်တောအုပ်ထဲသို့ မဝင်စားခဲ့ရသော ဣသရေလမျိုးနွယ် တို့၏အ‌တွေ့အကြုံများကို သိရှိခဲ့ပြီ။ ထိုပြည်ကိုသိမ်းယူနေထိုင်နိုင်ရန် အ‌ခြေ အနေအရ ထာဝရဘုရားထံတော်တွင် အသက်ရှင်သောယုံကြည်ခြင်း၊ ကတိတော် တို့ကို မိမိတို့အတွက်လျာထားခြင်းတို့ဖြင့် ပြည့်စုံစေနိုင်သည်။” (Ellen G. White, Youth's Instructor, February 17, 1898.

“ကျမ်းစာတွင် ကယ်တင်ခံရသူတို့၏အ‌မွေသည် “ပြည်တစ်ခု” (ဟေဗြဲ၊ ၁၁း၁၄-၁၆) ဖြစ်သည်။ မိမိသိုးစုကို အသက်စမ်းရေသို့ခေါ်ဆောင်လာသော ကောင်းကင်သိုးထိန်းတစ်ပါးရှိ၏။ အသက်ပင်သည် မိမိအသီးတို့ကို လစဉ် အသီးသီး၍ အရွက်တို့သည်လည်း လူမျိုးတို့အားဝန်ဆောင်ပေး၏။ သလင်း ကျောက်ကဲ့သို့ကြည်လင်၍ ထာဝရစီးဆင်းသော‌ချောင်း၏ တစ်ဖက်တစ်ချက် တွင် ပေါက်ရောက်သောသစ်ပင်တို့သည် မိမိတို့အကိုင်းများကို ချောင်းဘေး လမ်းပေါ်အရိပ်ကျစေခြင်းဖြင့် ထာဝရဘုရား၏‌ရွေးနုတ်သောသူတို့အဖို့ လမ်းများ ပြင်ဆင်ပေးထား၏။ ကျယ်ပြန့်သောလွင်ပြင်သည်လည်း တောင်တန်းများ၏ အလှတရားများကို ဖော်ဆောင်ပေး၍ ထာဝရဘုရား၏တောင်တို့သည် ၎င်း တို့၏နောက်‌ကျောတွင် အထွတ်အထိပ်အဖြစ်တည်ရှိ၏။ ထိုအသက်စမ်း‌ချောင်း ၏ဘေးနှစ်ဘက်နှစ်ချက်တွင်ရှိ၍ ငြိမ်သက်သောဤလွင်ပြင်တို့တွင် ကြာရှည် စွာခရီးနှင်ခဲ့သော ထာဝရဘုရား၏လူတို့သည် အိမ်ဆောက်ကြ၏။” (Ellen G. White, The Great Controversy, p. 675).

**ဆွေး‌နွေးရန်မေးခွန်းများ။**

`ယောဟန်၊ ၁ဝး၁ဝ တွင် ခရစ်တော်မှတပည့်တော်တို့အား ကတိ ပေးခဲ့သော ကြွယ်ဝသောအသက်တာကို ကတိတော်ပြည်မှ သaင်္ကတ ဆောင်သည်ကို‌တွေးကြည့်ပါ။ ပြည်တော်တွင် ကြွယ်ဝစွာနေထိုင် ရခြင်းသည် ကယ်တင်ခြင်း‌ကြောင့်ခံရသော ကောင်းချီးမင်္ဂလာကို မည်သို့ပြသသနည်း။`

`နိုင်ငံတစ်ခု၏ပြည်သားဖြစ်ရခြင်းနှင့် ထိုပြည်၏အသက်တာပုံစံ ဖြင့် နေထိုင်ခြင်းတို့သည် မည်သို့ဆက်စပ်နေသနည်း။ တစ်ဦး နှင့်တစ်ဦး မည်သို့အကျိုးသက်ရောက်မှုရှိနိုင်သနည်း။ ထာဝရ ဘုရား၏နိုင်ငံသားဖြစ်ရခြင်း၏သက်ရောက်မှုသည် မည်သည် တို့နည်း။`

`လူသားတို့သည် မိမိအတွက် မိမိပြုသောကတိနှင့် သူတစ်ပါးမှ မိမိအပေါ်ပြုသောကတိများ‌ကြောင့် စိတ်ပျက်လက်ပျက်ရှိတတ် ကြပါသည်။ အဘယ်‌ကြောင့် ထာဝရဘုရား၏ကတိတော်ကို ယုံကြည်နိုင်သနည်း။`

`မြေကြီးသစ်နှင့်ဆိုင်သောကတိတော်အား ယခုအတွက်ဖြစ်စေ၊ အနာဂတ်အတွက်ဖြစ်စေ မည်သို့လက်‌တွေ့ကျကျခံယူထားရ မည်နည်း။`