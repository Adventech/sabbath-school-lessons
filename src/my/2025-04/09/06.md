---
title:  မြေကိုမူလအတိုင်းပြန်ဖြစ်စေခြင်း
date:   27/11/2025
---

`ယေရမိ၊ ၂၄း၆။ ၃၁း၁၆။ ယေဇ‌ကျေ၊ ၁၁း၁၇။ ၂၈း၂၅ နှင့် ၃၇း၁၄၊ ၂၅ တို့ကိုဖတ်ပါ။ ဣသရေလတို့သည် ကတိတော်ပြည်သို့ ပြန်လာရန် ဘုရားသခင်၏ကတိတော်သည် မည်သည်ဖြစ်၍ မည်သို့ ပြည့်စုံသနည်း။`

ဗာဗုလုန်ကျွန်ဘဝသို့ရောက်သွားခြင်းအားဖြင့် ဣသရေလတို့သည် မြေနေရာမဲ့ဖြစ်သွားရုံမက၊ ထာဝရဘုရား၏ကတိတော်ရှိသည့်တိုင် ပြည်တော် ကိုပိုင်ဆိုင်ခြင်းနှင့် မိတ်သဟာယသည် မရေမရာဖြစ်ခြင်းနှင့် အကန့်အသတ် ရှိနေခြင်းတို့ကို ခံစားခဲ့ကြရသည်။ ဣသရေလတို့သည် အပြစ်ကိုနောင်တ ရကာ ဝန်ချ၍စိတ်နှခုးအကြွင်းမဲ့ ထာဝရဘုရားအား မျှော်ကြည့်သောအခါ၊ ထာဝရဘုရားသည်လည်း မိမိ၏ကတိတော်ကို ပြန်လည်ပြည့်စုံစေလျက် ၎င်း တို့အား မူလနေရာကတိတော်ပြည်သို့ ပြန်ပို့ဆောင်ခဲ့သည်။ ထိုပြည်တွင် မနေရသောအချိန်များတွင်လည်း သူသည် ၎င်းတို့၏ဘုရားဖြစ်မြဲပင်ဖြစ်၏။

မည်သို့ဆိုစေကာမူ ထိုပြည်အား ထာဝရပိုင်ဆိုင်ခြင်းသည် အ‌ခြေ အနေအရသာဖြစ်သည် (တရား၊ ၂၈း၆၃၊ ၆၄။ ယောရှု၊ ၂၃း၁၃၊ ၁၅။ ၃ရာ၊ ၉း၇။ ၄ရာ၊ ၁၇း၂၃။ ယေရမိ၊ ၁၂း၁ဝ-၁၂) ကတိတော်ကို နဂိုမူလ အတိုင်းပြန်ဖြစ်စေ၍ ကျွန်ဘဝကုန်ဆုံးပြီး ပြည်တော်တွင် ကြွယ်ဝစွာနေရန် ဖြစ်သည်။ တစ်ချိန်တည်းတွင် ဓမ္မဟောင်းပုရောဖက်တို့သည် အနာဂတ် ဒါဝိဒ်မင်းနွယ်အဆက်မှ အသစ်တစ်ဖန်ပြုပြင်ခြင်းဖြစ်စေမည်ကို ဆိုထားကြ၏ (ဟေရှာ၊ ၉း၆၊ ၇။ ဇာခရိ၊ ၉း၉၊ ၁၆)။ ဤကတိတော်ကို ယေရှုခရစ်တော် ၏အသက်၊ သေခြင်းနှင့် ထ‌မြောက်ခြင်းတို့ဖြင့်ပြည့်စုံသည်။ ရှေးအခါ ဣသ ရေလတို့၏ကတိတော်တို့သည်လည်း ထိုသို့ပင်ပြည့်စုံခဲ့လေပြီ။

ဓမ္မသစ်ကျမ်းတွင်လည်း ကတိတော်ပြည်ကို တိုက်ရိုက်မဖော်ပြသည့် တိုင် ယေရှုခရစ်တော်အားဖြင့် ကတိတော်အားခုးပြည့်စုံစေသည်ကို သွန်သင် ထားပါသည် (၂ကော၊ ၁း၂ဝ။ ရောမ၊ ၁၅း၈)။ ခရစ်တော်၌ ပြည်တော်ကို သစ်လွင်စေခြင်းဖြင့် ထာဝရဘုရားသည် သစ္စာစောင့်သိသူတို့အား ဝိညာဉ်ရေး ကောင်းချီးပေးခြင်း သaင်္ကတဖြစ်စေသည် (ဧဖက်၊ ၂း၆)။ ကမ္ဘာသစ်တွင် အပြစ်နှင့်သူ၏အကျိုးဆက်တို့ကင်းဝေးလျက်၊ အနားယူခြင်း၊ ကြွယ်ဝခြင်းနှင့် ကျန်းမာချမ်းသာခြင်းတို့တည်ရလိမ့်မည်။ ဤသည်တို့‌ကြောင့် ကျွန်ုပ်တို့၏ မျှော်လင့်ခြင်းသည် ခရစ်တော်ပြန်ကြွလာတော်မူခြင်းနှင့် ထို့နောက် ကောင်းကင် တွင် နှစ်တစ်ထောင်စိုးစံပြီးသည့်နောက် ထာဝရဘုရားသည် ကမ္ဘာကြီးအား အသစ်ပြုပြင်၍ မိမိနိုင်ငံတော်တည်ထောင်မည်။ ဤသည်မှာ ပြည်တော်နှင့် ပတ်သက်သောကတိတော်အခုးစုံတို့၏ အဆုံးစွန်ပြည့်စုံခြင်းဖြစ်လေ၏။

`ယောဟန်၊ ၁၄း၁-၃။ တိတု၊ ၂း၁၃ နှင့် ဗျာ၊ ၂၁း၁-၃ တို့ကိုဖတ်ပါ။ ဤကျမ်းချက်တို့တွင် ကျွန်ုပ်တို့အတွက် အဆုံးစွန် မျှော်လင့်ခြင်းသည် မည်သည့်အရာဖြစ်၍၊ ထို‌မျှော်လင့်ခြင်းသည် စုံလင်မည်အ‌ကြောင်း ယေရှု၏အသေခံခြင်းဖြင့် မည်သို့အာမခံထား သနည်း။`