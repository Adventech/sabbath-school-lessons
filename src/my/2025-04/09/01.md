---
title:  ကတိတော်အမွေခံသူများ၊ မြော်လင့်ခြင်း၏အကျဉ်းသားများ
date:   22/11/2025
---

### ဖတ်ရန်ကျမ်းချက်များ။
ကမ္ဘာ၊ ၃း၁၇-၂၄။ တရား၊ ၆း၃။ ယောရှု၊ ၁၃း၁-၇။ ဟေဗြဲ၊ ၁၂း၂၈။ ဝတ်၊ ၂၅း၁-၅၊ ၈-၁၃။ ယေဇ၊ ၃၇း၁၄၊ ၂၅။

> <p>အလွတ်ကျမ်းချက်</p>
> “အချုပ်ခံ၍‌မျှော်လင့်သောသူတို့၊ ရဲတိုက်သို့ပြန်လာကြလော့။ ငါသည် နှစ်ဆသော‌ကျေးဇူးကိုပြုဦးမည်” (ဇာခရိ၊ ၉း၁၂)။

ယောရှု၊ ၁၃-၂၁ တွင် ဣသရေလတို့အား နေရာချထားရာတွင် အသေးစိတ်ချပြသော ရှည်လျားလှသည့်ပထဝီရေးရာ မြေနယ်နိမိတ်စာရင်းများ ပါရှိသည်။ ယနေ့စာဖတ်သူတို့အတွက် ဤစာရင်းတို့သည် မဖြစ်နိုင်သော အရာများကဲ့သို့ဖြစ်သော်လည်း၊ ကတိတော်ပြည်ကို ဘာသာရေးယုံကြည်မှု အမြင်ဖြင့်ကြည့်ပါက ယနေ့ကျွန်ုပ်တို့အတွက်လည်း အရေးကြီးပါသည်။ ဣသရေလတို့သည် အိပ်မက်မက်နေသည်မဟုတ်‌ကြောင်းကို ဤခိုင်ခုသော စာရင်းများအားဖြင့် သွန်သင်၏။ မြင်‌တွေ့ရသောအရာများနှင့် တိုင်းတာရသော အရာများဖြင့် ကတိထားတော်မူ၏။ သို့သော် ကတိတော် အမှန်တကယ် ပြည့်စုံနိုင်ရန် သူတို့ကလည်း အလုပ်နှင့်သက်သေပြရမည်ဖြစ်သည်။

ထာဝရဘုရားသည် ပြည်တော်ကို အ‌မွေပေးတော်မူမည်ဖြစ်သည်။ ဆုလာဘ်အဖြစ် ဘိုးဘေးတို့အားပေးထားသောကတိတော်အတိုင်း စုံလင်စေ မည်ဖြစ်သည်။ “ထိုပြည်ကို သင်တို့‌ရှေ့မှာငါထားပြီ။ ထာဝရဘုရားသည် သင်တို့အဘအာဗြဟံ၊ ဣဇာက်၊ ယာကုပ်မှစ၍ သူတို့အမျိုးအနွယ်အားပေး မည်ဟု ကျိန်ဆိုတော်မူသောပြည်ကို ဝင်၍သိမ်းယူကြလော့” (တရား၊ ၁း၈)။ သူတို့သည်လည်း မိမိတို့ကျရာမှ လုပ်ဆောင်ကြရမည်ဖြစ်သည်။

ယခုတစ်ပတ်တွင် ကတိတော်ပြည်နှင့်ဆက်စပ်နေသော သာသနာ့ ပစျာဆိုင်ရာအမြင်နှင့် ယေရှု၏ကတိတော်များ၏ ဝိညာဉ်ရေးရာဆက်စပ်မှုကို လေ့လာကြရပါမည်။