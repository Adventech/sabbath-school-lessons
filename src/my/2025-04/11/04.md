---
title:  အတိတ်အားဖြင့်စိုးရိမ်‌ကြောင့်ကြခြင်း
date:   09/12/2025
---

`ယောရှု၊ ၂၂း၁၃-၁၅ ကို တော၊ ၂၅ နှင့်ယှဉ်၍ဖတ်ပါ။ ဣသရေလအမျိုးသားတို့သည် မျိုးနွယ်နှစ်ခုနှင့် တစ်ဝက်တို့ထံသို့ စေလွှတ်သောကိုယ်စားလှယ်အဖွဲ့‌ခေါင်းဆောင်အဖြစ် ဖိနဟတ်အား အဘယ်‌ကြောင့်ခန့်အပ်သနည်း။`

သီးခြားလွတ်လပ်ရေးကို တရားဝင်‌ကြေညာသည်ဟူ၍ လေ့လာခြင်းမှ တွေ့ရှိ‌ကြောင်း ကောလဟလသတင်းအား အတည်မပြုမီတွင် မျိုးနွယ်ကိုးနွယ် တို့နှင့် တစ်ဝက်တို့သည် ဒုတိယအကြိမ် မိမိတို့ကိုယ်ကို “ဣသရေလ၏ သားများ” ဟုသတ်မှတ်ကာ၊ ထိုယဇ်ပလ္လင်၏အနက်နှင့် ရည်ရွယ်ချက်ကို ရှင်းလင်းစေရန် တောင်းဆိုသောကိုယ်စားလှယ်အဖွဲ့ကို စေလွှတ်လေ၏။ ထိုကိုယ်စားလှယ်အဖွဲ့တွင် ယဇ်ပုရောဟိတ်မင်းကြီး ဧလာဇာကွယ်လွန်ပြီးသော် သူ၏နေရာဆက်ခံမည့်သား ဖိနဟတ်ပါဝင်၏ (ယောရှု၊ ၂၄း၃၃)။ ဖိနဟတ် သည် ဗာလပေဂုရတွင် ကာမရာဂလိုက်စား‌ပျော်မြူးနေသော ဣသရေလတို့အား ရပ်တန့်စေခဲ့ခြင်း မျက်မြင်လက်‌တွေ့ရှိသူဖြစ်သည် (တော၊ ၂၅)။

“ထိုအမှုကို ယဇ်ပုရောဟိတ်အာရုန်၏သား ဖိနဟတ်သည်မြင်လျှင် ပရိသတ်ထဲမှထ၍ လှံကိုကိုင်လျက်၊ ဣသရေလလူကို တဲအတွင်းလိုက်ပြီးမှ ယောက်ျားကိုထုတ်ခြင်းခတ်အောင်လည်းကောင်း၊ မိန်းမကိုဝမ်း‌ပေါက်အောင် လည်းကောင်း ထိုးလေ၏။ ထိုသို့ပြုသောအားဖြင့် ဣသရေလအမျိုးတို့တွင် ဘေးငြိမ်းလေ၏” (တော၊ ၂၅း၇၊ ၈)။

ဖိနဟတ်သည် ဩဇာအရှိန်အဝါရှိသူဖြစ်သည်။ အခြားသောအထောက် တော်တို့သည် ယော်ဒန်မြစ်အနောက်ဘက်ကမ်းမှ မျိုးနွယ်ကိုးနွယ်တို့နှင့် တစ်ဝက်တို့၏ကိုယ်စားလှယ်များဖြစ်ကြ၍၊ တစ်ဦးစီတို့သည် မိသားစုအသီးသီးမှ ခေါင်းဆောင် (အိမ်ထောင်ဦးစီးများ) ဖြစ်ကြသည်။

ထိုကိုယ်စားလှယ်အဖွဲ့တို့သည် အနာဂတ္တနိယမအရ “နှုတ်ကပတ် လာသည်ကား” ကိုစွဲကိုင်လျက် ဘာသာစော်ကားခြင်းနှင့် ပုန်ကန်ခြင်းအမှု တို့ဖြင့် အမှုဖွင့်ကြသည်။ ထူးခြားမှုအနေဖြင့် ထာဝရဘုရားက မိန့်တော်မူခြင်း မဟုတ်ဘဲ “ထာဝရဘုရား၏ပရိသတ်အ‌ပေါင်း” တို့မှ ပြောဆိုခြင်းဖြစ်သည် (ယောရှု၊ ၂၂း၁၆)။

ဣသရေလသည် အပြစ်ကျူးလွန်သည်၊ သစ္စာဖောက်၍ ပုန်ကန် သည်ဟုစွဲချက်တင်၏။ ဤနေရာတွင် “ကျူးလွန်” သည်ကို အာခန်၏ အပြစ်ကျူးလွန်ခြင်းစကားခုးကိုပင် အသုံးပြုထားရာ (ယောရှု၊ ၇း၁)၊ မော‌ရှေ ၏စာအုပ်ငါးအုပ်တို့တွင် တော်တော်များများပါရှိသည် (ဝတ်၊ ၅း၁၅။ ၆း၂။ တော၊ ၅း၆၊ ၁၂)။ အာခန်နှင့် ဗာလပေဂုရတို့ သာဓကရှိနှင့်ပြီးဖြစ်၍ ပထမ သည် သစ္စာဖောက်လွဲခြင်းနှင့် နောက်တစ်ခုသည် ပုန်ကန်ခြင်းအတွက်ဖြစ်သည်။ ခွင့်ပြုမိန့်မရှိသောယဇ်ပလ္လင်ကိုတည်ခြင်းဖြင့် ဖောက်ပြန်ခြင်း၊ ရုပ်တုကိုးကွယ် ခြင်းနှင့် စာရိတ္တပျက်ပြားခြင်း‌ကြောင့် ထာဝရဘုရား၏အမျက်တော်သည် ဣသရေလတစ်မျိုးခုးအပေါ်သို့ ကျရောက်မည့်အန္တရာယ်အတွက် ကိုးနွယ်နှင့် နွယ်တစ်ဝက်တို့မှ စိုးရိမ်ခြင်းကိုတင်ပြလာသည်။

`လွန်ခဲ့သောအချိန်တွင် ကျွန်ုပ်တို့သည် မကောင်းသော အ‌တွေ့အကြုံများကြုံခဲ့၍ အနာဂတ်ဖြစ်ရပ်များကို အလားတူပင်‌ဖြေရှင်း ကြမည်ဆိုပါစို့။ ယခုမိမိတို့၏အိမ်နီးချင်းများအား ဆက်ဆံပုံများကို အတိတ်က ကျွန်ုပ်တို့၏အဖြစ်ဆိုးများတို့ကဲ့သို့မဖြစ်စေရန် ထာဝရ ဘုရား၏‌ကျေးဇူးတော်သည် မည်ကဲ့သို့ကူညီနိုင်မည်နည်း။`