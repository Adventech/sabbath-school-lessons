---
title:  ပဋိပက္ခ‌ဖြေရှင်းခြင်း
date:   11/12/2025
---

`ယောရှု၊ ၂၂း၃ဝး-၃၄ ကိုဖတ်ပါ။ ဤဆူပူမှုဖြစ်ရပ်တစ်ခုခုး သည် အသင်းတော်အတွင်း ပဋိပက္ခ‌ဖြေရှင်းခြင်းနည်းလမ်းတချို့ကို မည်ကဲ့သို့သွန်သင်ပြသသနည်း (ဆာ၊ ၁၃၃။ ယောဟန်၊ ၁၇း၂ဝ-၂၃။ ၁ပေ၊ ၃း၈၊ ၉)။`

ယောရှု၊ ၂၂ ၏ဇာတ်လမ်းစဉ်တွင် ကျွန်ုပ်တို့မိသားစု၊ အသင်းတော် နှင့် အသိုက်အဝန်းတွင် အသုံးပြုနိုင်မည့်ဆက်ဆံရေးဥပဒေသတချို့ပင်ပါရှိ၏။

(၁) အမှားအယွင်းရှိသည့်အချိန်တွင်ဖြစ်စေ၊ မှားယွင်းသည်ဟုထင်ရသည့် အချိန်တွင်ဖြစ်စေ၊ မိမိတို့၏အမြင်ဖြင့်လုပ်ဆောင်ခြင်းထက် သေသေချာချာ အဆက်အသွယ်ပြုခြင်းသည် အကောင်းဆုံးဖြစ်၏။ ဘုရားသခင်၏လူတို့သည် ပြဿနာတက်မည့်ဆဲဆဲတွင် ရေငုံနှုတ်ပိတ်မနေခြင်းသည် သာ၍ကောင်း၏။ ယော်ဒန်ကမ်းလွန်မျိုးနွယ်တို့သည် ယဇ်ပလ္လင်တစ်ခုတည်ဆောက်လို‌ကြောင်း ရှင်းလင်းခြင်းပြုခဲ့ပါက ဤဆူပူမှုအားခုးကို ရှောင်လွဲနိုင်ခဲ့လိမ့်မည်ဖြစ်သည်။

(၂) တစ်စုံတစ်ဦးသည် စီရင်တော့မည်ဟု ပြုခဲ့သည့်တိုင် ဆုံးဖြတ်ချက် ချရန် ဆန္ဒမစောသင့်ပါ။ အ‌ရှေ့ယော်ဒန်မျိုးနွယ်တို့သည် ဖောက်လွဲဖောက်ပြန် ကုန်ပြီဟူသော ကောလဟာလသည် အနောက်မျိုးနွယ်တို့၏နားသို့ ရောက်လာ သောအခါ သူတို့သည် ယုံမြန်ကြ၏။

(၃) နိဂုံးမချုပ်မီတွင် သင်လေ့လာခဲ့ရသော ပြဿနာအရင်းအမှန်ကို ရေလည်ရှင်းလင်း‌ပြောဆိုပါ။

(၄) စည်းခုးခြင်းရရှိနိုင်ရန် စွန့်လွှတ်ခြင်းပြုနိုင်ပါ။ ယော်ဒန်အ‌ရှေ့မျိုးနွယ် တို့၏ဖောက်လွဲဖောက်ပြန်ခြင်းသည် ယော်ဒန်တစ်ဖက်ကမ်းတွင် နေထိုင်ရခြင်း ကြောင့်ဖြစ်ခဲ့သော် အနောက်ကမ်းလွန်မျိုးနွယ်များတို့သည် မိမိတို့ညီအစ်ကို များတို့အတွက် မိမိတို့၏ဝေပုံကျကိုပင်စွန့်လွှတ်ရန် အလိုရှိကြ၏။

(၅) စွပ်စွဲခံရရာတွင် မှန်သည်၊ မှားသည်၊ အမျက်ကို‌ပြေစေသော ဖြည်းညင်း သောအ‌ဖြေကိုသာပေးပါ။ စွပ်စွဲခြင်းတစ်ခုအား တန်ပြန်စွပ်စွဲခြင်းဖြင့် ငြိမ်သက် ခြင်းသို့မပို့ဆောင်နိုင်ပါ။ နားလည်ခြင်းရရှိနိုင်ရန် နားလည်တတ်ရန်ကြိုးစားပါ။

(၆) ငြိမ်သက်ခြင်းပြန်ရရှိသောအခါ ရွှင်လန်းခြင်းရှိ၍ ဘုရားကိုချီးမွမ်းပါ။ ဣသရေလပရိသတ်အ‌ပေါင်းတို့သည် ထိုနှစ်မျိုးနွယ်နှင့် နွယ်ဝက်တို့၏စိတ်ရင်းခံ အမှန်ကို သိရှိသောအခါ လွန်စွာရွှင်လန်းခြင်းရှိကြသည်။ ထိုသို့ပြုခြင်းသည် မှားယွင်းခြင်းမရှိခဲ့သော‌ကြောင့် မိမိတို့၏စီရင်ခြင်းကိုလည်း ဂုဏ်ယူဝင့်ကြွား လွန်းခြင်းကိုလည်း မပြုကြပါ။

ယော်ဒန်အ‌ရှေ့မျိုးနွယ်တို့သည် ဖောက်လွဲဖောက်ပြန်ခြင်းပြုခဲ့သော် ဣသရေလတို့သည် ပဋိညာဉ်တရား၏တောင်းဆိုချက်များအရ ပြုကြရလိမ့် မည်။ စည်းခုးခြင်းသည် အမှန်တရားကိုရေဆေးချရန်နှင့် ကျမ်းစာရေးရာ ဥပဒေသတို့အား လျစ်လျူရှုနိုင်ရန် လျှောက်လဲချက်မဟုတ်ပါ။ မည်သို့ဆို စေကာမူ အသင်းတော်၏စည်းမျဉ်းစည်းကမ်းတို့ကို ဦးထိပ်မတင်ထားရပါ။ တာဝန်ရှိသင်းအုပ်ဆရာသည် နှုတ်ကပတ်တော်အရ ကြားဝင်‌ဆွေး‌နွေးပေးခြင်း ဖြင့် မအောင်မြင်သောအခါမှသာ စည်းမျဉ်းစည်းကမ်းအရ ပြုရပါမည်။ အသင်းတော်ထဲတွင် ရိုးရှင်းသောဤဥပဒေသတို့ကိုအသုံးပြုပါက အသင်းတော် ၏အ‌ခြေအနေသည် မည်မျှပင်‌ပြောင်းလဲခြင်းရှိမည်နည်း။