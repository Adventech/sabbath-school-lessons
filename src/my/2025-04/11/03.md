---
title:  စွပ်စွဲအပြစ်တင်ခြင်း
date:   08/12/2025
---

`အိမ်သို့ပြန်လာသောမျိုးနွယ်စုအ‌ကြောင်း ယောရှု၊ ၂၂း၉-၂ဝ တွင်ဖတ်ပါ။ ယော်ဒန်မြစ်အနောက်ဘက်ကမ်း၏မျိုးနွယ်တို့သည် အ‌ရှေ့ဘက်ကမ်း၏မျိုးနွယ်တို့အား မည်သို့ပြစ်တင်ဝေဖန်ကြသနည်း။ ဤပြစ်တင်ဝေဖန်ခြင်းပမာဏသည် မည်မျှထိရှိသနည်း။`

ယောရှု၊ ၂၂း၁ တွင် အ‌ရှေ့ဘက်ကမ်း၏မျိုးနွယ်တို့အား ရှုဗင်အမျိုး၊ ဂဒ်အမျိုး စသည်ဖြင့်ခေါ်ဆိုထားသော်လည်း၊ ယောရှု၊ ၂၂း၁၁ တွင်မူ ရှုဗင် ၏သားများ၊ ဂဒ်၏သားများနှင့် မနာ‌ရှေမျိုးနွယ်တစ်ဝက်ဟုခေါ်ဆိုပြန်ရာ၊ “ဣသ ရေလ၏သားများ” ဟူသောခေါ်ဆိုခြင်းနှင့်ယှဉ်ပါက သီးခြားကွဲပြားနေသယောင် ဖြစ်၏။ ထိုဇာတ်လမ်းစဉ်တွင် “ဣသရေလအမျိုးသားအ‌ပေါင်းတို့” ဟူသည်မှာ ယော်ဒန်မြစ်အနောက်ကမ်းလွန်၏ ကိုးမျိုးနွယ်နှင့်တစ်ဝက်တို့ကိုသာ ဆိုလေ့ ရှိ၍ ထိုနှစ်ဖွဲ့တို့အကြားတွင် အက်‌ကြောင်းကို ကြီးထွားစေ၏။ ဤသည်တို့ ကြောင့် ၎င်းတို့၏ရာဇဝင်တွင် ငုပ်နေသောမေးခွန်းတစ်ခုသည်၊ ယော်ဒန်မြစ် အ‌ရှေ့ဘက်ကမ်း၏မျိုးနွယ်တို့အား ဣသရေလအမျိုးသားဟု ခေါ်ဆိုနိုင်ခြင်း ရှိမရှိဖြစ်လာသည်။

ထိုရာဇဝင်အား ချော‌မွေ့သောနိဂုံးကိုသာ မျှော်လင့်ပါသော်လည်း၊ အ‌ရှေ့ဘက်ကမ်း၏မျိုးနွယ်တို့သည် ယော်ဒန်မြစ်တွင် ယဇ်ပလ္လင်တစ်ခုတည် ကြသော‌ကြောင့် တင်းမာခြင်းတစ်ခုဖြစ်ပေါ်စေသည်။ ကျမ်းစာသည် ထိုယဇ် ပလ္လင်၏အား မည်သည့်အ‌ကြောင်း‌ကြောင့်တည်ဆောက်၍ မည်သို့မည်ပုံ အသုံးပြုကြသည်ကို တိတိကျကျဖော်ပြခြင်းမပြုပါ။ ထိုယဇ်ပလ္လင်၏အ‌ကြောင်း တရားသည် ထွေပြားလှ၍၊ ဣသရေလအမျိုးသားအ‌ပေါင်းတို့သည် ခါနာန် ပြည်မသို့ဝင်လာရန် ယော်ဒန်အား အလျင်ဦးကူးသွားရန် မြစ်ကမ်းစပ်သို့ ရောက်လာခဲ့ချိန်ကို (ယောရှု၊ ၃၊ ၄) နောက်‌ကြောင်းပြန်‌တွေးကြည့်ရာတွင် သာ၍ပင်မရေမရာဖြစ်နေသေး၏။ ဤနေရာတွင် ဣသရေလတချို့တို့သည် ယော်ဒန်မြစ်အား ဆန့်ကျင်ဘက်ပြန်ကူးသွားရန် မြစ်နားသို့ရောက်လာကြ၏။

ဖြစ်ရပ်နှစ်ခုခုးတွင် ကျောက်ပုံတည်ကြသည်။ အလျင်ဦးသည် အောက်မေ့ရာဖြစ်၍၊ ဒုတိယသည် ထယ်ဝါသောယဇ်ပလ္လင်ဟု ထင်မြင်ကြ သည်။ မေးခွန်းတစ်ခု မလွဲဧကန်ထွက်လာသည်။ “ဤ‌ကျောက်တို့သည် အဘယ်သို့ဆိုလိုသနည်း” (ယောရှု၊ ၄း၆၊ ၂၂)။ ဤယဇ်ပလ္လင်တည်ထားခြင်း သည် ယဇ်ပူဇော်ရန်လော၊ အောက်မေ့စရာလော။ ဤတစ်ခြားမျိုးနွယ်တို့သည် ဖောက်ပြန်စပြုကြပြီလား။

ယောရှုနှင့် ဧလျာဇာမှအစ မျိုးနွယ်‌ခေါင်းဆောင်တို့အား မေးမြန်းခြင်း မရှိခြင်း‌ကြောင့် ကြောက်မက်ဖွယ်ပဋိပက္ခကြီး ဖြစ်နိုင်‌ချေရှိသော နားလည်မှု လွဲမှားခြင်းဖြစ်စေသည်။

`ယေရှုနှင့်‌ပေါလုတို့သည် သူတစ်ပါးအား တရားစီရင်ခြင်းကို ရှောင်ကြဉ်ရန် မည်သို့တိုက်တွန်းထားသနည်း။ (လု၊ ၆း၃၇။ ယောဟန်၊ ၇း၂၄။ ၁ကော၊ ၄း၅)။ သူတစ်ပါး၏လှုပ်ရှားမှုနှင့်ပတ်သက်၍ အဘယ်‌ကြောင့်ပြစ်မှားလွယ်သနည်း။`