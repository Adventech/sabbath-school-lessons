---
title:  အံ့ဖွယ်ကျေးဇူးတော်
date:   09/10/2025
---

`ယောရှု ၉း၂၁-၂၇ ကိုဖတ်ပါ။ ယောရှု၏ဖြေရှင်းနည်းသည် တရားမျှတခြင်းနှင့် ကျေးဇူးတရားတို့၏ပေါင်းစပ်ခြင်း မည်သို့ဖြစ် နိုင်သနည်း။`

ဣသရေလတို့သည် ဂိဗောင်လူတို့အား တိုက်ခိုက်လိုကြသော်လည်း ပရိသတ်ခေါင်းဆောင်တို့သည် ကျမ်းကျိန်ခဲ့ပြီးဖြစ်သဖြင့် ခွင့်ပြုချက်မရခဲ့ပါ။ ကျမ်းကျိန်လွှာအား အမှားတစ်ခုခုကျူးလွန်၍ ပြစ်မှုလုပ်ရန်ကြံရွယ်ခြင်းမရှိ ပါက (တရားသူကြီး ၁၁း၂၉-၄ဝ)၊ တစ်ဦးတစ်ယောက်အတွက် နာကျင် ခြင်းဖြစ်စေခဲ့သည်တိုင် တည်မြဲနေပါမည်။

ဓမ္မဟောင်းကျမ်းတွင် ကျမ်းမကျိန်မီ ချင့်ချိန်မျှော်တွေးခြင်း၊ ကျမ်းကျိန် လွှာအား စောင့်ရှောက်ခြင်းတို့သည် ဘာသာရေးသမားတို့၏တန်ဖိုးသိက္ခာဟု မြင်ကြသည် (ဆာ၊ ၁၅း၄။ ၂၄း၄။ ဒေသနာ ၅း၂၊ ၆)။ ထိုကျိန်စာကို ဣသရေလဘုရား၏နာမတော်ဖြင့်ပြုသောကြောင့် ခေါင်းဆောင်တို့သည် ပြောင်းလွှဲခြင်းမပြုနိုင်ပါ။ ထိုကျိန်စာကို ဣသရေလခေါင်းဆောင်တို့မှပြုကြ သဖြင့် ဣသရေလ၏အနာဂတ်သည် ဂိဗောင်လူတို့နှင့်ဆက်နွှယ်နေရသည်။

ဂိဗောင်လူတို့အား ထာဝရဘုရားအိမ်တော်အတွက် သစ်ခုတ်ခြင်းနှင့် ရေခပ်ခြင်းတာဝန်ကိုခန့်ထားသဖြင့် (ယောရှု ၉း၂၃) ဂိဗောင်လူတို့သည် ဣသရေလ၏ဝတ်ပြုဖော်ဝတ်ပြုဖက်တွေဖြစ်လာရသည်။ ဣသရေလလူကြီး တို့၏စီရင်ချက်အား ယောရှုသည် "ပရိသတ်အပေါင်းတို့" (ယောရှု ၉း၂၁) အတွက်ဖြစ်စေခြင်းဖြင့် ဂိဗောင်လူတို့၏ကျိန်စာတို့သည် ကောင်းချီးမင်္ဂလာ ဖြစ်ရန် အလားအလာသို့ပြောင်းလဲစေသည် (၂ရာ၊ ၆း၁၁)။

ဂိဗောင်လူတို့၏နောက်ပိုင်းရာဇဝင်တွင် ဘာသာရေးအခွင့်အရေး  များကို ခံစားပျော်ရွှင်ရင်း ထာဝရဘုရား၏လူတို့အပေါ်တွင်လည်း သစ္စာ စောင့်သိကြသည်။ ဣသရေလတို့၏ကျမ်းကျိန်ခြင်းသည် ခေတ်အဆက်ဆက် တည်မြဲသဖြင့် ဣသရေလတို့သည် ဘေဘီလုန်ကျွန်ဘဝမှပြန်လာသောအခါ ဂိဗောင်လူတို့ကလည်း ယေရုရှလင်Nမုိ့ပြန်လည်တည်ဆောက်ရာတွင် ပါဝင် ကူညီကြပါသည် (နေဟမိ ၇း၂၅)။ သူတို့ပြုလုပ်သမျှတို့သည် ထာဝရဘုရား၏ ကျေးဇူးတော်ကြောင့် ကောင်းသောအကျိုးဆက်များသာဖြစ်ရပါမည်။

ဂိဗောင်လူတို့သည် မိမိတို့၏ကိုယ်ပိုင်လက္ခဏာကိုဖော်ပြကာ ရာခပ် ကဲ့သို့အသနားခံခဲ့ပါက မည်သို့ဖြစ်နိုင်မည်နည်း။ ကျွန်ုပ်တို့သည် သိလည်း မသိနိုင်သကဲ့သို့ ဖြစ်နိုင်ချေရှိသည်များအပေါ်တွင်လည်း အသာမစီးနိုင်ပါ။ ဘုရား၏အလိုတော်သည် ဂိဗောင်လူတို့ကို ပျက်စီးခြင်းမှလွတ်မြောက်စေ နိုင်လိမ့်မည်။ ဘုရား၏အလိုတော်သည် အပြစ်သားတို့အား ပြစ်ဒဏ်ပေး လိုက်ခြင်းမဟုတ်ဘဲ သူတို့နောင်တရသည်ကိုမြင်၍ ကရုဏာသက်ရောက် စေလိုသည် (ယေဇကျေလ ၁၈း၂၃။ ၃၃း၁၁)။

ဂိဗောင်လူတို့၏မုသားစကားသည် ထာဝရဘုရား၏ကျေးဇူးတရား တော်ကို လှည့်ဖြားတောင်းဆိုနေသကဲ့သို့ဖြစ်သည်။ ခါနာန်လူတို့သည် နောင်တရရန် ငြင်းပယ်သည်သာမက ဘုရားသခင်၏အလိုတော်ကိုပင် ပမာ မခန့်ပြုလျက် ပျက်စီးခြင်းကိုပင်ရွေးချယ်ကြလေသည် (ကမ္ဘာ ၁၅း၁၆)။ ထာဝရဘုရားသည် ဂိဗောင်လူတို့မှ မိမိ၏အချုပ်အခြာအာဏာအား အသိ အမှတ်ပြုသည်ကိုလည်းကောင်း၊ ပုန်ကန်သည်ထက် ငြိမ်းချမ်းရေးဆွေးနွေး သည်ကိုလည်းကောင်း ရုပ်တုကိုးကွယ်သည်ထက် ထာဝရဘုရားကိုကိုးကွယ် လိုခြင်းတို့ကိုနှစ်သက်တော်မူ၏။