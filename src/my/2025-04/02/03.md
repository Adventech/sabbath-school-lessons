---
title:  မမျှော်လင့်သောနေရာမှတန်ဖိုးရှိသောအရာ
date:   06/10/2025
---

`ယောရှု ၂း၂-၁၁။ ဟေဗြဲ ၁၁း၃၁ နှင့် ယာကုပ် ၂း၂၅ တို့ကိုဖတ်ပါ။ ဤကျမ်းချက်တို့သည် ရာခပ်အကြောင်း မည်သို့ ဖော်ပြကြသနည်း။`

ရာခပ်အကြောင်း၏ဗဟိုအချက်သည် သူလျှိုနှစ်ဦးအားကယ်တင်ရန် လိမ်ပြောရခြင်းဖြစ်သည်။ သူလိမ်ပြောရသည်ကိုသုံးသပ်သည့်အခါ အပြစ် လွန်ကဲစွာများပြား၍ ထာဝရဘုရားမှ တရားစီရင်တော်မူမည့်လူ့အသိုက် အဝန်းထဲတွင် သူမရှိနေသည်ကိုနားလည်ရန်လိုသည်။ (ကမ္ဘာ၊ ၁၅း၁၆။ တရား၊ ၉း၅။ ဝတ်၊ ၁၈း၂၅-၂၈)။ ဓမ္မသစ်ကျမ်းသည်လည်း သူမ၏ ယုံကြည်ခြင်းကိုချီးကျူးထားသော်လည်း ဓမ္မသစ်ကျမ်းစာသည် ရာခပ်ပြုလုပ် သမျှတို့ကို ထောက်ခံချက်ပေးခြင်းနှင့် လိမ်လည်ခဲ့သည်ကို သဘောတူပေး ခြင်းများပြုပေးသည်ကိုမတွေ့ရပါ။

ဟေဗြဲ ၁၁း၃၁ တွင် သူမသည် ယိုယွင်းပျက်စီးနေသောလူတို့ ကြားထဲတွင် ဆက်လက်နေထိုင်ရသည်ထက် သူလျှိုနှစ်ဦးတို့ထံ ဆက်ကပ် ခြင်းဖြင့် မိမိ၏ယုံကြည်ခြင်းကိုအတည်ပြုခဲ့သည်။ ယာကုပ် ၂း၅ သည် သူလျှိုနှစ်ဦးအား တည်ခိုစေခြင်းနှင့် အပြန်လမ်းခရီးဖြောင့်ဖြူးစေခြင်းတို့ကို ချီးကျူးထားသည်။ ရာခပ်ကိုယ်တိုင်က အပြစ်လုပ်နေရသည့် စာရိတ္တပျက်ပြား သောနေရာတွင် ထာဝရဘုရားသည် ကျေးဇူးတရားတော်အားဖြင့် ကယ်တင် ရမည့် ယုံကြည်ခြင်းမီးပွားလေးကိုတွေ့ရှိခဲ့သည်။ ရာခပ်အထဲတွင်ရှိသော ကောင်းခြင်း၊ ထာဝရဘုရား၏လူတို့တွင်ပါဝင်လိုခြင်းတို့ကို ဘုရားရှင်အသုံးပြု၍ သူမပြုခဲ့သမျှတို့ကို ချီးမွမ်းခြင်းကိုတော့မပြုတော့ပါ။ ဘုရားသခင်သည် ရာခပ်၏ထူးခြားသောသတ္တိကိုတန်ဖိုးထားသည်။ သတ္တိရှိရှိယုံကြည်ခြင်း၊ ကယ်တင်လွတ်မြောက်ခြင်းကိုဖန်တီးပေးသူနှင့် ဣသရေလတို့၏ဘုရားအား ရွေးချယ်ခြင်းတို့အတွက်လည်း ဘုရားသခင်သည် သူမကိုတန်ဖိုးထားသည်။

ဖြစ်ပျက်ခဲ့သည်များကိုမြင်တွေ့သဖြင့် သူမသည် "သင်တို့၏ဘုရား သခင်ထာဝရဘုရားသည် အထက်ကောင်းကင်ဘုံ၌လည်းကောင်း၊ အောက် အရပ်မြေကြီး၌လည်းကောင်း အစိုးရသောဘုရားသခင်ဖြစ်တော်မူ၏" (ယောရှု ၂း၁၁) ဟုဆိုခဲ့၏။ နတ်စားဘာသာဖြစ်၍ အာကာသနတ်ဘုရားများအား အမြဲဝတ်ပြုသောခါနာန်အမျိုးသမီးတစ်ဦးသည် အိမ်ခေါင်မိုးပေါ်တွင် ယာဝေ သည်သာ ဘုရားဖြစ်သည်ကိုဝန်ခံသည်မှာ ထူးကဲလှ၏။

ထာဝရဘုရားသည်သာ ဝတ်ပြုခြင်းခံထိုက်သည်ဟု ရာခပ်ပြောဆို ခြင်းကို ထွက်၊ ၂ဝး၄။ တရား၊ ၄း၃၉။ တရား၊ ၅း၈ တို့တွင်တွေ့ရသည်။ သူမ၏စကားလုံးတို့ဖြင့် ဣသရေလ၏ဘုရားသည်သာ မှန်ကန်သောဘုရား ဖြစ်သည်ကို မိမိအသိဉာဏ်ဖြင့်Bကုိတင်ခံယူထားသည်မှာ သေချာသည်။ ယေရိခေါNမုိ့၏ကြမ္မာဆိုးသည် ထာဝရဘုရား၏အချုပ်အခြာအာဏာစက် အောက်တွင်ပင် တည်ရှိသည်ကို သူမ၏ဝန်ခံချက်မှဖော်ပြသွားသည်။

သူမကိုယ်ကျင့်တရားဖြင့်ရွေးချယ်ခြင်းသည် ယာဝေဘုရား၏တရား စီရင်ခြင်းအောက်တွင် နှစ်မျိုးသာရွေးချယ်စရာရှိကြောင်း၊ ဘုရားအား ဆက်လက်ပုန်ကန်၍ ပျက်စီးခြင်း (သို့မဟုတ်) ယုံကြည်ခြင်းဖြင့်အပ်နှံခြင်း တို့သာရှိကြောင်း ပြသသည်။ ဣသရေလ၏ဘုရားကိုရွေးချယ်ခြင်းဖြင့် ရာခပ်သည် ယေရိခေါNမုိ့သူ^သားတို့အတွက် စံနမူနာဖြစ်ခဲ့သည်။ ယေရိခေါ Nမုိ့သူ^သားတို့ ဣသရေလဘုရားထံသို့လှည့်လာကြပါက သူတို့ရရှိမည့် အနာဂတ်ကိုဖော်ပြပေးသည်။

`ထာဝရဘုရားထံ အဆုံးစွန်သစ္စာခံခြင်းကို ဤဇာတ်လမ်းသည် မည်ကဲ့သို့သွန်သင်သနည်း။`