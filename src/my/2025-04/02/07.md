---
title:  ဆက်လက်လေ့လာရန်။
date:   10/10/2025
---

Ellen G. White, "Crossing the Jordan," pp. 482, 483, in Patriarchs and Prophets ကိုဖတ်ပါ။

ရာခပ်နှင့်သူလျှိုတို့၏ရာဇဝင်ပြီးနောက် ဓမ္မဟောင်းကျမ်းတွင် ရာခပ် အကြောင်းတိတ်ဆိတ်နေရာမှ ယေရှု၏မျိုးရိုးစဉ်ဆက်တွက် ပြန်ပေါ်ထွက် လာသည်။ ယုဒမျိုးနွယ်စုစာလမုန်၏ဇနီး၊ ဗောဇ၏မိခင်၊ ထင်ရှားလှသော ရုသ၏ယောက္ခမဖြစ်လာခဲ့သည် (မဿဲ ၁း၅။ ရုသ ၄း၁၃၊ ၂၁)။ ဘုရားအား ယုံကြည်သောအားဖြင့် ယေရိခေါ၏ပြည်တန်ဆာဘဝ၊ လုံးဝပျက်စီးရမည့် ဘဝမှ ဒါဝိဒ်၏တော်ဝင်အမျိုးနွယ်နှင့်ချိတ်မိလိုက်သည်နှင့် မေရှိယ၏ ဘိုးဘေးဘီဘင်ဘောင်ဝင်ခဲ့ရသည်။ မုန်ညင်းစေ့လောက်သာယုံကြည်ခြင်းဖြင့် ထာဝရဘုရားပြုနိုင်သောအရာဟူသည် ဤသည်တည်း (မဿဲ ၁၇း၂ဝ။ လုကာ ၁၇း၆)။

"ရာခပ်၏ပြောင်းလဲခြင်းသည် ဘုရား၏အချုပ်အခြာအာဏာအား အသိအမှတ်ပြုသူ သူမတစ်ဦးတည်းသာသီးခြားဖြစ်သည်မဟုတ်ပါ။ ပြည်တော် တွင် လူသူများစွာ ဂိဗောင်လူတို့အပါ ရုပ်တုနတ်စားခြင်းကိုဖယ်ရှားကာ ဣသရေလနှင့်ပူးပေါင်း၍ ပဋိညာဉ်ကောင်းချီးမင်္ဂလာကိုပင် ခံစားခဲ့ကြရသည်။

လူမျိုးနွယ်ကြီး၊ နွယ်စိတ်၊ ဇာတ်ခွဲခြားခြင်းမရှိဘဲ ဘုရားရှင်သည် လက်ခံတော်မူ၏။ လူသားမျိုးနွယ်အားလုံး သူဖန်ဆင်းထားသည်။ လူအားလုံး တို့သည် ဖန်ဆင်းခြင်းမိသားစုဝင်ဖြစ်ကြကုန်၍ ရွေးနုတ်ခြင်း၌ အားလုံးပါဝင် ၏။ ခရစ်တော်သည် ခွဲခြားထားသောနံရံတိုင်းကိုဖျက်သိမ်း၍ ဗိမာန်တော် ကန့်လန့်ကာကိုပင်ဖွင့်လှစ်ကာ ထာဝရဘုရားထံတော်သို့ လူသားတိုင်း လွတ်လပ်စွာဝင်ရောက်ခွင့်ရှိစေသည်။ သူ၏ချစ်မေတ္တာသည် ကျယ်ပြန့်၊ နက်နဲ၊ စုံလင်၍ နေရာတကာထိုးဖောက်ဝင်ရောက်နိုင်သည်။ စာတန်၏လွှမ်းမိုးခြင်းနှင့် လှည့်ဖြားခြင်းခံရသူတို့ကိုဆွဲထုတ်၍ ထာဝရဘုရား၏ကတိတော်သက်တံဖြင့်  လွှမ်းNခုံသောရာဇပလ္လင်တော်သို့ လက်လှမ်းမီစေသည်။ ခရစ်တော်၌ ဂျူးလူ၊ ဂရိလူ၊ ကျွန်၊ လူလွတ်မရှိပါ။" (Ellen G. White, Patriarchs and Prophets, pp. 369-370).

**ဆွေးနွေးရန်မေးခွန်းများ။**

`"ဒုတိယအခွင့်အလမ်း" နှင့်ပတ်သက်၍ ကျွန်ုပ်တို့သည် သူတစ်ပါးအား မည်သို့ပေးနိုင်သနည်း။ ထိုစဉ်တွင်ပင် ၎င်းအယူ အဆကိုအလွဲမပြုရန် မည်သို့သတိထားရမည်နည်း။ ဥပမာ၊ အမျိုးသမီးတစ်ဦးသည် အနိုင်ကျင့်ခြင်းခံရသည်ကို သည်းခံမြဲ သည်းခံရန် အကြံပေးကာ ဖျောင်းဖျမည်လား။ ချိန်ခွင်ညီရန် မည်သို့ပြုရမည်နည်း။`

`ရာခပ်အား ယုံကြည်ခြင်း၏စံနမူနာအဖြစ်ထားကား ဆွေးနွေး ပါ။ ကျမ်းစာနှင့်ဝေးကွာလှသောအသက်တာရှိသူတို့၏ ပွင့်လင်း စွာဝန်ခံခြင်းကို မည်သို့အသိအမှတ်ပြုပေးရမည်နည်း။ သူတို့၏ အသက်တာဟောင်းအတွက် အပြစ်မပေးဘဲ သူ၏ယုံကြည်ခြင်းကို လက်ခံနိုင်ကြမည်လား။`

`ယောရှုသည် ဂိဗောင်လူတို့၏လှည့်ဖြားခြင်း၌ ထာဝရဘုရား၏ အကြံပြုခြင်းကိုမယူဘဲ မိမိဖာသာကျေးဇူးတရားနှင့်မျှတခြင်း တရားကိုပေါင်းစပ်ခဲ့သည်။ သင့်အသက်တာတွင် ကျေးဇူး တရားနှင့်မျှတခြင်းတရားလိုအပ်ဘူးပါသလား။ ထိုနှစ်မျိုးအား သင်မည်သို့ပေါင်းစပ်မည်နည်း။`