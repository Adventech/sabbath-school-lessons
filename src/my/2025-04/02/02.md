---
title:  ဒုတိယအခွင့်အလမ်း
date:   05/10/2025
---

`ယောရှု ၂း၁ ကို တော၊ ၁၃း၁၊ ၂၊ ၂၅-၂၈၊ ၃၃ နှင့် တော၊ ၁၄း၁-၁၂ တို့ဖြင့်ယှဉ်ဖတ်ပါ။ ကတိတော်ပြည်ကိုသိမ်းယူနိုင်ရန် ယောရှုသည် အဘယ်ကြောင့်သူလျှိုများစေလွှတ်ရသနည်း။`

ထိုသူလျှိုတို့ကို အာကေရှားထနောင်းတောတည်းဟူသော ဟေဗြဲ ဘာသာရှိတ္တိမ်Nမုိ့မှစေလွှတ်ရသည်မှာ ဣသရေလတို့၏ရာဇဝင်တွင် ပုန်ကန် ခြင်းဖြစ်ရပ်နှစ်ခုတို့ကို သတိပြန်လည်စေမည်ဖြစ်သည်။

ပထမအကြိမ်တွင်လည်း သူလျှိုဇာတ်လမ်း (တော၊ ၁၃) ပင်ဖြစ်၍ အလားတူသောလိုအပ်ချက်များကိုပင် ဖော်ထုတ်ရန်ဖြစ်သည်။ သူလျှိုတို့အား တာဝန်အပ်နှင်းခြင်း၊ ရန်သူ့နယ်မြေတွင်းသို့ ရုတ်တရက်ကျူးကျော်ဝင်ရောက် ခြင်း၊ သူလျှိုတို့ပြန်ရောက်လာခြင်း၊ သူလျှိုတို့သည် မိမိတို့တွေ့ရှိသော အချက်များကိုတင်ပြခြင်းနှင့်ဆုံးဖြတ်ခြင်းသည် ထိုတင်ပြခြင်းအပေါ်တွင် မူတည်သည်။

ရှိတ္တိမ်Nမုိ့၏ဖြစ်ရပ်သည် ရုပ်တုကိုးကွယ်ခြင်းဖြင့် ဗြောင်အကျဆုံး သောဣသရေလတို့၏ပုန်ကန်ခြင်း၊ ပဋိညာဉ်ကိုကျူးလွန်ခြင်း၊ ဗာလမ်၏ လှုံ့ဆော်မှုဖြင့် မောဘမိန်းမများနှင့်ကာမရာဂပျော်မြူးကြကာ သူတို့၏ဘုရား များကိုကိုးကွယ်ခြင်း (တော၊ ၂၅း၁-၃။ ၃၁း၁၆) စသည်တို့ဖြစ်သည်။ ရှိတ္တိမ်မှ ၎င်းတို့၏ရာဇဝင်အချိုးအကွေ့ဖြစ်ပေါ်ခဲ့သည်။ ကတိတော်ပြည်၏ နယ်စပ်မှာနောက်တစ်ဖန်ကျရှုံးမှုရှိအုံးမည်လော။ သို့မဟုတ် ရှေးပဝေသဏီ မှပင် မျှော်လင့်ခဲ့ရသည်များပြည့်စုံတော့မည်လား။

`ယောဟန် ၁၈း၁၆-၁၈၊ ၂၅-၂၇ နှင့် ၂၁း၁၅-၁၉ ဖတ်ပါ။ ဣသရေလတို့လူမျိုးတစ်ခုလုံးလိုက် ဒုတိယအခွင့်အလမ်းပေးခြင်းနှင့် ပေတရုအား ဒုတိယအခွင့်အလမ်းပေးခြင်းတို့ မည်သို့အလားတူခြင်း ရှိသနည်း။`

ထာဝရဘုရားသည် ဒုတိယအခွင့်အလမ်းမက ပိုပေးတတ်သောဘုရား ဖြစ်သည်။ သမ္မာကျမ်းစာသည် ထိုဒုတိယအခွင့်အလမ်းကို "ကျေးဇူးတော်" ဟုသမုတ်ထားသည်။ ကျေးဇူးတော်ဟူသည် မိမိတို့နှင့်မထိုက်တန်သော အရာကိုရရှိခြင်းဖြစ်သည်။ သမ္မာကျမ်းစာ၏သွန်သင်ခြင်းတို့သည် ကျေးဇူး တော်ဖြင့်ပြည့်လျှံနေလျက်ရှိသည် (ရောမ ၅း၂။ ဧဖက် ၂း၈။ ရောမ ၁၁း၆)။ လူတိုင်းတို့အား အသစ်တစ်ဖန်ပြန်လည်စတင်ခြင်းကို ကျေးဇူးတော်ဖြင့် ထာဝရဘုရားကမ်းလှမ်းနေသည် (တိတု ၂း၁၁-၁၄)။ ပေတရုကိုယ်တိုင် သည် ထိုကျေးဇူးတော်ကိုBကုံတွေ့ခဲ့သဖြင့် အသင်းတော်သည်လည်း ထိုကျေးဇူးတော်၌ပင် ကြီးထွားစေလိုသည် (၂ပေ၊ ၃း၁၈)။ ကျွန်ုပ်တို့သည် ဒုတိယအခွင့်အလမ်းရရှိသည်မှာ သတင်းကောင်းပင်မဟုတ်လော။ မရရှိခဲ့သော် မည်သို့ဖြစ်နိုင်သနည်း။

`ဣသရေလတို့၏အတွေ့အBကုံကိုတွေးကြည့်ပါ။ ခါနာန်ဝင်ရန် ဒုတိယအခွင့်အလမ်းပင်ရရှိသည်။ ပေတရုသည်လည်း သခင်အား ငြင်းဆိုခဲ့ပြီးနောက် ထိုကျေးဇူးတော်ပင်ရရှိခဲ့သည်။ ထိုကျေးဇူး တော်အား လိုအပ်နေသူတို့ကို ကျွန်ုပ်တို့သည် မည်သို့သွန်သင်ပေး နိုင်မည်နည်း။`