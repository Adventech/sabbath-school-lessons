---
title:  အသစ်သောသစ္စာခံခြင်း
date:   07/10/2025
---

`ယောရှု ၂း၁၂-၂၁ နှင့် ထွက်၊ ၁၂း၁၃၊ ၂၂၊ ၂၃ တို့ကို ဖတ်ပါ။ သူလျှိုတို့နှင့် ရာခပ်တို့နှစ်ဖက်သဘောတူခြင်းကိုနားလည်ရန် ထွက်မြောက်ရာကျမ်းသည် မည်ကဲ့သို့ထောက်မသနည်း။`

ရာခပ်၏အပေးအယူသည် ရှင်းလင်းသည်။ အသက်အတွက် အသက်၊ ကြင်နာခြင်းအတွက် ကြင်နာခြင်းဖြစ်သည်။ ချေဆဲဒ်-ခ့နျနိ (ယောရှု ၂း၁၂) သည် "ချစ်ကြင်နာခြင်း" ဖြစ်၍ အဓိပ္ပာယ်ကြွယ်ဝလွန်းသဖြင့် အခြား စကားလုံးတစ်လုံးတည်းဖြင့်မဖော်ပြနိုင်ပါ။ ပဋိညာဉ်၌အခြေခံသော သစ္စာ ခံယူခြင်းတင်မက သစ္စာရှိခြင်း၊ သနားခြင်း၊ သဒ္ဒါတရားနှင့် ကြင်နာခြင်းတို့ကို ဖော်ဆောင်သည်။

ရာခပ်၏စကားလုံးတို့သည် တရားဟောရာကျမ်း ၇း၁၂ တွင် ယာဝေကိုယ်တော်တိုင်သည် ဣသရေလအပေါ် မိမိ၏ ချေဆဲဒ် ကိုစောင့်ထိန်း မည်ဆိုခဲ့သည်ကို အတိတ်ပြန်လည်စေသည်။ "ထိုပညတ်တို့ကို သင်သည် ကျင့်ဆောင်အံ့သောငှာ နားထောင်လျှင် သင်၏ဘုရားသခင်ထာဝရဘုရားသည် သင်၏ဘိုးဘေးတို့အား ကျိန်ဆိုတော်မူသောပဋိညာဉ်နှင့် ကရုဏာတော်ကို စောင့်တော်မူမည်" (တရား ၇း၁၂)။

စိတ်ဝင်စားစရာတစ်ခုမှာ တရား ၇ တွင် ခါနာန်လူတို့နှင့်ပတ်သက် သောတားမြစ်ချက်များ (ချေရဲမ်) ကိုဖော်ပြထားသည်။ ရာခပ်သည်လည်း ခါနာန်အမျိုးသမီး၊ တားမြစ်ချက်တွင် အကျုံးဝင်သူဖြစ်လျက်၊ သူမ၏ ယုံကြည်ခြင်းဖြင့် ဣသရေလအားပေးထားသောကတိတော်များကို ခံစားခဲ့ရ သည်။ ရလဒ်အဖြစ် ကယ်တင်ခြင်းရရှိ၏။

သူလျှိုတို့သည် ရာခပ်နှင့်မလွဲဧကန်စကားစတင်ပြောဆိုရမည့်အရာ သည် ထွက်မြောက်လာစဉ်က ပသခါပွဲတော်အကြောင်းဖြစ်နိုင်ပါသည်။ ထိုစဉ်တွင် ဣသရေလလူတို့သည် မိမိတို့အိမ်တွင်သာနေထိုင်၍ အိမ်တံခါးတိုင်နှင့် ပြတင်းထုပ်တို့အား ယဇ်ကောင်သိုးသငယ်၏အသွေးဖြင့် အမှတ်အသားပြု ခြင်းဖြင့် လုံNခုံခဲ့ရသည်။ "သိုးသငယ်၏အသွေးသည် သင်တို့နေရာအိမ်၌ သင်တို့၏လက္ခဏာသက်သေဖြစ်၍ ထိုသွေးကိုငါမြင်သောအခါ သင်တို့ကို ငါလွန်သွားမည်။ ထိုသို့အဲဂုတ္တုပြည်ကို ငါသည်ဒဏ်ခတ်သောအခါ ဖျက်ဆီး ခြင်းဘေးဥပဒ်သည် သင်တို့ကိုမသင့်ရောက်ရ" (ထွက်၊ ၁၂း၁၃၊ ၂၂၊ ၂၃)။

"လူသားတို့သည် မိမိတို့၏ယုံကြည်ခြင်းကိုနာခံခြင်းဖြင့် ပြရပါမည်။ ခရစ်တော်အသွေးတော်၏ကုသိုလ်တော်ဖြင့် ကယ်တင်ရန် မျှော်လင့်နေသူ တို့သည် ကယ်တင်ခြင်းစွဲမြဲစေရန် မိမိတို့ကိုယ်တိုင်လုပ်သင့်လုပ်ထိုက်သည် များကို သတိပြုသင့်သည်။ ကျူးလွန်ခြင်းပြစ်ဒဏ်မှ ခရစ်တော်ကသာ ရွေးနုတ်နိုင်သည်ဖြစ်ရာ ကျွန်ုပ်တို့သည်လည်း အပြစ်မှနာခံခြင်းသို့ကူးပြောင်း ရပါမည်။ လူသည် ယုံကြည်ခြင်းဖြင့်သာကယ်တင်သည်ဖြစ်၍ သူ၏ယုံကြည် ခြင်းကို သူ၏အလုပ်ဖြင့်ဖော်ပြရပါမည်။" (Ellen G. White, Patriarchs and Prophets, p. 279).

ဤကိစ္စတွင် အသွေးသည် ထာဝရဘုရား၏ဖျက်ဆီးသော ကောင်းကင်တမန်၏လက်မှကယ်တင်သောလက္ခဏာဖြစ်သည်။ အီဂျစ်၏ နောက်ဆုံးဘေးဒဏ်တွင် ထာဝရဘုရားသည် ဣသရေလကိုကယ်တင်သည် နည်းတူ ဣသရေလတို့သည်လည်း ယေရိခေါပျက်စီးရာတွင် ရာခပ်နှင့် သူ၏ မိသားစုအား ကယ်တင်ရပါမည်။

`ဤရာဇဝင်နှစ်ခုလုံးတွင် တန်ခိုးပါသောမည်သည့်ဧဝံဂေလိ တရားတွေ့ရသနည်း။ မည်သည့်ဧဝံဂေလိသင်ခန်းစာရရှိနိုင်မည်နည်း။`