---
title:  မေ့လျော့ခြင်း
date:   15/10/2025
---

`ယောရှု၊ ၄း၂ဝ-၂၄ ကို သူကြီး၊ ၃း၇။ ၈း၃၄။ ဆာလံ၊ ၇၈း၁၁။ တရား၊ ၈း၂၊ ၁၈။ ဆာ၊ ၄၅း၁၇ တို့နှင့်တွဲဖတ်ပါ။ ထာဝရဘုရား၏ကြီးမားသော ပြုလုပ်ဆောင်ရွက်ခြင်းတို့သည် အဘယ်ကြောင့် မှတ်သားလောက်သနည်း။`

ယောရှု၊ ၄း၂၃ တွင် လူစုမတူညီမှုကို သတိပြုပါ။ ယောဒန်ရေ တို့သည် "သင်တို့" အရှေ့မှာ ခန်းခြောက်သည်ဟုဆိုရာတွင် ယောဒန်မြစ်ရေ ကို ကူးသွားသောဣသရေလတို့ကိုဆိုလိုသည်။ တစ်ဖက်တွင်လည်း ပင်လယ်နီ သည် "ငါတို့" အရှေ့မှာပင် ခန်းခြောက်သည်ဆိုရာတွင် အလျင်ဦးမျိုးဆက်၊ ထွက်မြောက်ချိန်တွင် ကိုယ်တိုင်ပါဝင်၍ အသက်ရှင်နေသေးသူတို့ကိုဆိုလိုသည်။ ဤအဖြစ်အပျက်နှစ်ခုကို မတူညီသောမျိုးဆက်နှစ်ဆက်တို့မှ ကြုံတွေ့ရသည် ဖြစ်၍၊ အလျင်ဦးမျိုးနွယ်ဆက်၏ သက်သေခံခြင်းအားဖြင့် နောက်မျိုးနွယ်ဆက် သည် ခွန်အားရစေကာ၊ ယော်ဒန်ကူးသွားခြင်းဖြင့် တူညီသောအဓိပ္ပာယ်ကို ပြန်လည်တွေ့ရှိကြသည်။

လူသားတို့သည် အများအားဖြင့် မေ့ပျောက်လွယ်သည်ကို ကျွန်ုပ်တို့ သိရှိပြီးလည်းဖြစ်သည်။ ဝိညာဉ်ရေး၌မေ့ပျောက်လွယ်ခြင်းသည် အလွန်ကြီးမား သောဆိုးကျိုးကို ယူဆောင်လာတတ်သည်။

ယနေ့ပင်လျှင် အထူးဖိတ်ခေါ်ထားသော လူသားဖြစ်ခြင်းကို စောင့်ထိန်း လိုပါက၊ တစ်ဦးချင်းဖြစ်စေ၊ အဖွဲ့လိုက်ဖြစ်စေ ဝိညာဉ်ရေးတွင် ပြိုင်တူနိုးကြား လန်းဆန်းခြင်းပြုနိုင်ရန်၊ ကျွန်ုပ်ဘယ်ကလာသည်၊ မည်သူဖြစ်သည်၊ ဤနေရာ တွင် ဘာအတွက်နေရသည် စသည်တို့ကို အာရုံစိုက်ကာနေရပါမည်။

`၁ကော၊ ၁၁း၂၄၊ ၂၅ နှင့် ယောဟန်၊ ၁၄း၂၆ တို့ကိုဖတ်ပါ။ ခရစ်တော်ပြုပေးသောအရာများကို ကျွန်ုပ်တို့အားခုးသည် အဘယ်ကြောင့် အောက်မေ့ရမည်နည်း။ ၎င်းမရှိပါက ဧကန်မည်သို့ဖြစ်နိုင်မည်နည်း။`

အယ်လင်ဂျီဝှိုက်သည် လွန်ခဲ့သောအချိန်က ထာဝရဘုရားပြုပေးခဲ့သော အရာများအားဖြင့် ကျွန်ုပ်တို့ကိုယ်ကို လမ်းပြပို့ဆောင်ပေးခြင်းမရှိပါက အနာဂတ် တွင် အမှုတော်ထမ်းရွက်ရန် စိတ်အားထက်သန်မှုများ ဆုံးရှုံးရမည်ကို ကောင်းစွာ နားလည်ထားသည်။ "အနာဂတ်တွင် ကျွန်ုပ်တို့သည် ထာဝရဘုရား၏လမ်းပြ ပို့ဆောင်ခဲ့ခြင်းနှင့် လွန်ခဲ့သောအချိန်တွင် သွန်သင်ခဲ့သောအရာများကို မေ့ပျောက် ခြင်းမပြုသမျှကာလ၊ ဘယ်အရာမျှကြောက်စရာမရှိပါ" (Ellen G. White, Life Sketches, p. 196).

`ကိုယ်တော်၏လွန်ခဲ့သောအချိန်က ပြုပေးသမျှကိုသတိရရန် အရေးကြီးသည်ဖြစ်သည့်တိုင်၊ သင်ကိုယ်တိုင်သည် ယနေ့သူ၏မေတ္တာ     နှင့် ကိန်းတော်မူခြင်းကို အဘယ်ကြောင့်နေ့စဉ်ခံစားသင့်သနည်း။`