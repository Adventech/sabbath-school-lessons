---
title:  ယော်ဒန်မြစ်ကိုကူးသွားခြင်း
date:   12/10/2025
---

`ယောရှု ၃း၁-၅ နှင့် တော၊ ၁၄း၄၁-၄၄ ကိုဖတ်ပါ။ ဣသရေလတို့သည် ဖြစ်ပျက်မည့်အရာအတွက် အဘယ်ကြောင့်အထူး ပြင်ဆင်ရမည်နည်း။`

ယောရှုမှတ်စာတွင် ပဋိညာဉ်သေတ္တာအကြောင်း အလျင်ဦးဖော်ပြ နေသောနေရာဖြစ်သည်။ ဤနေရာထိတိုင် ဓမ္မဟောင်းကျမ်းသည် ဗိမာန် တော်ထဲတွင်ရှိနေသည်ကိုဖော်ပြသည် (ထွက်၊ ၄ဝး၂၁)၊ သိနာသို့ခရီးစဉ် (တော၊ ၁ဝး၃၃-၃၆)၊ ခါနာန်သိမ်းယူရန် မအောင်မြင်ခဲ့သောအားထုတ်ခြင်း (တော၊ ၁၄း၄၄)။ ဣသရေလတို့၏ ဗိမာန်တော်တွင် အမွန်မြတ်ဆုံးဖြစ်၍ အရာ ၃ ခုပါဝင်သည်။ ထာဝရဘုရားနှင့် ဣသရေလတို့၏အထူးဆက်ဆံ မှုတွင်ဖော်ပြထားသည်။ (၁) ပညတ်တရားဆယ်ပါးကျောက်ပြား            (၂) ယဇ်ပုရောဟိတ်မင်းကြီး အာရုန်၏တောင်ဝှေး (၃) အိုးတစ်လုံး၌မန္နမုန့် (ထွက်၊ ၁၆း၃၃။ ဟေဗြဲ ၉း၄)။

ပဋိညာဉ်သေတ္တာနှင့် ယော်ဒန်မြစ်ကိုကူးရန်ပြင်ဆင်ခြင်းဖြင့် ဣသရေလ တို့သည် မိမိတို့နည်းနှင့် မိမိတို့အချိန်တွင်ဝင်ရသည်မဟုတ်ကြောင်း အောက်မေ့စေသည်။ သိမ်းယူခြင်းသည် ဘုရား၏နည်းလမ်းနှင့်အချိန်ကို လိုက်မှသာ အောင်မြင်လိမ့်မည်။ ထာဝရဘုရားသည် ပဋိညာဉ်သေတ္တာ၏ အဖုံးအပေါ် ခေရုဗိမ်တို့၏အထက်တွက် စံမြန်းတော်မူသောဘုရား (ထွက်၊ ၂၅း၂၂။ တော၊ ၇း၈၉) နှင့် သူ၏လှုပ်ရှားမှုတို့သည် ပဋိညာဉ်သေတ္တာ၏ လှုပ်ရှားမှုဖြင့် ဖော်ပြတော်မူထ၍ ဣသရေလတို့အရှေ့မှဦးဆောင်သွားကာ ပြည်တော်သို့ဝင်ရောက်သိမ်းယူသောဘုရားဖြစ်သည်။

ယောရှု၊ ၃း၅ တွင် "သန့်ရှင်းစေသည်၊ ဆက်ကပ်သည်" ဟူသည်မှာ ယဇ်ပုရောဟိတ်တို့သည် ဗိမာန်တော်သို့မဝင်မီ မိမိကိုယ်ကိုသန့်စင်စေသည်နှင့် အလားတူအနက်ပြန်ထားသည် (ထွက်၊ ၂၈း၄၁။ ၂၉း၁)။ သိနာတွင် ဘုရားသည် မိမိကိုယ်တော်တိုင် ဖော်ပြခြင်းမပြုမီတွင်လည်း ပရိသတ်တို့သည် ထိုသို့ပြုခဲ့ကြ၏ (ထွက်၊ ၁၉း၁ဝ၊ ၁၄)။ ဤဆက်ကပ်ခြင်းတွင် အပြစ်နှင့် မသန့်ရှင်းသောအရာအားလုံးဖယ်ရှားရသည်။ အလားတူသောအမိန့်တော်အား တော၊ ၁၁း၁၈ တွင် ဘုရားပြုအံ့သောနိမိတ်တစ်ခုအတွက် ထုတ်ဆင့်ခဲ့၏။ စစ်တိုက်မသွားမီတွင်လည်း ထိုသို့ပြင်ဆင်ခြင်းကိုတောင်းဆိုလေ့ရှိသည် (တရား၊ ၂၃း၁၄)။ ထာဝရဘုရားသည် ဣသရေလတို့အတွက်မတိုက်ခိုက်မီ၊ သူတို့သည် အမိန့်တော်ရှင်အပေါ်သစ္စာခံခြင်းနှင့် စိတ်ချယုံကြည်ခြင်းရှိရပါမည်။

ယော်ဒန်မြစ်ကိုကူးသွားရခြင်းသည် ထိုပြည်ရှိလူတို့ကို မောင်းထုတ် မည်ဟု ထာဝရဘုရား၏ကတိတော်မှန်ကန်ကြောင်း သာဓကပင်ဖြစ်သည်။ ယော်ဒန်မြစ်ကိုဖြတ်၍ ခြောက်သွေ့သောလမ်းပြုလုပ်နိုင်သောဘုရားသည် ထိုပြည်ကိုပင်ပေးနိုင်ပါသည်။

`ထာဝရဘုရားသည် ယော်ဒန်မြစ်ကို အမြဲမခွဲခြမ်းထားပါ။ သူ၏ကြားဝင်ခြင်းသည် အမြဲမထင်ရှားပါ။ ကျွန်ုပ်အတွက် ထာဝရ ဘုရား၏ကြားဝင်ခြင်းကိုခံစားရမည့်အကြောင်း ဝိညာဉ်ရေးတွင် မည်ကဲ့သို့ ပြင်ဆင်ရပါမည်နည်း။`