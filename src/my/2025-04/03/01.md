---
title:  ကျေးဇူးတော်၏အောက်မေ့ဖွယ်
date:   11/10/2025
---

### ဖတ်ရန်ကျမ်းချက်များ။

ယောရှု ၃။ တော၊ ၁၄း၄၄။ လုကာ ၁၈း၁၈-၂၇။ ယောရှု ၄။ ယောဟန် ၁၄း၂၆။ ဟေဗြဲ ၄း၈-၁၁။

> <p>အလွတ်ကျမ်းချက်</p>
> "ထာဝရဘုရားသည် တန်ခိုးကြီးတော်မူသည်ကို မြေကြီးသား အပေါင်းတို့သည် သိကြမည်အကြောင်းနှင့် သင်တို့၏ဘုရားသခင် ထာဝရဘုရားကို သင်တို့သည် အစဉ်အမြဲကြောက်ရွံ့ရမည်အကြောင်း ငါတို့သည် ဧဒုံပင်လယ်ကိုကူး၍ ကမ်းတစ်ဘက်သို့မရောက်မီတိုင် အောင် သင်တို့၏ဘုရားသခင်ထာဝရဘုရားသည် ငါတို့ရှေ့မှာ ပင်လယ်ရေကိုခန်းခြောက်စေတော်မူသည်နည်းတူ သင်တို့သည် ယော်ဒန်မြစ်ကိုကူး၍ ကမ်းတစ်ဘက်သို့မရောက်မီတိုင်အောင် သင်တို့ ရှေ့မှာ မြစ်ရေကိုခန်းခြောက်စေတော်မူသည်" (ယောရှု ၄း၂၃၊ ၂၄)။

ရဲအရာရှိအချက်ပြ၍ ဂျွန်သည် ကားရပ်ပေးရသည်။ ရဲအရာရှိသည် ယာဉ်မောင်းလိုင်စင်ကိုမေးနေရာ ဂျွန်သည် မိမိငွေအိတ်လေးနှင့်လိုင်စင်အား ရုံးထဲမှာမေ့ကျန်နေသည်ကို သတိရလိုက်သည်။ ဂျွန်သည်လည်း အဖြစ်ပျက်ကို ရှင်းပြရာ အရာရှိကလည်း ဂျွန်၏အလုပ်ကိုမေး၏။ မိမိသည် ပါမောက္ခ တစ်ဦးဖြစ်ကြောင်း ဂျွန်မှရှင်းပြသည်။ အရာရှိသည် ဖြတ်ပိုင်းလေးတစ်ခု ပေးလိုက်၍ ဒဏ်ဆောင်ရသည်ဟုမယူဆရန်ပြောပြသည်။

"ကျူရှင်ခပါနော်။ လူဆိုတာသင်ယူစရာအတွက် ကျူရှင်ခပေးရ တယ်လေ၊ နောက်နောင်ကားမောင်းလို့ရှိရင် လိုင်စင်မမေ့ဖို့ ကျူရှင်ပေးနေ တာပါ။ နေ့ကောင်းရက်မြတ်ဖြစ်ပါစေ၊ ပါမောက္ခကြီးရေ" ဟုပြောခဲ့သည်။

လူသားတို့သည် အမြဲမျက်မြင်မဟုတ်သောအရာတို့အား မေ့တတ် သောရောဂါရှိပါသည်။ ဖုန်းပြန်ခေါ်ရန်၊ အီးမေးလ်ပြန်ရန်၊ အပင်ရေလောင်း ရန်၊ မွေးနေ့ဆန္ဒပြုရန် စသဖြင့်မေ့တတ်ကြသည်။ စာရင်းများစွာရှိပါသည်။ မိမိတို့၏ဝိညာဉ်ရေးအား မေ့လျော့ခြင်း၏အကျိုးဆက်တို့သည် ဒဏ်ရိုက်ခံ ရရုံထက် လွန်စွာဆိုးရွား၍ အနာဂတ်ထာဝရကာလကိုပင် ထိခိုက်စေနိုင်သည်။

ဟေဗြဲလူတို့၏ယော်ဒန်မြစ်ကူးသွားခြင်းကိုလေ့လာပြီး သူတို့၏ အတွေ့အBကုံများမှ သင်ခန်းစာယူကြပါစို့။