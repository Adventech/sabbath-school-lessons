---
title:  အောက်မေ့စရာ
date:   14/10/2025
---

`ယောရှု၊ ၄ ကိုဖတ်ပါ။ ထာဝရဘုရားသည် ဣသရေလတို့အား အောက်မေ့စရာအဘယ်ကြောင့် တည်ဆောက်စေသနည်း။`

ထိုကျောက်တို့သည် "လက္ခဏာ" ဖြစ်လိမ့်မည်။ ဟေဗြဲဘာသာ "အွတ် (ot)" သည် "အံ့ဖွယ်" တို့နှင့်ဆက်စပ်၍ မနေ့ကသင်ခန်းစာပါ အံ့ဖွယ်ဘုရား၏လုပ်ရပ်များ၊ အီဂျစ်ပြည်၏ "ကပ်ဘေး" များကဲ့သို့သော အံ့ဖွယ်များနှင့်ဆိုင်၏ (ထွက်၊ ၇း၃။ တရား၊ ၄း၃၄)။ "သaင်္ကတနှင့်အမှတ် အသား" ဟုလည်းအနက်ပြန်နိုင်ပြီး၊ သာ၍နက်နဲခြင်း၊ သာလွန်ခြင်းတို့ကို ဖော်ပြသည်။ ဥပမာ၊ သက်တန့်သည် ပဋိညာဉ်တရား၏ "လက္ခဏာ" (က၊ ၉း၁၂၊ ၁၃)၊ ဣသရေလတို့၏တံခါးတိုင်နှင့် ပြတင်းထုတ်ပေါ်ကအသွေး သည်လည်း "လက္ခဏာ" (ထွက်၊ ၁၂း၁၃) ဖြစ်သည်။ အထူးသိသာထင်ရှား သည်မှာ ဥပုသ်နေ့သည် ထာဝရဘုရား၏ဖန်ဆင်းခြင်းနှင့် သန့်ရှင်းစွာကိန်းဝပ် နေခြင်း၏ "လက္ခဏာ" ဖြစ်သည် (ထွက်၊ ၃၁း၁၃၊ ၁၇။ ယေဇ၊ ၂ဝး၁၂)။

ဤနေရာတွင် လက္ခဏာသည် အောက်မေ့စရာအဖြစ်တည်ရှိ၍ မြစ်ကူးသွားပြီး နောက်ဆက်တွဲမျိုးဆက်တို့အား ပြန်သတိရစေသည်။ အောက်မေ့ စရာတည်းဟူသောစကားဇိက်ကရွန် (zikkaron) သည် ဇာကာရ် (zakar)"သတိရ စေရန်" ဟူသောစကားမှဆင်းသက်လာ၍ လုပ်ဆောင်မှုတစ်ခုခုအားဖြင့် သတိရ ခြင်းမျိုးကိုဆိုလိုသည်။ သတိပြန်ရသည်ဆိုရာတွင် မည်မည်ရရလုပ်ရပ်တစ်ခု အားဖြင့်ဖြစ်သည် (တရား၊ ၅း၁၅။ ၈း၂)။ အောက်မေ့စရာဖို့ ကျောက်ဆောင် ထူခြင်း (က၊ ၂၈း၁၈-၂၂)၊ မေးခွန်းထွက်ပေါ်စေသောရိုးရာများ (ထွက်၊ ၁၂း၂၆၊ ၂၇။ တော၊ ၆း၂ဝ-၂၅) သည် ဓမ္မဟောင်းကျမ်းတွင်များပြားသည်။ အံ့ဖွယ်ဖြစ်ရပ်များအား ထပ်ခါတစ်လဲလဲပြန်ပြောရသည်ထက် ဘုရားသခင်သည် အဓိပ္ပာယ်နှင့်ပြည့်ဝသော သူ၏လုပ်ရပ်များကို မော်ကွန်းဝင်အရာများတည်ဆောက် စေသည်။ ထိုသို့ "လက္ခဏာ" တို့သည် အမြဲတည်နေခြင်းဖြင့် ထာဝရဘုရား ၏အံ့ဖွယ်လုပ်ရပ်များကို သူ၏လူတို့သည် အောက်မေ့ကြရပါသည်။

ကိုယ်တွေ့လက်တွေ့ဖြင့် တည်ဆောက်ထားသော အောက်မေ့စရာ တို့နှင့်ပတ်သက်၍ နောင်လာနောက်သားတို့မှ မေးနိုင်သောမေးခွန်းမှာ "ဤ ကျောက်တို့သည် အဘယ်သို့နည်း" ဟူ၏။ မျိုးဆက်သစ်တို့သည် ထိုကျောက် တို့၏အနက်အား တစ်ဦးချင်းပင်နားလည်ထားရပါမည်။ အံ့ဖွယ်အရာများ ပြုသော ယာဝေဘုရားအပေါ်ယုံကြည်ခြင်းသည် ၎င်းတို့အတွက်ပြုခဲ့သော ဖြစ်ရပ် ကြီးများကို ပြန်လည်မြင်တွေ့ခြင်းအားဖြင့် ဆက်လက်ထိန်းသိမ်းနိုင်မည်ဖြစ် သည်။ သမ္မာကျမ်းစာအား အခြေခံသောယုံကြည်ခြင်းနှင့် လူသားရိုးရာဓလေ့ များအား ကိုးကွယ်ခြင်းတို့တွင် မဟာခြားနားခြင်းသည် ပေါ်လွင်လာလိမ့်မည်။ နောက်ဆုံးတွင် သမ္မာကျမ်းစာအားအခြေခံသော မိမိတို့၏ယုံကြည်ခြင်းကို မိမိတို့ကိုယ်တိုင်ထားရှိရပါမည်။ ဘိုးဘေးဘီဘင်တို့သည် ကျွန်ုပ်တို့အတွက် ယုံကြည်ပေး၍မရနိုင်ပါ။

`သင်သည် ဘုရားသခင်နှင့်အတူလျှောက်၍ သူပြုပေးသော အရာများထဲမှ သင့်အတွက်အောက်မေ့စရာဖြစ်သောအရာ မည်သည်များ ရှိမည်နည်း။`