---
title:  ထာဝရဘုရားသည်သစ္စာတည်၏
date:   13/12/2025
---

### ဖတ်ရန်ကျမ်းချက်များ။
ယောရှု၊ ၂၁း၄၃-၄၅။ ၂တိ၊ ၂း၁၁-၁၃။ ယောရှု၊ ၂၃။ ဗျာ၊ ၁၄း၁ဝ၊ ၁၉။ တရား၊ ၆း၅။

> <p>အလွတ်ကျမ်းချက်</p>
> “ထာဝရဘုရားသည် ဣသရေလအဖို့ မိန့်တော်မူသောကောင်း ကျိုးတစ်စုံတစ်ပါးမျှမ‌လျော့၊ ရှိသမျှတို့သည် ပြည့်စုံကြ၏” (ယောရှု၊ ၂၁း၄၅)။

၁၉၆၁ ပြည့်နှစ်၊ ဇန်နဝါရီလ ၂ဝ ရက်နေ့တွင် သမ္မတဂျွန်အဲဖ်ကယ်နဒီ သည် ကျမ်းသစ္စာကျိန်ဆိုခြင်း အခမ်းအနားအဖွင့်မိန့်ခွန်းတွင် စကားခုး ၁၃၆၆ ခုးကိုသာအသုံးပြု၍ မိန့်ခွန်းခေျွခဲ့ရာ၊ အမေရိကန်ပြည်သူတို့သည် မေ့မရနိုင် အသည်းစွဲကျန်ခဲ့ကြသည်။ ပြည်သူတို့သည် မိမိတို့၏အခွင့်အရေးကိုသာ အာရုံ မစိုက်ကြဘဲ၊ မိမိတို့၏တာဝန်များကိုသာ အာရုံစိုက်ကြပါရန် “ကောင်းမွန်သော အသိတရားဖြင့် ကျွန်ုပ်တို့၏သေချာသောဆုလာဘ်တည်းဟူသော ကျွန်ုပ်ပြုမူသော အရာများအား နောက်ဆုံးတရားစီရင်ခြင်းကို အောက်မေ့လျက်၊ ကျွန်ုပ်တို့ချစ်သော ပြည်ကို ဦးဆောင်၍ ရှေ့သို့ချီကာ၊ ထာဝရဘုရား၏ပို့ဆောင်ခြင်းနှင့် ကောင်းချီး မင်္ဂလာကိုတောင်းဆိုလျက် ဤလောကတွင် ထာဝရဘုရား၏အမှုတော်သည် ကျွန်ုပ်တို့၏အမှုကိစ္စဖြစ်စေကြစို့” ဟုဆို၏။

ဣသရေလတို့၏သက်ကြီးရွယ်အို‌ခေါင်းဆောင်ယောရှုသည် မိမိအသက် မီးစာကုန်ဆုံးတော့မည်ကို သတိပြုမိလျက်၊ ဣသရေလတို့နှင့် ၎င်းတို့၏ ခေါင်းဆောင်များအား မိန့်ခွန်းခေျွခဲ့သည် (ယောရှု၊ ၂၃၊ ၂၄)။ ယောရှု၊ ၂၃ သည် အနာဂတ်တွင် ထာဝရဘုရားအား ကိုးကွယ်ခြင်းကို ဗဟိုပြုသည်။ ယောရှု၊ ၂၄ သည် လွန်ခဲ့သောအတိတ်တွင် ထာဝရဘုရားသည် သစ္စာတည်ခဲ့သည်ဖြစ်သော ကြောင့်၊ ယာဝေဘုရားသည်သာလျှင် ဝတ်ပြုကိုးကွယ်ထိုက်‌ကြောင်း ဆုံးဖြတ်ခြင်း ဖြစ်သည်။

ယခုတစ်ပတ်တွင် ယောရှုသည် အတိတ်က ဣသရေလတို့၏အောင်မြင် ခြင်းအား ဖျတ်ခနဲ‌ပြောလိုက်ခြင်းသာမက နောက်နောင် ၎င်းတို့၏အောင်မြင်ခြင်း လမ်းစဉ်အား ရှာ‌ဖွေခြင်းတို့ကို သင်ယူကြရပါမည်။