---
title:  ရှင်းလင်းသောနယ်နိမိတ်
date:   16/12/2025
---

ယောရှုမှတ်စာ၏နိဒါန်းစကားများနှင့် အလားတူသောစကားခုးများကို အသုံးပြု၍ (ယောရှု၊ ၁း၇)၊ ယောရှုသည် ဣသရေလတို့ရင်ဆိုင်ရမည့်အရာ သည် စစ်ပွဲစစ်စစ်မဟုတ်‌ကြောင်း၊ ဝိညာဉ်ရေးစစ်ပွဲသာဖြစ်‌ကြောင်း ပြောပြ သည်။ တိုရာကျမ်း၌ရှိသော ထာဝရဘုရား၏အလိုတော်အား နားထောင်ခြင်း ဖြင့်သာ ပြုလုပ်ရန်ဖြစ်‌ကြောင်း‌ပြောဆိုသည်။

`ဣသရေလတို့နှင့် ပတ်ဝန်းကျင်လူမျိုးတို့၏ဆက်ဆံမှုတွင် ယောရှုသည် အဘယ်‌ကြောင့် ဤမျှခိုင်မာသောရပ်တည်မှုပြုရသနည်း (ယောရှု၊ ၂၃း၆-၈၊ ၁၂၊ ၁၃)။`

ဣသရေလတို့မှရင်ဆိုင်ရသောအန္တရာယ်သည် ကျန်နေသေးသော ရန်သူတို့၏မလိုမုန်းတီးခြင်းမဟုတ်ပါ၊ သူတို့၏မိတ်သဟာယဖွဲ့လာခြင်းသာ ဖြစ်သည်။ သူတို့၏စစ်လက်နက်တို့သည် ဣသရေလအား မစိန်ခေါ်နိုင်ပါ။ ၎င်းတို့၏အ‌တွေးအမြင်နှင့် သဘောထားမှုတို့သည် သူတို့၏စစ်အင်အားတို့ ထက် သာ၍ဒုက္ခပေးနိုင်ပါသည်။ ယောရှုသည် ခေါင်းဆောင်တို့၏အာရုံကို ဆွဲယူခြင်းတွင် သူတို့ပါဝင်တိုက်ခိုက်နေရသည်မှာ ဝိညာဉ်ရေးပဋိပက္ခပင်ဖြစ် သည်ဟုဆိုသည်။ ဣသရေလလူတို့သည် သူတို့၏ဖြစ်တည်မှုတွင် တည်မြဲ ကြရပါမည်။

ဘုရားတစ်ပါးပါး၏နာမကိုခေါ်ကာ ၎င်းအားဖြင့်ကျိန်ဆိုခြင်း၊ ၎င်း အ‌ရှေ့တွင် ပျပ်ဝပ်ခြင်းသည် ရုပ်တုကိုကိုးကွယ်ခြင်းပင်ဖြစ်သည်။ အ‌ရှေ့တိုင်း နိုင်ငံတို့တွင် ဘုရားတစ်ပါးပါး၏နာမတော်သည် ၎င်း၏တန်ခိုးအာဏာကိုပါ ဖော်ပြ၏။ နေ့စဉ်အသက်တာတွင် အခြားသောဘုရားတစ်ပါးပါး၏နာမကို ခေါ်ဆိုနေခြင်းသည် ဣသရေလလူတို့၏အခက်အခဲကာလတွင် ထိုဘုရား၏ တန်ခိုးကို တောင်းဆိုခြင်းနှင့် အသိအမှတ်ပြုခြင်းပင်ဖြစ်သည် (တရားသူကြီး၊ ၂း၁-၃၊ ၁၁-၁၃)။

ကျန်ကြွင်းနေသေးသောခါနာန်လူတို့နှင့် ဇာတ်ကွဲထိမ်းမြားခြင်းသည် ဣသရေလ၏ဝိညာဉ်ရေးသန့်ရှင်းခြင်းမှ ယုတ်‌လျော့ခြင်းပင်ဖြစ်သည်။ ယောရှု ၏သတိပေးခြင်း၏ရည်ရွယ်ချက်သည် လူမျိုးရေးသန့်ရှင်းခြင်းမဟုတ်ဘဲ၊ ဣသရေလဝိညာဉ်ရေးကို ယိုယွင်းစေနိုင်သောရုပ်တုများကို ရှောင်ရှားနိုင်ရေးသာ ဖြစ်သည်။ ရှောလမုန်၏ကိစ္စသည် ဇာတ်ကွဲထိမ်းမြားခြင်း၏အကျိုးဆက်များ ပင်ဖြစ်သည် (၃ရာ၊ ၃း၁။ ၁၁း၁-၈)။ ဓမ္မသစ်ကျမ်းတွင် ခရစ်ယာန်တို့အား မယုံကြည်သောသူများနှင့် ထိမ်းမြားခြင်းကို  သတိပေးထားသည် (၂ကော၊ ၆း၁၄)၊ ထိမ်းမြားပြီးသားဖြစ်ခဲ့သည်တိုင် ပေါလုသည် မယုံကြည်သောခင်ပွန်း သည်များကို ကွာရှင်းခြင်းမပြုဘဲ၊ သူတို့ကို ထာဝရဘုရားထံသို့ အနိုင်အထက် ရယူကာ ခရစ်ယာန်အသက်တာ၏အတုယူဖွယ်ဖြစ်စေရန် တိုက်တွန်းထားသည် (၁ကော၊ ၇း၁၂-၁၆)။

`အန္တရာယ်ရှိသောအသိုက်အဝန်းသည် ခရစ်ယာန်အသိုက်အဝန်း ကို လောကသို့မလွဲဧကန်ဆွဲခေါ်မည်ဟု ယောရှုကသတိပေးထားသည်။ ကျွန်ုပ်တို့၏ပတ်ဝန်းကျင်လူမှုအသိုက်အဝန်းနှင့် ချိန်ခွင်ညီမျှသော ဆက်ဆံရေးကို မည်သို့ပြုနိုင်မည်နည်း။`