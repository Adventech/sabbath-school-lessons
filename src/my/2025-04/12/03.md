---
title:  ပတ်သက်ဆက်နွှယ်ခြင်း၏သaင်္ကတ
date:   15/12/2025
---

ယောရှု၊ ၂၁း၄၃-၄၅ တွင် နားထောင်ခြင်းဖြင့် ပြည့်စုံခြင်းသို့ ရောက်သည်ကို နိဂုံးအဖြစ်ဖော်ပြထားသည်။ အောင်မြင်ခြင်းဟူသည် အလွယ် တကူအခမဲ့ရသည်ဟု မယူဆသင့်ပါ။ ထာဝရဘုရား၏ နှုတ်ကပတ်တော်အား နားထောင်ခြင်းဖြင့် အမြဲချိတ်ဆက်ကာနေသည်။ ပြည်တော်အားဝေပုံချခြင်းသည် ဣသရေလအပေါ် ထာဝရဘုရား၏ သစ္စာတည်ကြည်ခြင်းအမှတ်အသား ဖြစ်သည့်အပြင် (နေဟမိ၊ ၉း၈)၊ အနာဂတ်တွင် တိုးတက်ကြီးပွားခြင်းအတွက် လည်းဖြစ်သည်။ သို့သော် သူတို့၏စိတ်နေစိတ်ထားအပေါ်မူတည်စေသည်။ ဣသရေလသည် မိမိတို့ရရှိထားသောအရာများကို ခုခြုံစွာထိန်းသိမ်းနိုင်ပါ မည်လား။

`ယောရှု၊ ၂၃း၁-၅ ကိုဖတ်ပါ။ ယောရှု၏နိဒါန်းပျိုးခြင်းတွင် အဓိကဗဟိုချက်သည် မည်သည်တို့နည်း။`

ယောရှု၏မိန့်ခွန်းသည် သက်ကြီးရွယ်အိုဖြစ်‌ကြောင်း နှစ်ကြိမ်ထည့် သွင်း‌ပြောကြားကာ ပရိသတ်အ‌ပေါင်းတို့သည် ထာဝရဘုရားအပ်နှင်းထားသော လုပ်ငန်းကို ဆက်လက်ဆောင်ရွက်ရမည်ဟုဆိုသည်။ ထိုပြည်အား သိမ်းယူ နိုင်ခြင်းသည် ထာဝရဘုရားသည် သူတို့အတွက်တိုက်တော်မူသော‌ကြောင့် ဖြစ်သည်ကို ဖော်ပြသည်။ သူတို့၏သစ္စာမတည်ခြင်းနှင့် မယုံကြည်ခြင်းတို့ ဖြင့်ပင် ဣသရေလသည် ထွက်‌မြောက်ခြင်းအပြီးတွင် စစ်မက်ရေးရာတွင် ပါဝင်နေရသော်လည်း၊ သူတို့၏စစ်တပ်အင်အား‌ကြောင့်မဟုတ်ဘဲ၊ ထိုပြည်ကို သိမ်းယူနိုင်ခြင်းသည် ထာဝရဘုရား၏ ကြားဝင်စွက်ခြင်းဖြင့်သာဖြစ်သည်။

ထာဝရဘုရားသည် ဣသရေလအား ရန်သူများ၏တိုက်ခိုက်ခြင်းမှ အနားပေးခဲ့ပြီးဖြစ်သော်လည်း လူမျိုးတချို့ကို ထပ်မံနှင်ထုတ်ရဦးမည်ဖြစ်သည်။ အောင်နိုင်ခြင်းသည် ပြီးပြည့်စုံခြင်း၊ ဣသရေလတို့အတွက် မ‌ပြောင်းလဲနိုင်သော ဖြစ်တည်ခြင်းမဟုတ်ပါ။ ထာဝရဘုရားမှကူညီစောင့်မနိုင်ရန် သူ့အပေါ် အစဉ်အမြဲ ယုံကြည်အားထားခြင်းရှိရပါမည်။

`ယောရှု၏ဦးဆောင်မှုအောက်တွင် ဣသရေလတို့သည် ခါနာန် အားသိမ်းယူနိုင်ခြင်းသည် ယနေ့ခရစ်ယာန်တို့၏အောင်မြင်သော ဝိညာဉ်အသက်တာရရှိနိုင်ခြင်းနှင့် မည်သို့အလားတူနိုင်သနည်း (ယောရှု၊ ၂၃း၁ဝ။ ကော၊ ၂း၁၅။ ၂ကော၊ ၁ဝး၃-၅။ ဧဖက်၊ ၆း၁၁-၁၈)။`

ဣသရေလတို့၏အောင်နိုင်ခြင်းတို့သည် သူတို့၏အင်အားနှင့် ဗျူဟာ တို့‌ကြောင့်ဟု မှတ်ယူခြင်းမပြုနိုင်ပါ။ ထိုနည်းတူ အပြစ်နှင့်စုံစမ်းခြင်းအပေါ် ဝိညာဉ်ရေးအောင်နိုင်ခြင်းသည်လည်း ယေရှုခရစ်တော်၏စွန့်လွှတ်ခြင်းနှင့် ထ‌မြောက်ခြင်းဖြင့်သာရရှိသည်ဖြစ်၍ ထာဝရဘုရား၏လူတို့သည် အလွန်ထူးကဲ သောဝိညာဉ်ရေးအောင်မြင်ခြင်းရရှိနိုင်ရန် သန့်ရှင်းသောဝိညာဉ်တော်၏ ဝိညာဉ် ခွန်အားပေးသွင်းခြင်းအပေါ် အားထားကြရပါမည်။

`အံ့ဖွယ်ကတိတော်‌မြောက်မြားစွာရှိနေလျက်ပင် ကျွန်ုပ်တို့သည် အဘယ်‌ကြောင့်အမှားပြုလုပ်လွယ်နေကြသေးသနည်း။`