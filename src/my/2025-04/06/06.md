---
title:  ထာဝရဘုရားတန်ခိုးတော်၏သက်သေတစ်ခု
date:   06/11/2025
---

သင်ခန်းစာ၊ ၅ တွင် သင်ယူခဲ့သည့်အတိုင်း ထာဝရဘုရားသည် နတ်စားလူမျိုးတို့မှ မိမိအကြောင်းကိုသိကျွမ်း၍ ဆိုးညစ်သောလမ်းစဉ်ကို စွန့်ရ မည်အကြောင်း အခွင့်အခါပေးခဲ့သည်။ သို့သော် သူတို့မှငြင်းပယ်ကြ၍ ထာဝရဘုရား၏စီရင်ခြင်းကို ရင်ဆိုင်ကြရသည်။

`ယောရှု၊ ၇း၆-၉ တွင် ၎င်းတို့အပေါ်ကျရောက်သော ကပ်ဘေး တို့အား ကနဦးရင်ဆိုင်ခြင်းကို မည်သို့ဖော်ပြသနည်း။ ယောရှု၊ ၇း၉ ကို အထူးဗဟိုပြုပေးပါ။ သူ၏စကားခုးတို့တွင် မည်သည့် သာသနာ့ပစျာတို့ပါဝင်နေသနည်း။`

အစပိုင်းတွင် ယောရှုသည် အီဂျစ်မှထွက်ခွာအပြီး ဣသရေလတို့ ညည်းညူသောစကားများကဲ့သို့ "ငါတို့သည် အဲဂုတ္တုပြည်၌ အမဲသားချက် သောအိုးကင်နားမှာထိုင်၍ ဝစွာစားရသောအခါ ထာဝရဘုရား၏လက်တော်ဖြင့် သေလျှင် သာ၍ကောင်း၏။ ယခုဤစုဝေးလျက်ရှိသော လူအပေါင်းတို့ကို ငတ်မွတ်ခြင်းအားဖြင့် သတ်လိုသောငှာ၊ ဤတောအရပ်သို့ဆောင်ခဲ့ပြီတကား" (ထွက်၊ ၁၆း၃) ဟုဆိုသည်နှင့် အလားတူစွာညည်းညူ၏။

ယောရှုကလည်း "အို၊ အရှင်ထာဝရဘုရား၊ ကိုယ်တော်သည် ဤ လူအပေါင်းတို့ကို အာမောရိလူတို့လက်သို့အပ်၍ ဖျက်ဆီးစေခြင်းငှာ ယော်ဒန် မြစ်တစ်ဘက်သို့ အဘယ်ကြောင့်ဆောင်ယူခဲ့တော်မူသနည်း။ အကျွန်ုပ်တို့သည် ရောင့်ရဲသောစိတ်ရှိ၍ ယော်ဒန်မြစ်ရှေ့၌ နေကြပါစေသော" (ယောရှု၊ ၇း၇) ဟုဆို၏။

ထိုနောက်မကြာမီတွင် ဤရှုံးပွဲကြောင့် ထာဝရဘုရား၏နာမတော် ဂုဏ်သိက္ခာသည် အလွန်ကျဆင်းလိမ့်မည်ကို သူစိုးရိမ်ကြောင်းဆို၏။ "ခါနနိ လူအစရှိသော ဤပြည်သူပြည်သားအပေါင်းတို့သည် ထိုသတင်းကိုကြားလျှင် အကျွန်ုပ်တို့ကိုဝိုင်း၍ အကျွန်ုပ်တို့နာမည်ကို မြေကြီးမှပယ်ရှင်းကြပါလိမ့်မည်။ ကိုယ်တော်သည် ကြီးမြတ်သောနာမတော်အဖို့အလိုငှာ မည်သို့ပြုမည်နည်း" (ယောရှု၊ ၇း၉)။

ဤအဆိုသည် ဣသရေလအပေါ် ထာဝရဘုရား၏အဓိကကျသော ရည်ရွယ်ချက်ပင်ဖြစ်သည်။ ထာဝရဘုရားသည် နားထောင်မှုရှိသော သူ၏ လူတို့အတွက် ကြီးမားသောအမှုပြုလုပ်ခြင်းများနှင့် ထာဝရဘုရား၏တန်ခိုးတော် ဖြင့် သူ၏လူများတိုက်ခိုက်သိမ်းယူနိုင်ခြင်းတို့ကို ရာခပ်သင်ယူသကဲ့သို့ ဘေး ဝန်းကျင်ရှိ နတ်စားတို့ကိုလည်း သင်ယူစေလိုသည်။ တစ်ဘက်တွင်လည်း ဆိုးဆိုးဝါးဝါးဖြစ်နေသည်မှာ ပတ်ဝန်းကျင်လူမျိုးတို့သည် ဣသရေလ၏ ဘုရားသည် အားနည်းလွန်းသောကြောင့် သူ့လူများကို မပို့ဆောင်နိုင်ဟုဆို၍ ခါနနိလူတို့သည် အတင့်ရဲလာကြသည် (တော၊ ၁၄း၁၆။ တရား၊ ၉း၂၈)။

တစ်နည်းပြောရလျှင် ဟေဗြဲတို့၏ပြည်သိမ်းပွဲတွင် ထာဝရဘုရား၏ ဘုန်းတော်အားချီးမြှောက်ခြင်း၊ သူသည်ပင် နတ်စားတို့၏မျှော်လင့်ရာဖြစ်နေ ကြောင်းအစရှိသည့် ကြီးစွာသောကိစ္စများနှင့် ဥပဒေသတို့ကို သိမြင်လာကြသည်။

`တရားဟော၊ ၄း၅-၉ ကိုဖတ်ပါ။ ဣသရေလတို့သည် လောကသို့သက်သေခံခြင်းနှင့် ကျွန်ုပ်တို့ခရစ်တော်ကိုမြော်လင့်သော သတ္တမနေ့အသင်းတော်၏သက်သေခံခြင်းသည် မည်သို့အလားတူနေ သနည်း။`