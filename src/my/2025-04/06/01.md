---
title:  အတွင်းရန်သူ
date:   01/11/2025
---

### ဖတ်ရန်ကျမ်းချက်များ။

၁ပေ၊ ၁း၄။ ယောရှု၊ ၇။ ဆာ၊ ၁၃၉း၁-၁၆။ ဧဇရ၊ ၁ဝး၁၁။ လု၊ ၁၂း၁၅။ ယောရှု၊ ၈း၁-၂၉။

> <p>အလွတ်ကျမ်းချက်</p>
> "ငါထာဝရဘုရားသည် လူအသီးအသီးတို့အား မိမိတို့အကျင့် အတိုင်း အကျိုးအပြစ်ကိုပေးခြင်းငှာ၊ နှခုးကျောက်ကပ်တို့ကို စေ့စေ့ စစ်ကြောတတ်၏" (ယေရမိ၊ ၁၇း၁ဝ)။

ယောရှု၊ ၇ တွင် ဣသရေလတို့သည် ဝမ်းနည်းဖွယ်အတွေ့အကြုံ များနှင့် ရင်ဆိုင်ခဲ့ရပြီး၊ ပဋိညာဉ်၏အကျိုးဆက်တို့နှင့် နက်နဲသောအဓိပ္ပာယ်ကို သင်ယူခဲ့ရခြင်းအကြောင်းပါဝင်သည်။ ပဋိညာဉ်၏တောင်းဆိုချက်တို့အား နာခံ ခြင်းသည် အောင်မြင်ခြင်းဖြစ်စေပြီး၊ မေ့ပစ်ပါက ပျက်စီးခြင်းသို့ရောက်စေ၏။ ဣသရေလတပ်မတော်၏အောင်မြင်ခြင်းသည် လူအရေအတွက်၊ စစ်ဗျူဟာနှင့် နည်းပညာဗျူဟာတို့ဖြင့်မဟုတ်ဘဲ စစ်သူရဲကြီးသည် သူတို့၌ကိန်းတော်မူခြင်း ကြောင့်သာဖြစ်သည်။

ကတိတော်ပြည်ကို လျာထားပေးသောကာလအတွင်း၌ပင် ဣသရေလ တို့၏အဆိုးဆုံးရန်သူသည် အပြင်ဘက်မှလာသည်မဟုတ်ဘဲ သူတို့၏အမျိုး တို့အထဲမှာပင် ရှိနေသည်ကို သင်ခန်းစာရရန်ဖြစ်ပါသည်။ သူတို့ရင်ဆိုင်ရသော အကြီးဆုံးစိန်ခေါ်မှုသည်လည်း ခါနာန်တို့၏တံတိုင်းကာရံထားသောမြို့များနှင့် ၎င်းတို့၏စစ်နည်းဗျူဟာများမဟုတ်ပါ။ မိမိတို့စခန်းအတွင်းကပင် ခေါင်းမာ သောသူတို့သည် မိမိတို့၏ဆန္ဒအရ ထာဝရဘုရား၏ညွှန်ကြားချက်များကို ဂရုမစိုက်ဘဲနေကြခြင်းဖြစ်သည်။

ကောင်းကင်အမွေများအားဆက်ခံရန် စောင့်စားနေစဉ်တွင် (၁ပေ၊ ၁း၄။ ကော၊ ၃း၂၄) အလားတူစိန်ခေါ်မှုများကိုပင် ကျွန်ုပ်တို့ရင်ဆိုင်ရ၏။ ကတိတော်ပြည်၏နယ်စပ်တွင် ကျွန်ုပ်တို့ရှိနေစဉ်၊ ကျွန်ုပ်တို့၏သစ္စာစောင့်သိ မှုကို စမ်းသပ်ခ့ဲရာ၊ ယေရှုထံခုးဝဆက်ကပ်ခြင်းဖြင့်သာ အောင်နိုင်ကြမည် ဖြစ်သည်။