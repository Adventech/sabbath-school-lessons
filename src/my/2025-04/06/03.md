---
title:  အာခန်၏အပြစ်
date:   03/11/2025
---

`ယောရှု၊ ၇း၁၆-၁၉ ကိုဖတ်ပါ။ ထိုဇာတ်လမ်းအစအဆုံးသည် ထာဝရဘုရားနှင့် အာခန်အကြောင်းဖြစ်သည်ကို မည်သို့တင်ဆက် သွားသနည်း။`

အပြစ်ကျူးလွန်သူအားမဖော်ထုတ်ဘဲ ထာဝရဘုရားသည် မိမိ၏မျှတ ခြင်းနှင့် ကျေးဇူးတော်ကိုပြသမည့်အစီအစဉ်ချမှတ်ပေးသည်။ ဣသရေလ၏ စစ်ရှုံးရခြင်းအရင်းခံအား ရှင်းပြအပြီးတွင် မိမိတို့ကိုယ်ကိုသန့်စင်စေရန် ခေါ်တော် မူ၏ (ယောရှု၊ ၇း၁၃)။ ၎င်းဇာတ်လမ်းစဉ်အား မတင်ဆက်မီတွင် အာခန် သည် မိမိကိုယ်ကိုဆန်းစစ်၍ အပြစ်ဝန်ချကာ နောင်တရနိုင်ရန် အချိန်ကာလ တစ်ခုကိုပေးထားသည်။ သူ၏မိသားစုတို့သည်လည်း အဖြစ်အပျက်အားသိနေ ခဲ့သော်၊ ဖုံးဖိခြင်းတွင်ပါဝင်ခြင်း သို့မဟုတ်၊ ကောရ၏သားသမီးများကဲ့သို့ ဖျက်ဆီးခြင်းမခံရခြင်းငှာ မိမိတို့ဖခင်ဘက်မှ ကြံရာပါခြင်းကို ငြင်းဆိုခြင်းဖြင့် သေဘေးမှလွတ်ခြင်းပြုနိုင်သည် (တော၊ ၁၆း၂၃-၃၃။ ၂၆း၁၁)။

ပြဿနာအကျပ်အတည်းကို ဖြေရှင်းရာတွင် ကပ်ဘေးဆိုက်ခြင်း၏ ဆန့်ကျင်ဘက်နည်းဖြင့် ဖော်ထုတ်မည်ဖြစ်သည်။ ဣသရေလတစ်မျိုးခုး၏ အပြစ်မှ မျိုးနွယ်တစ်ခုသို့ ကျဉ်းချပေးလိုက်သည်။ ထို့နောက် မျိုးနွယ်တစ်ခုမှ မိသားစုနွယ်သို့၊ မိသားစုနွယ်မှ အိမ်ထောင်တစ်ခုသို့ စသဖြင့်ဆန်းစစ်သည်။ စူးစမ်းလေ့လာစစ်ကြောရာတွင် ပြစ်မှားသူအားဖော်ထုတ်ခြင်းမဟုတ်ဘဲ၊ အပြစ် ကင်းစင်သူတို့ကို သန့်စင်စေခြင်းစနစ်ဖြစ်သည်။ တရားဥပဒေအကြောင်းအရ အသေးစိတ်ကိုစစ်ကြောကာ၊ ကွယ်ရာမှာ အာခန်ပြုလုပ်ခဲ့သောအရာကို ထာဝရ ဘုရားကိုယ်တော်တိုင် သက်သေထွက်ဆိုတော်မူခြင်းဖြစ်သည်။

စာဖတ်သူသည် အာခန်၏အပြုအမူကို ထာဝရဘုရားမှ ခုးဝဥဿုံ ငြင်းပယ်ခြင်းဖြစ်သည်ကို တွေးမိနိုင်ပါလိမ့်မည်။ ဖော်ထုတ်နိုင်မည်မထင်ဘဲ ခေါင်းမာစွာတင်းခံနေသည်ကို မည်သူမအံ့ဩဘဲရှိမည်နည်း။ ထာဝရဘုရား၏ ထိုးထွင်းမျက်စိရှေ့တွင် မည်သည့်အရာကိုကွယ်ဝှက်ထားနိုင်ပါ့မည်နည်း (ဆာ၊ ၁၃၉း၁-၁၆။ ၆ရာ၊ ၁၆း၉)။ လူ၏စိတ်ထဲတွင် ဝှက်ထားသောအရာကို သိတော်မူ၏ (၁ရာ၊ ၁၆း၇။ ယေရမိ၊ ၁၇း၁ဝ။ သုတ္တံ၊ ၅း၂၁)။

ယောရှုသည် အာခန်အားဆက်ဆံရာတွင် "ငါ့သား" ဟုခေါ်ဆိုရာ၊ အသက်အရွယ်နှင့် ခေါင်းဆောင်ဖြစ်ခြင်းတို့တင်မက ထိုစစ်သူရဲကြီးသည် မျှတသောသဘောအား ပြသခြင်းဖြစ်သည်။ ပြစ်မှားသောသူအား အဆုံးစီရင် ရမည်ဖြစ်သည့်တိုင် ယောရှုသည် အာခန်အပေါ်ကြင်နာသနားခြင်းအပြည့်အဝ ရှိ၏။ ထိုစိတ်နေသဘောထားတို့ဖြင့် ယောရှုသည် "တစ်ခါမျှမကြမ်းတမ်း၊ မလိုအပ်ဘဲ နာကျင်စေသောစကားမပြော၊ ထိရှလွယ်သောဝိညာဉ်အား မလို အပ်သောနာကျင်မှုမပေးသောသူ၊....ဟန်ဆောင်ခြင်း၊ မယုံကြည်ခြင်းနှင့် ပြစ်မှား ခြင်းအား ဆုံးမရာတွင် အသံတော်သည် မျက်ရည်များရောနှောနေသူ (ခရစ်တော်) အား ကြိုတင်အရိပ်ပြသွားခြင်းဖြစ်သည်" (Ellen G. White, The Desire of Ages, p. 353).

`သင်ပြုလုပ်သမျှအရာ၊ ကွယ်ဝှက်ထားသောအရာတို့ကိုပင်လျှင် ထာဝရဘုရားသိနေသည်ကို သတိပြုမိသောကြောင့် သင်၏အသက်တာ အား မည်သို့လွှမ်းမိုးသနည်း။ မည်သို့လွှမ်းမိုးသင့်သနည်း။`