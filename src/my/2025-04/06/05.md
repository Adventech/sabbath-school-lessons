---
title:  မြော်လင့်ခြင်းတံခါး
date:   05/11/2025
---

`ယောရှု၊ ၈း၁-၂၉ ကိုဖတ်ပါ။ ကျွန်ုပ်တို့၏ကမ်းကုန်ဆုံးရှုံး ခြင်းများကို ထာဝရဘုရားသည် အခွင့်အရေးကောင်းတစ်ခုအဖြစ်သို့ ပြောင်းလဲစေနိုင်သည်ကို ဤဇာတ်လမ်းမှ မည်သို့သွန်သင်သနည်း။`

ထာဝရဘုရား၏ဗျူဟာသည် ကနဦးဆုံးရှုံးခြင်းကို အကျိုးအမြတ် ဘက်သို့ နည်းစနစ်ကျကျပြောင်းလဲကာ အာခေါ်ရ် (ဟေဗြဲစကားဖြစ်၍ ဒုက္ခ ဆင်းရဲဟူ၍အနက်ရှိသည်) ချိုင့်ဝှမ်းအား မျှော်လင့်ခြင်းတံခါးပင်ဖြစ်စေသည် (ဟောရှေ၊ ၂း၁၅)။ အာဣလူတို့သည် ဣသရေလလူတို့အပေါ် အောင်နိုင် ခဲ့သဖြင့်၊ မိမိတို့ကိုယ်ကို ယုံကြည်မှုအားကြီးစေကာ၊ ဣသရေလတို့သည် နဂိုက အရှုံးဖြင့်နောက်ဆုတ်ခဲ့သည်နည်းတူ နောက်ဆုတ်ဟန်ပြသည်ကို အဟုတ် ထင်ကာ အာဣလူတို့သည် မိမိတို့၏နဂိုဗျူဟာဖြင့်ပင် တိုက်ခိုက်ပြန်၏။ အာဣလူတို့ကို မိမိတို့၏မြို့ရိုးအတွင်းမှ ခေါ်ထုတ်စဉ်တွင် ဣသရေလလူ ၃ဝ,ဝဝဝ တို့သည် မြို့မှမလှမ်းမကန်းတွင် နေရာယူထား၍ (ယောရှု၊ ၈း၄) လွတ်လပ်လဟာဖြစ်နေသော မြို့ထဲသို့ဝင်ကာ မီးတင်ရှို့ရမည်ဖြစ်သည်။ ယောရှု၊ ၈း၇ ရှိ အောင်နိုင်ခြင်းသည် ဗျူဟာမဟုတ်ဘဲ ဘုရားသခင်ကိုယ်တော်တိုင်မှ အာဣမြို့ကို ဣသရေလလက်သို့အပ်နှင်းကာ အောင်ပွဲပေးသည်ကို ရှင်းလင်း စွာဖော်ပြသည်။ ယောရှုမှတ်စာတစ်အုပ်ခုးတွင် ဤအခန်းတွင် စစ်ရေးကဏ္ဍ အများဆုံးတွေ့ရသည်။ အောင်နိုင်ခြင်းသည် ယာဝေဘုရား၏ဆုလာဘ်ဖြစ် ကြောင်း မီးမောင်းထိုးပြထားသည်။

အာဣမြို့သားတို့သည် မြို့ထဲမှထွက်လာ၍ ဣသရေလတို့အား လိုက် လာသည့်အချိန်သည် တိုက်ပွဲအောင်နိုင်ရေးအတွက် အခရာဖြစ်ခဲ့သည်။ ယောရှု၊ ၈း၂ ပြီးနောက် ဒုတိယအကြိမ်စစ်ဗျူဟာပေးခဲ့ခြင်းဖြစ်သည်။ စစ်ပွဲများအား ထာဝရဘုရားမှ အုပ်စိုးသည့်အကြောင်း ပြောပြခြင်းဖြစ်သည်။ ဤအချိန် တိုင်အောင် စစ်ပွဲ၏ရလဒ်ကို မသိရသေးပါ။ ဤနေရာကစ၍ ဣသရေလ တပ်မတော်သည် အောင်မြင်သောတပ်မတော်ဖြစ်ခဲ့ရသည်။

ယောရှု၏လက်ထဲရှိလက်နက်သည် ဓားရှည်၊ လှံတံများမဟုတ်ဘဲ တံစဉ်ဓား သို့မဟုတ် ဓားမောက်ရှည်မျှသာဖြစ်သည်။ ယောရှုလက်ထက်တွင် ၎င်းတို့ကို လက်နက်အဖြစ်အသုံးမပြုဘဲ အချုပ်အခြာအာဏာ၏သaင်္ကတသာ ဖြစ်သည်။ အာဣမြို့အားတိုက်ခိုက်ရန် အချက်ပြပြီးနောက် ထိုမြို့အားဖျက်ဆီး သော ထာဝရဘုရား၏အချုပ်အခြာအာဏာကို ပုံဆောင်သည်။ နောက်ဆုံး စစ်ပွဲအောင်မြင်ပြီးဆုံးသည့်ထိတိုင်အောင် ထိုဓားမောက်ရှည်ကောက်ကို ဆန့်တန်း ရသည်မှာ မောရှေသည် ပင်လယ်နီကိုဖြတ်ကျော်ခြင်း တာဝန်ထမ်းဆောင် နေခြင်း (ထွက်၊ ၁၄း၁၆) နှင့် အာမလက်လူတို့နှင့် စစ်ခင်းကျင်းစဉ် (ထွက်၊ ၁၇း၁၁-၁၃) ယောရှုသည် တိုက်ပွဲကို မိမိကိုယ်တိုင်ဦးဆောင်ခဲ့သည်တို့ကို ပြန်သတိလည်စေသည်။

ဤတစ်ချီတွင် ထာဝရဘုရား၏မျက်မြင်အံ့ဖွယ်ဝင်ရောက်စွက်ဖက် ခြင်းမရှိသော်လည်း၊ အလျင်ဦးမျိုးဆက်တို့အား အီဂျစ်တွင် ထောက်မခဲ့သည် အရာများနှင့် လောလောလတ်လတ် ယေရိခေါကိုအောင်နိုင်ခဲ့ခြင်းတို့ထက် ထောက်မခြင်းမလျော့ကျခဲ့ပါ။ အောင်မြင်ခြင်း၏သော့ချက်သည် ထာဝရဘုရား ၏နှုတ်ကပတ်တော်ကို ယောရှုသည် တသဝေမတိမ်းယုံကြည်သောကြောင့်သာ ဖြစ်သည်။ ဤဇာတ်လမ်း၏ဥပဒေသသည် ယနေ့ထာဝရဘုရား၏လူတို့သည် မည်သည့်နေရာတွင်နေနေ၊ မည်သည့်စိန်ခေါ်မှုပင်လာလာ သူတို့အတွက်ပင် တည်နေဆဲဖြစ်သည်။