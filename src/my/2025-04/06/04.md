---
title:  အကျိုးဆက်ရှိသောရွေးချယ်ခြင်းများ
date:   04/11/2025
---

`ယောရှု၊ ၇း၁၉-၂၁ ကိုဖတ်ပါ။ ယောရှုသည် အာခန်အား မည်သည်ကိုပြုလုပ်စေသနည်း။ ထိုသို့သောတောင်းဆိုခြင်းသည် မည်သို့ထိရောက်သနည်း။ သူ၏ဝန်ချခြင်းကို ကျွန်ုပ်တို့သည် မည်သို့ နားလည်နိုင်သနည်း။`

ယောရှုသည် အာခန်အားအရာနှစ်ခုပြုစေသည်။ အလျင်ဦးစွာ ထာဝရ ဘုရား၏ဘုန်းတော်ထောက်မ၍ ချီးမွမ်းစေသည်။ ဒုတိယ၊ သူပြုသမျှအား ကွယ်ဝှက်ခြင်းမပြုဘဲဝန်ချစေသည်။ အာခန်သည် သူပြုသမျှအရာတို့ဖြင့် ထာဝရ ဘုရားဘုန်းတော်ဖော်ပြရပါမည်။ ဤနေရာတွင် အသုံးပြုသော တိုဒါ - အသိa့  ဟူသောစကားတွင် ကျေးဇူးတော်ချီးမွမ်းခြင်း (ဆာ၊ ၂၆း၇။ ဟေရှာ၊ ၅၁း၃။ ယေရမိ၊ ၁၇း၂၆)၊ နှင့် အပြစ်ကိုဝန်ချခြင်း (ဧဇရ၊ ၁ဝး၁၁) တို့ပါဝင်သည်။ ဝမ်းနည်းစရာမှာ အာခန်သည် စစ်မှန်သောနောင်တလက္ခဏာ အရိပ်အယောင်ပင်မပြသခဲ့ပါ။ အဆုံးတိုင်အောင်ကွယ်ဝှက်နိုင်မည်ဟု မျှော်လင့် ခဲ့သည်။ ထိုသို့ပြောင်ပြောင်တင်းတင်းဖီဆန်ခြင်းသဘောသည် နိုင်ထက်စီးနင်း ပြုခြင်းအပြစ်ဖြစ်၍ မောရှေ၏ပညတ်တရားအရ အပြစ်ဖြေခြင်းမရှိနိုင်ပါ (တော၊ ၁၅း၂၇-၃၁)။

ယောရှု၊ ၇း၂၁ ပါ အာခန်၏စကားခုးတို့သည် အာဒံ၊ ဧဝတို့ကိုပင် သတိပြန်လည်စေသည်။ ဧဝသည် သစ်ပင်၏စားဖွယ်ကောင်းခြင်း (ခါမာဒ်) ကိုမြင် (ရာအာ) သောနောက် အသီးကိုယူ (လာခါက်) ၏ (က၊ ၃း၆)။ အာခန်သည်လည်း မိမိအပြစ်ဝန်ခံရာတွင် လုယူသောဥစ္စာတို့တွင် လှသော ဝတ်ခုများနှင့် ငွေနှစ်ပိဿာ၊ ရွှေတုံးကျပ်ငါးဆယ်ကို မြင်သည် (ရာအာ) ဟုဆို၏။ ၎င်းတို့ကို တပ်မက် (ခါမာဒ်) ခြင်းဖြင့် ယူ (လာခါက်) မိသည် ဆို၏။ အာဒံ၊ ဧဝတို့ကဲ့သို့ပင် အာခန်၏အပြစ်သည် တပ်မက်ခြင်းအပြစ်နှင့် မယုံကြည်ခြင်းအပြစ်ဖြစ်သည်ကို ဖော်ပြသည်။ ထာဝရဘုရားသည် မိမိဖန်ဆင်း ထားသောသူများအတွက် အကောင်းဆုံးများကို မပေးလိုသည်ဟူ၍လည်းကောင်း၊ လေးနက်သောပျော်ရွှင်မှုကို ဖုံးကွယ်ထားသည်ဟူ၍လည်းကောင်း မယုံသင်္ကာ ဖြစ်၍၊ ထာဝရဘုရားကသာ ပိုင်ဆိုင်နိုင်သည့်အရာများကို တပ်မက်ကြသည်။

အောက်ပါကျမ်းချက်သည် လူသားကျဆုံးခြင်း၏အရိပ်အမြွက်အပြင်၊ ရာခပ်၏သဘောထားနှင့် အာခန်၏သဘောထားတို့ လွန်စွာခြားနားကြောင်း နှိုင်းယှဉ်ပြခြင်းလည်းဖြစ်သည် (ယောရှု၊ ၂း၁-၁၃)။ တစ်ဦးသည် စစ်သား များမှမမြင်စေရန် သူလျှိုနှစ်ဦးတို့အား ခေါင်းမိုးပေါ်တွင်ကွယ်ဝှက်ထားသည်၊ နောက်တစ်ဦးမှာမူ ယောရှုကတားမြစ်ထားသောအရာများကို ယောရှုမမြင်ရန် ကွယ်ဝှက်ထားသည်။ တစ်ဦးသည် ဣသရေလသူလျှို့တို့အပေါ် ကောင်းမြတ် ခြင်းဖြင့် ခုခြုံစေနိုင်သည်။ နောက်တစ်ဦးသည် ဣသရေလအပေါ်သို့ ဒုက္ခ ရောက်စေကာ သူ၏အတ္တဖြင့် ဆုံးရှုံးစေသည်။ တစ်ဦးသည် ဣသရေလတို့နှင့် ပဋိညာဉ်ပြု၍ နောက်တစ်ဦးသည် ယာဝေနှင့်ပြုသောပဋိညာဉ်အား ဖောက်ဖျက် သည်။ ရာခပ်သည် မိမိနှင့်မိမိ၏မိသားစုတို့ကိုကယ်တင်၍ ဂုဏ်သိက္ခာရှိရှိ ဣသရေလမိသားစုဝင်ဖြစ်လာသည်။ အာခန်သည် မိမိကိုယ်ကိုမက မိမိ၏ မိသားစုအား ကြမ္မာဆိုးဆိုက်စေ၍ ဂုဏ်သိက္ခာယုတ်စေခြင်းသည် သတိပေး သောသက်သေဖြစ်လေပြီ။

`အတ္တဖြင့်အပြစ်ဖြစ်ခြင်းကို တွေးတောကြည့်ပါ။ ကျွန်ုပ်တို့၌ မရှိသောအရာများအား အရှုံးပေးခြင်းကို မည်ကဲ့သို့ရှောင်ရှားနိုင် မည်နည်း (လု၊ ၁၂း၁၅)။`