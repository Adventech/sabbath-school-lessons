---
title:  အသစ်သောမောရှေ
date:   28/09/2025
---

`တရားဟောရာကျမ်း ၁၈း၁၅-၂၂ နှင့် ယောရှု ၁း၁-၉ တို့ကိုဖတ်ပါ။ ယောရှုမှတ်စာသည် မောရှေအနိစ္စရောက်ပြီးမှ ဖြစ်ပျက် မည့်အရာများအား ကတိပေးနေသကဲ့သို့ဖြစ်သည်မှာ အဘယ့်ကြောင့် ထူးခြားနေသနည်း။`

မောရှေအနိစ္စရောက်ပြီး ထာဝရဘုရားသည် ခေါင်းဆောင်သစ် ယောရှုကိုပင် ခန့်အပ်လိုက်ပြီဖြစ်သော်လည်း သူတို့နှစ်ယောက်လုံးသည် အလားတူညီခြင်းရှိကြ၏။ ထိုလူနှစ်ဦးလုံးအား ဘိုးဘေးတို့ထံကတိပေး ထားသောပြည်သို့ မိမိတို့လူများကိုပို့ဆောင်ရမည်ဟု ဘုရားသခင်မိန့်တော်မူ ထားသည်။ ယောရှုထံသို့ ဘုရားသခင်သည် "မောရှေအား ငါကတိရှိသည် အတိုင်း သင်တို့နင်းသမျှသောမြေကို သင်တို့အားငါပေးမည်" (ယောရှု ၁း၃)။ မောရှေထံသို့ မူလအပ်နှင်းထားသောလုပ်ငန်းကို ယောရှုမှအဆုံးသတ်ရ ပါတော့မည်။ သူသည် ဧကန်အသစ်သောမောရှေပင်ဖြစ်၏။

`ထွက်၊ ၃၃း၁၁။  တော၊ ၁၄း၆၊ ၃ဝ၊ ၃၈။  ၂၇း၁၈။  ၃၂း၁၂။  တရား၊ ၁း၃၈။  ၃၁း၂၃ နှင့် တရား၊ ၃၄း၉ တို့ကိုဖတ်ပါ။ ယောရှု အကြောင်းမည်သို့ဆိုထားသနည်း။`

ဤမြင်ကွင်းတွင် ဘုရားသခင်၏ကတိတော် မောရှေနှင့်တူသော ပုရောဖက်ပေါ်ထွန်းစေမည်ဟူသည်မှာ လက်တွေ့ဖြစ်ခြင်းထက် ဖြစ်နိုင်ချေ ရှိခြင်း (တရား၊ ၁၈း၁၅) သာဖြစ်သည်။ ယောရှုမှတ်စာ၏အစပြုခြင်းတွင် စာဖတ်သူတို့အား ထိုကတိတော်ကိုသတိရစေရင်း၊ ပြီးပြည့်စုံသည်ကိုလည်း မြင်သာစေရန် မျှော်လင့်စေသည်။

မောရှေသည် အနိစ္စရောက်ပြီးဖြစ်သော်လည်း ယောရှုမှတ်စာ၏ ပထမအခန်းကြီးကိုပင် စိုးမိုးထားနိုင်သေးသည်။ သူ့နာမသည် ဆယ်ကြိမ် တိုင်ပါလာ၍ ယောရှုနာမသည် လေးကြိမ်သာပါရသည်။ မောရှေအား "ထာဝရဘုရား၏ကျွန်" ဟု သမုတ်သော်လည်း၊ ယောရှုအား "မောရှေ၏ လက်ထောက်" ဟုသာဖော်ပြထားသည် (ယောရှု ၁း၁)။ ယောရှုသည် "ထာဝရဘုရားကျွန်" (ယောရှု ၂၄း၂၉) ဟူသောဘွဲ့နာမအားရရှိနိုင်ရန် အသက်ထက်ဆုံးသစ္စာစောင့်သိခြင်းဖြင့် အမှုတော်ဆောင်ရမည်ဖြစ်သည်။

ယောရှုမှတ်စာ၏ ပထမဆုံးအခန်းကြီးသည် ခေါင်းဆောင်ကြီး နှစ်ဦးတို့၏အကူးအပြောင်းလုပ်ခြင်းကို မှတ်သားထားသောအခန်းဖြစ်၍ အဓိကဇာတ်ဆောင်မှာ ထာဝရဘုရားပင်ဖြစ်တော်မူရာ၊ သူ၏နှုတ်ကပတ် တော်သည် ၎င်းမှတ်စုစာအုပ်အား နိဒါန်းပျိုးပေးရုံမက သူ၏ဦးဆောင်မှု ကသာ လွှမ်းမိုးထားလေသည်။ အကယ်စင်စစ် ဣသရေလ၏ခေါင်းဆောင် သည် မည်သူဖြစ်သည်ဆိုသည်မှာ မေးစရာပင်မလိုပါချေ။

`ခေတ်အဆက်ဆက်တွင်၊ ထာဝရဘုရားသည် သူ၏လူများအား ဦးဆောင်ရန် ယောကျ်ား၊ မိန်းမတို့အားခေါ်တော်မူနေသည်။ အသင်းတော်၏မှန်ကန်သောမျက်ကွယ်ခေါင်းဆောင်ကြီးအား သိကျွမ်း ခြင်းသည် အဘယ့်ကြောင့်အရေးကြီးသနည်း။`