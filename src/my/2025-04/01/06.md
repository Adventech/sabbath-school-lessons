---
title:  အကြံထမြောက်၍အောင်မြင်သည်
date:   02/10/2025
---

`ယောရှု ၁း၇-၉ နှင့် ကမ္ဘာ ၂၄း၄ဝ။ ဟေရှာယ ၅၃း၁ဝ နှင့် ဆာလံ ၁း၁-၃ တို့ကိုယှဉ်ဖတ်ပါ။ ဤကျမ်းချက်အရ၊ အကြံ ထမြောက်၍ အောင်မြင်ခြင်းသည် မည်သို့အနက်ရှိမည်နည်း။`

ဟေဗြဲဘာသာဖြင့် တဆာလာ် (tsalakh) သည် ‘အောင်မြင်ခြင်း’ (ယောရှု ၁း၈) ဖြစ်၍ စီစဉ်ထားသောအရာတစ်ခုကို စုံလင်စေခြင်း၊ ကျေနပ်ဖွယ်အဆင့်သို့ရောက်ခြင်းကိုဆိုသည်။

ဟေဗြဲဘာသာဖြင့် ဆာကာလ် (sakal) သည် ‘ပညာရှိခြင်း’ ဖြစ်၍ ‘စီးပွားဖြစ်ထွန်းခြင်း၊ အောင်မြင်ခြင်း’ စသဖြင့် အနက်ပြန်ထားသည်။ ‘နှိုင်းချင့်မျှော်ခေါ်သည်၊ ပါးနပ်သည်’ ဟူ၍လည်း အနက်ပြန်နိုင်သည်။ ယောဘဝတ္ထု၊ သုတ္တံကျမ်းနှင့် ဆာလံသီချင်းများတို့တွင် မကြာခဏပါလာရာ၊ အောင်မြင်ခြင်း၏သဘောသဘာဝသည် ထာဝရဘုရားအား ကြောက်ရွံ့ခြင်းနှင့် နှုတ်ကပတ်တော်အားနားထောင်ခြင်းတို့နှင့် နီးကပ်စွာချည်နှောင်ထားကာ ပါးနပ်စွာပြုခြင်းတို့ပါဝင်သည်။

ဤအမြင်အရ၊ အောင်မြင်ခြင်းဟူသည်မှာ ဥစ္စာဓနကြွယ်ဝခြင်းကို မဖယ်ရှားသည့်တိုင် မဆိုလိုပါ။ အောင်မြင်ခြင်းဟူသည် ထာဝရဘုရား၏ ပညတ်တရားတွင် ဖော်ပြထားသော ကမ္ဘာကြီး၏ဖန်ဆင်းထားခြင်းအခြေခံ အုတ်မြစ်တည်းဟူသော ဝိညာဉ်ရေးနှင့် ဥပဒေသတို့နှင့်လျော်ညီစွာနေထိုင် ခြင်းဖြစ်သည်။ ထာဝရဘုရား၏ကတိတော်တို့၌ ယုံကြည်ခြင်း၊ အထူးသဖြင့် ယုံကြည်ခြင်းနှင့်ပညတ်တရားတို့အား စောင့်ရှောက်ခြင်းဖြင့် ကယ်တင်ခြင်း တို့သည် တစ်ခုနှင့်တစ်ခုဆန့်ကျင်ဘက်မပြုကြပါ။ ဒင်္ဂါးပြား၏နှစ်ဖက် မျက်နှာတို့နှင့်ပင်အလားတူကြသည်။

`ရောမ ၃း၃၁ ကိုဖတ်ပါ။ ပညတ်တရားနှင့်ယုံကြည်ခြင်းတို့၏ တော်စပ်မှုကို မည်သို့ဖော်ပြသနည်း။`

ကျွန်ုပ်တို့သည် ထာဝရဘုရား၏ပညတ်တရားတို့အား ငြင်းပယ် ခြင်းအတွက် ယေရှု၏ဆက်ကပ်အသေခံခြင်းအား ယုံကြည်ခြင်းကို အမှုိက် တွင်းသို့ထည့်ပစ်လိုက်ခြင်းသည် မှားယွင်းစွာနှစ်ခြမ်းခွဲပစ်သကဲ့သို့ဖြစ်သည်။ ပညတ်တရားနှင့်ကျေးဇူးတရားတို့သည် အမြဲဒွန်တွဲကြသည်။ ပညတ်တရား တော်အား အပေါ်ယံမျှလောက်သာနားလည်သိကျွမ်းခြင်း ‘ပညတ်တရား နှင့်ကျေးဇူးတရား’ တို့ကို ဆန့်ကျင်ဘက်ပင်ဖြစ်စေနိုင်သည်။

ဓမ္မဟောင်းကျမ်းတို့၏ကလောင်ရှင်တို့သည် ပညတ်တရားတော်   တို့ကို မြင့်မားစွာအလေးထားကြကာ ဝမ်းမြောက်ပျော်ရွှင်ခြင်း၏ဇာစ်မြစ်ဟု သဘောထားခဲ့ကြသည် (ဆာလံ ၁း၂။  ၁၁၉း၇ဝ၊ ၇၇၊ ၁၇၄)။ မှန်ကန် သောအလေးထားခြင်းနှင့် အသုံးပြုခြင်းသည် မိမိတို့၏အပြစ်သဘောသဘာဝ (ရောမ ၇း၇) နှင့် ခရစ်တော်၏ဖြောင့်မတ်ခြင်းလိုအပ်ခြင်း (ဂလာတိ ၃း၂၄) တို့ကို ပိုမိုသိကျွမ်းစေနိုင်သည်။

`ထာဝရဘုရား၏ကျေးဇူးတရားတော်ဖြင့် ပညတ်တရားအား စောင့်ရှောက်ရန် ပြုလုပ်ရာတွင် ခရစ်တော်၏ဖြောင့်မတ်ခြင်း၏ဖုံးလွှမ်း ထားခြင်းလိုအပ်သည်ကို သင်ကိုယ်တိုင်မည်သို့Bကုံတွေ့ရသနည်း။`