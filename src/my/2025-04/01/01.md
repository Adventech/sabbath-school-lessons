---
title:  အောင်မြင်ရန်အညွှန်း
date:   27/09/2025
---

### ဖတ်ရန်ကျမ်းချက်များ။

တရား၊ ၁၈း၁၅-၂၂။ ယောရှု ၁။ ဟေဗြဲ ၆း၁၇၊ ၁၈။ ဧဖက် ၆း၁ဝ-၁၈။ ဆာလံ ၁း၁-၃။ ရောမ ၃း၃၁။

> <p>အလွတ်ကျမ်းချက်</p>
> "ငါ၏ကျွန်မောရှေမှာထားသောတရားအတိုင်းကျင့်မည်ဟု စောင့်ရှောက်ခြင်းငှာ အားယူ၍ အလွန်ရဲရင့်ခြင်းရှိလော့။ ကြံစည် လေသမျှတို့၌ အောင်မည်အကြောင်း ထိုတရားလမ်းသို့လိုက်လော့။ လက်ယာဘက်၊ လက်ဝဲဘက်သို့မလွှဲနှင့်" (ယောရှု ၁း၇)။

ဗင်္ယာမိန်ဇင်းဒါး၊ ဘောစ်တွန်ဖီလ်ဟာရ်မိုနိပ်တူရိယာဝိုင်း၏ တေးဂီတညွှန်ကြားရေးမှူးသည် တေးသရုပ်ဖော်အတန်းတွင် ပညာပို့ချသည်။ ကျောင်းသားတို့၏လုပ်ဆောင်မှုများအား အကဲဖြတ်ရာတွင် သူတို့၏စိတ်သောက ကိုလည်း သတိပြုမိသည်။ ကျောင်းသားတို့သည် သောကကင်းဝေးနိုင်စေရန် သူတို့၏အစွမ်းကုန်Bကုိးစားမှုကို ‘အမှတ်ပြည့် (ဗ)’ ပေးမည်ဟု ပထမနေ့တွင်ပင် ကြေညာထားလိုက်သည်။ ဤ ‘အမှတ်ပြည့်’ ဆိုသည်မှာလည်း ‘မိမိတတ်နိုင် သည့်အစွမ်းကုန်’ ဖြင့်Bကုိးစားခြင်းဖြစ်သည်။ တစ်ခုတည်းသောလိုအပ်ချက် သည် ပဋ္ဌမနှစ်ဝက်ကာလ၏ အလျင်ဦးဆုံးရက်သတ္တနှစ်ပတ်အတွင်းတွင် စာတစ်စောင်ရေးသားထားကာ အတန်းဆုံးသောအခါမှတင်ဆက်ရန်ဖြစ်သည်။ ထိုစာစောင်သည် မိမိသည် အမှတ်ကောင်းကောင်းဖြင့်အောင်မြင်ရန် ထိုက်တန် ခြင်းအကြောင်းဖြစ်သည်။

ယောရှုမှတ်စာသည်လည်း အသစ်သောအခွင့်အလမ်းများအကြောင်း ဖြစ်သည်။ လွန်ခဲ့သောနှစ် ၄ဝ အတွင်း ဣသရေလ၏ရာဇဝင်ကို မောရှေ၏ စိုးမိုးချိန်ကာလဖြစ်သည်။ အီဂျစ်ပြည်မှထွက်ခွာ၍ ကန္တာရအတွင်း လှည့်လည် နေချိန်တွင် ပုန်ကန်ခြင်း၊ ခေါင်းမာခြင်းတို့နှင့်သာ အဆုံးသတ်ခဲ့ရသည်။ ထာဝရဘုရားအား နားထောင်လိုသောမျိုးဆက်သစ်တစ်ခုသည် ကတိတော် ပြည်သို့ဝင်စားရန် အဆင်သင့်ရှိနေသည်ဖြစ်ရာ မျှော်မှန်းထားသည့်အတိုင်း အသက်ရှင်နေထိုင်ပြရန်မဟုတ်ဘဲ မိမိတို့တတ်နိုင်သည့်အစွမ်းကုန်ဖြင့် အားထုတ် ကြရန်သာဖြစ်သည်။

ထာဝရဘုရားသည် ဣသရေလတို့၏အသက်တာတွင် အသစ်သော အခန်းကဏ္ဍတစ်ခုကိုဖွင့်ချပေးလိုက်သည်နည်းတူ ကျွန်ုပ်တို့ကိုလည်း ထိုသို့ ပြုပေးပါမည့်အကြောင်း လေ့လာကြပါမည်။