---
title:  ကူးသွား၊ သိမ်းယူ၊ ခွဲခြမ်း၊ အမှုထမ်း
date:   29/09/2025
---

`ယောရှုမှတ်စာအခန်းကြီး ၁ ကိုဖတ်ပါ။ အဖွင့်အခန်းကြီးမှ စာအုပ် တစ်အုပ်လုံး၏ဖွဲ့စည်းတည်ဆောက်ပုံကို မည်သို့လေ့လာသင်ယူနိုင်သနည်း။`

ယောရှုမှတ်စာအခန်းကြီး ၁ သည် စာအုပ်တစ်ခုလုံး၏နိဒါန်းပင် ဖြစ်သည်။ မှတ်စာအုပ်၏အပိုင်းကြီးလေးပိုင်းဖြစ်ဟန်တူသော စကားလေးခုဖြင့် ဖွဲ့စည်းထားသည်။ (၁) ကူးသွားခြင်း (ယောရှု ၁း၂-၉)။ (၂) သိမ်းပိုက်စိုးမိုး ခြင်း (ယောရှု ၁း၁ဝ၊ ၁၁)။ (၃) ပြည်တော်အားခွဲခြမ်းခြင်း (ယောရှု ၁း၁၂-၁၅)။ (၄) ပညတ်တရားတို့အား နားထောင်ခြင်းဖြင့် အမှုတော်ဆောင် ခြင်း (ယောရှု ၁း၁၆-၁၈)။

ယောရှုမှတ်စာအုပ်သည် ဘုရားသခင်၏ပဏာမခြေလှမ်းဖြင့် လက်ဦး ခြင်းဇာတ်လမ်းစဉ်ဖြစ်သည်။ ထိုပဏာမခြေလှမ်းဖြင့်လက်ဦးခြင်းတွင် ခါနာန် ပြည်ကိုသိမ်းပိုက်စိုးမိုးရန် အရေးကြီးသောတာဝန်များတို့ကို တိကျစွာ ထာဝရဘုရားမှချပေးလေသည်။ ၎င်းတို့အားလုံးပြည့်စုံပြီးနောက်တွင် မှတ်စာအုပ်တွင် မှတ်တမ်းတင်ထားလေသည်။

နောက်ဆုံးတွင် ပြည်တော်အားသိမ်းပိုက်နေထိုင်ရန် ထာဝရဘုရား၏ ကတိတော်သည် ပြည့်စုံရလိမ့်မည်။ ထိုချိန်မှစ၍ ပြည်တော်အားထိန်းသိမ်း စောင့်ရှောက်ရန်တာဝန်သည် ဣသရေလတို့၏တာဝန်ဖြစ်၍ စစ်မှန်သော ယုံကြည်ခြင်းဖြင့်သာဖြစ်ထွန်းနိုင်သည်။ ထာဝရဘုရား၏ပဏာမခြေလှမ်းကို လုပ်ဆောင်ခြင်းသုံးခုဖြင့်ဖော်ပြထားရာ "ကူးသွား၊ သိမ်းယူ၊ ခွဲခြမ်း" တည်း ဟူသောအမိန့်တော်ကို လူသားတို့သည် ယုံကြည်ခြင်းဖြင့် လက်သင့်ခံကာ၊ မူရင်းပဏာမကြောင့်ဖြစ်လာသောအမှုတော် ဆောင်ခြင်းဖြင့်ရရှိသည်။

ယောရှုမှတ်စာသည် အဓိကအပိုင်းကြီးလေးပိုင်းရှိ၍ ဟေဗြဲဘာသာဖြင့် အယူအဆလေးမျိုးခွဲခြား၍ဖော်ပြထားသည်။

၁) ကူးသွား (ယောရှု ၁း၁-၅း၁၂)
၂) သိမ်းယူ (ယောရှု ၅း၁၃-၁၂း၂၄)
၃) ခွဲခြမ်း (ယောရှု ၁၃း၁-၂၁း၄၅)
၄) အမှုဆောင်	(ယောရှု ၂၂း၁-၂၄း၃၃)

ထိုသို့စာအုပ်၏ဖွဲ့စည်းပုံသည် မူရင်းသတင်းကိုပင်သယ်ဆောင်သည် ဖြစ်ရာ ထာဝရဘုရား၏ပဏာမခြေလှမ်းတို့သည် အလိုလိုပြည့်စုံနိုင်သည် မဟုတ်ပါ။ လူသားတို့၏သစ္စာစောင့်သိစွာတုံ့ပြန်ခြင်းလိုအပ်သည်။ ထာဝရ ဘုရားသည် ကျွန်ုပ်တို့အတွက်ပြုသောအရာများဖြစ်၍ ကျွန်ုပ်တို့မလုပ်နိုင် သောအရာတို့ကို ဘုရားပြုပေးတော်မူသည်။ ထာဝရဘုရားစေခိုင်းသည့်အတိုင်း နားထောင်ရန်သာဖြစ်သည်။ ဓမ္မရာဇဝင်တို့တွင် ထိုသို့ပင်ဖြစ်လေ့ရှိ၍ ယနေ့ တိုင်အောင်တည်မြဲနေသည်။ ဥပမာအားဖြင့် ဗျာဒိတ်ကျမ်း ၁၄း၁၂ မှဖော်ပြ ထားသော ဘုရားသခင်၏နောက်ဆုံးနေ့ လူသားတို့သည် ထာဝရဘုရားပြု ပေးသောအရာများအား ယုံကြည်ခြင်းမှ နားထောင်ခြင်းသို့ရောက်ရှိစေသည်။

`သင့်အတွက်အလွန်တန်ဖိုးအရှိဆုံးသော ထာဝရဘုရား၏ ကတိတော်တို့ကိုတွေးတောကြည့်ပါ။ ၎င်းတို့သည် သင့်ဘက်တွင် လက်တွေ့ကျလာနိုင်ရန် မည်သည့်တုံ့ပြန်ခြင်းကိုတောင်းဆိုသနည်း။`