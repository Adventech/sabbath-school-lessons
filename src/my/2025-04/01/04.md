---
title:  ကတိတော်အမွေခံသူများ
date:   30/09/2025
---

ယောရှု ၁း၂၊ ၃ တွင် ဘုရားသခင်သည် ယောရှုအား ထိုပြည်ကို ပေးသည်ဟုမိန့်တော်မူ၏။ တစ်မျိုးဆိုရသော် ပေးခဲ့ပြီးပြီဖြစ်သည်။ မည်သို့ အနက်ရှိသနည်း။

ထိုပြည်သည် မှန်ကန်သောပိုင်ရှင် ထာဝရဘုရား၏ဆုလာဘ် သက်သက်ဖြစ်သည်။ ယောရှု ၁း၂၊ ၃ တွင် "ပေး" သည့်ပုံစံ၊ ပြည်တော်အား အမွေခံခြင်းနှစ်မျိုးရှိသည်။ ပထမမှာ ပြည်တော်အားပေးခြင်း၏လုပ်ငန်းစဉ် ဖြစ်သည်။ ဣသရေလတို့သည် ယော်ဒန်ကမ်းလွန်နယ်ကိုသာ စိုးမိုးနိုင်သေး သည်။ ကတိပြည်၏အများစုအပိုင်းကိုမသိမ်းယူရသေးပါ။

ယောရှု ၁း၃ တွင် ထိုလုပ်ကိုင်ခြင်းကိုပြည့်စုံပြီအဖြစ်အသုံးပြု၍ ထိုပြည်ကိုလည်း သူတို့အားလက်ရောက်ပေးထားပြီးဖြစ်သည်ဟု ဖော်ပြသည်။ ထာဝရဘုရားသည် အဓိကဇာတ်ဆောင်လုပ်ကိုင်သူဖြစ်၍ ၎င်းကို "စုံလင် သောပုရောဖက်၏ဟောကိန်း" ဟုခေါ်လေ့ရှိသည်။ သူ့နှုတ်ထွက်ကတိတော် တို့သည် အလွန်ယုံကြည်စိတ်ချရပါသည်။ အပိုဒ်ငယ် ၃ ရှိ နာမ်စား "သင်နှင့်သင်၏" တို့သည် အများဆိုင်နာမ်စားတွေဖြစ်၍ ထိုကတိတို့သည် ယောရှုတစ်ဦးတည်းအားပေးသည်မဟုတ်ဘဲ ဣသရေလတစ်မျိုးလုံးအား ပေးတော်မူခြင်းဖြစ်သည်။ မောရှေအားပေးထားသောကတိတော်ကို ကိုးကား ခြင်းသည် ထာဝရဘုရား၏အမှုတော်ကိုဆက်လက်သယ်ပိုးနေကြောင်းကိုပြသ ခြင်းဖြစ်သည်။

ဟေဗြဲဘာသာ ကောလ် (kol) သည် "အားလုံး၊ တစ်ခုချင်းစီ" စသဖြင့် အနက်ရှိ၍ အခန်းကြီး ၁ တွင် အကြိမ်များစွာပါရှိပါသည်။ ကျယ်ပြန့်စွာNခုံငုံသောဤနာမ်စားသည် စုစုပေါင်းပမာဏနှင့် ယောရှုသည် မိမိကျရာတာဝန်ကို အောင်မြင်ပြည့်စုံစွာထမ်းဆောင်ခဲ့ကြောင်း ဖော်ပြခြင်း ဖြစ်သည်။ ထာဝရဘုရား၊ ယောရှုနှင့် ဣသရေလလူတို့သုံးပွင့်ဆိုင်တို့၏ ကြားတွင် ပေါင်းစည်းမှုတစ်ခုရှိမှသာ ကတိတော်ပြည်ကို အောင်မြင်စွာ သိမ်းယူနိုင်မည်ဖြစ်သည်။

`ယောရှု ၁း၄-၆ နှင့် ဟေဗြဲ ၆း၁၇၊ ၁၈ တို့ကိုဖတ်ပါ။ ထိုစဉ်တွင် ကတိတော်ပြည်သည် ကတိတော်လောက်သာရှိနေသေး၏။ ထာဝရ ဘုရားသည်မူကား အမွေအနှစ်ဟုပင်ခေါ်ဆိုသေး၏။ ထာဝရဘုရား၏ ကတိတော်အားအမွေခံခြင်းသည် အဘယ်သို့နည်း။`

ထာဝရဘုရား၏ကတိတော်ဆိုရာတွင် မည်သည့်အထူးအံ့ဖွယ်မျှ မပါရှိပါ။ ၎င်းတွင် အလိုလိုပြည့်စုံနိုင်သောကိုယ်ပိုင်တန်ခိုးလည်းမရှိပါ။ ၎င်းတို့ပြည့်စုံရမည့်အာမခံချက်သည် "သင်တို့နှင့်အတူငါရှိမည်" ဟူသော ဘုရား၏ကိန်းတော်မူခြင်းဖြင့်သာဖြစ်နိုင်သည်။ သို့ဖြစ်၍ ထာဝရဘုရား၏ ကိန်းတော်မူခြင်းသည် ဣသရေလတို့၏တည်တံ့ခြင်းအတွက် အလွန် အရေးကြီး၏။ ၎င်းမပါပါက ထိုလူမျိုးတို့အထဲက လူမျိုးတစ်ခုသာဖြစ်၍ အထူးခေါ်တော်မူခြင်း၊ ကိုယ်ပိုင်လက္ခဏာနှင့် အမှုတော်တို့ရှိမည်မဟုတ်ပါ (ထွက်၊ ၃၃း၁၂-၁၆)။ ထာဝရဘုရား၏ကိန်းတော်မူခြင်းသည် အရာခပ်သိမ်း တို့အား အောင်မြင်နိုင်ရန် ယောရှုအတွက် အလွန်အရေးပါလှသည်။

မဿဲ ၂၈း၂ဝ တွင်တွေ့ရသော ယေရှု၏ကတိတော်သည်လည်း ယနေ့တိုင်အောင် မည်သည့်ပြောင်းလဲခြင်းမျှမရှိသေးပါ။