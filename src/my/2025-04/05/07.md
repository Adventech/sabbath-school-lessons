---
title:  ဆက်လက်လေ့လာရန်။
date:   31/10/2025
---

Ellen G. White, "The Fall of Jericho," pp. 491-493, in Patriarchs and Prophets ကိုဖတ်ပါ။

သမ္မာကျမ်းစာ၌ရှိသမျှ၏ နောက်ခံသမိုင်းကို သိရှိခြင်းသည် အသက် တမျှအရေးပါသည်။ ခါနာန်လူတို့အား ခင်းကျင်းသောစစ်ပွဲတွင် ထာဝရဘုရား သည် စကြဝဠာပဋိပက္ခ၏တရားသူကြီးအဖြစ် နားလည်ထားခြင်းလိုအပ်ကြောင်း တွေ့ရသည်။

"ထာဝရဘုရားသည် အမျက်ထွက်ခဲ၏။ ဆိုးသွမ်းသောလူမျိုးတို့သည် ဘုရားသခင်နှင့် ဘုရား၏ဝိသေသလက္ခဏာနှင့် ဆက်သွယ်လာနိုင်ရန် စာရိတ္တ ပြုပြင်ခြင်းအချိန်ကာလတစ်ရပ်ကိုပေးထားသည်။ ၎င်းတို့အားပေးထားသော အလင်းသည် ၎င်းအလင်းအား ငြင်းဆိုနိုင်ရန်နှင့် ထာဝရဘုရား၏လမ်းစဉ်ထက် မိမိတို့၏လမ်းစဉ်ကိုပင် ရွေးချယ်နိုင်ရန်ခုလောက်သည်။ ခါနနိလူတို့အား ချက်ချင်းလက်မဲ့မဖြစ်စေသည့် အကျိုးအကြောင်းကိုလည်း အသိပေးသည်။ အာမောရိလူတို့၏အပြစ်သည် အဆုံးစွန်မရောက်သေးပါ။ ၎င်းတို့၏အပြစ် တို့သည် ထာဝရဘုရား၏ခံနိုင်ရည်လွန်သည်တိုင်အောင် ပို့ဆောင်သောအခါ သူတို့သည်လည်း အဆုံးသို့ရောက်သွားကြပါလိမ့်မည်။ သူတို့၏အပြစ်တို့သည် အဆုံးစွန်တိုင်အောင်မပြည့်လျှံမီတိုင်အောင် ဘုရားသခင်၏အမျက်တော်သည် နှောင့်နှေးပါလိမ့်ဦးမည်။ လူမျိုးတိုင်းတို့သည်ပြင်ဆင်ရန် သတိကာလတစ်ရပ်စီ ရှိကြသည်။ ဘုရား၏ပညတ်တရားတို့အား ဟင်းလင်းစေသူတို့သည် ဆိုးသွမ်း ခြင်းတစ်ခုနောက်တစ်ခု တိုးပွားစေကြသည်။ သားသမီးတို့သည် မိဘတို့၏ ပုန်ကန်ခြင်းသဘောကို အမွေခံယူသဖြင့် ထာဝရဘုရား၏အမျက်တော် ၎င်းတို့ အပေါ်မကျရောက်မခြင်း၊ မိဘတို့ထက် သာ၍သာ၍ဆိုးနေကြမည်ဖြစ်သည်။ ပြစ်ဒဏ်သည် ရွှေ့ဆိုင်းမည်မဟုတ်ချေ" (Ellen G. White, The SDA Bible Commentary, vol 2, p. 1005).

**ဆွေးနွေးရန်မေးခွန်းများ။**

`ထာဝရဘုရားသည် ကျွန်ုပ်တို့မက စကြဝဠာ၏တရားသူကြီးချုပ် ဖြစ်သည်ကို ဆွေးနွေးပါ။ ဧဝံဂေလိသတင်းနှင့် ကျွန်ုပ်တို့၏ ကယ်တင်ခြင်းအခြေခံတရားတွင် ထာဝရဘုရားသည် အဘယ်ကြောင့် တရားသူကြီးဖြစ်ရသနည်း။`

`ခါနနိတို့၏အမှုသည် ထာဝရဘုရား၏သည်းခံနိုင်ခြင်းနှင့် မျှတ ခြင်းတို့အား မည်ကဲ့သို့ဖွင့်ဟပေးပါသနည်း။ ကျွန်ုပ်တို့၏ မိတ်ဆွေလူသားတို့အပေါ် ထာဝရဘုရား၏ဝိသေသလက္ခဏာ တော်ကို မည်သို့အလင်းပြန်စေနိုင်ကြမည်နည်း။`

`လွတ်လပ်သောဆန္ဒ၏သဘာဝအခြေခံကိုတွေးကြည့်ပါ။ ကျွန်ုပ်တို့ ၏လွတ်လပ်စွာရွေးချယ်မှုကို အဘယ်ကြောင့် ထာဝရဘုရားသည် ဂရုစိုက်လေးစားပေးသနည်း။ မေတ္တာသည် လွတ်လပ်စွာရွေးချယ်မှု နှင့် မည်သို့ပတ်သက်မှုရှိသနည်း။`

`ဓမ္မဟောင်းကျမ်းသည် အခြေခံအားဖြင့် စစ်မက်နှင့်ပဋိပက္ခ များစွာပင်ပါရှိသော်လည်း ငြိမ်သက်ခြင်း၏အမြင်အာရုံကိုပင် ပေးနေသေး၏။ ခရစ်ယာန်တို့သည် မိမိတို့၏ပတ်ဝန်းကျင်တွင် ငြိမ်သက်ခြင်းတည်ဆောက်နိုင်ရန် မည်သည့်တာဝန်ထမ်းဆောင် ရမည်နည်း။`