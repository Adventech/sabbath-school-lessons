---
title:  လွတ်လပ်စွာရွေးချယ်ခြင်း
date:   29/10/2025
---

`တရား၊ ၂ဝး၁ဝ၊ ၁၅-၁၈။ ၁၃း၁၂-၁၈ နှင့် ယောရှု၊ ၁ဝး၄ဝ တို့ကိုဖတ်ပါ။ တရားဟောရာကျမ်းပါ စစ်ရေးကျင့်ထုံးဖြင့် ရုပ်တု ကိုးကွယ်သောမြို့များကို ကိုင်တွယ်ပုံသည် ဣသရေလတို့၏စစ်ပွဲ များတွင် "ခုးဝဖျက်ဆီးခြင်း" ၏ အကန့်အသတ်များကို မည်သို့ နားလည်စေသနည်း။`

ဟေဗြဲဘာသာအားဖြင့် လူသားအားဖျက်ဆီးခြင်းစစ်ပွဲကို ချေရဲမ် (cherem) ဟုဆိုသည်။ ဤစာခုး၏အနက်သည် "တားမြစ်၊ ရှုတ်ချ၊ သုတ်သင်ရန်ရာထား" သည် စသဖြင့်ဖြစ်သည်။ မကြာခဏပင်လျှင်၊ ထာဝရ ဘုရား၏နိုင်ငံတော်တွင် လူသားများ၊ တိရစ္ဆာန်များနှင့် သက်မဲ့ဝတ္ထုများကို အပြီးပိုင်အပ်နှံခြင်းကိုဆိုလိုပြီး၊ စစ်ရေးအခြေအနေများတွင် ယင်းသည် များသော အားဖြင့် သူတို့၏ဖျက်ဆီးခြင်းဖြစ်သည်။ လူမျိုးတစ်ရပ်အား ရှင်းရှင်းဖျက်ဆီး ခြင်းသဘောဖြစ်သော "ချေရဲမ်" သည်၊ ယာဝေဘုရားရင်ဆိုင်ရသောစကြဝဠာ ဆိုင်ရာဆိုးသွမ်းမှုကို (စာတန်) နှင့်ဖြစ်နေသောပဋိပက္ခရှုထောင့်ဖြင့် နားလည် ထားရပါမည်။ ထာဝရဘုရား၏ဝိသေသလက္ခဏာနှင့် ဂုဏ်သတင်းတို့အား ပြိုင်ဆိုင်လာသောအခြေအနေကို သိရှိထားရမည်။

လောကတွင် အပြစ်တရားပေါ်လာကတည်းကပင် ကြားနေဝါဒမရှိပါ။ ထာဝရဘုရားဘက်မှာလား၊ ဆန့်ကျင်ဘက်မှာလား။ တစ်ဘက်သည် ထာဝရ အသက်သို့လည်းကောင်း နောက်တစ်ဘက်သည် ထာဝရသေခြင်းသို့လည်း ကောင်း ပို့ဆောင်ပါလိမ့်မည်။

ရှင်းရှင်းဖျက်ဆီးခြင်းသဘောသည် အပြစ်အား ထာဝရဘုရားမှ ဖြောင့်မတ်စွာစီရင်တော်မူခြင်းသာဖြစ်သည်။ ထာဝရဘုရားသည် သူ၏တရား စီရင်ရာတွင် ရွေးနုတ်တော်မူသောလူမျိုးတို့အား ပြိုင်ဘက်ကင်းရှင်းစွာ တာဝန် အပ်နှင်းတော်မူသည်။ ရှေးဟောင်းခါနာန်ပြည်ကြီးအား အချစ်ကြီးစွာဖျက်ဆီး ခြင်းသည် ဘုရားဇာတိ၏လက်အောက်တွင်ရှိသော ကာလသတ်မှတ်တစ်ခု အတွင်း သိမ်းယူခြင်း၊ ပထဝီမြေအနေအထားကိုပင် ပြုပြင်ခြင်းတို့ဖြစ်သည်။ မနေ့ကသင်ယူခဲ့ရသည့်အတိုင်း၊ ထာဝရဘုရား၏အလိုတော်အား ဆက်လက် ပုန်ကန်၍ ပမာမခန့်ပြုကာ နောင်တမရသောသူတို့သည် ဖျက်ဆီးရမည့်အမိန့် တော်အောက်ရောက်နေသူတို့ဖြစ်ကြသည်။ သို့ဖြစ်၍ ၎င်းတို့အားဖျက်ဆီးရန် ထာဝရဘုရား၏စီရင်တော်မူခြင်းသည် အတ္တမနော၊ လူမျိုးရေးမရောပါ။ ထိုတင် မက ဣသရေလတို့သည်လည်း ခါနာန်တို့၏အသက်တာပုံစံကို ခံယူကြပါ သော် ထိုသို့ပင်ခံရကြမည်ဖြစ်သည် (တရား၊ ၁၃)။

ထာဝရဘုရား၏စစ်ပွဲတစ်ဘက်တွင် တည်ရှိသောအဖွဲ့တို့သည် (ဣသ ရေလတို့သည် ပြည်ဝင်စားရန်နှင့် ခါနာန်လူတို့သည်ဖျက်ဆီးရန်) ကြိုတင် သတ်မှတ်ထားခဲ့သော်လည်း ရာခပ်၊ အာခန်နှင့် ဂိဗောင်တို့ကိစ္စတွင် တစ်ဘက် အဖွဲ့မှတစ်ဘက်သို့ ကူးသွားနိုင်လေသည်။ လူသားတို့ကို စိတ်ကူးပေါက်သလို ကာကွယ်ခြင်း၊ ဖျက်ဆီးခြင်းပြုသည်မဟုတ်ပါ။ ယာဝေဘုရားနှင့်ဆက်ဆံရာမှ အကျိုးအမြတ်ရနိုင်သကဲ့သို့ ပုန်ကန်ခြင်းအားဖြင့်လည်း ထိုအခွင့်အရေးများကို ဆုံးရှုံးနိုင်ပါသည်။ ယာဝေ၏အချုပ်အခြာအာဏာအား အသိအမှတ်ပြုပါကလည်း အသက်ရှင်ခွင့်ရနိုင်ပါသည်။

`ယနေ့၏သင်ခန်းစာအရ ခါနာန်လူတို့သည် ထာဝရဘုရားအား ပမာမခန့်ပြုခြင်းကြောင့် ကျွန်ုပ်တို့၏ဝိညာဉ်ရေးကို မည်သို့ဂယက် ရိုက်ခတ်နိုင်သနည်း။ ဆိုလိုသည်မှာ တစ်ကိုယ်ရေလွတ်လပ်စွာ ရွေးချယ်ခြင်း၏အကျိုးဆက်သည် မည်သည်တို့နည်း။`