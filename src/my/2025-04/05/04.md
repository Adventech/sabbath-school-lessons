---
title:  သိမ်းယူခြင်းလော၊ အမြစ်ဖြတ်သုတ်သင်ခြင်းလော
date:   28/10/2025
---

`ထွက်၊ ၂၃း၂၈-၃ဝ။ ၃၃း၂။ ၃၄း၁၁။ တော၊ ၃၃း၅၂။ တရား၊ ၇း၂ဝ။ ထွက်၊ ၃၄း၁၃။ တရား၊ ၇း၅။ တရား၊ ၉း၃။ တရား၊ ၁၂း၂၊ ၃ နှင့် တရား၊ ၃၁း၃၊ ၄ တို့ကိုဖတ်ပါ။ ဤကျမ်းချက်တို့သည် သိမ်းယူခြင်းနှင့် ဖျက်ဆီးခြင်းတို့၏ရည်ရွယ်ချက်ကို မည်သို့ဖော်ပြ ထားသနည်း။`

ခါနာန်လူတို့အတွက် ထာဝရဘုရား၏အလျင်ဦးရည်ရွယ်ချက်သည် သုတ်သင်ခြင်းမဟုတ်ဘဲ သိမ်းယူခြင်းဖြစ်သည်။ ဣသရေလတို့သည် စစ်ပွဲ ဆင်နွှဲ၍ သိမ်းယူရမည့်အစီအစဉ်အားလေ့လာရာတွင်၊ ကတိတော်ပြည်တွင် နေထိုင်သောသူတို့အားသိမ်းယူခြင်း၊ နှင်ထုတ်ခြင်းနှင့် လွင့်ပါးပပျောက်စေခြင်း ကိုသာ အဆိုပြုထားသည်ကိုတွေ့ရသည်။ ဣသရေလတို့မှ ရှင်းရှင်းဖျက်ဆီးရန် ဖော်ပြထားသောဒုတိယအဖွဲ့တွင် သက်မဲ့ဝတ္ထုများပါဝင်သော နတ်စားခြင်း အပြုအမူများအားခုးတို့အား ရှင်းရှင်းဖျက်ဆီးရန် ညွှန်ကြားထားသည်။ ၎င်း တို့တွင် ထင်ရှားသည်မှာ နတ်စားသောနေရာ ခါနာန်တို့၏ကိုးကွယ်ရာဘာသာ တွင် အဓိကကျသောနတ်ပလ္လင်များဖြစ်သည်။

သန့်ရှင်းသောစစ်ပွဲသည် ခါနာန်တို့၏ယိုယွင်းသောရိုးရာနှင့် အသိုက် အဝန်းအား ရှေးရှုထားပါသည်။ ညစ်ညမ်းခြင်းကို ရှောင်ကျဉ်နိုင်မည်အကြောင်း ဣသရေလတို့သည် ပျက်စီးယိုယွင်းခြင်းမျိုးကို မျိုးပွားစေသောအရာမှန်သမျှကို ဖျက်ဆီးပစ်ရမည်။ သို့သော်၊ ခါနာန်လူတို့အထဲတွင် တစ်ဦးချင်းစီသည် ပြည်သိမ်းယူခြင်းမပြုမီ ထာဝရဘုရား၏အချုပ်အခြာအာဏာစက်အား လက်ခံ အသိအမှတ်ပြုသူတို့သည် ပြည်တွင်းသို့ တရားဝင်ဝင်ရောက်နေထိုင်ခြင်းဖြင့် အသက်ချမ်းသာရလိမ့်မည်ဟူ၏ (ယောရှု၊ ၂း၉-၁၄။ တရားသူ၊ ၁း၂၄-၂၆)။ ခါနာန်လူတို့တွင် ရှင်းရှင်းဖျက်ဆီးရမည့်သူတို့သည် မိမိတို့၏မြို့ရိုး ထဲသို့ပြန်ဝင်ပြေးကာ၊ ဣသရေလတို့အတွက် ထာဝရဘုရားစီရင်တော်မူခြင်း အား စိတ်နှခုးခိုင်မာစွာဖြင့် ပုန်ကန်နေသောသူများတို့ဖြစ်ကြသည် (ယောရှု၊ ၁၁း၁၉-၂ဝ)။

ဤအချက်သည် မေးခွန်းတစ်ခုထွက်လာစေသည်။ ခါနာန်ကိုသိမ်းယူ ရန် ကနဦးရည်ရွယ်ချက်သည် ပြည်သူတို့အား နှင်ထုတ်ခြင်းသာဖြစ်၍ ၎င်း တို့အားသုတ်သင်ရှင်းလင်းခြင်းမပြုရန်ဖြစ်လျက်နှင့် ဣသရေလတို့သည် အဘယ်ကြောင့် လူပေါင်းမြောက်မြားစွာကိုသတ်ပစ်ရသနည်း။

ခါနာန်သိမ်းယူခြင်းနှင့်ပတ်သက်သော ကျမ်းချက်မြောက်မြားစွာတို့ အား စိတ်ဖြာလေ့လာရာတွင် ကနဦးရည်ရွယ်ချက်သည် ခါနာန်လူတို့ကို လွင့်ပါးပပျောက်စေရန်သာဖြစ်သည်။ သို့သော်လည်း ခါနာန်သားအများစု တို့သည် အီဂျစ်၏ဖာရောကဲ့သို့ပင် ၎င်းတို့၏ရိုးရာဓလေ့တို့ဖြင့် စိတ်နှခုး ခိုင်မာကြသဖြင့်၊ ၎င်းတို့၏ရိုးရာဓလေ့တို့အားဖျက်ဆီးရာတွင် ၎င်းလူသား တို့ကိုပါ ရှင်းရှင်းဖျက်ဆီးရတော့သည်။

`သင်တို့၏အကျင့်စာရိတ္တတို့တွင် အမြစ်မှလှန်၍ ရှင်းရှင်း ဖျက်ဆီးရမည့်အရာမည်သည်များရှိမည်နည်း။`