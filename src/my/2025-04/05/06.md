---
title:  ငြိမ်သက်ခြင်းအရှင်
date:   30/10/2025
---

`ထာဝရဘုရားသည် မိမိ၏လူတို့အတွက် မှန်းဆထားသည့် အရာများကို အောက်ပါကျမ်းချက်တို့မှ မည်သို့ဆိုထားသနည်း။ ဟေရှာယ၊ ၉း၆။ ဟေ၊ ၁၁း၁-၅။ ဟေ၊ ၆ဝး၁၇။ ဟောရှေ၊ ၂း၁၈။ မိက္ခာ၊ ၄း၃။`

ယခုတစ်ပတ်သင်ခန်းစာ၏ အဓိကဗဟိုချက်သည် ဓမ္မဟောင်းကျမ်းမှ ထာဝရဘုရား၏အမိန့်တော်နှင့် ထောက်မသောစစ်ပွဲအကြောင်းဖြစ်၍၊ ၎င်းနှင့် တန်းတူအရေးပါသောအချက်ကိုလည်း ဖော်ပြရပါမည်။ ထိုအရာသည် ဓမ္မ ဟောင်းကျမ်း၏ပုရောဖက်အနာဂတ္တိစကားအရ မေရှိယအကြောင်းဖြစ်သည်။ ထိုမေရှိယအား "ငြိမ်သက်ခြင်းအရှင်" ဟု သမုတ်ထားသည် (ဟေရှာယ၊ ၉း၆)။ ငြိမ်သက်ခြင်းစိုးမိုး၍ ခြaင်္သ့နှင့်သိုးသငယ်တို့သည် စားကျက်၌အတူတူ မြက်စားသည့်နိုင်ငံတွင် နေရာထိုင်ခင်းစီစဉ်ပေးသည် (ဟေရှာယ၊ ၁၁း၁-၈)။ ထိုနေရာတွင် ထိခိုက်ဖျက်ဆီးခြင်းမရှိ (ဟေရှာယ။ ၁၁း၉)၊ ငြိမ်သက် ခြင်းစိုးမိုးသောနေရာ (ဟေရှာယ၊ ၆ဝး၁၇)၊ မြစ်ကဲ့သို့စီးဆင်းသည် (ဟေရှာယ၊ ၆၆း၁၂)။

`၄ရာ၊ ၆း၁၆-၂၃ ကိုဖတ်ပါ။ ထာဝရဘုရားသည် သူ့လူတို့နှင့် လူသားအတွက် ပိုမိုနက်နဲသောရည်ရွယ်ချက်ရှိသည်ကို ဤရာဇဝင် သည် မည်သို့ပြသသနည်း။`

ရှုရိစစ်သားတို့အားကျွေးမွေးခြင်းနှင့် ဧလိရှဲ၏ပဏမခြေလှမ်းတို့အား စဉ်းစားကြည့်ပါ။ အစုလိုက်အပြုံလိုက်သတ်ဖြတ်သည်ထက် (၄ရာ၊ ၆း၂၂) ထာဝရဘုရားသည် မိမိလူတို့အတွက် အလိုတော်ရှိသော အမြင့်မြတ်ဆုံးသော ငြိမ်သက်ခြင်းစံကို ပြသလိုက်သည်။ ရန်သူများတို့အားဝိုင်းထားသော မျက်ကွယ် တပ်မတော်သားတို့သည် ပို၍အားကြီးကြောင်း ဧလိရှဲသိထားသည်မှာ စိတ်ဝင်စား ဖွယ်ဖြစ်သည် (၄ရာ၊ ၆း၁၇)။ စကြဝဠာ၏ပဋိပက္ခမှ ကယ်တင်ခြင်းစီမံကိန်း၏ နောက်ဆုံးပန်းတိုင်သည် ရာသက်ပန်ပဋိပက္ခဖြစ်ခြင်းမဟုတ်ဘဲ၊ ရန်သူ့လက် တွင် ကျွန်ဘဝဖြင့်နေရခြင်းသည် ထာဝရပပျောက်၍၊ ငြိမ်သက်ခြင်းသည် ထာဝစဉ်စိုးမိုးရန်ဖြစ်သည်။ အကြမ်းဖက်ခြင်းသည် အကြမ်းဖက်ခြင်းကိုပင် မွေးမြူသည် (မဿဲ၊ ၂၆း၅၂)။ ငြိမ်သက်ခြင်းသည် ငြိမ်သက်ခြင်းကိုပင် ဖြစ်ပွားစေသည်။ ထိုရာဇဝင်တွင် "ထိုနောက်တွင် ရှုရိလူတို့သည် ဣသရေလ ပြည်သို့မလာကြ" ဟူ၏ (၄ရာ၊ ၆း၂၃)။

`ကျွန်ုပ်တို့သည်လည်း ယေရှုအားအတုယူ၍ ငြိမ်သက်ခြင်း ဖန်တီးရှင်ဖြစ်နိုင်မည့်နည်းလမ်းတို့ကို စဉ်းစားကြည့်ပါ။ ယခုနေ သင့်ဘဝမည်သို့ရှိသနည်း။ မည်သည့်နည်းလမ်းဖြင့် မည်သည့်ပဋိ ပက္ခကိုပင် ရင်ဆိုင်နေသော်လည်း၊ သင်သည် ပဋိပက္ခဖန်တီးရှင်ထက်၊ ငြိမ်သက်ခြင်းဖန်တီးရှင်မည်သို့ဖြစ်နိုင်မည်နည်း။`