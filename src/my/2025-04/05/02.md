---
title:  ခါနာန်လူတို့၏ဒုစရိုက်
date:   26/10/2025
---

`ကမ္ဘာ၊ ၁၅း၁၆။ ဝတ်၊ ၁၈း၂၄-၃ဝ။ တရား၊ ၁၈း၉-၁၄ နှင့် ဧဇရ၊ ၉း၁၁ တို့ကိုဖတ်ပါ။ ဘုရားသခင်သည် ထိုပြည်ကို ဣသရေလတို့အားပေးခြင်းတွင် သာ၍ကျယ်ပြန့်သောမည်သည့်အရာ ရှိသနည်း။`

ခါနာန်ပြည်တွင်နေထိုင်ကြသောလူတို့၏ဒုစရိုက်ကို ကောင်းစွာနားလည် နိုင်ရန် ယောရှုမှတ်စာကိုကျော်လွန်ကာ ဖတ်ရှုရပါမည်။ ဤလူမျိုးတို့သည် ကလေးယဇ်ပူဇော်ခြင်း၊ ဂမီÇရဉာဏ်၊ မှော်အတတ်၊ စုန်းကဝေအောက်လမ်း၊ လူသေဝိညာဉ်နှင့်ဆက်သွယ်ခြင်း (တရား၊ ၁၈း၉-၁၂) စသည်တို့ကိုပြုကြသည်။

Ras Shamra (ရာစ်ရှမ်ရာ) မှ ယူဂါရီတစ်စ်စာပေ (Ugaritic texts) တို့ကိုတွေ့ရှိခြင်းသည် ခါနာန်လူတို့၏ဘာသာရေးနှင့် လူမှုရေးအပေါ် အမြင်ကျယ်စေသည်။ ဤရိုးရာတို့ကို ထိုစာပေတို့မှ ရှုတ်ချခဲ့သည်နည်းတူ၊ ဓမ္မဟောင်းကျမ်းမှလည်း ပြင်းထန်စွာရှုတ်ချထားသည်။

ခါနာန်လူတို့၏ဘာသာရေးသည် သဘာဝ၏ဖြစ်စဉ်များအား ယုံကြည် ထား၍၊ အထူးသဖြင့် ဖွံ့ဖြိုးခြင်းသည် နတ်ဘုရားနှင့် ဘုရားမတို့၏ကာမ ဆက်ဆံခြင်းဖြင့် ထိန်းသိမ်းသည်ဟု ယုံကြည်ကြသည်။  သူတို့ကိုယ်တိုင်၏ ကာမဆက်ဆံခြင်းဖြင့် နတ်ဘုရားများ၏ဆက်ဆံခြင်းအဖြစ် မှန်းဆရည်ရွယ် ကာ၊ ဘုရားနှင့်ဘုရားမတို့မှ ကာမဆက်ဆံနိုင်ရန် တိုက်တွန်းခြင်းအဖြစ် မိမိ တို့ကိုယ်တိုင်ကာမဆက်ဆံကြသည်။ ဤအယူအဆသည် "သန့်ရှင်းသော ပြည်တန်ဆာ" အဖြစ်၊ အမျိုးသားနှင့် အမျိုးသမီးများတို့အား ပြည်တန်ဆာ လုပ်ငန်းဖြင့် မူးရူးပျော်ပါးခြင်း အထုံးအဖွဲ့တွင်ပါဝင်စေ၍ ဘာသာရေး၏ အစိတ်အပိုင်းဖြစ်စေသည်။

လူမျိုးစုတစ်ခု၏ ကိုယ်ကျင့်တရားသည် မိမိတို့ကိုးကွယ်သောဘုရား များထက် သာလွန်မြင့်မားခြင်းခုးဝမရှိနိုင်ပါ။ ထိုဘုရားတို့၏အကြောင်း နားလည်ရခြင်း၏ရလဒ်အရ၊ သမ္မာကျမ်းစာမှ အထူးတားမြစ်ထားသည့် ကလေး ယဇ်ပူဇော်ခြင်းကို ခါနာန်လူတို့သည် ပြုလုပ်ကြ၏။ ရှေးဟောင်းသုတေသန ဆိုင်ရာတို့သည် ခါနာန်လူတို့မှ သူတို့ကိုးကွယ်သော တကယ့်နတ်စစ်နတ်မှန် တို့အား မိမိတို့၏သားဦးကိုပင် ပူဇော်ကြသည်ဟု သက်သေထူထားသည်။ သေးငယ်သောအရိုးစုတို့ကို ဖန်ဗူးများထဲတွင်တွေ့ရ၍ မိဘတို့သည် သူတို့ ဘာသာအပေါ် ကတိသစ္စာဆိုထားသောစာသားများ၊ မြောက်မြားစွာသော သူတို့၏သားသမီးများနှင့် ပတ်သက်သည့်စာသားများကို ထွင်းရေးသားထား သည်ကိုတွေ့ရသည်။

ခါနာန်လူတို့ကို ရှင်းရှင်းဖျက်ဆီးခြင်းသည် သူတို့၏ခါနာန်ပြည်ကို ဣသရေလတို့အားပေးရန် ဘုရားသခင်၏ဆန္ဒပေါ်လာသောနောက်မှ စဉ်းစား ဆုံးဖြတ်ခြင်းမဟုတ်ပါ။ ခါနာန်လူတို့သည် ထာဝရဘုရားနှင့် သူ၏ဝိသေသ လက္ခဏာအားတွေ့ရှိနိုင်ရန် ၎င်းတို့အထဲတွင် ရှေးဘိုးဘေးများကိုပင် နေထိုင် စေခြင်းဖြင့် ကရုဏာအချိန်ကာလတစ်ခုသတ်မှတ်ပေးထားခဲ့ပါသည်။ သူတို့ သည် အခွင့်အလမ်းရရှိကြသော်လည်း ဖြုန်းတီးပစ်လိုက်ကာ၊ မိမိတို့၏ရွံမုန်း စရာကောင်းသောလုပ်ရပ်များကိုပင် ဆက်လုပ်နေကြသဖြင့် နောက်ဆုံးတွင် ထာဝရဘုရားမှ တားဆီးလိုက်ရတော့သည်။