---

title:  ယုံကြည်ခြင်းဘီလူးကြီးများ၊ ယောရှုနှင့်ကာလက်

date:   15/11/2025

---

### ဖတ်ရန်ကျမ်းချက်များ။
တော၊ ၁၃း၆၊ ၃-၃၂။ ယောရှု၊ ၁၄း၆-၁၄။ လု၊ ၁၈း၁-၅။ ယောရှု၊ ၁၉း၄၉-၅၁။ ၂ကော၊ ၃း၁၈။ ရောမ၊ ၁၂း၁၊ ၂။

> <p>အလွတ်ကျမ်းချက်</p>
> “ဘုရားသခင်၏နှုတ်ကပတ်တရားတော်ကို သင်တို့အားဟော ပြော၍ သင်တို့ကိုအုပ်သောသူတို့ကို အောက်မေ့ကြလော့။ သူတို့ သည် အဘယ်သို့ကျင့်Bကံပြုမူ၍ စုတေ့သည်ကို စေ့စေ့ဆင်ခြင်လျက် သူတို့၏ယုံကြည်ခြင်းကို မီအောင်လိုက်ကြလော့” (ဟေဗြဲ၊ ၁၃း၇)။

သားသမီးတို့သည် မိဘထံမှ သင်ယူကြရသည်ကို မိဘတိုင်းသိရှိ ကြ၏။ မိဘတို့သည် မိမိတို့၏ကောင်းသောပုံသက်သေထက် မကောင်းမှု များကိုသာ သားသမီးတို့မှတုယူသည်ကို စိုးရိမ်ပူပန်ကြသည်။ အသက်ဘယ် အရွယ်ရောက်ရောက် အမှန်တရားပြုကျင့်ရမည်ထက် မှားယွင်းရန်သာ လွယ်ကူ ပေ၏။ ကျဆုံးသောသူများဖြစ်ကြသည်မဟုတ်လော။ “အ‌ကြောင်းမူကား၊ ငါသည် ကိုယ်ကျင့်သောအကျင့်ကိုမနှစ်သက်။ ကျင့်ချင်သောအကျင့်ကိုမကျင့်၊ မကျင့်ချင်သောအကျင့်၊ ရွံရှာသောအကျင့်ကိုကျင့်၏” (ရောမ၊ ၇း၁၅)။

လူသားသည် ပုံသက်သေယူခြင်းဖြင့်ဆောက်တည်သည်မှာ မွေးရာပါ ဖြစ်သည်။ အသက်တာ၏အ‌ခြေခံအကျဆုံးလမ်း‌လျှောက်ခြင်း၊ စကား‌ပြောခြင်း နှင့် ကိုယ်ဟန်ပြခြင်းတို့ကို မိမိနှင့် အနီးကပ်ဆုံးလူထံမှ အတုယူကြပါသည်။ သက်ကြီးပိုင်းတို့သည်လည်း မစုံလင်သည်တိုင် စံနမူနာဖြစ်ရပါမည်။ သားသမီး တို့သည် ယုံကြည်ခြင်းအားကြီးသူများဖြစ်လာနိုင်ကြစေရန် ကျွန်ုပ်တို့သည် ဝိညာဉ်ရေးစရိုက်များကို အတုယူစေရပါမည်။

ယခုတစ်ပတ်တွင် ယောရှုမှတ်စာမှ ယုံကြည်ခြင်းအားကြီးသူနှစ်ဦး တည်းဟူသော ယောရှုနှင့်ကာလက်တို့အ‌ကြောင်းကို နက်နဲစွာလေ့လာကြပါစို့။ ဣသရေလ၏သေရေးရှင်ရေးကာလအတွင်းတွင် ထာဝရဘုရား၏လူတို့အတွက် အဓိကကျသောကဏ္ဍမှ တာဝန်ယူနိုင်စေရန် မည်သည့်အရာမှ တွန်းပို့ပေးရ သနည်း။