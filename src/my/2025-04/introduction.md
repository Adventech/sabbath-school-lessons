### ဒုတိယအခွင့်အလမ်း၊ ယောရှုမှတ်စာ

ယောရှုမှတ်စာသည် မောရှေထံမှ ယောရှုထံသို့ ခေါင်းဆောင်မှု အကူးအပြောင်းမှတ်တမ်းဖြစ်သည်။ ဣသရေလတို့သည် ကတိတော်ပြည်သို့ စဝင်ခြင်းဖြင့်စတင်ကာ ပြည်တော်တွင်နေထိုင်ကြရသည်နှင့်အဆုံးသတ်သည်။ ယောရှုသည် တင်းကြပ်သောဥပဒေတစ်ခုကိုလိုက်လျှောက်ရပေသည်။ မောရှေ ထွက်ခွာချိန်မှစ၍ ကောက်ယူလိုက်ရုံသာဖြစ်သည်။ စိန်ခေါ်မှုဖြင့်သာအစပြုရ တော့သည်။ မောရှေမပြုဘူးသောအရာများကို ယောရှုပြုရတော့မည်။ သဲကန္တာရတွင် နှစ်ပေါင်းလေးဆယ်နေရပြီးမှ ယော်ဒန်မြစ်ကိုကူးသွားကာ၊ လွန်ခဲ့သောနှစ်များစွာကတည်းက ထာဝရဘုရားသည် ဘိုးဘေးတို့အား ကတိ ထားသောခါနာန်ကိုသိမ်းယူရမည်ဖြစ်သည်။

"ငါ၏ကျွန်မောရှေသည် အနိစ္စရောက်လေပြီ။ သို့ဖြစ်၍ သင်နှင့် သင်၌ပါသောဤလူအားလုံးတို့သည် ယခုထ၍ ယော်ဒန်မြစ်တစ်ဘက်သို့ ကူးသွားကြလော့။ ဣသရေလအမျိုးတို့အား ငါပေးသောပြည်သို့ဝင်စားကြလော့" (ယောရှု ၁း၂) ဟုမိန့်တော်မူ၏။

စာအုပ်တစ်အုပ်လုံး၏သော့ချက်သည် ကိုယ်တော်၏အမိန့်တော် တွင်ပါသည့်အတိုင်း "သူတို့အားပေးထားသောပြည်" သို့ဝင်ရန်ပင်ဖြစ်သည်။ ယောရှုသည် တစ်ဦးတည်းလုပ်ရမည်မဟုတ်ဘဲ သူတို့၏ပန်းတိုင်ဖြစ်သော ပဋိညာဉ်အား နားထောင်ခြင်းဖြင့် ကိုယ်တော်၏တန်ခိုးဖြင့် ပို့ဆောင်မည်ဖြစ် သည်။ သူတို့သည်နားမထောင်သောကြောင့် သူတို့လုပ်ရပ်တို့၏အကျိုးဆက် တို့ကို သူတို့ပင်ခံစားခဲ့ကြရသည်။

အမှန်တော့ လွန်ခဲ့သောနှစ်လေးဆယ်အတွင်းတွင် ဣသရေလတို့သည် ပဋိညာဉ်နှင့်ဆန့်ကျင်သောအရာများကိုသာ ရင်ဆိုင်နေကြရသည်။ ထာဝရ ဘုရားကိုပုန်ကန်ခဲ့သောကြောင့် ထွက်မြောက်ရာခရီးစဉ်တွင် ထူးဆန်းသော နိမိတ်များကိုမြင်ရသော အလျင်ဦးမျိုးဆက်တို့သည် ယောရှုနှင့်ကာလက်တို့ နှစ်ဦးမှလွဲ၍ သဲကန္တာရတွင်ပျက်စီးကြလေသည်။ မောရှေ၏ စာအုပ်ငါးအုပ် ထဲမှ လေးအုပ်တို့သည် ဣသရေလတို့သည် သဲကန္တာရတွင်လှည့်လည်နေစဉ် အဖြစ်အပျက်များ၏မှတ်တမ်းဖြစ်သည်။ ယခုတွင် ယောရှု၏ခေါင်းဆောင်မှု အောက်တွင် ဒုတိယမျိုးဆက်တို့သည် ထိုပြည်ကို လက်ရောက်ရရှိရေး စိန်ခေါ်မှုကို တာဝန်ယူဆောင်ရွက်ရပေသည်။

မောရှေသည် ယောရှုအား ဆင့်ခေါ်၍ ဣသရေလတို့၏ရှေ့တွင် ဆင့်ဆိုသည်မှာ "သင်သည် အားယူ၍ရဲရင့်ခြင်းရှိလော့။ အကြောင်းမူကား၊ ထာဝရဘုရားသည် ဤလူတို့အားပေးခြင်းငှာ ဘိုးဘေးတို့အား ကျိန်ဆိုတော်မူ သောပြည်သို့ သင်သည် သူတို့နှင့်အတူသွား၍ အမွေခံစေရမည်။ သင့်ရှေ့တွင် ထာဝရဘုရားသည် ကိုယ်တိုင်ကြွ၍ သင်နှင့်ရှိတော်မူလိမ့်မည်။ သင့်ကိုစွန့်တော် မမူ၊ ပစ်ထားတော်မမူ၊ မစိုးရိမ်နှင့်၊ စိတ်မပျက်နှင့်" (တရားဟော ၃၁း၇၊ ၈) ဟုမိန့်တော်မူ၏။

ဘိုးဘေးတို့နှင့် မောရှေထံသို့ပေးထားသောကတိတော်တို့သည် ပြည့်စုံ လုပြီ။ ကြာမြင့်စွာအိုးအိမ်မဲ့နေခဲ့ရသူတို့သည် ယခုမှာတော့ ဘဝသစ်တွေ၊ မျှော်လင့်ချက်တွေအတွက် ရင်ဖွင့်သံတွေလဲရှိလာသည်။ သူတို့ကို ကျေးကျွန် ဘဝမှကယ်တင်ရာတွင်လည်း သစ္စာစောင့်သိလှသည်ဖြစ်၍ ပြည်တော်နှင့် ပတ်သက်၍လည်း စိတ်ချရမည့်သူဖြစ်သည်။

"ယောရှုမှတ်စာ၏မူလအဆင့်ရည်ရွယ်ချက်သည် ဣသရေလတို့သည် ပြည်တော်ကိုဝင်ရောက်သိမ်းယူလျက် အမျိုးအလိုက်ခွဲဝေကာ နေထိုင်ခြင်းကို ဖော်ပြသည်။ ဤသတင်းသည် စာအုပ်၏အခြေခံတရားတော်ပင်ဖြစ်၍ အာဗြဟံ ထံတွင် ထာဝရဘုရားမှပေးထားသောကတိတော်အပေါ် သစ္စာစောင့်သိခြင်း ဖြစ်သည်။ ထိုစာအုပ်သည် ပဋိညာဉ်ကတိတော်အပေါ် သစ္စာစောင့်သိခြင်းကို အသားပေးထားသည်" (ယောရှု ၂၁း၄၃-၄၅)။ Andrews Bible Commentary (Berrien Spring, MI: Andrews University Press, 2020, p. 365.

ယောရှုမှတ်စာသည် လွန်ခဲ့သောနှစ်သုံးထောင်ကျော်တုန်းက ရေးသား ထားသည်ဖြစ်သော်လည်း ယခုခေတ်ကမ္ဘာ၏စိန်ခေါ်မှုဆိုင်ရာတို့တွင် ယောရှု ခေတ်နှင့်သိပ်မထူးမခြားနားလှပါ။ သဘာဝအရ ခြားနားသောစိန်ခေါ်မှုတွေသာ ရင်ဆိုင်ရသည်ဖြစ်ရာ အထူးသဖြင့် ဝိညာဉ်ရေးပိုင်းတွင် လုံNခုံမှု၊ ယုံကြည်ခြင်းနှင့် ထာဝရဘုရားမှအပ်နှင်းထားသော သာသနာလုပ်ငန်းများကို Nခိမ်းခြောက်လာ ခြင်းတို့ကိုရင်ဆိုင်ရပါသည်။ သို့ဖြစ်၍ ယခုလက်ရှိအချိန်တွင် ထာဝရဘုရား၏ ကတိတော်တို့ကိုရယူရန်နှင့် သူ၏တန်ခိုးတော်အားဖြင့် အောင်နိုင်ခြင်းရယူနိုင်ရန် ယောရှု၏ပုံသက်သေသည် ကျွန်ုပ်တို့အားအနိုင်အထက်သွေးဆောင်ပါလိမ့်မည်။

ဘာနာမဂ်ယာရိုစီ (Barna Magyarosi) သည် လက်ရှိဥရောပ တိုက်တွင်း ဒီဝီဇံ၏အတွင်းရေးမှူးချုပ်နှင့် သမ္မာကျမ်းစာသုတေသနအဖွဲ့၏ နာယကဖြစ်သည်။ သူ၏အမှုတော်သက်တမ်းတွင် အသင်းအုပ်ဆရာနှင့် ရိုမေးနီးယားတိုင်းပြည်၊ တောင်ပိုင်းထရန်ဆီလ်ဗေးနီးယားကွန်ဖရင့်စ်၏ ဌာနဆိုင်ရာñွှန်ကြားရေးမှူး စသည်တို့ဖြင့် စတင်လာကာ ယခုတွင် ရိုမေးနီးယားမြော်လင့်ခြင်းတက္ကသိုလ်၏ဥက္ကဋ္ဌအဖြစ် အမှုတော်ထမ်းဆောင် နေသည်။