---
title:  ဆက်လက်လေ့လာရန်။
date:   05/12/2025
---

“ခရစ်တော်၏အမှုတော်အား သူ့ခေတ်လူသားတို့သည် နားမလည် ခဲ့ကြပါ။ လူသားများတို့၏ရိုးရာဓလေ့များ၊ ဆိုရိုးနီတိများ၊ ၎င်းတို့ပြုသော ဥပဒေများတို့သည် ထာဝရဘုရားမှပို့ချလိုသော သင်ခန်းစာများကို ဖုံးဖိထား လေသည်။ ထိုဆိုရိုးနီတိများနှင့် ရိုးရာဓလေ့များတို့သည် မှန်ကန်သောကိုးကွယ် ခြင်း၏အပြုအမူများအား နားလည်နိုင်ရန် အတားအဆီးဖြစ်စေသည်။ အစစ် အမှန်ဖြစ်သောခရစ်တော်သည် ခန္ဓာကိုယ်ဖြင့်ကြွလာသောအခါ သူတို့သည် မိမိတို့ကိုယ်တိုင် ကြိုတင်အရိပ်ပြသခဲ့သော ပုံဆောင်မှုအားခုးတို့၏ ပြည့်ဝ စုံလင်ခြင်းဖြစ်သည်ကိုပင် သတိမထားမိကြတော့ပါ။ အစစ်အမှန်အားငြင်းပယ်ကာ၊ အသုံးမဝင်တော့သော သူတို့၏ပုံဆောင်သောအရာများကိုသာ စွဲကိုင်ကြလေသည်။

ဘုရားသခင်၏သားတော်ကြွလာခဲ့သော်လည်း သူတို့သည် လက္ခဏာ ကိုပင် တောင်းနေကြသေး၏။ “နောင်တရကြလော့။ ကောင်းကင်နိုင်ငံတော် သည် တည်လုနီးပြီ” ဟူသောသတင်းအား သူတို့သည် နိမိတ်လက္ခဏာဖြင့် တောင်းဆိုကြ၏။ နိမိတ်လက္ခဏာကိုသာတောင်းဆိုသော‌ကြောင့် ခရစ်တော်၏ ဧဝံဂေလိတရားတော်သည် သူတို့အတွက်ကယ်တင်ရှင်မဟုတ်ဘဲ ထိမိလဲစရာ ပင်ဖြစ်နေလေ၏။ ပျက်စီးယိုယွင်းသောကမ္ဘာကို ကြီးမားသောလုပ်ဆောင်မှု တို့ဖြင့်သိမ်းယူကာ သူ၏ဧကရာဇ်နိုင်ငံတော်ကိုတည်ထောင်ရန် မျှော်လင့်ကြ သည်။ ဤ‌မျှော်လင့်ခြင်းကို ခရစ်တော်သည် မျိုးစေ့ကြဲသောပုံဆောင်မှုပုံပြင်ဖြင့် ဖြေဆိုခဲ့၏။ ထာဝရဘုရား၏နိုင်ငံတော်သည် လက်နက်ခဲယမ်းဖြင့် နေရာ လုယူကာ တည်ရန်မဟုတ်ပါ။ လူသားတို့၏စိတ်နှခုးထဲတွင် ဥပဒေသအသစ်ကို ပျိုးထောင်၍သာ တည်ရပါသည်” (Ellen G. White, Christ's Object Lessons, pp. 34, 35).

“သစ္စာရှိသောကာလက်များနှင့် ယောရှုများ၊ ထာဝရအသက်အတွက် ဘုရားသခင်၏ရိုးရှင်းသော တောင်းဆိုမှုဖြစ်သော နားထောင်မှုလက်ခံလိုသူ တို့ကို အသင်းတော်သည် အလိုရှိ၏။ အသင်းတော်သည် အမှုဆောင်များ လိုအပ်နေ၏။ လောကသည် ကျွန်ုပ်တို့၏လယ်ကွက်ဖြစ်သည်။ အ‌ရှေ့ပိုင်း တိုင်းပြည်တို့တွင် နတ်ကိုးကွယ်၍ မှန်သောအလင်းတရားကိုပင် မမြင်ဖူးကြသော မြို့များနှင့် ကျေးလက်တို့တွင် သာသနာပြုသူများ လိုအပ်လျက်ရှိ၏။ အသင်းတော် တို့တွင် ဝိညာဉ်များကို ခရစ်တော်ထံသို့ခေါ်ဆောင်ရန် ချစ်သောစိတ်ထား မရှိတော့သဖြင့် မှန်ကန်သောသာသနာပြုစိတ်သဘောသည် အသင်းတော်၌ မရှိတော့ပါ။ ကျွန်ုပ်တို့သည် စိတ်အားထက်သန်သောအမှုဆောင်များအလို ရှိ၏။ “လာရောက်၍ကူညီကြပါ” ဟူသော ကြွေး‌ကြော်သံအား မည်သူမျှ တုံ့ပြန်မည့်သူမရှိတော့သလော” (Ellen G. White, Testimonies for the Church, vol. 4, p. 156).

**ဆွေး‌နွေးရန်မေးခွန်းများ။**

`ကျမ်းစာရှိ ရှေ့‌ပြေးပုံဆောင်မှုတို့သည် ကျွန်ုပ်တို့အတွက် ယေရှု ၏အမှုတော်ကိုနားလည်ရန် မည်သို့ထောက်မသနည်း။`

`ကျွန်ုပ်တို့၏ဝိညာဉ်စစ်ပွဲသည် ခါနာန်ပြည်သိမ်းယူခြင်းနှင့် မည်သို့အလားတူ၍ မည်သို့ကွာခြားသနည်း။`

`ယောရှု၏ပုံဆောင်ခြင်းတို့၏စုံလင်ခြင်းကို အာရုံပြုပါ။ ကျွန်ုပ် တို့၏နေ့စဉ်ဘဝရုန်းကန်ရာတွင် နာခြင်း၊ ဒုက္ခနှင့် သေခြင်း ကင်းသောကမ္ဘာသည် ကျွန်ုပ်တို့အား စစ်မှန်သော‌မျှော်လင့်ခြင်း မည်သို့ပေးသနည်း။`