---
title:  ဖြောင့်မှန်သောယောရှု
date:   29/11/2025
---

### ဖတ်ရန်ကျမ်းချက်များ။
၁ကော၊ ၁ဝး၁-၁၃။ မဿဲ၊ ၂း၁၅။ ယောရှု၊ ၁း၁-၃။ တမန်၊ ၃း၂၂-၂၆။ ဟေဗြဲ၊ ၃း၇-၄း၁၁။ ၂ကော၊ ၁ဝး၃-၅။

> <p>အလွတ်ကျမ်းချက်</p>
> “ထိုအ‌ကြောင်းအရာရှိသမျှတို့သည် ပုံသက်သေဖြစ်အံ့သောငှာ ထိုသူတို့၌ရောက်ကြ၏။ ကပ်ကာလအဆုံးတွင်ဖြစ်သော ငါတို့ကို ဆုံးမစရာဖို့ ကျမ်းစာ၌ရေးသားထားလျက်ရှိသတည်း” (၁ကော၊ ၁ဝး၁၁)။

ယောရှုမှတ်စာတွင်၊ သူ့အသက်တာ၏ အဓိကဝိသေသလက္ခဏာ သည် အမှန်တကယ်ဖြစ်နေခြင်းကို‌ကျော်လွန်ကာ သူကိုယ်တိုင်ဖြစ်သည်ထက် အလွန်ကြီးမားခြင်းအာရုံခံစားမှုတစ်ခုပင်ရှိနေသည်။ ဤဥပဒေသကို ကျမ်းစာ တွင်တောက်‌လျှောက်‌တွေ့ရရာ၊ ခါနာန်ပြည်သည် ကျွန်ုပ်တို့‌မျှော်လင့်နေသော ကမ္ဘာသစ်၏သaင်္ကတအဖြစ်တည်ခြင်းဖြစ်သည်။ လောကဗိမာန်တော်အထုံး အဖွဲ့တို့သည် သာ၍ကြီးမြတ်သောအရာကို ညွှန်ပြသည်။ “ယခုမှာ လူလက် ဖြင့်မလုပ်၊ ဤလောကဓာတ်နှင့်မစပ်ဆိုင်၊ သာ၍ကြီးမြတ်စုံလင်သောတဲတော်၌ နောက်မင်္ဂလာအကျိုးတို့၏ ယဇ်ပုရောဟိတ်မင်းဖြစ်သောခရစ်တော်” (ဟေဗြဲ၊ ၉း၁၁)။

မေးခွန်းတစ်ခုတော့ပေါ်လာသည်။ နောင်ကာလတွင် စုံလင် လာမည်ကို ယောရှုသည် မည်သို့ညွှန်ပြသနည်း။ ဤစာအုပ်အား ဤသို့အနက်ပြန်ခြင်းသည် မည်သို့ခိုင်ခုမှုရှိမည်နည်း။ ယောရှု မှတ်စာကို ဓမ္မသစ်ကျမ်းရှိ ဝိညာဉ်ရေးအမှန်တရားများနှင့် နောက်ဆုံး ကာလဖြစ်ရပ်များနှင့် ဆက်စပ်အသုံးချရာတွင် ထိန်းချုပ်ထားသော သမ္မာကျမ်းစာပါ အ‌ခြေခံမူများကားအဘယ်နည်း။

ယခုအပတ်တွင် ကျမ်းစာရေးရာပုံဆောင်ခြင်းနှင့်ပတ်သက်၍ အဓိပ္ပာယ် ပြန်ဆိုခြင်း၏နိယာမတို့ကို လေ့လာကြရပါမည်။ ကျမ်းစာတွင် ပုံဆောင် ညွှန်ပြချက်များပါဝင်‌ကြောင်း၊ ယောရှု၏အသက်တာသည် မေရှိယ၏အမှုတော် အား အရိပ်ပြ‌ကြောင်း၊ ပုံဆောင်အရိပ်ပြချက်များသည် အသင်းတော်ထဲတွင် ဖြစ်စေ၊ လူ့ရာဇဝင်တွင်ဖြစ်စေ ပြည့်စုံခြင်းအ‌ကြောင်းများကို သင်ကြားကြရ ပါမည်။