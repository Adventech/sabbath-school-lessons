---
title:  ကျမ်းစာ၏‌ရှေ့‌ပြေးပုံဆောင်ချက်များ
date:   30/11/2025
---

`အောက်ပါကျမ်းချက်ရှိ ပုံဆောင်ချက်များကိုလေ့လာ၍ မည်သည့် အရာများကိုဆိုလို‌ကြောင်းရှင်းပြပါ (ရောမ၊ ၅း၁၄။ ၁ကော၊ ၁ဝး၁-၁၃။ ဟေဗြဲ၊ ၈း၅။ ဟေဗြဲ၊ ၉း၂၃) ကိုဖတ်ပါ။`

ကျမ်းစာရေးရာအထက်ပါအချက်တို့သည် “ပုံဆောင်မှု” (ဂရိ၊ typos) သို့မဟုတ် “အစစ်အမှန်” (ဂရိ၊  antitypos) ကို ဓမ္မသစ်ကျမ်းကလောင်ရှင် တို့မှ အနက်ဖော်ရာတွင် ဓမ္မဟောင်းထဲမှ အဖြစ်အပျက်တစ်ခုခု၏အနက်သည် ထိုအချိန်နှင့် အနာဂတ်အချိန်၏ အဖြစ်အပျက်တစ်ခုခုနှင့် ဆက်စပ်မှုရှိ‌ကြောင်း ကိုဆိုလို၏။

ရှေ့‌ပြေးပုံဆောင်ချက်ဟူသည် လူများ၊ အဖြစ်အပျက်များ၊ အဖွဲ့အစည်း တို့မှ ယေရှုအ‌ကြောင်း သို့မဟုတ် ဧဝံဂေလိသတင်းများတွင် ပါဝင်သည့် အခြားသောဖြစ်ရပ်တစ်ခုခုကို ကြိုတင်အရိပ်အမြွက်ပြသောအရာကို ဆိုသည်။ ပုံဆောင်မှု (type)  သည် အစစ်အမှန် (antitype)  နှင့်ဆက်စပ်မှုရှိသည်မှာ ပုံသွင်းခွက်သည် မူလအစစ်ပုံစံကို ထင်ဟပ်စေသကဲ့သို့ဖြစ်၏။ သို့သော် အစစ်အမှန်သည် ပုံဆောင်မှု၏ရည်ရွယ်ချက်ကို ပြည့်စုံစွာဖြည့်ဆည်းပေးသည်။ သို့ဖြစ်၍ ကျမ်းစာရေးရာပုံဆောင်မှုဟူသည် ထာဝရဘုရား၏စိတ်နှခုးတော် ထဲတွင် အထင်အရှားတည်ရှိထား၍ နောက်နောင်ဖြစ်လာမည့်အရာ (အစစ် အမှန်) ကို ပုံတူကူးပြသထားခြင်းဖြစ်သည်။

ဓမ္မဟောင်းကျမ်း၏အချက်အလက်တို့ကို ရှေ့‌ပြေးပုံဆောင်မှုသဘော ဖြင့် ဓမ္မသစ်ကျမ်း၏ကလောင်ရှင်တို့မှ လိုရာဆွဲသုံးခြင်းမပြုကြ‌ကြောင်း နားလည် သိကျွမ်းရန်လိုအပ်သည်။ ဓမ္မဟောင်းကျမ်း၏ပုံဆောင်မှုတစ်ခုသည် ဓမ္မသစ် ကျမ်းတွင် အစစ်အမှန်အဖြစ် မပြည်စုံမီတွင်ပင် ဓမ္မဟောင်းကျမ်းတွင် ပုရောဖက် ပြုကြိုတင်ဟောထားချက်အမြဲရှိသည်။

**ဓမ္မဟောင်းကျမ်းတွင် ဒါဝိဒ်အ‌ကြောင်းမည်သို့ဖော်ပြ၍ ဓမ္မသစ်ကျမ်းတွင် မည်သို့နိမိတ်လက္ခဏာပြသည်ကို သုံးသပ်ပါ။ ဤဥပမာမှ ပုံဆောင်မှုသည် မည်သို့ရှိ၍ မည်သည့်သင်ခန်းစာရသနည်း။**

`၁။ ဒါဝိဒ် (ဆာလံ၊ ၂၂း၁။ ၁၄-၁၈)`

`၂။ ဒါဝိဒ်အသစ် (ယေရမိ၊ ၂၃း၅။ ဟေရှာ၊ ၉း၅၊၆။ ၁၁း၁-၅)`

`၃။ အမျိုးမှန်သောဒါဝိဒ် (ယောဟန်၊ ၁၉း၂၄)`

ဤအချက်များအားဖြင့် ဓမ္မဟောင်းကျမ်းမှာပင် နှုတ်ကပတ်တော်၌ ရှိသောပုံဆောင်မှုများကို မည်သို့သိရ၍ မည်သို့အသုံးပြုရမည်ဆိုသော သော့ချက် ကိုဖော်ပြထားသည်။ ဓမ္မသစ်ကလောင်ရှင်တို့မှ အသုံးပြုသောနှုတ်ကပတ်တော် သည် ဓမ္မဟောင်းကျမ်းပင်ဖြစ်၍၊ ထိုဓမ္မဟောင်းကျမ်း၏ပုံဆောင်မှုများကို ဖော်ထုတ်နိုင်ရန် ဓမ္မသစ်ကလောင်ရှင်တို့ကို သန့်ရှင်းသောဝိညာဉ်တော်၏ မှုတ်သွင်းခြင်းဖြင့် “ယနေ့အတွက်သမ္မာတရား” တည်းဟူသော ယေရှုနှင့် သူ၏အမှုတော်အ‌ကြောင်းကို ဖော်ပြပေးသည် (၂ပေ၊ ၁း၁၂)။