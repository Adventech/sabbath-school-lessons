---
title:  ယောရှုနှင့်ကျွန်ုပ်တို့
date:   04/12/2025
---

`ယောရှုသည် ပုံဆောင်မှုအဖြစ် ယေရှုခရစ်တော်၏သာသနာ တော်ကို ညွှန်ပြပေးသည်မကဘဲ ခရစ်တော်၏ခန္ဓာကိုယ်ဖြစ်သော အသင်းတော်အတွက်ပါ စုံလင်စေခြင်းကို ညွှန်ပြပေး၏။ ယောရှု ခင်းကျင်းတိုက်ခိုက်ခဲ့သောစစ်ပွဲများတို့သည် အသင်းတော်အတွင်း ကျွန်ုပ်တို့ရုန်းကန်ရသော ဝိညာဉ်ရေးတိုက်ပွဲများကို မည်သို့အရိပ်ပြ ပေးခဲ့သနည်း (၁တိ၊ ၁း၁၈။ ၂တိ၊ ၄း၇။ ဧဖက်၊ ၆း၁ဝ-၁၂။ ၂ကော၊ ၁ဝး၃-၅။ တမန်၊ ၂ဝး၃၂)။ မည်သို့ခြားနားမှုရှိသနည်း။`

ဓမ္မသစ်ကလောင်ရှင်တို့သည် ယောရှု၏‌ရှေ့‌ပြေးပုံဆောင်မှုများအား အသင်းတော်ရေးရာဗေဒများတွင် ပြည့်စုံလာသည်ကို သတိပြုမိကြသည်။ ခရစ်တော်၏ကိုယ်ခန္ဓာ၊ အသင်းတော်သည် ဆိုးယုတ်ခြင်းအားဆန့်ကျင်ကာ ဝိညာဉ်ရေးစစ်ပွဲဆင်နွှဲနေသော်ငြားလည်း၊ ထာဝရဘုရား၏‌ကျေးဇူးကရုဏာ တော်နှင့် သူတို့ခံစားရသောဝိညာဉ်ရေးအ‌မွေများတွင် သာယာကြည်နူးကြ၏ (ဟေဗြဲ၊ ၄း၉-၁၁)။

`ယောရှု၏ပုံဆောင်မှုများ၏ အဆုံးစွန်တိုင်စုံလင်ခြင်းကို အောက်ပါကျမ်းချက်တို့သည် မည်သို့ဖော်ပြကြသနည်း (၁ပေ၊ ၁း၄။ ကော၊ ၃း၂၄။ ဗျာ၊ ၂ဝး၉။ ဗျာ၊ ၂၁း၃)။`

ယောရှု၏ပုံဆောင်မှုများသည် ယေရှုခရစ်တော်ဒုတိယအကြိမ်ကြွလာ သောအခါတွင် အဆုံးစွန်တိုင်အောင် စုံလင်ခြင်းသည် ရှိလိမ့်မည် (နောက်ဆုံး ကြမ္မာဗေဒဖြင့်ပြည့်စုံခြင်း Eschatological အမြင်အရ)။

ယောရှု၏အသက်တာသည် ထာဝရဘုရား၏ဝိသေသလက္ခဏာကို ရောင်ပြန်ဟပ်နေသဖြင့် သူ၏အသက်တာတစ်ပိုင်းတစ်စတို့သည် မေရှိယ၏ လှုပ်ရှားမှုနှင့် ခန္ဓာကိုယ်ကိုပင် ကြိုတင်အရိပ်ပြသော အနာဂတ်ရေးရာလုပ်ဆောင် မှုများပင်ရှိ၏။

ယနေ့ကျွန်ုပ်တို့အတွက် မေရှိယကြွလာခဲ့ပြီးဖြစ်သည်။ သူ၏‌ရွေးနုတ် ခြင်းလုပ်ငန်းတို့သည် ကြိုတင်ပြသရန် မလိုအပ်တော့သည့်တိုင် ကျွန်ုပ်တို့သည် သူ၏ဝိသေသလက္ခဏာတော်--တပည့်တော်တို့တွင် ရှိစေချင်လှသောဘုန်းတော် ကို (ယောဟန်၊ ၁၇း၂၂) ဆင်ခြင်ကာ တည်ဆောက်ရသောအခွင့်ရှိသည်။ ခရစ်တော်၏လှပသောဝိသေသလက္ခဏာတော်ကို အာရုံပြုခြင်းများလေလေ၊ ဝိသေသလက္ခဏာတော်၏လှပခြင်းအား ရောင်ပြန်ဟပ်ခြင်းများလေလေဖြစ်၏။ ဤသည်မှာ ကျွန်ုပ်တို့သည် နေ့စဉ်ခရစ်တော်နှင့်အတူ‌လျှောက်ရာတွင် အ‌ခြေခံ အကျဆုံးဖြစ်သည်။ ဤသည်‌ကြောင့် နှုတ်ကပတ်တော်တွင် နေ့စဉ်‌ပျော်‌မွေ့ ခြင်းသည် အရေးပါစေသည်။ ဤသည်‌ကြောင့်ပင် ကျွန်ုပ်တို့သည် ယေရှု၏ သွန်သင်ခြင်းများနှင့် ဝိသေသလက္ခဏာတော်တို့၌ အချိန်ယူကာ ပျော်‌မွေ့နေ ရမည့်အ‌ကြောင်းတည်း။ ကြည့်ရှုခြင်းဖြင့် ကျွန်ုပ်တို့သည် ပုံသဏ္ဍာန်‌ပြောင်းလဲ ရကြ၏။

`ယောရှုသည် ဣသရေလတို့အား “သင်တို့ ဘိုးဘေးများ၏ ဘုရားသခင်ထာဝရဘုရား ပေးတော်မူသော‌မြေကို မသိမ်းမယူဘဲ အဘယ်မျှကာလပတ်ခုးနေကြလိမ့်မည်နည်း” (ယောရှု၊ ၁၈း၃) ဟု မေးခဲ့သည်။ ယနေ့ယောရှုမှအရိပ်ပြခဲ့သော အစစ်အမှန်ယေရှုသည် ထိုမေးခွန်းကို မည်သို့မေးတော်မူသနည်း။`