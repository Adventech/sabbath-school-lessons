---
title:  ယောရှု၊ အစစ်အမှန်
date:   03/12/2025
---

ယောရှု၏အတ္ထုပ္ပတ္တိကို ရှေ့‌ပြေးပုံဆောင်မှုဖြင့် ကြည့်ရှုနိုင်သည်။ ယောရှုခင်းကျင်းသောစစ်ပွဲတို့သည် ရာဇဝင်ဖြစ်ရပ်များဖြစ်၍ ဣသရေလရာဇဝင် ၏ပဓာနကျသောအစိတ်အပိုင်းများဖြစ်သည်။ ထိုစစ်ပွဲတို့၏ရည်ရွယ်ချက်သည် ဣသရေလတို့အား ကတိတော်ပြည်တွင် အ‌ခြေချနေထိုင်နိုင်စေရန်နှင့် မိမိတို့၏ ဝေပုံကျအ‌မွေများအားဖြင့် ငြိမ်သက်သာယာကြည်နူးကာ၊ ထာဝရဘုရား၏ ပညတ်တရားအပေါ်အ‌ခြေပြုသော အဖွဲ့အစည်းအသိုက်အဝန်းသစ်တစ်ခုတည် ဆောက်ရန်ဖြစ်သည်။

နောက်ပိုင်းတွင် ဓမ္မဟောင်းကလောင်ရှင်ဟေရှာယသည် မေရှိယ၏ လုပ်ငန်းတွင် “ဆိတ်ညံသောအ‌မွေခံရာအရပ်တို့ကို အ‌မွေပေးစေမည်” (ဟေရှာ၊ ၄၉း၈) ဟုဆိုရာတွင် ယောရှုမှတ်စာတွင် မကြာမကြာပါရှိသော စကားရပ် များကို အသုံးပြုထားသည်။ ယောရှု၏တာဝန်သည် ဣသရေလလူတို့အား မြေခွဲဝေပေးခြင်းဖြစ်သကဲ့သို့ မေရှိယသည် အသစ်သောယောရှုဖြစ်၍ အသစ်သော ဣသရေလလူတို့အား ဝိညာဉ်ရေးရာအ‌မွေကို လွှဲ‌ပြောင်းအပ်နှံပေးသည်။

`ဟေဗြဲ၊ ၃း၇ - ၄း၁၁ ကိုဖတ်ပါ။ ယောရှု၊ အသစ်သော မော‌ရှေသည် မိမိကိုယ်တိုင် ယေရှုခရစ်တော်အား ပုံဆောင်မှုဖြစ် သည်ကို ဓမ္မသစ်ကျမ်းမှ မည်သို့အတည်ပြုသနည်း။`

ဓမ္မသစ်ကျမ်း၏ကလောင်ရှင်တို့သည် ယေရှုခရစ်တော်၏သာသနာ လုပ်ငန်းအရပ်ရပ်ကို ယောရှု၏ဆောင်ရွက်ချက်တို့ဖြင့် တင်ဆက်ထားသည်။ ယောရှုသည် ကန္တာရတွင် နှစ် ၄ဝ နေပြီးမှ ခါနာန်သို့ဝင်ရသည်နည်းတူ၊ “ယောရှုပုံဆောင်မှု၏ အစစ်အမှန်ယေရှု” သည်လည်း ကန္တာရတွင် ရက် ၄ဝ နေပြီးမှ လောကအမှုတော်ထဲသို့ ဝင်ရောက်ခဲ့လေ၏ (မဿဲ၊ ၄း၁-၁၁။ လု၊ ၁း၃၊ ၉-၁၁။ ဟေဗြဲ၊ ၁း၂)။ ထို့ပြင် လောက၏ကန္တာရတွင် ရက် ၄ဝ နေပြီးမှ ကောင်းကင်အမှုတော်သို့ ဝင်ရောက်ခဲ့သည် (တမန်၊ ၁း၃၊ ၉-၁၁၊ ဟေဗြဲ၊ ၁း၂)။

ယော်ဒန်မြစ်တွင် ရေနှစ်ခြင်းခံပြီးနောက် (ယော်ဒန်မြစ်ကိုကူးသွားခြင်း၊ မဿဲ၊ ၃း၁၃-၁၇။ မာကု၊ ၁း၉-၁၁)၊ ဧဝံဂေလိကလောင်ရှင်တို့သည် ဆာလံ၊ ၂း၇ နှင့် ဟေရှာ၊ ၄၂း၁ တို့မှကောက်နုတ်ကာ မေရှိယဖြစ်ခြင်းနှင့် ဒုက္ခ ဆင်းရဲခံရသော ယာဝေဘုရား၏အစေခံဖြစ်‌ကြောင်း (မဿဲ၊ ၃း၁၇။ မာကု၊ ၁း၁၁။ လု၊ ၃း၂၂) ဆိုကြသည်။ ရေနှစ်ခြင်းခံရခြင်းဖြင့် ယေရှုသည် စစ်သူရဲကြီးဖြစ်တော်မူ၍ သေသည်တိုင်အောင် နားထောင်သောအသက်တာဖြင့် အဆိုးအားတိုက်လှန်ရင်ဆိုင်ရသော ယာဝေ၏စစ်ပွဲကို ဆင်နွှဲလေ၏။ သူ၏ အသက်တာနှင့် ကပ်တိုင်ပေါ်တွင်သေခြင်းတို့သည် စာတန်အားမောင်းထုတ် ပစ်ကာ၊ ဝိညာဉ်ရန်သူများကို အောင်နိုင်၍၊ သူ့လူတို့အား ငြိမ်သက်ချမ်းသာ ပေးကာ၊ ရွေးနုတ်သောသူတို့အတွက် အ‌မွေခွဲဝေပေး၏ (ဧဖက်၊ ၄း၈။ ဟေဗြဲ၊ ၁း၄။ ဟေဗြဲ၊ ၉း၁၅)။

`ကျွန်ုပ်တို့အတွက် ခရစ်တော်ပြုပေးသောအရာများတွင် “အနားယူ” နေခြင်းသည် မည်သည့်အနက်ရှိသနည်း။ ကျွန်ုပ်တို့နှင့်ပတ်သက်၍ ယေရှုသည် စာတန်အား အနိုင်ယူခဲ့ပြီးသည်ကို မည်သို့အတည်ပြုနိုင် မည်နည်း။`