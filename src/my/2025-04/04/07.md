---
title:  ဆက်လက်လေ့လာရန်။
date:   24/10/2025
---

Ellen G. White, "The Fall of Jericho," pp. 487-493, in Patriarchs and Prophets ကိုဖတ်ပါ။

စကြဝဠာတွင် ထာဝရဘုရား၏အချုပ်အခြာအာဏာအား ပုန်ကန် သောအခါ၊ ဘုရားဖြစ်ခြင်းကိုစွန့်လွတ်ကာ ပုန်ကန်သောဖန်ဆင်းခံသူ၏လက်ထဲ ၌ ခေါင်းဆောင်မှုကိုထည့်ပေးထားခြင်း သို့မဟုတ် ပဓာနကျ၍မပြောင်းလဲ နိုင်သောထာဝရဘုရားသည် သန့်ရှင်းမြဲ၊ ဖြောင့်မတ်မြဲ၊ မေတ္တာကရုဏာအရှင် ဘုရားဖြစ်မှုကို ပြမြဲပြခြင်းကို ရွေးရသည်။ ကျမ်းစာသည် ဒုတိယတစ်ခုကို ဖော်ပြ၍ အကောင်းနှင့်အဆိုးတိုက်လှန်ပွဲဖြစ်ရသည်။

နိုင်ငံရေးနှင့် လူမှုသိုက်ဝန်းတို့ ပရမ်းပတာတွေဖြစ်ပြီး စကြဝဠာ၏ ပုန်ကန်သောအင်အားစုတို့သည် ယာဝေအားပုန်ကန်ကြသဖြင့်၊ အချုပ်အခြာ အာဏာပိုင်ဆိုင်သောသူသည် ဝင်ရောက်ရပေသည်။

ယာဝေသည် စစ်သူရဲကြီးဖြစ်သည်မှာ၊ နောက်ဆုံးအောင်ပွဲဖြစ်သော စကြဝဠာ၏အကောင်းနှင့်အဆိုးအကြား ပဋိပက္ခကြီးအား အဆုံးသတ်နိုင်သူ သည်လည်း ယာဝေသာဖြစ်ကြောင်းကို နိမိတ်ပြသခြင်းဖြစ်၏ (ဗျာ၊ ၂ဝး၈-၂ဝ)။ ဣသရေလ၏သန့်ရှင်းသောစစ်ပွဲဲသည် စကြဝဠာ၏ပဋိပက္ခကြီးအား ကြည့်မှန်ထဲတွင် ရိပ်ကနဲမြင်ရခြင်းဖြစ်၍၊ ထာဝရဘုရား၏နောက်ဆုံးတရား စီရင်ခြင်းနှင့် မဟာတိုက်လှန်ပွဲ၏အပိုင်းအစတစ်ခုပင်ဖြစ်လေသည်။

"သူတို့သည် ထိုပြည်သို့ဝင်ရောက်ရန် ကြိုတင်သတ်မှတ်ချိန်ကို သူတို့၏ အခွင့်အရေးနှင့် တာဝန်အဖြစ် ထာဝရဘုရားမှထားရှိ၍၊ ထိုခွင့်ပြုခြင်းကို သူတို့၏ဆန္ဒအလျောက် ဂရုမစိုက်ခြင်းကြောင့် ပြန်ရုပ်သိမ်းရ၏။ ပြည်တော် ကို စစ်မက်ရေးရာများအားဖြင့်သိမ်းယူရန် ထာဝရဘုရား၏အလိုတော်မဟုတ်ပါ။ သူ၏ပညတ်တရားတော်ကို ကြပ်ကြပ်နားထောင်ခြင်းဖြင့်သာ ဖြစ်ရပါမည်"  (Ellen G. White, Patriarchs and Prophets, p. 392).

**ဆွေးနွေးရန်မေးခွန်းများ။**

`ထာဝရဘုရားသည် ဣသရေလတို့အား စစ်တိုက်ထွက်ရန် မိန့်တော်မူခြင်းဖြင့် စကြဝဠာပဋိပက္ခကြီး၏နောက်ခံကို သင် မည်သို့ပိုမိုနားလည်လာစေနိုင်သနည်း။`

`တနင်္လာ၏မေးခွန်းတွင် လောက၌ မဟာတိုက်လှန်ပွဲမည်သို့ဖြစ် နေသည်ကို ဆွေးနွေးကြပါ။ ဤတိုက်လှန်ပွဲတွင် ကျွန်ုပ်တို့သည် မည်သည့်နေရာမှပါဝင်၍ မည်သို့ပြည့်စုံရန် ပြုလုပ်ကြသနည်း။`

`ကျွန်ုပ်တို့၏ဝိညာဉ်အသက်တာတွင် ငြိမ်ဝပ်စွာနေ၍ ထာဝရဘုရား စစ်တိုက်တော်မူခြင်းကို မည်သို့စောင့်စားခြင်းပြုလုပ်ရမည်နည်း။`

`အသင်းတော်တွင် ရံဖန်ရံခါသဘောမတူညီမှုများ ပေါ်လာသော အခါ၊ မည်သူ့ကို မိမိဘက်မှပါဝင်စေလိုသနည်း။ ယောရှုကို အခြေပြု၍ မိမိတို့၏သဘောထားကို မည်သို့ပြောင်းလဲပေးရ မည်နည်း (ယောရှု၊ ၅း၁၃-၁၅)။`