---
title:  ကောင်းကင်၌စစ်ပွဲ
date:   20/10/2025
---

`ဤစစ်ပွဲသည် သာ၍ကျယ်ပြန့်သောပဋိပက္ခတစ်ခု၏ အပိုင်း တစ်ခုသာဖြစ်သည်ကို ယောရှုသိလိုက်သည်။ ဘုရားရှင်ကိုယ်တော် တိုင်ပါဝင်ဆင်နွှဲရသောပဋိပက္ခကို ကျွန်ုပ်တို့မည်သို့သိနိုင်မည်နည်း (ဗျာ၊ ၁၂း၇-၉။ ဟေရှာ၊ ၁၄း၁၂-၁၄။ ယေဇကျေ၊ ၂၈း၁၁-၁၉။ ဒံ၊ ၁ဝး၁၂-၁၄)။`

ထာဝရဘုရားသည် စကြဝဠာကို သက်ဆိုင်ရာသက်ရှိတို့ဖြင့် ပြည့်စေ လျက် လွတ်လပ်စွာရွေးချယ်ပိုင်ခွင့်ကို ချစ်ခြင်း၏ကြိုတင်လိုအပ်ချက်အဖြစ် ပေးထားသည်။ ဘုရား၏အလိုတော်နှင့်ဖြစ်စေ၊ ဆန့်ကျင်၍ဖြစ်စေ၊ လိုက်လျော ၍ဖြစ်စေ ရွေးချယ်နိုင်သည်။ ကောင်းကင်တမန်တို့တွင် တန်ခိုးအရှိဆုံးသောသူ လူစီဖာသည် ထာဝရဘုရားကိုပုန်ကန်၍ ကောင်းကင်တမန်တချို့ကိုလည်း သူ့နောက်လိုက်များအဖြစ် ရရှိထားသည်။

ဟေရှာယနှင့် ယေဇကျေလတို့သည် ဟေရှာ၊ ၁၄ နှင့် ယေဇကျေ၊ ၂၈ တို့တွင် ထိုပဋိပက္ခကို ဗာဗုလုန်ရှင်ဘုရင်နှင့် တုရုရှင်ဘုရင်ဟု ရည်ညွှန်း ထားသည်။ သို့သော် ကန့်ကွက်သူအချို့လည်းရှိသည်။ မည်သို့ပင်ဆိုစေ သမ္မာကျမ်းစာသည် ရှင်းလင်းစွာရည်ညွှန်းထားသည်ကို အောက်ဖော်ပြပါအတိုင်း တွေ့နိုင်သည်။ ဗာဗုလုန်၏ရှင်ဘုရင်သည် ကောင်းကင်ဘုရား၏ရာဇပလ္လင်တွင် ပင်ရှိခဲ့သည်ဆို၏ (ဟေရှာ၊ ၁၄း၁၂၊ ၁၃)။ တုရုရှင်ဘုရင်သည်လည်း ဧဒင်တွင် ဘုရားသခင်၏သန့်ရှင်းသောတောင်ကိုကာကွယ်သော ခေရုဗိမ်ဖြစ် ခဲ့သည်ဟုဆို၏ (ယေဇကျေ၊ ၂၈း၁၂-၁၅)။ ဗာဗုလုန်ရှင်ဘုရင်နှင့် တုရု ရှင်ဘုရင်တို့တွင် ဤအရာတို့သည် တစ်ခုနှင့်မျှမကိုက်ညီပါ။

ထိုရှင်ဘုရင်နှစ်ပါးတို့အား အပြစ်ကင်းစင်၍ "ပြည့်စုံလင်ခြင်း၏ ချိပ်တံဆိပ်လက်စွပ်ရှင်များ" ဟု သမုတ်နိုင်ရန်ကျိုးကြောင်းမရှိပါ။ အထက်ပါ ဝိသေသလက္ခဏာတို့သည် ဗာဗုလုန်နိုင်ငံနှင့် တုရုနိုင်ငံတို့ကိုကျော်လွန်၍ ရည်ညွှန်းထားသည်။

ဟေရှာယသည် "သရုပ်ပြ" (မာရှာလ်)၊ ရာဇဝင်နှင့် တိုက်ရိုက်အနက် ပြန်၍မရသော စကားတစ်ခုးတင်ပြသည်။ ဤအရာတွင် ဗာဗုလုန်ရှင်ဘုရင် သည် ပုန်ကန်ခြင်း၊ စံနမူနာ၊ အတ္တဆန်ခြင်းနှင့် ဝါကြွားခြင်း၏စံနမူနာဖြစ် လာသည်။ အလားတူစွာ ယေဇကျေလသည် တုရု၏ဦးသျှောင်မင်းသား (ယေဇ၊ ၂၈း၂) နှင့် တုရု၏ရှင်ဘုရင် (ယေဇ၊ ၂၈း၁၁၊ ၁၂) ဟူ၍ ခြားနား စေကာ၊ ဦးသျှောင်မင်းသားသည် လောကရေးရာတွင် လက်တွေ့လှုပ်ရှားနေသူ ဖြစ်လျက် ကောင်းကင်တွင်လှုပ်ရှားသောရှင်ဘုရင်တစ်ပါး၏ သaင်္ကတပင် ဖြစ်သည်။

ဒံယေလ၊ ၁ဝး၁၂-၁၄ အရ၊ ဤပုန်ကန်သောကောင်းကင်သားတို့ သည် ထာဝရဘုရား၏အလိုတော်သည် လောကတွင်မပြည့်စုံနိုင်ရန် ဟန့်တား သည်ဆို၏။ ကောင်းကင်နှင့်လောကသည် အဆက်အသွယ်ရှိသည်ကိုသိကျွမ်း၍ ဣသရေလတို့၏စစ်ပွဲကိုလည်း အသိအမှတ်ပြုပေးသည်ကို သိရမည်။ ထာဝရ ဘုရားနှင့် စာတန်တို့အကြား၊ အကောင်းနှင့်အဆိုးတို့အကြား မဟာပဋိပက္ခ တို့ကို သိနားလည်၍၊ ကျဆုံးပြီးသောလောကတွင် ထာဝရဘုရား၏မျှတခြင်းနှင့် မေတ္တာကို ပြန်လည်ဆန်းသစ်စေမည်ကိုသိရမည်။

`ဤလောကတွင် ကျွန်ုပ်တို့အသက်တာ၊ အကောင်းနှင့်အဆိုးကြား စကြဝဠာ၏မဟာတိုက်ပွဲကြီးသည် မည်သည်တို့ဖြစ်နိုင်မည်နည်း။`