---
title:  ထာဝရဘုရားသည် စစ်သူရဲဖြစ်တော်မူ၏
date:   21/10/2025
---

`ထွက်၊ ၂း၂၃-၂၅။ ထွက်၊ ၁၂း၁၂၊ ၁၃ နှင့် ထွက်၊ ၁၅း၃-၁၁ တို့ကိုဖတ်ပါ။ ထာဝရဘုရားသည် စစ်သူရဲဖြစ်တော်မူသည်ဟု ဆိုရာတွင် မည်သို့အနက်ရှိသနည်း။`

အီဂျစ်တွင် ကြာရှည်စွာနေခဲ့ရသဖြင့် ဘိုးဘေးတို့၏မှန်ကန်သော ဘုရားကို မေ့လျော့ကြလေ၏။ သူတို့၏ကန္တာရခရီးစဉ်တွင် အခြေအနေ အမျိုးမျိုးကြုံခဲ့ကြခြင်းဖြင့် အာဗြဟံ၊ ဣဇာက်နှင့် ယာကုပ်တို့၏ဘုရားအား သိကျွမ်းခြင်းမှေးမှိန်ကျသွားကြောင်း ထင်ရှားသည်။ သူတို့၏ဘာသာရေးရာ များကို နတ်စားဘာသာရေးရာတို့နှင့် ရောနှောကြတော့သည် (ထွက်၊ ၃၂း၁-၄)။ အီဂျစ်တို့၏ဖိနှိပ်ခြင်းခံရသဖြင့် ထာဝရဘုရားအား အော်ဟစ်ကြ၏ (ထွက်၊ ၂း၂၃-၂၅)။ အချိန်မီကာ ထာဝရဘုရားသည် သူတို့အား ဝင်ရောက် ကူညီခဲ့သည်။

ထွက်မြောက်ရာကျမ်း၏အလျင်ဦး အခန်းကြီး ၁၂ ခန်းရှိ၊ ပဋိပက္ခ သည် မောရှေနှင့်ဖာရောတို့ အာဏာလုသည်ထက်ပို၏။ အရှေ့ပိုင်းလူမျိုး တို့၏ ပဋိပက္ခသည် သူတို့၏ဘုရားနှင့် ဘုရားမတို့ကြားရှိ ပဋိပက္ခဖြစ်သည်ဟု ယူဆလေ့ရှိသည်။ ထွက်မြောက်ရာ၊ ၁၂း၁၂ တွင် ဘုရားသည် ဖာရောဘုရင် တင်မကဘဲ အီဂျစ်တို့၏တန်ခိုးကြီးသော ဘုရားများနှင့် ၎င်းတို့၏နောက်ကွယ် တွင် မတရားစွာဖိနှိပ်စေသော နတ်များကိုပင် ဒဏ်ခတ်လိုက်သည် (ဝတ်၊ ၁၇း၇။ တရား၊ ၃၂း၁၇)။

အမှန်တကယ်မှာ ထာဝရဘုရားသည် အပြစ်နှင့် စစ်တိုက်တော်မူ သည်ဖြစ်၍ ထာဝရသည်းခံတော်မူမည်မဟုတ်ပါ (ဆာ၊ ၂၄း၈။ ဗျာ၊ ၁၉း၁၁။ ဗျာ၊ ၂ဝး၁-၄၊ ၁၄)။ ကျဆုံးသောကောင်းကင်တမန်များနှင့် လူသားတို့သည် မိမိကိုယ်ကို အပြစ်လုပ်ကြသဖြင့် ဖျက်ဆီးခြင်းခံရလိမ့်မည်။ ဤအရာကို ကြည့်ခြင်းဖြင့် ပြည်သူပြည်သားတို့နှင့် စစ်တိုက်ရခြင်းသည် ပဋိပက္ခ၏အစော ပိုင်းကဏ္ဍသာဖြစ်၍၊ အထွတ်အထိပ်သည် ကပ်တိုင်တွင်ဖြစ်၏။ နောက်ဆုံးတွင် ထာဝရဘုရား၏တရားစီရင်ခြင်းဖြင့် အဆုံးသတ်မည်ဖြစ်သည်။ ဘုရားသခင်၏ မျှတခြင်းနှင့် မေတ္တာပြည့်ဝသော ထာဝရဘုရားရှင်၏ဝိသေသလက္ခဏာတော် ကို သက်သေထူသွားပါလိမ့်မည်။

ခါနာန်လူမျိုးများ ခုးဝဖျက်ဆီးခြင်းသဘောတရားကို သမ္မာကျမ်းစာ ၏ရှုထောင့်အမြင်အရ နားလည်ရမည်။ ထိုအမြင်တွင် ဘုရားသခင်သည် စကြဝဠာရှိ မကောင်းမှု၏ကိုယ်စားလှယ်များနှင့် ကြီးမားသောပဋိပက္ခတွင် ပါဝင်ပတ်သက်နေသည်။ နောက်ဆုံးတွင် ဘုရားသခင်၏ဂုဏ်တော်နှင့် သူ၏ စရိုက်လက္ခဏာတို့သည် ထိခိုက်နိုင်စေသောအခြေအနေတွင်ရှိနေသည် (ရောမ၊ ၃း၄။ ဗျာ၊ ၁၅း၃)။

လူတို့၌အပြစ်ဝင်လာသည်နှင့်အမျှ မည်သူမျှကြားနေ၍မရပါ။ ဘုရား ဘက်မှပါဝင်မည်လား၊ နတ်ဆိုးဘက်မှပါဝင်မည်လား။ ဤအရာကို စိတ်သိုမှီး လျက် ခါနာန်တို့အား ရှင်းရှင်းဖျက်ဆီးခြင်းသည် နောက်ဆုံးသောတရား စီရင်ခြင်းကို အစမ်းကြည့်ရှုခြင်းဖြစ်သည်။

`မဟာတိုက်လှန်ပွဲတွင် နှစ်ဘက်ရှိသည်ဖြစ်၍ တစ်ဘက်ဘက် တွင် ပါဝင်ရပါမည်။ သင်မည်သည့်ဘက်တွင်ရှိသည်ကို မည်သို့ သိရသနည်း။`