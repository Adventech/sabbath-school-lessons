---
title:  ထာဝရဘုရား၏ဗိုလ်ခြေကိုအုပ်စိုးသောဗိုလ်မှူး
date:   19/10/2025
---

`ယောရှု၊ ၅း၁၃-၁၅ ကိုဖတ်ပါ။ ခါနန်ကိုသိမ်းယူခြင်း၏ နောက်ခံကိုမည်သို့ဆိုသနည်း။`

ဣသရေလတို့သည် ယော်ဒန်ကိုကူးခဲ့ပြီး ရန်သူ့နယ်မြေပေါ်ခြေချ ရုံလေးပင်ရှိသေးသည်။ သူတို့ရှေ့တွင် ယေရိခေါ၏ခံတပ်ကြီးသည် အခိုင် အမာပိတ်ထားလျက်တည်ရှိနေ၏ (ယောရှု၊ ၆း၁)။ ဤနေရာတွင် ဤလူတို့ သည် စစ်ပညာခုးဝမတတ်ကြပါ။ ပိုဆိုးနေသည်က၊ ခံတပ်ကြီးဖြင့်ကာရံ ထား၍ ရက်ကြာဝိုင်းထားရမည့်မြို့ကိုသိမ်းယူရန် ထိုသူတို့သည် လောက်လွဲ၊ လှံနှင့်မြားလောက်သာပိုင်ဆိုင်ကြ၏။

သူစိမ်းဧည့်သည်အား ယောရှုမေးလိုက်သောမေးခွန်းအား မရေရာ သောအဖြေတစ်ခု "မဟုတ်ပါ" ဟုသာ ဖြေဆိုသွားသည်။ ဧည့်သည်၏အဖြေတွင် သူသည် ယောရှုမှဖော်ပြသောအမျိုးတန်းစားတွင် ပါဝင်လိုခြင်းမရှိသည်ကို ဖော်ပြသည်။ တစ်မျိုးပြောင်းပြောရလျှင် သူသည် ယောရှုဘက်တွင်လား၊ ယောရှုသည်ပဲ သူ့ဘက်မှပါဝင်ရမည်လားဟုဖြစ်သည်။

`ယောရှု၊ ၅း၁၄၊ ၁၅ နှင့် ၄ရာ၊ ၆း၈-၁၇။ နေဟမိ၊ ၉း၆ နှင့် ဟေရှာ၊ ၃၇း၁၆ တို့ကိုဖတ်ပါ။ ထာဝရဘုရား၏ဗိုလ်ခြေကို အုပ်စိုးသော ဗိုလ်မှူးအကြောင်း မည်သည်တို့သင်ယူရပါသနည်း။`

"ထာဝရဘုရား၏ဗိုလ်ခြေကို အုပ်စိုးသောဗိုလ်မှူး" ဟူသည်မှာ ဟေဗြဲ ကျမ်းစာတွင် ထင်ရှားသည်။ "ဗိုလ်မှူးနှင့်ဗိုလ်ခြေ" တို့ပေါင်းစပ်ထားသည် ဖြစ်၍ စစ်ခေါင်းဆောင်ကိုဆိုလိုသည်။ ကျမ်းစာတွင် "ဗိုလ်ခြေ" ဆိုသည်မှာ တပ်မတော်ဖြစ်၍ ကောင်းကင်တမန်နှင့် အာကာသသားများကိုဆိုလိုသည်။

ခရစ်တော်သည် လူ့ဇာတိခံမမွေးဖွားမီတွင် ယောရှုထံသို့ မဟာမိတ် မျှသာမဟုတ်ဘဲ၊ ဣသရေလတပ်မတော်၏ဗိုလ်မှူးအဖြစ်မျှသာမဟုတ်ဘဲ၊ ယောရှုနှင့် ခါနာန်လူတို့၏ပဋိပက္ခများတို့ထက် သာလွန်ကဲသော မမြင်နိုင် သည့် ပဋိပက္ခတို့၌ ကောင်းကင်တမန်များ၏ဗိုလ်မှူးဖြစ်သည်။ ယောရှု၏ အဖြေသည် ထိုဗိုလ်မှူး၏ကိုယ်ရေးကိုယ်တာကို ရှင်းလင်းစွာနားလည်သည်မှာ သေချာသည်။ သူသည် ဘုရားသခင်နှင့်တူသည်ဖြစ်သဖြင့် ယောရှုသည် ရိုသေသမုတ်ခြင်းနှင့် ဝတ်ပြုခြင်းအနေဖြင့် သူ့အရှေ့တွင်ပြပ်ဝပ်၍ကိုးကွယ်၏ (ယောရှု၊ ၅း၁၄။ က၊ ၁၇း၃။ ၂ရာ၊ ၉း၆။ ၆ရာ၊ ၂ဝး၁၈)။ သာလွန်သော ဗိုလ်ခြေတို့၏ဘုရားကိုယ်တိုင် ပါဝင်တိုက်ခိုက်သောပဋိပက္ခတွင် ယောရှုသည် မိမိကိုယ်ပိုင်ပါဝင်ခြင်းအပြင် စစ်ဗျူဟာတစ်ခုရရှိရန် အဆင်သင့်ရှိနေပြီဖြစ်သည်။

`"ထာဝရဘုရား၏ဗိုလ်ခြေကို အုပ်စိုးသောဗိုလ်မှူး" သည် မိမိ၏လူတို့အား ကာကွယ်နေသည်ကိုသိရှိခြင်းဖြင့် မည်သည့်နှစ်သိမ့်မှု ရရှိနိုင်မည်နည်း။`