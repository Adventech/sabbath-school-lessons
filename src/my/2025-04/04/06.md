---
title:  အကောင်းဆုံးဒုတိယ
date:   23/10/2025
---

`ထွက်၊ ၁၇း၇-၁၃ နှင့် ယောရှု၊ ၆း၁၅-၂ဝ တို့ကိုဖတ်ပါ။ ဤစစ်ဖက်ဇာတ်လမ်းနှစ်ခုတို့၏အလားတူခြင်း မည်သို့ရှိသနည်း။ မည်သို့လည်းခြားနားသေးသနည်း။`

ထွက်မြောက်ခဲ့ပြီး ဣသရေလတို့၏အလျင်ဦးတိုက်ခဲ့ရသောစစ်ပွဲသည် အာမလက်လူတို့မှလာတိုက်သည်ကို မိမိတို့ကိုယ်ကို ကာကွယ်ရခြင်းဖြစ်သည် (ထွက်၊ ၁၇)။ အီဂျစ်လူတို့အားစီရင်၍ ဣသရေလတို့အား ထုတ်ဆောင် ခြင်းဖြင့် ထာဝရဘုရား၏အနန္တတန်ခိုးတော်ကို သက်သေခံခဲ့ကြပြီဖြစ်သည်။ ထာဝရဘုရား၏ကနဦးအစီအစဉ်သည် တစ်ပါးသူတို့အားတိုက်ခိုက်ခြင်းမပါ ရှိသည်ကို ကျွန်ုပ်တို့မြင်တွေ့ခဲ့ပြီးဖြစ်သည် (ထွက်၊ ၂၃း၂၈။ ထွက်၊ ၃၃း၂)။ သို့သော်လည်း အီဂျစ်ပြည်မှထွက်လာခဲ့ပြီးနောက် ဣသရေလတို့သည် လမ်း ခရီးတွင် ညည်းတွားစပြုလာကြ၍ (ထွက်၊ ၁၇း၃)၊ သူတို့အထဲတွင် ထာဝရ ဘုရားပါရှိခြင်းကိုပင် မေးခွန်းထုတ်လာကြတော့သည်။ ထိုအချိန်တွင်ပင် အာမလက်လူတို့သည် ဣသရေလတို့အား စစ်ခင်းကျင်းလာတော့သည်။ အမှတ် မထင်ဖြစ်သည်မဟုတ်ပါ။ ထာဝရဘုရားအား ယုံကြည်ခြင်းရှိနိုင်ရန် အာမလက် တို့ကို စစ်ခင်းကျင်းခွင့်ပေးလိုက်ခြင်းဖြစ်သည်။

ထာဝရဘုရားသည် မိမိ၏ဥပဒေသတို့ကို လျှော့ပေးခြင်းမပြုဘဲ၊ မိမိ ကိုယ်တိုင် သူတို့နှင့်တူညီသောအဆင့်သို့ ဆင်းသက်လာကာ သူ၏စံတင် ထိုက်သောအစီအစဉ်သို့ပြန်ဆွဲခေါ်ကာ သူ့အားအကြွင်းမဲ့ယုံကြည်ရန်ဖြစ်သည်။ စစ်မက်ရေးရာဥပဒေများကိုလည်း (တရား၊ ၂ဝ) နှစ်ပေါင်း ၄ဝ ပြီးမှ၊ ဣသရေလတို့၏မယုံကြည်ခြင်းနောက်ပိုင်းမှ ထုတ်ဆင့်ပေးခဲ့ခြင်းဖြစ်သည်။ အသစ်ဖြစ်လာသောအခြေအနေတွေကြောင့် ဗျူဟာအသစ်များလည်းထွက်လာ ရာ၊ ဣသရေလတို့အတွက် ခါနန်လူတို့ကို ရှင်းရှင်းဖျက်ဆီးစေလိုသောကြောင့် ဖြစ်သည် (တရား၊ ၂ဝး၁၆-၁၈)။

အမှန်မလိုအပ်သော်လည်း ဣသရေလအတွက်စစ်ပွဲသည်၊ ယာဝေ ဘုရားအထံတော်တွင် သစ္စာစောင့်သိခြင်းကိုစမ်းသပ်ရန် မရှိမဖြစ်လိုအပ်လာ သည်။ ဘုရားသည် သူတို့အား တမင်လက်လျှော့ထားခြင်းမဟုတ်ဘဲ၊ သူ၏ အနန္တတန်ခိုးတော်ကို ယုံကြည်ကိုးစားကာ သက်သေခံနိုင်ရန် ခွင့်ပြုခြင်းသာ ဖြစ်သည်။

ပြည်တော်သိမ်းယူရာတွင် ဣသရေလ၏ပါဝင်မှုသည် ယောရှုမှတ်စာ ၏နိဂုံးချုပ်တွင် မြင်သာထင်ရှားပေလိမ့်မည်။ ခါနာန်လူတို့သည် ဣသရေလ ကိုတိုက်သည်ဟု ဆိုရပါမည် (ယောရှု၊ ၂၄း၁၁)။ အံ့ဩဖွယ်ယေရိခေါမြို့ရိုး ပြိုကျခြင်းသည် ကောင်းကင်၏နိမိတ်ဖြစ်၍ ဣသရေလတို့သည် မြို့လူတို့၏ ခေါင်းမာခြင်းကို တိုက်ခိုက်ရာတွင် ပါဝင်ကြခြင်းဖြစ်သည်။

ဣသရေလတို့၏စစ်ခင်းမှုတွင် ယာဝေ၏ထောက်မခြင်းကို ခုးခုး လျားလျားယုံကြည်နိုင်ကြရန်ဖြစ်သည်။ ဣသရေလအား အစဉ်သတိပေးသည် မှာ (ယောရှု၊ ၇း၁၂၊ ၁၃)၊ စစ်ပွဲ၏ရလဒ်မှန်သမျှ ထာဝရဘုရား၏လက်ရုံး တော်ကြောင့်ဖြစ်ကြောင်းသိရန်ဖြစ်သည်။ ထာဝရဘုရား၏ကတိတော်အား ယုံကြည်ခြင်းနှင့် မယုံကြည်ခြင်းတို့ကြောင့်ဖြစ်သည်။ မိမိတို့၏ရွေးချယ်မှုပင် ဖြစ်သည်။