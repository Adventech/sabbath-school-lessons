---
title:  သင်တို့ဘက်၌ထာဝရဘုရားသည် စစ်တိုက်တော်မူလိမ့်မည်
date:   22/10/2025
---

`ထွက်၊ ၁၄း၁၃၊ ၁၄၊ ၂၅ အရ၊ ဣသရေလတို့အား စစ်ပွဲ များတွင်ပါဝင်စေရာတွင် ထာဝရဘုရား၏မူရင်းရည်ရွယ်ချက်သည် အဘယ်နည်း။`

ထိုသို့ကပ်ဆိုက်သောကာလတွင် ဣသရေလတို့သည် ချောင်ပိတ်မိ ခြင်းကိုပင် ခံနေရရာ၊ "မောရှေကလည်း၊ မစိုးရိမ်နှင့်။ ငြိမ်ဝပ်စွာနေကြ။ ထာဝရဘုရားသည် ယနေ့ပြတော်မူသောကယ်တင်ခြင်းကို ကြည့်ရှုကြလော့။ သင်တို့သည် ယနေ့မြင်သောအဲဂုတ္တုလူတို့ကို နောက်တစ်ဖန်အလျှင်းမမြင်ရကြ။ သင်တို့ဘက်၌ ထာဝရဘုရားသည် စစ်တိုက်တော်မူလိမ့်မည်။ သင်တို့သည် ငြိမ်ဝပ်စွာနေရကြမည်။" ဟုဆို၏။ (ထွက်၊ ၁၄း၁၃၊ ၁၄)။ ကျမ်းစာ၏ ဇာတ်ကြောင်းအရ အီဂျစ်လူတို့ကိုယ်တိုင်ကပင် အမှန်တရားကိုသိနှင့်ကြ၏။ "အဲဂုတ္တုလူတို့ကလည်း၊ ဣသရေလလူတို့ထံမှပြေးကြစို့။ ထာဝရဘုရားသည် သူတို့ဘက်၊ အဲဂုတ္တုလူတို့တစ်ဘက်၌ စစ်တိုက်သည်ဟုပြောဆိုကြ၏" (ထွက်၊ ၁၄း၂၅)။

အကူအညီမဲ့သောဣသရေလတို့အား ထာဝရဘုရား၏အံ့ဖွယ်ကြားဝင် ခြင်းသည် စစ်ပညာခုးဝမတတ်သောလူတို့အတွက် စံနမူနာတစ်ခုဖြစ်လာသည်။ ထာဝရဘုရားသည် ဣသရေလတို့အတွက် ကြားဝင်ခြင်းကို ထွက်မြောက်ရာ ကျမ်းတွင် စံနမူနာအဖြစ်တည်ထောင်ခဲ့သည်။ ယာဝေဘုရားကသာလျှင် ထိုစစ်ပွဲ ကိုတိုက်တော်မူသည်သာမက၊ ဣသရေလတို့အားစစ်မတိုက်ရန်ဆိုထားသည် (ထွက်၊ ၁၄း၁၄)။ ထာဝရဘုရားသည် စစ်သူရဲကြီးဖြစ်တော်မူသဖြင့် ပဏာမ ခြေလှမ်းတို့သည် သူ့အတာပင်ဖြစ်၏။ ဗျူဟာကိုသူမြဲမြံစေ၍ တိုက်ပွဲကို သူဦးစီးသည်။ ယာဝေကသာမတိုက်ခဲ့သော် ထိုသူတို့သည် မအောင်မြင်နိုင် ကြပါ။

ဘုရားသခင်သည် ကတိတော်မြေကို စစ်မက်ဖြင့်သိမ်းယူရန် အလိုတော် မရှိခဲ့ပါ။ သူ၏အမိန့်တော်များကို ခုးခုးလျားလျားနာခံခြင်းနှင့် အညံ့ခံခြင်း အားဖြင့်သာရယူရန် ရည်ရွယ်တော်မူခဲ့သည် (Ellen G. White, Signs of the Times, September 2, 1880). အီဂျစ်ပြည်မှထွက်လာခဲ့စဉ်ကအတိုင်း ထာဝရ ဘုရားသည် သူတို့ဘက်မှတိုက်တော်မူလိမ့်မည်။ သူတို့သည် ငြိမ်ဝပ်စွာနေလျက် ထာဝရဘုရား၏ကြားဝင်ခြင်းကိုသာ သက်သေခံကြရပါမည်။ ရာဇဝင်အရ ဣသရေလတို့သည် ထာဝရဘုရားအား ယုံကြည်သမျှကာလပတ်ခုး သူတို့ တိုက်ခိုက်စရာမလိုခဲ့ကြပါ (၄ရာ၊ ၁၉။ ၆ရာ၊ ၃၂။ ဟေ၊ ၃၇)။

ထာဝရဘုရား၏မူလအစီအစဉ်တွင် ဣသရေလတို့သည်တိုက်ခိုက်ရန် မလိုခဲ့ဖူးပါ။ သူတို့မယုံကြည်ခြင်း၏ အကျိုးဆက်ရလဒ်တို့ကြောင့်သာ ထွက်မြောက်ခဲ့ပြီးနောက် ခါနာန်တို့ကို စစ်ခင်းကျင်းရသောအခွင့်ကို ပေးရခြင်း ဖြစ်သည်။ ထိုနည်းတူ ထွက်မြောက်လာချိန်တွင်လည်း အီဂျစ်တို့အား ဓား တစ်ချောင်းပင်မထုတ်ခဲ့ရပါ။ ခါနာန်ကိုသိမ်းယူရန်လည်း မည်သောအခါမျှ တိုက်ခိုက်သိမ်းယူရန် လိုမည်မဟုတ်ပါ (တရား၊ ၇း၁၇-၁၉)။

`"ဣသရေလတို့သည် ထာဝရဘုရားအား မညည်းညူခဲ့ ကြပါက၊ ကိုယ်တော်သည် သူတို့ရန်သူတို့နှင့် စစ်ခင်းကျင်း၍ပင်ပန်း စေမည်မဟုတ်ပါ" (Ellen G. White, The Story of Redemption, p. 134). ညည်းညူခြင်းသည် မိမိတို့၏အသက်တာအား မည်မျှစိုးမိုးနိုင်သနည်း။`