---
title:  ပဋိပက္ခအားလုံး၏နောက်ကွယ်ကပဋိပက္ခ
date:   18/10/2025
---

### ဖတ်ရန်ကျမ်းချက်များ။

ယောရှု၊ ၅း၁၃-၁၅။ ဟေရှာ၊ ၃၇း၁၆။ ဗျာ၊ ၁၂း၇-၉။ တရား၊ ၃၂း၁၇။ ထွက်၊ ၁၄း၁၃၊ ၁၄။ ယောရှု၊ ၆း၁၅-၂ဝ။

> <p>အလွတ်ကျမ်းချက်</p>
> "ထာဝရဘုရားသည် လူစကားကိုနားထောင်၍ ထိုသို့သော နေ့တစ်နေ့မျှမဖြစ်စဖူး။ နောက်တစ်ဖန်လည်းမဖြစ်။ အကြောင်းမူကား၊ ထာဝရဘုရားသည် ဣသရေလအမျိုးဘက်မှ စစ်တိုက်တော်မူ၏" (ယောရှု၊ ၁ဝး၁၄)။

ယောရှုမှတ်စာဖတ်ရှုသောအခါ ထာဝရဘုရားအမိန့်တော်အရ စစ်ခင်း ကျင်းခြင်းနှင့် ရင်ဆိုင်လိုက်ရပါသည်။ ထာဝရဘုရား၏နာမတော်နှင့် သူ၏ စောင့်မခြင်းဖြင့်လည်းဖြစ်သည်။ ခါနာန်ပြည်ကို သိမ်းယူရာတွင် ထာဝရဘုရား သည် နောက်ကွယ်မှာနေခဲ့သည်မှာ ယောရှုမှတ်စာတွင် အပြည့်အလျှံပင်ဖြစ်၍ ဇာတ်ကြောင်းတင်ပြသူများသည်လည်း အခိုင်အမာဆိုထားကြသည် (ယောရှု၊ ၁ဝး၁ဝ၊ ၁၁)။ ဘုရားရှင်၏နှုတ်တော်ထွက် (ယောရှု၊ ၆း၂။ ယောရှု၊ ၈း၁)၊ ယောရှု၏ပြောဆိုမှု (ယောရှု၊ ၄း၂၃၊ ၂၄။ ၈း၇)၊ ရာခပ်မှ (ယောရှု၊ ၂း၁ဝ)၊ သူလျှိုများမှ (ယောရှု၊ ၂း၂၄)၊ လူများမှ (ယောရှု၊ ၂၄း၁၈)။ ၎င်းပဋိပက္ခ အားခုးကို ထာဝရဘုရားသည် စတင်ဆောင်ရွက်သူဖြစ်သည်။

ဤဖြစ်ရပ်တို့မှ ရှောင်လွဲ၍မရသောမေးခွန်းများထွက်ပေါ်စေသည်။ ဓမ္မဟောင်းကျမ်းကာလတွင် ဘုရားသခင်၏ရွေးချယ်ထားသောလူမျိုးတို့သည် ဤသို့ပြုလုပ်သည်ကို ကျွန်ုပ်တို့မည်သို့နားလည်နိုင်မည်နည်း။ "ရန်လို" သော ဘုရားဆိုသည်နှင့် သူ၏ဝိသေသလက္ခဏာသည် ချစ်ခြင်းမေတ္တာဖြစ်သည် ဆိုသည်တို့ကို မည်သို့ဖြေရှင်းနိုင်မည် (ထွက်၊ ၃၄း၆။ ဆာ၊ ၈၆း၁၅။ ဆာ၊ ၁ဝ၃း၈။ ဆာ၊ ၁ဝ၈း၄)။

ယခုတစ်ပတ်နှင့် နောက်အပတ်တို့တွင် ယောရှုမှတ်စာ၏ ထာဝရ ဘုရားအမိန့်တော်အရ ခင်းကျင်းသောစစ်ပွဲများနှင့်ပတ်သက်၍ ခက်ခဲနက်နဲ သောမေးခွန်းများကို လေ့လာကြရပါမည်။