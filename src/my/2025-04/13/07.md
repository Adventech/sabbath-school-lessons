---
title:  ဆက်လက်လေ့လာရန်။
date:   26/12/2025
---

Ellen G. White, "The Last Words of Joshua," pp. 522-524, in Patriarchs and Prophets  ကိုဖတ်ပါ။

“အီဂျစ်ပြည်မှထွက်လာသောလူအုပ်ကြီးသည် ရုပ်တုကိုးကွယ်သူ များပြားသဖြင့်၊ ထိုအပြုအမူတို့သည် တိတ်ဆိတ်စွာတည်ရှိနေရာ ခါနာန်တွင် အ‌ခြေချပြီးသည့်တိုင်ပင်ဖြစ်သည်။ ယောရှုသည်လည်း ထိုဆိုးညစ်ခြင်းသည် ဣသရေလတို့တွင်ရှိနေသေးသည်ကို စဉ်းစားမိလာရာ၊ ရောက်လာမည့်ရလဒ်၏ အန္တရာယ်ကိုပါ ရှင်းလင်းစွာကြိုမြင်ထားလေသည်။ ထိုဟေဗြဲလူထု၌ ပုံသဏ္ဍာန် ပြောင်းလဲခြင်းရှိစေလိုသည်။ ထိုလူတို့သည် ထာဝရဘုရားအား စိတ်နှခုး အကြွင်းမဲ့ဝတ်ပြုရန် ဆုံးဖြတ်ရပ်တည်ခြင်းမပြုပါက၊ ထာဝရဘုရားထံမှ ဝေးသထက်ဝေးစွာ ကွေကွင်းနေမည်ကို သိရှိနေသည်။ ထိုဟေဗြဲလူထုမှ တချို့တို့သည် ဝိညာဉ်ရေးရာဖြင့် ဝတ်ပြုကြသူများဖြစ်သည့်တိုင် များစွာတို့ သည် လုပ်ရိုးလုပ်စဉ်သမားများသာဖြစ်ကြ၍၊ သူတို့ဝတ်ပြုခြင်း၌ စိတ်အား ထက်သန်တည်ကြည်ခြင်းတို့မရှိကြပါ။ တချို့တို့သည် စိတ်ရင်းဖြင့် ရုပ်တု ကိုးကွယ်သူများဖြစ်ကြသဖြင့်၊ ထိုစိတ်အားထက်သန်တည်ကြည်ခြင်းမျိုးရှိရန် ရှက်ကြ၏” (Ellen G. White, Signs of the Times, May 19, 1881.

ဤတည်ကြည်သောပဋိညာဉ်တရားကို ပညတ်တရားစာအုပ်တွင် မှတ်တမ်းတင်ထားရာ၊ ရိုသေစွာထိမ်းသိမ်းထားရပါမည်။ ယောရှုသည်လည်း ထာဝရဘုရား၏ဗိမာန်တော်အနီးနား ဝက်သစ်ချပင်အောက်တွင် ကျောက်ကြီး တစ်ခုမတ်ထူထားလေသည်။ ယောရှုသည် လူထုအား “ဤ‌ကျောက်သည် ငါတို့အားသက်သေဖြစ်၏။ ထာဝရဘုရား၏စကားများကို ထို‌ကျောက်သည်ပင် ကြားရသည်ဖြစ်၍ သင်တို့၏ဘုရားအား ငြင်းပယ်သောအခါ ထို‌ကျောက်သည် သင်တို့၌သက်သေဖြစ်လိမ့်မည်” ဟုဆို၏။

ထပ်မံ၍ ယောရှုသည် သူ၏ညွှန်ကြားချက်နှင့် သတိပေးခြင်းတို့သည် သူကိုယ်ပိုင်စကားများမဟုတ်‌ကြောင်း၊ ထာဝရဘုရား၏နှုတ်ကပတ်တော်ဖြစ် ကြောင်း ရှင်းလင်းစွာတင်ပြ၏။ ဤ‌ကျောက်ကြီးသည် မျိုးဆက်သစ်တို့အား သက်သေခံရန် ထူထားသောအောက်မေ့ဖွယ်‌ကျောက်ဖြစ်၍ ရုပ်တုကိုးကွယ်ခြင်း သို့ ကျဆင်းဆုတ်ယုတ်သော မျိုးဆက်သစ်များတစ်ဘက်တွင် သက်သေဖြစ်ရ လိမ့်မည်” (Ellen G. White, Signs of the Times, May 26, 1881).

**ဆွေး‌နွေးရန်မေးခွန်းများ။**

`ယောရှု၊ ၂၄း၁၉ တွင် “သန့်ရှင်းသောဘုရား၊ သဝန်တိုသော ဘုရား” ဟူသည်က မည်သို့အနက်ရှိ၍ မည်ကဲ့သို့သဝန်တိုနိုင် သနည်း (ယောရှု၊ ၂၄း၁၉)။`

`ထာဝရဘုရားအား ကျွန်ုပ်တို့ချစ်ခြင်းသည် သူပေးတော်မူသော လွတ်လပ်စွာ‌ရွေးချယ်နိုင်ခြင်းနှင့် မည်သို့ဆက်နွှယ်နေသနည်း။ မှန်ကန်သောလွတ်လပ်မှုမရှိဘဲလျက် သူ့အားအမှန်ချစ်နိုင်မည် လော။ စစ်မှန်သောချစ်မေတ္တာကို အတင်းအကြပ်ရယူနိုင်ပါ မည်နည်း။`

`ယနေ့အသင်းတော်‌ခေါင်းဆောင်ကြီးတို့သည် နောင်မျိုးဆက် တို့အား လက်ဆင့်ကမ်းနိုင်သောအရာသည် မည်သည်တို့နည်း။`

`ယောရှု၏အသက်တာနှင့် သူအသက်ရှင်သ၍ ဣသရေလသည် ထာဝရဘုရားအား ဝတ်ပြုသည်ကို‌တွေးကြည့်ပါ။ သင့်အသက်တာ အားဖြင့် သူတစ်ပါးတို့အား မည်သည့်နိဂုံးပေးကမ်းလိုသနည်း။`