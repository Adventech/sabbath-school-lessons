---
title:  ယနေ့တွင်ရွေးချယ်ပါ
date:   20/12/2025
---

### ဖတ်ရန်ကျမ်းချက်များ။
ယောရှု၊ ၂၄။ က၊ ၁၂း၇။ တရား၊ ၁၇း၁၉။ ၅း၆။ ၃ရာ၊ ၁၁း၂၊ ၄၊ ၉။ ၂တိ၊ ၄း၇၊ ၈။

> <p>အလွတ်ကျမ်းချက်</p>
> “ထာဝရဘုရားအား ဝတ်မပြုကောင်းဟု သင်တို့ထင်လျှင် အဘယ်မည်သောဘုရားတို့အား သင်တို့ဝတ်ပြုမည်အရာကို ယနေ့ ရွေးကြလော့။....ငါနှင့်ငါ့အိမ်သားဖြစ်လျှင် ထာဝရဘုရားကိုသာ ဝတ်ပြု မည်” (ယောရှု၊ ၂၄း၁၅)။

ယောရှုမှတ်စာ၏နောက်ဆုံးအခန်းကြီးသည် ပဋိညာဉ်တရားအား ပြန်သစ်ဆန်းစေသောပွဲတော်ဖြစ်၍ သက်ကြီးရွယ်အို‌ခေါင်းဆောင်ကြီးမှ ကြီးမှူး လေ၏။ ပဋိညာဉ်ကိုဖော်ပြခြင်းမဟုတ်ဘဲ၊ သစ်ဆန်းစေခြင်းပွဲတော်သာဖြစ် သည်။ ထိုအခန်းကြီးသည် အ‌ရှေ့တိုင်းသားတို့၏ နိုင်ငံတော်တည်တံ့ရေး သဘောတူညီစာချုပ်အ‌ကြောင်းဖြစ်၍ (၁) စာချုပ်၏နိဒါန်းပိုင်းတွင် စတင် ဆောင်ရွက်သူ၏ နယ်ပယ်ကိုဖော်ပြခြင်း။ (၂) ရာဇဝင်ဆိုင်ရာဆက်စပ်သော အရှင်သခင်နှင့် မှီခိုသူတို့၏ပဏာမစကား။ (၃) ပဋိညာဉ်စာချုပ်တွင် တောင်းဆို ထားသော‌ကျေးဇူးဥပင်္ကာရတင်ခြင်းဖြင့် အရှင်သခင်ထံတော်တွင် သစ္စာတည် မည်အ‌ကြောင်းကို သဘောတူညီရန်။ (၄) ပဋိညာဉ်အားနားထောင်ခြင်းဖြင့် ကောင်းချီးမင်္ဂလာနှင့် ဖောက်ဖျက်ခြင်း‌ကြောင့် အမင်္ဂလာ။ (၅) မှီခိုသူ၏ ကတိပြုခြင်းကို သက်သေခံသူများ (၆) စာချုပ်စာတမ်းအား နောက်နောင် ဖတ်ကြားနိုင်ရန် ရုံးတော်သို့တင်ပြခြင်း။ (၇) ပဋိညာဉ်ကို သဘောတူလက်မှတ် ရေးထိုးခြင်း စသည်တို့ဖြစ်သည်။

ယောရှု၏အသက်မီးစာသည် ကုန်ဆုံးလုပြီဖြစ်၍ သူ၏အ‌တွေ့အကြုံ တို့ကို အစားထိုးနိုင်သူမရှိပါ။ ပဋိညာဉ်ကိုသစ်ဆန်းစေခြင်းသည် ယာဝေ ကိုယ်တိုင်အား ဣသရေလ၏ရှင်ဘုရင်ဖြစ်သည်ကို အောက်မေ့စေခြင်းပင် ဖြစ်သည်။ ယာဝေထံတွင် သူတို့သည် သစ္စာတည်ကြသော် သူ၏ကွယ်ကာ ခြင်းတွင် ရွှင်လန်းကြလိမ့်မည်။ ဣသရေလသည် လူသားရှင်ဘုရင်မလိုအပ်ပါ။ ဘုရားမှအုပ်ချုပ်သောလူမျိုးအနေဖြင့် မိမိတို့၏ရှင်ဘုရင်သည် ထာဝရဘုရား တစ်ပါးတည်းသာဖြစ်သည်ဟု စိတ်နှခုးအမြဲသိုမှီးထားရပါမည်။