---
title:  ကြည်ဖြူခြင်းနှင့်သစ္စာစောင့်ခြင်း
date:   22/12/2025
---

`ယောရှုသည် ဣသရေလတို့အား မည်သို့ပြုရန်တိုက်တွန်း သနည်း (ယောရှု၊ ၂၄း၁၄၊ ၁၅)။ ထာဝရဘုရားအား ကြည်ဖြူခြင်းနှင့် သစ္စာစောင့်ခြင်းဖြင့် ဝတ်ပြုခြင်းဆိုသည်မှာ အဘယ်နည်း။`

ယောရှုသည် ဣသရေလတို့မှ ဆုံးဖြတ်ရမည့်အရာဆိုရာတွင်၊ ဖန်ဆင်းရှင်အပေါ် သစ္စာစောင့်သိခြင်းဖြင့် ထိုပြည်တွင် လူမျိုးတစ်ခုအဖြစ် ရပ်တည်ရန် သို့မဟုတ် ရုပ်တုကိုးကွယ်သူတို့ကဲ့သို့ လူမျိုး၊ ရည်ရွယ်ချက်နှင့် လုပ်ငန်းမည်မည်ရရမရှိဘဲနေခြင်းတို့ကို မိမိတို့ဆန္ဒအ‌လျောက်‌ရွေးချယ်ရန် အတိအလင်း‌ရွေးချယ်စေသည်။

ယောရှု၏တိုက်တွန်းခြင်းသည် အစိတ်အပိုင်းနှစ်ပိုင်းပါဝင်၏။ ဣသ ရေလသည် ထာဝရဘုရားအား‌ကြောက်ရွံ့ကာ “ကြည်ဖြူခြင်းနှင့် သစ္စာစောင့် ခြင်းဖြင့်” ဝတ်ပြုရပါမည်။ ထာဝရဘုရားအား‌ကြောက်ရွံ့ရာတွင် ရာသက်ပန် တုန်လှုပ်ကာ မခုခြုံခြင်းကိုမဆိုလိုပါ။ ရိုသေလေးစားခြင်းဖြင့် ကြောက်ရွံ့ခြင်း၊ အတိုင်းမသိသောသူ၏ကြီးမြတ်ခြင်း၊ သန့်ရှင်းခြင်းနှင့် အကန့်အသတ်မဲ့ခြင်း တို့နှင့် ကျွန်ုပ်တို့၏အားနည်းခြင်း၊ အပြစ်ရှိခြင်း၊ ကန့်သတ်ချက်ရှိခြင်းတို့ကို ဆိုလိုသည်။ ထာဝရဘုရားအား ကြောက်ရွံ့ခြင်းဟူသည် သူ၏တောင်းဆိုချက် ၏ပဏာမကိုသိကျွမ်းခြင်း၊ ကောင်းကင်အဖခမည်းတော်သာမဟုတ်ဘဲ ကောင်းကင်ရှင်ဘုရင်ဖြစ်‌ကြောင်းကို သိကျွမ်းခြင်းဖြစ်သည်။ ထိုသို့သိကျွမ်း ခြင်းသည် ထာဝရဘုရားအား နားထောင်သောအသက်တာသို့ ပို့ဆောင်သည် (ဝတ်၊ ၁၉း၁၄။ ၂၅း၁၇။ တရား၊ ၁၇း၁၉။ ၄ရာ၊ ၁၇း၃၄)။ “‌ကြောက်ရွံ့ခြင်း” သည် အတွင်းစိတ်သဘောကိုဖော်ပြ၍ ဣသရေလ၏ဂုဏ်အင်္ဂါကိုပါ ဖော်ထုတ် သည်။ ထာဝရဘုရားအား ကြောက်ရွံ့ခြင်း၏ရလဒ်သည် အမှုတော်ဆောင် ခြင်းဖြစ်သည်။

ဣသရေလ၏အမှုဆောင်ခြင်းကို ဟေဗြဲစာသားနှစ်မျိုးဖြင့်ဖော်ပြသည်။ “ကြည်ဖြူခြင်း” နှင့် “သမ္မာတရား၊” အလျင်ဦးစာခုး (တာမိမ်) သည် တိရစ္ဆာန်ယဇ်ပူဇော်ခြင်း၏ပြည့်စုံခြင်းကို ဖော်ပြသည်။ ဒုတိယစာသားသည် “သမ္မာတရား” နှင့် “သစ္စာစောင့်ခြင်းဖြင့်” (ဟေဗြဲ၊ ဧမဲတ်)။ ထိုစာသားသည် အစဉ်တည်မြဲခြင်းဟူသော အနက်ရှိ၏။ ၎င်းသည် ထာဝရဘုရားကို ရည်ညွှန်း ထားရာ ထာဝရဘုရားသည် ပင်ကိုယ်သစ္စာစောင့်သိခြင်းရှိ၍ ဣသရေလအတွက် ပင်ဖြစ်၏။

သစ္စာစောင့်သိသောသူဟူသည် ယုံကြည်အားထားရသောသူဖြစ်သည်။ အ‌ခြေခံအားဖြင့် ယောရှုသည် ၎င်းတို့၏ရာဇဝင်တွင် ထာဝရဘုရားမှ ဖော်ပြ ခဲ့သောသစ္စာတရားကိုပင် ဣသရေလတို့မှ ပြန်လည်တုံ့ပြန်ရန် တောင်းဆို နေခြင်းဖြစ်သည်။ ထာဝရဘုရား၏တောင်းဆိုမှုများကို အပေါ်ယံလေးစား လိုက်နာရုံသက်သက်မဟုတ်ဘဲ အတွင်းစိတ်ထဲမှ ခုးခုးလျားလျားနာခံဆက်ကပ် ခြင်းကို ဆိုလိုသည်။ ၎င်းတို့၏အသက်တာသည် ထာဝရဘုရားပြုသောအရာ တို့အတွက် ကျေးဇူးတင်တတ်ခြင်းရှိရပါမည်။ ယနေ့ယေရှုနှင့် ဆက်နွယ် ရမည့်ပုံဖြစ်ပါသည်။

`ထာဝရဘုရား၏အမှုတော်ကို “ကြည်ဖြူခြင်းနှင့် သစ္စာစောင့် ခြင်းဖြင့်” ဆောင်သည်ဆိုရာတွင် သင့်အတွက်မည်သို့အဓိပ္ပာယ်ရှိ သနည်း။ ထာဝရဘုရားထံသို့ အပြည့်အဝဆက်ကပ်ခြင်းကို ဟန့်တား နိုင်သော စိတ်အာရုံ‌ပြောင်းလဲစေသည့်အရာသည် မည်သည်တို့နည်း။`