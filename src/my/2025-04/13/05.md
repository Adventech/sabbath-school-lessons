---
title:  ရုပ်တုကိုးကွယ်ခြင်း၏အန္တရာယ်များ
date:   24/12/2025
---

`ယောရှု၊ ၂၄း၂၂-၂၄ ကိုဖတ်ပါ။ ဣသရေလတို့သည် ရုပ်တု ဆင်းတုများနှင့် ကင်းရှင်းရမည်အ‌ကြောင်း အဘယ်‌ကြောင့် ယောရှု သည် ထပ်တလဲလဲတိုက်တွန်းရန် လိုအပ်သနည်း။`

ရုပ်တုဆင်းတုများ၏ ခြိမ်း‌ခြောက်မှုတို့သည် အယူအဆလောက်သာ မဟုတ်ပါ။ အစောပိုင်းတုန်းက မောဘလွင်ပြင်တွင် မော‌ရှေကပင် အလားတူ ဆုံးဖြတ်ခြင်းကို တောင်းဆိုခဲ့ပြီးဖြစ်၏ (တရား၊ ၃ဝး၁၉၊ ၂ဝ)။ ယခုတွင် ကျွန်ုပ်တို့မြင်‌တွေ့လာရသော ဘုရားများတို့သည် အီဂျစ်ပြည်နှင့် မြစ်ကမ်းလွန်ရှိ ဘုရားများမဟုတ်၊ သူတို့အထဲ၌ရှိနေပြီဖြစ်သော ဘုရားဖြစ်သည်။ ထို‌ကြောင့် ယောရှုသည် သူ့လူတို့မှ မိမိတို့စိတ်နှခုးကို ထာဝရဘုရားဘက်သို့ ငဲ့ညွှတ်ရန် အသနားခံတောင်းဆိုလေသည်။

ဤနေရာတွင် ဟေဗြဲစာ နာတာ-natah  အနက် “ဆွဲဆန့်ထား သည်၊ စောင်းငဲ့သည်” ဟူ၏။ လူသား၏ဆုတောင်းသံကိုနားညောင်းရန် ထာဝရဘုရားမှ ငုံ့၍နားထောင်သည်ကို ဆိုလိုသည် (၄ရာ၊ ၁၉း၁၆။ ဆာ၊ ၃၁း၂၊ ၃။ ဒံယေလ၊ ၉း၁၈)။ နောက်ပိုင်းတွင်လည်း ပုရောဖက်တို့သည် ထိုသို့ စိတ်သဘောထားရန် ဣသရေလတို့အား တောင်းဆိုထားသည် (ဟေရှာ၊ ၅၅း၃။ ယေရမိ၊ ၇း၂၄)။ ရှောလမုန်သည် ဖောက်ပြန်၍ အခြားသောဘုရားထံ မိမိစိတ်နှခုးစောင်းငဲ့သောအခါ ဤသို့ပင်ဖော်ပြပေးထားသည် (၃ရာ၊ ၁၁း၂၊ ၄၊ ၉)။ အပြစ်ပြည့်ဝသောလူသား၏စိတ်နှခုးသည် ထာဝရဘုရား၏အသံတော် အားကြားနာရန် စောင်းငဲ့လိုသောစိတ်သဘောမရှိပါ။ ထာဝရဘုရား၏အလိုတော် အား စုံလင်စေနိုင်ရန် ကျွန်ုပ်တို့ဘက်မှ အသိစိတ်ဖြင့် စိတ်နှခုးစောင်းငဲ့ပေးရန် လိုအပ်သည်။

ဣသရေလတို့၏အ‌ဖြေသည် “သူ၏စကားကို ကျွန်ုပ်တို့နားထောင် ပါမည်” ဟူ၏။ ဤသို့ဖော်ပြခြင်းသည် နားထောင်လိုသောစိတ်ရှိခြင်း‌ကြောင့် ဖြစ်သည်။ ဣသရေလတို့အား ပုံမှန်လုပ်ရိုးလုပ်စဉ်အတိုင်း အသက်မဲ့သော ဥပဒေကိုလိုက်နာရန် တောင်းဆိုသည်မဟုတ်ပါ။ ပဋိညာဉ်ဟူသည် ထာဝရ ဘုရားနှင့် အသက်ရှင်သောဆက်နွယ်မှုဖြစ်၍ စည်းမျဉ်းစည်းကမ်းလောက်ဖြင့် ဖော်ပြရန် မခုလောက်ပါ။ ဣသရေလတို့၏ကိုးကွယ်ခြင်းသည် ဥပဒေအရ ပုံသေနည်းအတိုင်းပြုလုပ်ရန်မဟုတ်။ ယုံကြည်ခြင်း၊ ချစ်ခြင်းဖြင့်၊ သန့်ရှင်း သောကရုဏာရှင် ကယ်တင်ရှင်အား အမြဲအဆက်အသွယ်ပြုခြင်းဖြစ်သည်။

ထိုလူသားတို့သည် ထာဝရဘုရားအားဝတ်ပြုမည်ဟု သုံးထပ်ကွမ်း ကတိပြုပြီးသည့်တိုင် ၎င်းတို့၌ရှိသော အခြားသောဘုရားများကိုဖယ်ရှားရန် ယောရှုမှာကြားထားသည်အတိုင်း ပြုပြီးသည့်အစီရင်ခံစာသည် တက်မလာပါ။ ယောရှုမှတ်စာတစ်‌လျှောက်ခုးတွင် ယောရှုနှင့် (မော‌ရှေအပါ) မှာကြားထား သည်အတိုင်း ပြုပြီးသည်ကို အစီရင်ခံရသည်မှာ နားထောင်ခြင်း၏သာဓက အဖြစ် ပြုလုပ်နေကြဖြစ်သည်။ မှတ်စာအုပ်အဆုံးတွင် ထိုသို့ပြုရန် ပျက်ကွက် ခြင်းသည် ယောရှု၏တောင်းဆိုခြင်းကို မလိုက်‌လျှောက်သည့်အနေအထားဖြင့် အဆုံးသတ်စေသည်။ ထိုစာအုပ်၏ဗဟိုချက်ဖြစ်သော ထာဝရဘုရားအား ဝတ်ပြုခြင်းသည် ယောရှု၏မျိုးဆက်တင်မက ထာဝရဘုရား၏လူများဖြစ်ကြ သော မျိုးဆက်တိုင်းအတွက်ဖြစ်သည်။

`ထာဝရဘုရားထံသို့ မိမိပြုရန် ကတိပေးခဲ့သော်လည်း မပြု သည်များမည်မျှရှိသနည်း၊ အဘယ်‌ကြောင့်နည်း။ သင့်အ‌ဖြေသည် ကျေးဇူးတော်အ‌ကြောင်း မည်သို့ခံယူစေမည်နည်း။`