---
title:  ကျောက်ပြားပေါ်တွင်ရေးကူးသည်
date:   12/11/2025
---

`ယောရှု၊ ၈း၃၂-၃၅ ကိုဖတ်ပါ။ ဤလုပ်ဆောင်မှုသည် မည်သည့်အနက်ရှိ၍ ယနေ့ကျွန်ုပ်တို့အတွက် မည်သို့သွန်သင်သနည်း။`

ဧဘလတောင်အကြောင်းသည် တရားဟောရာကျမ်းနှင့် (တရား၊ ၁၁း၂၉။ ၂၇း၄၊ ၁၃) ယောရှုမှတ်စာတို့မှသာ (ယောရှု၊ ၈း၃ဝ၊ ၃၃) ဖော်ပြသည်။ ဂေရဇိမ်နှင့်တကွ ပဋိညာဉ်တရား၏ကောင်းချီးများနှင့် ကျိန်ခြင်းတို့ကို အလွတ် ရွတ်ဆိုသောနေရာဖြစ်သည်။ သာ၍အသေးစိတ်ကျစွာ တရား၊ ၁၁း၂၉ နှင့် ၂၇း၄၊ ၁၃ တို့တွင် ကျိန်ခြင်းနေရာလည်းဖြစ်ခဲ့သည်။ ဤနေရာတွင် ဣသရေလ တို့သည် ပဋိညာဉ်သေတ္တာ၏ တစ်ဘက်တစ်ချက်စီတွင် မတ်တပ်အနေအထား ဖြင့် ယဇ်ပုရောဟိတ်တို့အရှေ့တွင် နေရကြသည် (ယောရှု၊ ၈း၃၃)။ တစ်ဖွဲ့ သည် ဧဘလတောင်အရှေ့တွင်လည်းကောင်း၊ အခြားတစ်ဖွဲ့သည်လည်း ဂေရဇိမ် တောင်အရှေ့တွင်လည်းကောင်း မတ်တပ်နေရကြ၏။ ဤနေရာတွင် သူတို့ သည် ပဋိညာဉ်ဖြင့်တော်စပ်ခြင်းကို လမ်းစဉ်နှစ်မျိုးဖြင့် သရုပ်ဆောင်ဖော်ပြ ကြသည်။ သူတို့ယူဆောင်လာသောယဇ်ပူဇော်ခြင်းတို့သည် ပဋိညာဉ်၏ကျိန်ခြင်း အမင်္ဂလာအပေါင်းတို့ကို မိမိအပေါ်ယူတင်တော်မူသော ယေရှုအားညွှန်ပြရာ၊ သူ့အားယုံကြည်သူတို့သည် ၎င်းတို့၏ကောင်းချီးမင်္ဂလာများကို ခံစားကြရ လိမ့်မည် (ဂလာတိ၊ ၃း၁၃။ ၂ကော၊ ၅း၂၁)။

`ပဋိညာဉ်၏မိတ္တူကို အများမြင်သာနိုင်ရန် မော်ကွန်းကျောက်တိုင် တွင် အဘယ်ကြောင့်ရေးကူးသနည်း (တရား၊ ၄း၃၁။ ၆း၁၂။ ၈း၁၁၊ ၁၄။ ၄ရာ၊ ၁၇း၃၈။ ဆာလံ၊ ၇၈း၇)။`

ကျွန်ုပ်တို့လူသားတို့သည် မေ့လွယ်တတ်ကြသည်။ နေ့စဉ်အသက်တာ ၏တောင်းဆိုမှုတို့သည် မွှန်ထူစေလောက်အောင်များပြားလျက် အချိန်တို အတွင်းတွင်ပြီးမြောက်အောင် စုပြုံကာလုပ်ဆောင်ရသည်။ ပြင်းထန်စွာထပ်ခါ ထပ်ခါမပေါ်လာသောအရာတို့ကို မေ့လျော့ကြတော့သည်။ ပွဲတော်ကျင်းပသော အခါတိုင်းတွင် မိမိကိုယ်ကို ကိုယ်တော်ထံပြန်လည်ဆက်ကပ်ခြင်းဖြင့် ပဋိညာဉ် နှင့်ဆိုင်သော မိမိတို့၏ကတိများအား ပြန်လည်သစ်လွင်စေနိုင်ပါသည်။ ဤ အခွင့်အရေးတို့သည် တစ်ဦးချင်းပြန်လည်ဆက်ကပ်နိုင်ရန် အခွင့်ထူးဖြစ်သည် သာမက အဖွဲ့လိုက်နှင့်လည်း ထာဝရဘုရားထံတော်တွင် သစ္စာစောင့်သိခြင်းကို ပြန်လည်ဆန်းသစ်စေခြင်းလည်း ဖြစ်စေနိုင်သည်။ ကျွန်ုပ်တို့သည် တစ်ကိုယ် ကောင်းဆန်သောအသိုက်အဝန်းထဲတွင် နေထိုင်ကြရသည်ဖြစ်၍ တူညီသော လောကအမြင်ကိုလည်းကောင်း၊ တူညီသောယုံကြည်ခြင်းနှင့် တူညီသောအမှုတော် လုပ်ငန်းတို့ကိုလည်းကောင်း ဝေမျှနိုင်သောပတ်ဝန်းကျင်ကို ရှာဖွေရန်လိုအပ် လာပါသည်။

`ဆူညံပွက်ထနေသောအသက်တာတွင် ကိုယ်တော်ကိုမေ့ပျောက် ၍ မိမိခွန်အားနှင့် မိမိတန်ခိုးကို အမှီပြုလုပ်ဆောင်ခြင်းသည် မည်မျှ လွယ်ကူသနည်း။ သင်အဆင်ပြေနေချိန်တွင် ဤသို့ပြုရန် အဘယ်ကြောင့် လွယ်ကူနိုင်သနည်း။`