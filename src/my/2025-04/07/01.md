---
title:  အဆုံးစွန်သစ္စာစောင့်ခြင်း၊ စစ်မက်ဇုံအတွင်းတွင်ပင် ကိုးကွယ်ခြင်း
date:   08/11/2025
---

### ဖတ်ရန်ကျမ်းချက်များ။

ယောရှု၊ ၅း၁-၇။ ထွက်၊ ၁၂း၆။ ၁ကော၊ ၅း၇။ ယောရှု၊ ၈း၃ဝ-၃၅။ တရား၊ ၈း၁၁၊ ၁၄။ ဟေဗြဲ၊ ၉း၁၁၊ ၁၂။

> <p>အလွတ်ကျမ်းချက်</p>
> "ဘုရားသခင်၏နိုင်ငံတော်နှင့် ဖြောင့်မတ်ခြင်းတရားတော်ကို ရှေးဦးစွာရှာကြလော့။ နောက်မှထိုအရာများကို ထပ်၍ပေးတော်မူ လတ္တံ့" (မဿဲ၊ ၆း၃၃)။

ယခုတစ်ပတ်တွင် ကျွန်ုပ်တို့ကြည့်ရှုရမည့်အရာမှာ ဣသရေလတို့ သည် ကတိတော်ပြည်တွင် နေထိုင်စဉ်တွင်ပင် အန္တရာယ်ရှိအံ့သောအချိန်တွင် ထာဝရဘုရားထံတော်သို့ မိမိတို့ကိုယ်ကို ပြန်လည်ဆက်ကပ်သောအချိန်လေး များဖြစ်သည်။ ယောရှုသည် မဆင်မခြင်ဘဲ အကျိုးမဲ့ရန်သူ့နယ်စပ်တစ်လျှောက် ရှိ ဣသရေလတို့ကို အရေဖြားလှီးဖြတ်စေသည် (ယောရှု၊ ၅း၁-၉)။ အန္တရာယ် ရှိအံ့ဆဲဆဲတွင် ပသခါပွဲကိုကျင်းပစေသည် (ယောရှု၊ ၅း၁ဝ-၁၂)၊ ပြည်သိမ်း ခြင်းသည်လည်း စုံလင်မည့်ဆဲဆဲတွင် ယဇ်ပလ္လင်တည်စေသည် (ယောရှု၊ ၁၈း၁၊ ၂)၊ ဣသရေလတို့သည် မိမိတို့၏အမွေများကိုလည်း မရရှိသေးမီတွင် ထာဝရဘုရားအားဝတ်ပြုရန် သန့်ရှင်းရာဌာနကိုတည်စေသည် (ယောရှု၊ ၈း၃ဝ- ၃၅) ဟု ထင်စရာအကြောင်းရှိသည်။

ကျွန်ုပ်တို့၏မအားမလပ်သောအသက်တာတွင် အသက်တာ၏အရေး တကြီးလိုအပ်ချက်တို့ကိုသာ ဂရုပြုလေ့ရှိသည်။ ထာဝရဘုရားသည် ကျွန်ုပ် တို့အတွက်ပြုပေးသောအရာများအတွက် ကျေးဇူးတော်ချီးမွမ်းကာ မိမိတို့၏ ဆက်ကပ်ခြင်းကိုလည်း သစ်ဆန်းစေမည်ကို မကြာခဏမေ့လျော့နေတတ်ကြ သည်။ ကျွန်ုပ်တို့၏ပင်ပန်းခြင်း၊ ဘဝအဆင်ပြေစေရေး၊ အောင်မြင်ခြင်းသို့ ဦးတည်ခြင်းတို့ကြောင့် နံနက်နှင့်ညနေမိသားစုဝတ်ပြုခြင်းမပြုလုပ်နိုင်ဘဲ ချန်လှပ် ထားခဲ့ကြသည်။ ကျွန်ုပ်တို့၏စိတ်နှခုးထဲတွင်မူ ထာဝရဘုရားနှင့် မိတ်သ ဟာယဖွဲ့ရသောအချိန်သည် ချစ်သောမိသားစုတို့အတွက် အကောင်းဆုံးရင်းနှီး မြုပ်နှံမှုဖြစ်ကြောင်း သိရှိကြသည်။