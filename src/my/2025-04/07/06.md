---
title:  သူ၏ကိန်းတော်မူခြင်းကိုတမ်းတခြင်း
date:   13/11/2025
---

`ယောရှု၊ ၁၈း၁၊ ၂ ကိုဖတ်ပါ။ ယောရှုသည် ပြည်တော်အား ခွဲဝေနေသည်ကို မည်သည့်အလုပ်မှ ကြားဝင်စွပ်သနည်း။`

ယောဒန်အနောက်ကမ်းခြေဒေသကို မနာရှေမျိုးနွယ်တစ်ဝက်၏ ပိုင်နက် နယ်မြေအဖြစ် ခွဲဝေပေးပြီးနောက်၊ ပရိသတ်အပေါင်းတို့သည် ရှိလောတွင် စုဝေးကြကာ၊ သာ၍ငယ်သောမျိုးနွယ်ခုနစ်ခုအား ထပ်မံခွဲဝေပေးလိုက်သည်။

ဗိမာန်တော်တည်ဆောက်ရာတွင် "ငါ၏တဲတော်" ဟူသည် သူ၏ လူတို့၌ ထာဝရဘုရားကိန်းတော်မူမည့်ကတိတော်ကို စုံလင်စေခြင်း (ထွက်၊ ၂၅း၈။ ဝတ်၊ ၂၆း၁၁၊ ၁၂) နှင့် ယောရှုမှတ်စာ၏ဗဟိုဥပဒေသကို ဖော်ပြ သည်။ ဣသရေလလူတို့၌ ထာဝရဘုရားကိန်းတော်မူခြင်းသည် ပြည်တော် သိမ်းယူရန် ထောက်မပေးရုံမက ဣသရေလမှစ၍ လောက၏ကောင်းချီး မင်္ဂလာဇစ်မြစ်အဖြစ် ဆက်လက်တည်ရှိနေမည်ဖြစ်သည် (က၊ ၁၂း၃)။ ထာဝရ ဘုရားအားဝတ်ပြုခြင်းသည် လှုပ်ရှားမှုအားခုး၊ ပြည်တော်သိမ်းယူခြင်းအမှု တို့၏ အလယ်ဗဟိုဖြစ်သည်။ တဲတော်၏တည်ရှိခြင်း၊ နောက်ပိုင်းတွင် ဗိမာန်တော်တို့သည် သူတို့၌ ထာဝရဘုရား၏ကိန်းတော်မူခြင်းနှင့် သူတို့သည် ပဋိညာဉ်တရားကို လိုက်လျှောက်ရမည့်ဝတ္တရားတို့ကို သတိထားမိစေသည်။

`ဟေဗြဲ၊ ၆း၁၉၊ ၂ဝ။ ၉း၁၁၊ ၁၂ နှင့် ၁ဝး၁၉-၂၃ တို့ကို ဖတ်ပါ။ ကျွန်ုပ်တို့သည် ထာဝရဘုရား၏ကိန်းတော်မူခြင်းကို ဌာပနာ ပြုထားသော လောကဗိမာန်မရှိသည်တိုင် ယောရှုထံမှ မည်သည့် အရာကို သင်ယူခဲ့ရသနည်း။`

ဗိမာန်တော်၏ နည်းဥပဒေသတို့သည် ပဋိညာဉ်သေတ္တာတော်အားဖြင့် ယောရှုနှင့်ပြောဆိုရာတွင် အားခုးချပြပြီးသားဖြစ်သဖြင့် ဗိမာန်တော်သည် မမျှော်လင့်ဘဲဖြစ်လာသည်မဟုတ်ပါ။ ပဋိညာဉ်သေတ္တာတော်သည် အသန့်ရှင်းဆုံး အခန်းရှိ ပရိဘောကအားခုး၏ဗဟိုချက်ဖြစ်၍ ယောရှုမှတ်စာ၏ အလျင်ဦး အခန်းကြီးနှစ်ခုရှိ ကူးသွားခြင်းနှင့် သိမ်းယူခြင်းတို့၏အမှတ်အသားဖြစ်သည်။ မြေဝပုံကျ၏အလယ်ဗဟိုတွင် တဲတော်အားတည်ထားခြင်းဖြင့်၊ ယာဝေဘုရား၏ လောကရုံးချုပ်ဖြစ်သော ထိုဗိမာန်တော်ပတ်ဝန်းကျင်တွင် ဣသရေလလူတို့ နေထိုင်နေရသည်ကို ယောရှုမှပြသလိုက်ခြင်းပင်ဖြစ်သည်။

အပြစ်ဖြေခြင်းကာလတွင် အသက်ရှင်သောကျွန်ုပ်တို့သည် ကောင်းကင် ဗိမာန်ကိုရှေ့ရှု၍ မိမိတို့အသက်တာ၏ယုံကြည်ခြင်း၊ မျှော်လင့်ခြင်းနှင့် ဝိညာဉ် အမွေအနစ်များအား စိန်ခေါ်နေသောအရာများကို အာရုံစိုက်ရန်လိုအပ်သည်။ ခရစ်တော်၏ကပ်တိုင်ပေါ်နှင့် ကောင်းကင်ဗိမာန်တော်တွင် ပြုလုပ်ပေးသော အလုပ်ကို အားကိုးလိုက်ပါက၊ နောင်တစ်ချိန်တွင် ထာဝရဘုရားသည် သူ့လူ တို့၌ ထာဝရကာလပြန်လည်ကိန်းတော်မူခြင်းအား မျှော်လင့်နိုင်ကြပါလိမ့်မည် (ဗျာ၊ ၂၁း၃)။