---
title:  ပဋိညာဉ်အားဦးထိပ်ထားခြင်း
date:   09/11/2025
---

`ယောရှု၊ ၅း၁-၇ ကိုဖတ်ပါ။ ဒုတိယမျိုးဆက်တို့အား ပြည်သိမ်းယူနေချိန်အတွင်းမှာပင် အရေဖြားလှီးရန် ထာဝရဘုရား သည် အဘယ်ကြောင့် ယောရှုအားမိန့်တော်မူသနည်း။`

ပြည်တော်အားစူးစမ်းလေ့လာပြီးနောက် ခွန်အားပေးသောသူလျှိုတို့၏  တင်ဆက်မှုနှင့် အံ့ဖွယ်ယော်ဒန်ကူးသွားခြင်းအပြီးတွင် ရန်သူတို့နှင့် ချက်ချင်း ဆုံတွေ့ရမည်ဟု မျှော်လင့်ထားကြပါမည်။ သို့သော်လည်း စစ်မက်ရေးရာ အောင်နိုင်ခြင်းထက် သာလွန်အရေးကြီးသည်မှာ ထာဝရဘုရားနှင့် ဣသရေလ ၏ပဋိညာဉ်တရားပင်ဖြစ်သည်။

မျိုးဆက်သစ်တို့သည် ပြည်တော်ကိုသိမ်းယူခြင်းတွင် မပါဝင်ရမီတွင် ထိုပြည်အား အမှန်တကယ်ပိုင်ဆိုင်သောသူနှင့် အထူးမိတ်သဟာယဖွဲ့ရန်လိုအပ် သည်။ ပဋိညာဉ်လက္ခဏာကို ဆန်းသစ်စေခြင်းဖြင့် ထာဝရဘုရားသည် ယော်ဒန် လွန်သည်တိုင်အောင် ခေါ်ဆောင်လာခြင်းကျေးဇူးတော် အံ့ဖွယ်ဖြစ်ရပ်များကို တုံ့ပြန်ခြင်းလည်းဖြစ်သည်။

ထာဝရဘုရားနှင့် ကျွန်ုပ်တို့၏ပဋိညာဉ်တရားသည် သူတောင်းဆို ထားသောအရာများကို ဥပဒေလမ်းကြောင်းအတိုင်း လိုက်လျှောက်ခြင်းဖြင့် ကိုက်ညီစေရန် ကြိုးစားသည်ထက်၊ ကျွန်ုပ်တို့အတွက် သူပြုပေးသောအရာ များအတွက် ကျေးဇူးတော်ချီးမွမ်းခြင်းသာဖြစ်ရမည်။ (ရှင်ပေါလုသည်လည်း ဂလာတိဩဝါဒစာတွင် သာသနာပလူယောက်ျားများ ပြောင်းလဲလာသောအခါ၊ အရေဖြားလှီးရန် အမိအရတိုက်တွန်းထားခဲ့သည်နှင့်ပင် တူညီနေသည်)။

ဣသရေလသည် မိမိတို့၏ရာဇဝင်တွင် အင်အားအကြီးဆုံးဖြစ်လု ဆဲဆဲဖြစ်၍ သူတို့၏စခန်းအတွင်းကိုလည်း စစ်ဗျူဟာပြင်ဆင်ခြင်းတို့ဖြင့် ပြည့်စုံနေလိမ့်မည်။ သို့သော်လည်း သမားရိုးကျတော့မဟုတ်ပါ။ မြင်းကကြိုး ဆင်ခြင်းနှင့် ဓားသွေးခြင်းအမှုတို့ပြုလုပ်မည့်အစား စစ်တိုက်ချိန်တွင် အနည်းဆုံး သုံးရက်လောက် အားနွဲ့စေမည့် ဘာသာရေးထုံးတမ်းကို ပြုလုပ်ရသည်။

ဤသည်တို့ကိုပြုလုပ်ရသည့်အကြောင်းမှာ သူတို့အား အီဂျစ်ပြည်မှ ထုတ်ဆောင်ခဲ့သောထာဝရဘုရားနှင့် သူတို့၏မိတ်သဟာယအား အောင်ပွဲ ခံခြင်းဖြစ်သည်။ တိုက်ပွဲတို့သည် ထာဝရဘုရား၏အတာဖြစ်သည်ဟု အသိ အမှတ်ပြုကြသောကြောင့်လည်းဖြစ်သည်။ သူတို့အားအောင်နိုင်ခြင်းကတိပေး သည်မှာလည်း ဘုရားပင်ဖြစ်သည်။ ယေရှုကလည်း ၎င်းဥပဒေသကို စကားခုး အနည်းငယ်ပြောင်းလဲကာ မိန့်တော်မူသည်မှာ "ဘုရားသခင်၏နိုင်ငံတော်နှင့် ဖြောင့်မတ်ခြင်းတရားတော်ကို ရှေးဦးစွာရှာကြလော့။ နောက်မှ ထိုအရာများကို ထပ်၍ပေးတော်မူလတံå့" (မဿဲ၊ ၆း၃၃) ဟူ၏။

ကျွန်ုပ်တို့၏နေ့စဉ်အသက်တာတွင် အရေးပေါ်လိုအပ်သောအရာ မြောက်မြားစွာတို့ဖြင့် ဝန်ပိနေသဖြင့်၊ အသက်တာ၏အရေးအကြီးဆုံးအရာ တည်းဟူသော နေ့စဉ်ခရစ်တော်၌ ဆက်ကပ်အပ်နှံခြင်းကို မေ့လျော့နေတတ် ကြသည်။

`ထာဝရဘုရားထက် သာ၍အရေးကြီးနေသောအရာများကြောင့် ထာဝရဘုရားနှင့် မိတ်သဟာယဖွဲ့ခြင်းကို မေ့လျော့နေသည်များကို ပြန်တွေးကြည့်ပါ။ ဤအရာသည် မည်မျှဖြစ်လွယ်၍ မည်သို့ရှောင်ရှား ရပါမည်နည်း။`