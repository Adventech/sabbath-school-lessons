---
title:  ကောင်းကင်ခမည်းတော်
date:   08/12/2024
---

ရှင်ယောဟန်ခရစ်ဝင်ကျမ်းကို ရေးသားထားရာမှာ သမ္မာကျမ်းအားလုံး ၏အချုပ်ကိုပြုစုထား၍ မူလအစကနဦးအကြောင်းမှ စတင်ခဲ့သည်။ “အစအဦး ၌ ဘုရားသခင်သည် ကောင်းကင်နှင့်မြေကြီးကို ဖန်ဆင်းတော်မူ၏” (က၊ ၁း၁)။ သိုမဟုတ် အစအဦး၌ ခမည်းတော်၊ သားတော်နှင့် သန့်ရှင်းသော ဝိညာဉ်တော်သည် ကောင်းကင်နှင့်မြေကြီးကို ဖန်ဆင်းတော်မူ၏။ သူတို့သည် အရာခပ်သိမ်း၏မူလအစဖြစ်သည်။ စကြဝဠာကိုဖန်ဆင်းခဲ့ကြသည်။ သက်ရှိ သက်မဲ့သတ္တဝါအားလုံးပါဝင်သည်။ ကျွန်ုပ်တို့၏ကမ္ဘာဂြိုလ်ကြီး၌ အသက်ရှိသော သတ္တဝါကို အထူးဖန်ဆင်းသလို၊ လူသားသည် ဖန်ဆင်းခြင်းအားလုံး၏ အထူးမြတ်ဆုံးဖြစ်သည်။ ဘုရားရှင်သည် ကျွန်ုပ်တို့လူသားကိုဖန်ဆင်းရခြင်း၏ ရည်ရွယ်ချက်မှာ သူနှင့်အတူတစ်လုံးတစ်ဝတည်းနေထိုင်၍ အခြားသူတို့နှင့် လည်း အတူယှဉ်တွဲနေထိုင်ရန်အတွက်ဖြစ်သည်။

အကြောင်းမလှ၍ လူစီဖာသည် ကမ္ဘာကြီးဆီသို့ အပြစ်ကိုသယ်ဆောင် လာခဲ့သည်။ ကျွန်ုပ်တို့ဘုရားရှင်နှင့် အဆက်ပြတ်သွားစေရန် အပြစ်သည် ကြားဝင်လာခဲ့သည်။ ဘုရားရှင်ကို လူတို့မှားယွင်းစွာသဘောထားရန် အမျိုးမျိုး လှုံ့ဆော်ပေးသည်။ ထိုကြောင့် ယေရှုသည် လူသား၏ဇာတိကို လာရောက် ခံယူရသည်။ ဘုရားရှင်ကိုသိနိုင်သောအသိဉာဏ်နှင့် လူသားများကယ်တင်ခြင်း ရရှိရန် ယေရှုရှင်ဆင်းကြွလာခဲ့ရသည်။

လောက၌ရှိစဉ် ယေရှုသည် မိမိ၏အသက်ကို ခမည်းတော်၏လက်သို့ အပ်နှံထားသည်။ ခမည်းတော်၏ပို့ဆောင်ခြင်းအတိုင်း အသက်ရှင်နေထိုင်ခဲ့ သည်။ “ငါသည် ခမည်းတော်နှင့် တစ်လုံးတစ်ဝတည်းဖြစ်၏” (ယော၊ ၁ဝး၃ဝ)။ ခမည်းတော်သည် ငါနှင့်အတူရှိ၍ ငါသည် ခမည်းတော်နှင့်အတူ ရှိသည်” (ယော၊ ၁ဝး၃၈)။ “ငါသည် ငါ့ခမည်းတော်၏အမှုကိုမပြုလျှင် ငါ့ကိုမယုံကြနှင့်” (ယော၊ ၁ဝး၃၇)။

**အောက်ပါကျမ်းချက်များမှ ခမည်းတော်၏အရေးကြီးသောကဏ္ဍသည် မည်သို့ရှိကြောင်းဖော်ပြသနည်း။**

`ယော၊ ၃း၁၆၊ ၁၇။ ယော၊ ၆း၅၇`

`ယော၊ ၅း၂၂၊ ၃ဝ`

`ယော၊ ၆း၃၂။ ယော၊ ၁၄း၁ဝ၊ ၂၄`

`ယော၊ ၆း၄၅`

`ယော၊ ၁၅း၁၆။ ယော၊ ၁၆း၂၃`

အထက်ပါကျမ်းချက်များသည် ခမည်းတော်နှင့် သားတော်ယေရှု ခရစ်တော်တို့နီးကပ်စွာဆက်သွယ်ကြကြောင်းဖော်ပြသည်။ ခမည်းတော်သည် ကျွန်ုပ်တို့ကမ္ဘာမြေကို ဆက်သွယ်ရင်းနှီးမြှုပ်နှံမှုကြီးစွာပြုတော်မူသည်။ ကျွန်ုပ်တို့ အတွက် ကယ်တင်ခြင်းပင်ဖြစ်သည်။ ဘုရားရှင်သည် ကျွန်ုပ်တို့ကို မည်မျှ ချစ်ကြောင်းထင်ရှားနေသနည်း။