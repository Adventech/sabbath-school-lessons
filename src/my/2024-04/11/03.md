---
title:  ယေရှုနှင့်ခမည်းတော်
date:   09/12/2024
---

ကျွန်ုပ်တို့သည် သုံးပါးပေါင်းဘုရား၏ဖန်ဆင်းခြင်းကိုခံရ၍ သူတို့နှင့် မိတ်သဟာယဖွဲ့ရန်ဖြစ်သည် (က၊ ၁း၂၆၊ ၂၇)။ အပြစ်ကြောင့် ထိုမိတ်သဟာယ ဖွဲ့ခြင်း ပျက်ခဲ့ရသည်။ ဧဒင်ဥယျာဉ်တော်မှဖြစ်စဉ်ကို ပြန်စဉ်းစားမိတိုင်း ဘုရားရှင်နှင့် ကျွန်ုပ်တို့ဝေးကွာသွားရသည့်အကြောင်းကို ပြန်ပြောင်းသတိရနိုင်သည်။

`က၊ ၃း၇-၉ ကိုဖတ်ပါ။ အပြစ်၏ဆိုးကျိုးသည် မည်မျှအထိပြင်းထန် ခဲ့သနည်း။ ဘုရားမှ လူတို့ကိုပြန်၍ရှာရသည့်အဓိပ္ပာယ်သည် မည်သို့ဖြစ်သနည်း။ (လူမှဘုရားကိုရှာခြင်းမဟုတ်ပါ)။`

အပြစ်ကြောင့်ဖြစ်လာသောဆိုးကျိုးအားလုံးကို သုံးပါးပေါင်းဘုရားရှင်မှ ပြန်၍ကုစားပေးလိုကြသည်။ လူသားများအားလုံးခံယူခြင်းရှိသည်ဖြစ်စေ၊ မရှိသည် ဖြစ်စေ ဘုရားရှင်မှ အပြစ်အကျိုးကိုကုစားပေးလိုသည်။

ပြန်၍ပေါင်းစည်းနိုင်ရေးလုပ်ဆောင်မှုကိုအောင်မြင်စေရန် သုံးပါးပေါင်း ဘုရားထဲမှတစ်ပါးသည် လူကဲ့သို့ဖြစ်လာရသည်။ လူဇာတိကိုခံရသည်။ ဘုရားရှင်၏ဘုန်းတော်ကို ထင်ရှားပြသပေးရသည် (ယော၊ ၁း၁၄-၁၈)။ ရလဒ်အဖြစ် လူသားများသည် ပြည့်ဝသောကိုယ်တော်၏ကရုဏာတော်ကို ရရှိ ခံစားရသည်။ ယေရှုသည်ကြွဆင်းလာ၍ ဘုရားရှင်၏ဘုန်းတော်ကို ထင်ရှားစေ သည်။ သို့ဖြစ်၍ အပြစ်ကြောင့် ဖြတ်တောက်နေခဲ့ရသောပေါင်းစပ်မှုသည် ပြန်၍ပေါင်းစည်းသွားနိုင်သည်။ သို့ဖြစ်၍ ယုံကြည်ခြင်းနှင့် ဘုရားရှင်ကို လက်ခံရန်ဆန္ဒရှိသူတိုင်း ယေရှုရှင်ယူဆောင်လာသောပေါင်းစည်းခြင်းကို ရရှိ ခံစားနိုင်သည်။

`အောက်ပါကျမ်းချက်များမှ ကျွန်ုပ်တို့အံ့ဖွယ်ကောင်းသောမျှော်လင့်ချက် ကို ရရှိနိုင်သနည်း။ ယော၊ ၁း၁၊ ၂။ ယော၊ ၅း၁၆-၁၈။ ယော၊ ၆း၆၉။ ယော၊ ၁ဝး၁ဝ၊ ၃ဝ။ ယော၊ ၂ဝး၂၈။`

“ခရစ်တော်၌အသက်ရှိ၏။ မူလအရင်းခံဖြစ်၍ အခြားနေရာမှ အငှား ယူရခြင်းမျိုးမဟုတ်ပါ” (Ellen G. White, The Desire of Ages, p. 530). လူ့ဇာတိကိုခံသောသားတော်အဖြစ် “မိမိအသရေကိုစွန့်၍” (ဖိလိပ္ဋိ၊ ၂း၇) လူသားတို့အကြား လူတစ်ဦးကဲ့သို့နေထိုင်တော်မူသည်။ ဘုရားသခင်ထံမှ ဆုလာဘ်လက်ဆောင်အဖြစ် အသက်ကိုပိုင်ဆိုင်ခွင့်ရထားသည်။ “ခရစ်တော်၌ ရှိသောဘုရားဇာတိတော်သည် ထာဝရအသက်ဖြစ်သည်ဟု ယုံကြည်သူတို့ကို အာမခံထားသည်။” (The Desire of Ages, p. 530).

လူသားများသည် ဘုရားရှင်ကို အသိအမှတ်ပြုခြင်းမရှိ (ယော၊ ၁ရး၂၅)။ သို့ဖြင့် ကိုယ်တော်သည် မိမိ၏သားတော်ကို စေလွှတ်တော်မူခဲ့ သည် (ယော၊ ၉း၄။ ယော၊ ၁၆း၅)။ ထိုသို့ဖြင့် ခမည်းတော်ဘုရားကို လူတို့သိရှိနိုင်ရန်အတွက်ဖြစ်သည်။

ကမ္ဘာပေါ်၌ရှိသော ဘုရားမဲ့သူတို့၏ယူဆချက်မှာ “ကျယ်ပြောလှသော စကြဝဠာကြီး၌ ကျွန်ုပ်နားမလည်နိုင်သောအချက်သည် အပြင်မှအကူအညီ တစ်ခုခု တစ်နေရာရာမှလာပြီး ကျွန်ုပ်တို့ကိုကယ်တင်မည့်အရိပ်အရောင်မတွေ့ ရပါ။ ကျမ်းစာမှမည်သို့သွန်သင်သနည်း။ လူတို့၏အတွေးအခေါ်မည်မျှ မှားယွင်းခြင်းဖြစ်နေသနည်း။