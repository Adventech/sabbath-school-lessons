---
title:  သားတော်ကိုသိခြင်းသည် ခမည်းတော်ကိုသိခြင်းဖြစ်သည်
date:   10/12/2024
---

ရှင်ယောဟန်ခရစ်ဝင်ကျမ်းတစ်လျှောက် တမန်တော်ကြီးသည် ယေရှုကို သားတော်ဟုဖော်ပြပြီး ခမည်းတော်၏အလိုတော်ကိုဆောင်လျက် အမှုတော် ဆောင်ရွက်သည်ဟု ဖော်ပြထားသည်။ ယေရှုရှင်သည် ခမည်းတော်အား ဖော်ပြရာ၌ မည်သူဖြစ်ကြောင်းကိုပြသသည်။ ကျွန်ုပ်တို့ကမ္ဘာမြေနှင့် မည်သို့ ပတ်သက်နေကြောင်းကိုလည်းပြသ၏။ ယော၊ ၁း၁၈ ၌ ခမည်းတော်၏အလို အတိုင်း ခမည်းတော်အားသိကြစေရန် လုပ်ဆောင်သည်ဟုလာသည်။ ယေရှု သည် ထပ်ခါထပ်ခါထိုသို့ပြုလုပ်သည်။ ရှင်ယောဟန်ခရစ်ဝင်ကျမ်းတစ်ကျမ်း လုံး၌ ခမည်းတော်ဟု အကြိမ်ပေါင်း ၁၃၆ ကြိမ်ရေးသားထားပြီး အခန်း၊ ၁-၃ အထိအတွင်း အကြိမ်ပေါင်း ၁၈ ကြိမ်ရေးထားသည်။ ဓမ္မသစ်ကျမ်းတစ်ကျမ်း လုံး၌ ခမည်းတော်ဟူသောစကားလုံးသည် ရှင်ယောဟန်ခရစ်ဝင်ကျမ်း၌ သုံးပုံတစ်ပုံ အသုံးပြုရေးထားသည်။ ခမည်းတော်ကိုလူအများသိစေရန် ကိုယ်တော်ပြုတော် မူခြင်းသည် ခရစ်ဝင်ကျမ်း၏နှုတ်ဆက်စကားပြောသောအပိုင်းတွင် အဓိကပါဝင် သည်။

ယေရှုရှင်သည် ခမည်းတော်၏ကိုယ်စား လောကသို့ကြွလာသည်။ အသက်ရှင်နေထိုင်သည်။ လူ့ဇာတိကိုခံယူသည်။ ခမည်းတော်၏အလိုတော် အတိုင်းဖြစ်သည်။ ယေရှုရှင်မိန့်တော်မူသည်မှာ အရာခပ်သိမ်းကို ခမည်းတော် ၏အလိုတော်အတိုင်းပြုတော်မူသည်။ မိမိအလိုအတိုင်းမဟုတ် (ယော၊ ၅း၃ဝ)။ စကားအားဖြင့်သာပြောနေသည်ဟု ထင်ဖွယ်ရှိသော်လည်း ယေရှုရှင်သည် မိမိကိုယ်ကို အပ်နှံဆက်ကပ်ခဲ့သည်။ လူသားတစ်ဦးကဲ့သို့နေထိုင်၍ ခမည်း တော်ကို ကိုယ်စားပြုခဲ့သည်။

မိမိကို ခမည်းတော်စေလွှတ်တော်မူကြောင်းကိုလည်း ယေရှုမိန့်တော် မူခဲ့သည်။ ခမည်းတော်၏အမှုကို ပြီးမြောက်အောင်ဆောင်ရွက်မည်။ လူသား များကိုကယ်တင်ရန်ဖြစ်ပြီး ခမည်းတော်သည်လည်း မိမိ၏အမှုတော်အတွက် သက်သေပြုပေးသည်ဟုဆိုသည် (ယော၊ ၅း၃၆-၃၈)။

ခမည်းတော်မှသူ့အားစေလွှတ်တော်မူကြောင်း ယေရှုရှင်ကြွေးကြော် ခဲ့သည်။ ကိုယ်တော်အားဖြင့်သာလျှင် လူသားတစ်ရပ်လုံး ခမည်းတော်ထံသို့ ပြန်လည်ရောက်ရှိအောင်ဆောင်ရွက်စေရန်အတွက်ဖြစ်သည် (ယော၊ ၆း၄ဝ၊ ၄၄)။ ယေရှုရှင်၌ လူတို့သည် ကယ်တင်ခြင်းကိုရှာဖွေတွေ့ရှိနိုင်ရန် ခမည်းတော် အလိုတော်ရှိသည်။ သေခြင်းမှ သူတို့ကိုထမြောက်စေမည်ဟု ကတိတော်ပေး ထားသောသူဖြစ်သည်။

`အောက်ပါပေးထားသောကျမ်းချက်များမှ ယေရှုရှင်နှင့် ခမည်းတော် ဆက်သွယ်ထားခြင်းအကြောင်း မည်သို့ဆုံသနည်း။ ယော၊ ရး၁၆။ ယော၊ ၈း၃၈။ ယော၊ ၁၄း၁ဝ၊ ၂၃။ ယော၊ ၁၅း၁၊ ၉၊ ၁ဝ။ ယော၊ ၁၆း၂၇၊ ၂၈။ ယော၊ ၁ရး၃။`

ယေရှုသည် ခမည်းတော်နှင့်ဆက်သွယ်ထားကြောင်း ကြွေးကြော်မှုသည် အံ့ဩစရာဖြစ်သည်။ ကိုယ်တော်၏သွန်သင်မှုအားလုံးသည် ခမည်းတော်၏ သွန်သင်ချက်ဖြစ်သည်ဟုဆို၏။ ပြောသမျှအရာအားလုံးသည်လည်း ခမည်းတော် ထံမှကြားခဲ့ရသောစကားများဖြစ်ကြောင်း၊ ကိုယ်တော်ကိုယုံကြည်လျှင် ခမည်းတော် ကိုယုံကြည်ခြင်းနှင့် အတူတူပင်ဖြစ်သည်။ ခမည်းတော်၏နှုတ်ထွက်စကားသည် ကိုယ်တော်၏နှုတ်ထွက်စကားနှင့်အတူတူပင်ဖြစ်သည်။ ကိုယ်တော်နှင့် ခမည်းတော်သည်ပေါင်းစည်း၍ ချစ်ခြင်းဖြင့် လူသားတို့ကိုကယ်တင်သောအမှုကို ဆောင်ရွက်နေကြသည်။ ယေရှုရှင်နှင့် ခမည်းတော်အလွန်နီးကပ်စွာနေတော် မူကြောင်းကို သက်သေခံသောစကားဖြစ်သည်။

သင်၏အသက်တာအတွက် ဘုရားရှင်အလိုတော်မည်သို့ရှိတော် မူကြောင်းသင်သိလျှင် မည်သို့ပြောင်းလဲခြင်းရရမည်နည်း။ ယေရှုရှင်သည် ကျွန်ုပ်တို့အသက်တာအတွက် ခမည်းတော်၏အလိုတော်အတိုင်း လုပ်ဆောင် ပေးနေကြောင်းသိရသောအချိန်မှာ ကျွန်ုပ်တို့အသက်တာကို ပို၍ကောင်းအောင် မည်သို့လုပ်ဆောင်မည်နည်း။