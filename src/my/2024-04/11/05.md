---
title:  သန့်ရှင်းသောဝိညာဉ်တော်ဘုရား
date:   11/12/2024
---

သန့်ရှင်းသောဝိညာဉ်တော်ဘုရားသည် ရှင်ယောဟန်ခရစ်ဝင်ကျမ်း၌ ခမည်းတော်နှင့်သားတော်ကဲ့သို့ ထင်ထင်ရှားရှားမဖော်ပြထားပါ။ သို့သော် သားတော်ယေရှု၏အမှုတော်အောင်မြင်ရန် သန့်ရှင်းသောဝိညာဉ်တော်၏ အခန်းကဏ္ဍသည် အရေးပါလှသည်။

`ယော၊ ၁း၁ဝ-၁၃ ကိုဖတ်ပါ။ ဖော်ပြထားသောကျမ်းချက်အရ ပြောင်းလဲခြင်းရရှိနိုင်ရန် သန့်ရှင်းသောဝိညာဉ်တော်သည် မည်မျှအရေးပါ ကြောင်းဖော်ပြထားသနည်း။`

ရှင်ယောဟန်ခရစ်ဝင်ကျမ်း၏အခန်းကြီး (၁) ၌ သန့်ရှင်းသော ဝိညာဉ်တော်ဘုရား၏အဓိကကဏ္ဍကို ကျွန်ုပ်တို့တွေ့နိုင်သည်။ လူများစွာ တို့သည် နှုတ်ကပတ်တော်ကိုခံယူကြ၏ဟု ယောဟန်တင်ပြထားသည်။ အဓိပ္ပာယ်မှာ လူများစွာတို့သည် ကိုယ်တော့်ကိုယုံကြည်လျှင် ဘုရားရှင်၏ သားသမီးများဖြစ်လာကြသည်။ “လူမျိုးနှင့်စပ်ဆိုင်၍ ဖွားသောသားမဟုတ်။ မေထုန်သံဝါသအားဖြင့် ဖွားသောသားမဟုတ်။ လူအလိုလျောက်ဖွားသော သားမဟုတ်။ ဘုရားသခင်ဖွားတော်မူသောသားဖြစ်သတည်း” (ယော၊ ၁း၁၃)။ ထိုအချက်သည် သန့်ရှင်းသောဝိညာဉ်တော် ဘုရား၏ပြုတော်မူချက်မှလာသည်။

`အောက်ဖော်ပြပါကျမ်းချက်များမှ သန့်ရှင်းသောဝိညာဉ်တော်အကြောင်း ကို မည်သို့ဖော်ပြထားသနည်း။ ယော၊ ၃း၅-၈။ ယော၊ ၆း၆၃။ ယော၊ ၁၄း၂၆။ ယော၊ ၁၅း၂၆။ ယော၊ ၁၆း၇-၁၁။`

“သန့်ရှင်းသောဝိညာဉ်တော်အကြောင်းကို ကိုယ်တော်သည် တပည့်တော် တို့အားသင်ကြားပေးရာ၌၊ ဝမ်းမြောက်ခြင်းမျှော်လင့်ခြင်းရှိစေရန် ကိုယ်တော် ပြုတော်မူပေးခဲ့သည်။ သန့်ရှင်းသောဝိညာဉ်တော်၏မစမှုကြောင့် ကိုယ်တော် သည် အသင်းတော်ကို ပြင်ဆင်မှုပေးနိုင်ခဲ့သည်။ လူသားများအတွက် ခမည်းတော်ထံမှ ယေရှုရှင်တောင်းဆိုနိုင်သည့် အမြင့်ဆုံးသောဆုလက်ဆောင် သည် သန့်ရှင်းသောဝိညာဉ်တော်ကိုရရှိခြင်းဖြစ်သည်။ သန့်ရှင်းသောဝိညာဉ် တော်သည် လူတို့၏အားအင်ကို ပြန်၍ခွန်အားပေးရန်အတွက် အထူးခန့်အပ် ခြင်းခံရသည်။ ထိုကဲ့သို့မရှိလျှင် ခရစ်တော်၏ဆက်ကပ်အပူဇော်ခံခြင်းအမှု သည် အရာမရောက်နိုင်ပါ။ နတ်ဆိုး၏အားအင်သည် နှစ်ပေါင်းရာပေါင်း များစွာ ခွန်အားဖြည့်ထားသည်။ လူတို့သည် စာတန်၏ဖမ်းချုပ်ခံနေရခြင်း အတွက် အလွန်အံ့ဩဖွယ်ကောင်းသည်။ အပြစ်ကိုအောင်မြင်ကျော်လွှားနိုင်ရန်မှ အဓိကပုဂ္ဂိုလ်သည် သုံးပါးပေါင်းသောဘုရားမှ တတိယပုဂ္ဂိုလ်ပင်ဖြစ်သည်။ ထိုသူသည် အယောင်ဆောင်ခွန်အားနှင့်လာသည်မဟုတ်၊ ဘုရားရှင်၏တန်ခိုးနှင့် ကြွလာခြင်းဖြစ်သည်။ (Ellen G. White, The Desire of Ages, p. 671).

သန့်ရှင်းသောဝိညာဉ်တော်ကိုရရှိခြင်းသည် ကောင်းချီးမဂင်္လာအလွန် ကြီးပါသည်။ ဘုရားရှင်သည် မှန်ကန်သောဘုရားဖြစ်ကြောင်းကို ထောက်ခံသူ ဖြစ်သည် (ယော၊ ၃း၃၃)။ အပြစ်ကိုဖော်ပြပေးသည်။ ဖြောင့်မတ်ခြင်းလမ်းကို စီစဉ်ပေးသည်။ တရားမျှတမှုစွာစီရင်သည် (ယော၊ ၁၆း၈-၁၁)။ အမှန်ကို သိနိုင်ရန် ကျွန်ုပ်တို့အတွက်သော့ချက်ဖြစ်သည်။ သန့်ရှင်းသောဝိညာဉ်တော်၏ မစခြင်းကြောင့် ထာဝရဘုရား၏နှုတ်ကပတ်တော်ကို မြည်းစမ်းသိမြင်ခွင့်ရ ရှိသည်။