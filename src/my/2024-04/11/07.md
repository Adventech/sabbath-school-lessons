---
title:  ဆက်လက်လေ့လာရန်။
date:   13/12/2024
---

Ellen G. White, “Let Not Your Heart Be Troubled,” pp. 662-680, in The Desire of Ages; “Additional Note on [John] Chapter 1,” The SDA Bible Commentary, vol. 5, pp. 911-919.

“ယေရှုရှင်ကိုမည်သူဟု ခံယူရမည့်အချိန်၌ ကိုယ်တော်ကိုပြိုင်ဆိုင်လို သူများသည် လူသား၏အဆင့်ဖြင့်သာ ဆုံးဖြတ်ကြသည်။ ဇာတိပကတိအတိုင်း စီရင်ကြသည်” (ယော၊ ၈း၁၅)။ ထိုသို့သောတရားစီရင်ခြင်းသည် မျက်နှာကိုသာ ကြည့်၍ စီရင်ခြင်းထက် (ယော၊ ရး၂၄) ပို၍ဆိုးနိုင်ပါသည်။ ဇာတိပကတိ၏ သဘောတရားကို ပိုင်းခြားသုံးသပ်ကြည့်သည်။ အပြစ်၌ကျရှုံးနေသောကမ္ဘာသူ ကမ္ဘာသားများသည် ဝိညာဉ်တော်၏ပဲ့ပြင်ခြင်းမပါဘဲ စံနှုန်းများကိုသတ်မှတ် ကြသည် (ယော၊ ၃း၃-၇)။ သူတို့သည် ဇာတိပကတိသဘောကိုမြင်ကြသည်။ သို့သော် ကိုယ်တော်ကို နှုတ်ကပတ်တော်မှ လူ၏ဇာတိကိုယူတင်ထားကြောင်း လုံးဝမစဉ်းစားပါ (ယော၊ ၁း၁၄)။ ယေရှုကို လောက၏အမြင်ဖြင့်သာ တွက်ချက်ချိန်တွယ်ကာ ဆုံးဖြတ်ကြသည် (၂ကော၊ ၅း၁၆)။

“နှစ်သိမ့်အားပေးသောသူကို ‘သမ္မာတရား၏ဝိညာဉ်တော်’ ဟု ခေါ်ကြ သည်။ သူ၏အလုပ်သည် သမ္မာတရားကို ထိန်းသိမ်းစောင့်ရှောက်ရန်အတွက် ဖြစ်သည်။ ရှေးဦးစွာ လူတို့၏စိတ်နှလုံးသို့ သမ္မာတရား၏ဝိညာဉ်တော်အဖြစ် ကိန်းအောင်းတော်မူသည်။ သို့ဖြစ်၍ သူသည် နှစ်သိမ့်ပေးသူဖြစ်လာခဲ့သည်။ သမ္မာတရား၌ နှစ်သိမ့်ခြင်းနှင့် ငြိမ်သက်ခြင်းတို့ရရှိသည်။ သို့သော် မှားယွင်း သောလမ်း၌ စစ်မှန်သောငြိမ်သက်ခြင်းနှင့် သမ္မာတရားကိုမရရှိနိုင်ပါ။ မှားယွင်းသောအတွေးအခေါ်နှင့် တီထွင်ပေးသောထုံးစံဓလေ့တို့အားဖြင့် စာတန်သည် လူ၏အသိဉာဏ်ကို လွှမ်းမိုးနိုင်သည်။ စာတန်သည် လူတို့ကိုမှားသောလမ်းကို ပြပေးခြင်းဖြင့် စာရိတ္တအမှားကို ပုံသွင်းပေးနိုင်သည်။ သန့်ရှင်းသောဝိညာဉ်တော်သည် နှုတ်ကပတ်တော်အားဖြင့် လူတို့စိတ်ကို စကားပြောဆိုသည်။ လူတို့၏စိတ်နှလုံးသား၌ သမ္မာတရားကို ရိုက်နှိပ်ပေးသည်။ ထိုနည်းဖြင့် အမှားအယွင်းတို့ကို ဖယ်ထုတ်ပစ်သည်။ ထိုနည်းဖြင့် သန့်ရှင်းသော ဝိညာဉ်တော်သည် နှုတ်ကပတ်တော်အားဖြင့် အမှုတော်ကိုဆောင်ရွက်သည်။ ရွေးချယ်ခံရသောသူတို့ကို ခရစ်တော်သည် သန့်ရှင်းသောဝိညာဉ်တော်အားဖြင့် မိမိ၏လက်အောက်သို့သိမ်းသွင်းသည်။” (Ellen G. White, The Desire of Ages, p. 671).