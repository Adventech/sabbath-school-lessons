---
title:  ယေရှု၏ဆုတောင်းချက်
date:   12/12/2024
---

ယော၊ ၁ရ သည် ပုရောဟိတ်မင်းအနေဖြင့် ခရစ်တော်တောင်းသော ဆုတောင်းချက်ဟု ခေါ်ဆိုခံရသည်။ အဆုံးသတ်၌ နှုတ်ဆက်စကားပါဝင်သည်။ ယေရှုသည် လောကသို့ကြွလာခြင်း၌ လူသားကိုကယ်တင်ရန်အတွက် ဖြစ်သည်။ နဂိုမူလအခြေအနေသို့ပြန်ရောက်၍ ဘုရားရှင်နှင့် ပြန်လည် ပေါင်းဖက်ရေးကိစ္စဖြစ်သည်။ ဘုရားရှင်အပ်ပေးသောတန်ခိုးနိမိတ်လက္ခဏာ များကို ပြသသောအခါ သစ္စာရှိစွာ ဘုရားသခင်၏ဘုန်းတော်အတွက်သာ အသုံးပြုသည်။ နှုတ်မှသော်လည်းကောင်း၊ အမူအရာဖြင့်သော်လည်းကောင်း ဘုရားရှင်ကို လူတို့နှင့်ပေါင်းဖက်စေပါသည်။

ယေရှုသည် မကြာမီလောကကိုချန်ထားရတော့မည်။ တပည့်တော် တို့ကိုချစ်တော်မူကြောင်းကို တစ်ဖန်ထပ်၍ပြသချင်သည်။ တပည့်တော်တို့အား သူသည် ခမည်းတော်နှင့်လည်းကောင်း၊ သန့်ရှင်းသောဝိညာဉ်တော်နှင့်လည်း ကောင်း၊ တစ်လုံးတစ်ဝတည်းရှိနေကြောင်းကို နားလည်စေလိုသည်။ သူတို့ အားလည်း ခမည်းတော်၊ သားတော်နှင့် သန့်ရှင်းသောဝိညာဉ်တော်ဘုရားနှင့် တစ်လုံးတစ်ဝတည်းရှိစေလိုသည်။

`ယော၊ ၁ရး၁-၂၆ ကိုဖတ်ပါ။ ဖော်ပြပါကျမ်းချက်အရ ယေရှုသည် မိမိကိုယ်တိုင်နှင့် ခမည်းတော်ဘုရားနှင့်သော်လည်း တပည့်တော်တို့နှင့် နီးကပ် စွာ ချစ်မေတ္တာအပြည့်ဖြင့် ရှိစေလိုသောဆန္ဒရှိကြောင်း မည်သို့ဖော်ပြထားသနည်း။`

လူများစွာတို့သည် ယော၊ ၁ရ ကိုဖတ်သောအခါမှာ၊ စည်းလုံးခြင်း နှင့် မေတ္တာရှိခြင်းဟူ၍သာ နားလည်ထားကြသည်။ မေးစရာမလိုပါ။ ဘုရားရှင် သည်လည်း လူတို့နှင့်အတူပေါင်းဖက်နေထိုင်လိုသောဆန္ဒရှိသည်။ သို့သော် ကျမ်းချက်ကိုဖတ်သောအခါ ပို၍လေးနက်သောအကြောင်းအရာသည် မေတ္တာနှင့် သမ္မာတရားလမ်းတို့ဆက်သွယ်ထားခြင်းကိုတွေ့ရသည်။

“ထာဝရအသက်ဟူမူကား၊ မှန်သောဘုရားသခင်တစ်ဆူတည်းဖြစ် တော်မူသောကိုယ်တော်ကိုလည်းကောင်း၊ စေလွှတ်တော်မူသောယေရှုခရစ်ကို လည်းကောင်း၊ သိကျွမ်းခြင်းတည်း” (ယော၊ ၁ရး၃)။ “အကျွန်ုပ်၌ အပ်ပေး တော်မူသောသူတို့အား အကျွန်ုပ်သည် ကိုယ်တော်၏နာမကိုပြပါပြီ” (ယော၊ ၁ရး၆)။ “ကိုယ်တော်၏နှုတ်ကပတ်တော်ကို သူတို့စောင့်ကြ၏” (ယော၊ ၁ရး၆)။ “အကျွန်ုပ်သည် အထံတော်မှကြွလာသည်ကို အတပ်သိကြသည်။ ကိုယ်တော် သည် အကျွန်ုပ်ကိုစေလွှတ်တော်မူသည်ကို ယုံကြ၏” (ယော၊ ၁ရး၈)။ “ကိုယ်တော်၏သမ္မာတရားအားဖြင့် သူတို့ကိုသန့်ရှင်းစေတော်မူပါ။ ကိုယ်တော် ၏နှုတ်ကပတ်သည် သမ္မာတရားဖြစ်၏” (ယော၊ ၁ရး၁၇)။

ခရစ်တော်သည် ခမည်းတော်ကိုဖော်ပြရန်လာခဲ့သည်။ လူများစွာ တို့သည် ဘုရားရှင်နှင့်ပတ်သက်၍ နားလည်မှုလွဲမှားခြင်းရှိကြ၍ ကိုယ်တော် လာခြင်းအမှုသည် အလွန်အရေးပါလှသည်။ ထိုအကြောင်းကြောင့် ရှင်ယောဟန် ခရစ်ဝင်ကျမ်းသည် ယေရှုရှင်၏အမှုတော်နှင့်သွန်သင်ချက်မည်မျှအရေးပါ ကြောင်းကို ရေးသားပြပေးသည်။ ကိုယ်တော်သည် ဘုရားရှင်၏နှုတ်ထွက် စကားတော်နှင့် အမှုတော်ဆောင်ခြင်းကို မှန်ကန်စွာပြသပေးသည်။ သမ္မာ တရားသည် အရေးမကြီးလျှင် အဘယ်ကြောင့် အချိန်ကုန်ခံနိုင်မည်နည်း။

ယေရှုရှင်သည် ခက်ခဲကြမ်းတမ်းသောအသက်တာဖြင့် နေထိုင်ခဲ့ရ သည်။ ဘာသာရေးအာဏာရှိသူတို့ငြင်းပယ်ခြင်းခံခဲ့ရသည်။ လူများမှသော် လည်းကောင်း၊ တစ်ခါတစ်ရံ မိမိ၏တပည့်တော်အရင်းများမှသော်လည်းကောင်း လျစ်လျူရှုခြင်းခံရသည်။ မိမိ၏တပည့်တော်ထဲမှတစ်ယောက်သည် မိမိအား ရန်သူလက်သို့အပ်နှံခဲ့သည်။ ကျန်တစ်ယောက်မှာ ကိုယ်တော်ကို သုံးကြိမ် တိုင်တိုင် ငြင်းပယ်ခဲ့သည်။ ရက်စက်သောပြန်လမ်းမဲ့စုံစမ်းခြင်းကို ကိုယ်တော် သည် ကပ်တိုင်တော်ပေါ်အထိခံသွားရရှာသည်။ မိမိလာရောက်ကယ်တင်သော သူများကသာလျှင် မိမိကိုပြန်၍သတ်ပစ်ကြသည်။

ဘုရားရှင်၏မေတ္တာတော်ကို သင်မည်သို့ကောင်းစွာထင်ရှားစေနိုင် မည်နည်း။ ယေရှုရှင်နှင့်ခမည်းတော်အကြား ထားရှိသောမေတ္တာတော်မျိုးကို သင်၏အသက်တာ၏ထားရှိနိုင်မည်လား။