---
title:  အနှစ်ချုပ် - ယေရှုနှင့် နှုတ်ကပတ်တော်ကိုသိခြင်း
date:   21/12/2024
---

### ဖတ်ရန်ကျမ်းချက်များ။
ယော၊ ၂၁။ ယော၊ ၁၁း၉၊ ၁ဝ။ ယော၊ ၈း၄၂-၄၄။ ယော၊ ၄း၄၆-၅၄။ ၂တိ၊ ၃း၁၆။ ယော၊ ၁၅း၁-၁၁။

> <p>အလွတ်ကျမ်းချက်</p>
> “ကျမ်းစာအားဖြင့် ထာဝရအသက်ကိုရမည်ဟုစိတ်ထင်နှင့် သင်တို့သည် ကျမ်းစာကိုစေ့စေ့ကြည့်ရှုကြ၏။ ထိုကျမ်းစာပင် ငါ၏ သက်သေဖြစ်၏” (ယောဟန်၊ ၅း၃၉)။

ရှင်ယောဟန်ခရစ်ဝင်ကျမ်းနှင့် ရှင်မာကုခရစ်ဝင်ကျမ်းတို့ကို အဆုံးသတ် ရေးသားထားသောအကြောင်းမှာ ယေရှုရှင်ဂါလိလဲတွင် နောက်ဆုံးတပည့်တော် တို့နှင့်တွေ့ဆုံခြင်းအကြောင်းဖြစ်သည်။ ယေရှုနှင့် ထာဝရဘုရား၏နှုတ်ကပတ် တော်သည် ခရစ်ဝင်ကျမ်းလေးကျမ်းမြောက်၏ အဓိကသတင်းစကားဖြစ်ကြောင်း ကိုလည်း ပေါင်းစပ်ရေးသားထားခြင်းဖြင့် အဆုံးသတ်ထားသည်။

တပည့်တော်တို့သည် ယေရှုရှင်နှင့် သုံးနှစ်ကျော်အတူတကွနေထိုင် သွားလာခဲ့ရသော်လည်း ကိုယ်တော်၏အသေခံမည့်အကြောင်း၊ ရှင်ပြန်ထမြောက် မည့်အကြောင်းအတွက် လုံးဝအဆင်သင့်မရှိသေးပါ။ ဖြစ်လာမည်မှန်းကို ယေရှု သည် အကြိမ်ပေါင်းများစွာ ထပ်ခါထပ်ခါပြောပြထားပြီးသားဖြစ်သည်။

တပည့်တော်တို့သည် ကိုယ်တော်ပြောသောစကားကို အလေးမထား ကြပါ။

ယနေ့ကျွန်ုပ်တို့သည်လည်း ထိုကဲ့သို့အန္တရာယ်မျိုးရှိနေပါသည်။ နှုတ်ကပတ်တော်ကိုကြားနေရသည်၊ ဖတ်ရှုနေရသည်။ သို့သော် နာခံမှုမရှိပါ။ ထိုနှုတ်ကပတ်တော်၌ မတည်မနေကြ။ နာခံလိုက်လျှောက်ခြင်းမရှိကြ။ ထိုကြောင့် ထိုနှုတ်ကပတ်တော်ကို ကျွန်ုပ်တို့အတွက် ဆင်ခြင်စရာနှင့် လုပ်ဆောင်မှုအစုစုကို လမ်းပြသွန်သင်ပေးသောအလင်းတော်ဟု ခံယူခြင်းမပြုကြ။ ယနေ့ယင်းကဲ့သို့ ခရစ်ယာန်မြောက်များစွာရှိနေပါသည်။

ယခုအပတ်သင်ယူရမည့်သင်ခန်းစာမှာ ရှင်ယောဟန်ခရစ်ဝင်ကျမ်း၏ အဆုံးပိုင်းဖြစ်သည်။ သင်ခန်းစာမှ ယေရှုရှင်ကို ပိုမိုသိကျွမ်းခံယူနိုင်သော ဉာဏ်ပညာများကိုပေးနေသည်။ ကိုယ်တော်ကိုပိုမိုသိရပြီး ကိုယ်တော်နှင့်အတူ နီးကပ်စွာနေနိုင်၍ နှုတ်ကပတ်တော်အတိုင်း အသက်ရှင်နိုင်ရန်အတွက်ဖြစ်သည်။