---
title:  ယေရှုကိုမျက်ခြေမပြတ်စေနှင့်
date:   23/12/2024
---

`ယော၊ ၂၁း၂ဝ-၂၂ ကိုဖတ်ပါ။ မည်သည့်မေးခွန်းက ပေတရုကို လမ်းမှားရောက်သွားစေသနည်း။ ယေရှုရှင်မှ မည်သို့ပြန်၍တည့်မတ်ပေးခဲ့ သနည်း။`

ယေရှုသည် ပေတရုအား အမှုတော်၌ပြန်လည်လုပ်ဆောင်စေ၍ သူ့အားပြောသောစကားမှာ “ငါ့နောက်သို့လိုက်လော့” (ယော၊ ၂၁း၁၉) ဖြစ် သည်။ ကမ်းခြေပေါ်၌ ယေရှုရှင်လမ်းလျှောက်နေသောကြောင့် ပေတရုကို အနောက်မှလိုက်ခိုင်းသည်ဟု ထင်စရာရှိသည်။ ပေတရုသည် လှည့်ကြည့်၍ ယောဟန်သည်လည်း လိုက်လာကြောင်းမြင်လျှင်၊ ကိုယ်တော်ကို ယောဟန် ခေါ်မခေါ်မေးလိုက်သေးသည်။ “သခင်၊ ဤသူ၌ အဘယ်သို့ဖြစ်လိမ့်မည် နည်း” (ယော၊ ၂၁း၂၁)။

ပေတရုကို အမှုတော်၌ပြန်လည်ခန့်အပ်ခြင်းအကြောင်းအတွက် ယေရှု သည် ပေတရုအသေခံရမည်အကြောင်းကို ကြိုတင်ဟောကြားခဲ့သည် (ယော၊ ၂၁း၁၈)။ အဓိပ္ပာယ်မှာ ပေတရုသည် ယောဟန်၏သေခြင်းအကြောင်း မည်သို့ သိရှိမည်ကို သိလိုခြင်းသဘောရှိနေသည်။ ယေရှုသည် ပေတရုအား မိမိ၏ နောက်သို့သာလိုက်ရမည်အကြောင်း သတိပေးပြန်သည်။ အခြားတပည့်တော် များအတွက် ပူပန်စိတ်မရှိရန် သတိပေးသည်။

`ယော၊ ၂၁း၂၃-၂၅ ကိုဖတ်ပါ။ ယေရှုရှင်ပြောသောစကားကို အဘယ်သို့နားလည်မှုလွဲကြသနည်း။ ရှင်ယောဟန်မည်သို့လွဲမှားသောနားလည် မှုကို ပြင်ဆင်ပေးခဲ့သနည်း။`

လူတို့သည် ယေရှုရှင်ပြောသောစကားအပေါ် နားလည်မှုလွဲသော အချက်မှာ “ငါကြွလာသည့်ကာလတိုင်အောင် ထိုသူကိုနေစေခြင်းငှာ ငါအလို ရှိလျှင် သင်သည် အဘယ်သို့ဆိုင်သနည်း။ သင်မူကား၊ ငါ့နောက်သို့လိုက် လော့ဟုမိန့်တော်မူ၏” (ယော၊ ၂၁း၂၂)။ သူတို့၏အထင်မှာ ယောဟန် မသေခင် ယေရှုပြန်လာလိမ့်မည်ဟု ထင်နေကြသည်။ အချိန်ကြာလာသည်နှင့် ယောဟန်လည်း အသက်ကြီးလာသည်။ ဆက်လက်အသက်ရှင်နေလျှင်လည်း ဒုက္ခပြဿနာနှင့်သာ ရင်ဆိုင်ရမည်။ သူကိုယ်တိုင်ဒုက္ခများစွာကြုံရပြီးပြီ။ ယေရှုရှင် ပြန်မလာသေးပါ။ နောက်ဆုံးယောဟန်ကိုယ်တိုင် ယင်းကိစ္စကို နားလည်မှု လွဲမှားခဲ့ခြင်းအပေါ် ဖြေရှင်းလာသည်။ ထိုစကားသည် အနာဂတ္တိစကားမဟုတ် ပါ။ ယေရှုရှင်ကိုယ်တိုင်၌ ရှိနေသောဆန္ဒသာဖြစ်ပါသည်။

အခြားသူများအပေါ်မဟုတ်ဘဲ ယေရှုရှင်အပေါ်၌သာ အာရုံစိုက်ခြင်း သည် လက်ကျန်သင်ခန်းစာများအတွက် အလွန်အရေးပါလှသည်။ ယေရှုရှင်သာ လျှင် ကျွန်ုပ်တို့ကယ်တင်ရှင်ဖြစ်သည်။ အခြားသူများကမူ သင့်ကိုစိတ်ဓာတ် ကျစေမည်၊ နာကျင်အောင်လည်းလုပ်လိမ့်မည်။

သမ္မာတရားဖြင့်ပြည့်နေသော အဂင်္ါမှကြာသပတေးနေ့အထိ သင်ခန်းစာ များတွင် ဘုရားသခင်၏နှုတ်ကပတ်တော်နားလည်ခြင်းလိုအပ်ကြောင်းသို့ သင့်ကို ပို့ဆောင်ပေးလိမ့်မည်။ ကိုယ်တော်တစ်ပါးတည်းသာ ကျွန်ုပ်တို့၏အရှင်သခင် လမ်းပြဖြစ်တော်မူသည်။ အခြားသူများပေးသောအကြံဉာဏ်၊ အကူအညီများ သည် စိတ်မချရပါ။

သင်အထင်ကြီးသောသူများမှ သင့်ကိုစိတ်ပျက်စေသောသူရှိဖူးပါ သလား။ သင်ခန်းစာယူရန် ခက်ခဲကြမ်းတမ်းသော်လည်း တွေ့ကြုံရသော အလုပ်အတွက် မည်သည့်သင်ယူမှုရရှိနိုင်သနည်း။