---
title:  ဂါလိလဲ၌တွေ့ဆုံကြသောအခါ
date:   22/12/2024
---

`ယော၊ ၂၁း၁-၁၉ ကိုဖတ်ပါ။ အလွန်အရေးပါသောအကြောင်းကို မည်သို့ဖော်ပြသနည်း။ အထူးသဖြင့် ဘုရားရှင်၏ကရုဏာတော်နှင့် လူသား တို့၏နှိမ့်ချခြင်းသဘောအကြောင်း မည်သို့ဆိုထားသနည်း။`

ယော၊ ၂ဝ သည် ကျမ်း၏ရည်ရွယ်ချက်ဖြင့် အဆုံးသတ်သွားသည်။ လက်တွေ့ကျသောနိဂုံးပိုင်းဖြစ်သည်။ သို့သော် အခန်းကြီးတစ်ခန်းကျန်သေး သည်။ အခန်းကြီး ၂၁ သည် တပည့်တော်တို့ဂါလိလဲသို့ပြန်သွားသော အကြောင်းကို ဖော်ပြထားသည်။ အိုင်ပေါ်၌ ပေတရုသင်ခန်းစာပေးခံရသောည ဖြစ်သည်။ လွန်လေပြီးသောအချိန်များကို ပြန်၍ခံစားနေရသောရသမျိုးဖြစ် သည်။ တပည့်တော်တို့အသီးသီး မိမိတို့မိရိုးဖလာအသက်မွေးဝမ်းကျောင်းရသော အလုပ်ကို အသီးသီးပြန်လုပ်နေကြသည်။ တံငါလုပ်ငန်းပြန်စရပြန်သည်။ သို့သော် ငါးတစ်ကောင်တစ်လေမျှ မရရှိ၊ တစ်ညလုံးကြိုးစားသည်။ မိုးလင်း ချိန်ရောက်လာသောအခါ ထူးဆန်းသောသူစိမ်းတစ်ဦးက ကမ်းခြေပေါ်မှာနေရင်း သူတို့ကိုအမိန့်ပေးလိုက်သည်။ မိမိတို့၏ပိုက်ကွန်ကို ညာဘက် (လက်ယာ) ဘက်၌ချရန် ညွှန်ကြားလိုက်သည်။ ထိုသို့ပိုက်ကွန်ကိုချသောအခါ များစွာသော ငါးများဖမ်းမိ၍ ပိုက်ကိုပြန်၍ဆွဲတင်ရန် မတတ်နိုင်တော့ပါ။ တပည့်တော်တို့ အမှုတော်စတင်ဆောင်ရွက်ချိန် ယေရှုရှင်နှင့်အတူရှိနေစဉ်ကကဲ့သို့ပင်ဖြစ်လာသည် (လု၊ ၅း၁-၁၁)။ ယောဟန်သတိထားမိ၍ ပေတရုကို ပြောပြလိုက်သည်နှင့် ချက်ချင်းရေထဲခုန်ချပြီး ယေရှုရှိရာကုန်းပေါ်သို့ လက်ပစ်ကူးသွားလိုက်သည်။

ယေရှုသည် ပေတရုကို မေးခွန်းသုံးခုမေးခဲ့သည်။ မေးခွန်းတိုင်းက မိမိ၏သခင်အပေါ်မေတ္တာစိတ်ရှိခြင်းသဘောနှင့် သက်ဆိုင်သည်။ အသေခံ တော်မူခြင်းမတိုင်မီ ပေတရုသည် သခင်အတွက် အသေခံမည်ဟုဆိုခဲ့သည် (ယော၊ ၁၃း၃၇)။ ယေရှုရှင်သည် ပေတရုမှ သူ့အားသုံးကြိမ်ငြင်းပယ်မည့် အကြောင်း ကြိုတင်ဟောခဲ့သည် (ယော၊ ၁၃း၃၈)။ ဂါလိလဲတွင်ဆုံကြသောအခါ ပေတရုသည် မိမိကိုယ်ကိုအာမခံသောစကားမျိုး မဆိုနိုင်တော့ပါ။ ယေရှုကိုသာ ချီးမြှောက်သောစကားဖြင့် “သခင်၊ ကိုယ်တော်သည် ခပ်သိမ်းသောအရာတို့ကို သိတော်မူပါသည်ဟုလျှောက်၏။ ကိုယ်တော်ကို အကျွန်ုပ်ချစ်သည်ကို ကိုယ်တော် သိပါ၏” (ယော၊ ၂၁း၁၇)။

အချို့အရေးအသားများတွင် ယေရှုသည် “ချစ်ရန် - agapao” ဟု ဆိုသောစကားကိုဆိုသည်ဟုရေးသားသည်။ (ပေတရုကို နောက်ဆုံးအကြိမ် မေးသောမေးခွန်းမှအပ) ပေတရုက “ချစ်ပါသည် - phileo” ဟု ဖြေကြား ခဲ့သည်။ ထိုအဖြေသည် မိတ်ဆွေသူငယ်ချင်းအချစ်မျိုးဖြစ်သည်။ ပေတရု၌ ကြီးမြင့်သောချစ်ခြင်းမျိုးမရရှိသေးကြောင်းထင်ရှားသည်။

အမှန်မှာ ပေတရုသည် နှိမ့်ချသောသဘောဖြင့် တုံ့ပြန်ခဲ့ခြင်းဖြစ်သည်။ ပေတရုသည် မိမိ၏ကျဆုံးခဲ့ခြင်းအတွက် ပို၍နှိမ့်ချသောသဘောရှိကာ မိမိကိုယ်ကို ကောင်းကောင်းအာမမခံရဲသောစိတ်ဝင်နေသည်။ သို့သော် ထိုနှိမ့်ချ ခြင်းစိတ်ကို ယေရှုရှင်အတည်ပြုပေးခဲ့သည်။ ပေတရု၏အမှုတော်လုပ်ရပ် အတွက်လည်း ခွန်အားဖြစ်စေလာသည်။ နှိမ့်ချခြင်းသဘောသည် အမှုတော် ၏အရည်အချင်းကောင်းဖြစ်ကြောင်းကို ကျွန်ုပ်တို့ကောင်းစွာလက်ခံကြရမည်။ အကြောင်းမှာ နှိမ့်ချခြင်းစိတ်သည် ယေရှုရှင်ကို သာ၍အားကိုးလိုစိတ်ဖြစ်စေ သည်။ အတ္တစိတ်ကိုလျော့ပါးစေသည်။

ပေတရု၏အားအင်ပြန်လည်ရရှိလာခြင်းကြောင့် လောက၌ ရှေးဦး အသင်းတော်၏ခေါင်းဆောင်ကြီးဖြစ်လာခဲ့သည်။ ယင်းသို့ဖြစ်ရခြင်းအတွက် ယေရှုရှင်သည် သေခြင်းမှထမြောက်တော်မူခဲ့ကြောင်း တိကျသောအခိုင်လုံဆုံး အချက်ပင်ဖြစ်သည်။ ယေရှုရှင်သည် ပေတရုအား ပြန်၍အားသစ်လောင်း ပေးခြင်းအပေါ် အခြားတပည့်တော်များရှေ့၌ အားရစရာဖြစ်သည်။ အကယ်၍ ထိုကဲ့သို့ တပည့်တော်များရှေ့တွင် ကိုယ်တော်သည် ပေတရုအားအမှုတော် အတွက် ပြန်လည်မတည်ဆောက်ပေးခဲ့လျှင် ပေတရု၏ပေါ်လွင်ထင်ရှားမှုအတွက် ရှင်းပြရန်မှာ ခက်ခဲပါလိမ့်မည်။

သခင်ဘုရားကိုတွေ့ရှိရန် နှိမ့်ချခြင်းသည် အဘယ်ကြောင့်လိုအပ်နေ ပါသနည်း။ ကပ်တိုင်တော်၏အလင်းအောက်၌ ကျွန်ုပ်တို့ဝါကြွားစရာအမှု မည်သို့ရှိသနည်း။