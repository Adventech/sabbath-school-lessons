---
title:  အလင်းရောင်နှင့်မှောင်မိုက်ခြင်း
date:   24/12/2024
---

`ယော၊ ၁း၄-၁ဝ။ ယော၊ ၃း၁၉-၂၁။ ယော၊ ၅း၃၅။ ယော၊ ၈း၁၂။ ယော၊ ၉း၅။ ယော၊ ၁၁း၉၊ ၁ဝ နှင့် ယော၊ ၁၂း၃၅ ကိုဖတ်ပါ။ မည်သည့်ကြီးမားသောဆန့်ကျင်မှုကြီးရှိနေသနည်း။ သမ္မာတရားကိုသိရန် အခြေခံကျသော ဤဆန့်ကျင်ဘက်နှစ်ခု အဘယ်ကြောင့်ရှိနေရသနည်း။`

လောကကြီးသည် အမှောင်တွင်းကျရောက်နေသည်။ အလင်းရောင်ကို ရှောင်ရှားသောကြောင့် စစ်မှန်သောထာဝရဘုရားရှင်ထံသို့သွားရန် လမ်းမမြင် နိုင်ကြပါ။ ဖန်ဆင်းခြင်းကိုပြုသောဘုရား၊ ရွေးနုတ်ခြင်းကိုပြုတော်မူသော ဘုရားရှင်ထံမသွားနိုင်ကြပါ။

လူသားအနေဖြင့် ဘုရားကို မိမိဘာသာသိရှိနားလည်ရန် မဆောင်ရွက် နိုင်ပါ။ မိုးကောင်းကင်ကိုမှီသည်ဖြစ်၍ သင်အဘယ်သို့လုပ်မည်နည်း။ မရဏာ နိုင်ငံထက်နက်သည်ဖြစ်၍ သင်သည်အဘယ်သို့သိနိုင်သနည်း (ယောဘ၊ ၁၁း၈)။ ဝိညာဉ်တော်သာလျှင် ယင်းကဲ့သို့နက်နဲမြင့်မားသောအရာများ၊ ဘုရားရှင်၏ အမှုအရာများကို ကျွန်ုပ်တို့အားဖော်ပြနိုင်ပါသည်။ “လူ၏မျက်စိဖြင့်မမြင်နိုင်ပါ။ နားဖြင့်မကြားနိုင်ပါ။ လူတို့၏စိတ်နှလုံးအတွင်းသို့ပင်ဝင်ရန် မရှိနိုင်ပါ။ ထိုအရာ များကို ဘုရားရှင်သည် ကျွန်ုပ်တို့အား သန့်ရှင်းသောဝိညာဉ်တော်တန်ခိုးဖြင့် ဖော်ပြပေးသည်။” (Ellen G. White, The Desire of Ages, p. 412).

ယေရှုခရစ်တော်သာ ထင်ရှားပေးစေတော်မူ၏ (ယော၊ ၁း၁၈)။ ဟေလသစကား “နထနါနသာငေ” မှဘာသာပြန်ရလျှင် “အနက်ပြန်ဆိုခြင်း၊” “exegeomai” “ထုတ်ဖော်ပြသခြင်း၊” ဟုပြန်ဆိုရမည်။ ယောဟန်အနေဖြင့် ယေရှုရှင်ကို ကောင်းကင်၏သံတမန်အဖြစ် တင်စားဖော်ပြပေးသည်။ ဘုရား သခင်ကိုလူတို့သိရှိရန် ရှင်းပြပေးနိုင်သောသူဖြစ်သည်။ ယေရှုရှင်ကြောင့်သာလျှင် ကျွန်ုပ်တို့သည် ဘုရားသခင်ကိုသိမြင်နိုင်ပါသည်။

`ယော၊ ၈း၄၂-၄၄ ကိုဖတ်ပါ။ ဘာသာရေးခေါင်းဆောင်များ ဣသရေလလူတို့ကိုသင်ကြားပေးသောအရာသည် မှားယွင်းကြောင်း ယေရှုရှင် မည်သို့ရှင်းပြသနည်း။`

သမ္မာတရားအတိုင်းရပ်တည်ခြင်းမရှိ၊ မိမိတို့၏စိတ်ထင်အတိုင်း ပြောဆိုသူတို့သည် မှားယွင်းသောယုံကြည်ခြင်းကို သွန်သင်နေသည်။ ကျမ်းချက် ကိုဖတ်ရှုရသော်လည်း လူတို့၏အလိုကျ အဓိပ္ပာယ်ထုတ်ကြသည်။ ခရစ်တော် ကို လောက၏အလင်းအဖြစ်ခံယူပြီး ကိုယ်တော်၏နောက်တော်သို့လိုက်၍ ဘုရားရှင်၏နှုတ်ကပတ်တော်ကို အနက်ပြန်ဆိုရပါမည်။ သို့သော် နတ်ဆိုး သည် စကားပြောလျှင် “မိမိပကတိအတိုင်းပြောတတ်၏” (ယော၊ ၈း၄၄)။ ကျွန်ုပ်တို့သတိမရှိ၊ ယုံကြည်ခြင်း၊ နားထောင်ခြင်းမရှိ၊ ဆက်ကပ်မှုမရှိလျှင် ကျွန်ုပ်တို့သည် အန္တရာယ်ထဲကျရောက်နေပြီ။ ကျမ်းစာကိုဖတ်၍ မိမိတို့သဘော အတိုင်းအနက်ပြန်ဆိုခြင်း၊ လိုချင်သလိုဆွဲယူခြင်းသည် အလွန်လွယ်ကူ၍ ပို၍မှားယွင်းမှုကိုဖြစ်စေပါသည်။