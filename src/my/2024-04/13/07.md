---
title:  ဆက်လက်လေ့လာရန်။
date:   27/12/2024
---

ဘုရားရှင်၏သဘောတော်သည် လူတို့နှင့်အလွန်ပင်ခြားနားသည်။ ဘုရားရှင်သည် နှုတ်ကပတ်တော်ဖြင့် ကျွန်ုပ်တို့ကိုသတိပေးတော်မူသည်။ သမ္မာကျမ်းစာကို သန့်ရှင်းသောဝိညာဉ်တော်ဖြင့် လမ်းပြသွန်သင်စေသည်။ ကျွန်ုပ်တို့မှာရွေးချယ်ရန်ရှိနေသည်။ အမှောင်ထဲဆက်လျှောက်နေမည်လား၊ နှုတ်ကပတ်တော်ဖြင့် ယေရှုဘုရားပြသောအလင်းရှိရာသို့ထွက်လာမည်လား။

ရွေးချယ်မှုပြုရာ၌ ယေရှုရှင်ထံသို့ ကျွန်ုပ်တို့ဆက်ကပ်မှုပြုထားရပါ မည်။ ကိုယ်တော်သည် ဘုရားသခင်၏သားတော်နှင့် လူသားတို့ကိုကယ်တင် ရွေးနုတ်သောအရှင်ဖြစ်တော်မူသည်။ သန့်ရှင်းသောဝိညာဉ်တော်ဘုရား၏ တန်ခိုးတော်ကြောင့်၊ ခမည်းတော်သည် ကျွန်ုပ်တို့အတွက် ထင်ရှားခြင်းရှိ လာသည်။ ယေရှုရှင်၏သက်တော်စဉ်၊ အသေခံခြင်းနှင့် ထမြောက်တော်မူ ခြင်းအကြောင်းကြောင့် ကိုယ်တော်၏မေတ္တာတော်အတိမ်အနက်ကို ကျွန်ုပ်တို့ သိရှိရသည်။ ယေရှုရှင်ကို ကျွန်ုပ်တို့သိကျွမ်းရခြင်းအကြောင်းမှာလည်း ကိုယ်တော်၏အသက်တာ၊ အသေခံခြင်းနှင့် ရှင်ပြန်ထမြောက်ခြင်းအကြောင်း တို့ကို နှုတ်ကပတ်တော်၌ရေးသားထားခြင်းကြောင့်ဖြစ်သည်။

“ဘုရားသခင်၏ကောင်းကင်တမန်တို့သည် မြေကြီးမှကောင်းကင်သို့၊ ကောင်းကင်မှမြေကြီးသို့ တက်ဆင်းလျက်ရှိနေသည်။ ခရစ်တော်ရှင်ပြုတော် မူသောနိမိတ်လက္ခဏာတို့ကိုလည်းကောင်း ခံရသောဒုက္ခဆင်းရဲခြင်းအပေါင်း ကိုသော်လည်းကောင်း၊ ကောင်းကင်တမန်တို့သည် ကြားခံ၍ ဘုရားရှင်၏ တန်ခိုးတော်ကိုအသုံးပြုပြီး လုပ်ဆောင်ကြသည်။ ခရစ်တော်အားဖြင့် ကောင်းကင် တမန်တို့သည် ကောင်းကင်ရှိထာဝရဘုရားရှင်ထံတော်မှ ကျွန်ုပ်တို့ဆီသို့ ကောင်းချီးမဂင်္လာများယူဆောင်လာခြင်းဖြစ်သည်။ ကိုယ်တော်သည် လူ့ဇာတိ ကိုခံယူရာ၌ ကယ်တင်ရှင်သည် ကျဆုံးသွားသောအာဒံ၏သားသမီးတို့နှင့် ပေါင်းဆက်၍နေထိုင်ရန် စိတ်ဝင်စားခဲ့သည်။ ဘုရားဇာတိတော်နှင့် ဘုရားရှင် ၏ပလ္လင်တော်ကို ဆွဲယူထားသည်။ သို့ဖြစ်၍ ခရစ်တော်သည် လူနှင့်ဘုရားရှင် အကြား ဆက်သွယ်ပေးသောသူဖြစ်သည်။ ဘုရားနှင့်လူသားအကြား အဆက် အသွယ်ဖြစ်သည်။” (Ellen G. White, The Desire of Ages, p. 143).