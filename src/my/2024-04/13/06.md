---
title:  ယေရှုရှင်၌တည်နေခြင်း
date:   26/12/2024
---

`ယော၊ ၁၂း၃၂ ကိုဖတ်ပါ။ မည်သည့်နည်းလမ်းဖြင့် ယေရှုရှင်၏ အခွင့်အာဏာတော်ကိုဖော်ပြသနည်း။`

ယခုကွာတာတစ်ခုလုံး သင်ခန်းစာကိုကြည့်သော် ရှင်ယောဟန် ခရစ်ဝင်ကျမ်းသည် ကျွန်ုပ်တို့ကို ယေရှုရှင်ထံသို့ဆွဲယူသွားသည်။ သို့သော် ကျွန်ုပ်တို့ဘုရားရှင်ကို သိချင်သောစိတ်ရှိ၍ အလိုတော်ကိုဆောင်လိုမှသာဖြစ် မည်။ ကျမ်း၏ဖော်ပြချက်တစ်လျှောက် ယေရှုရှင်ကိုတွေ့ဆုံရသူတိုင်းသည် အလင်းတော်ကိုလက်ခံ၍ ကြီးရင့်သွားသည်ဖြစ်စေ၊ ငြင်းပယ်၍ အလင်းမရ မျက်စိကန်းသွားကြသူများရှိသည်။ နိကောဒင်သည်လည်းကောင်း၊ ရေတွင်း၌ တွေ့သောမိန်းမသည်လည်းကောင်း၊ အရာရှိကြီးသော်လည်းကောင်း၊ ဗေသေသဒ ရေအိုင်နားမှ ခြေလက်သေသူသော်လည်းကောင်း၊ မုန့်ငါးလုံးနှင့်ငါးနှစ်ကောင်ကို စားရသောလူငါးထောင်သော်လည်းကောင်း၊ ယေရှု၏ညီများ၊ ဘာသာရေး ခေါင်းဆောင်များ၊ အမိဝမ်းမှမျက်မမြင်သူ၊ မာရိနှင့်မာသနှင့် ပိလတ်မင်းအစ ရှိသူတို့သည် ယေရှုနှင့်တွေ့ဆုံ၍ သမ္မာတရားနှင့် သူယူဆောင်လာသောအလင်း အပေါ်တွင် ရွေးချယ်ခြင်းပြုလုပ်ကြသည်။

အောက်အရပ်မှလာသော ဘုရားမှုဆိုင်ရာလေ့လာခြင်းသည် လူသား များ၏ဆွေးနွေးငြင်းခုန်မှုမှစ၍ ဘုရားရှင်၏ဇာတိတော်သဘောကို စိစစ်ကြ သည်။ ပြီးနောက် ဆုံးဖြတ်ချက်ချကြသည်။ လူသားတို့၏အမြင်သည် အနာအဆာမကင်း၊ မှားယွင်းခြင်း၊ မျက်စိမှိတ်ဘက်လိုက်ခြင်းတို့ရှိသည်နှင့်အညီ ဘုရားရှင်၏သန့်ရှင်းခြင်း၊ ပြည့်စုံခြင်းနှင့် အရာခပ်သိမ်းကိုသိရှိခြင်းတို့ထက် ဦးစားပေးခံရသည်။ ထိုကြောင့် အောက်အရပ်မှလာသော ဘုရားမှုလေ့လာခြင်း သဘောသည် ပျက်စီးခြင်းလမ်းသို့ရောက်ရလိမ့်မည်။ အတိတ်မှမှားယွင်းခဲ့သည် အတိုင်း အနာဂတ်အချိန်၌လည်း မှားယွင်းခြင်းရှိလိမ့်မည် (ဗျာ၊ ၁၄း၁-၁၂)။ ဘုရားထက်ကျော်လွန်ပြီး လုပ်ဆောင်ချက်အပြုအမူတို့သည် လောက၌ မှားယွင်းသောကိုးကွယ်ခြင်းမျိုးကို အတင်းအကျပ်အားထုတ်ခြင်းကိုဖြစ်စေပါမည်။

`ယောဟန်၊ ၁၅း၁-၁၁ ကိုဖတ်ပါ။ ဝိညာဉ်ရေးကြီးထွားကျန်းမာ ရင့်သန်စေခြင်း၏လျို့ဝှက်ချက်သည် မည်သို့ရှိသနည်း။`

လျို့ဝှက်ချက်မှာ ယေရှုနှင့်ဆက်သွယ်ထားရပါမည်။ ကိုယ်တော်သည် ဘုရားရှင်၏နှုတ်ကပတ်တော်ဖြစ်သည်။ အသက်မုန့်လည်းဖြစ်သည်။ လောက ၏အလင်းလည်းဖြစ်သည်။ သိုးခြံ၏တံခါးဝလည်းဖြစ်သည်။ ကောင်းသော သိုးထိန်းလည်းဖြစ်သည်။ ထမြောက်ခြင်းနှင့် ထာဝရအသက်လည်းဖြစ်သည်။ လမ်းခရီး၊ သမ္မာတရားနှင့် အသက်လည်းဖြစ်သည်။ မှန်သောစပျစ်နွယ်ပင် လည်းဖြစ်သည်။

သုံးပါးတစ်ဆူဘုရားနှင့် နှုတ်ကပတ်တော်သမ္မာကျမ်းစာသည် သံလိုက် တုံးကြီးကဲ့သို့ဖြစ်၏။ မငြင်းပယ်လျှင် ကျွန်ုပ်တို့ကိုဆွဲယူသွားမည်။ “ဘုရားရှင် ၏နှုတ်တော်ထွက်စကားသည် ကျွန်ုပ်တို့ကို အသံတော်နှင့်မိန့်တော်မူနေသည်။ များစွာသောအသံတို့ကို ကျွန်ုပ်တို့ကြားရပါမည်။ သို့သော်လည်း ယေရှုရှင်က ကျွန်ုပ်တို့ကြားရသောအသံကိုသတိပြု၍ မည်သူပြောနေသည်ကို စိစစ်ရမည်ဟု သတိပေးထားသည်။ ဤနေရာ၌ ခရစ်တော်၊ ထိုနေရာ၌ ခရစ်တော်ရောက်နေ သည်ဟု ကြားရလိမ့်မည်။ အစစ်အမှန်မဟုတ်မှန်းကို ကျွန်ုပ်တို့မည်သို့ သိနိုင်မည်နည်း။ နှုတ်ကပတ်တော်ကို ကျွန်ုပ်တို့မကြည့်မရှုလျှင် မသိနိုင်ပါ။ (Ellen G. White, The Advent Review and Sabbath Herald, April 3, 1888). ယင်းနောက်မှာ ကျွန်ုပ်တို့၏ကိုယ်ပိုင်အမြင်များကို ဘုရားရှင်၏နှုတ်ကပတ်တော်၌ အပ်နှံစွန့်လွှတ်ရမည်။