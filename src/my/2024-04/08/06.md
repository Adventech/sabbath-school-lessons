---
title:  အောက်အရပ်မှ
date:   21/11/2024
---

ရှင်ယောဟန်ခရစ်ဝင်ကျမ်းကို ကျွန်ုပ်တို့လေ့လာရာတွင် ရှင်ယောဟန်သည် ယေရှုကို အမှန်တကယ်မေရှိယဖြစ်၍ ယုဒလူတို့မျှော်လင့်သောကတိတော် ရှိထားသူဖြစ်ကြောင်း လေးလေးနက်နက်တင်ဆက်ထားကြောင်းကို လေ့လာ ထားပြီးဖြစ်သည်။

ဘာသာရေးခေါင်းဆောင်များသည် သူတို့ကိုဝိညာဉ်ရေးလမ်းသို့ပို့ဆောင် ရာ၌ မိမိတို့ကိုယ်တိုင်သည် အကြီးမားဆုံးရန်သူကြီးဖြစ်နေသည်။

အဘယ်ကြောင့်နည်း။

`ယော၊ ၈း၁၂-၃ဝ ကိုဖတ်ပါ။ ယေရှုရှင်နှင့် ဘာသာရေးခေါင်းဆောင် များ မည်ကဲ့သို့အကြီးအကျယ်ဆန့်ကျင်မှုဖြစ်ခဲ့ရသနည်း။ ယေရှုကိုငြင်းပယ် ရခြင်းအကြောင်းကို မည်သည့်ကျမ်းချက်ဖြင့် အကောင်းဆုံးပြ၍ ရှင်းပြပေးနိုင် မည်နည်း။`

ယေရှုရှင်က ထိုသူတို့သည် မိမိကိုလည်းမသိ၊ ခမည်းတော်ကိုလည်း မသိကြဟုဆိုသည် (ယော၊ ၈း၁၉)။ အမှန်မှာ နှစ်ပါးလုံးကို သူတို့သိသင့် ကြသည်။ သို့သော် ထိုသူတို့သည် မိမိကိုယ်ကိုပြန်၍လိမ်လည်နေသူများ ဖြစ်ကြသည်။ မိမိတို့မိရိုးဖလာထုံးစံဓလေ့များနှင့် အတွေးအခေါ်ကိုသာ စွဲလန်း နေကြသူများဖြစ်ကြသည်။ ယေရှုရှင်သူတို့၏မျက်စိရှေ့ရောက်နေသည့်တိုင် ငြင်းပယ်နေကြသည်။ ကိုယ်တော်ပြုသမျှ၊ ပြောသမျှတို့သည် ခမည်းတော်ကို ဖော်ပြနေသော်လည်း သူတို့သည် ကိုယ်တော်ကိုငြင်းပယ်နေကြဆဲဖြစ်သည်။

ဒုတိယအကြိမ်ယေရှုပြောပြန်သည်။ “သင်တို့သည် အောက်သား ဖြစ်ကြ၏” (ယော၊ ၈း၂၃)။ တစ်နည်းဆိုရသော် သူတို့သည် ဘာသာရေးကို မည်သို့ပင်လိုက်လုပ်နေသော်လည်း ဝိညာဉ်ရေးမရှိ၊ ဘုရားတရားရှိသူမဟုတ်ကြ။ “မွေ့လျော်ခြင်းတန်ခိုးကိုငြင်းပယ်သူ” (၂တိ၊ ၃း၅) ဖြစ်ကြ၏။ ထိုမျှသာမက၊ သူတို့သည် အပြင်ပန်းသနားတတ်သည်ဟု ဟန်ဆောင်ကောင်း၍ အတွင်း သဘောမှာ ဘုရားကိုယုံကြည်ခြင်းမရှိကြပါ။

ထိုကိစ္စသည် အသစ်အဆန်းမဟုတ်ပါ။ “ဤလူမျိုးသည် နှုတ်နှင့် ငါ့ထံသိုချဉ်းကပ်၍ နှုတ်ခမ်းနှင့်ငါ့ကိုရိုသေကြ၏။ စိတ်နှလုံးမူကား ငါနှင့် ဝေးလှ၏။ လူတို့စီရင်သောပညတ်တို့ကိုအမှီပြု၍ ငါ့ကိုကြောက်ရွံ့ကြ၏ (ဟေရှာ၊ ၂၉း၁၃)။ ယင်းစကားအဆိုသည် နောက်နှစ်ပေါင်းရာများစွာကြာမှ ယေရှုရှင် အချိန်တွင် ပြည့်စုံလာသည်။ ကိုယ်တော်မိန့်တော်မူခဲ့သည့်စကားမှာ “လူတို့ စီရင်သောပညတ်တို့ကိုသွန်သင်၍ နည်းဥပဒေပေးလျက်ပင် ငါ့ကိုအချည်းနှီး ကိုးကွယ်ကြ၏ဟု၊ နောက်ဖြစ်လတ္တံ့သောအရာကို လျောက်ပတ်စွာဟောခဲ့ပြီ” (မာကု၊ ရး၇)။ လူသားတို့၏သွန်သင်ချက်များ၊ လူသားတို့၏ပညတ်ချက် များတို့သည် “လောကီသားဖြစ်ကြ၏” (ယော၊ ၈း၂၃)။ ထိုနောက် တစ်ဖန် ယေရှုရှင်မိန့်တော်မူသောစကား၌ “ငါမူကား၊ လောကီသားမဟုတ်” (ယော၊ ၈း၂၃)။ အလွန်ဆိုးနေသောကိစ္စမှာ ထိုလူတို့သည် မိမိတို့ကိုယ်ကိုပြန်၍ လိမ်နေခြင်းပင်ဖြစ်သည်။ အလွန်အန္တရာယ်ကြီးသောထောင်ချောက်ကြီးထဲ ရောက်သွားစေသည်မှာ အခြားသူများအားလည်း လမ်းလွှဲစေသည်။ အလွန် စိတ်ဝင်စားဖွယ်ကောင်းသော ယောဟန်၏ရေးသားထားချက်၌ ယေရှုရှင်၏ ဆိုဆုံးမသောစကားကို ယုံကြည်သူများစွာလည်းရှိ၏။ “ကိုယ်တော်ကိုယုံကြည် ကြ၏” (ယော၊ ၈း၃ဝ)။

ဆိုးသောခေါင်းဆောင်များ ကာဆီးကာဆီးလုပ်နေသော်လည်း ယုဒ လူများအထဲမှ ယေရှုသည် မည်သူဖြစ်ကြောင်းကို တွေးမြင်သဘောပေါက် နားလည်လာသူများစွာရှိခဲ့သည်။

ယေရှုရှင်မှ ယုဒဘာသာရေးခေါင်းဆောင်များနှင့် ပြောဆိုသည့်စကား တွင် သင်မည်သည့်သင်ခန်းစာရရှိနိုင်သနည်း။ ကျွန်ုပ်တို့သည်လည်း “အထက် သားများ” ဖြစ်၍ “အောက်သားများ” မဖြစ်ရေးကို မည်သို့လုပ်မည်နည်း။ မည်သို့ခြားနားကြောင်းကို ကျွန်ုပ်တို့နားလည်နိုင်မည်နည်း။