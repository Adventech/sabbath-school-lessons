---
title:  နှုတ်ကပတ်တော်၏တန်ခိုးတော်
date:   18/11/2024
---

ယောဟန်သည် နိမိတ်လက္ခဏာပြသခြင်းဖြင့် ယေရှုရှင်သည် မေရှိယ ဖြစ်ကြောင်း သက်သေပြနေရုံမဟုတ်ဘဲ ဓမ္မဟောင်းကျမ်း၏ကြိုတင်ပုရောဖက် ပြုခြင်းများကိုအသုံးပြုကာ ယေရှုရှင်သည် မေရှိယဖြစ်ကြောင်းကိုဖော်ပြပေးသည်။ ရှင်ယောဟန်ခရစ်ဝင်ကျမ်းသာမဟုတ်၊ ဓမ္မသစ်ကျမ်းတစ်ကျမ်းလုံးသည် ဓမ္မဟောင်းကျမ်း၏ကြိုတင်ဟောထားသမျှကို ပြည့်စုံထောက်ခံကြောင်းရေးသား သည်။ ယေရှုရှင်သည် မည်သူဖြစ်ခဲ့သည်၊ မည်သည့်အရပ်ကလာသည်၊ ကိုယ်တော်ဘာလုပ်ခဲ့သည့်အကြောင်းကို ရေးသားပေးသည်။ ကိုယ်တော် ဘာဆက်လုပ်ဦးမည်ကိုလည်း ကြိုတင်ပြောပြန်သည်။ ယင်းအကြောင်းအရာ အားလုံးကို နှုတ်ကပတ်တော်မှ အခြေခံထားသည်။ ဓမ္မဟောင်းကျမ်းစာမှ စတင်အခြေခံထားသည်။

`အောက်ပါကျမ်းချက်များကိုဖတ်ပါ။ ယော၊ ၅း၃၉၊ ၄ဝ၊ ၄၆၊ ၄ရ ကိုဖတ်ပါ။ ယေရှုရှင်၏သဘောထားသည် နှုတ်ကပတ်တော်အတိုင်းဖြစ်ကြောင်း ကို မည်သို့သွန်သင်ပေးထားသနည်း။`

ခရစ်ဝင်ကျမ်းအားလုံးတွင် ယေရှုရှင်သည် မိမိကိုယ်ကို ပြန်၍ သက်သေခံရာတွင် နှုတ်ကပတ်တော်၏အခွင့်အာဏာကို အသုံးပြုမြွက်ကြား သည်။ မကြာမကြာယေရှုရှင်သည် ဓမ္မဟောင်းကျမ်းကိုကိုးကားပြီး မိမိကို ရည်ညွှန်းကြောင်း၊ ကိုယ်တော်မည်သည့်အမှုကိုလုပ်ဆောင်နေကြောင်းကို နှုတ်ကပတ်တော်မှ ထောက်ခံထားကြောင်းထောက်ပြသည်။ ဥပမာတစ်ခု အနေဖြင့် တရားဟော၊ ၂၁း၅-၉ ကို ယေရှုရှင်သည်ကောက်နုတ်၍ “မောရှေသည် တော၌မြွေကိုမြှောက်ထားသကဲ့သို့ လူသားသည် မြှောက်ထား ခြင်းကိုခံရမည်” (ယော၊ ၃း၁၄)။ ယေရှုသည် အဖြစ်အကြောင်းကိုသာဆို နေခြင်းမဟုတ်။ မိမိကိုယ်တိုင်ထိုသို့ခံရမည်ကို ပြောနေခြင်းဖြစ်သည်။ အကြောင်းအရာ၏ဖြစ်လာမည့်အမှန်ကိစ္စကို အခြေခံကျကျ ယေရှုကကျမ်းကိုး ကျမ်းကားဖြင့် ကြိုတင်ပြောခြင်းဖြစ်သည်။

ယေရှုရှင်သာမဟုတ် အခြားသူများလည်း ဓမ္မဟောင်းကျမ်းကိုအသုံးပြု ပြီး ယေရှုကိုရည်ညွှန်းပြောဆိုကြသေးသည်။ ဥပမာ ရှင်ယောဟန်၏ရှေ့ပိုင်း အရေးအသားတွင် ဖိလိပ္ဋု၏စကားကိုမှတ်တမ်းပြုထားသည်။ “မောရှေသည် ပညတ္တိကျမ်းနှင့်လည်းကောင်း၊ ပုရောဖက်တို့သည် သူတို့ကျမ်း၌လည်းကောင်း အကြောင်းပြု၍ရေးထားသောသူ၊ နာဇရက်မြို့သားဖြစ်သော ယောသ၏သား ယေရှုကို ငါတို့တွေ့ကြပြီဟုဆို၏” (ယော၊ ၁း၄၅)။

`အောက်ပါကျမ်းချက်ကိုဖတ်ပါ။ ယော၊ ၁၃း၁၈။ ယော၊ ၁ရး၁၂။ ယော၊ ၁၉း၂၄၊ ၂၈၊ ၃၆။ နှုတ်ကပတ်တော်၏အခွင့်အာဏာကို ယေရှုနှင့် ယောဟန်တို့မှ နားလည်သကဲ့သို့ ကျွန်ုပ်တို့လည်း မည်ကဲ့သို့နားလည်ရမည် နည်း။ နှုတ်ကပတ်တော်သည် ကျွန်ုပ်တို့ယုံကြည်ခြင်းအတွက် အဓိကလိုအပ်ချက် ဖြစ်ကြောင်း မည်သို့ဖော်ပြထားသနည်း။`

နှုတ်ကပတ်တော်အတိုင်းမယုံကြည်စေရန် ယနေ့မည်သည့်အင်အား များကနှောင့်ယှက်နေသနည်း။ သင်၏အဖြေကို သင်၏အတန်းသားများဆီသို့ ဥပုသ်နေ့ရောက်လျှင် ယူလာပေးပါ။