---
title:  ဆက်လက်လေ့လာရန်။
date:   22/11/2024
---

Ellen G. White, “Let Not Your Heart Be Troubled,” pp. 662-680, in The Desire of Ages ကိုဖတ်ပါ။

“ရွှေငွေရတနာကဲ့သို့ အဖိုးထိုက်သောသမ္မာတရားကို ဟေဗြဲလူတို့အား ဘုရားရှင်ပေးသနားခဲ့သည်။ ယုဒလူမျိုးတို့၏စီးပွားရေး၊ ကောင်းကင်မှလာသော အမှတ်လက္ခဏာများကို ယူဆောင်ရခြင်းအခွင့်စသည်တို့သည် သခင်ခရစ် တော်ကိုယ်တိုင်တည်ထောင်ချမှတ်ပေးခဲ့သည်။ ပုံစံနမူနာသဘောမျိုးဖြင့်ချပြ၍ ကြီးမြတ်သောအမှန်တရား၊ သမ္မာတရားကို ကန့်လန့်ကာဖြင့်ခြားပေးထားသည်။ ခရစ်တော်လာသောအချိန်၌ ယုဒလူတို့သည် မိမိတို့ကျင့်စောင့်ခဲ့သော ပုံပမာ နမူနာဆောင်ထားသည့်အရာအလုံးစုံသည် ယေရှုရှင်ကိုယ်တော်တိုင်ကို ရည်ညွှန်း ကြောင်းကို သူတို့တစ်ခုမျှလက်မခံကြတော့ပါ။ သူတို့သည် လက်အားဖြင့် သာ ဘုရားရှင်၏နှုတ်ကပတ်တော်ကိုခံယူထားသည်။ သို့သော် ခေတ် အဆက်ဆက်မှ လက်ဆင့်ကမ်းလာသောထုံးစံဓလေ့ကိုမူ အစွဲထားပြီး လူတို့ အဓိပ္ပာယ်ဖော်ပေးသောနှုတ်ကပတ်တော်ကိုသာ ယုံကြည်လိုက်လျှောက်ကြသည်။ ယေရှုရှင်၌ အမှန်ရှိသောသမ္မာတရားကို ဝှက်ထားကြသည်။ ဝိညာဉ်ရေးရာ သွတ်သွင်းပေးသော သန့်ရှင်းသည့်အရာများအားလုံးပျောက်ဆုံးနေသည်။ ရတနာတိုက်ကြီးကို သူတို့၏အသိဉာဏ်အတွင်းသို့ ဖွင့်ပြပေးသော်လည်း ထိုသူတို့သည် မသိနားမလည်ခဲ့ကြ။”

“ထာဝရဘုရားသည် မိမိ၏သမ္မာတရားကို လူတို့ထံမှဝှက်ထားခြင်း မဟုတ်။ လူတို့သည် မိမိတို့၏စိတ်ထင်အတိုင်းလုပ်ဆောင်သောကြောင့် မသိ နိုင်ခြင်းဖြစ်သည်။ ခရစ်တော်သည် ယုဒလူများကို အချက်အလက်ပေါင်း များစွာပေး၍ မိမိသည် မေရှိယဖြစ်ကြောင်းကို သက်သေပြခဲ့သည်။ သို့သော် ကိုယ်တော်၏သွန်သင်ခြင်းသည် ထိုသူတို့၏ကိုယ်ပိုင်စိတ်ဆုံးဖြတ်ခွင့်ကိုပေး သည်။ ပြောင်းလဲခွင့်ပေးသည်။ မိမိတို့အသက်တာကိုပြောင်းလဲရန် ကိုယ်တော် ခေါ်တော်မူသည်။ သူတို့အနေဖြင့် ခရစ်တော်ကိုလက်ခံလျှင် ရှိသမျှပျော်ရွှင်မှု နှင့် မိရိုးဖလာထုံးစံများကိုစွန့်ရမည်ဟု မြင်ထားကြသည်။ တစ်ကိုယ်ကောင်း စိတ်များ၊ ဘုရားဝတ်နှင့်မကိုက်ညီသောအရာအားလုံးကို ပြောင်းလဲပစ်ရမည်။ ထာဝရသမ္မာတရားကိုရရှိ၍ ပြောင်းလဲပစ်ရမည်။ ထာဝရသမ္မာတရားကိုရရှိ၍ ယင်းသို့သောအရေးကိုပြုရမည်။ ထိုကြောင့် ခရစ်တော်ကိုယုံကြည်ရန် ဘုရားရှင် စေခိုင်းသည့်အချက်ကို သူတို့စိတ်မဝင်စားတော့ပါ။ ဓမ္မဟောင်းကျမ်းကို သေသေချာချာယုံကြည်ကြသည်။ သို့သော် ထိုကျမ်းအတိုင်း အသက်တာကို သက်သေပြနေသောခရစ်တော်ရှင်၏အသက်တာနှင့် စာရိတ္တိတော်ကိုမူ လက်ခံရန် ငြင်းပယ်ကြသည်။ မိမိတို့ခံယူထားသောကနဦးအယူအဆကို စွန့်လွှတ်ရမည့် အကြောင်း အလွန်ကြောက်ရွံ့နေကြသည်။ ဧဝံဂေလိ၏ရတနာကြီး၊ လမ်းခရီး၊ သမ္မာတရားနှင့် အသက်သည် သူတို့နှင့်အတူရှိနေပါသည်။ သို့သော် ကောင်းကင်မှပို့လိုက်သောအကြီးမြတ်ဆုံးလက်ဆောင်တော်ကြီးကို သူတို့ခံယူ ခြင်းမရှိ၊ ငြင်းထုတ်ပစ်လိုက်သည်။” (Ellen G. White, Christ Object Lessons, p. 105).