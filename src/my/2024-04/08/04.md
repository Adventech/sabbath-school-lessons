---
title:  ဓမ္မဟောင်းမှယေရှုရှင်အကြောင်းပုရောဖက်ပြုချက်အပိုင်း (၁)
date:   19/11/2024
---

ယေရှုသည် သူ၏ဇာတိမှန် (သူသည်မည်သူမည်ဝါဖြစ်ကြောင်း) ကို ဘာသာရေးခေါင်းဆောင်များတို့နှင့် ဆွေးနွေးစကားပြောဆိုရာတွင် နှုတ်ကပတ် တော်၏တန်ခိုးဩဇာကို အခိုင်အမာအတည်ပြုပြောလေ့ရှိသည်။ အမှန်မှာ ကိုယ်တော်သည် ထိုသို့ပြုရန်ပင်မလိုဟု ဆိုနိုင်စရာအကြောင်းရှိသည်။ အဘယ်ကြောင့်ဆိုသော် ဘာသာရေးခေါင်းဆောင်များသည် သမ္မာကျမ်းစာကို ယုံကြည်နေကြခြင်းကြောင့်ဖြစ်သည်။ မည်သို့ရှိနေပါစေ ထိုသူတို့နှင့်စကား ပြောတိုင်း ယေရှုရှင်သည် နှုတ်ကပတ်တော်၏အခွင့်အာဏာတန်ခိုးအကြောင်းကို ပြောကြားလေ့ရှိသည်။ ထိုသို့ပြုရင်း ကိုယ်တော်သည် မိမိမည်သူဖြစ်ခဲ့ကြောင်း ကို သက်သေပြသည်။ ထိုသူတို့၏စိတ်နှလုံးမည်မျှမာကျောနေပါစေ၊ ကိုယ်တော် ကိုမည်မျှကြိုးစား၍ ဆန့်ကျင်တိုက်ခိုက်နေပါစေ၊ ကိုယ်တော်အနေဖြင့် ပြောစရာစကားကို ပြောဆိုသည်။

ထိုနည်းတူ ယောဟန်သည် ဓမ္မဟောင်းကျမ်း၌ဖော်ပြသော ရောက်လာ မည့်မေရှိယသည် ယေရှုရှင်ပင်ဖြစ်ကြောင်းကို တိုက်ရိုက်ကိုးကား၍သော် လည်းကောင်း၊ အရိပ်အမြွက်ဆိုခြင်းဖြင့်လည်းကောင်း မှတ်တမ်းရေးသားထား သည်။

**ဓမ္မဟောင်းကျမ်းနှင့်ဓမ္မသစ်ကျမ်းစကားများသည် မည်သို့ဆက်နွှယ်မှု ရှိသနည်း။ ဓမ္မသစ်ကျမ်းမှဖော်ပြပါကျမ်းချက်များသည် မေရှိယကတိတော် အကြောင်း မည်သို့သက်သေခံရေးထားသနည်း။**

`ယော၊ ၁း၂၃။ ဟေရှာ၊ ၄ဝး၃`

`ယော၊ ၂း၁၆၊ ၁၇။ ဆာ၊ ၆၉း၉`

`ယော၊ ရး၃၈။ ယေရမိ၊ ၂း၁၃`

`ယော၊ ၁၉း၃၆၊ တော၊ ၉း၁၂`

ရှင်ယောဟန်တစ်ဦးတည်းသာမကပါ။ ပေတရု၊ ပေါလု၊ မဿဲ၊ မာကု၊ လုကာ အစရှိသော ဓမ္မသစ်ရေးသားသောသူအားလုံးသည် ဝိညာဉ် တော်ခံရ၍ သန့်ရှင်းသောဝိညာဉ်တော်ဘုရား၏တန်ခိုးတော်ဖြင့် ကျမ်းကို ရေးသားခဲ့ကြသည်။ နာဇရက်မြို့သားယေရှု၏အသက်တာမည်မျှခက်ခဲကြောင်း ကို ရေးသားထားကြသည်။ အသေခံခြင်း၊ ရှင်ပြန်ထမြောက်လာခြင်း၊ ကောင်းကင် တက်ကြွသွားခြင်း၊ ခမည်းတော်၏ပလ္လင်တော်သို့ရောက်ခြင်းအကြောင်းတို့သည် ဓမ္မဟောင်းကျမ်းကို ပြည့်စုံသွားစေကြောင်း ဖော်ပြရေးသားကြသည်။

ယေရှုသည် တပည့်တော်တို့ကို မိမိ၏အမှုတော်အကြောင်း၊ အသေခံ ခြင်းနှင့်ထမြောက်ခြင်းအကြောင်းများကို နှုတ်ကပတ်တော်၏ရေးသားချက်ဖြင့် ပြသသွန်သင်သော်လည်း တပည့်တော်များမည်သည့်အချိန်မှာ သဘောပေါက် နားလည်သနည်း။ ကိုယ်တော်အသေခံပြီး ရှင်ပြန်ထမြောက်လာသည့်နောက် သူတို့နှင့်တွေ့ဆုံပြီးမှသာ ထိုအကြောင်းများကို တပည့်တော်တို့သိရှိနားလည် လာခဲ့သည်။ “ထိုကြောင့်သေခြင်းမှထမြောက်တော်မူသည်နောက်၊ ထိုစကား တော်ကို တပည့်တော်တို့သည် မှတ်မိကြသဖြင့်၊ ကျမ်းစာကိုလည်းကောင်း၊ ယေရှု၏နှုတ်ကပတ်တော်ကိုလည်းကောင်း ယုံကြ၏” (ယော၊ ၂း၂၂။ ယော၊ ၂ဝး၉)။