---
title:  နိမိတ်လက္ခဏာ၊ ပြုတော်မူသောအံ့ဖွယ်ရာများ
date:   17/11/2024
---

ထပ်မံ၍ရှင်ယောဟန်သည် နိမိတ်လက္ခဏာများကို သီးသန့်တင်ပြပြီး ယေရှုရှင်သည် မေရှိယဖြစ်ကြောင်းကို သက်သေထူသည်။ ကိုယ်တော်ပြုသော နိမိတ်လက္ခဏာအံ့ဖွယ်အရာများကို ရှင်ယောဟန်မဖော်ပြခဲ့သည်များလည်း ရှိသည်။ အကြောင်းမှာ မေရှိယနှင့်ဆိုင်၍ သက်သေပြသောအခါ အထင် မှားစရာဖြစ်လာနိုင်သောအကြောင်းကြောင့်ဖြစ်သည်။ ပုရောဖက်အတုအယောင် များစွာရှိသည်။ သူတို့သည်လည်း နိမိတ်လက္ခဏာထူးဆန်းဖွယ်များကိုပြသ သည်။ ရှင်ယောဟန်မှတ်တမ်းမပြုသောနိမိတ်လက္ခဏာများမှာလည်း သာမန် လူတို့လုပ်လေ့ရှိသောနိမိတ်လက္ခဏာနှင့်ဆင်တူသောကြောင့်ဖြစ်သည်။ ထို့ကြောင့် ယောဟန်သည် နိမိတ်လက္ခဏာများကိုစိစစ်ပြီးမှသာလျှင် ကိုယ်တော်သည် မေရှိယဖြစ်ကြောင်း ခမည်းတော်ဘုရားထံမှ အမှန်အကန်လာသူဖြစ်ကြောင်းကို သက်သေပြသည်။

`ယော၊ ၅း၁၇-၂ဝ၊ ၃၆-၃၈ ကိုဖတ်ပါ။ ဖော်ပြပါကျမ်းချက်သည် ယေရှုရှင်နှင့် ခမည်းတော်ဘုရား၏ဆက်သွယ်ပတ်သက်ပုံကို မည်သို့ဖော်ပြ ထားသနည်း။ အထူးသဖြင့် နိမိတ်လက္ခဏာပြသခြင်း၌ ထင်ထင်ရှားရှား ရှိပါသလား။`

ယေရှုသည် နိမိတ်လက္ခဏာပြသ၍ ခမည်းတော်နှင့် တစ်လုံးတစ်ဝ တည်းဖြစ်တော်မူကြောင်းကို သက်သေပြသည်။ တစ်လုံးတစ်ဝတည်း၊ နှစ်ကိုယ် တစ်စိတ်ဖြစ်ကြောင်းကို သက်သေပြသည်။ ပြုတော်မူသမျှအားလုံးသည် “ခမည်းတော်သည် ငါ၌ရှိတော်မူသည်ကိုလည်းကောင်း၊ ငါသည် ခမည်းတော် ၌ရှိတော်မူသည်ကိုလည်းကောင်း ယုံကြည်၍သိမှတ်ကြလိမ့်မည်” (ယော၊ ၁ဝး၃၈။ ယော၊ ၁၄း၁ဝ၊ ၁၁ ကိုလည်းကြည့်ပါ)။

ယေရှုရှင်သည်ကြွလာ၍ အမှုတော်ဆောင်ရွက်ရာ၌ မိမိကိုစေလွှတ် တော်မူသောသူ၏အလိုတော်ကိုဆောင်ရန်အတွက်ဖြစ်သည်။ ပြုတော်မူသမျှ အမှုအလုံးစုံသည်လည်း လောကီသားများအားလုံးမြင်တွေ့ရမည်။ ခမည်းတော် မှစေလွှတ်၍ ခိုင်းသမျှကိုလုပ်ဆောင်သွားရန်အတွက်ဖြစ်သည်။ ကိုယ်တော် ပြုတော်မူသမျှအလုံးစုံသည် ခမည်းတော်၏အထံတော်မှထွက်လာသူဖြစ်ကြောင်း ကို ရှင်းလင်းစွာထင်ရှားစေရန်အတွက်ဖြစ်သည်။

ကျွန်ုပ်တို့အနေဖြင့် ကိုယ်တော်ပြုသောအံ့ဖွယ်နိမိတ်လက္ခဏာကို မြင်ခဲ့ ပြီ။ လူများသက်သေခံစကားကိုလည်း ကြားခဲ့ပြီဖြစ်သည့်တိုင် ယေရှုကို မယုံချင် ကြပါ။

ဘာသာရေးခေါင်းဆောင်များမှ ယေရှုကိုမေးခွန်းထုတ်ကြသည်။ “သင်သည် အဘယ်မျှကာလပတ်လုံး ငါတို့ကိုယုံမှားစေမည်နည်း။ ခရစ်တော် မှန်လျှင် အတည့်အလင်းပြောပါဟုဆို၏။ ယေရှုကလည်း ငါပြောပြီ။ သင်တို့ သည်မယုံကြ။ ငါ့ခမည်းတော်၏အခွင့်နှင့် ငါပြုသောအမှုတို့သည် ငါ၏ သက်သေဖြစ်ကြ၏” (ယော၊ ၁ဝး၂၄၊ ၂၅)။

ယေရှုရှင်ကိုယ်တော်တိုင်နှုတ်မှ ငါသည်မေရှိယဖြစ်သည်ဟုဆိုလျှင် လည်း ဘာသာရေးခေါင်းဆောင်တို့သည် ယေရှုကိုဆန့်ကျင်အပြစ်ရှာနေဦး မည်ဖြစ်သည်။ ကိုယ်တော်ကို နည်းမျိုးစုံဖြင့် နှိပ်ကွက်ကြဦးမည်။ ယင်း အကြောင်းကို ယေရှုရှင်ကြိုသိတော်မူ၍၊ ကိုယ်တော်သည် မိမိ၏လုပ်ဆောင်မှု ဖြင့် ပြသခဲ့သည်။ ယေရှုသည် မိမိမှာခရစ်တော်သာဖြစ်ကြောင်းကို ပြောလျှင် လည်း ထိုသူတို့သည် လွယ်လွယ်လေးဖြင့်ငြင်းပယ်ဆန့်ကျင်လာကြပါမည်။ ပြသသောနိမိတ်လက္ခဏာ၊ ပြုတော်မူသောအံ့ဖွယ်ကိစ္စများကိုမူ သူတို့မည်သို့ ငြင်းပယ်နိုင်မည်နည်း။ ကိုယ်တော်သည် မည်သူ့အထံတော်မှ ဆင်းသက် လာကြောင်းကို ထိုအံ့ဖွယ်နိမိတ်လက္ခဏာများမှ တန်ခိုးအင်အားကြီးစွာဖြင့် သက်သေအထောက်အထားအခိုင်အလုံဖြစ်စေပြီ။

စိတ်နှလုံးခိုင်မာတတ်သောဘာသာရေးခေါင်းဆောင်များကဲ့သို့မဖြစ် စေရန် ကျွန်ုပ်တို့မည်သို့ကာကွယ်နေထိုင်မည်နည်း။ ကျွန်ုပ်တို့နေထိုင်သော အသက်တာ၌ ဘုရားရှင်ပြုတော်မူသောအံ့ဖွယ်နိမိတ်ကို ဆန့်ကျင်ခြင်းမည်သို့ ပြုနေနိုင်သနည်း။