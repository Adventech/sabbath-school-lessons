---
title:  ဓမ္မဟောင်း၏အနာဂတ္တိစကားကိုပြည့်စုံစေခြင်း
date:   16/11/2024
---

### ဖတ်ရန်ကျမ်းချက်များ။
ယော၊ ၅း၁၇၊ ၂ဝ၊ ၃၆-၄ဝ၊ ၄၆၊ ၄၇။ ယော၊ ၁၃း၁၈။ ယော၊ ၁ရး၁၂။ ယေရမိ၊ ၂း၁၃။ ဇာခရိ၊ ၉း၉။ ယော၊ ၈း၁၂-၃ဝ။

> <p>အလွတ်ကျမ်းချက်</p>
> “ယောဟန်၏သက်သေထက်သာ၍ကြီးသောသက်သေသည် ငါ၌ရှိ၏။ အကြင်အမှုတို့ကိုပါ ပြီးစီးစေခြင်းငှာ ခမည်းတော်သည် ငါ့လက်သို့အပ်ပေးတော်မူ၍၊ ငါပြုသောထိုအမှုတို့သည်လည်း၊ ငါ့ ဘက်၌နေ၍ ခမည်းတော်သည် ငါ့ကိုစေလွှတ်တော်မူသည်အကြောင်းကို သက်သေခံကြ၏” (ယော၊ ၅း၃၆)။

ရှင်ယောဟန်ခရစ်ဝင်ကျမ်းကိုဖတ်ရင်းဖတ်ရင်း သာ၍သာ၍သိရသော အကြောင်းမှာ ယေရှု၏စကားတော်များ၊ ယေရှုရှင်ပြုတော်မူသမျှများတို့သည် ကိုယ်တော်အား မေရှိယ၊ ခရစ်တော်၊ ဣသရေလလူမျိုးများသို့ ကြွလာသူဟု ပို၍ခိုင်လုံပါသည်။ ကိုယ်တော်သည် ယုဒအမျိုးတစ်ဦးအဖြစ် ဗက်လင်မြို့၌ မွေးဖွားလာခဲ့သည်။ နှုတ်ကပတ်တော်၏ကြိုတင်ပြောထားချက်အတိုင်းဖြစ်လာ ခဲ့သည်။

ရှင်ယောဟန်၏ရေးသားထားချက်၌ “ထိုသူသည် ဤလောက၌ ရှိတော်မူပြီ။ ဤလောကကိုလည်း ဖန်ဆင်းတော်မူပြီ။ သို့သော်လည်း ဤ လောကသည် ထိုသူကိုမသိ” (ယော၊ ၁း၁ဝ)။ သူသည် ဤလောက၌ရှိတော် မူပြီ။ ဤလောကသည်လည်း သူကိုယ်တိုင်ဖန်ဆင်းခဲ့သည်။ သို့သော် ဤလောကသည် သူ့ကိုမသိဖြစ်နေပါသလား။ အံ့ဩစရာစကားဖြစ်နေသည်။ ရှင်ယောဟန်ခရစ်ဝင်ကျမ်း၌သော်လည်းကောင်း၊ အခြားခရစ်ဝင်ကျမ်း၌သော် လည်းကောင်း၊ ကျွန်ုပ်တို့ဖတ်ရသောအရာမှ များစွာသောသူတို့သည် ကိုယ်တော် ကိုသိသင့်ခဲ့ကြသော်လည်း မသိနားမလည်ကြပါ။ အထူးသဖြင့် ကိုယ်တော် ပြုတော်မူသောအမှုများကိုတွေ့မြင်သောအခါ၊ ကိုယ်တော်မိန့်တော်မူသောစကား များကို ကြားသောအခါသိခဲ့သင့်ပါသည်။ ထို့ပြင် ကိုယ်တော်၏အကြောင်းကို ရည်ရွယ်၍ ဓမ္မဟောင်းကျမ်းမှ ကြိုတင်ရေးထားခြင်းလည်းရှိခဲ့သည်။

ယခုအပတ်မှာ ရှင်ယောဟန်မှ ယေရှုသည် မေရှိယဖြစ်ကြောင်းကို ပို၍ထောက်ခံထားသောအချက်ကို လေ့လာကြရမည်။ အချို့သူများက ကိုယ်တော် ကိုအဘယ်ကြောင့်ငြင်းပယ်မှု ဆက်လက်လုပ်ဆောင်နေကြောင်းကိုလည်း လေ့လာ ရမည်။ ခိုင်လုံသောအကြောင်းများကိုမြင်ရကြားရသည့်တိုင် ကိုယ်တော်ကို ခရစ်တော်ဟုမခံယူနိုင်ကြ။

ထိုသူတို့၏အမှားကိုထောက်၍ ကျွန်ုပ်တို့မည်သို့သင်ခန်းစာယူနိုင် မည်နည်း။