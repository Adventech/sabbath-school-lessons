---
title:  ဓမ္မဟောင်းမှယေရှုရှင်အကြောင်းပုရောဖက်ပြုချက်အပိုင်း (၂)
date:   20/11/2024
---

ယေရှုသည် ဘာသာရေးခေါင်းဆောင်များကို ပြောသည့်စကားမှာ၊ “ကျမ်းစာအားဖြင့် ထာဝရအသက်ကိုရမည်ဟုစိတ်ထင်နှင့် သင်တို့သည် ကျမ်းစာ ကိုစေ့စေ့ကြည့်ရှုကြ၏။ ထိုကျမ်းစာပင် ငါ၏သက်သေဖြစ်၏” (ယော၊ ၅း၃၉)။ ထိုသို့မိမိကိုယ်ကိုပြောဆိုခြင်းသည် မည်မျှအံ့ဖွယ်ဖြစ်နေပါသနည်း။

ကျမ်းစာလေ့လာသူများ၏အဆိုအရ ယေရှုရှင်သည် ဓမ္မဟောင်းကျမ်း ပုရောဖက်ပြုချက်ပေါင်းရာချီ၍ ပြည့်စုံစေသည်ဟုဆိုကြသည်။ အဘယ်သို့ ရှိသည်ဖြစ်စေ အံ့ဩရလောက်အောင် နှုတ်ကပတ်တော်ပြည့်စုံလာအောင် သူပြုနိုင်ခဲ့သည်။ ဥပမာအနေဖြင့်ပြောရလျှင် ငွေအကြွေစေ့များကို နှစ်ပေ မြင့်သည်အထိ ရန်ကုန်တစ်မြို့လုံးပြည့်အောင် ထပ်ထားလိုက်ပါ။ ထိုနောက် အကြွေစေ့တစ်စေ့ကိုယူပြီး အပန်းရောင်ချယ်လိုက်ပါ။ ထိုနောက်တွင် အားလုံး ရောသမလိုက်ပြီး မျက်မမြင်တစ်ယောက်ကိုခေါ်ပြီး အပန်းရောင်ချယ်သော အကြွေစေ့ကို ရွေးထုတ်ခိုင်းပါ။ သူရွေးချယ်နိုင်ပါမည်လား။

ခရစ်တော်၏မွေးဖွားခြင်းသက်တော်စဉ်နှင့် အသေခံတော်မူခြင်း အကြောင်းကို ဓမ္မဟောင်း၌ ကြိုတင်ဟောကြားပြီးသားဖြစ်သည်။ မေရှိယ အဖြစ်ကြွလာလိမ့်မည့်အကြောင်း ကြိုတင်ရေးသားထားပေးသည်။ ရှင်ယောဟန် သည် ဓမ္မဟောင်းကျမ်းမှကျမ်းချက်များစွာကို ထပ်ခါထပ်ခါယေရှုရှင်သည် မည်သူဖြစ်ခဲ့ကြောင်း ကိုယ်တော်ကိုအဘယ်ကြောင့်ယုံကြည်သင့်ကြောင်းနှင့် ကိုယ်တော်ပေးမည့်ကယ်တင်ခြင်းကို လက်ခံသင့်ကြောင်းကို အကြိမ်ကြိမ် လှုပ်ဆော်သတိပေးသည်။

**အောက်ပါကျမ်းချက်များမှ ယေရှုရှင်သည် အနာဂတ္တိဟောထားချက် အရ မေရှိယဖြစ်ကြောင်းကို မည်သို့ဖော်ပြပေးထားသနည်း။**

`ယော၊ ၁၂း၁၃။ ဆာ၊ ၁၁၈း၂၆`

`ယော၊ ၁၂း၁၄၊ ၁၅။ ဇာခရိ၊ ၉း၉`

`ယော၊ ၁၃း၁၈။ ဆာ၊ ၄၁း၉`

`ယော၊ ၁၉း၃၇။ ဇာခရိ၊ ၁၂း၁ဝ။ ဇာခရိ၊ ၁၃း၆`

သင်သည်သင့်ယုံကြည်ချက်အပေါ် မည်သို့ခိုင်ခံ့စွာအခြေချထားသနည်း။ အကယ်၍ တစ်ဦးတစ်ယောက်က သင်သည် ယေရှုကို မေရှိယအဖြစ် အဘယ်ကြောင့်လက်ခံရကြောင်းမေးလာလျှင် သင်မည်သို့အဖြေပေးမည်နည်း။ သင်မည်သည့်အရာကိုအားကိုး၍ သင်၏ယုံကြည်ခြင်းကို ရဲရင့်စွာခုခံကာကွယ် မည်နည်း။