---
title:  ကာနမြို့၌ကျင်းပသောလက်ထပ်ပွဲ
date:   29/09/2024
---

`ယော၊ ၂း၁-၁၁ ကိုဖတ်ပါ။ ယေရှုရှင်သည် ကာနမြို့၌ မည်သည့် နိမိတ်လက္ခဏာကို ပြုခဲ့သနည်း။ ယင်းသို့ပြုခြင်းကြောင့် တပည့်တော်တို့သည် ကိုယ်တော်ကို မည်သို့ပို၍ယုံကြည်စိတ်ချလာသနည်း။`

ရေကို စပျစ်ရည်အဖြစ်ပြောင်းလဲပေးခြင်းနိမိတ်လက္ခဏာကို မြင်ရသော တပည့်တော်တို့သည် ယေရှုရှင်၏နောက်ကိုလိုက်ရန် ပို၍စိတ်အားထက်သန် စွာဆုံးဖြတ်နိုင်ပါသည်။ ကိုယ်တော်သည် ဘုရားရှင်အထံတော်မှလာသည်ကို အဘယ်ကြောင့် နိမိတ်ပြသော်လည်း မယုံကြသနည်း။ (ကိုယ်တော်သည် ဘုရားဖြစ်ကြောင်းကို မယုံကြည်ခဲ့ကြ၍ဖြစ်လိမ့်မည်)။

မောရှေသည် ဣသရေလလူတို့ကို ဦးဆောင်ရသောသူဖြစ်ခဲ့သည်။ အဲဂုတ္တုပြည်မှ ဣသရေလတို့ကိုနုတ်ဆောင်လာ၍ “အံ့ဖွယ်နိမိတ်လက္ခဏာ” များစွာကိုပြခဲ့သည် (တရားဟော၊ ၆း၂၂။ တရားဟော၊ ၂၆း၈)။ ဣသရေလ တို့ကို အဲဂုတ္တုလူတို့၏လက်မှလွတ်မြောက်လာစေရန် ဘုရားရှင်အသုံးပြုထား သူတစ်ဦးဖြစ်သည်။ (သူ့ကိုကယ်တင်ရှင်ဟု သတ်မှတ်ခံယူကြသည်)။

ဘုရားရှင်သည် ပုရောဖက်အားဖြင့်သာ မောရှေနှင့်တူသောပုရောဖက် တစ်ပါးပေါ်ထွန်းလာမည်ဟု ကြိုတင်ဟောကြားခဲ့သည်။ ထိုသူ၏စကားကို ဣသရေလလူတို့နားထောင်ကြရန် ဘုရားရှင်စေခိုင်းတော်မူသည် (တရားဟော၊ ၁၈း၁၅။ မဿဲ၊ ၁ရး၅။ တ၊ ရး၃၇)။ ထိုမောရှေနှင့်တူမည့်ပုရောဖက်သည် ယေရှုပင်ဖြစ်သည်။ ယော၊ ၂ ၌ ယေရှုရှင်သည် သူ၏ပထမဦးဆုံး နိမိတ်လက္ခဏာကိုပြသခဲ့သည်။ အဲဂုတ္တုမှ ဣသရေလလူတို့ကို ကယ်လွှတ် ခဲ့သူသည် ကိုယ်တော်ပင်ဖြစ်ကြောင်း ပြန်လည်မီးမောင်းထိုးပြသသည်။

နိုင်းမြစ်ကြီးသည် အဲဂုတ္တုပြည်သူပြည်သားတို့အတွက် နတ်ဘုရား တစ်ပါးကဲ့သို့ အလွန်အရေးပါသောမြစ်ဖြစ်သည်။ ဘေးဒဏ်တစ်ပါးသည် နိုင်းမြစ်ကို တိုက်ရိုက်ထိခဲ့သည်။ ရေအားလုံးသွေးဖြစ်သွားခဲ့သည်။ ကာနမြို့၌ ယေရှုရှင်သည် ယင်းနိမိတ်လက္ခဏာကို ပြသခဲ့သည်။ သို့သော် ရေကို သွေးဖြစ်စေမည့်အစား ရေကိုစပျစ်ရည်ဖြစ်စေပါသည်။

ယုဒလူတို့၏ထုံးစံဓလေ့အရ ထိုရေတို့သည် သန့်ရှင်းစင်ကြယ်ရန် အဖို့အလိုငှာ ကျောက်အိုးခြောက်လုံးထဲထည့်ထားသောရေများဖြစ်သည်။ ကိုယ်တော်ပြသောနိမိတ်လက္ခဏာသည် သမ္မာကျမ်း၌ဖော်ပြသော ကယ်တင်ခြင်း ၏အဓိကလုပ်ဆောင်ချက်နှင့် ဆက်စပ်နေသည်။ ရေကို စပျစ်ရည်အဖြစ် ပြောင်းလဲခြင်းအတွက် ထွက်မြောက်ရာကာလကို ပြန်ပြောင်းသတိယစေပါသည်။ ယောဟန်သည် ကျွန်ုပ်တို့ကို ယေရှုအားကယ်နုတ်ပေးသောအရှင်တစ်ပါးအဖြစ် ညွှန်ပြပေးထားသည်။

မဂင်္လာပွဲ၌ တာဝန်အရှိဆုံးသူသည် ယေရှုရှင်ရေမှစပျစ်ရည်သို့ ပြောင်းလဲပေးသော ကစော်မဖောက်သောစပျစ်ရည်ကိစ္စကို မည်သို့သဘောထား သနည်း။ ထိုသူသည် စပျစ်ရည်၏အဆင့်ကို အထူးအံ့ဩသွားသည်။ သူ ကိုယ်တိုင် ယေရှုရှင်ထိုစပျစ်ရည်ကို နိမိတ်လက္ခဏာပြု၍ ပြောင်းလဲထား ကြောင်းကိုလည်းမသိပါ။ အကောင်းဆုံးစပျစ်ရည်ကို နောက်ဆုံးကျမှ တိုက်သည် ဟူ၍သာ ထင်နေပါသည်။

“ဝိုင်နော့စ်” (oinos) ဝေါဟာရသည် ဟေလသစကားဖြစ်သည်။ လတ်ဆတ်သောစပျစ်ရည်နှင့် ကစော်ဖောက်သောစပျစ်ရည်နှစ်မျိုးလုံးကိုခေါ် သည်။ ခရစ်တော်ပြုလုပ်ပေးသောစပျစ်ရည်သည် အရက်မဟုတ်ပါ (DA. p. 149). မဂင်္လာပွဲ၌ရှိသူတို့သည် ယင်းအကြောင်းကိုသိသွားသော် အလွန်အံ့ဩ ကြသည်။

`သင်သည် ယေရှုရှင်နောက်တော်လိုက်ရခြင်း၏အကြောင်းရင်း မည်သို့ ရှိသနည်း။ ကျွန်ုပ်တို့ကိုများစွာပေးထားပြီမဟုတ်လား။`