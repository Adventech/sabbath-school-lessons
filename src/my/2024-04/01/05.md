---
title:  စိတ်နှလုံးမာကျောခြင်း
date:   02/10/2024
---

နိမိတ်အံ့ဖွယ်လက္ခဏာတို့သည် ဘုရားရှင်ထံမှလာသည်ဟု မဆိုနိုင် ပါ။ တစ်ဖက်၌လည်း ဘုရားရှင်ထံမှလာသောအရာဖြစ်၍ ထိုနိမိတ်လက္ခဏာကို ငြင်းဆိုလျှင် အန္တရာယ်ကြီးကြီးမားမားရှိပြန်သည်။

`ယောဟန်၊ ၅း၁ဝ-၁၆ ကိုဖတ်ပါ။ ဘာသာရေးခေါင်းဆောင်များတို့၏ ခေါင်းမာမှုကို ကျွန်ုပ်တို့မည်သည့်သင်ခန်းစာယူနိုင်သနည်း။ ယေရှုရှင်ပြသော အံ့ဖွယ်နိမိတ်အကြောင်းကို သူတို့အဘယ်ကြောင့်လက်မခံနိုင်ကြသနည်း။`

ယေရှုရှင်သည် ရောဂါပျောက်ကင်းသွားသောသူထံ မိမိဘယ်သူ ဖြစ်ကြောင်းပြောပြခဲ့သည်။ ထိုရောဂါပျောက်ကင်းသွားသောသူက ဘာသာရေး ခေါင်းဆောင်များထံသို့ သူ၏ရောဂါကို ကုသပျောက်ကင်းစေသောသူသည် ယေရှုဖြစ်ကြောင်း သက်သေခံသည်။ ထိုသို့ဖြစ်လာသည်ကို လူတို့သည် ဝမ်းမြောက်ပျော်ရွှင်၍ ဘုရားဘုန်းတော်ကို ချီးမွမ်းရမည်အစား ဘာသာရေး ခေါင်းဆောင်များက ယေရှုကိုနှိပ်စက်ညှဉ်းပန်းရန်နှင့် အသေသတ်ရန် ကြံစည် ကြသည်။ အကြောင်းမှာ ကိုယ်တော်သည် ဥပုသ်တော်နေ့၌ ရောဂါကို ကုသခြင်းကြောင့်ဖြစ်သည် (ယော၊ ၅း၁၆)။

ဥပုသ်နေ့၌ ကုသခြင်းအမှုကို အရေးပေါ်ရောဂါများကိုသာကုသရန် အခွင့်ပေးထားသည်။ ထိုသူမှာမူ နှစ်ပေါင်း ၃၈ နှစ်ကြာ နာတာရှည်ရောဂါ ကြီးဖြစ်နေသည်။ ထိုကြောင့် သူ၏ရောဂါမှာ အရေးပေါ်ရောဂါမဟုတ်ပါ။ အိပ်ယာကိုလည်း အဘယ်ကြောင့်သယ်ဆောင်ရန်လိုအပ်မည်နည်း။ သူ၏ ရောဂါကိုကုသပေးနိုင်သောသူသည် ဥပုသ်နေ့မှာ ဖျာလိပ်ကို သယ်သင့် မသင့်နားလည်ရမည်ဟု စွပ်စွဲအပြစ်တင်ကြသည်။ ပြတ်ပြတ်သားသား ဆိုရသော် ယေရှုရှင်သည် လူတို့သတ်မှတ်သောဥပဒေများထက် သမ္မာတရား၏ သွန်သင်မှုကို နက်နဲစွာဖွင့်ပြလိုက်ခြင်းဖြစ်သည်။

`အခြားကျမ်းချက်များမှ ဝိညာဉ်ရေးခေါင်းမာသူများ မည်သို့ဖြစ်သွား ကြရသနည်း။ အထောက်အထားကောင်းကောင်းရှိနေသော်လည်း ခေါင်းမာ ကြသည် (ယော၊ ၉း၁-၁၆။ မာ၊ ၃း၂၂၊ ၂၃။ မဿဲ၊ ၁၂း၉-၁၄)။`

ဘာသာရေးခေါင်းဆောင်များ အဘယ်ကြောင့်မျက်စိကန်းရသနည်း။ အကြောင်းမှာ သူတို့၏စိတ်သည် ပျက်စီးနေခြင်းကြောင့်ဖြစ်သည်။ သူတို့၏ ယုံကြည်နေချက်မှာ မေရှိယသည် သူတို့အား ရောမ၏ဖိနှိပ်မှုအောက်မှ ယခုပင် ကယ်တင်ပေးမည်ဟုထင်နေကြသည်။ အာဏာကိုသာမက်မောကြပြီး ထာဝရ ဘုရားရှင်ထံ ဆက်ကပ်ရမည်ကိုမူ ပျက်ကွက်ကြသည်။ ယင်းစိတ်ထားအားလုံး အတွက်ကြောင့် သူတို့ရှေ့တွင်ရောက်ရှိနေသောသမ္မာတရားကိုငြင်းပယ်ပြီး ကိုယ်ကိုကိုယ်ဖြောင့်မတ်သည်ဟု ယူဆနေကြသည်။

`ယော၊ ၅း၃၈-၄၂ ကိုဖတ်ပါ။ ယေရှုသည် မည်သည့်သတိပေးချက် ကိုပြုလုပ်သနည်း။ ကိုယ်တော်၏သတိပေးစကားမှ ကျွန်ုပ်တို့မည်သည့် သင်ခန်းစာရရှိနိုင်သနည်း။ မည်သည့်ကိစ္စသည် ကျွန်ုပ်တို့၏အမှန်တရား မျက်စိကိုကန်းနေစေသနည်း။ ကျွန်ုပ်တို့၏အသက်တာ၌ မည်ကဲ့သို့သော လိုအပ်ချက်မျိုးကို ပြုပြင်ရန်လိုပါသနည်း။`