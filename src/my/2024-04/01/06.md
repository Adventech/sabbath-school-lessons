---
title:  ယေရှုရှင်၏တောင်းဆိုချက်များ
date:   03/10/2024
---

ဗေသေသဒအိုင်နား၌ ပြုတော်မူသောအံ့ဖွယ်နိမိတ်သည် ယောဟန် အတွက် ယေရှုရှင်ကို မည်သူဖြစ်ကြောင်း သက်သေခံရသောအခွင့်ကောင်း ရရှိသွားစေသည်။ ယောဟန်သည် နိမိတ်လက္ခဏာအကြောင်းနှင့်ပတ်သက်၍ ကျမ်းချက် ၉ ချက်အသုံးပြုပြီး၊ ယေရှုရှင်အကြောင်းကို ကျမ်းချက် ၄ဝ ချက်အသုံးပြုကာ နိမိတ်လက္ခဏာပြုလုပ်သူကို တင်စားသက်သေခံပေးထားသည်။

`ယော၊ ၅း၁၆-၁၈ ကိုဖတ်ပါ။ ဥပုသ်နေ့၌ပြုသောကုသမှုကြောင့် ယေရှုရှင်သည် အဘယ်ကြောင့်နှိပ်စက်ညှဉ်းပန်းခြင်းကိုခံရသနည်း။`

ယော၊ ၅း၁၈ ကိုဖတ်လျှင် ယေရှုရှင်သည် ဥပုသ်နေ့ကိုချိုးဖောက် သည်ဟု အထင်ရောက်နိုင်သည်။ မည်သို့ဖြစ်စေ ယော၊ ၅း၁၆-၁၈ ကို သေသေချာချာလေ့လာလျှင် ယေရှုရှင်သည် ဥပုသ်နေ့တွင် မိမိပြုသောအမှုသည် ခမည်းတော်ပြုသည့်နည်းတူ ငါလည်းပြုသည်ဟု ပြန်၍တုံ့ပြန်သည်။ ဘုရားရှင် သည် စကြဝဠာကိုထိန်းကျောင်းရာ၌ ဥပုသ်နေ့ရောက်သော်လည်း ရပ်နားထား ခြင်းမရှိပါ။ ယေရှုရှင်၏ဥပုသ်တော်နေ့၌ ပြုလုပ်သောအမှုအတွက် ဘုရားဇာတိ နှင့်ပတ်သက်နေသည်။ ဘာသာရေးခေါင်းဆောင်များက ဥပုသ်နေ့တွင် အလုပ် လုပ်၍ အပြစ်ရှိကြောင်းစွပ်စွဲအပြစ်တင်ထားသည်။ မိမိကိုယ်ကိုလည်း ဘုရားနှင့် တိုင်းပြီး စကားကြီးစကားကျယ်ပြောသည်ဟု အပြစ်တင်ကြသည်။

`ယော၊ ၅း၁၉-၄ရ ကိုဖတ်ပါ။ ယေရှုရှင်သည် ဘာသာရေး ခေါင်းဆောင်များအား မိမိကို အမှန်တကယ်မည်သို့ရှိကြောင်းမြင်စေလိုသည်။ ထိုသို့တောင်းဆိုချက်မှာ ကိုယ်တော်ပြုသောနိမိတ်လက္ခဏာနှင့် ပြသသော တန်ခိုးအားဖြင့် မြင်တွေ့နိုင်ပါမည်လား။`

ယေရှုရှင်သည် မိမိပြုသောအမှုအတွက် အဆင့်သုံးဆင့်ဖြင့် အတည်ပြု ပြောဆိုပေးသည်။ ပထမဦးဆုံး ခမည်းတော်နှင့်ရင်းနှီးသောဆက်သွယ်မှုရှိ သည် (ယော၊ ၅း၁၉-၃ဝ)။ ယေရှုရှင်သည် အမှုပြုသောအခါ ခမည်းတော်နှင့် အမြဲလက်တွဲလုပ်ဆောင်တော်မူကြောင်းကိုလည်းကောင်း၊ တရားစီရင်ပိုင်၍၊ သေသောသူကိုပင် ရှင်ပြန်စေနိုင်သောအခွင့်ရှိကြောင်း မိန့်တော်မူသည် (ယော၊ ၅း၂၅-၃ဝ)။

ဒုတိယအဆင့်အဖြစ် ယေရှုသည် သက်သေလေးဦးကိုခေါ်၍ သက်သေ ပြသည်။ ဗတ္တိဇံဆရာယောဟန် (ယော၊ ၅း၃၁-၃၅)၊ ယေရှုပြုသောအံ့ဖွယ် နိမိတ် (ယော၊ ၅း၃၆)၊ ခမည်းတော်ဘုရား (ယော၊ ၅း၃၇၊ ၃၈)၊ နှုတ်ကပတ် တော် (ယော၊ ၅း၃၉) တို့ဖြစ်သည်။ ဤသက်သေခံချက်တိုင်းမှာ ယေရှုရှင် ကိုသာထောက်ခံကြသည်။

နောက်ဆုံးပိတ်တတိယအဆင့်မှာ ယော၊ ၅း၄ဝ-၄ရ ယေရှုရှင်သည် မိမိအားစွပ်စွဲအပြစ်တင်သူများကို သူတို့၏အားနည်းချက်များအား ဖော်ပြလိုက် သည်။ ကိုယ်တော်အမှုတော်ဆောင်ရွက်ပုံနှင့် ထိုသူတို့၏အတ္တတစ်ကိုယ်ကောင်း သဘောကို နှိုင်းယှဉ်ကြည့်သည်။ ကိုယ်တော်ပြောသောစကားမှာ မောရှေမှ လာသောစကား (ယော၊ ၅း၄၅-၄၇) အတိုင်းဖြစ်မည်။ ထိုသူတို့အလွန်တရာ မျှော်လင့်အားထားသူဖြစ်သည်။

`ကျွန်ုပ်တို့သွန်သင်ချက်မှန်ကန်နေသော်လည်း ခရစ်တော်၌ လုံးလုံး ဆက်ကပ်အပ်နှံခြင်းမရှိသောအသက်တာမျိုးရှိနေနိုင်သည်။ ထိုသို့သော ထောင်ချောက်၌မကျရောက်ရန် မည်ကဲ့သို့ဂရုစိုက်ရမည်နည်း။ ဥပုသ်စာဖြေ ကျောင်းတွင် သင်၏အဖြေကိုယူလာပါ။`