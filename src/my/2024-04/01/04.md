---
title:  ဗေသေသဒအိုင်နားမှအံ့ဖွယ်နိမိတ်လက္ခဏာ
date:   01/10/2024
---

ရှင်ယောဟန်ထပ်မံ၍မှတ်တမ်းပြုသော ယေရှုရှင်နိမိတ်လက္ခဏာပြ သည်အကြောင်းမှာ ဗေသေသဒရေအိုင်အနားမှာဖြစ်သည် (ယော၊ ၅း၁-၉)။ ကောင်းကင်တမန်မှ ရေကိုလှုပ်လိုက်လျှင် ပထမဦးဆုံးရေကန်တွင်းသို့ဆင်းနိုင် သူသည် ရှိသမျှရောဂါပျောက်ကင်းမည်ဟု ယုံကြည်နေကြသည်။ ထိုသို့ ယုံကြည်ခြင်း၏ရလဒ်ကြောင့် ဗေသေသဒရေအိုင်ကမ်းနားပြင်၌ ရောဂါသည် နှင့်ပြည့်လျှံလျက် ရေလှုပ်လာမည်ကို မျှော်လင့်နေကြသည်။ ယေရှုရှင်သည် ယေရုရှလင်မြို့သို့ကြွသွားတော်မူခဲ့သည်။ ထိုရေအိုင်ကိုဖြတ်သွားမိသောအခါ စောင့်စားနေသောသူများကို မြင်တွေ့ရသည်။

ဖျားနာ၍ အလွန်ပျောက်ကင်းချင်သောလူနာများစွာတို့ စောင့်နေကြ သည်ကိုမြင်လိုက်ရခြင်းမှာ မည်မျှပင်စိတ်မကောင်းစရာဖြစ်မည်နည်း။ မည်သည့် အချိန်ရေလှုပ်လာမည်ကိုမသိကြ။ ဤရေအိုင်မှ အမှန်တကယ်ရောဂါပျောက် ခြင်းလည်းမရရှိကြပါ။ ယေရှုရှင်အတွက် အခွင့်အရေးကောင်းကြီးပင်ဖြစ်လာ သည်။

`ယော၊ ၅း၁-၉ ကိုဖတ်ပါ။ ရေအိုင်နား၌ ရောဂါပျောက်ကင်း လို၍ စောင့်နေသူများဖြစ်ကြပါလျက် အဘယ်ကြောင့်ယေရှုသည် ခြေလက် သေသောသူကို သင်ရောဂါပျောက်လိုသလားဟု အဘယ်ကြောင့်မေးရသနည်း (ယော၊ ၅း၆)။`

နာတာရှည်ရောဂါခံစားရသူတစ်ဦးအတွက် ရောဂါသည် ယဉ်ပါး နေ၍ ထူးခြားချက်မှာ ထိုခံစားရသောရောဂါသည် မပျောက်ကင်းနိုင်တော့ဟု ထင်တတ်ကြသည်။ ယေရှုရှင်မေးသောထိုသူသည် မိမိရောဂါပျောက်ကင်း လိုပါကြောင်း စိတ်ပါစွာတုံ့ပြန်လာသည်။ ပြဿနာမှာ သူသည် ပျောက်ကင်း ချင်သော်လည်း နည်းလမ်းရှာပုံမှာ မှားယွင်းနေသည်။ ယခုမှာမူ သူ၏ရှေ့၌ သူ့ကို ထ၍ မတ်တပ်ရပ်စေနိုင်သောသူရှေ့တည့်တည့်မှာ ရောက်ရှိနေသည်။ သူနှင့် စကားပြောနေသူ၏အကြောင်းကိုဖြင့် အနည်းငယ်ကြားဖူးပါသည်။ သူ၏ ရောဂါပျောက်ကင်းသွားပြီးနောက်မှာ ယေရှုရှင်သည် အထူးပုဂ္ဂိုလ်တစ်ပါး ဖြစ်ကြောင်းကို စတင်နားလည်လာသည်။

“ယေရှုရှင်သည် ရောဂါခံစားနေရသူကို ယုံကြည်ခြင်းအရင်ထားရန် မစေမခိုင်းပါ။ ကိုယ်တော်သည် ရိုးရိုးလေးမိန့်တော်မူသည်မှာ ထ၍ သင်၏ အိပ်ယာကိုလိပ်ပြီးထွက်သွားပါ” ဟူ၍သာပြောသောအခါ ထိုသူသည် ကိုယ်တော် ၏စကားတော်ကိုယုံကြည်လျက် ထလိုက်လျှင် ချက်ချင်းပင်အကြောအခြင်နှင့် ကြွက်သားများအားအင်ဝင်လာကာ အိပ်ယာကိုလိပ်၍ ထွက်သွားတော့သည်။ ကျန်းမာပကတိဖြင့် ခြေလက်သေသောရောဂါအားလုံး ပျောက်ကင်းသွားသည်။ ယေရှုရှင်၏အမိန့်တော်စကားကို ဒွိဟမရှိ ချက်ချင်းနာခံလိုက်လျှောက်တော့ သည်။ ကိုယ်တော်၏အမိန့်ကိုနာခံသောကြောင့် ကိုယ်ခန္ဓာကြွက်သားအားလုံး သန်မာလာတော့သည်။ မိမိခြေထောက်ပေါ်ထ၍ ခုန်နိုင်တော့သည်။ မိမိ ကိုယ်ကို ကျန်းမာသန်စွမ်းသူတစ်ယောက်အဖြစ် ပြန်၍မြင်လာသည်။ ယေရှုရှင် သည် ဘုရားတန်ခိုးနှင့်ဆိုင်သောအာမခံချက်တစ်ခုမျှ မပေးထားပါ။ ထိုလူ သည် သံသယစိတ်ရှိခဲ့မည်ဆိုလျှင် ဤတစ်ကြိမ်တည်းသာရှိသောကုသခြင်း ကို ဆုံးရှုံးလိမ့်မည်။ သို့သော် သူသည် ယေရှု၏စကားတော်ကို ယုံကြည်၍ လက်တွေ့လုပ်ဆောင်သောကြောင့် ခွန်အားရရှိ၍ ရောဂါပျောက်ကင်းခြင်းခံစား ရရှိသည် (Ellen G. White, DA. pp. 202, 203).

`နောက်ရက်တွင် ထိုသူကိုဗိမာန်တော်၌ ယေရှုပြန်လည်တွေ့ဆုံရသည်။ ကိုယ်တော်ကလည်း “သင်သည် ကျန်းမာခြင်းရှိ၏။ သာ၍ဆိုးသောဘေးနှင့် ကင်းလွတ်မည်အကြောင်း နောက်တစ်ဖန်ဒုစရိုက်ကိုမပြုနှင့်ဟု မိန့်တော်မူ၏” (ယော၊ ၅း၁၄)။ ရောဂါနှင့်အပြစ်သည် မည်သို့ဆက်နွှယ်မှုရှိသနည်း။ ရောဂါ ဖြစ်လာရခြင်းအကြောင်းကို အပြစ်ကြောင့်ဟု အဘယ်ကြောင့်မသတ်မှတ်သင့် သနည်း။ အထူးသဖြင့် ကျွန်ုပ်တို့၏အသက်တာ၌ ထိုသို့အဘယ်ကြောင့် မမှတ်ယူသင့်သနည်း။`