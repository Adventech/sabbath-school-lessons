---
title:  လမ်းညွှန်အမှတ်အသားများ
date:   28/09/2024
---

### ဖတ်ရန်ကျမ်းချက်များ။
ယောဟန်၊ ၂း၁-၁၁။ ယောဟန်၊ ၄း၄၆-၅၄။ ယောဟန်၊ ၅း၁-၁၆။ မာကု၊ ၃း၂၂၊ ၂၃။ မဿဲ၊ ၁၂း၉-၁၄။ ယောဟန်၊ ၅း၁၆-၄၇။

> <p>အလွတ်ကျမ်းချက်</p>
> “ဤကျမ်းစာ၌ရေး၍မထားသော အခြားနိမိတ်လက္ခဏာအများ တို့ကိုလည်း ယေရှုသည် တပည့်တော်တို့မျက်မှောက်၌ ပြတော်မူ၏။ ယေရှုသည် ခရစ်တော်တည်းဟူသော ဘုရားသခင်၏သားတော်ဖြစ် တော်မူသည်ကို သင်တို့သည် ယုံကြည်မည်အကြောင်း ထိုသို့ယုံ၍ နာမတော်အားဖြင့် အသက်ကိုရမည်အကြောင်း ဤမျှလောက်ရေးထား လျက်ရှိသတည်း” (ယောဟန်၊ ၂ဝး၃ဝ၊ ၃၁)။

ရှင်ယောဟန်သည် အဘယ်ကြောင့် ဧဝံဂေလိကျမ်း၊ ခရစ်ဝင်ကျမ်း ကိုရေးခဲ့သနည်း။ သူသည် ယေရှုပြုသောနိမိတ်လက္ခဏာများအကြောင်းကို ဖော်ပြချင်သောကြောင့် ရေးခြင်းဖြစ်ပါသလား။ သို့မဟုတ် အခြားသော အထူး သွန်သင်ချက်များအကြောင်းကို ရေးသားချင်၍ တင်ပြခြင်းဖြစ်ပါသလား။ မည်သည့်အကြောင်းကြောင့် သူရေးသားခဲ့ရသနည်း။

သန့်ရှင်းသောဝိညာဉ်တော်၏လွှမ်းမိုးခြင်းများကြောင့် ရှင်ယောဟန် မည်သို့ရှင်းပြပေးသနည်း။ သူကိုယ်တိုင်မှ ယေရှုရှင်၏အကြောင်းများစွာရေးရန် ရှိနေသော်လည်း (ယော၊ ၂၁း၂၅) သူ၏ရေးသားထားသောအကြောင်းအရာ တို့သည် အောက်ပါကျမ်းချက်တွင် ဖော်ပြသည့်အတိုင်းဖြစ်သည်။ “ယေရှုသည် ခရစ်တော်တည်းဟူသော ဘုရားသခင်၏သားတော်ဖြစ်တော်မူသည်ကို သင်တို့ သည် ယုံကြည်မည်အကြောင်း၊ ထိုသို့ယုံ၍ နာမတော်အားဖြင့် အသက်ကို ရမည်အကြောင်း ဤမျှလောက်ရေးထားလျက်ရှိသတည်း” (ယောဟန်၊ ၂ဝး၃၁)။

ယခုအပတ်သင်ခန်းစာ၌ ရှင်ယောဟန်တင်ဆက်ထားသော ယေရှုရှင် ၏အဦးဆုံးနိမိတ်လက္ခဏာဖြစ်သည့် မဂင်္လာပွဲ၌ ရေမှစပျစ်ရည်သို့ ပြောင်းလဲ ပေးခြင်း၊ အလွန်ဖျားနာနေသူကို ရောဂါပျောက်ကင်းပေးခြင်းနှင့် ဗေသေသဒ ရေအိုင်အနားမှ ခြေလက်သေသူကို အကောင်းပကတိပြန်၍ဖြစ်စေခြင်းအကြောင်း များကို လေ့လာကြရမည်။

ယင်းအံ့ဖွယ်လုပ်ရပ်များကို ရှင်ယောဟန်က “နိမိတ်လက္ခဏာ” ဟု တင်စားခေါ်ဝေါ်ထားသည်။ လမ်းပေါ်၌ပြထားသော လမ်းညွှန်လက္ခဏာများ ကဲ့သို့မဟုတ်ပါ။ သာ၍အဓိပ္ဋာယ်နက်နဲသောအစစ်အမှန်ညွှန်ကြားချက်မျိုး ဖြစ်သည်။ ယေရှုရှင်သည် မေရှိယအရှင်ဖြစ်၍ ဖော်ပြသောအကြောင်းအရာ အားလုံး၌ ယုံကြည်ခြင်းဖြင့် တုံ့ပြန်သောလူများကို တွေ့မြင်ရသည်။ ထိုသူတို့ ပေးသောပုံပမာသည် ကျွန်ုပ်တို့ကို ထိုကဲ့သို့လိုက်ပါလုပ်ဆောင်ရန် ခေါ်ဖိတ် နေပါသည်။