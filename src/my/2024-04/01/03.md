---
title:  ဂါလိလဲပြည်မှ ဒုတိယမြောက်နိမိတ်လက္ခဏာ
date:   30/09/2024
---

ယေရှုရှင်သည် လောကအမှုတော်ဆောင်စဉ် လူတို့၏ယုံကြည်ခြင်း ကိုရရှိရန် နိမိတ်လက္ခဏာများပြလေ့ရှိသည်။ ယောဟန်သည် ထိုနိမိတ် လက္ခဏာများအကြောင်းကို မှတ်တမ်းပြုစုထားသည်။ လူတို့သည် ယေရှုရှင်ကို ပိုမိုယုံကြည်ကြရန်အတွက် ရည်ရွယ်မှတ်သားပြုခြင်းဖြစ်သည်။

`ယော၊ ၄း၄၆-၅၄ ကိုဖတ်ပါ။ ဧဝံဂေလိဆရာသည် မဂင်္လာပွဲ၌ ပြခဲ့သောနိမိတ်လက္ခဏာနှင့် အဘယ်ကြောင့်ဆက်စပ်ပြောရသနည်း။`

ဂါလိလဲပြည်၌ ယေရှုရှင်သည် ဒုတိယအကြိမ်ထပ်မံနိမိတ်လက္ခဏာ အံဖွယ်အမှုကို ပြုလုပ်ပြန်သည်။ ရှင်ယောဟန်အနေဖြင့် ပထမအကြိမ် ကာနမြို့ ၌ ကိုယ်တော်ပြုတော်မူသောနိမိတ်လက္ခဏာကို ပြန်ပြီးဖော်ပြသည်။ ယောဟန် ၏သဘောထားမှာ ယေရှုရှင်ပြုသောနိမိတ်လက္ခဏာသည် ယေရှုကို မည်သူ ဖြစ်ကြောင်းသိသာစေရန်အတွက် ကူညီမှုဖြစ်စေသည်ဟု သတ်မှတ်သည်။ ယောဟန်ထပ်၍ပြောသောစကား၌ “ဤနိမိတ်လက္ခဏာတော်ကား ယေရှုသည် ယုဒပြည်မှ ဂါလိလဲပြည်သို့ကြွသည်နောက် ပြတော်မူသောဒုတိယနိမိတ် လက္ခဏာဖြစ်သတည်း” (ယော၊ ၄း၅၄)။

ယေရှုသည် လူကုံထံတစ်ဦး၏အသည်းအသန်တောင်းဆိုမှုကြောင့် သူ၏ယုံကြည်ခြင်းကြီးမားကြောင်းကိုထောက်၍ သူ၏သားငယ်ကို ရောဂါ ပျောက်ကင်းစေ၍ ကျန်းမာပကတိဖြစ်စေခဲ့သည်။ ယေရှုရှင်သည် ထိုသူ၏ စိတ်ကိုဖတ်လျှင် သူ၏သားငယ်ကျန်းမာရေးထက် သာလွန်သောဝိညာဉ်ရေး ဆာလောင်မွတ်သိပ်ခြင်းရှိနေကြောင်းမြင်ရသည်။ ကောင်းကင်ပြာထက်မှ လျှပ်စစ် အလင်းလင်းလက်လာသကဲ့သို့ ထိုသူသည်လည်း မိမိ၏ဝိညာဉ်ရေးဆင်းရဲ မွဲတေနေခြင်းကို နားလည်လာ၍ သားငယ်၏အသက်ကိုကယ်တင်ပေးနိုင်သော ယုံကြည်ခြင်းကို ရရှိပိုင်ဆိုင်သွားသည်။

နိမိတ်လက္ခဏာကို ကျွန်ုပ်တို့သည် အတွင်းအပြင်နှစ်ရပ်လုံးလက်ခံရန် လိုပါသည်။ ထိုနိမိတ်လက္ခဏာသည် ယေရှုကို မေရှိယဟု သက်သေမခံပါ။ အခြားသူများလည်း နိမိတ်လက္ခဏာပြသနိုင်သည်။ အချို့ပုရောဖက်အတုများ လည်း နိမိတ်လက္ခဏာပြနိုင်သည်။ နိမိတ်လက္ခဏာအံ့ဖွယ်ပြသခြင်းသည် သဘာဝထက်လွန်ကဲသောအရာဖြစ်ကြောင်းပြသည်။ ဘုရားသခင်က ပြုလုပ်သည်ဟု မဆိုလိုပါ။ စာတန်သည်လည်း အံ့ဩဖွယ်အမှုကိုပြုလုပ်နိုင်သည်။

ထိုလူကုံထံဂုဏ်သရေရှိလူကြီးမင်းသည် ယေရှုရှင်၏ခြေတော်ရင်း၌ ပျပ်ဝပ်လျက် ကိုယ်တော်၏ကရုဏာတော်ကို တောင်းလျှောက်ခဲ့သည်။ သူ၏ သားတော်မောင်ကိုကုသပေးရန် အနူးအညွတ်တောင်းပန်သည်။ ယေရှုရှင် သည်လည်း တိကျသောအဖြေဖြင့် ပြန်၍တုံ့ပြန်ပေးသည်။ “ယေရှုကလည်း သွားလော့၊ သင်၏သားသည် အသက်ချမ်းသာရပြီဟု မိန့်တော်မူ၏” (ယော၊ ၄း၅ဝ)။ အသက်ချမ်းသာရပြီဟု ယေရှုပြောသောအချိန်မှာပင် သားငယ်၏ ရောဂါပျောက်ကင်းကျန်းမာသွားသည်။ ထိုဂုဏ်သရေရှိလူကုံထံကြီးသည် အိမ်သို့အလျင်စလိုပြန်သွားခြင်းမျိုးမလုပ်ပါ။ သို့သော် ယေရှုရှင်ကို ယုံကြည် လျက်ရှိသည်။ နောက်တစ်ရက်မှသာ အိမ်သို့ပြန်သွားခြင်းဖြစ်သည်။ အမှန် တကယ်ပင် ယေရှုရှင်မိန့်တော်မူသောအချိန်အတိအကျမှာပင် သားငယ်၏ အဖျားကျ၍ နေကောင်းသွားကြောင်းသိရသည်။

`နိမိတ်လက္ခဏာတို့သည် ဘုရားသခင်မှလာသည်ဟု မသတ်မှတ်မီ ဘယ်အရာကိုဦးစွာလေ့လာရမည်နည်း။ ကျွန်ုပ်တို့အံ့ဖွယ်နိမိတ်လက္ခဏာမြင်ရတိုင်း ဘုရားရှင်ထံမှဖြစ်သည်ဟု သတ်မှတ်နိုင်ပါသလား။`