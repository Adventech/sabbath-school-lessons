---
title:  ဆက်လက်လေ့လာရန်။
date:   04/10/2024
---

ခြေလက်သေသောသူကို ယေရှုရှင်ကုသသောအခါ ဘုရားတန်ခိုး အကြောင်းနှင့်ပတ်သက်၍ တစ်စုံတစ်ရာမပြောပါ။ အာမခံချက်လည်းမပေးပါ။ ထိုသူသည် သံသယစိတ်ရှိလျှင် ကျန်းမာရေးအခွင့်ပျောက်သွားနိုင်သည်။ သို့သော် ခရစ်တော်၏စကားတော်ကိုယုံကြည်သည်။ ထိုယုံကြည်ခြင်းကြောင့် ကျန်းမာခြင်းခွန်အားပြန်လည်ရရှိသည်။

“ယင်းကဲ့သို့သောယုံကြည်ခြင်းမျိုးဖြင့် ကျွန်ုပ်တို့သည်လည်း ဝိညာဉ် ရေးကုသခြင်းအခွင့်ရရှိနိုင်သည်။ အပြစ်ကြောင့် ကျွန်ုပ်တို့သည် ဘုရားရှင်နှင့် အဆက်ပြတ်ခဲ့သည်။ ကျွန်ုပ်တို့၏ဝိညာဉ်အားချိနဲ့နေသည်။”

သန့်ရှင်းသောအသက်တာဖြင့် ကျွန်ုပ်တို့ဆက်လက်နိုင်စွမ်းမရှိတော့ ပါ။ ဒုက္ခနှင့်ကြုံရသူသည် မျှော်ကြည့်လေ့ရှိသည်။ ကယ်တင်ရှင်ယေရှုသည် မိမိအသွေးတော်ဖြင့် ကျွန်ုပ်တို့ကိုဝယ်ယူခဲ့သည်။ ကရုဏာတော်ဖြင့် ပြည့်ဝ လျက်ရှိသည်။ သင်သည် ပြည့်ဝစုံလင်ခြင်းသို့ရောက်နိုင်မည်လား။ ကိုယ်တော် သည် သင်၏ကိုယ်ကာယကျန်းမာခြင်းနှင့် ငြိမ်သက်မှုကိုပေးသည်။ သင့်ကိုယ် သင်ပြည့်ဝစုံလင်ခြင်းရှိသည်ဟု ယူဆရသည်အထိ မစောင့်ဆိုင်းပါနှင့်။ ကိုယ်တော်နှုတ်ထွက်စကားတော်ကိုယုံကြည်ပါ။ ပြည့်စုံလာပါလိမ့်မည်။ ခရစ်တော်ရှင်အပေါ် သင်၏လိုအင်ဆန္ဒကိုထားပါ။ ကိုယ်တော်ကိုဆက်ကပ်လို စိတ်ထားပါ။ ကိုယ်တော်၏နှုတ်ထွက်စကားတော်အတိုင်းလိုက်လျှောက်လျှင် သင်သည်ခွန်အားရရှိလိမ့်မည်။ မကောင်းမှုများစွာကို သင်ပြုခဲ့မိသော်လည်း ကိုယ်တော်ရှင်သည် သင်၏ကိုယ်နှင့်စိတ်ဝိညာဉ်ကို ပိုင်တော်မူ၏။ ခရစ်တော် သည် သင့်ကိုကယ်ချွတ်ပေးနိုင်သည်။ သင့်ကိုသေခြင်းမှအသက်ရှင်ခြင်းသို့ ပို့ဆောင်ပေးနိုင်သည် (ဧဖက်၊ ၂း၁)။ အားနည်းခြင်းနှင့် အသက်တာမကောင်း ခြင်းဟူသ၍ကို ကိုယ်တော်သည် လွတ်မြောက်ပေးစေပါသည်။ ချည်နှောင် ခြင်းအလုံးစုံမှ သင့်ကိုလွတ်မြောက်စေပါမည် (Ellen G. White, DA. p. 203).

ယေရှုရှင်သည် ရှုတ်ချမှုအပေါင်းကို တုံ့ပြန်ရာ၌ ငါ၏အခွင့်အာဏာ အတိုင်းဟုဆိုကာ ငါ့ကိုအပြစ်တင်သောလုပ်ရပ်ကို ငါလုပ်ဆောင်ရသည်။ ငါသည် ဘုရားရှင်၏သားတော်ဖြစ်သည်။ ခမည်းတော်ဘုရားနှင့် ပင်ကိုစရိုက်၌ တစ်လုံးတစ်ဝတည်းဖြစ်၏။ လိုအင်ဆန္ဒ၌လည်းကောင်း၊ ရည်ရွယ်ချက်၌ လည်းကောင်း တစ်လုံးတစ်ဝတည်းဖြစ်၏။ (The Desire of Ages, p. 208).