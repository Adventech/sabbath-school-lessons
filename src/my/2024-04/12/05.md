---
title:  ဟောင်းလောင်းဖြစ်သောသခင်္ချိုင်းဂူ
date:   18/12/2024
---

`ယော၊ ၂ဝး၁-ရ ကိုဖတ်ပါ။ ကျမ်းချက်မှဖော်ပြချက်သည် ကျွန်ုပ်တို့ အတွက် မည်သည့်အရေးကြီးချက်ပါရှိသနည်း။`

ယေရှုသည် သောကြာနေ့နေဝင်ခါနီးတွင် အသက်တော်စွန့်၍ တနင်္ဂနွေနေ့အရုံလင်းလုချိန်၌ ရှင်ပြန်ထမြောက်လာသည်။ အဘယ်ကြောင့် ဆိုသော် ကိုယ်တော်ကိုမြှုပ်နှံရသောအချိန်သည် နေဝင်ခါနီးဥပုသ်ရောက်တော့ မည့်အချိန်ဖြစ်သည် (ယော၊ ၁၉း၄၂)။ ကဗျာကယာသဂြင်္ိုလ်လိုက်ရ၍ အားလုံး မပြည့်စုံခဲ့ပါ။ ကိုယ်တော်နောက်တော်လိုက်သောသူတို့သည် ယေရှုကို မည်မျှပင်ချစ်နေပါစေ ဥပုသ်နေ့ကိုစောင့်ရ၍ သခင်္ချိုင်းသို့မသွားကြပါ (မာ၊ ၁၆း၁။ လု၊ ၂၃း၅၆ ကိုနှိုင်းယှဉ်ဖတ်ပါ)။ ဥပုသ်နေ့လွန်သွားလျှင် မိန်းမ တစ်စုသည် ဆီမွှေးနှင့် နံ့သားမျိုးစုံကိုဆောင်လျက် သခင်္ချိုင်းတော်သို့ တနဂင်္နွေ မနက်အာရုံမလင်းခင်လာကြသည်။ သူတို့အားလုံးအံ့အားသင့်သွားရသည်။ ဂူသခင်္ချိုင်းကိုပိတ်ထားသောကျောက်တုံးကြီးအဝေးသို့လွင့်နေသည်။ သခင်္ချိုင်းဂူ ကြီးဟောင်းလောင်းရှိနေသည်။

မာဂဒါလမာရိသည် သခင်္ချိုင်းဂူသို့ ဦးဆုံးရောက်လာသူဖြစ်သည်။ သူမသည် ပေတရုနှင့်ယောဟန်ကိုအကြောင်းကြားရန် ပြန်၍ပြေးလာသည်။ ထိုတပည့်တော်နှစ်ပါးသည်လည်း ချက်ချင်းသခင်္ချိုင်းသို့ပြေးသွားသည်။ ယောဟန်သည် ပေတရုကိုကျော်၍ အရင်ရောက်သွားသည်။ သခင်္ချိုင်းဂူဝတွင် ထ၍ ဂူတွင်းသို့ငုံ့ကြည့်သည်။ သူတွေ့သောအရာမှာ ကိုယ်တော်ကိုရစ်ပတ် ထားသောအဝတ်တော်သည် ဂူတွင်း၌ရှိနေသည်။ ယောဟန်သည် ဂူအတွင်းသို့ မဝင်ပါ။

ပေတရုရောက်လာလျှင် ဂူအတွင်းဝင်သွားပြီးကြည့်ရှုရာ အဝတ်ပဝါ များကျန်နေသည်ကိုတွေ့ရသည်။ ကိုယ်တော်၏ဦးခေါင်းတော်တွင်တင်သော ပဝါကိုလည်းတွေ့သည်။ သို့သော် အခြားသောအဝတ်များနှင့်အတူတူရှိမနေပါ။ ကောင်းစွာ၊ သပ်ရပ်စွာခေါက်ထားသည်ကိုမြင်ရသည်။

`ယော၊ ၂ဝး၈-၁ဝ ကိုဖတ်ပါ။ မျက်နှာတော်ကိုဖုံးအုပ်ထားသောပဝါ ခေါက်ထားခြင်း၏အဓိပ္ပာယ်မည်သို့ရှိသနည်း။`

ပေတရုသည် သခင်္ချိုင်းဂူထဲသို့ဝင်ပြီးနောက် ယောဟန်သည်လည်း အနောက်မှလိုက်ဝင်လာသည်။ ယော၊ ၂ဝး၈ တွင် သူကိုယ်တိုင်ဝင်သွားခဲ့ သည်ဟုရေးထားသည်။ မြင်တွေ့ရသောမြင်ကွင်းကြောင့် ယုံကြည်သွားခဲ့သည်။ အလောင်းကိုရစ်ပတ်သောပိတ်ပုဆိုးနှင့် မျက်နှာတော်ကိုဖုံးထားသောပဝါတို့ အဘယ်ကြောင့်သီးခြားရှိနေပါသနည်း။ ကောင်းစွာခေါက်လျက်သားချထားသည် အကြောင်းကြောင့် ယောဟန်ကိုယ်တိုင်ယေရှုရှင်ထမြောက်တော်မူကြောင်းကို ယုံကြည်သွားသည်ဟုသင်ထင်ပါသလား။

ယင်းမေးခွန်းကိုပြောရလျှင်၊ သခင်္ချိုင်းဂူသည် အဘယ်ကြောင့် ဟောင်းလောင်းကြီးဖြစ်နေရသနည်းဟု စ၍သုံးသပ်ရပါမည်။ ဂူဖောက်ထွင်းသော သူခိုးကြောင့်လား။ သို့သော် အကြောင်းရင်းသုံးမျိုးဖြင့် ဖြေရှင်းနိုင်ပါသည်။ ပထမအကြောင်းသည် ရှင်မဿဲမှ မှတ်တမ်းအသေအချာပြုထားချက်အရ သခင်္ချိုင်းဂူကို အစောင့်တင်းကျပ်စွာချထားပေးသည် (မဿဲ၊ ၂ရး၆၂-၆၆)။ ဂူဖောက်သူခိုးများလက်ချက်မဖြစ်နိုင်ပါ။ ဒုတိယအကြောင်းပြချက်သည် ဂူဖောက် သူခိုးများသည် အထူးသဖြင့် ရွှေငွေရတနာထည့်သွင်းသောဂူများကိုသာ ဖောက်ထွင်းခိုးယူသည်။ အလောင်းကောင်အပုပ်အပွကို စိတ်မဝင်စားကြပါ။ တတိယအကြောင်းပြချက်သည် ဂူဖောက်သူခိုးတို့သည် ကပျာသုတ်သီးလုပ်နေ ရ၍ အလောင်းကိုရစ်ပတ်ထားသောအဝတ်စအား ကောင်းစွာခေါက်ပြီးထားရစ် ခဲ့ရန်အချိန်မရှိပါ။ အံ့ဩစရာမလိုပါ။ ယောဟန်သည် မျက်နှာတော်ကိုဖုံးသော အဝတ်ပဝါကိုခေါက်လျက်ချထားခြင်းကိုမြင်သည်နှင့် ယေရှုရှင်သည် သေခြင်းမှ ထမြောက်တော်မူပြီဟု ယုံကြည်သွားသည်။