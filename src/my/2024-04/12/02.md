---
title:  သမ္မာတရားသည်အဘယ်နည်း
date:   15/12/2024
---

ယော၊ ၁၈း၂၈-၃၂ ၌ ယေရှုရှင်ကို စုံစမ်းစစ်ဆေးသည့်အကြောင်းအား အသေးစိတ်ဖော်ပြမထားပါ။ အသားပေးထားချက်မှာ ယေရှုကို ပိလတ်မင်း၏ ရှေ့သို့ ခေါ်ဆောင်စစ်ဆေးခြင်းကိုသာဖော်ပြထားသည်။

`ယော၊ ၁၈း၃၃-၃၈ ကိုဖတ်ပါ။ ပိလတ်မင်းနှင့် ယေရှုရှင်တို့ မည်သည့်စကားကိုပြောကြသနည်း။`

ရှင်ဘုရင်ပိလတ်မင်းသည် ယေရှုအား သင်သည်ယုဒလူတို့၏ရှင်ဘုရင် ဖြစ်ပါသလားဟုမေးခဲ့သည် (ယော၊ ၁၈း၃၃)။ ထိုသို့သောခေါ်ဆိုမှုသည် ပထမဦးဆုံးဖြစ်၍ နောက်ဆုံးဖြစ်ဖွယ်မရှိ။ ယေရှုသည် ပိလတ်မင်းအား ထိုစကားသည် မင်းကြီးကိုယ်တိုင်မေးမြန်းခြင်းလော၊ သို့မဟုတ် အခြားသူများ ခေါ်ဆိုနေခြင်းလောဟုမေးခဲ့သည်။ ကိုယ်တော်၏မေးခွန်းမှာ ပိလတ်မင်းကို အကျပ်ရိုက်သွားစေပါသည်။ သူနှင့်စကားပြောနေသူကို စူးစမ်းလေ့လာစေခြင်း ဖြစ်သည်။ ယေရှုရှင်သည် ရှင်ဘုရင်ဖြစ်ကြောင်း၊ အုပ်စိုးမည့်သူဖြစ်ကြောင်း ကျွန်ုပ်တို့သိပြီးသားဖြစ်ပါသလား။

ပိလတ်မင်းသည် မိမိမေးသောမေးခွန်းကို ပြန်၍တုံ့ပြန်သည့်စကား၌ “ငါသည် ယုဒလူဖြစ်သလော။ သင်၏လူမျိုးနှင့်တကွ ယဇ်ပုရောဟိတ်အကြီးတို့ သည် သင့်ကိုငါ၌အပ်ကြပြီ။ သင်အဘယ်သို့ပြုမိသနည်း” (ယော၊ ၁၈း၃၅)။ ယေရှုရှင်၏မေးသောမေးခွန်းကို ပိလတ်မင်းရှောင်တိမ်း၍ ဒေါသနှောသော စကားမျိုးဖြင့် တုံ့ပြန်ခဲ့သည်။ ပိလတ်မင်း၏အမှန်တရားကို စတင်စွန့်ခွာ သွားသော ပထမခြေလှမ်းဖြစ်သည်။ အမှန်ကိုဆက်လက်မစူးစမ်းဘဲ မျက်စိ မှိတ်ဘက်လိုက်သောစိတ်ဖြင့် သူ၏အမြင်အသိဉာဏ်ကို ပိတ်စို့လိုက်ခြင်းဖြစ်သည်။

ယေရှုရှင်၏အဖြေမှာ သူ၏နိုင်ငံတော်သည် ဤလောက၌မတည် မရှိကြောင်း (ယော၊ ၁၈း၃၆) ဖြင့်တုံ့ပြန်ခဲ့သည်။ ပိလတ်မင်းသည် ယေရှုအား ရှင်ဘုရင်ဖြစ်ရန် ကြွေးကြော်သူဟု အပြစ်တင်လိုက်သည် (ယော၊ ၁၈း၃၇)။ ယေရှုရှင်၏ရှင်းပြချက်၌ သူမွေးဖွားလာခြင်းမှာ သမ္မာတရားအတွက်သက်သေ ခံရန်နှင့် အမှန်တရားသမ္မာတရားလမ်းကို လိုချင်သူတို့သည် သူ၏စကားကို နားထောင်မည်ဟုဆိုသည် (ယော၊ ၁၈း၃၇)။

ထိုနောက်မှာ ပိလတ်မင်းသည် “သမ္မာတရားကား အဘယ်သို့နည်း” ဟုမေးပြန်သည် (ယော၊ ၁၈း၃၈)။ သို့သော် ယေရှုရှင်ဖြေမည့်အဖြေကို သူမစောင့်နိုင်တော့ပါ။ သူသည် အပြင်သို့ထွက်၍ လူထုကြီးလက်မှ ယေရှုကို ကယ်ရန် ကြိုးစားတော့သည်။

ရှင်ယောဟန်ခရစ်ဝင်ကျမ်း၌ သမ္မာတရားသည် အဓိကအကြောင်း ဖြစ်သည်။ ထာဝရနှုတ်ကပတ်တော်ကဲ့သို့ဖြစ်သည် (ယော၊ ၁း၁-၅)။ ယေရှု သည် အလင်းနှင့်သမ္မာတရားပင်ဖြစ်သည်။ အမှောင်နှင့် မှားယွင်းမှုအားလုံး တို့သည် ယေရှုရှင်၏အသက်တာနှင့်နှိုင်းယှဉ်လျှင် ဆန့်ကျင်ဘက်ဖြစ်ကြသည်။ ကိုယ်တော်သည် ကရုဏာနှင့် သမ္မာတရားဖြင့်ပြည့်စုံလျက်ရှိသည် (ယော၊ ၁း၁၄)။ ကရုဏာနှင့် သမ္မာတရားသည် ကိုယ်တော်ထံမှထွက်လာသည် (ယော၊ ၁း၁၇)။ နှစ်ခြင်းဆရာယောဟန်သည် သမ္မာတရားအတွက် သက်သေခံခဲ့သည် (ယော၊ ၅း၃၃)။ ယေရှုသည် မိမိ၏အဖခမည်းတော်မှန်ကန်ကြောင်း အတည်ပြုပြောထားသည် (ယော၊ ရး၂၈)။ ယေရှုရှင်ကိုယ်တော်တိုင် သမ္မာ တရားကို ခမည်းတော်ထံမှကြားခဲ့ရသည် (ယော၊ ၈း၄ဝ)။ ယေရှုသည် လမ်းခရီး၊ သမ္မာတရားနှင့် အသက်ဖြစ်၏ (ယော၊ ၁၄း၆)။ ထာဝရဘုရား၏ နှုတ်ကပတ်တော်သည် သမ္မာတရားဖြစ်၏ (ယော၊ ၁ရး၁၇)။ သို့ဖြစ်စေကာမူ၊ ပိလတ်မင်းသည် မေးခွန်းထုတ်ခဲ့သော်လည်း သူသည် သမ္မာတရားကိုသိသွား ရန် အခွင့်အရေးမရခဲ့ပါ။ အဘယ်ကြောင့်ဆိုသော် မစူးမစမ်း အဂတိတရား ကိုသာလက်ကိုင်ထားပြီး မျက်စိမှိတ်ဘက်လိုက်ခြင်းကြောင့်ဖြစ်သည်။ အလျင်စလို ဆုံးဖြတ်လိုက်ခြင်းနှင့် မိမိကိုပေးသောဖိအားများကြောင့်ဖြစ်သည်။

ယေရှုရှင်သည် သမ္မာတရားဖြစ်ကြောင်းကို သင်အဘယ်သို့နားလည် သနည်း။