---
title:  ဆက်လက်လေ့လာရန်။
date:   20/12/2024
---

Ellen G. White, “It Is Finished,” pp. 758-764; “The Lord Is Risen,” pp. 779-787; and “Why Weepest Thou?” pp. 788-794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020) ကိုဖတ်ပါ။

ပိလတ်မင်းသည် ယေရှုကိုလွှတ်ပေးရန် ဆန္ဒရှိခဲ့သည်။ သို့သော် ထိုသို့ပြုလုပ်၍မရကြောင်းကို သူသိခဲ့သည်။ သူ၏ရာထူး၊ ဂုဏ်ကို ငှဲ့ကွက် ရသည်။ လောက၌ရှိသောတန်ခိုးအာဏာကို သူတပ်မက်ခဲ့သောကြောင့် အပြစ်မဲ့ သောသူတစ်ဦး၏အသက်ကို စတေးပစ်ရန် ဆုံးဖြတ်ခဲ့သည်။ ဆုံးရှုံးမှုနှင့် ဒုက္ခများကို ရှောင်လွှဲလိုခြင်းကြောင့် ဘယ်နှစ်ယောက်ကများ မိမိ၏ကောင်းသော ကိုယ်ကျင့်တရားကို စွန့်လွှတ်မည်နည်း။ အသိတရားနှင့် တာဝန်ဝတ္တရားတို့က တစ်နေရာ၊ အတ္တကိုယ်ကျိုးရှာခြင်းက တစ်ခြားနေရာကိုဆွဲခေါ်နေကြသည်။ လားရာမတူသောလမ်းနှစ်လမ်းဖြစ်သည်။ မကောင်းမှုနှင့်မိတ်ဖွဲ့သူသည် မှောင်မည်းသောငရဲလမ်းသို့ လှည်းထုတ်ခံရသည်။” (Ellen G. White, The Desire of Ages, p. 738).

ခရစ်တော်သည် မိမိလုပ်ဆောင်ရမည့်အလုပ်မပြည့်စုံ၊ မပြီးမချင်း မိမိ၏အသက်ကိုပေးအပ်ခြင်းမပြုပေ။ အသက်ထွက်မည့်ဆဲဆဲအချိန်မှာ “အမှုပြီးပြီ” ဟူ၍ကြွေးကြော်လိုက်သည် (ယော၊ ၁၉း၃ဝ)။ တိုက်ပွဲ အောင်မြင်သွားပြီ။ သူ၏လက်ယာလက်နှင့် လက်ရုံးတော်သည် အောင်မြင် ခြင်းရရှိသွားပြီ။ အောင်မြင်သူတစ်ယောက်ကဲ့သို့ ကိုယ်တော်သည် မြင့်သော အရပ်၊ ထာဝရအရပ်၌ မိမိ၏အလံတော်ကို စိုက်ထူနိုင်ခဲ့သည်။ ကောင်းကင် တမန်များ မည်မျှပျော်ရွှင်ဝမ်းမြောက်မည်နည်း။ ကယ်တင်ရှင်၏အောင်ပွဲ အတွက် ကောင်းကင်ဘုံတစ်ခွင်ဝမ်းမြောက်ရွှင်မြူးကြသည်။ စာတန်ရှုံးပြီ။ မိမိ၏နိုင်ငံသည်လည်း ကျဆုံးပျောက်ကွယ်သွားကြောင်းကို အတပ်သိလိုက်သည်။

“ကောင်းကင်တမန်များနှင့် မကျဆုံးခဲ့သောကမ္ဘာတို့အတွက် ‘အမှု ပြီးပြီ’ ဟူသောစကားသည် အဓိပ္ပာယ်လေးနက်လှသည်။ သူတို့အားလုံးအတွက် ဝမ်းမြောက်ခြင်းဖြစ်စေသကဲ့သို့ ကျွန်ုပ်တို့အတွက်လည်း ဝမ်းမြောက်စရာဖြစ် သည်။ ကြီးကျယ်လှသောရွေးနုတ်ကယ်တင်ခြင်းလုပ်ငန်းကြီးပြည့်စုံသွားပြီ။ သူတို့ကလည်း ကျွန်ုပ်တို့နှင့်အတူ ခရစ်တော်၏အောင်မြင်ခြင်းအသီးအပွင့်ကို ဝေငှကြေညာပေးသည်။” (Ellen G. White, The Desire of Ages, p. 758).