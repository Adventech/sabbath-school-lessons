---
title:  အမှုပြီးပြီ
date:   17/12/2024
---

ယော၊ ၁၉း၁၇-၂၂ တွင် ဖော်ပြသည်အတိုင်း ပိလတ်မင်းသည် စာပန်းတစ်ခုကို ဟေလသဘာသာ၊ လက်တင်ဘာသာနှင့် ဟေဗြဲဘာသာများ ဖြင့် ရေးထိုးပေးလိုက်သည်။ ထိုစာပန်း၌ “နာဇရက်သားယေရှု၊ ယုဒတို့၏ ဘုရင်” ဟူ၍ဖြစ်သည် (ယော၊ ၁၉း၁၉)။ ဘာသာရေးခေါင်းဆောင်တို့က ပြောင်းရေးစေလိုသည်။ ပိလတ်မင်းလုံးဝပြင်ရေးခြင်းမပြုပေးပါ။ ထိုစာပန်း ရေးထားချက်သည် အတည်ဖြစ်သည်။ ယေရှုသည် သမ္မတရားလမ်းဖြစ်၍ ကပ်တိုင်ပေါ်ဝယ် နန်းပလ္လင်အရိုက်အရာကို ဆက်ခံရသောရှင်ဘုရင်အမှတ် အသားဖြစ်လာသည်။ ယေရှုရှင်သည် အမှန်ပင် သူတို့၏ဘုရင်၊ ယုဒလူတို့၏ ရှင်ဘုရင်ဖြစ်သည်။ ကပ်တိုင်ပေါ်၌ ဆွဲထားခံရ၍ အခြားရာဇဝတ်သားများ ကဲ့သို့ သေဒဏ်ခံခဲ့ရသည်။

“ပိလတ်မင်းနှင့် ယုဒလူမျိုးများထက် ကြီးမြတ်သောတန်ခိုးရှင်မှ စာပန်းကို ယေရှုရှင်၏ခေါင်းတော်အထက်၌ ချိတ်ဆွဲစေခြင်းဖြစ်သည်။ လူတိုင်း သတိဝင်လာစေရန် ဘုရားရှင်ပြင်ဆင်ခြင်းဖြစ်သည်။ ထိုအရာ၌ နှုတ်ကပတ် တော်ကို စိစစ်ခြင်းအမှုပြုရန်ဖြစ်သည်” (Ellen G. White, The Desire of Ages, p. 745).

`ယော၊ ၁၉း၂၅-၂ရ ကိုဖတ်ပါ။ ကပ်တိုင်ရင်း၌ရှိသော ယေရှု၏ မိခင်အကြောင်းနှင့်ပတ်သက်၍ မည်သို့ခံစားမှုမြင်ကွင်းမျိုးရှိနေသနည်း။`

ထိုနေ့၌ကပ်တိုင်၏ခြေရင်းတွင်ထနေသူများစွာရှိသည့်အထဲ ယောဟန် လည်းပါဝင်နေသည်။ ယေရှုချစ်သောတပည့်တော်ဖြစ်သည်။ မာရိနှင့်အတူ ရှိနေသည်။ ယေရှုရှင်၏မယ်တော်မာရိဖြစ်သည်။ အခြားသူများလည်းရှိသည်။ လွန်ခဲ့သောနှစ်များစွာတွင် ရှိမုန်သည် ယေရှုရှင်၏အကြောင်းကို ကြိုတင် ဟောကြားသည်။ ယေရှုရှင်၏မိဘနှစ်ပါးဖြစ်သော ယောသနှင့်မာရိတို့ သူငယ် တော်ကို ဗိမာန်တော်သို့ယူဆောင်လာသောအခါ၌ ရှိမုန်သည် သူငယ်ကို ဆက်ကပ်ရင်းပြောသောစကားဖြစ်သည် (လု၊ ၂း၃၄၊ ၃၅)။ ယခုအချိန်၌ ကိုယ်တော်သေရမည့်အချိန်ရောက်လာပြီ။ ယေရှုရှင်သည် မယ်တော်ကို စကား ပြောသည်။ “အချင်းမိန်းမ၊ သင်၏သားကိုကြည့်ပါ” ယောဟန်အားလည်း “သင်၏အမိကိုကြည့်ပါ” ဟူ၍ပြောခဲ့သည် (ယော၊ ၁၉း၂၆၊ ၂၇)။

`ယော၊ ၁၉း၂၈-၃ဝ ကိုဖတ်ပါ။ ယေရှုရှင်အသက်ထွက်ခါနီးပြောသော စကား “အမှုပြီးပြီ” သည် မည်သည်ကိုဆိုလိုသနည်း။`

Teleo သည် ဟေလသဝေါဟာရဖြစ်၍ (ပြီးစီးသည်၊ ပြည့်စုံသည်၊ ဆောင်ယူသွားသည်) ဟူ၍ ဘာသာပြန်နိုင်သည်။ အငယ် ၂၈ (အားလုံး ပြီးဆုံးသွားပြီဟု အဓိပ္ပာယ်ရှိသည်။ အခန်းငယ် ၃ဝ ၌ရေးသောဝေါဟာရ စာလုံး (အမှုပြီးပြီ) နှင့် အတူပင်ဖြစ်သည်။ ယင်းထက် ပို၍သက်ဆိုင်သော စကားလုံးမှာ အဆုံးသတ်သည်၊ ပြည့်စုံစွာလုပ်ဆောင်သည်ဖြစ်သည်။ အခန်းငယ် ၂၈ တွင် နှုတ်ကပတ်တော်ပြည့်စုံခြင်းဟုညွှန်ပြသည်။ ကြောက်ဖွယ်မြင်ကွင်း ကြီးဖြစ်နေသော်လည်း အရာခပ်သိမ်းသည်ပြည့်စုံသွားသည်။ စုံလင်ပြီဟု သတ်မှတ်ရသည်။

အမှုပြီးပြီဟု ယေရှုပြောသောစကားမှာ ကိုယ်တော်သည် ခမည်းတော် စေခိုင်းသောအလုပ်အားလုံးကို ပြီးမြောက်စွာလုပ်ဆောင်နိုင်ကြောင်းကြေညာခြင်း ဖြစ်သည်။

“အမှုပြီးပြီ” ဟု ယေရှုရှင်မိန့်တော်မူသောစကားသည် ကျွန်ုပ်တို့ ကိုယ်စီအတွက် အဓိပ္ပာယ်မည်သို့ရှိသနည်း။ မည်သည့်အရာသည်ပြီးစီး၍၊ ကျွန်ုပ်တို့အသက်တာနှင့် မည်သို့သက်ဆိုင်မှုရှိသနည်း။