---
title:  ယေရှုနှင့်မာရိ
date:   19/12/2024
---

`ယော၊ ၂ဝး၁၁-၁၃ ကိုဖတ်ပါ။ မာဂဒါလမာရိသည် သခင်္ချိုင်းတော် ပွင့်နေသောအဓိပ္ပာယ်ကိုနားမလည်သေးကြောင်း မည်သည့်အရာမှဖော်ပြသနည်း။`

ကျမ်းချက်၌ဖော်ပြချက်အရ မာရိက မိမိကိုယ်တိုင်ပေတရုနှင့် ယောဟန် ဆီသို့ပြေး၍ ဂူသခင်္ချိုင်းဟောင်းလောင်းဖြစ်နေကြောင်းကို ပြောပြခဲ့သည် (ယော၊ ၂ဝး၂)။ ထိုသူတို့ကလည်း ဂူသခင်္ချိုင်းသို့ပြေးသွားကြသည်။ မာရိကိုယ်တိုင်က အနောက်မှလိုက်လာသည်။ အနည်းငယ်နောက်ကျကျန်ခဲ့ခြင်းဖြစ်သည်။ ပေတရု နှင့်ယောဟန်တို့သည် သခင်္ချိုင်းကိုစစ်ဆေးပြီးသည်နောက် သူတို့ထွက်သွား သည်ရှိသော်လည်း မာရိသည် ပြန်လှည့်လာ၍ ရှိုက်ကြီးတငင်ငိုကြွေးနေ တော့သည်။ လွန်ခဲ့သောရက်အနည်းငယ်အတွင်း၌လည်း မာရိအသည်းအသန် ငိုကြွေးခဲ့မည်ကို သံသယရှိစရာမလိုပါ။ ယခု၌လည်း ငိုနေပြန်သည်။ တွင်းဝ၌ ထပြီး ဂူသခင်္ချိုင်းအတွင်းငုံ့ကြည့်လိုက်ငိုလိုက်လုပ်နေသည်။

သူမအံ့ဩစွာမြင်တွေ့လိုက်ရသောမြင်ကွင်းမှာ ကောင်းကင်တမန်နှစ်ပါး သည် ဖြူဆွတ်သောဝတ်ရုံတော်တို့နှင့် ဂူအထဲ၌ရှိနေကြခြင်းကြောင့်ဖြစ်သည်။ ယေရှုရှင်၏အလောင်းကိုချထားခဲ့သောနေရာ၌ သူတို့ထိုင်နေကြသည်။ သူတို့ ကလည်းမေးလာကြသည်။ “အချင်းမိန်းမ၊ သင်သည် အဘယ်အတွက်ငိုကြွေး နေသနည်း” (ယော၊ ၂ဝး၁၃)။ မာရိသည် နာကျင်ခံစားရလွန်းသောအသံဖြင့် ထိုသူတို့က မိမိ၏သခင်ကိုယူဆောင်သွားကြကြောင်း စွပ်စွဲလိုက်သည်။ ထိုသို့ ယူဆောင်သွားပြီး မည်သည့်နေရာ၌ထားသည်ကို သူမအနေဖြင့်မသိကြောင်း ရှင်းပြနေသည်။

`ယော၊ ၂ဝး၁၄-၁၈ ကိုဖတ်ပါ။ မာရိအတွက် အရာခပ်သိမ်းမည်သို့ ပြောင်းလဲသွားသနည်း။`

မျက်ရည်နှင့်ပြည့်နှက်နေသောမျက်ဝန်းအစုံဖြင့် မာရိသည် နောက်ဘက် သို့လှည့်လိုက်ရာ သူမ၏နောက်ကျောဘက်၌ လူတစ်ဦးမတ်တတ်ရပ်နေသည်ကို တွေ့လိုက်သည်။ ထိုသူသည်လည်း ကောင်းကင်တမန်တို့မေးသောမေးခွန်း ကိုပင် ထပ်၍မေးနေပြန်သည်။ “အချင်းမိန်းမ၊ အဘယ်အတွက်ကြောင့် ငိုကြွေး နေသနည်း။ သင်သည် အဘယ်သူကိုရှာနေသနည်း” (ယော၊ ၂ဝး၁၅)။ သူမသည် ဥယျာဉ်စောင့်နှင့်တွေ့နေသည်ဟုထင်၍ ယေရှုရှင်၏ရုပ်အလောင်းကို ကူညီရှာဖွေပေးရန်နှင့် မည်သည့်နေရာ၌ထားသည်ကို မေးမြန်းခဲ့သည်။

ထိုလူစိမ်းက “မာရိ” ဟုခေါ်လာသည်ကို သူမကြားရသည်။ ထိုစကား တစ်ခွန်းတည်းနှင့်ပင် ကမ္ဘာကြီးကိုပြောင်းလဲသွားစေသည်။ ရုတ်တရက် မာရိသည် အံ့ဩဝမ်းသာစွာဖြင့် ယေရှုရှင်ထမြောက်တော်မူကြောင်းနှင့် ကိုယ်တော် သည် မိမိကိုစကားပြောတော်မူကြောင်းကိုသိရှိကာ သတိဝင်လာခဲ့သည်။ ယေရှု ကမာရိအား သူ၏ကိုယ်ကိုမထိမကိုင်မိပါရန် တားမြစ်ခဲ့သည်။ ခမည်းတော် ထံသို့တက်သွားရန်ရှိသေးသည်။ သို့သော် သူမ၏တာဝန်မှာ တပည့်တော် များဆီသို့သွားပြီး ကိုယ်တော်ထမြောက်တော်မူ၍ ခမည်းတော်အထံတော်သို့ တက်ကြွနေတော်မူမည့်အကြောင်းကို သတင်းပေးရန်ဖြစ်သည်။ “ငါ၏ ခမည်းတော်တည်းဟူသော သင်တို့၏ခမည်းတော်၊ ငါ၏ဘုရားသခင်တည်း ဟူသော သင်တို့၏ဘုရားသခင်” (ယော၊ ၂ဝး၁၇) မာရိသည် မိမိ၏တာဝန်ကို ကျေပွန်စွာဆောင်ရွက်ခဲ့သည်။ တပည့်တော်တို့အား မိမိသည် ယေရှုရှင်နှင့် တွေ့ခဲ့၍ ဖြစ်သမျှအကြောင်းစုံကိုပြောပြခဲ့သည်။ ကိုယ်တော်ပြောခဲ့သမျှသော စကားတို့ကို တပည့်တော်တို့အား ပြန်လည်ပြောပြခဲ့သည် (ယော၊ ၂ဝး၁၈)။

`၁ကော၊ ၁၅း၁၂-၂ဝ ကိုဖတ်ပါ။ ရှင်ပေါလု၏ရေးသားချက်အတိုင်း ကျွန်ုပ်တို့၏ခရစ်ယာန်ယုံကြည်မှုသည် ခရစ်တော်ရှင်သာ ရှင်ပြန်ထမြောက် ခြင်းမရှိလျှင် မည်ကဲ့သို့ဖြစ်သွားမည်နည်း။`