---
title:  သူ့ကိုကြည့်ကြလော့
date:   16/12/2024
---

`ယော၊ ၁၈း၃၈-၁၉း၅ ကိုဖတ်ပါ။ ပိလတ်မင်းသည် လူထုကို ဖျောင်းဖျ၍ ယေရှုရှင်၏လွတ်မြောက်ရေးအတွက် မည်သို့ကြိုးစားခဲ့သနည်း။`

ပိလတ်မင်းသည် ယေရှုရှင်ဖြေမည့် သမ္မာတရားနှင့်ပတ်သက်သော အဖြေကို မစောင့်တော့ပါ။ သူသည်အပြင်သို့ထွက်သွားပြီး လူထုကြီးကိုစည်းရုံးရန် ကြိုးစားတော့သည်။ သူ၏ဩဇာအာဏာဖြင့် ယေရှုကိုလွတ်ငြိမ်းခွင့်မပေးဘဲ လူထုနှင့်သွားရောက်စကားပြောဆွေးနွေးခြင်းဖြင့် မိမိကိုယ်ကိုမိမိ အကျပ်အတည်း သို့ကျရောက်စေသည်။ ဘာသာရေးခေါင်းဆောင်များက လူထုအားကိုအသုံးပြုပြီး ပိလတ်မင်းကို အကျပ်ကိုင်နိုင်သည်ကိုသိနေကြသည်။

ပိလတ်မင်းကလည်း ပသခါပွဲအချိန်မှာ အချုပ်သား၊ ရာဇဝတ်သား ကို လွတ်ငြိမ်းခွင့်ပေးသောထုံးစံရှိနေသောကြောင့် လူထုကြီးအား ယေရှုကို လွှတ်ပေးချင်သလားဟုမေးသည်။ ပြတ်သားသောတောင်းဆိုချက်ကို လူထုကြီး ထံမှ ရှင်းရှင်းလင်းလင်းကြားရတော့သည်။ ဗာရဗÁကိုလွှတ်၊ ယေရှုကိုသတ်။ ဗာရဗÁသည် သူခိုး၊ ဓားပြ၊ သူပုန်ဖြစ်၍ ယေရှုသည် အပြစ်မဲ့မည်သည့် အပြစ်မှမလုပ်သူဖြစ်သည်။

ယခုအချိန်မှာတော့ ယေရှုကိုရှုတ်ချ၊ ဆဲဆိုကြပြီး ရောမစစ်သားများက ဆူးရစ်သရဖူကို ကိုယ်တော်၏ခေါင်းပေါ်၌ ဆောင်းပေးလိုက်သည်။ နီမောင်း သောဝတ်လုံကို ကိုယ်တော်အားဝတ်ဆင်စေသည်။ ထိုနောက်မှာ “ယုဒရှင်ဘုရင် ကြီးဘုန်းကြီးပါစေသတည်း” ဟုသရောအော်ဟစ်ကြသည်။ ရောမစစ်သားများ ကြွေးကြော်သောစကားသည် အမှန်မှာ ဧကရာဇ်ရှင်ဘုရင်ကို မင်းမြှောက်သော စကားများဖြစ်နေသော်လည်း ယေရှုရှင်ကို သရော်ကမယ်ပြုနေခြင်းသာဖြစ်သည်။

ပိလတ်မင်းသည် လူထုကြီး၏သနားစိတ်ကိုရရှိရန်နှင့် ယေရှုကို လွတ်မြောက်စေလိုသောစိတ်ရှိ၍ နည်းလမ်းရှာကြံတော့သည်။ ယေရှု၏ ခေါင်းတော်ပေါ်၌ ဆူးရစ်သရဖူနှင့် နီမောင်းသောအဝတ်ကို ဝတ်ဆင်ပေးသည် အတိုင်း လူထုကြီး၏ရှေ့မှောက်သို့ဆွဲလာသည်။ ယင်းမြင်ကွင်းကို ယောဟန် တင်ပြခြင်းမရှိ။ ယေရှုရှင်ကို နည်းမျိုးစုံဖြင့်သရော်စကားများစွာကိုပြုကြသည်။ ပိလတ်မင်း၏အသံထွက်ပေါ်လာသည်။ “သူ့ကိုကြည့်ကြလော့” (ယော၊ ၁၉း၅)။ ယင်းစကားသည် နှစ်ခြင်းဆရာယောဟန်ဆိုခဲ့သောစကားကို အမှတ်ရစေပါ သည်။ ယော၊ ၁း၂၉ ၌ “လောက၏အပြစ်ကိုယူဆောင်သွားမည့်ဘုရားသခင်၏ သိုးသငယ်ကိုကြည့်ကြလော့။” ဘုရားကိုမယုံကြည်သူ၊ အုပ်ချုပ်သူတစ်ယောက် သည် ဣသရေလူမျိုးတို့ရှေ့မှောက်၌ မေရှိယကို ရှင်ဘုရင်အဖြစ်အသိအမှတ်ပြု ကြွေးကြော်သောစကားမျိုးဖြစ်သွားသည်။

မည်သို့ပင်ဖြစ်စေ၊ ယောဟန်၊ ၁၉း၆-၁၆ ၌ လူထုကြီးသည် ယေရှုရှင် ကို ကပ်တိုင်တင်သတ်ပစ်ရန်ကိုသာ တောင်းဆိုနေကြသည်။ ဘုရားသခင်၏ သားတော်ဟု ကိုယ်ကိုကိုယ်ပြောဆိုခြင်းကို အပြစ်ရှာပြီး ကိုယ်တော်ကိုစွပ်စွဲကာ သတ်ပစ်ရန်တောင်းဆိုကြသည်။ ယင်းမြင်ကွင်းကိုမြင်ရသောပိလတ်မင်း စိတ်ချောက်ခြားလာသည်။ ယေရှုရှင်ကိုလွှတ်ပေးရန်စိတ်ရှိနေသော်လည်း ယုဒ ခေါင်းဆောင်တို့သည် ယေရှုကိုလွှတ်ပေးသူသည် ဆီဇာဘုရင်ကိုပုန်ကန်သူ ဖြစ်သည်ဟု ပြောလာပြန်သည်။ ပိလတ်မင်းသည် ဆီဇာဘုရင်ကို သစ္စာ ခံထားသူဖြစ်သောကြောင့် ဆီဇာနှင့်ဆန့်ကျင်သောအမှု မည်သည့်အမှုမျှ မလုပ်ကြောင်းကို ယုဒခေါင်းဆောင်များသိနေသည်။ ယုဒခေါင်းဆောင်တို့ကား သူတို့မှာ အခြားဘုရင်မရှိ၊ ဆီဇာဘုရင်သာ သူတို့၏ဘုရင်ဖြစ်သည်ဟု ထပ်မံ ဆိုပြန်သည်။ မိမိလူမျိုးကိုချစ်သောစိတ်ထက် ယေရှုကိုပို၍မုန်းတီးနေကြောင်း ထင်ရှားနေသည်။ ယေရှုနှင့်ပတ်သက်လာလျှင် သူတို့လူမျိုးအမျိုးသားထု တစ်ရပ်လုံးကို အဆုံးရှုံးခံလိုက်သည်။

ဘုရားမသိသောနိုင်ငံအုပ်ချုပ်သူတစ်ယောက်က ယေရှုရှင်ကို လွတ်မြောက် ပေးချင်နေချိန်မှာ ဝိညာဉ်ရေးခေါင်းဆောင်များဟု မိမိတို့ကိုယ်ကိုအမွန်းတင် နေသူများက ယေရှုကိုသတ်ချင်ကြသည့်ကိစ္စသည် မည်မျှကြောက်စရာကောင်း သနည်း။ ကျွန်ုပ်တို့အတွက် သင်ခန်းစာမည်သို့ယူနိုင်သနည်း။