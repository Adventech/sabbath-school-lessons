---
title:  ဆက်လက်လေ့လာရန်။
date:   11/10/2024
---

Ellen G. White, “The Crisis in Galilee,” pp. 383-394; “Lazarus, Come Forth” pp. 524-536; and “Priestly Plottings,” pp. 537-542, in The Desire of Ages ကိုဖတ်ပါ။

ခရစ်တော်သည် လောကသားများအား အသက်ပေးပိုင်သည်အကြောင်း မှာ ကိုယ်တော်၏နှုတ်ထွက်စကားပင်ဖြစ်သည်။ ထိုနှုတ်ထွက်စကားဖြင့်ပင် ကိုယ်တော်သည် ရောဂါမျိုးစုံနှင့်နတ်ဆိုးတို့ကိုပင် နှင်ထုတ်နိုင်သည်။ ကိုယ်တော် သည် စကားသံဖြင့် ပင်လယ်ကြီးကိုငြိမ်သက်သွားစေသည်။ သေသောသူကို ထမြောက်စေနိုင်သည်။ လူတို့သည်လည်း ကိုယ်တော်၌ရှိသောစကားတော် သည် တန်ခိုးပါကြောင်းသက်သေခံကြသည်။ ကိုယ်တော်သည် ဘုရားရှင်၏ စကားတော်နှုတ်ကပတ်တော်ကိုသာပြောဆိုသည်။ ပုရောဖက်နှင့် ဆရာများ အားဖြင့် ကိုယ်တော်သည် ဓမ္မဟောင်းကျမ်း၌ စကားတော်များစွာမိန့်တော်မူ ခဲ့သည်။ သမ္မာကျမ်းစာတစ်အုပ်လုံးသည် ခရစ်တော်အကြောင်းကို ရေးသား ထားသည်။ ကယ်တင်ရှင်ဘုရားသည် မိမိ၏နောက်တော်လိုက်လျှောက်သူများ ကို စကားတော်ဖြင့်မိန့်ဆို၍ ယုံကြည်ခြင်းရှိစေရန် ပြုတော်မူသည်။ ကိုယ်တော် ကိုမတွေ့မြင်နိုင်တော့သည့်အချိန်ရှိလာမည်ဖြစ်သော်လည်း ကိုယ်တော်၏ စကားတော်သည် တန်ခိုးပါ၍ တည်မြဲတော်မူသည်။ နောက်တော်လိုက်သူများ တို့သည် မိမိတို့၏အရှင်သခင်ကဲ့သို့ပင် အသက်ရှင်နေထိုင်ရန်ဖြစ်သည်။ “ဘုရားသခင်မိန့်တော်မူသမျှအားဖြင့် အသက်ကိုမွေးရမည်” (မဿဲ၊ ၄း၄)။

ကျွန်ုပ်တို့၏ခန္ဓာကိုယ်အတွက် အစာစားရန်လိုသည်။ ထိုနည်းတူ ကျွန်ုပ်တို့၏ဝိညာဉ်ရေးရာသည် နှုတ်ကပတ်တော်ကိုစားသုံး၍ ခံယူကြရမည်။ လူတိုင်းသည် ဘုရားရှင်၏နှုတ်တော်ထွက်စကားဖြင့် အသက်ရှင်ခွင့်ရရှိလိမ့် မည်။ ကိုယ်ခန္ဓာအတွက် ကျွန်ုပ်တို့အစာလိုအပ်သလို နှုတ်ထွက်စကားတော် ကိုလည်း ကျွန်ုပ်တို့ခံယူရန်လိုအပ်သည်။ လူလူချင်းပြောသောစကားများကို ကျွန်ုပ်တို့ယုံစား၍မရပါ။ ကျမ်းစာကိုသာလေ့လာရပါမည်။ သန့်ရှင်းသော ဝိညာဉ်တော်၏ဆုကျေးဇူးကိုရရှိရန် ဘုရားရှင်ကိုဆုတောင်းရမည်။ သို့မှသာ ကိုယ်တော်၏နှုတ်ကပတ်တော်ကို နားလည်ခွင့်ရရှိလိမ့်မည်။” (Ellen G. White, The Desire of Ages, p. 390).