---
title:  မျက်စိကန်းနေသူကိုမြင်စေခြင်း (အပိုင်း ၂)
date:   09/10/2024
---

`ယောဟန်၊ ၉း၁၇-၂၄ ကိုဖတ်ပါ။ ယုဒခေါင်းဆောင်များသည် မည်သို့သောမေးခွန်းကိုမေး၍ မျက်စိကန်းခဲ့သူက မည်သို့ပြန်ဖြေသနည်း။`

ယော၊ ၉ သည် ရှည်လျား၍ ရှင်ယောဟန်သည် ယေရှုအကြောင်း ကို များများပြောဆိုထားခြင်းမရှိပါ။ ကိုယ်တော်၏အကြောင်းကိုသာ လူအများ ဆွေးနွေးကြသည်အကြောင်းဖြစ်သည်။ အကြောင်းအရာကို စတင်ဆွေးနွေး သည်နှင့် အပြစ်အကြောင်းဆွေးနွေးကြသည် (ယော၊ ၉း၂)။ ဖာရိရှဲတို့သည် ယေရှုရှင်ကို အပြစ်သားဟုထင်နေသည်။ အဘယ်ကြောင့်ဆိုသော ဥပုသ်နေ့၌ ရောဂါကုသသူ၊ ဥပုသ်နေ့ကိုမလေးမစားပြုသူဟု ထင်နေကြသည် (ယော၊ ၉း၁၆၊ ၂၄)။ ရောဂါပျောက်သူကို အပြစ်ကြောင့်ဒဏ်ခံရသည်ဟု နှိပ်ကွပ် ပြောဆိုကြသည် (ယော၊ ၉း၃၄)။

သက်ရောက်မှုမှာ မျက်မမြင်သည် ပို၍ပို၍နားလည်လာသည်။ ကိုယ်ကာယတင်မကပါ၊ ဝိညာဉ်ရေးပါအားအင်ပြည့်တင်းလာသည်။ ယေရှုရှင်၏ လုပ်ဆောင်မှုကြောင့် သူသည် ဝမ်းသာဝမ်းမြောက်ဖြစ်ပြီး ကိုယ်တော်ကို ပို၍ယုံကြည်လာသည်။ ဖာရိရှဲတို့မှာမူ မိမိတို့နားလည်သဘောထားခြင်းအရာ၌ ဆိုးသည်ထက်ပို၍ဆိုးလာသည်။ ယေရှုရှင်အပေါ် အမြင်ကွဲကြသည် (ယော၊ ၉း၁၆)။ ယေရှုသည် မည်သည့်နေရာမှလာသည်ကိုလည်း မသိကြပါ (ယော၊ ၉း၂၉)။

တစ်ချိန်တည်း၌ ယောဟန်သည် ယေရှုရှင်ပြုသောအံ့ဖွယ်လက္ခဏာ အကြောင်းကို မှတ်သားထားခြင်းကြောင့် ယေရှုရှင်သည် မည်သူဖြစ်ကြောင်းကို ကျွန်ုပ်တို့သိရသောအခွင့်ရရှိသည်။ ယော၊ ၉ တွင်ဖော်ပြသောအဓိကအချက် သည် အခြားခရစ်ဝင်ကျမ်းများ၌ဖော်ပြသော အဓိကအချက်နှင့် အဆက်အစပ် ရှိသည်။ ယောဟန်အနေဖြင့် ယေရှုရှင်သည် လောက၏အလင်းဖြစ်ကြောင်း ကို အတည်ပြုပြောဆိုနိုင်သည်။ (ယော၊ ၉း၅) (ယော၊ ၈း၁၂ နှင့်နှိုင်းယှဉ် ဖတ်ပါ)။ ထိုအကြောင်းအရာသည် ယေရှုရှင်၏ဆန်းကြယ်သောမူလဖြစ်စဉ် အကြောင်းများကိုလည်း အသိပေးထားသည်။ ကိုယ်တော်သည် မည်သူ ဖြစ်ကြောင်း၊ မည်သည့်နေရာမှလာကြောင်း၊ မည်သည့်အမှုကိုပြုတော်မူကြောင်း အစရှိသည်တို့ကို ဖော်ပြပေးသည် (ယော၊ ၉း၁၂၊ ၂၉ ကို ယောဟန်၊ ၁း၁၄ နှင့်ယှဉ်တွဲဖတ်ပါ)။ အရှေ့တွင်ဖော်ပြသော မောရှေနှင့်ပတ်သက်သည့် အံ့ဖွယ်လက္ခဏာအကြောင်းကိုလည်း ယော၊ ၉း၂၈၊ ၂၉ ကို ယော၊ ၅း၄၅၊ ၄၆ နှင့် ယော၊ ၆း၃၂ ကိုယှဉ်တွဲဖတ်ခြင်းဖြင့် သိရှိနိုင်ပါသည်။ အချုပ် ဆိုရသော် လူထုကြီး၏အဓိကတုံ့ပြန်ချက်ပင်ဖြစ်သည်။ အချို့လူတို့သည် အလင်းထက်အမှောင်ကို ပို၍ချစ်ကြသည်။ အချို့တို့မှာ ယုံကြည်၍လက်ခံ ကြသည် (ယော၊ ၉း၁၆-၁၈။ ၃၅-၄၁ ကို ယော၊ ၁း၉-၁၆။ ယောဟန်၊ ၃း၁၆-၂၁။ ယော၊ ၆း၆ဝ-၇၁)။

ထိုကြောင့် ဘာသာရေးခေါင်းဆောင်တို့၏ဝိညာဉ်ရေးမျက်စိကန်းခြင်း သည် အလွန်ကြောက်မက်ဖွယ်ကောင်းလှသည်။ မျက်မမြင်တောင်းစားနေသူ တစ်ဦးကြွေးကြော်သောစကားကို မှတ်မိပါသည်။ “အမိဝမ်းကပင် မျက်စိကန်း သောသူကို မျက်စိမြင်စေခြင်းငှာ တတ်နိုင်သည်ကို ကမ္ဘာဦးမှစ၍ မကြားစဖူး။ ထိုသူသည် ဘုရားသခင်စေလွှတ်တော်မူသောသူမဟုတ်လျှင် အဘယ်အမှုကိုမျှ မတတ်နိုင်ဟု ပြောဆို၏” (ယော၊ ၉း၃၂၊ ၃၃)။ ဘာသာရေးခေါင်းဆောင် များတို့သည် တစ်မျိုးသားလုံးအတွက် ဝိညာဉ်ရေးလမ်းပြသူတို့ဖြစ်သည်။ ယေရှုကို မေရှိယအဖြစ် ပထမဦးဆုံးလက်ခံသူဖြစ်သင့်သည်။ ဘာသာရေးခေါင်းဆောင် တို့သည် ခိုင်လုံသောသက်သေပြချက်ကို မြင်ရသော်လည်း လျစ်လျူရှုကြ သည်။ မမြင်နိုင်ကြပါ။ မြင်လည်းမမြင်ချင်ကြပါ။ ဤအရာသည် ကျွန်ုပ် တို့အတွက် တန်ခိုးကြီးလှသောသတိပေးချက်ဖြစ်စေပါသည်။ ကျွန်ုပ်တို့၏ စိတ်နှလုံးသည် မည်မျှပင်လှည့်ဖြားနိုင်ကြောင်းကို သတိရကြပါစို့။

`၁ကော၊ ၁း၂၆-၂၉ ကိုဖတ်ပါ။ ရှင်ပေါလုကလည်း ထိုမြင်ကွင်း မျိုးကို မည်သို့သုံးသပ်ထားသနည်း။ ယင်းကဲ့သို့လိုမျိုးပင် ယခုအချိန်၌ မည်သို့ ဖြစ်နေသနည်း။`