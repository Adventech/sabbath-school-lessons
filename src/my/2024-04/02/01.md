---
title:  ဘုရားဖြစ်ကြောင်းအမှတ်အသား
date:   05/10/2024
---

### ဖတ်ရန်ကျမ်းချက်များ။
ယော၊ ၆း၁-၁၅။ ဟေရှာယ၊ ၅၃း၄-၆။ ၁ကော၊ ၅း၇။ ယော၊ ၆း၂၆-၃၆။ ယော၊ ၉း၁-၄၁။ ၁ကော၊ ၁း၂၆-၂၉။ ယော၊ ၁၁။

> <p>အလွတ်ကျမ်းချက်</p>
> “ယေရှုကလည်း၊ ငါသည် ထမြောက်ခြင်းအကြောင်း၊ အသက် ရှင်ခြင်းအကြောင်းဖြစ်၏။ ငါ့ကိုယုံကြည်သောသူသည် သေလွန် သော်လည်းရှင်လိမ့်မည်။ ငါ့ကိုယုံကြည်၍ အသက်ရှင်သောသူ ရှိသမျှတို့သည်လည်း သေခြင်းနှင့်အစဉ်မပြတ်ကင်းလွတ်ကြလိမ့်မည်။ ငါ့စကားကိုယုံသလော” (ယောဟန်၊ ၁၁း၂၅-၂၆)။

သမ္မာကျမ်းစာမှ ရှင်းလင်းစွာရေးထားသောကျမ်းစကား၌ ယေရှုရှင် သည် ထာဝရဘုရား၏သားတော်ဖြစ်သည်။ ခမည်းတော်နှင့်အတူရှိတော်မူသော သူဖြစ်သည်။ ဖန်ဆင်းခံရသောသူမဟုတ်ပါ။ ယေရှုရှင်သည် အရာခပ်သိမ်းကို ဖန်ဆင်းတော်မူခဲ့သောသူဖြစ်သည် (ယော၊ ၁း၁-၃)။ ထို့ကြောင့် ယေရှုရှင်သည် အစဉ်တည်ရှိတော်မူသည်။ ကိုယ်တော်မရှိခဲ့သောအချိန် တစ်ချိန်မျှမရှိခဲ့ပါ။ ယေရှုရှင်သည် ဤလောကသို့ကြွလာ၍ လူသားဇာတိကိုခံယူတော်မူသော်လည်း ကိုယ်တော်၌ ဘုရားဇာတိရှိနေမြဲပင်ဖြစ်သည်။ အထူးသဖြင့် လိုအပ်သောအချိန် မျိုးတွင် ယေရှုသည် ဘုရားဖြစ်ကြောင်းဖော်ပြပေးလေ့ရှိသည်။

ယင်းအမှန်တရားသည် ယောဟန်အတွက် အလွန်အရေးကြီးပါသည်။ ယေရှုရှင်ပြုသောနိမိတ်လက္ခဏာတော်များကို ပြန်၍ရေတွက်မိတိုင်း ယောဟန် သည် ခရစ်တော်၏ဘုရားဇာတိကို ပြသလေ့ရှိသည်။ ယေရှုရှင်သည် အပြော သက်သက်ဖြင့် ဘုရားဇာတိရှိကြောင်း မိန့်ဆိုခြင်းမဟုတ်ပါ။ အလုပ်အားဖြင့် လက်တွေ့ပြသပေးသည်။ ထိုလုပ်ရပ်အပေါင်းသည် ကိုယ်တော်၏ဘုရားဇာတိ ကို ထင်ရှားစေပါသည်။

ယခုအပတ်တွင် ယေရှုရှင်၌ ဘုရားဇာတိရှိကြောင်းပြသော နိမိတ် လက္ခဏာကြီးသုံးခုကို လေ့လာကြရပါမည်။ အံ့ဩစရာကောင်းသည်မှာ နိမိတ် လက္ခဏာတိုင်းတွင် အချို့တို့သည် မယုံကြည်၍ ထူးခြားမှုကိုမသိမမြင်ကြပါ။ အချို့အတွက်တွင်မူ ယေရှုထံမှ အဝေးသို့ထွက်ခွာစေသောအကြောင်းဖြစ်စေ သည်။ အချို့တို့သည် ပို၍ကန်းသောဘဝသို့ရောက်ကြသည်။ အချို့တို့သည် ယေရှုခရစ်တော်ကို သေကြောင်းကြံစည်သောအရာဖြစ်စေသည်။ ကျန်သောလူ အချို့အတွက်တွင်မူ ယေရှုသည် မေရှိယဖြစ်သည်ဟု ယုံကြည်စေသည်။