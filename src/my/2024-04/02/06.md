---
title:  လာဇရုရှင်ပြန်ထမြောက်ခြင်း
date:   10/10/2024
---

ယော၊ ၁၁ သည် ဝမ်းနည်းဖွယ်အကြောင်းများနှင့်ပြည့်နေသည်။ ချစ်ခင်ရသောမိတ်ဆွေတစ်ဦးဖျားနာနေသည့် စိတ်မရွှင်စရာသတင်း (ယော၊ ၁၁း၁-၃)၊ ထိုမိတ်ဆွေသေဆုံး၍ မိသားစုများငိုကြွေးဝမ်းနည်းခြင်း (ယော၊ ၁၁း၁၉၊ ၃၁၊ ၃၃)၊ အစ်မများမှ ယေရှုရှင်သာရှိနေလျှင် သူတို့၏မောင် လာဇရုလုံးဝသေရမည်မဟုတ်ဟု ငိုကြွေးလျက် ဝမ်းနည်းစွာဆိုသောစကား (ယော၊ ၁၁း၂၁၊ ၃၂) နှင့် ယေရှုရှင်ကိုယ်တော်တိုင် မျက်ရည်ကျရခြင်း (ယော၊ ၁၁း၃၅) တို့ဖြစ်သည်။

သို့သော် ယေရှုသည် လာဇရု၏အသုဘအစီအစဉ်သို့ နှစ်ရက် နောက်ကျပြီးသွားခဲ့သည် (ယော၊ ၁၁း၆)။ ထိုသို့စောစီးစွာမသွားခြင်းကိုလည်း ယေရှုရှင်သည် ပျော်ရွှင်နေပုံပေါ်သေးသည် (ယော၊ ၁၁း၁၄၊ ၁၅)။ ထိုသို့ ပြုခြင်းမှာ သွေးအေးလွန်းသူဖြစ်သောကြောင့်မဟုတ်ဘဲ ကိုယ်တော်၏အကြံ အစည်တော်မှာ ဘုရားရှင်၏ဘုန်းတော်ကိုထင်ရှားစေရန် အကြံရှိသောကြောင့် ဖြစ်သည်။

ယော၊ ၁၁း၁၇-၂ရ ကို ကျွန်ုပ်တို့ဖတ်ကြည့်လျှင် လာဇရုသည် သေလွန်သွားသည်မှာ လေးရက်ပင်ရှိပြီ။ လေးရက်အချိန်ကြာညောင်းပြီဖြစ် သောကြောင့် သူ၏ခန္ဓာကိုယ်မှာ ပုတ်ပွနေပေမည်။ သို့ဖြစ်၍ မာသသည် ကိုယ်တော်ကိုပြောသောစကား၌ “သခင်၊ ယခုဖြစ်လျှင် နံလိမ့်မည်။ လေးရက် ရှိပါပြီဟုလျှောက်၏ (ယော၊ ၁၁း၃၉)။ ယေရှုသည် တမင်နောက်ကျခံပြီး သွားရခြင်းအကြောင်းမှာ နိမိတ်လက္ခဏာနှင့် အံ့ဖွယ်အကြောင်း ပို၍ပြသစေရန် အကြောင်းကြောင့်ဖြစ်သည်။ ပုပ်ပွနေသောအလောင်းတော်ကို ပြန်၍ထမြောက် ရန်ပြုနိုင်ခြင်းမှာ ကိုယ်တော်သည် ဘုရားရှင်ဖြစ်ကြောင်းသက်သေဖြစ်သည်။ ဘယ်သက်သေမျိုးထပ်၍လိုအုံးမည်နည်း။

ဘုရားဖြစ်၍ အသက်ကိုစတင်ပေးသောသူတစ်ပါးဖြစ်သည်။ ယေရှု သည် သေမင်းအပေါ်တန်ခိုးရှိတော်မူသည်။ ထိုကြောင့် ထိုအခွင့်အရေးကို ကိုယ်တော်အသုံးပြုတော်မူသည်။ လာဇရု၏သေခြင်းအကြောင်းကို အခွင့်ယူပြီး မိမိသည် သမ္မာတရား၊ စစ်မှန်သောအသက်ပေးပိုင်ရှင်အစစ်အမှန်ဖြစ်ကြောင်းကို ပြသသည်။ “ငါသည် ထမြောက်ခြင်းအကြောင်း၊ အသက်ရှင်ခြင်းအကြောင်း ဖြစ်၏။ ငါ့ကိုယုံကြည်သောသူသည် သေလွန်သော်လည်းရှင်လိမ့်မည်” (ယော၊ ၁၁း၂၅)။

`ယော၊ ၁၁း၃၈-၄၄ ကိုဖတ်ပါ။ ကိုယ်တော်သည် ကြွေးကြော်သည် အတိုင်း မည်သည့်အမှုကိုလုပ်ဆောင်ခဲ့သနည်း။`

ယေရှုသည် မိမိကိုယ်ကို လောက၏အလင်းဖြစ်ကြောင်းပြသသည် (ယော၊ ၈း၁၂။ ယော၊ ၉း၅)။ အကြောင်းမှာ မျက်စိမမြင်သူကို အလင်းပေး၍ မြင်ခွင့်ပေးခဲ့သည် (ယော၊ ၉း၇)။ လာဇရုကိုလည်း သေခြင်းမှထမြောက်စေ တော်မူခဲ့သည် (ယော၊ ၁၁း၄၃၊ ၄၄)။ ကိုယ်တော်သည် ထမြောက်ခြင်း အကြောင်းအသက်ပေးပိုင်ရှင်ဖြစ်ကြောင်းကို ပြသခဲ့သည် (ယော၊ ၁၁း၂၅)။

ယခုအံ့ဖွယ်လက္ခဏာပြုခြင်းသည် အခြားနိမိတ်အံ့ဖွယ်ရာပြုခြင်းထက် လွန်ကဲပြီး ယေရှုရှင်သည် အသက်ပေးပိုင်သူဖြစ်ကြောင်းကို ပြသသည်။ ရှင်ယောဟန်အတွက် အဓိကဖြစ်သောယေရှုရှင်သည် ဘုရားသားတော်ဖြစ် ကြောင်းကိုလည်းကောင်း၊ ကိုယ်တော်ကိုယုံကြည်သူတိုင်း ထာဝရအသက်ရ မည်ဖြစ်ကြောင်း ခိုင်မာစွာသက်သေပြုစေနိုင်သည် (ယော၊ ၂ဝး၃ဝ၊ ၃၁)။

မည်သို့ဖြစ်ပါစေ ဤမျှလောက်ထူးဆန်းအံ့ဩဖွယ်အကြောင်းအရာကို အဆုံးမသတ်မီ (ယော၊ ၁၁း၄၅-၅၄) ကိုယ်တော်ပြုတော်မူသောအမှုကို တွေ့သူ များစွာတို့သည် ယုံကြည်ကြသည် (ယော၊ ၁၁း၄၅)။ သို့သော် ဝမ်းနည်း ဖွယ်ကြံစည်မှုလည်းပေါ်ပေါက်လာသည်။ ယေရှုသည် သေသောသူကို ပြန်၍ ရှင်ပြန်စေနိုင်ကြောင်းကို ပြသသည်။ လူများတို့က ကိုယ်တော်ကိုတားဆီးပြီး ဆက်လက်မလုပ်ဆောင်နိုင်ရန် သတ်ပစ်မည်ဟု ကြံစည်ကြပါသလား။ လူ၏ အသိဉာဏ်နှင့် ဘုရားရှင်၏တန်ခိုးနှင့်ဉာဏ်တော်သည် မည်မျှကွာခြားသည် ကိုတွေ့ရသည်။