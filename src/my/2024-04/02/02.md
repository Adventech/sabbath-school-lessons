---
title:  လူငါးထောင်ကိုကျွေးမွေးခြင်း
date:   06/10/2024
---

ယော၊ ၆း၄၊ ၅ တွင် တမန်တော်ကြီးသည် ပသခါပွဲနီးလာချိန်တွင် ယေရှုရှင်လူငါးထောင်ကိုကျွေးမွေးသည့်အကြောင်းကို မှတ်တမ်းပြုထားသည်။ ပသခါပွဲသည် ဣသရေလလူတို့ အဲဂုတ္တုပြည်မှလွတ်မြောက်လာခြင်းအထိမ်း အမှတ်ဖြင့် ပွဲကျင်းပခြင်းဖြစ်သည်။ ပသခါပွဲတော်၌ တိရစ္ဆာန်သည် သားဦး အတွက် အသေခံပေးရသည်။ ယင်းပူဇော်ခြင်းသည် ယေရှုရှင်၏အသေခံ တော်မူမည့်အကြောင်းကို ပုံဆောင်မှုပြုချက်ဖြစ်သည်။ ယေရှုရှင်သည် ကျွန်ုပ်တို့ ၏ကိုယ်စား အသေခံသွားရမည်ဖြစ်သည်။ ကပ်တိုင်ထက်၌ ကျွန်ုပ်တို့ခံရမည့် အပြစ်စီရင်ခြင်းအတွက် ကိုယ်တော်သည် ကိုယ်စားဝင်ရောက်အသေခံတော်မူ ခဲ့သည်။ ခရစ်တော်သည် ကျွန်ုပ်တို့၏ပသခါသိုးသငယ်ဖြစ်ရသည်။ ကျွန်ုပ်တို့ အတွက်အသတ်ခံရသည် (၁ကော၊ ၅း၇)။

ကိုယ်တော်သည် ကျွန်ုပ်တို့ချိုးဖောက်ခဲ့သမျှအပြစ်ကြွေးကို ဆပ်ခဲ့ရ သည်။ ခမည်းတော်၏မျက်နှာတော်ကွယ်ထားခြင်းကိုလည်း ခံခဲ့ရသည်။ ကိုယ်တော်၏နှလုံးသည် ကြေမွပျက်စီး၍ အသက်ထွက်ခဲ့ရသည်။ ထိုအပူဇော် ခံခြင်းအားလုံးသည် အပြစ်သားများကို ပြန်လည်ရွေးနုတ်ရခြင်းအတွက်ဖြစ်သည်။ (Ellen G. White, The Great Controversy, p. 540).

`ယော၊ ၆း၁-၁၄ ကိုဖတ်ပါ။ မောရှေနှင့် ယေရှုရှင်၏တူညီသော အချက်ကို တွေ့နိုင်သည်။ ယေရှုရှင်ပြုသောအမှုတော်သည် ရှေးဘိုးဘေးတို့ ကျွန်ဘဝမှ လွတ်မြောက်လာရန် မောရှေဆောင်ရွက်ပေးသကဲ့သို့ဖြစ်နေပါသလား။`

အသေးစိတ်လေ့လာကြည့်မိလျှင် ယေရှုရှင်၏ဆောင်ရွက်ချက်နှင့် ထွက်မြောက်ရာအချိန်အတွင်း မောရှေ၏လုပ်ဆောင်ချက်မှာ အပြိုင်ဖြစ်သည်။ ပသခါပွဲအတွက် သတ်မှတ်သောအချိန် (ယော၊ ၆း၄) သည် အဲဂုတ္တု ပြည်မှ လွတ်မြောက်လာသည့်အချိန်ကို ရည်ညွှန်းသတ်မှတ်သည်။ ယေရှုရှင် သည် တောင်ပေါ်သို့တက်သွားသလို (ယော၊ ၆း၃)။ မောရှေအချိန်၌လည်း သိနာတောင်ပေါ်သို့ တက်သွားခဲ့သည်။ ယေရှုသည် ဖိလိပ္ဋုကိုစမ်းသပ်သကဲ့သို့ (ယော၊ ၆း၅၊ ၆) ဣသရေလလူမျိုးများ တော၌စုံစမ်းခြင်းခံကြရသည်။ မုန့်ကိုဆပွားများပြားလာစေသကဲ့သို့ (ယော၊ ၆း၁၁) မန္နမုန့်ကို အလုံအလောက် ချပေးခဲ့သည်။ ကျန်၍ပိုလျှံသောမုန့်ကို ပြန်၍စုသိမ်းသကဲ့သို့ (ယော၊ ၆း၁၂) ဣသရေလလူတို့သည် မန္နမုန့်ကိုစုသိမ်းခဲ့ရသည်။ ပိုသောမုန့်မှာ ၁၂ တောင်း ဖြစ်သကဲ့သို့ (ယော၊ ၆း၁၃) ဣသရေလလူမျိုးသည်လည်း ၁၂ မျိုးဖြစ်သည်။ လူတို့သည် ယေရှုရှင်ကို လောကသို့ကြွလာသောပုရောဖက်ဟု မှတ်ချက်ပေး ကြသည် (ယော၊ ၆း၁၄)။ မောရှေကဲ့သို့ ပုရောဖက်ဟု တရားဟောရာကျမ်း ၁၈း၁၅ ၌ ကြိုတင်ဟောကြားထားသည်။ အထက်ပါရည်ညွှန်းချက်အားလုံး သည် ယေရှုရှင်အား လက်သစ်မောရှေဟု သတ်မှတ်ကြသည်။ မိမိ၏လူမျိုး ကိုလာရောက်ကယ်တင်သူဖြစ်သည်။

သို့ဖြစ်၍ ယောဟန်သည် ယေရှုရှင်ကို နိမိတ်အံ့ဖွယ်ပြရုံသက်သက် မဟုတ်ကြောင်း၊ ယုဒလူမျိုးအတွက် ထိုနိမိတ်လက္ခဏာသည် အထူးအဓိပ္ဋာယ် ပြည့်ဝကြောင်း ကိုယ်တော်သည် မိမိ၏ဘုရားဇာတိတော်ကို ညွှန်ပြပေးခြင်း ဖြစ်သည်။

`ဟေရှာယ၊ ၅၃း၄-ရ နှင့် ၁ပေ၊ ၂း၂၄ ကိုဖတ်ပါ။ ဖော်ပြပါ ကျမ်းချက်မှ ယေရှုသည် ဘုရားရှင်၏သိုးသငယ်တော်ဖြစ်ကြောင်း မည်သို့ သွန်သင်သနည်း။ ကိုယ်တော်၏ဘုရားဇာတိတော်သည် သမ္မာတရားနှင့် မည်သို့ တွဲလျက်ရှိနေသနည်း။ ထိုအမှန်တရားကို ကျွန်ုပ်ကိုအမြဲသိရှိနိုင်ရန် မည်မျှ အရေးကြီးသနည်း။`