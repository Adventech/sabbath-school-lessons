---
title:  သူသည်ပုရောဖက်အမှန်ပင်ဖြစ်၏
date:   07/10/2024
---

`ယော၊ ၆း၁၄၊ ၁၅၊ ၂၆-၃၆ ကိုဖတ်ပါ။ လူတို့သည် ကိုယ်တော် ပြုသောနိမိတ်လက္ခဏာကို မည်သို့တုံ့ပြန်ကြသနည်း။ နိမိတ်အံ့ဩဖွယ်ပြုခြင်းဖြင့် ကိုယ်တော်သည် မည်သူဖြစ်ကြောင်းကို သွန်သင်ပြသနည်း။`

ယုဒလူမျိုးများသည် ရောမ၏လက်မှ သူတို့ကိုလွတ်မြောက်အောင် ပြုပေးမည့်လောကမေရှိယကို မျှော်လင့်ကြသည်။ စစ်ပွဲ၌ အခက်ခဲဆုံးလုပ်ဆောင် ချက်နှစ်ရပ်ရှိသည်။ ရဲဘော်စစ်သည်များကို ရိက္ခာထောက်ပံ့ရန်နှင့် တိုက်ပွဲ အတွင်း ဒဏ်ရာရသူသေဆုံးသူတို့ကို ပြုစုစောင့်ရှောက်ခြင်းတို့ဖြစ်သည်။ ယေရှုရှင် သည် မိမိပြသသောနိမိတ်များ၌ ယင်းကိစ္စနှစ်ရပ်လုံးကို ပြုလုပ်နိုင်ကြောင်း ထင်ရှားသည်။

သို့သော် ယေရှုရှင်ကြွလာတော်မူခြင်း၏ရည်ရွယ်ချက်မှာ နိမိတ် လက္ခဏာပြသရုံတင်မဟုတ်ပါ။ လူပေါင်းငါးထောင်ကို ကျွေးမွေးနိုင်သော ယေရှုရှင်သည် အသက်မုန့်ဖြစ်ကြောင်းကို သက်သေခံနေသည်။ ဘုရားရှင် သည် ကိုယ်တော်တိုင် ကောင်းကင်မှကြွလာ၍ “ငါသည် အသက်မုန့်ဖြစ်၏။ ငါ့ထံသို့လာသောသူသည် ငတ်မွတ်ခြင်းနှင့် အစဉ်ကင်းလွတ်လိမ့်မည်” (ယော၊ ၆း၃၅) ဟုဆိုခဲ့သည်။

ရှင်ယောဟန်ခရစ်ဝင်ကျမ်း၌ “ငါဖြစ်၏” ဟုမှတ်တမ်းပြုသော ယေရှုရှင် ၏စကားတော်ခုနှစ်ကြိမ်ရှိသည်အနက် ပထမဦးဆုံးအကြိမ်ဖြစ်သည်။ “ငါဖြစ်၏” ဟုဆိုသောစကားသည် ဆက်စပ်ချက်ရှိသည်။ “အသက်မုန့်ဖြစ်၏” (ယော၊ ၆း၃၅) “ငါသည် လောကအလင်းဖြစ်၏” (ယော၊ ၈း၁၂) “ငါသည် တံခါးဝဖြစ်၏” (ယော၊ ၁ဝး၇၊ ၉) “ငါသည် သိုးထိန်းကောင်းဖြစ်၏” (ယော၊ ၁ဝး၁၁၊ ၁၄) ငါသည် ထမြောက်ခြင်းအကြောင်း၊ အသက်ရှင်ခြင်း အကြောင်းဖြစ်၏ (ယော၊ ၁၁း၂၅) “ငါသည် သမ္မာတရားနှင့်အသက်ဖြစ်၏” (ယော၊ ၁၄း၆) “ငါသည် မှန်သောစပျစ်နွယ်ပင်ဖြစ်၏” (ယော၊ ၁၅း၁၊ ၅) ဖော်ပြပါအချက်အားလုံးသည် ယေရှုရှင်၏စစ်မှန်သောတည်ရှိနေမှုဖြစ်သည်။ “ငါဖြစ်၏” ဟုဆိုသောစကားတော်မှာ ထွက်မြောက်ရာကျမ်း၊ ၃ ကို ပြန်၍ သတိရစေပါသည်။ မောရှေ၏ရှေ့မှောက်သို့ ထာဝရဘုရားသည် ကြီးမြတ် တော်မူသော “ငါဖြစ်၏” အဖြစ်ထင်ရှားလာခြင်းအကြောင်းဖြစ်သည်။ ယော၊ ၈း၅၈ နှင့်နှိုင်းယှဉ်ဖတ်ပါ။ ယေရှုရှင်သည် ကြီးမြတ်တော်မူသော “ငါဖြစ်၏” ဆိုသည့် ဘုရားရှင်ဖြစ်တော်မူသည်။

သို့သော် လူများတို့သည် ယင်းအချက်ကိုသတိမပြုကြပါ။

သူတို့၏မကျေနပ်နိုင်သောစိတ်မှာ ယေရှုသည် အံ့ဖွယ်နိမိတ်လက္ခဏာ ကို ပြုနိုင်ပါလျက်၊ အဘယ်ကြောင့် သူ၏လူမျိုးကိုကျန်းမာခြင်းမပေးသနည်း။ ခွန်အားဗလမပေးနိုင်သနည်း။ ချမ်းသာကြွယ်ဝမှုအဘယ်ကြောင့်မပေးသနည်း။ ဖိနှိပ်ခြင်းခံနေရသောသူ၏လူမျိုးကို ဖိနှိပ်သူတို့လက်မှ အဘယ်ကြောင့် လွတ်မြောက်ခွင့်မရစေသနည်း။ အဘယ်ကြောင့် သူ၏လူမျိုးကို ချီးမြှင့် မြောက်စား၍ အာဏာတန်ခိုးမပေးသနည်း။ ဘုရားသခင်မှစေလွှတ်ခြင်းခံရသူ ဣသရေလတို့၏ရှင်ဘုရင်ဖြစ်ပါသည်ဟု ကြွေးကြော်နေသူသည် ရှင်ဘုရင် ဖြစ်ရမည်ကို ငြင်းဆိုနေသည်။ ယုဒလူတို့နားမလည်နိုင်သောအကြောင်းအရာ များဖြစ်သည်။ ကိုယ်တော်ကိုလက်မခံနိုင်သူတို့သည် ကိုယ်တော်၏လုပ်ဆောင် ချက်ကို နားမလည်ခြင်းကြောင့်ဖြစ်ရသည်။ လူများစွာတို့၏နိဂုံးချုပ်မှတ်ချက် မှာ ကိုယ်တော်သည် မိမိကြွေးကြော်သောစကားကို အာမမခံရဲကြောင်း၊ သူ၏လုပ်ဆောင်နေမှုအပေါ် သံသယစိတ်မကင်း၍ ကြောက်ရွံ့နေကြောင်းတို့ဖြင့် ကောက်ချက်ချကြသည်။ သို့ဖြင့် သူတို့သည် မယုံကြည်နိုင်ပါဟု ဆုံးဖြတ် ပစ်လိုက်ကြတော့သည်။ ထိုကြောင့် စာတန်ကြဲချထားသောမျိုးစေ့သည် အပင် ပေါက်၍ အသီးအပွင့်ထွက်လာတော့သည်။ မှားယွင်းစွာသဘောထားခြင်းကြောင့် ဖြစ်လာရသည်။ (Ellen G. White, The Desire of Ages, p. 385).

သူတို့သည် လောကဥစ္စာပစ္စည်းကိုသာ ရှာဖွေကြသည်။ ထာဝရ အသက်ပေးနိုင်သောသမ္မာတရားလမ်းကို ရှာဖွေခြင်းမရှိကြ။ ထိုထောင်ချောက် မျိုးကို ကျွန်ုပ်တို့သည်လည်း ကြုံတွေ့နေရသည်။ သတိမပြုလျှင် ကျဆင်း သွားလိမ့်မည်။

`ဝိညာဉ်ရေးရာကိစ္စအတွက် လောကဥစ္စာပစ္စည်းကို ကျွန်ုပ်တို့မည်သို့ ရှောင်ကြဉ်ရမည်နည်း။`