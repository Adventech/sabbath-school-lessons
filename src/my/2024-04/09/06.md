---
title:  အပြစ်စီရင်ခြင်း
date:   28/11/2024
---

“သားတော်ကိုယုံကြည်သောသူသည် အပြစ်စီရင်ခြင်းကို မခံရ။ မယုံကြည်သောသူမူကား၊ ဘုရားသခင်၌ တစ်ပါးတည်းသောသားတော်ကို မယုံကြည်သောကြောင့် ယခုပင်အပြစ်စီရင်ခြင်းကိုခံရ၏။....ဆိုးယုတ်သော အကျင့်ကိုကျင့်သောသူအပေါင်းတို့သည် အလင်းကိုမြင်ပြင်း၍ မိမိတို့အကျင့်၌ အပြစ်ပါသည်ကို မထင်ရှားစေခြင်းငှာ အလင်းသို့မချဉ်းမကပ်ကြ။ သမ္မာ တရားကိုကျင့်သောသူမူကား၊ မိမိအကျင့်တို့သည် ဘုရားသခင်၏အလိုတော်နှင့် ညီသည်ကို ထင်ရှားစေခြင်းငှာ အလင်းသို့ချဉ်းကပ်သည်ဟု ဟောတော်မူ၏” (ယော၊ ၃း၁၈-၂၁ ကို ယော၊ ၁း၁ဝ နှင့်နှိုင်းယှဉ်ဖတ်ပါ)။

`လူတို့သည် အဘယ်ကြောင့်တရားစီရင်ရာသို့လာကြသနည်း (ယော၊ ၃း၁၈၊ ၃၆။ ယော၊ ၅း၂၄၊ ၃၈။ ယော၊ ၈း၂၄။ ယော၊ ၁၂း၄၇)။`

ယေရှုခရစ်ကိုငြင်းပယ်ခြင်းသည် လောက၏အလင်းဖြစ်သော ကိုယ်တော် ကိုငြင်းပယ်ခြင်းဖြစ်သည်။ ကျွန်ုပ်တို့ကို မသကင်္ာသံသယစိတ်ရှိစေပါသည်။ စုံစမ်းခြင်းကို အခွင့်ပေးစေပါသည်။ အလင်းမှအမှောင်သို့ ဝင်သွားခွင့်ပေးစေ ပါသည်။

ဧဝသည် ဧဒင်ဥယျာဉ်အလယ်၌ရှိသော သစ်ပင်နှင့်ပတ်သက်၍ မည်သို့ လုပ်ဆောင်ရမည့်အကြောင်းကို အပြည့်အဝအလင်းပေးထားခြင်းခံရသည်။ စာတန်သည် ထိုအခွင့်အရေးကိုယူ၍ စုံစမ်းခြင်းပြုခဲ့သည်။ ထိုအပင်နှင့် ပတ်သက်၍ မေးခွန်းထုတ်ခဲ့သည်။ သူမအနေဖြင့် ဘုရားရှင်၏နှုတ်တော်ထွက် စကားအပေါ် စူးစမ်းချင်စိတ်ရှိသည်။ မေတ္တာတော်အရှင်သည် မိမိဖန်ဆင်း ထားသောသတ္တဝါကို ဖျက်ဆီးမည်ဆိုသည်မှာ ဟုတ်နိုင်မည်လား။ သူမသည် မိမိစိတ်ခံစားမှုအပေါ် အားကိုးမှုပြုခဲ့သည်။ မြွေသည် အသီးကိုစား၍ ယခုလူစကားပြောနိုင်သည်။ မတော် မြွေပြောသောစကားမှန်မည်။ အကယ်၍သာ ငါလည်း အသီးကိုစားလျှင်၊ ဘုရားလိုငါဖြစ်နိုင်သည်ဟုထင်ခဲ့သည်။ လိမ်လည် ခံရ၍ သူမသည် အလင်းမှထွက်သွားကာ စုံစမ်းခြင်းနောက်ပါသွားသည်။ သူ၏ခင်ပွန်းသည်လည်း ထိုလမ်းကိုပင်ရွေးချယ်သွားသည်။

`မဿဲ၊ ၄း၁-၄ ကိုဖတ်ပါ။ ယေရှုသည် စာတန်ကိုရင်ဆိုင်ရသော အခါ စုံစမ်းခြင်းတိုင်းအပေါ် မည်သို့တုံ့ပြန်ခဲ့သနည်း။`

ခရစ်တော်သည် လူသားဇာတိဖြစ်၍ အာဒံနှင့်ဧဝ၊ ရေမလွှမ်းမိုးမီနှင့် ဣသရေလတို့ ကာဒေရှအရပ်တွင်ထားသော စိတ်သဘောထားမျိုးရှိနေနိုင် သည်။ ခရစ်တော်သည်လည်း မေးစရာမေးခွန်းရှိနေနိုင်သည်။ ဘုရားသခင် သည် အဘယ်ကြောင့် သားတော်ကို တောခေါင်ခေါင်၌ အရက် ၄ဝ နေ့/ည အစာမရှိ၊ ကာကွယ်ခြင်းမရှိထားရသည်နည်းဟု မေးနိုင်ပါသည်။ နှုတ်ကပတ်တော်လာသည်ကားဟု ဖြေမည့်အစား ကိုယ်တော်သည် သားတော် ဖြစ်ကြောင်းပြသရန် ရွေးချယ်နိုင်ပါသည်။ ကျောက်တုံးများကို မုန့်အဖြစ် ပြုလုပ်နိုင်ပါသည်။ သို့သော် ကိုယ်တော်သည် နှုတ်ကပတ်တော်အားဖြင့်သာ ပြန်လည်တုံ့ပြန်သည်။ လောကသားကဲ့သို့မဟုတ်ဘဲ ကောင်းကင်သားကဲ့သို့သာ လှုပ်ရှားခဲ့ပါသည်။ ကိုယ်တော်သည်လည်း လူသားများကဲ့သို့ မှားယွင်းသော လုပ်ရပ်လုပ်ဆောင်မိရန် လွယ်ကူလှပါသည်။ ယုံကြည်ခြင်းအားကြီးသူတို့ပင်လျှင် မှားယွင်းတတ်သေးသည်မဟုတ်လော။