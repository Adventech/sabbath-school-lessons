---
title:  အသက်၏အရင်းအမြစ်ကိုငြင်းဆိုခြင်း
date:   27/11/2024
---

ကျမ်းစာထဲ၌ ဝမ်းအနည်းရဆုံးအကြောင်းအရာတစ်ခုကို ရှင်ယောဟန် ခရစ်ဝင်ကျမ်း၌တွေ့ရသည်။ “ထိုအလင်းသည် မှောင်မိုက်၌လင်း၍ မှောင်မိုက် သည် မခံမယူ။ (အလင်း) ထိုသူသည် လောက၌ရှိတော်မူ၏။ ဤလောက ကိုလည်း ဖန်ဆင်းတော်မူပြီ။ သို့သော်လည်း ဤလောကသည် ထိုသူကိုမသိ။ သူသည် မိမိဒေသအရပ်သို့ကြွလာသော်လည်း၊ မိမိလူမျိုးတို့သည် သူ့ကို လက်မခံပဲနေကြ၏” (ယော၊ ၁း၅၊ ၁ဝ၊ ၁၁)။ “ငါဖြစ်သည်” ဆိုသောသူကို မိမိလူတို့ကငြင်းပယ်ကြသည်။

နောက်တွင်ရှင်ပေါလုမှသတိပေးရခြင်းသည်လည်း အံ့ဖွယ်အကြောင်း မဟုတ်ပါ။ သင်တို့၏ရဲရင့်ခြင်းစိတ်ကိုမစွန့်ကြနှင့် (ဟေဗြဲ၊ ၁ဝး၃၅)။ ကျွန်ုပ်တို့ သိမြင်ရသည်အတိုင်း ယေရှုသည် အကြိမ်ကြိမ်အခါခါငြင်းပယ်ခံခဲ့ရသည်။ မိမိ၏လူတို့သည် မိမိအားလက်မခံကြပါ။

“လူသားတို့၏အတွေးအခေါ်သည် သံသယစိတ်မှစတင်သည်။ မည်သည့်ကိစ္စမဆို အမှန်ကိုသိရှိရန်မေးခွန်းထုတ်တတ်ကြသည်။ တစ်ခုခုကို လက်ခံနိုင်ရန် ခိုင်လုံသောအချက်တွေ့ရန် လက်တွေ့မြင်ချင်ကြသည်။ အချို့ နေရာများ၌ ယုံကြည်ခြင်းသည် နေရာပေးရန်လိုသည်။ အချို့လူတို့က ကျမ်းစာ ကိုလေ့လာသောအခါ ထိုသို့မျက်မြင်လက်တွေ့ကျသောအချက်အလက်ဖြင့် သိရှိလိုကြသောကြောင့် မေးခွန်းများစွာကို သိပ္ဋံပညာ၊ ရာဇဝင်အထောက် အထား၊ စိတ်ပညာ၊ အတွေးအခေါ်၊ ရှေးဟောင်းသုတေသန သို့မဟုတ် ဘူမိဗေဒအမြင်ကိုစုစည်းကာ အမှန်ကိုရှာချင်ကြသည်။ ကျမ်းစာမှန်သည် မှားသည်ကို ထိုကဲ့သို့သောနည်းဖြင့် စိစစ်တတ်သည်။ ပထမဦးဆုံး နှုတ်ကပတ် တော်ကို စတင်ဖတ်ရှုလေ့လာသည်နှင့် သံသယစိတ်ကို မိမိတို့တည်ဆောက် ထားကြသည်။ ခရစ်တော်မေးသောမေးခွန်း၌ “သို့သော် လူသားသည် ကြွလာ သောအခါ ယုံကြည်ခြင်းကို မြေကြီးပေါ်မှာတွေ့မည်လောဟု သခင်ဘုရား သည် မိန့်တော်မူ၏” (လု၊ ၁၈း၈)။ E. Edward Zinke and Roland Hegstad “သေချာသည့်ဒုတိယအကြိမ်ကြွလာခြင်း” စာအုပ် The Certainty of the Second Coming Soon, p. 96).

`တောလည်ရာ၊ ၁၃း၂၃-၃၃ ကိုဖတ်ပါ။ ခါနာန်ပြည်ကိုသွားရောက် စုံစမ်းသောသူများ၏ကွဲပြားသောမတူညီသောသတင်းနှစ်မျိုးသည် အဘယ်သို့နည်း။`

ကေဒေရှအရပ်၌ ဟေဗြဲလူများလုပ်သောအပြစ်သည် ဘုရားရှင်၏ စကားတော်ကို သံသယရှိခြင်းဖြစ်သည်။ ဘုရားရှင်က ချက်ချင်းထွက်၍ ပြည်ကိုသိမ်းခိုင်းသည်။ သူလျှို ၁၂ ဦးကို ခါနာန်ပြည်သို့ဝင်၍ ထောက်လှမ်း ခိုင်းသည်။ သူတို့ပြန်လာသောအခါ အစီရင်ခံချက်နှစ်မျိုးပြန်ပါလာသည်။ အများစုသည် အနုတ်သဘောပါသော အစီရင်ခံချက်ကိုတင်ပြသည်။ ပြည်ထဲ၌ လူတို့သည် လူ့ဘီလူကြီးများဖြစ်သည်။ မြို့ရိုးအလွန်ခိုင်ခံ့သည်။ သူတို့၏ စစ်သည်တော်များကိုင်သောလက်နက်သည် ထူးဆန်း၍ တစ်ကြိမ်တစ်ခါမျှ မမြင်ဖူးကြပါ။ စစ်တပ်သည်လည်း စစ်ရည်ဝအောင်လေ့ကျင့်ထားသည်။ နှိုင်းယှဉ်ကြည့်လျှင် ကျွန်ုပ်တို့သည် ကျွန်သာဖြစ်ခဲ့ရဖူးသည်။ အဲဂုတ္တုပြည်၌နေရ၍ စစ်ရေးစစ်ရာ၌ အနည်းအကျဉ်းသာကြုံတွေ့ရဖူးသည်။ သူလျှို ၁ဝ ယောက် ၏အဖြေမှာ “မဖြစ်နိုင်ပါ” လူ၏အတွေး၊ လူ၏မျက်စိဖြင့်ဆုံးဖြတ်ကြသည်။ ကျန်သူလျှို ၂ ယောက်မှာမူ “ဖြစ်နိုင်သည်၊ တိုက်မည်” ဘုရားရှင်၏ စကားတော်ကိုယုံကြည်၍ ကိုယ်တော်၏တန်ခိုးတော်ကိုလည်း ယုံကြည်သည်။ အားကိုးသည်။

ထိုကဲ့သို့အမှားမျိုး ကျွန်ုပ်တို့ရှောင်ရှားနိုင်ရန် မည်သို့ပြုနိုင်မည်နည်း။ မဖြစ်နိုင်ဟုမြင်ရသောကိစ္စကို ဘုရားရှင်လုပ်ဆောင်ပေးမည်။ ထိုကြောင့် မရှုံးရ၊ ဘုရားရှင်၏အလိုတော်အတိုင်းပြုလျှင် အောင်မြင်မည်အကြောင်းစိတ်ရှိပါသလား။