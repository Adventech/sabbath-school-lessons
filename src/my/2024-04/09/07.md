---
title:  ဆက်လက်လေ့လာရန်။
date:   29/11/2024
---

Ellen G. White, “God With Us,” pp. 19-26; “Controversy,” pp. 601-609, in The Desire of Ages ကိုဖတ်ပါ။

လူ့ဇာတိသဘောအတိုင်းဖြစ်လာရန် စုံစမ်းခံရသော်လည်း ကိုယ်တော် သည် စာတန်၏စာရိတ္တသဘောကိုဆန့်ကျင်ကာ ဖော်ပြလိုက်သည်။ သို့သော် နှိမ့်ချလျက် ကိုယ်တော်သည် လျှောက်လှမ်းခဲ့သည်။ “လူ၏ဂုဏ်အဂင်္ါ လက္ခဏာနှင့်ပြည့်စုံလျက် အသေခံခြင်းသာမဟုတ်။ လက်ဝါးကပ်တိုင်မှာ အသေခံခြင်းတိုင်အောင် အစေကျွန်ခံ၍ ကိုယ်ကိုကိုယ်နှိမ့်ချတော်မူ၏ (ဖိလိပ္ဋိ၊ ၂း၈)။ ယဇ်ပုရာဟိတ်မင်းကြီးသည် မိမိ၏မြတ်သောဝတ်လုံတော်ကိုချွတ်၍ ချထားပြီး သာမန်ပိတ်ဖြူဖြင့်ယက်သော ပုရောဟိတ်ငယ်တို့၏ဝတ်ရုံကို ဝတ်ဆင်သကဲ့သို့ ကိုယ်တော်သည် နှိမ့်ချခြင်းကိုပြုတော်မူခဲ့သည်။ ထိုနည်းတူ ခရစ်တော်သည် အစေခံကျွန်တို့၏အရာကိုယူ၍ မိမိကိုယ်ကိုပူဇော်ခံခဲ့သည်။ မိမိကိုယ်ကိုပူဇော်ခံသိုးသငယ်ကဲ့သို့ထား၏။ “ငါတို့လွန်ကျူးခြင်းအပြစ်များ ကြောင့် နာကျင်စွာထိုးခြင်း၊ နှိပ်စက်ခြင်းကိုခံရလေ၏။ ငါတို့၏ငြိမ်သက် ချမ်းသာကိုဖြစ်စေသောဆုံးမခြင်းသည် သူ့အပေါ်သို့ရောက်၍ သူခံရသောဒဏ် ချက်အားဖြင့် ငါတို့သည် အနာပျောက်လျက်ရှိကြ၏” (ဟေရှာ၊ ၅၃း၅)။

ခရစ်တော်သည် ကျွန်ုပ်တို့ခံရမည့်ဒုက္ခဆင်းရဲခြင်းအားလုံးကို ခံခဲ့ ရသည်။ ကိုယ်တော်ခံရသကဲ့သို့ ကျွန်ုပ်တို့ခံစားကြရမည်။ ကိုယ်တော်သည် ကျွန်ုပ်တို့အပြစ်ကြောင့် ရှုတ်ချခြင်းခံရသည်။ သို့သော် ကိုယ်တော်တစ်ပါး တည်းသာခံခဲ့သည်။ ကိုယ်တော်၏ဖြောင့်မတ်ခြင်းကြောင့် ကျွန်ုပ်တို့သည်လည်း သန့်ရှင်းစင်ကြယ်ခြင်းရရှိသည်။ ကျွန်ုပ်တို့၌ဖြောင့်မတ်ခြင်းဟူ၍မရှိပါ။ ကိုယ်တော်သည် ကျွန်ုပ်တို့အတွက်ကြောင့် အသက်အသေခံခဲ့ရသည်။ ကိုယ်တော်၌ရှိသောထာဝရအသက်ကို ကျွန်ုပ်တို့ရရှိရန်အတွက်ဖြစ်သည်။ ကိုယ်တော်၏ခံရသောကြိမ်ဒဏ်ကြောင့် ကျွန်ုပ်တို့အနာများပျောက်ကင်းခွင့် ရသည်။” (Ellen G. White, The Desire of Ages, p. 25).