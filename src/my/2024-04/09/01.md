---
title:  အသက်၏မူလအစအရင်းအမြစ်
date:   23/11/2024
---

### ဖတ်ရန်ကျမ်းချက်များ။
ယော၊ ၁း၄။ ယော၊ ၁ဝး၁ဝ။ ယော၊ ၁း၁၂၊ ၁၃။ ယော၊ ၆း၆၁-၆၈။ တော၊ ၁၃း၂၃-၃၃။ မဿဲ၊ ၄း၁-၄။

> <p>အလွတ်ကျမ်းချက်</p>
> “ယေရှုကလည်း၊ ငါသည်လမ်းခရီးဖြစ်၏။ သမ္မာတရားလည်း ဖြစ်၏။ အသက်လည်းဖြစ်၏။ ငါ့ကိုအမှီမပြုလျှင် အဘယ်သူမျှ ခမည်းတော် ထံသို့မရောက်ရ” (ယောဟန်၊ ၁၄း၆)။

ရှင်ယောဟန်ခရစ်ဝင်ကျမ်း၌ ကိုယ်တော်ကိုမည်သူဖြစ်သည်ဟု ကိုယ်တော်အားမေးသောအခါ ယေရှုရှင်က ဘုရားဇာတိသဘောနှင့်သက်ဆိုင် သောစကားလုံးမျိုးဖြင့် ပြန်၍ဖြေဆိုခဲ့သည်။ “ငါသည်” ဟုဆိုရာ၌ သခင်သည် မိမိကိုယ်ကိုရည်ညွှန်းပြောဆိုနေကြောင်း အထင်မှားစရာအကြောင်းမရှိနိုင်ပါ။ မီးတောက်သောချုံပုတ်အတွင်းမှ မောရှေနှင့်ဆုံတွေ့ခဲ့သောသူဖြစ်သည်။ “ငါ ဖြစ်သည်အတိုင်းငါဖြစ်၏” ဟုမောရှေကိုမိန့်တော်မူခဲ့သည် (ထွက်၊ ၃း၁၄)။ ထိုဘုရားသခင်ကပင် “ငါဖြစ်သည်” ဟူ၍ “နှုတ်ကပတ်တော်သည်လည်း လူ့ဇာတိကိုခံယူ၍၊ ကျေးဇူးတော်နှင့်လည်းကောင်း၊ သစ္စာတော်နှင့်လည်းကောင်း ပြည့်စုံလျက် ငါတို့တွင်တည်နေတော်မူသည်ဖြစ်၍ ခမည်းတော်၌ တစ်ပါးတည်း သောသားတော်၏ဘုန်းကဲ့သို့ သူ၏ဘုန်းတော်ကို ငါတို့သည်မြင်ရကြပြီ” (ယော၊ ၁း၁၄)။

“ငါဖြစ်သည်” ဟူသော ရှင်ယောဟန်၏ရေးသားချက်ကျမ်းတွင် အဓိက အကြောင်းဖြစ်ပြီး တောက်လျှောက်ပါဝင်သည်။ ယခုအပတ်အလွတ်ကျမ်းချက်မှာ ယင်းအဓိကအချက်ကို အထူးသတိပြုစေသည်။ “ငါသည်လမ်းခရီး၊ သမ္မာ တရားနှင့် အသက်ဖြစ်၏” (ယော၊ ၁၄း၆)။ “ငါဖြစ်သည်” ဟုဆိုရာ၌ လောက၏ အလင်း၊ အသက်၏မုန့်၊ သိုးခြံတံခါးဝ၊ ကောင်းသောသိုးထိန်းနှင့် မှန်သော စပျစ်နွယ်ပင်ဖြစ်သည် စသည်ဖြင့်ဖော်ပြထားသည်။

ယခုအပတ်လေ့လာရမည်အကြောင်းမှာ ရှင်ယောဟန်ခရစ်ဝင်ကျမ်း၌ ဘုရားရှင်မှ ကျွန်ုပ်တို့ကိုပေးထားသောဘုရားရှင်၏ ဗျာဒိတ်တော်ဖော်ပြချက် ဖြစ်သည်။ ရှုထောင့်စုံမှ အကြောင်းအရာများကို ပို၍နက်နက်နဲနဲလေ့လာကြရမည်။ ယေရှုရှင်သည် မေရှိယအရှင်ဖြစ်ကြောင်း သေချာသောအချက်အလက်များ၊ အချို့က ကိုယ်တော်ကိုငြင်းပယ်ခြင်းအကြောင်းများဖြစ်သည်။ ယင်းအကြောင်းကို အကြောင်းရင်းနှစ်ရပ်ကြောင့် လေ့လာပါမည်။ မှားယွင်းခဲ့သောအမှားမျိုးရှောင် နိုင်ရန်နှင့် မှားယွင်းနိုင်ခြေရှိနေသူများကို ကူညီထောက်ပံ့နိုင်ရန်ဖြစ်သည်။