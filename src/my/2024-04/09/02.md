---
title:  ကိုယ်တော်၌အသက်ရှိ၏
date:   24/11/2024
---

ယော၊ ၁း၁ ၌ တမန်တော်သည် ရှင်းလင်းပြတ်သားစွာပင် ယေရှုရှင် သည် ဘုရားဖြစ်ကြောင်း ဘုရားသားတော်ဖြစ်ကြောင်းကိုဖော်ပြသည် (ယော၊ ၁း၄)။ “ထိုနှုတ်ကပတ်တော်၌ အသက်ရှိ၏။ ထိုအသက်သည်လည်း လူတို့၏ အလင်းဖြစ်၏” ကျမ်းအရ ဖော်ပြသောယင်းအသက်သည် ဘုရားပေးသောအသက် ဘုရားနှင့်ဆိုင်သောအသက်ကိုဆိုခြင်းဖြစ်သည်။ ထာဝရအသက်ဖြစ်၍ မသေနိုင် သော၊ အစဉ်တည်ရှိနေခြင်းကိုဆိုလိုသည်။ အကြောင်းမှာ ကိုယ်တော်သည် ကိုယ်၌က အသက်ကိုပိုင်ဆိုင်ထားသည်။ သူ၏အသက်ကိုစွန့်နိုင်သည်၊ ပြန်၍ တစ်ဖန်ယူနိုင်ပြန်သည် (ယော၊ ၁ဝး၁၇)။ အကြောင်းမှာ ကိုယ်တော်၌ ထိုအသက် တည်ရှိနေခြင်းကြောင့်ဖြစ်သည်။ အသက်ပေးပိုင်သောအရှင်ဖြစ်တော်မူသည်။ ကိုယ်တော်ပေးလိုသူကို ထိုအသက်အားပေးနိုင်သည်။ ယော၊ ၅း၂၁ ကို ယော၊ ၁၄း၁၉ နှင့်နှိုင်းယှဉ်ဖတ်ပါ။

“အသက်” (ဖသန) ဟုအသုံးပြုထားသောဝေါဟာရစကားလုံးကို ရှင် ယောဟန်ခရစ်ဝင်ကျမ်း၌ (၃၆) ကြိမ်တွေ့ရသည်။ ဓမ္မသစ်ကျမ်းတစ်ကျမ်းလုံး၏ အသုံးပြုထားသောအရေအတွက်၏ ၂၅ ရာခိုင်နှုန်းသည် ရှင်ယောဟန်ခရစ်ဝင် ကျမ်း၌တွေ့ရသည်။ ယော၊ ၁း၄၊ ၅ ၌ ကျွန်ုပ်တို့၏ ကမ္ဘာဂြိုလ်သို့ရောက်လာ သောအသက်၏အရင်းအမြစ်ဟုခေါ်သော “အသက်” သည် ကယ်တင်ခြင်းနှင့် သက်ဆိုင်ပြီး ဆက်စပ်ထားသည်။ ရှင်ယောဟန်ခရစ်ဝင်ကျမ်းတစ်ကျမ်းလုံး အတွက် “အသက်” ဟုရေးသားဖော်ပြသောစကားလုံးသည် ထာဝရအသက်ကို ရည်ညွှန်းသောစကားဖြစ်သည်။ ကယ်တင်ခြင်း၏ကတိတော်စကားဖြစ်သည် (ယော၊ ၃း၁၅၊ ၁၆၊ ၃၆။ ယော၊ ၄း၁၄၊ ၃၆။ ယော၊ ၆း၂၇၊ ၄ဝ၊ ၄၇၊ ၅၄၊ ၆၈။ ယော၊ ၁ဝး၂၇၊ ၂၈)။ သို့ဖြစ်၍ ဖန်ဆင်းခြင်းအစမှ အသက်ကိုမှုတ်သွင်းပေး သောသူသည် ကျဆုံးသောလောကသားများကို ထာဝရအသက်ကိုပြန်ပေးသော သူပင်ဖြစ်သည်။

`ယေရှုသည် အဘယ်ကြောင့် ဤလောကသို့ကြွလာခဲ့သနည်း။ ယော၊ ၁း၂၉။ ယော၊ ၃း၁၆။ ယော၊ ၆း၄ဝ။ ယော၊ ၁ဝး၁ဝ။ ယော၊ ၁၂း၂၇။`

“မောရှေသည် တော၌မြွေကိုမြှောက်ထားသကဲ့သို့ လူသားသည် မြှောက် ထားခြင်းကိုခံရမည်။ အကြောင်းမူကား၊ ထိုသားတော်ကိုယုံကြည်သူအပေါင်း တို့သည် ပျက်စီးခြင်းသို့မရောက်၊ ထာဝရအသက်ကိုရမည်အကြောင်းတည်း” (ယော၊ ၃း၁၄၊ ၁၅)။

မီးမြွေအကိုက်ခံရသောဣသရေလလူများအတွက် ကြေးဝါအရုပ်မြွေကို မြှောက်ထားပြီး မျှော်ကြည့်သူတိုင်း မြွေဆိပ်ကျသလို ယေရှုရှင်သည် အပြစ်သား များအတွက် မိမိကိုယ်ကိုနှိမ့်ချ၍ ကြွဆင်းလာသည်။ ကျွန်ုပ်တို့ခံရမည့်သေခြင်း ၏နေရာ၌ ကိုယ်တော်သည် ကိုယ်စားဝင်ရောက်ခံယူတော်မူခဲ့သည်။ ကိုယ်တော် ကိုယုံကြည်သူတိုင်းအား မိမိ၌ရှိသောထာဝရအသက်ကို ကိုယ်တော်ပေးတော် မူသည်။

ခရစ်တော်ရှင်သည် ကျွန်ုပ်တို့ကိုထာဝရအသက်ပိုင်ဆိုင်စေလိုသည်၊ ကြွယ်ဝပြည့်စုံခြင်းရှိသောထိုအသက်ကို ရရှိစေလိုသည် (ယော၊ ၁ဝး၁ဝ)။ သို့ဖြစ်၍ “ထိုသူကိုလက်ခံသမျှသောသူတည်းဟူသော ကိုယ်တော်ကိုယုံကြည်သူတို့အား ဘုရားသခင်၏သားဖြစ်ရသောအခွင့်ကိုပေးတော်မူ၏။ ထိုသားမူကား၊ လူမျိုးနှင့် စပ်ဆိုင်၍ ဖွားသောသားမဟုတ်။ မေထုန်သံဝါသအားဖြင့်ဖွားသောသားမဟုတ်။ လူအလိုအလျောက်ဖွားသောသားမဟုတ်။ ဘုရားသခင်ဖွားတော်မူသောသား ဖြစ်သတည်း” (ယော၊ ၁း၁၂၊ ၁၃)။

ခရစ်တော်သည် ခမည်းတော်ကိုဖော်ပြရန်အတွက် ကျွန်ုပ်ဆီသို့ကြွလာ ခဲ့သည်။ “ဘုရားသခင်ကို အဘယ်သူမျှမမြင်စဖူးသော်လည်း၊ ခမည်းတော်၏ ရင်ခွင်၌ရှိသော တစ်ပါးတည်းသောသားတော်သည် ဘုရားသခင်ကို ထင်ရှား စေတော်မူပြီ” (ယော၊ ၁း၁၈)။ ယေရှုရှင်၏စာရိတ္တတော်ကိုမြင်ရသည်နှင့် ကျွန်ုပ်တို့သည် ခမည်းတော်၏စာရိတ္တတော်ကိုမြင်ရပြီ။

ယေရှုရှင်၏အသက်တာ၌ ခမည်းတော်၏စာရိတ္တတော်ကို ကျွန်ုပ်တို့ မည်သို့တွေ့နိုင်သနည်း။ ယင်းဖော်ပြချက်သည် အဘယ်ကြောင့် သတင်းကောင်း ဖြစ်နေသနည်း။