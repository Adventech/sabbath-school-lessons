---
title:  ထာဝရအသက်၏နှုတ်ထွက်စကားတော်
date:   25/11/2024
---

`ယော၊ ၆း၆၁-၆၈ ကိုဖတ်ပါ။ ယေရှုရှင်သည် တပည့်တော်များအား သူ့ထံမှထွက်ခွာကြမည်လားဟုမေးသောအခါ ပေတရု၏အဖြေမှာ မည်သို့ အဓိပ္ပာယ်ရှိသနည်း။`

ပေတရု၏စကား၌ ထာဝရအသက်အကြောင်းဖြစ်၍ ရှင်ယောဟန် ခရစ်ဝင်ကျမ်းတစ်လျှောက် အဓိကထားရေးသားထားသောအချက်ဖြစ်သည်။ ထာဝရအသက်ဆိုသည့်စကား၏နက်နဲသောနားလည်မှုကို ယော၊ ၆ ၌ လူ ၅,ဝဝဝ ကိုကျွေးမွေးခြင်းအကြောင်းတွင်တွေ့ရသည် (ယော၊ ၆း၂၇၊ ၄ဝ၊ ၄၇၊ ၅၄၊ ၆၈)။ ယေရှုသည် မိမိကိုယ်ကို အသက်မုန့်ဟူ၍ခေါ်သည် (ယော၊ ၆း၃၅)။ အဓိပ္ပာယ်မှာ ကိုယ်တော်၏သက်တော်စဉ်၊ ကိုယ်တော်၏ အသေခံတော်မူခြင်း၊ ရှင်ပြန်ထမြောက်ခြင်းအကြောင်းအလုံးစုံသည် ထာဝရ အသက်လမ်းဖြစ်၏။

ထာဝရအသက်ဟုဆိုသောစကားသည် ရှင်ယောဟန်ခရစ်ဝင်ကျမ်း၌ ၁ရ ကြိမ်ဖော်ပြရေးသားထားသည်။ ထိုစကားသည် ဝိညာဉ်တည်ရှိခြင်း သဘောကို ရည်ညွှန်းသည်မဟုတ်။ သို့မဟုတ် ထာဝရအသက်ရှင်နိုင်သော သတ္တဝါ၏အစိတ်အပိုင်းတစ်ခုအဖြစ်လည်း ဆိုလိုသည်မဟုတ်။ အခြား ခံယူချက်များလည်းမဟုတ်ပါ။ အသက်ကိုပေးနိုင်သောတန်ခိုး၊ ကယ်တင်ခြင်း ကိုယူဆောင်လာနိုင်သောတန်ခိုး၊ ယခုကျွန်ုပ်တို့ရှိနေသောအခြေအနေနှင့် သခင် ယေရှုပြန်ကြွလာသောအခါ အဆုံးမရှိသောအသက်ထာဝရကိုဆိုလိုပါသည်။ ယေရှုသည် လူ၏အသွေးအသားကို ခံယူခဲ့သကဲ့သို့ပင် ယေရှုရှင်ပြောသော ရှင်ပြန်ထမြောက်ခြင်းသည်လည်း အချိန်ကျရောက်လာသောအခါ၊ ဤလောက၌ ကိုယ်ကာယခန္ဓာဖြင့် ထမြောက်လာကြမည်ဖြစ်သည်။ သေခြင်းမှထမြောက်၍ အသစ်သောအသက်တာဖြင့် ဧဒင်ဥယျာဉ်တော်အတွင်း တစ်ဖန်ပြန်နေရမည့် အခွင့်အရေးဖြစ်သည်။

`ကျွန်ုပ်တို့သည် ထာဝရအသက်ကို မည်သို့ရရှိမည်နည်း ယော၊ ၃း၁၅၊ ၁၆။ ယော၊ ၅း၂၄။ ယော၊ ၆း၄ဝ၊ ၄၇။ ယော၊ ၈း၃၁။ ယော၊ ၁၂း၄၆။ ယော၊ ၂ဝး၃၁။`

ယုံကြည်ခြင်းတစ်ခုတည်းဖြင့် ကျွန်ုပ်တို့သည် ခရစ်တော်လောကသို့ ကြွလာ၍ ကျွန်ုပ်တို့ကိုယ်စားအသေခံကြောင်းကို ယုံကြည်ကြသည်။ ထို ယုံကြည်ခြင်းသည် ကျွန်ုပ်တို့အတွက်ဆုလာဘ်လက်ဆောင်ဖြစ်သည်။ သို့ပါ သော်လည်း ကျွန်ုပ်တို့ကိုယ်ကို ယေရှုရှင်ထံသို့ဆက်ကပ်အပ်နှံရန်လိုသည်။ နောင်တရရန်လိုသည်၊ ကိုယ်တော်၏အသွေးတော်သည် ခွင့်လွှတ်ခြင်းနှင့် အပြစ်ဖြေခြင်း၊ ဆေးကြောခြင်းကိုဖြစ်စေကြောင်း ခံယူရမည်။

ယေရှုသည် ပေတရုကိုမေးသောမေးခွန်း၌ ပေတရုမှ သူ့အားစွန့်ခွာ မည်လားဟူ၍ဖြစ်သည်။ ပေတရု၏အဖြေမှာ “ရှိမုန်ပေတရုက၊ သခင်၊ အကျွန်ုပ်တို့သည် အဘယ်သူ့ထံသို့သွားရမည်နည်း။ ထာဝရအသက်နှင့်ယှဉ် သောစကားသည် ကိုယ်တော်၌တည်ပါ၏” (ယော၊ ၆း၆၈)။ ကယ်တင်ခြင်းကို ကျွန်ုပ်တို့မည်ကဲ့သို့ထိန်းသိမ်းစောင့်ရှောက်ရမည်နည်း။ အတွေးအခေါ်၊ ရာဇဝင်၊ သိပ္ဋံနှင့် လူတို့၏နည်းဥပဒေသမှလာသည်မဟုတ်။ ယေရှုရှင်ထံတော်မှလာ သည်။ ကိုယ်တော်သည် ထာဝရအသက်ကိုပိုင်ဆိုင်ထားသည်။ သန့်ရှင်းသော ဝိညာဉ်တော်၏လုပ်ဆောင်ခြင်းကိုလက်ခံတုံ့ပြန်သူတိုင်းအား ထာဝရကယ်တင် ခြင်း၊ ထာဝရအသက်ကိုပေးနေပါသည်။

ယခုလတ်တလောအသက်ရှင်ရခြင်းနှင့် ထာဝရအသက်ရရှိမည့် ကတိတော်မည်သို့ရှိသနည်း။ ကျွန်ုပ်တို့၏အမြင်ကို မည်သို့သက်ဆိုင်မှုရှိနေ သနည်း။