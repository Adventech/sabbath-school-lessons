---
title:  ယုံကြည်၍အသစ်မွေးဖွားခြင်း
date:   26/11/2024
---

`ယော၊ ၁း၁၂၊ ၁၃ ကိုဖတ်ပါ။ ခရစ်ယာန်ဖြစ်လာရန်အတွက် အဆင့်ဆင့်မည်သို့ရှိရမည်နည်း။`

ရှင်ယောဟန်သည် ခရစ်ဝင်ကျမ်း၌ရေးသားထားသည့်အတိုင်း ယေရှုရှင် ကို ကျွန်ုပ်တို့ယုံကြည်လျှင် ကိုယ်တော်၏နာမတော်၌ ထာဝရအသက်ကို ကျွန်ုပ်တို့ပိုင်ဆိုင်ရလိမ့်မည် (ယော၊ ၂ဝး၃၁။ ယော၊ ၁း၁၂၊ ၁၃)။ ယင်း ဖြစ်စဉ်ကို အဆင့်နှစ်ဆင့်ဖြင့်ရှင်းပြထားသည်။ ပထမအချက်မှာ ကျွန်ုပ်တို့ ကိုယ်တော်ကိုပိုင်ဆိုင်ရမည်။ ကိုယ်တော်ကိုယုံကြည်ရမည်။ ဒုတိယအနေဖြင့် ကိုယ်တော်သည် မိမိ၏အခွင့်အာဏာအားဖြင့် ကျွန်ုပ်တို့ကို ဘုရားရှင်၏သားသမီး များဖြစ်လာရန် တန်ခိုးတော်ကိုပေးထားသည်။ အခန်း (၁၃) ၌ ဘုရားရှင်၏ တစ်ပါးတည်းသောသားတော်အကြောင်းကိုရေးထားသည်။ လူနှင့်ဘုရားရှင် ပေါင်းပြီး ခရစ်ယာန်ဖြစ်လာရေးကိုမျှော်လင့်သည်။ ကျွန်ုပ်တို့သည် ယုံကြည်ခြင်း ဖြင့် လုပ်ဆောင်၍ ကိုယ်တော်ကိုရယူပိုင်ဆိုင်ရမည်။ အလင်း၌လျှောက်လှမ်း နေရမည်။ သို့သော် ကိုယ်တော်တစ်ပါးတည်းသာ ကျွန်ုပ်တို့၏စိတ်ကို ပြန်၍ ခွန်အားဖြည့်ဆည်းပေးနိုင်သည်။

ကိုယ်တော်၏နှုတ်ထွက်စကားတော်ကိုကြားရ၍ ယုံကြည်နိုင်ရန် ဘုရားရှင်မစတော်မူသည် (ရောမ၊ ၁ဝး၁၇)။ “ခရစ်တော်၌ ယုံကြည်ခြင်း ခိုင်မြဲနေစေရန် ကိုယ်တော်သည် နှုတ်ကပတ်တော်ကိုကိုယ်စားပြုထားကြောင်း ယုံကြည်လက်ခံထားရမည်။” (Ellen G. White, Christian Education, p. 433). “သန့်ရှင်းသောဝိညာဉ်တော်သည် လူတို့၏စိတ်ကိုအလင်းပေးသည်။ ထာဝရဘုရားကိုယုံကြည်စေရန် ဖန်တီးပေးသည်။ (Ellen G. White, SDA Bible Commentary, vol. 7, p. 940).

သားတော်ကိုမေရှိယဟုလက်ခံသူတိုင်းသည် ထာဝရအသက်ရရှိ၏။ ရှင်ယောဟန်သည်လည်း ယေရှုမိန့်တော်မူသော “နှုတ်ကပတ်တော်” ကို ယုံကြည်လက်ခံခြင်းအကြောင်းကို အထူးပြောကြားသည် (ယော၊ ၅း၂၄၊ ၃၈၊ ၄၇)။ ၎င်းသည် သန့်ရှင်းသောဝိညာဉ်တော်မှ စိတ်ပြောင်းလဲခြင်းကို ယူဆောင်လာပေးခြင်းဖြစ်သည် (ယော၊ ၁၆း၇၊ ၈ ကို ရောမ၊ ၈း၁၆ နှင့် နှိုင်းယှဉ်ဖတ်ပါ)။

`ရောမ၊ ၈း၁၆ ကိုဖတ်ပါ။ ယေရှုရှင်၌ရှိသောကယ်တင်ခြင်းအကြောင်း ကို မည်သို့တွေ့ရသနည်း။`

ယုံကြည်ခြင်း၊ ကျမ်းစာအတိုင်းဖော်ပြသောယုံကြည်ခြင်းသည် ကျွန်ုပ်တို့ စိတ်အတွင်းသို့ သန့်ရှင်းသောဝိညာဉ်တော်ဘုရား၏လုပ်ဆောင်ချက် အခြေခံ သဘောမှလာသည်။ ယင်းသည် ကျွန်ုပ်တို့အတွက် အခြေခံယုံကြည်ခြင်း ဖြစ်သည်။

“ယုံကြည်ခြင်းသည် မျက်စိဖြင့်မြင်၍ နားဖြင့်ကြားရသော ကြီးမား သည့်ကောင်းချီးမဂင်္လာဖြစ်သည်။” (Ellen G. White, In Heavenly Places, p. 104). လူသားအနေဖြင့် ယုံကြည်ခြင်းကိုချဉ်းကပ်နိုင်ရန် ဦးစွာအခြေအမြစ်ကို ရှာဖွေရမည်။ ယုံကြည်ခြင်းအတွက်စံ (သို့မဟုတ်) မှတ်ကျောက်သတ်မှတ် ရမည်။ ထိုနောက်မှ ယုံကြည်ရမည်ဟု ယူဆတတ်ကြသည်။ သို့သော် ကျမ်းစာအရ ယုံကြည်ခြင်းကိုချဉ်းကပ်သွားရာ၌ အခြေအမြစ်ကျသောအကြောင်း မှာ ဘုရားရှင်ထံမှ ဆုလာဘ်ကျေးဇူးဖြစ်သည် (ဧဖက်၊ ၂း၈။ ၁ကော၊ ၁း၁၇-၂၄။ ၁ကော၊ ၂း၁-၆)။ ထိုယုံကြည်ခြင်း၏အခြေအမြစ်မှ ကျွန်ုပ်တို့ စတင်ရသည်။ ထိုနောက်မှ ကရုဏာတော်နှင့် နားလည်ခြင်းတို့၌ ကြီးထွား ရင့်သန်လာကြသည်။

အကယ်၍ တစ်ဦးတစ်ယောက်မှ သင်၏ယုံကြည်ခြင်းသည် မည်သည့် အပေါ်အခြေခံကြောင်းမေးလာလျှင် သင်မည်သို့ဖြေဆိုမည်နည်း။