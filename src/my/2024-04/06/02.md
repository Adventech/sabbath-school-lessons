---
title:  နှိမ့်ချသောသဘောထားကို နှစ်ခြင်းဆရာယောဟန်မှ တစ်ဖန်ထပ်မံ ပြသသည်
date:   03/11/2024
---

သင်ခန်းစာ ၂ ၌ ယောဟန်သည် နှိမ့်ချလျက် သက်သေခံခြင်း ကြောင့် ပထမဦးဆုံး အန္ဒြေနှင့်ယောဟန်၊ ပေတရု၊ ဖိလိပ္ဋုနှင့် နာသနေလတို့ ယေရှု၏အထံတော်သို့ လာရောက်တပည့်ခံကြသည်။ သက်သေခံခဲ့ပြီဖြစ်သော ကြောင့် နှစ်ခြင်းဆရာယောဟန်အကြောင်း ထပ်၍ပေါ်လာစရာမလိုအပ်တော့ ဘူးဟူ၍ ယူဆနိုင်သော်လည်း ယောဟန်၏အကြောင်းသည် ခရစ်ဝင်ကျမ်းတွင် ထပ်ခါထပ်ခါပြန်၍ပေါ်လာပါသည်။

`ယော၊ ၃း၂၅-၃၆ ကိုဖတ်ပါ။ နှစ်ခြင်းဆရာယောဟန်သည် မိမိ ကိုယ်ကို ယေရှုရှင်နှင့် မည်သို့နှိုင်းယှဉ်ထားသနည်း။`

ယောဟန်၏တပည့်များအချင်းချင်းနှင့် နာမည်မဖော်ပြသောယုဒလူ တစ်ဦးတို့သည် ထုံးစံဓလေ့အရ သန့်ရှင်းဖြူစင်ဆေးကြောခြင်းကိစ္စကို ငြင်းခုန် ကြသည်။ အထူးသဖြင့် နှစ်ခြင်းမဂင်္လာခံယူခြင်းအကြောင်းဖြစ်ဟန်ရှိသည် (မာ၊ ၁း၄၊ ၅)။

စိတ်ဝင်စားစရာအကြောင်းမှာ ယောဟန်၏တပည့်များသည် ထို အငြင်းအပွားကိစ္စ၏အဖြေတောင်းခံရန် မိမိတို့၏ဆရာဆီပြန်လာပြီး ယေရှု အကြောင်းကိုပါ အစီရင်ခံကြသည်။ “ကိုယ်တော်သက်သေပေးသောသူသည် ဗတ္တိဇံကိုပေးလျက်နေ၏။ ထိုသူထံသို့ လူအပေါင်းတို့သည် ရောက်ကြပါ၏” (ယော၊ ၃း၂၆) ဟု မနာလိုသောသဘောဖြင့် တင်ပြကြသည်။ ယေရှုရှင်ကို မနာလိုသောသဘောပင်ဖြစ်သည်။ မိမိတို့၏ဆရာသခင်အတွက်ကိုယ်စား မနာလိုပေးခြင်းဖြစ်သည်။ မိမိတို့ကိုယ်တိုင်အတွက်လည်း မနာလိုမရှုစိမ့်ဖြစ် နေကြသည်။

ထိုမနာလိုမှုအတွက် ယောဟန်သည် မကျေနပ်သောစကားကိုလိုက်လျော ၍ ပြောဆိုရန်လည်း မခက်ခဲပါ။ သို့သော် ယောဟန်ထိုသို့မလုပ်ပါ။ ယောဟန် သည် မိမိ၏ကဏ္ဍတာဝန်အပိုင်းကို ကောင်းစွာနားလည်ထားသည်။ မိမိ၏ တပည့်တော်တို့ကိုပင် မိမိသည် ခရစ်တော်လုံးဝမဟုတ်ကြောင်းကို သတိပေး လိုက်သေးသည်။ သေချာစဉ်းစားဆင်ခြင်တတ်၍ သူသည် မည်သည့်တာဝန်ကို ယူနေရသည့်အကြောင်းကို ကောင်းစွာသိရှိထားသောကြောင့် ကိုယ်တော်အတွက် မေရှိယကယ်တင်ရှင်အတွက် ရှေ့ပြေးလမ်းခရီးပြင်ဆင်ပေးရသူသာဖြစ်ကြောင်း၊ ယေရှုရှင်အတွက် သက်သေခံပေးရန်အတွက်သာဖြစ်ကြောင်း အတိအကျ နားလည်ထားသောကြောင့်ဖြစ်သည် (ယော၊ ၁း၆-၈)။

မဂင်္လာဆောင်ပွဲကိုပုံပမာပြု၍ ဥပမာစကားပြောကြားရာ၌လည်း သူသည် မိမိကိုယ်ကို သတို့သား၏မိတ်ဆွေသာဖြစ်ကြောင်းနှင့် ယေရှုသည် သတို့သားဟု တင်စားထားသည်။ သတို့သမီးသည် ဘုရားရှင်၏လူများဖြစ်သည် (ဟော၊ ၂း၁၆-၂၃။ ဟေ၊ ၆၂း၁-၅)။ ယောဟန်သည် ယေရှုကိုရည်ရွယ်၍ “သူသည် တိုးပွားလိမ့်မည်။ ငါမူကား၊ ဆုတ်ယုတ်သွားမည်” ဟုဆိုရာ၌ သူ၏ ကြီးစွာသောသဘောထားကို ကွက်ကွက်ကွင်းကွင်းတွေ့မြင်နေရသည် (ယော၊ ၃း၃ဝ)။ ထိုသို့ဆိုရာ၌ ယောဟန်၏အမှန်တကယ်ကြီးမြတ်ခြင်းကို ပြသသည်။

ယော၊ ၃း၃၁-၃၆ ၌ ယေရှုရှင်နှင့် နှစ်ခြင်းဆရာယောဟန်တို့ကို နှိုင်းယှဉ်ပြထားသေးသည်။ မေရှိယသည် သူ၏ရှေ့၌ပြေးရသောလမ်းခရီး ပြင်ဆင်ပေးသူထက် ကြီးမြတ်ကြောင်းကို ဖော်ပြထားသည်။ နှစ်ခြင်းဆရာ ယောဟန်မှ ယေရှုရှင်၏အကြောင်းကို သက်သေခံခြင်း၌ တစ်ဖန်ပြန်၍ရှင်းလင်း ပြတ်သားမှုကိုမြင်ရသည်။ ယေရှုရှင်၏သက်သေခံချက်နှင့် ယုံကြည်ချက်ကို လက်ခံရရှိသောသူမည်သူမဆို ထာဝရအသက်ကိုရပြီဟုဆိုထားသည်။ ကိုယ်တော် ကိုမရသောသူမူကား ဘုရားသခင်၏အမျက်တော်ဖလား၌ လောင်းချသော အမျက်တော်စပျစ်ရည်ကိုသောက်ရလိမ့်မည်။ ထိုကြောင့် ကျမ်းစာချက်လာ သည်အတိုင်း “ဘုရားသခင်သည် လောကသားတို့ကိုချစ်၍ မိမိ၏သားတော်ကို စေလွှတ်ပြီး လောကီသားများကို ကယ်တင်စေပါသည်” (ယော၊ ၃း၁၆၊ ၁၇)။ သို့သော် ထိုသားတော်ကိုလက်မခံသောသူအပေါင်းတို့သည် မိမိတို့၏ အပြစ်အလျောက် ထာဝရသေခြင်းလမ်းသို့ ဧကန်မုချသက်ဆင်းသွားရမည်။

ဘုရားရှေ့လူတို့ရှေ့၌ နှိမ့်ချခြင်းသဘောကို ကျွန်ုပ်တို့မည်သို့သင်ယူ နိုင်မည်နည်း။ နှစ်ခြင်းဆရာယောဟန်၏နှိမ့်ချတတ်သောစိတ်ထားကို ကျွန်ုပ်တို့ ပုံပမာယူနိုင်မည်လား။