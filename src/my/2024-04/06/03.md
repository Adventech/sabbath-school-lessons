---
title:  မေရှိယအကြောင်းနားလည်မှုအသစ်
date:   04/11/2024
---

`ယော၊ ၁း၃၂-၃၆ ကိုဖတ်ပါ။ နှစ်ခြင်းဆရာယောဟန်အနေဖြင့် လူတို့ကြာမြင့်စွာစောင့်နေရသော မေရှိယအရှင်ကိုမစောင့်ကြကြောင်း မည်သို့ ပြောကြားသနည်း။`

ဂျူး (ယုဒ) လူမျိုးများသည် မေရှိယအရှင်ကိုစောင့်နေခြင်းမှာ သူတို့ ကိုဖိနှိပ်နင်းပြားထားသော ရောမလူမျိုးတို့၏လက်မှ ကယ်တင်ပေးမည်ဟု မျှော်လင့်နေခဲ့ခြင်းဖြစ်သည်။ ရောမတို့အချိန်ကြာမြင့်စွာအနိုင်ကျင့်ထားခြင်းခံနေ ရသည်။ ယုဒလူတို့သည် မေရှိယကိုမျှော်လင့်နေရသည့်အကြောင်းမှာ ရောမ ၏လက်အောက်မှ လွတ်မြောက်အောင်လုပ်ဆောင်ပေးမည့်အပြင် အင်အားကြီး သောနိုင်ငံတော်ကို တည်ထောင်ပေးမည်ဟု ယုံကြည်နေသောကြောင့်ဖြစ်သည်။ ယောဟန်၏စကားအရ ယေရှုရှင်ကို “ဘုရားသခင်၏သိုးသငယ်တော်” ဟု ခေါ်ဝေါ်ခဲ့သည်။ အပြစ်ဖြေရန်ပူဇော်ခံရမည်ဟု တိုက်ရိုက်အဓိပ္ပာယ်ပေါက် နေသော်လည်း လူအများစုက နားလည်မှုလွဲနေကြသည်။ အဓိပ္ပာယ်အလုံးစုံကို သူတို့မသိနိုင်ပါ။

သို့ဖြင့်ယောဟန်သည် မိမိ၏ခရစ်ဝင်ကျမ်းအားဖြင့် ထိုသူတို့၏ မေရှိယအကြောင်းနားလည်ခြင်းသဘောကို ပြောင်းလဲပေးချင်သည်။ သို့မှသာ ယေရှုရှင်သည် အနာဂတ္တိဟောကြားချက်ကို ပြည့်စုံစေသူကြွလာသောဘုရင် မင်းကြီး၊ မည်သည့်အလုပ်ကိုလုပ်ဆောင်ရမည်အကြောင်း စသည်တို့ကို လက်ခံလာနိုင်ရန်အတွက်ဖြစ်သည်။ ကိုယ်တော်သည် နိုင်ငံရေးခေါင်းဆောင် တစ်ဦး၊ စစ်တပ်ကိုဦးဆောင်မည့်သူတစ်ဦးအဖြစ် ကြွလာခြင်းမဟုတ်။ မိမိ ကိုယ်ကို အပူဇော်ခံအသေခံ၍ လောက၏အပြစ်ကို ပြစ်ကြွေးဆပ်ပေးရန် ကြွလာခြင်းသာဖြစ်သည်။ ဖော်ပြသောကိစ္စများအားလုံးပြီးစီးပြီးမှသာ ကိုယ်တော် သည် နိုင်ငံတော်ကိုတည်ထောင်လိမ့်မည် (ဒံ၊ ရး၁၈)။

“ယေရှုရှင်ဗတ္တိဇံခံယူတော်မူစဉ် ယောဟန်က သူ့အားဘုရားသခင်၏ သိုးသငယ်ဟု လူတို့နှင့်မိတ်ဆက်ပေးခဲ့သည်။ ရောင်ခြည်အလင်းတန်းအသစ် တစ်ခု မေရှိယအရှင်၏အမှုတော်ကို ဖြာဆင်းထွန်းလင်းပေးခဲ့သည်။ ပုရောဖက်၏ အသိစိတ်သည် ဟေရှာယ၏စကားကို ထောက်ပြပေးခဲ့သည်။ ‘အသေ သတ်ခြင်းငှာ ဆောင်သွားသောသိုးသူငယ်ကဲ့သို့ သူ့ကိုဆောင်သွားလေ၏’ (ဟေရှာ၊ ၅၃း၇)။” (Ellen G. White, The Desire of Ages, p. 136).

ယော၊ ၁း၃၁ ၌ နှစ်ခြင်းဆရာယောဟန်၏စကားတွင် “အစက ထိုသူကို ငါမသိ” ဟူ၍ဆိုထားခဲ့သည်။ ယေရှုသည် မေရှိယဖြစ်ကြောင်း ယောဟန်မည်ကဲ့သို့သိရှိလာသနည်း။ အဖြေမှန်မှာ ယောဟန်ကို ကြိုတင် စေလွှတ်ပေးသောဘုရားရှင်မှ မိန့်တော်မူချက်၌ “အကြင်သူ၏အပေါ်၌ ဝိညာဉ် တော်ဆင်းသက်၍ နားတော်မူသည်ကိုသင်မြင်လျှင် ထိုသူကား သန့်ရှင်းသော ဝိညာဉ်တော်၌ ဗတ္တိဇံကိုပေးသောသူပေတည်း” (ယော၊ ၁း၃၃)။ “ငါသည် မြင်၍ ဤသူသည် ဘုရားသခင်၏သားတော်ဖြစ်တော်မူကြောင်းကို သက်သေ ခံသည်ဟု ယောဟန်ဆိုလေ၏” (ယော၊ ၁း၃၄)။ တစ်နည်းဆိုရသော် ဘုရားရှင်သည် ယောဟန်အား ယေရှုသည်မေရှိယဖြစ်ကြောင်းကို ဖော်ပြပေး ခြင်းဖြစ်သည်။

“ဘုရားသခင်၏တန်ခိုးတော်နှင့် ဘုရားသခင်၏ပညတ်တော်တည်းဟူ သော ခရစ်တော်” (၁ကော၊ ၁း၂၄) ယေရှုကို ဘိသိက်ခံခရစ်တော်ဟု သိနိုင်သောဉာဏ်ပညာကို သန့်ရှင်းသောဝိညာဉ်တော်၏ပဲ့ပြင်ခြင်းတန်ခိုးကြောင့် ဘုရားရှင်ချပေးသောအသိဉာဏ်ဖြစ်သည်။ ယင်းအဓိကအကြောင်းအရာကို ရှင်ယောဟန်ရေးသားထားသောခရစ်ဝင်ကျမ်း၌ မကြာခဏမြင်တွေ့နေရသည်။ ကယ်တင်ခြင်းသည် လောကအတွေးအခေါ်ပညာမှလာသည်မဟုတ်။ သိပ္ဋံ ပညာမှမရရှိနိုင်၊ မြင့်မားသောသင်ယူခြင်းမျိုးမှလည်း မရရှိနိုင်ပါ။ ယုံကြည် ခြင်းဖြင့် မိမိတို့၏စိတ်နှလုံးကို ဘုရားရှင်အား ပူဇော်ဆက်ကပ်ပေးအပ်ခြင်းနှင့် ယေရှုရှင်၏စကားတော်ကိုနာခံခြင်းဖြင့် ကယ်တင်ခြင်းကိုရရှိသည်။

ယေရှုရှင်သည် ကျွန်ုပ်တို့အတွက် အပြစ်ကြွေးအားလုံးကို ဆပ်ပေး ကြောင်းဟူသောအမှန်တရားကို ထုတ်ဖော်ပြသခြင်းမရှိလျှင် ကျွန်ုပ်တို့မည်သို့ သိနိုင်မည်နည်း။ ကျမ်းစာကိုသိနားလည်ပြီး ယင်းကျမ်းစာက ယေရှုအကြောင်းကို သွန်သင်ပေးနေကြောင်းသိရှိထားရန် အဘယ်ကြောင့်အလွန်အရေးပါသနည်း။