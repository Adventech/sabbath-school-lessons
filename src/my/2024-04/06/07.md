---
title:  ဆက်လက်လေ့လာရန်။
date:   08/11/2024
---

Ellen G. White, “The Crisis in Galilee,” pp. 383-394; “In the Outer Court,” pp. 621-626, in the Desire of Ages ကိုဖတ်ပါ။

“မည်သူ့ထံသို့ကျွန်ုပ်တို့သွားရမည်နည်း။” မည်သူကိုဆရာတင်ရ မည်နည်း။ ဣသရေလဆရာတို့သည် ရှေးရိုးစွဲအယူကိုသာစွဲကိုင်ထားကြသည်။ ဖာရိရှဲနှင့်ဇဒ္ဒုကဲတို့သည် စိတ်ကြီးဝင်နေကြသည်။ ယေရှုရှင်နှင့်ပတ်သက် လာလျှင် ဝိနည်းထုံးစံ၊ ဓလေ့ဖြင့်သာလှည့်ပတ်ပြောပြီး မိမိတို့ကိုယ်ကို အမွန်းတင် ချင်ကြသည်။ တပည့်တော်တို့ကမူ ယေရှုနှင့်တွေ့ဆုံပြီးနောက် မိမိတို့၏ အသက်တာသည် ငြိမ်းချမ်းငြိမ်သက်ခြင်း ပိုမိုရရှိလာကြသည်။ အပြစ်လုပ်မိ သူကို ဆဲဆိုကြိမ်းမောင်း၊ နှိပ်စက်ညှဉ်းပန်းသူများဆီသို့ပြန်ရန် စိတ်ရှိအုံးမည် လား။ မေရှိယကိုကြာမြင့်စွာစောင့်မျှော်နေရသူများဖြစ်ခဲ့သည်။ ယခုမေရှိယ လာပြီ။ ထိုမေရှိယအနား၌ရှိနေရပြီ။ ခွဲခွာမသွားလိုတော့ပါ။ ကိုယ်တော်၏ အသက်တာကိုမြင်တွေ့၍ ငြိမ်းချမ်းမှုပေးနေပြီ။ ကိုယ်တော်ကိုသတ်ရန် ကြံစည် သူများနှင့် ကိုယ်တော်၏နောက်တော်သို့လိုက်သူများကို နှိပ်စက်ညှဉ်းပန်း သူများဆီသို့ မပြန်သွားလိုတော့ပါ။

“မည်သူဆီသို့ကျွန်ုပ်တို့သွားရမည်နည်း။” ယေရှုရှင်၏သွန်သင်ခြင်း၊ ကိုယ်တော်၏မေတ္တာတော်ကရုဏာတော်သည် မယုံကြည်သူအမှောင်ကမ္ဘာ အတွင်းရှိနေသူများ၊ လောကသားလူဆိုးများအတွက်သာမဟုတ်ပါ။ ကိုယ်တော် ကိုစွန့်ပယ်၍ ထွက်ခွာသည့်ပေတရုသည် တပည့်တော်တို့၏ယုံကြည်ခြင်းကို ထုတ်ဖော်ခဲ့သည်။ “ကိုယ်တော်သည် ခရစ်တော်ဖြစ်သည်။” ယုံကြည်ခြင်း ဝိညာဉ်ကျောက်ဆူးပြုတ်ထွက်သွားသည်ဟု ထင်ရသောအချိန်၌ လူတို့သည် ကြောက်ရွံ့နာကျင်စွာခံစားကြရသည်။ ကယ်တင်ရှင်ကိုဆုံးရှုံးရခြင်းဟု ခံစားချက် သည် မုန်တိုင်းပြင်းသောအမှောင်ညအတွင်းပင်လယ်၌ မျောနေသည့်အဖြစ်မျိုးနှင့် တူညီနေသည်။ (Ellen G. White, The Desire of Ages, p. 393).