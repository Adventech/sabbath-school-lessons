---
title:  လက်ခံခြင်းနှင့်ငြင်းဆန်ခြင်း
date:   05/11/2024
---

သင်ခန်းစာ (၂) တွင် ယောဟန် ၆ ၌ပါရှိသော လူ ၅,ဝဝဝ ကို ကျွေးမွေးခြင်းအကြောင်းလေ့လာခဲ့ရသည်။ သို့သော် ၎င်းအကြောင်းအရာ၏ အဆုံးသတ်ပိုင်းကိုတော့ မလေ့လာခဲ့ကြပါ။ ထိုအကြောင်းအရာကို ယနေ့ လေ့လာသွားမည်ဖြစ်သည်။

`ယော၊ ၆း၅၁-၇၁ ကိုဖတ်ပါ။ ယေရှုရှင်မှ လူများတို့သည်လက်ခံရန် ခက်ခဲကြသည်ဟု အဘယ်သို့ယေရှုမိန့်ခဲ့သနည်း။`

ယေရှုရှင်၏အံ့ဩဖွယ် လူတို့ကိုကျွေးမွေးသောကိစ္စ၏နောက်ဆက်တွဲ ကိစ္စ၌ ကိုယ်တော်ကိုဘုရင်တင်မြှောက်ရန် လူများအသင့်ရှိနေကြသည် (ယော၊ ၆း၁-၁၅)။ သို့သော် ကိုယ်တော်သည် ကပေရနောင်မြို့ရှိ တရားဇရပ်၌ သူတို့နှင့်ပြောဆိုရာ၌ ဝိညာဉ်ရေးသဘောအရ ကိုယ်တော်ပြုတော်မူသော နိမိတ် လက္ခဏာအကြောင်းကို ရှင်းပြတော်မူခဲ့သည်။ “ငါသည် အသက်မုန့်ဖြစ်၏” (ယော၊ ၆း၃၅)။ ထပ်ဆင့်၍ အသေးစိတ်ကိုယ်တော်မိန့်တော်မူသည်မှာ ကိုယ်တော်၏အသားသည် အသက်မုန့်ဖြစ်၍၊ လောကသားများအတွက် ကိုယ်တော်ပေးတော်မူ၏” (ယော၊ ၆း၅၁)။

ထိုစကားသည် လူထုကြီး၏မျက်စိကို ဖွင့်ပေးလိုက်သလိုဖြစ်ပြီး ယေရှုရှင်သည် လောက၏ရှင်ဘုရင်ဖြစ်ရန်မဟုတ်ကြောင်းကို နားလည်သွား သည်။ ကိုယ်တော်သည် လောက၏ရှင်ဘုရင်ဖြစ်ရန် ရည်ရွယ်ချက်မရှိ။ လူထုကြီးသည် မိမိတို့အဆိုသွင်းခဲ့သောယေရှုရှင်ကို ဘုရင်မြှောက်ရန် စကားကို ရုတ်သိမ်းပြီး ကိုယ်တော်ကိုမေရှိယအဖြစ် လက်ခံလာကြရန်၊ အသိအမှတ် ပြုလာကြရန် စဉ်းစားလာကြသည်။ ထိုကြောင့် များစွာသောတပည့်တပန်းများက ကိုယ်တော်ကိုစွန့်ခွာထွက်သွားခဲ့ကြသည် (ယော၊ ၆း၆၆)။

လူသားတို့၏အတွေးအမြင်အရ ယေရှုရှင်အတွက် အလွန်ခက်ခဲသော အချိန်ဖြစ်လာမည်။ လူထုကြီး၏စိတ်အလိုအတိုင်းမဖြစ်လာသဖြင့် သူတို့ လိုချင်သောပုဂ္ဂိုလ်မျိုးဖြစ်မလာသောအခါ ကိုယ်တော်ကိုစွန့်ခွာထားရစ်ခဲ့ကြသည်။ လူသားတစ်ယောက်အနေဖြင့် စိတ်ဓာတ်ကျစရာကောင်းသော အခိုက်အတန့် ဖြစ်သည်။ လူထုကြီးသည် ယေရှုကိုချန်ရစ်၍ ထွက်ခွာသွားကုန်သည်။ ကိုယ်တော်၏အနီးဆုံးလူတပည့်တော်များသာ ကျန်ရစ်ကြသည်။ ၁၂ ပါးသော တပည့်တော်တို့ကိုလည်း ကိုယ်တော်မှ မိမိနှင့်ခွဲခွာထွက်သွားချင်သလားဟု မေးခဲ့သည်။

ထိုအချိန်မှာပင် ရှင်ပေတရုသည် အံ့ဖွယ်ဖြောင့်ချက်ထွက်ဆိုမှုကို ပြု၍၊ ယေရှုရှင်သည် မည်သူဖြစ်ကြောင်း၊ ယေရှုရှင်၌ မည်သို့သောပိုင်ဆိုင်မှု မျိုးရှိကြောင်း သက်သေပြုစကားဆိုလာသည်။ “ထာဝရအသက်နှင့်ယှဉ်သော စကားသည် ကိုယ်တော်၌တည်ပါ၏။ ကိုယ်တော်သည် ခရစ်တော်တည်းဟူသော အသက်ရှင်တော်မူသော ဘုရားသခင်၏သားတော်ဖြစ်တော်မူသည်ကို အကျွန်ုပ်တို့ ယုံကြည်သိမှတ်ကြပါသည်ဟု လျှောက်လေ၏” (ယော၊ ၆း၆၈၊ ၆၉)။

တပည့်တော်တို့သည် ယေရှုရှင်နှင့်အတူ နှစ်နှစ်ခန့်ရှိနေခဲ့သည်။ ကိုယ်တော်နှင့်အတူ ခရီးသွားလာခဲ့သည်။ ကိုယ်တော်ပြုတော်မူသောနိမိတ် လက္ခဏာတို့ကိုမြင်ရသည်။ ကိုယ်တော်၏ဟောပြောသွန်သင်ချက်ကို ကြားခဲ့ ရသည်။ ကိုယ်တော်နှင့်ယှဉ်နိုင်သူတစ်ဦးမျှမရှိကြောင်းကို သူတို့စိတ်ထဲ၌ ခံစား နေရသည်။ ကိုယ်တော်အပေါ်လက်ခံထားသောစိတ်သဘောမှာ တထစ်ချတည်း မဟုတ်ခဲ့သည့်တိုင် ရံဖန်ရံခါ ကိုယ်တော်သည် မေရှိယအမှန်ပင်ဖြစ်သည်ဟု စွဲမှတ်ကြသည်။ ကိုယ်တော်ကြွလာခြင်း၏အကြောင်းရင်းကို နားမလည်ခြင်း သည်သာ ပြဿနာဖြစ်ခဲ့သည်။ ကိုယ်တော်အသေခံပြီး ပြန်လည်ရှင်ပြန် ထမြောက်မှသာ နားလည်စပြုလာကြသည်။ ယေရှုအဘယ်ကြောင့်ကြွလာရခြင်း အကြောင်းကို စတင်သိမြင်လာကြသည်။

ကျွန်ုပ်တို့လေ့လာခဲ့သောအကြောင်းမှာ လူအများစုသည် အဘယ်ကြောင့် မှားယွင်းခဲ့ရကြောင်း မည်သို့သင်ခန်းစာယူနိုင်သနည်း။ ယင်းအကြောင်းကို ကျွန်ုပ်တို့အဘယ်ကြောင့် အထူးသတိရှိရမည်နည်း။ အထူးသဖြင့် ကျွန်ုပ်တို့ ၏ယုံကြည်ခြင်းနှင့်ဆိုင်သောမျှော်လင့်ချက်သည် အခြားလူအများနှင့်မတူညီ သောအခါ၊ အများစုသောခရစ်ယာန်တို့နှင့် ကွဲပြားနေသောအခါ ကျွန်ုပ်တို့ မည်သို့ခံယူချက်ထားနိုင်မည်နည်း။