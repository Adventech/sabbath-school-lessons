---
title:  လူထုကြီး၏သက်သေခံချက်
date:   07/11/2024
---

“ထိုပွဲကိုခံ၍ နောက်ဆုံးဖြစ်သောနေ့မြတ်၌ ယေရှုသည်ရပ်၍ ကြွေးကြော် တော်မူသည်ကား၊ ရေငတ်သောသူရှိလျှင် ငါ့ထံသို့လာ၍သောက်လော့။ ငါ့ကို ယုံကြည်သောသူသည် ကျမ်းစာလာသည်အတိုင်း အသက်ရေထွက်ရာစမ်းရေ တွင်းဖြစ်လိမ့်မည်ဟု မိန့်တော်မူ၏” (ယော၊ ရး၃၇၊ ၃၈)။

ရှင်ယောဟန်၏မှတ်တမ်း၌ ယေရှုရှင်သည် ရဲရင့်စွာဖြင့် မိမိကိုယ်ကို ကြေညာသောအချိန်အခါပေါင်းများစွာရှိသည်။ မိမိသည်မည်သူဖြစ်ကြောင်း၊ မိမိမည်သည့်အတွက်ကြွလာသည်အကြောင်းကို ထင်ထင်ရှားရှားကြေညာလေ့ ရှိသည်။

ယော၊ ရး၃၇၊ ၃၈ ကိုကိုးကားပြီး ယေရှုရှင်သည် မိမိမည်သူဖြစ် ပါကြောင်း၊ မိမိရောက်လာခြင်း၏ရည်ရွယ်ချက်မည်သို့ရှိသည်ကိုလည်းကောင်း တအံ့တဩသိရစေရန် ကိုယ်တော်ကြွေးကြော်ခဲ့သည်။

`တဲတော်ထိုးပွဲကျင်းပရာအစီအစဉ်တွင် ယေရှုရှင်သည် ယုဒလူတို့ကို စကားပြောဆိုသောအခါ၌ လူထုကြီးမှ မည်သို့တုံ့ပြန်လာခဲ့သနည်း (ယော၊ ရး၃၇-၅၃)။`

အချို့လူတို့က ယေရှုကိုမောရှေကဲ့သို့သောပုရောဖက်တစ်ပါးဖြစ်၍ မောရှေမှကြိုတင်ဟောကြားထားသော ပေါ်ထွက်လာမည့်ပုရောဖက်ဖြစ်သည် (တရား၊ ၁၈း၁၅-၁၉) ဟုဆိုကြသည်။ အချို့သောသူက ယေရှုသည် ခရစ်တော် ဖြစ်သည်ဟုဆိုကြသည်။ သို့သော်လည်း မေရှိယသည် မည်သည့်နည်းနှင့်မျှ ဂါလိလဲပြည်မှထွက်ပေါ်လာမည်မဟုတ်ဟူသော သဘောထားများရှိနေကြသည်။ ဒါဝိဒ်မင်း၏အနွယ်မှသာ ဆင်းသက်လာရမည်၊ ဗက်လင်မြို့၌ မွေးဖွားရမည်။ ထိုသတ်မှတ်ချက်အားလုံးသည် ယေရှုရှင်၌ အပြည့်အဝရှိခဲ့ကြောင်း ယေရှုရှင် ပင်အမှန်ဖြစ်ကြောင်း (မဿဲ၊ ၁-၂) ကိုဖတ်ခြင်းဖြင့်သိရသည်။ သို့သော် လူတို့သည် အမှန်တကယ်သိပုံမပေါ်ပါ။

သူ့အားဖမ်းဆီးစစ်ဆေးခဲ့သောအရာရှိများပင် ကိုယ်တော်၏စကားတော် ၌ မှိုင်ကျခဲ့ရသည်။ ဖာရိရှဲတို့က အရာရှိတို့ကို အခြားသောမေးခွန်းဖြင့် မေးခဲ့သည်။ “မင်းများ၊ ဖာရိရှဲများတို့တွင် သူ့ကိုယုံကြည်သောသူတစ်စုံ တစ်ယောက်မျှရှိသလား” (ယော၊ ရး၄၈)။ ယင်းမေးခွန်းကိုကြားရသည်နှင့် ယောဟန်အဖို့မှာ နိကောဒင်ကိုပြေး၍ သတိရစေပါသည်။ နိကောဒင်သည် ယေရှုရှင်၏ဟောပြောသွန်သင်ရာနေရာသို့ ယုံကြည်စွာရောက်လာသူဖြစ်သည်။ ကိုယ်တော်နှင့်တွေ့ဆုံပြီးနောက် ယေရှုရှင်ကို ကာကွယ်မှုအမြဲပေးတတ်သူဖြစ် သည်။ ကိုယ်တော်ကို အပြစ်ဒဏ်ချမှတ်မည်ဟုဆုံးဖြတ်လျှင် အစည်းအဝေး၌ နိကောဒင်ကာကွယ်ပြောသောစကားမှာ “ငါတို့တရားသည် လူကိုမစစ်၊ သူ့အမှု ကိုမသိမီကပင် ရှေးမဆွကဆုံးဖြတ်တတ်သလော” (ယော၊ ရး၅၁) ဟု ကာကွယ်ပေးသည်။

နိကောဒင်သည် ယေရှုရှင်ကို မေရှိယအဖြစ် လက်ခံခဲ့သလား။ အသေအချာမပြောနိုင်သော်လည်း ကိုယ်တော်အသေခံတော်မူပြီး နိကောဒင်၏ လုပ်ရပ်၌ ပေါ်လွင်နေသည် (ယော၊ ၁၉း၃၉၊ ၄ဝ)။ သမ္မာကျမ်းစာမှ တိကျသောအဖြေကိုပေးခဲ့ပါသည်။ နိကောဒင်၏လုပ်ရပ်သည် ယေရှုရှင်ကို ယုံကြည်ကြောင်းသက်သေပြနေပါသည်။

ထိုကြောင့် ဖာရိရှဲတို့၏မေးခွန်းကို ပြန်၍ဖြေရသော “ရှိသည်” ယေရှုကိုယုံကြည်သောဖာရိရှဲ “ရှိသည်” ဟုအသေအချာဖြေပေးရပါမည်။

ယော၊ ရး၄၉ ကိုဖတ်ပါ။ ယေရှုရှင်၏နောက်တော်သို့လိုက်နေသော လူထုကြီးကိုမြင်သောအခါ ယုဒလူခေါင်းဆောင်များက မည်သို့သဘောရှိသနည်း။ ကျွန်ုပ်တို့အတွက် မည်သည့်သင်ခန်းစာရသနည်း။