---
title:  ယေရှုအကြောင်းပို၍သက်သေခံချက်များပြားလာခြင်း
date:   02/11/2024
---

### ဖတ်ရန်ကျမ်းချက်များ။
ယော၊ ၃း၂၅-၃၆။ ယော၊ ၁း၃၂-၃၆။ ဒံ၊ ရး၁၈။ ယော၊ ၆း၅၁-၇၁။ ယော၊ ၅း၁၆-၃၈။ ယော၊ ရး၃၇-၅၃။

> <p>အလွတ်ကျမ်းချက်</p>
> “ငါသည်လည်း မြေကြီးနှင့်ခွာ၍ မြှောက်ထားခြင်းကိုခံရလျှင်၊ လူအပေါင်းတို့ကို ငါ့ထံသို့ငါဆွဲမည်ဟုမိန့်တော်မူ၏” (ယော၊ ၁၂း၃၂)။

ယေရှုရှင်သည် မိမိအကြောင်းနှင့်ပတ်သက်၍ ကိုယ်တော်သည် မိမိ မည်သူမည်ဝါဖြစ်ကြောင်း၊ မည်သူကစေလွှတ်ကြောင်း၊ မည်သည့်အရပ်မှ လာကြောင်းကို ပြောနေရုံမျှတင်မဟုတ်ပါ။ မိမိကိုယ်တိုင်ပြသသောနိမိတ် လက္ခဏာများဖြင့် မိမိသည် မည်သူဖြစ်ကြောင်းကို လက်တွေ့ပြသသည်။ အချို့သူတို့မှ ပွင့်ပွင့်လင်းလင်းဖြင့် ယေရှုရှင်သည် မည်သူဖြစ်ကြောင်းကို သက်သေခံခဲ့သည်။ “ခရစ်တော်သည် ကြွလာတော်မူသောအခါ ဤသူပြသော နိမိတ်လက္ခဏာထက်သာ၍ များသောနိမိတ်လက္ခဏာကိုပြတော်မူမည်လောဟု ဆို၏” (ယော၊ ရး၃၁)။

ကိုယ်တော်သည် မိမိဆိုသောစကားကို မှန်ကန်ကြောင်းကို အလုပ်ဖြင့် သက်သေပြသည်။

သို့သော် အကြောင်းကြောင်းကြောင့် လူထုကြီးအကြား အကွဲအပြဲ၊ သဘောထားမညီညွတ်ခြင်းများ စတင်ဖြစ်ပေါ်လာသည်။ ဗေသေသဒရေအိုင် နားရှိ ခြေလက်သေသူကိုကုစားပေးပြီး ပျောက်ကင်းသွားစေသောအမှုအတွက် ယုဒခေါင်းဆောင်တို့ကို ဒေါသထစေပါသည်။ ကပေရနောင်၌ ဆွေးနွေးပွဲ ပြီးဆုံး၍ လူငါးထောင်ကို ယေရှုရှင်ကျွေးမွေးခြင်း နိမိတ်လက္ခဏာအတွက် ကြောင့်လည်း ယေရှုကို လူထုကြီးမှ သိပ်လက်မခံလိုတော့သောရလဒ်ထွက်ပေါ် လာသည်။ လာဇရု၏ရှင်ပြန်ထမြောက်ခြင်းကိစ္စသည် အချို့လူကိုယုံကြည်ခြင်း အားကောင်းလာစေသည်မှန်သော်လည်း အချို့လူတို့သည် သခင်ယေရှုကို နှိပ်စက်ရန်၊ ညှဉ်းပန်းရန်၊ ဖမ်းဆီးအသေသတ်ပစ်ရန်အထိ စိတ်ရိုင်းများဝင် လာစေသည်။

ယခုအပတ်သင်ခန်းစာမှာ ယေရှုရှင်အကြောင်းကို သက်သေခံသောသူ အချို့တို့၏ရာဇဝင်အကြောင်းကို လေ့လာရပါမည်။ အကြောင်းအရာတစ်ခု ချင်း၌ ယေရှုရှင်သည် အမှန်တစ်ကယ်မည်သူဖြစ်ကြောင်းကို ဖော်ပြကြသည်။ အကြောင်းအရာအားလုံးကို ပေါင်းလိုက်သည့်အခါ ပို၍လေးနက်သောအမြင်ဖြင့် ယေရှုသည် မေရှိယဖြစ်ကြောင်းကို သိရှိနားလည်နိုင်သည်။