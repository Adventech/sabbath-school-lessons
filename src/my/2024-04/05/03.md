---
title:  ရေတွင်း၌တွေ့သောအမျိုးသမီး
date:   28/10/2024
---

`ယော၊ ၄း၇-၁၅ ကိုဖတ်ပါ။ ယေရှုသည် မိမိနှင့်ပက်ပင်းတိုးခဲ့သော အမျိုးသမီးကို မည်သို့စတင်သက်သေခံစကားပြောကြားသနည်း။`

“ဂျူးနှင့်ရှမာရိတို့၏ အာကာတအမုန်းတရားကြောင့် မိန်းမသည် ယေရှုကို ကြင်နာသနားခြင်းပြသရန် အခွင့်မသာခဲ့ပါ။ သို့သော် ကယ်တင်ရှင် သည် ထိုမိန်းမ၏နှလုံးသားကိုဖွင့်နိုင်သောသော့တစ်ချောင်းကို ရှာဖွေတွေ့ရှိ ခဲ့သည်။ ယေရှုသည် ကြင်နာမှုတစ်ခုခုကို ကမ်းလှမ်းမည်ဆိုပါက ငြင်းပယ် ခြင်းခံရနိုင်သည်။ ထိုကြောင့် ကမ်းလှမ်းမှုမလုပ်ဘဲ တောင်းဆိုမှုကိုပြုလုပ်ခဲ့ သည်။ ယုံကြည်မှုသည် ယုံကြည်မှုကိုနိုးထစေသည်။” (Ellen G. White, The Desire of Ages, p. 184).

နိကောဒင်နှင့် ကိုယ်တော်ဆုံတွေ့ခိုက်မှာ ယေရှုရှင်သည် လူတစ်ဦး၏ စိတ်ကို သိရှိနားလည်ထားပြီးသားဖြစ်သည်။ ထိုနည်းတူစွာ အမျိုးသမီး၏ စိတ်ကိုလည်း နားလည်သည်။ ရေးတွင်း၌ ထိုမိန်းမကိုဆုံသောအခါမှာ ဂျူးတစ်ဦးဖြစ်နေသော်လည်း ရှမာရိအမျိုးသမီးကြီးကို ယဉ်ကျေးစွာတောင်းဆိုမှု ပြုခဲ့သည်။ ယေရှုသည် ဆိုလိုရင်းတည့်တည့်ပင် ပြောချလိုက်တော့သည်။ “ငါသောက်ဖို့ရေပေးပါဟုဆိုသောသူကား အဘယ်သူဖြစ်သည်ကို သင်သည် သိလျှင် ထိုသူကိုတောင်းလိမ့်မည်။ ထိုသူသည်လည်း အသက်ရေကိုပေးလိမ့် မည်ဟု မိန့်တော်မူ၏” (ယော၊ ၄း၁ဝ)။

မိန်းမသည်လည်း နိကောဒင်စကားမျိုးကဲ့သို့ပင် လူသည် အမိဝမ်း ပြန်ဝင်၍ တစ်ဖန်မွေးဖွားရမည်ဆိုလျှင် မည်သို့ဖြစ်နိုင်မည်နည်း (ယော၊ ၃း၉)။ ရှမာရိအမျိုးသမီးသည်လည်း ယင်းစကားမျိုးအတိုင်းပင် တုံ့ပြန်လာသည်။ “မိန်းမက သခင်၌ရေခပ်စရာမရှိ၊ ရေတွင်းလည်းနက်သည်ဖြစ်၍ အသက်ရေကို အဘယ်သို့ရပါမည်နည်း” (ယော၊ ၄း၁၁)။ ပြဿနာနှစ်ရပ်လုံး၌ ယေရှုရှင် သည် ဂျူးတို့၏ရာဘိဆရာနှင့် ရှမာရိမိန်းမတို့နှစ်ဦးလုံးကို တူညီသောညွှန်ပြချက် တစ်ခုကိုပြုခဲ့သည်။ သူတို့နှစ်ဦးလုံးသည် ဝိညာဉ်ရေးသမ္မာတရားလမ်းအကြောင်း ကို ကြားသိနားလည်သွားရန် လိုအပ်နေသည်။ ပြဿနာတစ်ခုစီတိုင်း၌ ယေရှုရှင်သည် အခြေခံကျသောအကြောင်းကို တသမတ်တည်း ပြောကြား ပေးခဲ့ခြင်းဖြစ်သည်။ အကြောင်းမှာ သူတို့၌ပြောင်းလဲနိုင်ရန်လိုအပ်ကြောင်း သွန်သင်ပေးခြင်းဖြစ်သည်။

`ယေရှုရှင်ပြောကြားသောအသက်ရေနှင့်ပတ်သက်သည့် ဓမ္မဟောင်းကျမ်း မှတ်တမ်း မည်သို့ရှိသနည်း (ယေရမိ၊ ၂း၁၃။ ဇာခရိ၊ ၁၄း၈)။`

သတ္တဝါတိုင်းအသက်ရှင်နိုင်ရန် ရေသည် မရှိမဖြစ်ပါ။ ထိုနည်း အတိုင်းပင် ထာဝရအသက်ရှင်နိုင်ရန် အသက်ရေသည် အထူးအရေးကြီးသည်။ ယေရှုရှင်မိန့်တော်မူသောစကားမှာ “ငါပေးသောရေကိုသောက်သောသူမူကား၊ ရေငတ်ခြင်းနှင့် အစဉ်မပြတ်ကင်းလွတ်လိမ့်မည်။ ငါပေးသောရေသည် ထိုသူ၌ ထာဝရအသက်ရှင်ခြင်းအလိုငှာ ထွက်သောစမ်းရေဖြစ်လိမ့်မည် (ယော၊ ၄း၁၄)။

ယော၊ ရး၃၇-၃၈ ကိုဖတ်ပါ။ ယေရှုရှင်မည်သို့ဆိုသနည်း။ မည်သည့် ကတိတော်ကို ကျွန်ုပ်တို့မြည်းစမ်းနေရပါသနည်း။