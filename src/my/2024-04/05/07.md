---
title:  ဆက်လက်လေ့လာရန်။
date:   01/11/2024
---

Ellen G. White, “At Jacob’s Well,” pp. 183-195, in The Desire of Ages ကိုဖတ်ပါ။

ရှမာရိအမျိုးသမီးသည် ကယ်တင်ရှင်ကိုတွေ့ရှိပြီးသည်နှင့် အခြား သူများကိုလည်း ကိုယ်တော်ထံသို့ခေါ်ဆောင်လာတော့သည်။ မိမိသည် ထိရောက် သောသာသနာပြုတစ်ဦးကဲ့သို့ တပည့်တော်များထက်ပင် သာလွန်ကြောင်း လက်တွေ့ပြသနိုင်သည်။ တပည့်တော်တို့သည် ရှမာရိပြည်၌ သာသနာ လုပ်ဆောင်ရန်အတွက် မမြင်မတွေ့ခဲ့ကြပါ။ သူတို့၏အတွေး၌ လာမည့် အနာဂတ်အချိန်အမှုတော်ကို ကြီးကြီးကျယ်ကျယ်မည်သို့လုပ်ဆောင်မည် အကြောင်းကိုသာ စဉ်းစားကြသည်။ သူတို့ပတ်လည်၌ ဝင်းမှည့်နေသော စပါးခင်းကို ချက်ချင်းရိတ်သိမ်းရန်ကိုမူ သတိမထားကြပါ။ သို့သော် သူတို့ အထင်အမြင်သေးခဲ့သောမိန်းမသည် တစ်မြို့လုံးရှိလူထုကြီးကို ကယ်တင်ရှင်ထံ ခေါ်ဆောင်လာပေးနိုင်ခဲ့သည်။ သူမ၏မြို့သူမြို့သားအပေါင်းအတွက် အလင်း တရားကို ချက်ချင်းသယ်ဆောင်လာပေးနိုင်ခဲ့သည်။

“ထိုမိန်းမသည် ခရစ်တော်ကိုယုံကြည်သည့်အရာ၌ လက်တွေ့ပြသ သူတစ်ဦးအဖြစ် ကိုယ်စားပြသပေးနိုင်ခဲ့သည်။ စစ်မှန်သောတပည့်တော်တိုင်း ဘုရားရှင်၏နိုင်ငံတော်တည်ဆောက်ရေးအတွက် မွေးဖွားလာခြင်းဖြစ်သည်။ သာသနာပြုတစ်ဦးကဲ့သို့မွေးဖွားလာသည်။ အသက်ရေကို သောက်သုံးမိသူတိုင်း အသက်စမ်းရေတွင်းဖြစ်လာတော့သည်။ တစ်ချိန်၌ ခံယူသူဖြစ်သော်လည်း ပေးဝေသူဖြစ်လာတော့သည်။ ဝိညာဉ်များအတွက် ခရစ်တော်၏ကရုဏာတော် သည် ကန္တရခြောက်သွေ့သောအရပ်၌ ထွက်သောစမ်းရေနှင့်တူသည် အားလုံး အတွက်လန်းဆန်းမှုပေးစေပါသည်။ သေလုမျောပါးနေသူများသည် အသက် စမ်းရေကိုသောက်မိလျှင် ချက်ချင်းပြန်လည်လန်းဆန်းအသက်ရှင်ရသောအခွင့် ရရှိတော့သည်။” (Ellen G. White, The Desire of Ages, p. 195).