---
title:  ရှမာရိလူတို့၏သက်သေခံချက်
date:   26/10/2024
---

### ဖတ်ရန်ကျမ်းချက်များ။
ယော၊ ၄း၁-၄၂။ ယော၊ ၃း၂၆-၃ဝ။ ယေရမိ၊ ၂း၁၃။ ဇာခရိ၊ ၁၄း၈။ ယေဇကျေ၊ ၃၆း၂၅-၂၇။

> <p>အလွတ်ကျမ်းချက်</p>
> “ထိုမိန်းမအား၊ ယခုမြင်လျှင် ငါတို့သည် သင်၏စကား ကြောင့်သာ ယုံကြည်သည်မဟုတ်၊ စကားတော်ကို ကိုယ်တိုင်ကြား နာရ၍ ဤသူသည် လောကီသားတို့ကို ကယ်တင်တော်မူသောသခင် တည်းဟူသော ခရစ်တော်အစစ်အမှန်ဖြစ်တော်မူကြောင်းကို သိသည်ဟု ဆိုကြ၏” (ယော၊ ၄း၄၂)။

ရှမာရိလူဟုဆိုသူတို့သည် မည်သူတို့ဖြစ်သနည်း။ ဣသရေလ မြောက်ပိုင်းနိုင်ငံတော်တစ်ခြမ်းလုံးကို အာရှုရိလူမျိုးများမှ ဘီစီ ၇၂၂ တွင် တိုက်ခိုက်သိမ်းပိိုက်၍ သုံ့ပန်းအဖြစ်ဖမ်းဆီးသွားသည်။ နိုင်ငံရေးတည်ငြိမ်မှု ရှိစေရန် သုံ့ပန်းများကို တစ်စုတစ်ဝေးတည်းမထားဘဲ သူတို့၏နိုင်ငံအနှံ့ခွဲ ထားပြီး ဖမ်းဆီးထားသည်။ ထိုနည်းအတိုင်း အခြားနိုင်ငံမှသုံ့ပန်းများကို မြောက်ပိုင်းဣသရေလပြည်အတွင်းသို့ များစွာရောက်လာကြသည်။ ဤသို့ဖြင့် ရှမာရိလူမျိုးများဟူ၍ ပေါ်လာခြင်းဖြစ်သည်။ ထိုသူတို့သည် ယုဒဘာသာရေးကို မိမိတို့နည်းဟန်ဖြင့် ပုံစံပြုချမှတ်ကြသည်။

ယုဒလူတို့နှင့် ပြေပြစ်သောဆက်ဆံရေးမျိုးမရှိခဲ့ပါ။ ဗာဗုလုန်မှ ပြန်လာကြသောယုဒလူတို့သည် ယေရုရှလင်မြို့၌ ဗိမာန်တော်တည်ဆောက် ခြင်းအလုပ်ကို ရှမာရိလူတို့မှ ဆန့်ကျင်နှောင့်ယှက်ခဲ့ကြသည်။ မိမိတို့၏ကိုယ်ပိုင် ဗိမာန်တော်ကို ဂရဇိမ်တောင်ပေါ်၌ တည်ဆောက်ကြသည်။ သို့သော် ထိုဗိမာန်တော်ကို ယုဒလူမျိုးအုပ်ချုပ်သူတစ်ဦးဖြစ်သော “ဂျွန်ဟိုက်ရခါးနပ်” (John Hyrcanus) က ဘီစီ ၁၂၈ တွင် ဖြိုချပစ်ခဲ့သည်။

ခရစ်တော်လောက၌ရှိစဉ်အချိန်တွင်လည်း ထိုသို့စိတ်ထားမျိုးရှိနေသည်။ ဂျူးလူမျိုးတို့သည် ရှမာရိလူတို့ကို အဖက်မလုပ်ချင်ကြ။ စီးပွားရေးသဘော သဘာဝအရအဆက်အသွယ်ပြုရသည့် သဘောရှိနေသည့်တိုင် ဂျူးတို့သည် ရှမာရိလူမျိုးဆိုလျှင် ပိုက်ဆံမချေး။ ဒုက္ခရောက်ပါစေ ရှမာရိလူတို့ထံအောက်ကျို့ မခံ။ ထိုသဘောမျိုးဖြင့် ရှိနေကြသည်တိုင် ယောဟန်သည် ယေရှုရှင်၏ စိတ်သဘောကို မှတ်တမ်းပြုထားသည်။ ရေတွင်း၌ ရှမာရိအမျိုးသမီးနှင့် လည်းကောင်း၊ ရှမာရိမြို့သူမြို့သားများနှင့်လည်းကောင်း တွေ့ဆုံရင်းနှီးသည့် အကြောင်းကို ယောဟန်မှမှတ်တမ်းတင်ခဲ့သည်။