---
title:  ရှမာရိလူတို့၏သက်သေခံချက်
date:   31/10/2024
---

`ယော၊ ၄း၂၇-၂၉ ကိုဖတ်ပါ။ ထိုမိန်းမသည် မည်သည့်အံ့ဖွယ် လုပ်ရပ်ကိုပြုခဲ့သနည်း။`

တပည့်တော်တို့ပြန်ရောက်လာကြသောအခါ ယေရှုရှင်နှင့်အမျိုးသမီး တို့ပြောဆိုနေသောအကြောင်းအရာများ စကားစပ်ပြတ်သွားသည်။ ရှမာရိမိန်းမ နှင့် စကားလက်စုံပြောနေသည်ကို တပည့်တော်တို့အံ့ဩကြသော်လည်း မည်သည့် အပြစ်တင်အတွန့်တက်စကားမျိုးကိုမျှ တပည့်တော်တို့မဆိုဘဲ ကိုယ်တော်ကို သာအစာစားရန် တိုက်တွန်းတော်မူခဲ့ကြသည်။

ထိုမိန်းမသည် မိမိ၏ရေအိုးကိုချထားခဲ့ပြီး မြို့တွင်းသို့အလျင်အမြန် ပြေးကာ ယေရှုရှင်နှင့်ဆုံတွေ့ခဲ့ရသည်အကြောင်းကို မြို့ရှိလူတို့အား ပြောပြ သက်သေခံတော့သည်။

`ယော၊ ၄း၃ဝ-၄၂ ကိုဖတ်ပါ။ ရုတ်တရက်မထင်မှတ်ဘဲတွေ့ဆုံခဲ့ ကြသော်လည်း နောက်ဆက်တွဲဖြစ်ရပ်ကြောင့် ဧဝံဂေလိလုပ်ဆောင်ဖြန့်ချိရာတွင် မည်သည့်သင်ခန်းစာရရှိနိုင်သနည်း။`

ဝင်းမှည့်သောစပါးခင်းကို ရိတ်သိမ်းခြင်းအကြောင်းသွန်သင်သော ယေရှုရှင်၏စကားကို မြို့သူမြို့သားများ၏ပြောင်းလဲခြင်းအကြောင်းမှ အဆက်ပြတ် စေခဲ့သည်မှာ မဖြစ်သင့်သကဲ့သို့မြင်ရနိုင်သည်။ သို့သော် ယောဟန်သည် ယေရှုရှင်ကြိုသိထားနှင့်သောအရာကို ကျွန်ုပ်တို့အားသိစေလိုပါသည်။ ရှမာရိ အမျိုးသမီးကို ကယ်တင်ခြင်းစီမံကိန်းအကြောင်းဝေငှပြောကြားရာ၌ ကိုယ်တော် သည် အစာကိုစားသောက်ရန်ထက်ပို၍ တန်ဖိုးထားသည်။ ကိုယ်တော်၏ ရည်ရွယ်ချက်မှာ ဝိညာဉ်ကိုကယ်တင်ရန်အတွက်ဖြစ်သည်။ ယင်းအခြေအနေ မျိုးကို အမိအရကိုယ်တော်ဆွဲယူပြီး အလျင်အမြန်ဧဝံဂေလိဖြန့်ချိရန် လိုအပ်ကြောင်းအား တပည့်တော်တို့ကိုသင်ကြားပေးခြင်းဖြစ်သည်။ မိမိတို့နှင့် လူမျိုးမတူ၊ ယဉ်ကျေးမှုမတူသူများဖြစ်သော်လည်း ကယ်တင်ခြင်းစီမံကိန်းကို ဝေငှဟောပြောပေးရမည်။

ရှင်ယောဟန်ခရစ်ဝင်ကျမ်း၌ အလွန်မှပင်ကြီးမြတ်သောအကြောင်း အချက်ကိစ္စများပါရှိနေပါသည်။ ထိုအထဲတွင် ယော၊ ၄း၃၉-၄၁ သည်လည်း ပါဝင်နေသည်။ ရေတွင်း၌တွေ့သောအမျိုးသမီး၏သက်သေခံချက်ကြောင့် မြို့သူမြို့သားများတို့ယုံကြည်သက်ဝင်မှုရှိလာကြသည်။ ရှမာရိအမျိုးသမီး၏ သက်သေခံချက်စကားမှာ “အကျွန်ုပ်ပြုဖူးသမျှသောအမှုအရာတို့ကို ထိုသူသည် ထုတ်ဖော်ပြီး” (ယော၊ ၄း၃၉)။

ရှမာရိလူတို့သည် ယေရှုကို သူတို့နှင့်အတူနေရန် သွန်သင်ပေးရန် ဖိတ်ခေါ်ခဲ့ကြသည်။ ရလဒ်မှာ များစွာသောသူတို့ထပ်မံ၍ ယုံကြည်သက်ဝင် လာကြပြန်သည်။ ယေရှုရှင်ပြောသမျှကိုလက်ခံကြသည်။ “ထိုမိန်းမအား ယခု ဖြစ်လျှင် ငါတို့သည် သင်၏စကားကြောင့်သာ ယုံကြည်သည်မဟုတ်၊ စကား တော်ကို ကိုယ်တိုင်ကြားနာရ၍၊ ဤသူသည် လောကီသားတို့ကို ကယ်တင် တော်မူသောသခင်တည်းဟူသော ခရစ်တော်အမှန်စင်စစ်ဖြစ်တော်မူကြောင်းကို သိသည်ဟု ဆိုကြ၏” (ယော၊ ၄း၄၂)။

အထက်ပါအကြောင်းအရာမှ ကျွန်ုပ်တို့ရရှိနိုင်သောသင်ခန်းစာမှာ လူတစ်ဦးတည်း၏သက်သေခံခြင်းဖြစ်သော်လည်း မည်မျှအားကောင်းပြီး သက်ရောက်မှုကြီးကြောင်းကို ညွှန်ပြပေးသည်မျိုးဖြစ်ပါသလား။ သင်၏ အသက်တာတစ်လျှောက် အားကြီးသောသက်သေခံခြင်းမျိုးဖြစ်လာရန် ယေရှုရှင် သည် သင့်ကိုမည်သို့ကူညီခဲ့ဖူးသနည်း။