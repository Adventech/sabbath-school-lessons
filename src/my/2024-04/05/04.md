---
title:  သခင်၊ ထိုရေကိုကျွန်ုပ်အားပေးပါ
date:   29/10/2024
---

“သင်တို့အပေါ်သို့ သန့်ရှင်းသောရေကိုဖျန်းသဖြင့်၊ သင်တို့ကို ခပ်သိမ်း သောအညစ်အကြေးမှစ၍ ခပ်သိမ်းသောရုပ်တုတို့နှင့် ကင်းစင်စေမည်။ စိတ်နှလုံးသစ်ကို ငါပေးမည်။ သဘောသစ်ကိုသွင်းထားမည်။ သင်တို့ကိုယ် ခန္ဓာထဲကကျောက်နှလုံးကိုနုတ်၍ အသားနှလုံးကိုပေးမည်။ ငါ့ဝိညာဉ်ကိုလည်း သင်တို့အထဲသို့သွင်းပေးသဖြင့်၊ သင်တို့သည် ငါ၏တရားလမ်းသို့လိုက်၍၊ ငါစီရင်တော်မူချက်တို့ကို စောင့်ရှောက်ကြလိမ့်မည် (ယေဇေကျေ၊ ၃၆း၂၅-၂၇)။

`ယေဇကျေ၊ ၃၆း၂၅-၂ရ သည် နိကောဒင်နှင့် ရေတွင်းသို့ရောက်လာ သောမိန်းမတို့၏စိတ်နှလုံးအတွင်းသို့ ယေရှုရှင်မှ မည်သို့သောအမှန်တရားကို သွင်းပေးသနည်း။`

ကိစ္စနှစ်ရပ်လုံး၌ ယေရှုရှင်သည် ထိုလူများကို ဝိညာဉ်ရေးရာ သမ္မာတရားအစစ်အမှန်ကို သွတ်သွင်းပေးနေသည်။ လောကသဘာဝတရားနှင့် စပ်လျဉ်းသောပုံပမာကို ကိုယ်တော်အသုံးပြုနေသည့်တိုင် ဝိညာဉ်ရေးရာ သမ္မာတရားကိုသွင်းပေးနေပါသည်။

ပုဂ္ဂိုလ်နှစ်ဦးလုံးသည် နားမလည်နိုင်ခဲ့ပါ။ ပထမပုဂ္ဂိုလ်နိကောဒင်သည် အမိဝမ်းသို့ပြန်ဝင်၍ တစ်ဖန်မွေးဖွားရမည့်ကိစ္စ ယေရှုရှင်ပြောသောစကားကို လုံးဝအဓိပ္ပာယ်နားမလည်ပါ။ လူသည် တစ်ဖန်မွေးဖွားနိုင်မည်လား။ နိကောဒင် သည် လူသားပုထုဇဉ်တို့၏ အတွေးရိုးရိုးဖြင့်သာ တွေးတောနေသည်။ ယေရှုရှင်အနေဖြင့် ဝိညာဉ်ရေးရာသမ္မာတရားကို ညွှန်ပြပေးနေသည့်တိုင် နိကောဒင်လုံးဝနားမလည်ပါ။ ထိုနည်းတူ ရေတွင်း၌တွေ့သောအမျိုးသမီး သည်လည်း ရေအကြောင်းဖြင့် ယေရှုရှင်သည် ဝိညာဉ်ရေးရာသမ္မာတရားကို ယှဉ်တွဲပြသော်လည်း ရိုးရိုးဟုပင်စိတ်အထင်ရောက်နေသည်။

အမျိုးသမီးသည် ယေရှုရှင်ကိုတုံ့ပြန်ရာ၌ “အကျွန်ုပ်ကို ထိုရေအား ပေးပါ။” ထာဝရအသက်ရေမှန်းကိုမသိ။ “မိန်းမကလည်း သခင်၊ အကျွန်ုပ်သည် ရေငတ်ခြင်းနှင့်လည်းကောင်း ကင်းလွတ်မည်အကြောင်း ထိုရေကိုပေးပါဟု တောင်း၏ (ယော၊ ၄း၁၅)။ သူမ၏စိတ်၌ ကိုယ်တော်ရှင်ယေရှုပေးမည့် ရေသည် ရေတွင်းထဲ၌ ခပ်ယူဆွဲတင်ရမည့်ရေမျိုးဟု ယုံကြည်နေသည်။ လူများ နှင့်လည်း မျက်နှာချင်းဆိုင်မြင်တွေ့နေရန်မလိုတော့ပါ။ ယေရှုရှင်သည် မိန်းမ နှင့်စကားပြောဆိုရာ ချက်ချင်းဆိုသလို မိန်းမသည် ကိုယ်တော်ထံမှရေတစ်မုတ် ကို တောင်းခံလေတော့သည်။

`ယော၊ ၄း၁၆ ကိုဖတ်ပါ။ ယေရှုသည် မိန်းမ၏တောင်းဆိုခြင်းကို မည်သို့တုံ့ပြန်ခဲ့သနည်း။`

ယေရှုသည် ရုတ်တရက်စကားလမ်းကြောင်းကို ပြောင်းပစ်လိုက်သည်။ ထိုအမျိုးသမီးအားအိမ်ကိုပြန်စေပြီး ခင်ပွန်းသည်ကိုခေါ်လာခိုင်းသည်။ ပြောဆို နေသောအကြောင်းအရာကို အဘယ်ကြောင့်စကားလမ်းလွဲပစ်သနည်း။ အမျိုး သမီး၏အမူအရာမှာ ကိုယ်တော်၏စကားကိုကြားရသည်နှင့် အင်တင်တင် ဖြစ်သွားသည်။ ယေရှုရှင်သည် သူမ၏စိတ်ကိုထိုးထွင်းသိမြင်နိုင်သည်။ သူမ၏ အခြေအနေမှာ ကုသမှုခံယူစရာအခြေအနေရှိနေပါသည်။ ကိုယ်တော်ပေးမည့် ဆုကျေးဇူးလက်ခံရရှိနိုင်ရန် သူမသည် အပြစ်ကိုဝန်ခံရမည်။ ကယ်တင်ရှင် ကိုလည်း လက်ခံရမည်။ ထိုမှသာ ဆုကျေးဇူးအပြည့်အဝခံစားရရှိနိုင်မည် ဖြစ်သည်။ (Ellen G. White, The Desire of Ages, p. 187).