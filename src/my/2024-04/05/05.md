---
title:  ယေရှုရှင်၏ဖော်ပြချက်
date:   30/10/2024
---

`ယော၊ ၄း၁၆-၂၄ ကိုဖတ်ပါ။ ကိုယ်တော်သည် ထိုမိန်းမ၏ လျို့ဝှက်နက်နဲဖုံးကွယ်ထားသမျှကို သိရှိထားကြောင်း မည်သို့ဖော်ပြသနည်း။ သူမကလည်း မည်ကဲ့သို့တုံ့ပြန်ခဲ့သနည်း။`

အလင်းကိုတည့်တည့်ကြည့်လျှင် မခံနိုင်ပါ။ မိန်းမသည် ယေရှုကို ပုရောဖက်အဖြစ်လက်ခံစဉ်အတွင်းမှာပင် အင်တင်တင်ဖြစ်သွားပြန်သည်။ ယေရှုရှင်ကို ဂျူးနှင့်ရှမာရိအကြား ကွာဟနေသောဘာသာရေးအတိုက်အခံ ကိစ္စအကြောင်းကို မေးမြန်းပြန်သည်။ မည်သည့်နေရာ၌ ဝတ်ပြုကိုးကွယ်ရန် ကောင်းမည်အကြောင်း မေးမြန်းခဲ့သည်။

ယေရှုရှင်ပြန်၍တုံ့ပြန်ချက်အရ၊ ရှမာရိလူတို့သည် မည်သည့်အရာကို ကိုးကွယ်နေကြောင်း မသိကြပါ။ သူတို့ကိုးကွယ်နေသောအရာသည် ယုဒ လူတို့နှင့် တစ်ပါးအမျိုးသားတို့ကိုးကွယ်ခြင်းများရောပွန်းနေသည်။ ယုဒလူ တို့ကိုးကွယ်သောဘုရားရှင်ထာဝရဘုရားသည် မိမိကိုယ်ကိုထင်ရှားပြသသော ဘုရားဖြစ်သည်။ ရှမာရိလူအတွက် အလွန်အရေးကြီးသော နောက်ထပ်ဝန်ခံမှု တစ်ရပ်ဖြစ်သည်။

စစ်မှန်သောဘုရားကိုကိုးကွယ်ခြင်းဆိုရာ၌ နေရာဒေသအစွဲထားရန် မလိုပါ။ ထိုကြောင့် အချေအတင်အပြန်အလှန်ဆွေးနွေးပြောဆိုရာ၌ ဝတ်ပြု ကိုးကွယ်ခြင်းသည် နေရာဒေသအဓိကမဟုတ်ကြောင်းနှင့် ထာဝရဘုရားသည် နာမ်ဝိညာဉ်သာဖြစ်ကြောင်းသွန်သင်သည်။ ထိုကြောင့် ထာဝရဘုရားကို ကိုးကွယ်သူသည် ဝိညာဉ်ရေးနှင့်သမ္မာတရားအတိုင်း ကိုးကွယ်ရန်သာဖြစ်သည်။ အမျိုးသမီးသည် ယေရှုရှင်သွန်သင်သောစကားတော်ကို ရှင်းရှင်းလင်းလင်းလက်ခံ သွားသည်။ ဆက်လက်၍ကိုးကွယ်ယုံကြည်ရန် အဆင်သင့်ရှိသည်။

`ယော၊ ၄း၂၅၊ ၂၆ ကိုဖတ်ပါ။ ယေရှုရှင်သည် အမျိုးသမီး၏ရှေ့၌ မိမိကိုယ်ကို မည်သို့ဖော်ပြခဲ့သနည်း။`

ခရစ်ဝင်ကျမ်းလေးကျမ်းလုံး၌ ဖော်ပြပါစကားကို ယေရှုရှင်သည် စုံစမ်းစစ်ဆေးခြင်းမခံရမီ မိမိကိုယ်ကိုမေရှိယဟု ပေါ်တင်ကြေညာခဲ့သောစကား ဖြစ်၍ တစ်ကြိမ်သာလျှင်ဖော်ပြထားသည်။ လူထုရှေ့၌လည်း ကိုယ်တော် မပြောခဲ့၊ အရေးကြီးပုဂ္ဂိုလ်တစ်ဦးဦးကိုလည်း ပြောဆိုခဲ့ခြင်းမျိုးမလုပ်ပါ။ အမည် မသိရသောရှမာရိအမျိုးသမီးကိုသာ ယေရှုရှင်ပြောပြခဲ့သည်။ ယာကုပ်ရေတွင်း၌ ဖြစ်သည်။ ကိုယ်တော်သည် အထီးကျန်ခံစားရသူ၊ တစ်ကိုယ်တည်းအဖော် ကွဲနေသူကို စိတ်ဝင်စားတော်မူသည်။

သို့ဖြင့် ယင်းအမျိုးသမီးသည် ယဉ်ကျေးမှုနှင့်မညီ စာရိတ္တမမြင့်မြတ် သော်လည်း ယေရှုရှင်သည် မိမိကိုယ်ကိုမည်သူမည်ဝါဖြစ်ကြောင်း အသိပေး ဖွင့်ပြောခဲ့သည်။ သူမဝှက်ထားသောဘဝ၏အမှောင်ခန်းဇာတ်လမ်းကိုပင် ယေရှုရှင်သည် ပညာသမာအသိဖြင့် ဖွင့်ပြပေးတော်မူခဲ့သည်။ ယင်းအမျိုးသမီး အားလည်း ယေရှုရှင်သည် မိမိကိုယုံကြည်ရန် အခိုင်လုံဆုံးသောအကြောင်းပြ ချက်အတိအကျကိုပေးခဲ့သည်။

`ဧဝံဂေလိလုပ်ဆောင်ချက်သည် ကြား၌ထားသောအကာအရံကို ဖြိုချ ပစ်၍ လူတို့ဖန်တီးထားသမျှ အကာအကွယ်ကိုရှင်းလင်းပစ်နိုင်ကြောင်း ကျွန်ုပ်တို့ ကိုသွန်သင်ပေးထားပါသလား။`