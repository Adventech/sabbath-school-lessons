---
title:  ပြန်ပေါ်လာသောအဓိကအကြောင်း - ဘုန်းတော်
date:   17/10/2024
---

`ယောဟန်၊ ၁ရး၁-၅ ကိုဖတ်ပါ။ ယေရှုရှင်ပြောသောစကား၏ အဓိပ္ဋာယ်မှာ အဘယ်နည်း။ “အိုအဘ၊ အကျွန်ုပ်အချိန်ရောက်ပြီ၊ သားတော် သည် ကိုယ်တော်၏ဘုန်းကိုထင်ရှားစေပါမည်အကြောင်း သားတော်၏ ဘုန်းထင်ရှားစေတော်မူပါ။”`

လွန်ခဲ့သောရက်၌ လောကရှိလူသားများဧဝံဂေလိကိုခံယူပုံအကြောင်း လေ့လာခဲ့ကြရသည်။ ယေရှုသည် မည်သူဖြစ်သည်၊ ကိုယ်တော်ဘာလုပ်သည့် အကြောင်းကို လေ့လာရသည်။ ယနေ့သင်ခန်းစာမှာ ကောင်းကင်ထက်မှ အကြောင်းအရာများကို ရှင်ယောဟန်မည်သို့တင်ဆက်ထားကြောင်းကို လေ့လာ ရပါမည်။

စကြဝဠာဖြင့်အစပြုကာ ပဏာမစကားသုံးထားသည်။ ယေရှုသည် ကောင်းကင်မှဆင်းသက်သောဘုရား၏သားတော်ဖြစ်သည်။ စကြဝဠာကို ဖန်ဆင်းတော်မူသော ဖန်ဆင်းရှင်ဖြစ်သည်။ မည်သည့်အရာတစ်စုံတစ်ခုမျှ မရှိသေးသောအချိန်၌ပင် အရာခပ်သိမ်းသည် ယေရှုရှင်အားဖြင့် ဖြစ်တည် လာသည်။ “နှုတ်ကပတ်တော်သည် ခပ်သိမ်းသောအရာကို ဖန်ဆင်းတော်မူ ၏။ ဖန်ဆင်းခြင်းနှင့်ကင်းလွတ်သောအရာတစ်စုံတစ်ခုမျှမရှိ” (ယော၊ ၁း၃)။ သို့သော် လူဇာတိကိုခံယူပြီး လူသားဖြစ်လာရသော ဘုန်းတော်အခြေအနေကို လေ့လာပါ (ယော၊ ၁း၁၄)။ ယောဟန်သည် ဘုန်းတော်ဟူသောစကားကို အသုံးပြုရာ၌ တောက်ပခြင်း၊ ရောင်ဝါလင်းလက်ခြင်း၊ ကျော်ကြားခြင်း၊ ဂုဏ်ပြု ခံရခြင်းကို ဆိုလိုပါသည်။ ဘုန်းတော်ကိုထောက်ခြင်းစကား၌ ချီးမွမ်းခြင်း၊ ဂုဏ်ပြုပြောဆိုခြင်းအစရှိသည့် လူတို့ထံမှဂုဏ်ပြုခြင်းနှင့် ဘုရားရှင်ထံတော်မှ ဂုဏ်ပြုခြင်းနှစ်မျိုးလုံးကိုဆိုလိုသည်။

ယောဟန်ခရစ်ဝင်ကျမ်း၌ ဘုန်းတော်ကိုထောက်ခြင်းအယူအဆမှာ ကိုယ်တော်၏အချိန်နာရီနှင့်ပတ်သက်မှုရှိသည်။ ကိုယ်တော်အသေခံတော်မူသော အချိန် (ယော၊ ၂း၄။ ယော၊ ရး၃ဝ။ ယော၊ ၈း၂ဝ။ ယော၊ ၁၂း၂၃-၂၇။ ယော၊ ၁၃း၁။ ယော၊ ၁၆း၃၂။ ယော၊ ၁ရး၁) ကပ်တိုင်တော်သည် ကိုယ်တော်၏ ဘုန်းတော်ထွန်းတောက်သောအချိန်နာရီဖြစ်သည်။

ယင်းအယူအဆသည် စိတ်ထင်မှားဖွယ်ရာကိစ္စဖြစ်နိုင်သည်။ အဘယ်ကြောင့်ဆိုသော် ရှေးရောမတို့အုပ်စိုးခြင်းအချိန်၌ ကပ်တိုင်ဖြင့်သေဒဏ် စီရင်ခံရသူသည် ရှက်ဖွယ်အကောင်းဆုံး၊ နှိမ့်ချခြင်းအရှိဆုံးသောသေဒဏ်ဟု ယူဆကြသည်အကြောင်းကြောင့်ဖြစ်သည်။ ထိုနှိုင်းယှဉ်ချက်ကြောင့် ဘုရားရှင် သည် ကပ်တိုင်ဘက်မှနေ၍ လူသားတို့၏အကျိုးကိုစီမံပေးခြင်းဖြင့် ဘုရား၏ ဘုန်းတော်ကိုပြသခဲ့သည်။

လူသားအဆင့်အနေဖြင့် ယေရှုသည် ရှက်ဖွယ်ကောင်း၍ နှိပ်စက်ခြင်း ဝေဒနာဖြင့် အသေခံသွားရသည်ဟုမြင်သည်။ အကူအညီမဲ့သောရာဇဝတ်သား တစ်ဦးကဲ့သို့ အကူအညီတောင်းခံရသည်။ “အကျွန်ုပ်၏ဘုရား၊ အကျွန်ုပ်၏ ဘုရား အဘယ်ကြောင့် အကျွန်ုပ်ကိုစွန့်ပစ်သနည်း။” လူသားဇာတိဖြစ်ခြင်း၊ ဘဝအမှောင်ဘက်ခြမ်းမြင်ကွင်း၊ ကပ်တိုင်၏ရက်စက်မှုအကြောင်းအား မဿဲ၊ ၂ရး၄၆။ မာကု၊ ၁၅း၃၄ တို့တွင် ရှင်မဿဲနှင့် ရှင်မာကုတို့က ရေးသား ဖွဲ့နွဲ့တင်ပြထားသည်။

သို့သော်လည်း ရှင်လုကာနှင့်ရှင်ယောဟန်၏ ကပ်တိုင်မှာဘုန်းတော် ရှိကြောင်းအမြင်၌ (လု၊ ၂၃း၃၂-၄၇။ ယော၊ ၁၉း၂၅-၃ဝ) တို့တွင် ရေးဖွဲ့ တင်ပြထားသည်။ ကယ်တင်ခြင်းပေးသည့်နေရာ၊ ကရုဏာတော်ပြသည့်နေရာ ဘုရားသခင်၏သားတော်သည် မိမိ၏ခမည်းတော်ထံ အသက်ကိုအပ်နှံခြင်း အကြောင်းတို့ဖြင့် ရေးဖွဲ့ထားသည်။

ဘုရားရှင်၏အကြီးမားဆုံးသောဘုန်းတော်သည် ရှက်ဖွယ်အကောင်းဆုံး သောအခြေအနေအဖြစ် ပြသခဲ့သည်။ လောက၏အပြစ်ကို ကိုယ်တော်ယူတင် ထမ်းရွက်သွားပေးခြင်းဖြစ်သည်။

`သေချာစဉ်းစားပါ။ ဘုရားရှင်ကိုယ်တော်တိုင် ကပ်တိုင်ထက်၌အသေ ခံကာ ကျွန်ုပ်တို့ကိုကယ်တင်ခဲ့သည်။ အပြစ်သည် မည်မျှဆိုးကြောင်းကို ယေရှုရှင်ပြသပေးခြင်းဖြစ်ပါသလား။`