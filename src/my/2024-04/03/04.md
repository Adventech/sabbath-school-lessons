---
title:  နှုတ်ကပတ်တော်ကိုကြားရခြင်းနှင့်မကြားရခြင်း
date:   15/10/2024
---

`ယော၊ ၁း၉-၁၃ ကိုဖတ်ပါ။ လူတို့သည် ယေရှုရှင်ကို မည်သို့ တုံ့ပြန်ကြကြောင်းကို ယောဟန်အထူးသဘောထားသည့်အချက်မှာ အဘယ်သို့ နည်း။`

ပဏာမရှေ့ပြေးစကားအဖြစ် ယော၊ ၁း၁-၁၈ သည် ယေရှုခရစ်တော် သည် မည်သူမည်ဝါဖြစ်ကြောင်းကိုသာ ရှင်းလင်းဖော်ပြပေးသည်မဟုတ်ပါ။ နှုတ်ကပတ်တော်နှင့် လောကရှိလူသားများပတ်သက်နေကြောင်းကိုလည်း ရေးသား ထားပေးသည်။ ယော၊ ၁း၉ ၌ ကိုယ်တော်အား လောက၏အလင်း၊ စစ်မှန် သောအလင်းဟုခေါ်ထားသည်။ လောကသို့ရောက်လာသူမှန်သမျှကို အလင်း ပေးသည့်သူဟူ၍ သမုတ်ထားသည်။ အလင်းသည် လောကကို ရောင်ခြည် ထိုးပေးသည်။ တတ်သိနားလည်နိုင်စေရန် ပြုပေးတော်မူ၏။ စီအက်စ်လူးဝစ် (C. S. Lewis) က “ကျွန်ုပ်သည် ခရစ်ယာန်ဘာသာကို ယုံကြည်သက်ဝင် သည့်အကြောင်းသည် နံနက်တိုင်းနေမင်းကြီးထွက်မည်ကို ယုံကြည်နေခြင်းနှင့် တူသည်။ ကျွန်ုပ်မြင်တွေ့နေရ၍သာမဟုတ်ပါ။ ထိုနေမင်းကြီး၏အလင်းရောင် ကြောင့် အရာအားလုံးကိုမြင်နေရခြင်းကြောင့်ဖြစ်သည်။” -- “ဘာသာရေးသည် ကဗျာတစ်ပုဒ်ဖြစ်နေပါသလား။” (n. p: Samizdat University Press, 2014, p. 15). မူရင်းကို ၁၉၄၄ ခုနှစ်တွင်ထုတ်ဝေသည်။

ယော၊ ၁း၉ ကိုလည်းကြည့်နိုင်ပါသည်။ အလင်းသည် လူတိုင်း အတွက်လင်းပေးနေပါသည်။ သို့သော် ထိုအလင်းကို လူတိုင်းကမခံမယူပါ။ နောက်ရက်မှာ ကျွန်ုပ်တို့လေ့လာရမည့်အကြောင်းအရာ၌ ယောဟန်ခရစ်ဝင် ကျမ်း၏အဓိကအကြောင်းတစ်ခုဖြစ်သောယေရှုကို လူတို့မည်သို့လက်ခံကြသည်၊ ငြင်းပယ်ကြသည်ဟူသောအကြောင်းပါဝင်သည်။ ယင်းအကြောင်းသည် ယခုပင် စတင်ပါမည်။ ဝမ်းနည်းစရာအကြောင်းတစ်ချက်မှာ မေရှိယသည် သူကိုယ်တိုင် ရွေးချယ်ထားသောလူမျိုးဆီသို့ ကြွလာခဲ့သည်။ ဣသရေလလူမျိုးဆီသို့ လာခဲ့သည်။ သို့သော် မေရှိယအဖြစ် လူများစွာကလက်မခံခဲ့ပါ။

ရော၊ ၉း၁၁ ၌ ရှင်ပေါလုသည်လည်း ယင်းကိစ္စကို အရေးတကြီး ရေးသားထားသည်။ များစွာသောယုဒလူမျိုးများက ယေရှုကိုငြင်းပယ်၍ လက်မခံကြောင်းကိုရေးထားသည်။ သို့သော် ရှင်ပေါလုသည် အနုတ်သဘော ဆောင်သောအရေးအသားဖြင့် အဆုံးသတ်ခြင်းမပြုပါ။ များစွာသောယုဒလူ များနှင့် တစ်ပါးအမျိုးသားများလည်း ယေရှုရှင်ကိုလက်ခံမည့်အကြောင်း၊ မေရှိယကိုလက်ခံလာမည့်အကြောင်းလည်း ရေးသားထားသည်။ ရှင်ပေါလု သည် တစ်ပါးအမျိုးသားများကိုလည်း ယုဒလူတို့အပေါ် ကြွားဝါခြင်းမရှိစေရန် သတိပေးသေးသည်။ “အဘယ်သို့နည်းဟူမူကား၊ ပကတိရိုင်းသောသံလွင်ပင်မှ သင့်ကိုနုတ်ယူ၍၊ ကောင်းသောသံလွင်ပင်၌ ပကတိကိုမလိုက်ဘဲ ဆက်၍ စိုက်သည်မှန်လျှင် ပကတိအခက်ဖြစ်သောထိုသူတို့သည် မိမိတို့သံလွင်ပင်၌ ဆက်၍စိုက်သောအခွင့်ကို သာ၍ရကြမည်မဟုတ်လော” (ရောမ၊ ၁၁း၂၄)။

ထိုနည်းတူ ယောဟန်သည်လည်း မည်သူမဆို ယေရှုကို မိမိ ကယ်တင်ရှင်အနေဖြင့် သဘောထားလက်ခံသူတိုင်းသည် ထာဝရဘုရား၏ သားသမီးများဖြစ်ကြသည်ဟု ရေးသားထားသည်။ ယင်းသို့ဖြစ်လာရခြင်း၏ အကြောင်းမှာ ကိုယ်တော်၏နာမတော်ကို ယုံကြည်လက်ခံခြင်းကြောင့်ဖြစ်သည် (ယော၊ ၁း၁၂၊ ၁၃)။

ဤနေရာ၌ ဧဝံဂေလိသတင်း၏ပဏာမစကားချီးနှင့် နောက်ဆုံးနိဂုံး စကားကို ဆက်စပ်ထားပေးသည်။ ယော၊ ၂ဝး၃၁ ၌ ဖော်ပြထားသည်မှာ ယေရှုသည် ခရစ်တော်ဖြစ်ကြောင်းကို သင်ယုံကြည်၍ ဘုရားရှင်၏သားတော်ဟု လည်းလက်ခံလျှင် သင်သည် ကိုယ်တော်၏နာမတော်ကြောင့် ထာဝရအသက် ရရှိမည်။ ထိုကြောင့် နိဒါန်းနှင့်နိဂုံးသည် ပေါင်းစည်းမှုရှိနေသည်။ အစနှင့်အဆုံးသည် တစ်စိတ်တစ်သဘောတည်းဖြင့် ညီညွတ်နေသည်။ ရှင်ယောဟန်၏အဓိကထားသော ဧဝံဂေလိ၏ပန်းတိုင်ပင်ဖြစ်သည်။ လူတို့ သည် ယေရှုခရစ်တော်ကို မိမိတို့ကယ်တင်ပိုင်ရှင်အဖြစ်ယုံကြည်လျှင် ထာဝရ အသက်ရရှိမည်ဖြစ်ကြောင်း ယောဟန်က အသေအချာအာမခံထားသည်။

`သင်၏အသက်တာသည် ဘုရားရှင်၏သားသမီးဖြစ်ပြီးနောက် မည်သို့ ပြောင်းလဲလာသနည်း။`