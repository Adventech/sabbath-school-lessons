---
title:  နောက်ကြောင်း - ပဏာမရှေ့ပြေး
date:   12/10/2024
---

### ဖတ်ရန်ကျမ်းချက်များ။
ယော၊ ၁း၁-၅။ က၊ ၁း၁။ ယော၊ ၁း၉-၁၃။ ယော၊ ၃း၁၆-၂၁။ ယော၊ ၉း၃၅-၄၁။ မဿဲ၊ ရး၂၁-၂၃။ ယော၊ ၁ရး၁-၅။

> <p>အလွတ်ကျမ်းချက်</p>
> “အစအဦး၌ နှုတ်ကပတ်တော်ရှိ၏။ နှုတ်ကပတ်တော်သည် ဘုရားသခင်နှင့်အတူရှိ၏။ နှုတ်ကပတ်တော်သည်လည်း ဘုရား သခင်ဖြစ်တော်မူ၏” (ယော၊ ၁း၁)။

ပထမအပတ်၏သင်ခန်းစာ၌ ရှင်ယောဟန်သည် ယောဟန်ခရစ်ဝင် ကျမ်းကို မည်သို့အဆုံးသတ်ခဲ့ကြောင်းကို ရှင်းလင်းခဲ့သည်။ ယခုအပတ် သင်ခန်းစာမှာ ယောဟန်ခရစ်ဝင်ကျမ်း၏အစကို ပြန်သွားပါမည်။ သန့်ရှင်းသော ဝိညာဉ်တော်၏လမ်းပြမှုကြောင့် ယောဟန်သည် ကျမ်းဖတ်ရှုသူများကို ခေါ်ဆောင်သွားမည့်လမ်းကြောင်းချမှတ်ပေးထားသည်။ ပထမစကားလုံးနှင့် အပိုဒ်တွင် ဓမ္မသစ်ကျမ်းရေးသူများသည် မိမိတို့တင်ဆက်လို သောအဓိက အကြောင်းကို ရေးသားပေးလေ့ရှိသည်။ ရှင်ယောဟန်သည်လည်း ထိုနည်း အတိုင်းပင် ယေရှုရှင်သခင်ခရစ်တော်သည် ဖန်ဆင်းခြင်းမစတင်မီကပင် အမှန်ပင်ရှိနေကြောင်းကို ဖော်ပြရေးသားထားသည်။

ထိုတင်ဆက်ပုံမှာ ကျမ်း၏အဖွင့်မှာပင်ဖြစ်သည်။ ဖတ်ရှုသူများကို ယေရှုရှင်သည် မေရှိယဖြစ်ကြောင်းကိုသိစေပါသည်။ ကျမ်း၌ရေးသားထား သောအကျိုးကျေးဇူးကြောင့် ဖတ်ရှုသူအားလုံးက ဧဝံဂေလိတရားပြောကြားရာ၌ ယေရှုရှင်၏အကြောင်းကို ပြောပြနိုင်သည်။ လောက၌ရှိစဉ်အချိန်၌ ကိုယ်တော် ၏ရာဇဝင်သမိုင်းများအကြောင်းကို မှတ်တမ်းတင်ထားသည်။

ယခုအပတ်သင်ခန်းစာသည် ရှေ့ပြေးပဏာမအကြောင်း (ယော၊ ၁း၁-၁၈) နှင့် ယောဟန်ကျမ်း၏အဓိကဆိုလိုရင်းကို အနှစ်ချုပ်ထားသည့်အကြောင်း ဖြစ်သည်။ ထိုအနှစ်ချုပ်အကြောင်းများကို ရှင်ယောဟန်ခရစ်ဝင်ကျမ်း၏ အခြားနေရာများ၌လည်း တွေ့ရှိနိုင်သည်။