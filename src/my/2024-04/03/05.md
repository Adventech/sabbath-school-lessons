---
title:  ပြန်၍ပေါ်လာသောအဓိကအကြောင်း - ယုံကြည်သည်၊ မယုံကြည်ပါ
date:   16/10/2024
---

`ယော၊ ၃း၁၆-၂၁ ကိုဖတ်ပါ။ ယော၊ ၉း၃၅-၄၁ နှင့် ယော၊ ၁၂း၃၆-၄၆ ကိုဖတ်ပါ။ ပဏာမစကား၌ဖော်ပြထားသောယုံကြည်ခြင်း၊ မယုံကြည် ခြင်းသည် ဘယ်ကဲ့သို့ထပ်ခါထပ်ခါဖော်ပြသနည်း။`

ရှင်ယောဟန်ခရစ်ဝင်ကျမ်း၌ လူသားကိုအုပ်စုနှစ်ဖွဲ့ဖြင့် သတ်မှတ် ထားပါသည်။ ယေရှုရှင်ကိုယုံကြည်သောသူ၊ လက်ခံသောသူ၊ မေရှိယအဖြစ် ယုံကြည်သူနှင့် ယုံကြည်နိုင်ရန် အထူးအခွင့်ရရှိသော်လည်း ငြင်းပယ်သူတို့ ဖြစ်ကြသည်။

တပည့်တော်တို့သည် ပထမဦးဆုံးအဖွဲ့၌ပါဝင်သည်။ နိကောဒင်လို ပုဂ္ဂိုလ်ပါဝင်သည်။ တဖြည်းဖြည်းနှင့် ယေရှုရှင်ကိုယုံကြည်လာကြသူများဖြစ် သည်။ ယာကုပ်ရေတွင်း၌ ယေရှုရှင်ကို ကြုံတွေ့ရသောအမျိုးသမီး၊ မွေး ကတည်းကပင် မျက်စိမမြင်ရသောမျက်မမြင်၊ ထိုကဲ့သို့ပုဂ္ဂိုလ်များဖြစ်သည်။ ဒုတိယအဖွဲ့တစ်ခုမှာ ဖာရိရှဲနှင့်ယဇ်ပုရောဟိတ်အကြီးအကဲအဖွဲ့၊ အံ့ဩဖွယ် နိမိတ်လက္ခဏာမြင်ခဲ့ရသော ယေရှုရှင်ကျွေးမွေးသည့်လူငါးထောင်နှင့် တပည့် တော်များအထဲမှ တစ်ယောက်သည်လည်း ထိုအဖွဲ့တွင်ပါဝင်သည်။ ယုဒ ဖြစ်သည်။

ယောဟန်ခရစ်ဝင်ကျမ်း၌ စိတ်ဝင်စားစရာတစ်ခုရှိပြန်သည်။ ယုံကြည် ခြင်း၊ ယုံကြည်မှုဟုအဓိပ္ဋာယ်ရသောဂရိစကားလုံး “Pistis” ဆိုသည့်စကားလုံး ကို ယောဟန်ခရစ်ဝင်ကျမ်းတွင် ထူးဆန်းစွာမတွေ့ရှိရပါ။ သို့သော် (Pisteuo) ဟုသုံးထားသောကြိယာစကားလုံးမှာမူ ၉၈ ကြိမ်တွေ့ရသည်။ ဓမ္မသစ်ကျမ်း တစ်ကျမ်းလုံး၌ အကြိမ်ပေါင်း ၂၄၁ ကြိမ်အသုံးပြုထားသည်။ ထိုစကားလုံး သည် ယောဟန်အတွက် အဓိကအကြောင်းကိစ္စတစ်ခုဖြစ်နေသည်။ ထိုကြိယာ စကားလုံးကိုအသုံးပြုခြင်းအတွက် ခရစ်ယာန်ဖြစ်လာစေရန် လူတို့စိတ်ကို သာ၍ခိုင်မာသွားစေသည်။ ယုံကြည်ခြင်းဟု နာမ်စကားလုံးကိုမသုံးဘဲ၊ ယုံကြည် ပါသည်၊ ယုံကြည်ပါ၏ဟု ကြိယာစကားလုံးကိုသုံးထားခြင်းကြောင့် ပို၍ လေးနက်စေပါသည်။ ယေရှုရှင်ကို ယုံကြည်သည့်အရာ၌ စိတ်ထဲယုံကြည် နေရုံမဟုတ်ဘဲ၊ စိတ်ရောကိုယ်ပါလိုက်ပါလုပ်ဆောင်နေခြင်းဖြစ်ရမည်။ ကျွန်ုပ်တို့ သိရှိရသည်အတိုင်း နတ်ဆိုးတို့လည်း ယေရှုရှင်ကိုယုံကြည်ပါသည် (ယာကုပ်၊ ၂း၁၉)။

ယောဟန်၌ အဓိကခြားနားမှုတစ်ခုမှာ အုပ်စုနှစ်စုသည် ယေရှုရှင်နှင့် မည်သို့ဆက်စပ်နေကြောင်းကို ဖော်ပြထားသည်။ ယုံကြည်သူတို့သည်သော် လည်းကောင်း၊ ယုံကြည်စပြုလာသူသည်သော်လည်းကောင်း ကိုယ်တော်နှင့် ပွင့်ပွင့်လင်းလင်းတွေ့ဆုံကြသည်။ ယေရှုရှင်ထံသို့လာကြပြီး အဝေးသို့ထွက် မပြေးကြပါ။ ကိုယ်တော်သည် သူတို့အတွက် အလင်းထွန်းလင်းပေးနေသည်။ ဘုရားရှင်၏သားသမီးများဖြစ်လာကြသည်။

မယုံကြည်သူများက တစ်ဖက်တွင်ရှိနေသည်။ ကိုယ်တော်ထံလာလျှင် လည်း တိုက်ခိုက်အပြစ်ရှာရန်အတွက်လာကြသည်။ ထိုသူတို့သည် အလင်း ထက် အမှောင်ကိုပို၍ချစ်သည်။ ကိုယ်တော်မိန့်ဆိုသောစကားကိုလက်ခံရန် ခက်ခဲသည်ဟု သတ်မှတ်သည်။ ကိုယ်တော်ကို မိရိုးဖလာထုံးစံကို ချိုးဖောက် သူ၊ မလေးစားသူအဖြစ်သတ်မှတ်ကြသည်။ သူတို့၏မျှော်လင့်ချက်ကို မဖြည့် ပေးနိုင်သောသူဟု သတ်မှတ်သည်။ ကိုယ်တော်၏အလင်းတော်ကိုခံယူ၍ ကိုယ်တော်စီရင်ခြင်းကိုလက်ခံရမည့်အစား ကိုယ်တော်ကို ပြန်၍တရားစီရင်သည်။ ထိုကဲ့သို့စိတ်ထားရှိသူများမှာ ဘာသာရေးခေါင်းဆောင်များဖြစ်ကြသည်။ အမျိုးသားထုကြီးကို ဝိညာဉ်ရေးလမ်းညွှန်သူများဖြစ်သည်။ ထိုသူတို့ ကိုယ်တိုင်သည် ယေရှုရှင်ကို ဦးဆုံးလက်ခံသူဖြစ်ခဲ့သင့်ပါသည်။

`သင်ကိုယ်တိုင်က ယေရှုရှင်ကို မည်သို့ယုံကြည်မှုကို သင်၏ အသက်တာ၌ မည်ကဲ့သို့ပြမည်နည်း။ မေရှိယအဖြစ် သိရုံမျှနှင့်လုံလောက် သလား။ အရေးကြီးသောကွာဟချက်သိရန် အဘယ်ကြောင့်လိုအပ်သနည်း (မဿဲ၊ ရး၂၁-၂၃)။`