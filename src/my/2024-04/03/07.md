---
title:  ဆက်လက်လေ့လာရန်။
date:   18/10/2024
---

Ellen G. White, God with us; in the Desire of Ages, pp. 19, 26 ကိုဖတ်ပါ။

“သခင်ယေရှုခရစ်တော်သည် ဘုရားသခင်၏သားတော်ဖြစ်သည်။ ထာဝရကာလအသက်ရှင်တော်မူသည်။ ထူးခြားလှသောသူဖြစ်သည်။ ခမည်းတော် နှင့်အစဉ်ရှိတော်မူသည်။ ကောင်းကင်ဘုံနန်းထက်၌ ဘုန်းတော်ရောင်ခြည်နှင့် ပြည့်စုံသောသူဖြစ်သည်။ ကောင်းကင်ဗိုလ်ခြေ၏ခေါင်းဆောင်ကြီးဖြစ်သည်။ သူ့ကိုဝန်းရံထားသောကောင်းကင်တမန်များကို မေတ္တာတော်နှင့်အုပ်ချုပ်တော် မူသည်။ ဘုရားသခင်၏ဘုန်းတော်ကို လုယူထားသူမဟုတ်” (သု၊ ၈း၂၂-၂၇)။

ကမ္ဘာမတည်မီကပင် ခရစ်တော်သည် ခမည်းတော်ဘုရားနှင့်အတူ ထွန်းလင်းတောက်ပြောင်လျက် ဘုန်းတော်အရောင်အဝါကြီးမားလှသည်။ မှောင်သောနေရာ၌ အလင်းကိုထွန်းလင်းစေနိုင်သူဖြစ်သည်။ နဂိုရှိရင်းဘုန်းတော် ပင်ဖြစ်သည်။ ယင်းအမှန်တရားသည် လျို့ဝှက်နက်နဲလှပါသည်။ အခြားသော လျို့ဝှက်နက်နဲခြင်းကို ရှင်းပြတတ်သော်လည်း ကိုယ်တော်၏ဘုန်းတော် အကြောင်းကို ရှင်းပြနိုင်စွမ်းမရှိပါ။ အလင်းတော်ကိုလင်းစေသောအခါ အနား ကပ်၍မရပါ။ မည်သူမှလည်း အလင်းတော်ကိုမခံစားနိုင်ပါ။ (Ellen G. White, SDA Bible Commentary, vol. 5, p. 1126).

ယေရှုရှင်မိန့်ကြားသောစကား၌ “ငါသည်လည်း မြေကြီးနှင့်ခွာ၍ မြှောက်ထားခြင်းကိုခံရလျှင် လူအပေါင်းတို့ကို ငါ့ထံသို့ငါဆွဲမည်” (ယော၊ ၁၂း၃၂)။ ခရစ်တော်သည် အပြစ်သားကဲ့သို့ထင်ရှားပြသပေးရမည်။ ကယ်တင် ရှင်သည် လောက၏အပြစ်အားလုံးအတွက် အသေခံရမည်။ ဘုရားသခင်၏ သိုးသငယ်ကို ကျွန်ုပ်တို့မျှော်ကြည့်လျှင် ကရာနိကုန်းထက်ကပ်တိုင်သည် ရွေးနုတ် ကယ်တင်ခြင်း၏နက်နဲသောအမှုဖြစ်သည်။ ဘုရားရှင်၏ကောင်းမြတ်တော် မူခြင်းကို ကျွန်ုပ်တို့ဆင်ခြင်ပြီး ကျွန်ုပ်တို့နောင်တရနိုင်ရန်အတွက်ဖြစ်သည်။ အပြစ်သားများအတွက်အသေခံရာ၌ ခရစ်တော်သည် တုနှိုင်း၍မမီနိုင်သော မေတ္တာတော်ကိုထင်ရှားစေပြီး အပြစ်သားအားလုံး ထိုမေတ္တာတော်ကိုရှုမြင်နိုင်ရန် အတွက်ဖြစ်သည်။ လူတို့၏စိတ်နှလုံးကို ပျော့ပျောင်းသွားစေသည်။ လူတို့၏ အတွေးကို ဆင်ခြင်သတိပြုစေသည်။ စိတ်ဝိညာဉ်ကို နောင်တရစေသည်။ လူသားတို့ မိမိကိုယ်ကိုပြုပြင်ပြောင်းလဲလိုသောစိတ်၊ အမှန်ကိုသာပြုလုပ်လိုသော စိတ်ရရှိလာခြင်းသည်လည်း ယေရှု၏တန်ခိုးတော်အားဖြင့်ဖြစ်သည်။ လူတို့၏ အသိစိတ်ကို နှိုးဆွစေ၍ အသက်တာပြောင်းလဲခြင်းဖြစ်စေသည်။ ယေရှုသည်

အပြစ်ကြောင့်ခံရသည့် လက်ဝါးကပ်တိုင်ကိုမြင်စေသောအခါ လူ၏စိတ်ထဲတွင် ပညတ်တော်သည်လည်း သတိရသိမြင်လာကြသည်။ (Ellen G. White, Steps to Christ, pp. 26, 27).