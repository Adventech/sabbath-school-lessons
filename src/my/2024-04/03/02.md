---
title:  အစအဦး၌ - ဘုရားရှင်၏နှုတ်ထွက်စကားတော်
date:   13/10/2024
---

`ယော၊ ၁း၁-၅ ကိုဖတ်ပါ။ နှုတ်ကပတ်တော်ဖြစ်သော ယေရှု ခရစ်တော်နှင့်ပတ်သက်၍ ကျမ်းချက်မှမည်သို့ဖော်ပြထားသနည်း။`

ရှင်ယောဟန်ခရစ်ဝင်ကျမ်းသည် အံ့ဩဖွယ်အတွေးများစွာဖြင့် စတင် ရေးသားထားသည်။ အစအဦး၌ နှုတ်ကပတ်တော်ရှိ၏။ နှုတ်ကပတ်တော် သည် ဘုရားသခင်နှင့်အတူရှိ၏။ နှုတ်ကပတ်တော်သည်လည်း ဘုရားဖြစ် တော်မူ၏” (ယော၊ ၁း၁)။ အင်မတန်လှပသောစကားလုံးဖြင့်ရေးဖွဲ့ထားသော ကျမ်းချက်စာကြောင်း၌ နက်နဲသောတွေးခေါ်စရာပါရှိသည်။

ပထမဦးစွာဖန်ဆင်းခြင်းအကြောင်းကို ပြန်၍အစဖော်သည် (က၊ ၁း၁)။ “အစအဦး၌” “စကြဝဠာမတည်မရှိမီ နှုတ်ကပတ်တော်ရှိထားနှင့်ပြီး သားဖြစ်သည်။ သို့ဖြစ်၍ ယောဟန်သည် ယေရှုရှင်၏ထာဝရတည်ရှိတော် မူခြင်းကို အတည်ပြုသည်။

နောက်တစ်ဆင့်အနေဖြင့် “နှုတ်ကပတ်တော်သည် ဘုရားသခင်နှင့် အတူရှိ၏” (ယော၊ ၁း၁၈)။ ရှင်ယောဟန်က ယေရှုသည် ခမည်းတော်၏ ရင်ခွင်၌ရှိနေသည်ကို ဖော်ပြသည်။ ကျွန်ုပ်တို့မည်သည့်အကြောင်းများကို ပြောဆိုကြသည်ရှိပါစေ၊ သေချာသည်တစ်ခုမှာ ယေရှုရှင်နှင့်ခမည်းတော်သည် အလွန်နီးကပ်စွာရှိတော်မူခဲ့သည်။

ဆက်လက်၍ “နှုတ်ကပတ်တော်သည်လည်း ဘုရားသခင်ဖြစ်တော် မူ၏” ဆိုထားပြန်သည်။ နှုတ်ကပတ်တော်သည် ဘုရားနှင့်အတူမည်သို့ ရှိနေနိုင်မည်နည်း။ အဖြေမှာ ဟေလသဝေါဟာရစကား၌တွေ့ရသည်။ ဟေလသ သဒ္ဒါကြောင်းတွင် တိကျသောကိန်းညွှန်းဖြင့်ပြုစုထားသည်။ ယင်းအချက်သည် ကျွန်ုပ်တို့အတွက် အရေးပါသည်။ အရာဝတ္ထုတစ်မျိုး သို့မဟုတ် လူပုဂ္ဂိုလ် ကိုရည်ညွှန်းသတ်မှတ်ရာ၌ အတိအကျကိန်းဂဏန်းညွှန်းထားချက်ရှိသည်။

“နှုတ်ကပတ်တော်သည် ဘုရားသခင်နှင့်အတူရှိ၏” ဟူသောစကားမှာ ဘုရားသခင်သည် သီးသန့်ကိန်းညွှန်းတစ်ခုအဖြစ်သတ်မှတ်သောကြောင့် သီးခြား တည်ရှိကြောင်းထင်ရှားသည်။ ခမည်းတော်သည် သီးသန့်ရှိသည်။ နှုတ်ကပတ် တော်သည် ခမည်းတော်နှင့်အတူရှိနေခဲ့သည်။ “နှုတ်ကပတ်တော်သည် ဘုရား သခင်ဖြစ်တော်မူ၏” ဟု ရေးသားသောစကားစု၌ ဘုရားသခင်သည် ကိန်းညွှန်း ပါရှိခြင်းမတွေ့ရပါ။ ဘုရားဇာတိ၏ရုပ်လုံးကိုသာ ပေါ်လွင်အောင်ရေးသား ထားသည်။ ယေရှုရှင်သည် ဘုရားသခင်ဖြစ်သည်။ ခမည်းတော်မဟုတ်ပါ။ သို့သော်လည်း ကိုယ်တော်သည် ဘုရား၏သားတော်အရိုက်အရာတွင်ရှိနေ သည်။ သုံးပါးပေါင်းတွင် ဒုတိယပုဂ္ဂိုလ်တစ်ပါးဖြစ်သည်။

တမန်တော်ကြီးသည် သေချာစွာနားလည်အောင်ရှင်းပြပေးခဲ့သည်။ ယော၊ ၁း၃၊ ၄ တွင်ဖော်ပြချက်အရ ယေရှုရှင်သည် အရာခပ်သိမ်းကို ဖန်ဆင်းတော်မူသောအရှင်ဖြစ်တော်မူသည်။ လောကဓာတ်သည် မည်သည့် အရာတစ်စုံတစ်ခုမျှမရှိမတည်ခဲ့ပါ။ ယေရှုရှင်အားဖြင့်သာ ဖြစ်ပေါ်ဖြစ်တည် လာခြင်းဖြစ်သည်။ ဖန်ဆင်းရှင်ဘုရားသခင်ဖြစ်တော်မူသည်။

ရှေးအချိန်ပဝေသဏီကမ္ဘာမရှိစဉ်ကပင် ယေရှုခရစ်သည် ခမည်းတော် နှင့်အတူရှိတော်မူခဲ့သည်။ ကိုယ်တော်သည် ဘုရားသခင်၏ရုပ်လုံးတော်ဖြစ် တော်မူသည်။ ကြီးမြတ်တော်မူသောသဏ္ဍာန်တော်ရှိတော်မူသည်။ ရောင်တော် ဝါတော်နှင့်ပြည့်စုံတော်မူခဲ့သည်။ (Ellen G. White, The Desire of Ages, p. 19).

ယေရှုခရစ်တော်အကြောင်းသည် အဘယ်ကြောင့်ကျွန်ုပ်တို့အတွက် အရေးကြီးပါသနည်း။ ယေရှုရှင်သည် ဖန်ဆင်းခံတစ်ဦးမျှသာဖြစ်နေခဲ့မည် ဆိုလျှင် ဘာဆုံးရှုံးစရာရှိသနည်း။ သင်၏အဖြေကို ဥပုသ်စာဖြေအတန်းသို့ ယူဆောင်လာပါ။ ခရစ်တော်၏ထာဝရတည်ရှိတော်မူသော ဘုရားဇာတိ အကြောင်းကိုဆွေးနွေးရန် ပြင်ဆင်ထားပါ။ ကျွန်ုပ်တို့ယုံကြည်ခြင်းအတွက် အလွန်အရေးပါလှသည်။