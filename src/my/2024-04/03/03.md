---
title:  နှုတ်ကပတ်တော်သည်လည်း လူ့ဇာတိကိုခံယူ၏
date:   14/10/2024
---

`ယော၊ ၁း၁-၃၊ ၁၄ ကိုဖတ်ပါ။ ဖော်ပြပါကျမ်းချက်များမှ ယေရှုရှင် အကြောင်းကို မည်သို့ရေးသားထားသနည်း။ ကိုယ်တော်တိုင် ဘုရားဖြစ်ကြောင်း ကို ကျွန်ုပ်တို့အတွက်သိထားရန် အလွန်အရေးကြီးသောအမှန်တရားတစ်ခု ဖြစ်သည်။`

ယောဟန်သည် ဧဝံဂေလိကျမ်းကိုရေးသားရာ၌ ယေရှုရှင်နာမဖြင့် စတင်ခြင်းမပြုပါ။ မေရှိယဖြစ်ကြောင်း၊ ဘိသိက်ခံသူခရစ်တော်ဖြစ်ကြောင်း လည်း စတင်မိတ်ဆက်ခြင်းမရှိပါ။ နှုတ်ကပတ်တော်ဟူ၍သာ စတင်မိတ်ဆက် ပေးသည်။ ရှင်ယောဟန်ဧဝံဂေလိကျမ်းရေးသားသောအချိန်ဝန်းကျင်တစ်လျှောက် ကွဲပြားခြားနားသောအတွေးအခေါ်များစွာတို့က နှုတ်ထွက်စကားဟုခေါ်သော ဟေလသဘာသာဖြင့် “Logos” သည် ကျိုးကြောင်းဆက်စပ်မှုရှိသော စကြဝဠာကြီး (သို့မဟုတ်) ယုတ္တိဗေဒနှင့်ဆိုင်သောအတွေးအခေါ်စသည်တို့ဖြင့် သုံးနှုန်းကြသည်။

အတွေးအခေါ်ပညာရှင်ကြီး “ပလေတို” ကိုယ်တိုင် မှန်ကန်မှုကို နှစ်မျိုးပိုင်းခြားသည်။ တစ်ခုမှာ ကောင်းကင်နှင့်ဆိုင်၍ ပြောင်းလဲ၍မရသော အရာဖြစ်သည်ဟု အဓိပ္ဋာယ်ဖော်သည်။ အလွန်ပင်ပြည့်စုံသောနေရာဖြစ်သည်။ အခြားတစ်ခုမှာ ယခုလက်ရှိပျက်စီးနိုင်သောအရာ၊ အမြဲပြောင်းလဲသောအရာ၊ အထက်မှပြည့်စုံကုံလုံသောအရာကို မပြည့်စုံမှုကပုံဖော်ကိုယ်စားပြုထားသော နေရာ၊ အမှန်တစ်ကယ်ရှိနေသောအရာအတွက် နမူနာဖြစ်နေရသည်။ ဘယ်နေရာ မှာတည်ရှိသနည်း။ (ထိုသို့ပုစ္ဆာမျိုးမေးလာလျှင် ပလေတိုသည် တုံ့ပြန်ဖြေဆို ခြင်းတစ်ခါမျှမပြုပါ)။ အချို့သောတွေးခေါ်ယူဆချက်အရ နှုတ်ထွက်စကားသည် စိတ်ကူးယဉ်နာမ်သာဖြစ်ပြီး ထာဝရတည်မြဲခြင်းနှင့် ပျက်စီးခြင်းအကြား၌ ရှိသည်ဟု ယူဆကြသည်။ လောကအရာဖြစ်တည်မှုနှင့်လည်း ပတ်သက် သည်ဟု ယူဆကြသည်။

ယောဟန်သည် ထိုစကားလုံးကိုအသုံးပြုသောအခါ၌ အပြည့်အဝ ခြားနားသောအမူအရာကိုဆိုလိုသည်။ သူသည် အမှန်တရားကိုထိန်းသိမ်းထား ရင်း နှုတ်ကပတ်တော်ဟုဆိုသောဝေါဟာရကိုသုံးရာ၌ ကောင်းကင်နှင့်မြေကြီး အကြား မရေမရာပေါလောမျောနေသောအရာကိုဆိုလိုသည်မဟုတ်ပါ။ နှုတ်ကပတ်တော်ဟု သူအသုံးပြုထားသည်မှာ လူပုဂ္ဂိုလ်ကိုဆိုလိုခြင်းဖြစ်သည်။ ယေရှုခရစ်ကိုဆိုလိုပါသည်။ လူအသွေးအသားကိုခံယူကာ ကျွန်ုပ်တို့နှင့်အတူ နေထိုင်သူဖြစ်သည် (ယော၊ ၁း၁၄)။

ရှင်ယောဟန်အတွက် ထိုနှုတ်ကပတ်တော်သည် ဘုရားသခင်၏ စကားတော်ဖြစ်သည်ဟု သဘောထားသည်။ ပို၍အရေးကြီးသည်မှာ ဘုရားရှင် သည် ဆက်သွယ်မှုပြုလာ၍ ကိုယ်တော်သည် မိမိကိုယ်ကို လူသားအဖြစ် ဖော်ပြထင်ရှားလာစေသည်။ အသင့်တော်ဆုံးနည်းလမ်းဖြစ်သည်။ ဘုရားရှင် သည် ကျွန်ုပ်တို့ကဲ့သို့ လူသားတစ်ဦးဖြစ်လာသည်။ ရှင်ယောဟန်ခရစ်ဝင် ကျမ်း၌ နှုတ်ကပတ်တော်ဟုခေါ်သောဝေါဟာရသည် ထာဝရဘုရားကိုဆိုလို သည်။ အချိန်နှင့်နေရာကိုက်ဝင်ရောက်လာ၍ စကားပြောဆိုသည်၊ ပြုမူသည်၊ လူသားများနှင့်ရောပွန်းနေထိုင်သည်။ လူတစ်ဦးကဲ့သို့နေထိုင်သည်။ ထာဝရ ဘုရားရှင်သည် လူသားတစ်ဦးအဖြစ်ခံယူလာသည်။ ကျွန်ုပ်တို့ကဲ့သိုပင်ဖြစ်သည်။

ယော၊ ၁း၁၄ တွင် ရှင်ယောဟန်၏ညွှန်ပြချက်သဘောမှာ “နှုတ်ကပတ် တော်” သည် “လူဇာတိအဖြစ်ကိုခံ၍ ငါတို့တွင်တည်တော်မူသည်။” ဟေလသ ဘာသာဖြင့် “တည်တော်မူသည်ဟုဆိုရာ၌ တဲထိုးစခန်းချခြင်းကို ဆိုလိုသည်။” ယောဟန်သည် ထွက်၊ ၂၅း၈ ကိုဆွဲယူအသုံးပြုထားသည်။ ဘုရားသခင်သည် ဣသရေလလူမျိုးတို့ကို တဲတော်ဆောက်လုပ်ခိုင်းခဲ့သည်။ တဲအိမ်ပုံစံဖြစ်သည်။ ကိုယ်တော်သည် သူတို့၏အလယ်၌ ကိန်းအောင်းတော်မူဖို့ရန်ဖြစ်သည်။ ထိုနည်းတူ၊ လူဇာတိခံယူခြင်း၌လည်း ယေရှုရှင်သည် ဘုရားရှင်၏ သားတော်ဖြစ်သည်။ လူ၏အသွေးအသားကို ခံယူမွေးဖွားလာသည်။ ကောင်းကင် မှမိမိ၏ဘုန်းတန်ခိုးတော်အရောင်အဝါကို စွန့်ခဲ့သည်။ လူတို့သည် သူနှင့် ဆက်သွယ်နိုင်စေရန်ဖြစ်သည်။

ယောဟန်၏ရေးသားမှုအပေါ်သုံးသပ်လျှင် ထာဝရဘုရားရှင်ကိုယ်တော် တိုင်သည် ဖန်ဆင်းရှင်ဖြစ်၏။ လူသားတစ်ဦးကဲ့သို့ဖြစ်လာသည်။ ကျွန်ုပ်တို့ ကဲ့သို့ဖြစ်လာသည်။ ကျွန်ုပ်တို့နှင့်အတူတကွနေထိုင်တော်မူသည်။ ကျွန်ုပ်တို့ အတွက်ပင် အသေခံသွားခဲ့သည်။ ယင်းကိစ္စသည် ဘုရားရှင်မှ လူသား များအား မည်မျှချစ်တော်မူကြောင်းကို အဘယ်သို့ဖော်ပြသနည်း။ ထိုအမှန် တရားမှ ကျွန်ုပ်တို့အဘယ်ကြောင့်စိတ်ချမ်းသာမှုရရှိသင့်သနည်း။