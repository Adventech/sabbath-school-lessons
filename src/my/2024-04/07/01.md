---
title:  ယုံကြည်သောသူတို့သည် မဂင်္လာရှိ၏
date:   09/11/2024
---

### ဖတ်ရန်ကျမ်းချက်များ။
ယော၊ ၈း၅၄-၅၈။ က၊ ၁၂း၃။ ရောမ၊ ၄း၁-၅။ ယော၊ ၁၂း၁-၈။ ယော၊ ၁၉း၄-၂၂။ ယော၊ ၂ဝး၁၉-၃၁။ ဒံ၊ ၂။ ဒံ၊ ၇။

> <p>အလွတ်ကျမ်းချက်</p>
> “ယေရှုကလည်း၊ သင်သည် ငါ့ကိုမြင်သောကြောင့် ယုံကြည် ခြင်းရှိ၏။ ငါ့ကိုမမြင်ပဲ ယုံသောသူတို့သည်မဂင်္လာရှိကြ၏ဟု မိန့်တော်မူ၏” (ယော၊ ၂ဝး၂၉)။

ရှင်ယောဟန်ရေးသားသောခရစ်ဝင်ကျမ်း၌ လူမျိုးစုံအကြောင်း၊ နောက်ခံ သမိုင်းကြောင်းမတူသူများ၊ ယုံကြည်မှုမတူ၊ တွေ့ကြုံခဲ့ရမှုမတူညီသူများအကြောင်း ပါဝင်သည်။ ထိုသူအားလုံးသည် ယေရှုရှင်မည်သူဖြစ်ကြောင်းကို သက်သေခံ ပေးကြသည်။ “ဘုရားသခင်၏သိုးသငယ်ကို ကြည့်ရှုလော့” (ယော၊ ၁း၃၆)။ “ငါတို့သည် မေရှိယကိုတွေ့ပြီ” (ယော၊ ၁း၄၁)။ “မောရှေရေးသားထားသော သူကို ကျွန်ုပ်တို့ယခုမြင်ရပြီ” (ယော၊ ၁း၄၅)။ ရာဘိ၊ ကိုယ်တော်သည် ဘုရားသခင်၏သားတော်ဣသရေလတို့၏ဘုရင်ဖြစ်တော်မူ၏ (ယော၊ ၁း၄၉)။ “ထိုသူသည် ခရစ်တော်မှန်လိမ့်မည်လော” (ယော၊ ၄း၂၉)။ “စကားတော်ကို ကိုယ်တိုင်ကြားရ၍၊ ဤသူသည် လောကီသားတို့ကို ကယ်တင်တော်မူသော သခင်တည်းဟူသော ခရစ်တော်အမှန်စင်စစ်ဖြစ်တော်မူကြောင်းကို သိမည်ဟု ဆို၏ (ယော၊ ၄း၄၂)။ “အကျွန်ုပ်တို့သည် အဘယ်သူထံသို့သွားရမည်နည်း၊ ထာဝရအသက်နှင့်ယှဉ်သောစကားသည် ကိုယ်တော်၌တည်ပါ၏ဟု လျှောက် လေ၏” (ယော၊ ၆း၆၈)။ “ကိုယ်တော်သည် ခရစ်တော်တည်းဟူသော ဤလောကသို့ကြွလာတော်မူသောဘုရားသခင်၏သားတော်ဖြစ်သည်ကို ကျွန်မ ယုံပါသည်ဟုလျှောက်၏” (ယော၊ ၁၁း၂၇)။ ကျွန်ုပ်သည် အထက်ကမျက်စိ ကန်း၍ ယခုမျက်စိမြင်သည်အကြောင်းကို အကျွန်ုပ်သိသည်ဟုဆို၏ (ယော၊ ၉း၂၅)။ “သင်တို့၏ရှင်ဘုရင်ကိုကြည့်ကြလော့” (ယော၊ ၁၉း၁၄)။ “ငါသည် သူ၌အပြစ်ကိုမတွေ့” (ယော၊ ၁၉း၆)။ “အကျွန်ုပ်၏အရှင်၊ အကျွန်ုပ်၏ ဘုရားသခင်” (ယော၊ ၂ဝး၂၈)။

အထက်ပါစကားများကိုပြောကြသောသူတို့သည် မည်သူများဖြစ်ကြ သနည်း။ ယေရှု၏လုပ်ဆောင်ချက်အပေါ် ထိုသူများမည်သို့သက်သေပြုကြ သနည်း။