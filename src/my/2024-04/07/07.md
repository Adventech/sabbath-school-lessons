---
title:  ဆက်လက်လေ့လာရန်။
date:   15/11/2024
---

Ellen G. White, “The Test of Faith,” pp. 145-155, in Patriarchs and Prophets; “In Pilate’s Judgement Hall,” pp. 723-740, in The Desire of Ages ကိုဖတ်ပါ။

သောမသည် ယေရှုရှင်၏ခြေရင်းတော်၌ မိမိကိုယ်ကိုပြပ်ဝပ်ပြီး “အကျွန်ုပ်၏သခင်၊ အကျွန်ုပ်၏ဘုရား” ဖြစ်ပါသည်ဟုဆိုခဲ့သည်။

ယေရှုရှင်သည် သောမကို ပြန်၍လက်ခံပါသည်။ သို့သော် ကိုယ်တော် မိန့်တော်မူသည်မှာ သောမ၊ သင်သည် ငါ့ကိုမြင်ရ၍ ယုံကြည်သည်။ ငါ့ကို မမြင်ရဘဲယုံကြည်သူတို့သည် သာ၍မဂင်္လာရှိကြသည်။ အခြားတပည့်တော် များ၏သက်သေခံချက်ကို သောမသည် ယုံကြည်လျှင် ယေရှုရှင်ပို၍ဝမ်းမြောက် လိမ့်မည်။ ယနေ့ကမ္ဘာသူကမ္ဘာသားများသည် သောမ၏နမူနာကိုလိုက်ကြမည် ဆိုလျှင် ကယ်တင်ခြင်းတရားကို လူတို့လက်ခံမည်မဟုတ်ပါ။ ခရစ်တော်ကို ရရှိပိုင်ဆိုင်သူတိုင်း အခြားသူများကိုသက်သေခံပေးရမည်။

“လူများစွာတို့က သောမကဲ့သို့ သက်သေအထောက်အထားတွေ့လျှင် ယုံကြည်နိုင်မည်ဟု ဆင်ခြေပေးကြသည်။ သူတို့သတိမထားမိသောအရာမှ သောမကဲ့သို့ အချက်အလက်များကြားရသည်ထက် ပိုသောအကြောင်းအရာကို သူတို့ကြားနေကြရပြီဖြစ်သည်။ လူများစွာတို့သည် သောမကဲ့သို့ သံသယ အကြောင်းရှင်းသွားသည်အထိစောင့်ကြသည်။ မိမိတို့၏ဆန္ဒကို သတိမထား ကြပါ။ မယုံကြည်မှုကိုတိုး၍တိုး၍ ရင်၌ပိုက်သိမ်းထားသည်။ အမှောင်ခြမ်း ဘက်မှ မိမိတို့အမြင်ကိုထားရှိသူတို့သည် ငြီးငြူခြင်း၊ အပြစ်တင်ခြင်းများဖြင့် အချိန်တိုင်းပြည့်နှက်နေသည်။ မိမိတို့မည်သို့လုပ်ဆောင်နေသည်ကို မသိကြ။ သံသယမျိုးစေ့ကိုသာကြဲကြသည်။ သံသယအသီးအပွင့်ကိုသာ ရိတ်သိမ်းရန် ရှိသည်။ ယုံကြည်ခြင်းနှင့်စိတ်ချမှုလိုအပ်နေချိန် လူများစွာတို့သည် မျှော်လင့်ချက် အင်အားမရှိတော့ကြောင်းနှင့် ယုံကြည်နိုင်ရန်ခွန်အားမရှိတော့ကြောင်းကို သိလာ ကြမည်။ (Ellen G. White, The Desire of Ages, pp. 807, 808).