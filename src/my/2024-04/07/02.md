---
title:  အာဗြဟံကိုမြင်ယောင်ကြားယောင်ပါ
date:   10/11/2024
---

ယေရှုရှင်သည် မိမိမည်သူမည်ဝါဖြစ်ကြောင်းကိုကြေညာရလျှင် မရှက် ပါ။ မိမိကိုယ်ကိုသက်သေခံပေးမည့်သူခေါ်ရန်လည်း မရှက်ပါ။ မိမိအတွက် ရှေးပဝေသဏီအချိန်ကပင် သက်သေခံခဲ့သူကို ပြန်၍ထုတ်ဖော်တတ်သည့် အာဗြဟံအပါအဝင်ဖြစ်သည်။ “သင်တို့အဘအာဗြဟံသည် ငါကြွလာမည့် အချိန်ကာလကို မြော်မြင်ခြင်းငှာ အလွန်အလိုရှိ၏။ မြင်ရသောအခါ ဝမ်းမြောက် ခြင်းသို့ရောက်သည်ဟု မိန့်တော်မူ၏” (ယော၊ ၈း၅၆)။

`ရှင်ယောဟန်ခရစ်ဝင်ကျမ်း၌ အာဗြဟံ၏သက်သေပြုချက်ကို ထည့်သွင်း ရေးရခြင်းသည် အဘယ်ကြောင့်အလွန်အရေးကြီးသနည်း။ က၊ ၁၂း၃။ က၊ ၁၈း၁၆-၁၈။ က၊ ၂၆း၄။ မဿဲ၊ ၁း၁။ တ၊ ၃း၂၅။`

နည်းပုံစံအမျိုးမျိုးနှင့်သော်လည်းကောင်း၊ ကတိတော်တစ်မျိုးမျိုးဖြင့် ဘုရားရှင်သည် ဧဝံဂေလိသတင်းကို အာဗြဟံအချိန်၌ ဘုရားရှင်ဟောပြော ခဲ့သည် (ဂလာတိ၊ ၃း၈)။ ဘိုးဘေးတော်အာဗြဟံသည်လည်း ကယ်တင်ရှင် ကြွလာမည့်အကြောင်းကို မျက်ခြေမပြတ်ခဲ့ပါ။ ယုဒလူတို့ကို ခရစ်တော် ဆိုခဲ့သည့်စကားမှာ “သင်တို့အဘအာဗြဟံသည် ငါကြွလာမည့်အချိန်ကာလကို မြော်မြင်ခြင်းငှာ အလွန်အလိုရှိ၏။ မြင်ရသောအခါ ဝမ်းမြောက်ခြင်းသို့ရောက် သည်ဟု မိန့်တော်မူ၏” (ယော၊ ၈း၅၆)။

ဣဇာက်၏နေရာ၌ဝင်ရောက်အပူဇော်ခံရသောသိုးထီးသည် ယေရှု ခရစ်တော်ကိုပုံဆောင်ပါသည်။ ဘုရား၏သားတော်သည် ကျွန်ုပ်တို့ကိုယ်စား အပူဇော်ခံခဲ့ရသည်။ ဘုရားရှင်၏ပညတ်တော်ကို လွန်ကျူးချိုးဖောက်ခဲ့သော ကြောင့် လူသားများသည် သေခြင်းကိုခံရမည့်အချိန်၌ ခမည်းတော်ဘုရားသည် သားတော်ကိုကြည့်လျက် အပြစ်သားများကိုဆိုသောစကားမှာ “သင်တို့အသက်ရှင် ရဖို့ ငါသည်ကယ်တင်နိုင်သောလမ်းကိုတွေ့ပြီ။” (Ellen G. White, Patriarchs and Prophets, p. 154).

အာဗြဟံသည် ဂျူးလူမျိုးတို့၏ဖခင်ကြီးဖြစ်သည်။ သူ့အားဖြင့် လူမျိုး တစ်မျိုးလုံးကောင်းချီးမဂင်္လာရရှိရန် ကတိတော်ထားတော်မူခဲ့သည်။ ထိုကတိ တော်မှာ မေရှိယအရှင်အားဖြင့် ရောက်လာခဲ့သည်။ ထိုမေရှိယအရှင်သည် အာဗြဟံ၏အနွယ်မှ မွေးဖွားလာခဲ့သည်။

အာဗြဟံသည်လည်း ဘုရားရှင်ကိုယုံကြည်ခြင်းအရာ၌ အလွန်ခိုင်မြဲ ခဲ့သည် (ဟေဗြဲ၊ ၁၁း၈၊ ၁၇-၁၉)။ မိမိသားဣဇက်ကို ယဇ်ပူဇော်ရန် ယဇ်ကောင်အဖြစ်ပေးရန် ဆန္ဒရှိခဲ့သည် (က၊ ၂၂)။ ကတိတော်နှင့်ယှဉ်သော သားဖြစ်သည်။ ယုံကြည်ခြင်းအကြောင်းသက်သက်မကပါ။ ကယ်တင်ခြင်း စီမံကိန်းကိုဖွင့်ပေးသောပြတင်းပေါက်ကြီးဖြစ်သည်။

သင်တို့၏အဘအာဗြဟံသည် ငါကြွလာမည့်နေ့ကို ဝမ်းမြောက်သော စိတ်နှင့်မြင်ချင်လှသည် (ယော၊ ၈း၅၆) ဟု ယေရှုရှင်ဆိုရာတွင် ယုဒ ခေါင်းဆောင်များက “သင်၏အသက်သည် အနှစ်ငါးဆယ်မျှမရှိဘဲလျက် သင်သည် အာဗြဟံကိုမြင်လေပြီတကားဟု ဆိုကြ၏” (ယော၊ ၈း၅၇)။

ယေရှုရှင်၏တုံ့ပြန်ချက်အဖြေသည် အံ့ဖွယ်ထိရောက်လှသည်။ “ယေရှု ကလည်း ငါအမှန်အကန်ဆိုသည်ကား အာဗြဟံမဖြစ်မီငါဖြစ်သည်ဟု မိန့်တော် မူ၏” (ယော၊ ၈း၅၈)။

ယေရှုရှင်အသုံးပြုသောစကားမှ မောရှေအားမီးတောက်နေသော ချုံပုတ် ကြီးအတွင်းမှ ဘုရားရှင်မိန့်ဆိုခဲ့သောစကားပင်ဖြစ်သည်။ ကိုယ်တော်သည် ဘုရားဖြစ်ကြောင်း၊ မူလကပင်ရှိနေတော်မူကြောင်းကို အတည်ပြုသောစကား ဖြစ်သည်။ မေးရန်မလိုတော့ပါ။ ကိုယ်တော်ပြောသောစကား၏အဓိပ္ပာယ်ကို ယုဒခေါင်းဆောင်များသဘောပေါက်ပြီး ဆပ်ဆပ်ခါနာလျက် ကျောက်ခဲ ကောက်ပြီး ယေရှုကိုပေါက်သတ်ရန်ကြံစည်ကြသည် (ယော၊ ၈း၅၉)။

ရောမ၊ ၄း၁-၅ ကိုဖတ်ပါ။ အာဗြဟံကိုပုံပြုပြီး ကယ်တင်ခြင်းသည် ယုံကြည်ခြင်းကြောင့်သာရရှိမည်အကြောင်း ရှင်ပေါလုသည် မည်သို့ဆိုခဲ့ သနည်း။ ပညတ်စောင့်ထိန်းခြင်းကြောင့်မဟုတ်ပါ။ အဆိုပါကျမ်းချက်များမှ အာဗြဟံသည် ယုံကြည်ခြင်း၏ဖခင်ဟု အဘယ်သို့မှတ်ကျောက်တင်ပြီး ကျွန်ုပ်တို့ကိုသဘောပေါက်စေပါသနည်း။