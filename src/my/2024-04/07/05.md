---
title:  သောမ၏သက်သေခံချက်
date:   13/11/2024
---

`ယော၊ ၂ဝး၁၉-၃၁ ကိုဖတ်ပါ။ သောမ၏အကြောင်းမှ သင်ခန်းစာ မည်သို့ရရှိနိုင်သနည်း။ သံသယနှင့် ယုံကြည်မှုကိုမည်သို့သုံးသပ်နိုင်မည်နည်း။ သောမလုပ်မိသောမဟာအမှားကြီးသည် မည်သို့အချက်ဖြစ်သနည်း။`

ခရစ်တော်သည် ရှင်ပြန်ထမြောက်လာပြီးနောက် တပည့်တော်တို့အား ကိုယ်ထင်ပြလာခဲ့သည်။ ကြောက်ရွံ့နေကြ၍ အထက်ခန်း၌ပုန်းနေပြီး တံခါး ပိတ်ထားကြသည်။ သောမသည် သူတို့နှင့်အတူမရှိခဲ့ပါ။ နောက်မှ အခြား တပည့်တော်များ၏ပြောပြချက်အရ ကိုယ်တော်သည် ရှင်ပြန်ထမြောက်လာ ကြောင်းကိုကြားသည်။ သို့သော် သူမယုံ။ သူယုံကြည်သည့်နိုင်ငံတော်မျိုးနှင့် မကိုက်ညီသောကိစ္စဖြစ်သည်။ သူမရှိသောအချိန်နေရာတွင်မှ ယေရှုသည် မိမိကိုယ်ကိုအခြားသူများနှင့်တွေ့ပြီး ကိုယ်ကိုထင်ပြသည်အကြောင်းကို လုံးဝ လက်မခံနိုင်ပါ။

သောမက “လက်တော်၌သံဒဏ်ချက်ကိုမမြင်၊ သံရိုက်ရာချက်ကို လက်ညိုးနှင့်မတို့မစမ်း၊ နံဘေးတော်၌လည်း လက်နှင့်မစမ်းမသပ်ရလျှင် ကျွန်ုပ်မယုံဟုဆို၏” (ယော၊ ၂ဝး၂၅)။

သောမသည် မိမိ၏ယုံကြည်နိုင်မည့်အခြေအနေကိုချပြခဲ့သည်။ ထိုကဲ့ သို့ယုံကြည်ခြင်းကို ချဉ်းကပ်နည်းမျိုးယောဟန်ကျမ်းတွင် ထပ်ခါထပ်ခါ ရေးသား ထားသည်။ ဆင်ခြင်တွေးခေါ်တွက်ချက်မှု၊ ယုတ္တိရှိမှု၊ မျက်မြင်သက်သေရှိမှုကို အခြေခံသောယုံကြည်ခြင်းမျိုးဖြစ်သည်။ နိကောဒင်သည် ယေရှုကို ပြန်ဖြေ သောစကား၌ “အသက်ကြီးသောသူသည် အဘယ်သို့မွေးခြင်းကိုခံနိုင်မည်နည်း” (ယော၊ ၃း၄)။ ရေတွင်း၌ ယေရှုရှင်နှင့်တွေ့သောမိန်းမသည် ယေရှုအား “သခင်၌ ရေခပ်စရာမရှိ၊ ရေတွင်းလည်းနက်သည်ဖြစ်၍ အသက်ရေကို အဘယ်သို့ရပါမည်နည်း” (ယော၊ ၄း၁၁)။ မုန့်ငါးလုံးနှင့် ငါးနှစ်ကောင်အားဖြင့် ကျွေးမွေးခြင်းခံရသောလူထုကြီးက “အဘယ်နိမိတ်လက္ခဏာကို ပြတော်မူ မည်နည်း” (ယော၊ ၆း၃ဝ)။

ရှင်ယောဟန်ခရစ်ဝင်ကျမ်း၌ “မြင်သောကြောင့် ယုံကြည်ခြင်းရှိ၏” ဆိုသည့်အမြင်ယူဆချက်မျိုးကို တန်ပြန်မှုများစွာပါဝင်သည်။ ယေရှုသည် သောမနှင့်တွေ့ဆုံသောအခါ ကိုယ်တော်ရှင်ပြန်ထမြောက်လာတော်မူကြောင်းကို လက်တွေ့ပြသခဲ့သည်။ သောမအားလာကြည့်ပါ။ ရှင်ပြန်ထမြောက်လာသော ကိုယ်ခန္ဓာကို ထိတို့ကြည့်ပါ။ သို့သော် ကိုယ်တော်၏စကားမှာ “ငါ့ကို မမြင်ဘဲ ယုံကြည်သောသူသည် မဂင်္လာရှိ၏” (ယော၊ ၂ဝး၂၉)။

“ဘုရားရှင်သည် အတင်းအဓမ္မ ကျွန်ုပ်တို့ကိုယုံကြည်စေခြင်းမျိုး မပြုပါ။ ဘုရားရှင်၏တည်ရှိမှု၊ သူ၏စာရိတ္တတော်နှင့် သမ္မာတရားတို့သည် သက်သေသာဓကဖြင့်တည်ဆောက်ထားသည့်အတွက် ဆင်ခြင်သုံးသပ်နိုင်ပါ သည်။ သက်သေသာဓကသည်လည်း အလျှံအပယ်ရှိနေပါသည်။ ဘုရားရှင် သည် လူတို့၏စိတ်၌ မသဂင်္ါခြင်းစိတ်ကို မည်သောအခါမျှ အရမ်းကာရော ဖယ်ရှားခြင်းမျိုးလည်းမပြုပါ။ ကျွန်ုပ်တို့၏ယုံကြည်ချက်သည် တိကျခိုင်လုံ သောအထောက်အထားပေါ်၌ရှိနေရမည်။ လက်တွေ့သရုပ်ပြမှုအပေါ်အခြေ မပြုရပါ။ (Ellen G. White, Steps to Christ, p. 105).

နှုတ်ကပတ်တော်အလုံးစုံ၌ ဖန်ဆင်ခြင်းအကြောင်းအလုံးစုံ၌ ကိုယ်စီ ကိုယ်ငှအတွေ့အကြုံ၌ လုံလောက်ပြည့်စုံသောအချက်များစွာကို ကျွန်ုပ်တို့ရရှိ နိုင်ပြီး ယေရှုကို ကျွန်ုပ်တို့ယုံကြည်နိုင်သောအချက်အလက်ကြီးများပင်ဖြစ်သည်။

`လူတစ်ယောက်သည် သင့်ကိုဘာကြောင့် ယေရှုကိုယုံကြည်ရသနည်းဟု မေးလာခဲ့သော် သင်မည်သို့ဖြေမည်နည်း။`