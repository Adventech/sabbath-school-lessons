---
title:  မာရိ၏သက်သေခံချက်
date:   11/11/2024
---

ပသခါပွဲမတိုင်မီ ခြောက်ရက်အလိုတွင်ဖြစ်သည်။ ယေရှုရှင်သည် မာရိ၊ မာသနှင့် သူတို့၏မောင်လာဇရုတို့ထံသို့ရောက်လာသည်။ ထိုလာဇရု သည် ယေရှုရှင်သေခြင်းမှထမြောက်ပေးခဲ့သူလည်းဖြစ်သည်။ ရှိမုန်အမည်ရှိသော နူနာစွဲခဲ့ဖူးသူသည် မိမိ၏အိမ်၌ပွဲကျင်းပပြီး ယေရှုကိုဖိတ်ခေါ်သည်။ ယေရှု သည် သူ၏နူနာရောဂါကို ကုသပျောက်ကင်းပေးသောကြောင့်ဖြစ်သည်။ မာသ သည် ဧည့်သည်များကိုဧည့်ဝတ်ပြုရသည်။ လာဇရုသည် ဧည့်သည်တို့နှင့်အတူ စားပွဲ၌ထိုင်နေသည် (ယော၊ ၁၂း၁-၈)။

`မာရိ၌ထူးခြားသောအပြုအမူမည်သို့ရှိနေသည်း။ သူမ၏သက်သေ ခံချက်သည် ယေရှုရှင်သည် မည်သူဖြစ်ကြောင်းကို ဖော်ပြနေသနည်း (ယော၊ ၁၂း၁-၃)။`

သာမန်အလုပ်သမားတစ်ဦး၏တစ်နှစ်စာဝင်ငွေနှင့်ညီမျှသော ဆီမွှေးဘူး ကိုယူဆောင်လာသည်။ အလွန်တန်ဖိုးကြီးသည်။ ကယ်တင်ရှင်ကိုဂုဏ်ပြုရန် အတွက် တမင်သက်သက်ကြိုတင်ဆောင်ထားသောဆီမွှေးဖြစ်မည်။ သူမပြုခဲ့ သောအပြစ်ကို ခွင့်လွှတ်ပေးခြင်းကြောင့်လည်းကောင်း၊ သူမ၏မောင်လာဇရုကို ပြန်၍အသက်သွင်းပေးခြင်းအတွက်လည်းကောင်း ကျေးဇူးတင်သောလုပ်ရပ်ဖြစ်ဟန် တူလိမ့်မည်။ ယင်းသို့ပြုခြင်းသည် ယေရှုကို တစ်နေ့သဂြင်္ိုလ်ခြင်းအတွက် ပြုသောအမှုဖြစ်သည်။ သို့သော် သူမသည် ယေရှုရှင်ကို မကြာမီရှင်ဘုရင် ဘိသိက်မြှောက်တော့မည့်သတင်းကိုလည်း ကြားရသည်။ ထိုကြောင့် သူမသည် ကိုယ်တော်ကိုပထမဦးဆုံးဂုဏ်ပြုသူဖြစ်ချင်လာသည်။

မာရိသည် သူမပြုသောအပြုအမူအတွက် အခြားသူများမြင်သာအောင် လုပ်ခဲ့ခြင်းမဟုတ်ပါ။ သို့သော် ယောဟန်မှမှတ်တမ်းတင်ရာတွင် “ထိုဆီ၏ အမွှေးသည် တစ်အိမ်လုံးသို့နှံ့ပြား၏” (ယော၊ ၁၂း၃)။ ယုဒသည် ချက်ချင်း အပြစ်ပြောလာသည်။ ထိုဆီမွှေးကိုရောင်း၍ ဆင်းရဲသားတို့အားကျွေးမွေးခြင်းက ပို၍အကျိုးရှိသည်ဟု မှတ်ချက်ပေးသည်။ ယေရှုရှင်သည် မာရိဘက်မှနေ၍ ချက်ချင်းပြန်၍တုံ့ပြန်ပေးသည်။ “ထိုမိန်းမကိုရှိစေတော့။ ငါ၏အလောင်းကို သဂြင်္ိုလ်ခြင်းငှာပြင်ဆင်သောနေ့တိုင်အောင် သူသည် ဤဆီမွှေးကိုသိုထားပြီ။ ဆင်းရဲသားတို့ကား သင်တို့၌အစဉ်ရှိကြ၏။ ငါမူကား အစဉ်ရှိသည်မဟုတ်ဟု မိန့်တော်မူ၏ (ယော၊ ၁၂း၇၊ ၈)။

ခရစ်ဝင်ကျမ်း၌ အဓိကအကြောင်းရင်းပြန်၍ဖော်ပြထားသည်။ လူတို့ စိတ်၌ မည်သို့ဖြစ်သည်ကို ယေရှုရှင်သိတော်မူ၏ (ယော၊ ၂း၂၄၊ ၂၅။ ယော၊ ၆း၇ဝ၊ ၇၁။ ယော၊ ၁၃း၁၁။ ယော၊ ၁၆း၁၉)။ ရှိမုန်၏ပွဲခံနေချိန် မှာပင် ယုဒ၏စိတ်ကို ယေရှုရှင်သိထားပြီးဖြစ်သည်။ ယောဟန်သည် ယုဒ ဆိုသူအကြောင်းကို အသေအချာထောက်ပြပေးသည်။ ကိုယ်ကောင်းစားရေး အတွက် သူခိုးကြီးဖြစ်သည် (ယော၊ ၁၂း၆)။

ယေရှုရှင်၏အလောင်းကို ဆီးမွှေးလူးမည့်အချိန်ကို ရည်မှတ်လျက် မာရိသည် ကိုယ်တော်အသက်ရှင်နေချိန်မှာပင် ဆီမွှေးနှင့်လူးခဲ့သည်။ ဆီမွှေးသည် သဂြင်္ိုလ်ချိန်၌ ဂူသခင်္ချိုင်းကိုသာ အမွှေးနံ့ပျံ့သင်းစေနိုင်သည်။ သို့သော် ယခုတွင် ကိုယ်တော်၏စိတ်ကို သူမ၏ယုံကြည်ခြင်း၊ ချစ်ခြင်းဖြင့် ရွှင်ပျစေသည်။ ယေရှုရှင်သည် သူ၏နောက်ဆုံးနေ့ရက်များတွင် မှောင်မိုက်သောစုံစမ်းခြင်း အတွင်းသို့ သက်ဆင်းသွားရသော်လည်း မိမိကယ်တင်သောသူသည် မိမိကို ချစ်မြတ်နိုးကြောင်းသိ၍ ခွန်အားရရှိသည်။ (The Desire of Ages, p. 560).

ယေရှုရှင်သည် မာရိနှင့် ယုဒတို့၏သဘောထားကို ကောင်းစွာ သိထားသည်။ သင်၏စိတ်ထဲတွင်ရှိနေသည့်အရာကိုလည်း ကိုယ်တော်သိနေ တော်မူသည်။ ယင်းအကြောင်းကြောင့် ယေရှုရှင်ကို ကျွန်ုပ်တို့ဖြောင့်မတ်ခြင်း အတွက်နှင့် ပြောင်းလဲခြင်းအတွက်လိုအပ်ကြောင်းကို သိရှိရန်လိုအပ်ပါသလား။ ကျွန်ုပ်တို့၏အားနည်းချက်များဖုံးအုပ်ပေးရန်လည်းလိုနေသလား။