---
title:  လမ်းခရီး၊ သမ္မာတရားနှင့် အသက်
date:   30/11/2024
---

### ဖတ်ရန်ကျမ်းချက်များ။
ယော၊ ၁၃း၁-၂ဝ။ ယော၊ ၁၄း၁-၃။ ဒံ၊ ရး၂၇။ ယော၊ ၁၄း၅-၁၁။ ယော၊ ၁း၁၄။ ကောလောသဲ၊ ၁း၁၆၊ ၁၇။ ယော၊ ၅း၃၈-၄ဝ။

> <p>အလွတ်ကျမ်းချက်</p>
> “ဘုရားသခင်ကို အဘယ်သူမျှမမြင်စဖူးသော်လည်း ခမည်းတော် ၏ရင်ခွင်၌ရှိသော တစ်ပါးတည်းသောသားတော်သည် ဘုရားသခင်ကို ထင်ရှားစေတော်မူပြီ” (ယော၊ ၁း၁၈)။

ရှင်ယောဟန်ခရစ်ဝင်ကျမ်းကို အပိုင်း (၄) ပိုင်းခွဲ၍ ရေးသားထား သည်။ အစပျိုးခြေဆင်းကနဦးစကားချီး (ယော၊ ၁း၁-၁၈) နိမိတ်လက္ခဏာ အပိုင်း (ယော၊ ၁း၁၉-၁၂း၅ဝ)၊ ဘုန်းတော်အကြောင်း (ယော၊ ၁၃း၁-၂ဝး၃၁) နှင့် ကျမ်း၏အဆုံးပိုင်းနိဂုံး (ယော၊ ၂၁း၁-၂၅)။ ယခုထိလေ့လာခဲ့သမျှ တို့သည် နိဒါန်းပိုင်း (ပထမပိုင်း) နှင့် နိမိတ်လက္ခဏာ (ဒုတိယပိုင်း) ဖြစ် သည်။ ယေရှုရှင်သည် မိမိ၏နိမိတ်လက္ခဏာကို မည်သို့ပြုလုပ်ကြောင်း၊ လူတို့နှင့် မျက်နှာခြင်းဆိုင်တွေ့ဆုံဆွေးနွေးခြင်းနှင့် သွန်သင်ချက်များဖြစ်သည်။ ယခုသင်ခန်းစာ၌ အထူးသဖြင့် တတိယပိုင်း ကိုယ်တော်၏ဘုန်းတော်အကြောင်း ဖြစ်သည်။

စိတ်ဝင်စားစရာကောင်းသည့်အချက်မှာ အလွန်ကျော်ကြားသောစကား “ငါဖြစ်၏” ခုနစ်ကြိမ်ပြောခဲ့ခြင်းအကြောင်းသည် နိမိတ်လက္ခဏာပိုင်းနှင့် ဘုန်းတော် အကြား ပေါင်းကူးပေးထားသောအရာဖြစ်သည်။ ထိုအရာများမှာ “အသက်မုန့်” (ယော၊ ၆း၃၅၊ ၄၁၊ ၄၈၊ ၅၁)၊ လောက၏အလင်း (ယော၊ ၈း၁၂။ ယော၊ ၉း၅။ တံခါးဝ (ယော၊ ၁ဝး၇၊ ၉)၊ ကောင်းသောသိုးထိန်း (ယော၊ ၁ဝး၁၁၊ ၁၄)၊ ထမြောက်ခြင်းအကြောင်း၊ အသက်ရှင်ခြင်းအကြောင်း (ယော၊ ၁၁း၂၅)၊ လမ်းခရီး၊ သမ္မာတရား၊ အသက် (ယော၊ ၁၄း၆) နှင့် မှန်သောစပျစ်နွယ်ပင်” (ယော၊ ၁၅း၁၊ ၅) တို့ဖြစ်သည်။

ယခုအပတ်သင်ခန်းစာတွင် စားသောက်ပွဲ၌ ယေရှုရှင်သည် တပည့် တော်တို့ခြေကိုဆေးခြင်းအကြောင်းဖြင့် စတင်လေ့လာပါမည်။ ထိုမှတစ်ဆင့် တက်၍ “ငါဖြစ်၏” စကားစုများအကြောင်းကို လေ့လာရပါမည်။ အခန်းကြီး ၁၄ တွင်ဖြစ်သည်။ (ငါသည် လမ်းခရီး၊ သမ္မာတရားနှင့် အသက်ဖြစ်၏)။