---
title:  ငါသည်အသေအချာပြန်လာမည်
date:   02/12/2024
---

`ယော၊ ၁၄း၁-၃ ကိုဖတ်ပါ။ ယေရှုသည် မည်သည့်အကြောင်းကြောင့် ထိုစကားကိုပြောခဲ့သနည်း။`

ယော၊ ၁၃ အဆုံး၌ အဝေးသို့ထွက်သွားမည်ဟုဆိုသည် (ယော၊ ၁၃း၃၃)။ ထိုကိစ္စကြောင့် ပေတရုက ကိုယ်တော်မည်သည့်အရပ်သို့ထွက်သွား မည်ကို မေးခွန်းထုတ်ခဲ့သည် (ယော၊ ၁၃း၃၆)။ ယေရှုရှင်သည် မိမိ၏ သေခြင်း၊ ရှင်ပြန်ထမြောက်ခြင်းနှင့် ကောင်းကင်သို့တက်ကြွမည့်အကြောင်း ပြောနေသည်ကို တပည့်တော်တို့မသိနားမလည်ခဲ့ကြပါ။ ပေတရုက မိမိအနေဖြင့် ကိုယ်တော်အတွက်အသက်စတေးခံနိုင်သည်ဟု ဆိုခဲ့သည် (ယော၊ ၁၃း၃၇)။ ယင်းအချိန်မှာပင် ပေတရုသည် မိမိကိုငြင်းပယ်မည့်အကြောင်း ယေရှုထုတ်ဖော် ပြောခဲ့သည် (ယော၊ ၁၃း၃၈)။

ယင်းအကြောင်းနှင့်ပတ်သက်၍ ယေရှုရှင်သည် တပည့်တော်တို့အား စိတ်နှလုံးပူပန်ခြင်းမရှိကြရန် မိန့်မှာခဲ့သည် (ယော၊ ၁၄း၁)။ ပူပန်သည်ဟု ဆိုသောစကားကို ဟေလသဘာသာမှ ဆီလျော်အောင်ပြန်ဆိုထားခြင်းဖြစ်သည်။ စိတ်ရှုတ်ထွေး၊ စိတ်အနှောင့်အယှက်၊ မတည်မငြိမ်၊ ဂနာမငြိမ်ဖြစ်ခြင်းသဘော ကို ဆိုလိုသောဝေါဟာရစကားလုံးဖြစ်သည်။ ယေရှုရှင်၏ပြောစကားပေါ် တပည့်တော်တို့ရှုပ်ထွေးသောအတွေးများဖြစ်လာခြင်းသည် အထူးအဆန်းမဟုတ်ပါ။

သို့သော် တပည့်တော်တို့ကြောက်ရွံ့စိတ်မဖြစ်စေရန် ကိုယ်တော်သည် အဖ၏အိမ်တော်အကြောင်း၊ အခန်းများစွာရှိကြောင်း (ကြီးကျယ်ခမ်းနားသည့် စံအိမ်ကြီးမဟုတ်၊ တည်းခိုခန်း၌စီမံထားသောအခန်းမျိုးဖြစ်သည်) ကိုပြောပြ သည်။ ကိုယ်တော်သည်သွား၍ နေစရာကိုပြင်ဆင်မည်ဖြစ်သည်။ ကိုယ်တော်၏ စကားတော်မှ ကပ်တိုင်၌ရင်ဆိုင်ရမည်။ မုန်တိုင်းကြီးကိုကျော်လွန်၍ သူ၏ လူတို့ကို ပြန်လာ၍ခေါ်ဆောင်သွားမည့်အချိန်ကို ကြို၍ပြောနေခြင်းဖြစ်သည်။ ကိုယ်တော်သည် အပြစ်နှင့်တစ်ခါရင်ဆိုင်ပြီး အရာခပ်သိမ်းပြီးဆုံးသွားပြီးနောက် ထာဝရနန်း၌နေရမည်အကြောင်းကို ပြောဆိုထားခြင်းဖြစ်သည် (ဒံ၊ ရး၂၇)။

ယေရှုရှင်မိန့်တော်မူချက်ကား “ငါသည်သွား၍....တစ်ဖန်လာပြန်၍ ငါရှိရာအရပ်၌ သင်တို့ရှိစေခြင်းငှာ သင်တို့ကို ငါ့ထံသို့သိမ်းဆည်းမည်” (ယော၊ ၁၄း၃)။ ကိုယ်တော်သည် ဒုတိယအကြိမ်ကြွလာမည်ဟု ကတိပေး သည်မှာ ရှင်းနေပါသည်။

ထိုကတိတော်အတွက် စိတ်ချဖွယ်အခြေခံအကြောင်း မည်သို့ရှိသနည်း။ လူအများတို့သည် သမ္မာကျမ်း၏အနာဂတ္တိစကားပြည့်စုံကြောင်းပြောဆိုကြသည်။ အသေအချာပြည့်စုံမည်ကိုလည်း ကျွန်ုပ်တို့သိသည်။ သို့သော်၊ ယော၊ ၁၄း၃ သည် အခြေခံအားဖြင့် ကွဲပြားမှုရှိသည်။ ဤကျမ်းချက်မှာ ဂရိဘာသာအရ ငါလာနေပြီဟု ပစ္စုပ္ဋန်အချိန်ကိုရည်ညွှန်းသည်။ ဖြစ်နေပြီးသောအချိန်ကိုဆိုလို သည်။ ငါအသေအချာပြန်လာလိမ့်မည်ဟု ဘာသာပြန်ဆိုလျှင် ပိုမှန်ကန်နေ လိမ့်မည်။

ယေရှုရှင်ပြန်၍ကြွလာခြင်းအကြောင်းနှင့်စပ်လျဉ်း၍ ကျမ်းစာအနာဂတ္တိ ကျမ်းပြည့်စုံစေရုံသက်သက်မဟုတ်ပါ။ ကတိစကားနှင့်ပတ်သက်၍ လူတို့ အပေါ် မျှော်လင့်ချက်စိတ်ချခြင်းကိုလည်း ဖြစ်စေပါသည်။ ကိုယ်တော်သည် မိမိ၏လူတို့အတွက် အသေအချာအမှန်ပင်ပြန်လာမည်ဟု မိန့်တော်မူခဲ့သည်။ ထိုကတိစကားကို ကျွန်ုပ်တို့စိတ်ချနိုင်သည်မှာ ထိုကတိကိုပေးသောသူကြောင့် ဖြစ်သည်။

ကပ်တိုင်တော်မှ ကျွန်ုပ်တို့ကို ခရစ်တော်ဒုတိယအကြိမ်ကြွလာမည့် အကြောင်း မည်သို့သွန်သင်ချက်ပြုထားသနည်း။ ဒုတိယအကြိမ်ကြွလာခြင်း မရှိက၊ ယေရှုရှင်အသေခံတော်မူခြင်းနှင့် ပထမအကြိမ်ကြွလာခြင်းသည် အကျိုး မည်သို့ရှိမည်နည်း။