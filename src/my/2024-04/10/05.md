---
title:  ငါသည်သမ္မာတရားဖြစ်၏
date:   04/12/2024
---

`ယော၊ ၁း၁၄၊ ၁၇။ ယော၊ ၈း၃၂။ ယော၊ ၁၄း၆ နှင့် ယော၊ ၁၅း၂၆ ကိုဖတ်ပါ။ ရှင်ယောဟန်သည် ယေရှုရှင်ကို သမ္မာတရားနှင့် မည်သို့ တိုက်ရိုက်ပြောဆိုရသနည်း။`

ထပ်ခါထပ်ခါဖြင့် ရှင်ယောဟန်ခရစ်ဝင်ကျမ်း၌ သမ္မာတရားကို ယေရှုရှင်နှင့် ဆက်စပ်ထားသည်။ ကိုယ်တော်၏ခမည်းတော်နှင့် သန့်ရှင်းသော ဝိညာဉ်တော်ဘုရားနှင့်လည်း ဆက်စပ်ထားသည်။ သမ္မာတရားသည် ယေရှုရှင် နှင့်ဆက်စပ်သည့် နှုတ်ကပတ်တော်ဟုခေါ်သည်၊ အလင်းနှင့်ပုံဆောင်သည်။ အမှောင်နှင့်ဆန့်ကျင်၍နှိုင်းယှဉ်သည် (ယော၊ ၁း၁-၁၄။ ယော၊ ၃း၁၉-၂၁) နတ်ဆိုးနှင့်အပြစ်တို့သည် မုသားနှင့်ဆက်စပ်ကြောင်းကိုလည်းဖော်ပြသည် (ယော၊ ၈း၄၄-၄၆)။ ရှင်ယောဟန်ရေးသားထားသောသမ္မာတရားသည် ရိုးရိုး သာမန်ဆိုလိုသောအကြောင်းမဟုတ်။ သမ္မာတရား၌ပါဝင်သောအရာ၌ ဘုရားရှင် နှင့် ကိုယ်တော်၏အလိုတော်အပေါ် သစ္စာစောင့်သိသော မြင့်မြတ်သည့် သဘောထားပါဝင်သည်။

“ထာဝရအသက်ရှင်တော်မူသောဘုရားရှင်ကို အော်ဟစ်တောင်းလျှောက် သူများစွာရှိသည်။ ကိုယ်တော်၏ရှေ့တော်မှောက်သို့ ရောက်ရှိလိုကြသည်။ အတွေးအခေါ်ပညာရပ်နှင့် စာပေအရေးအသားများမည်မျှပင်ကောင်းမွန်နေပါစေ၊ လူ၏စိတ်နှလုံးသားကို ကျေနပ်အားရခြင်းမပြုနိုင်ပါ။ လူတို့၏ကြိုးပမ်းတီထွင် ကြံဆခြင်းအားလုံးသည် တန်ဖိုးထား၍မရ။ ဘုရားရှင်၏နှုတ်ထွက်စကားတော် ကို လူတို့အားပြောကြားစေပါ။ လူ၏အကြံအစည်နှင့် ထုံးစံဓလေ့ကိုသာ ကြားရသူနှင့် ကိုယ်တော်၏နှုတ်တော်ထွက်စကားကိုကြားရ၍ စိတ်နှလုံးဝိညာဉ် ကို အသစ်ပြောင်းလဲပေးပြီး ထာဝရအသက်ကိုရရှိစေပါ။” (Ellen G. White, Christ Object Lessons, p. 40).

ယေရှုသည် သမ္မာတရား မည်သို့ဖြစ်နိုင်ကြောင်း၏ အဓိပ္ပာယ်ကို စဉ်းစားပါ။ ယေရှုသည် နှုတ်ကပတ်တော်၊ ဘုရားသခင်နှင့်အတူရှိသောသူ၊ အစအဦးကပင် ဖန်ဆင်းရှင်ဖြစ်၍ အရာခပ်သိမ်းကိုဖန်ဆင်းတော်မူခဲ့သည် (ယော၊ ၁း၁-၄)။ ထာဝရကာလအစဉ်အဆက် ခမည်းတော်နှင့်အတူ ရှိတော်မူသောသူဖြစ်သည်။ ယေရှုရှင်သည် ခမည်းတော်၌ရှိသောစာရိတ္တတော်မျိုး အပြည့်အစုံရှိတော်မူသည်။ သို့ဖြင့် သူသည်လည်း “ငါဖြစ်၏” ဖြစ်တော်မူသည်။ ကိုယ်တော်၏ဇာတိတော်သည် အခြားသူ၊ အခြားအရာတစ်ခုခုကို မှီခိုရခြင်းမရှိပါ။ ကိုယ်တော်၌မရှိသောအရာမရှိပါ။ ဉာဏ်ပညာတော်အပါအဝင် အရာအားလုံး ကိုယ်တော်၌ရှိတော်မူသည်။ ဖြစ်တည်သမျှအရာခပ်သိမ်းကိုလည်း ကိုယ်တော် ဖန်ဆင်းထားတော်မူသည်။ “ထိုသားတော်သည် ကောင်းကင်ပေါ်၊ မြေကြီးပေါ်မှာ ရှိသမျှသော ရူပအရာ၊ အရူပါအရာ၊ ရာဇပလ္လင်ဖြစ်စေ၊ အစိုးရခြင်းတန်ခိုးဖြစ်စေ၊ အထွတ်အမြတ်ဖြစ်စေ၊ အာဏာစက်ဖြစ်စေ၊ ခပ်သိမ်းသောအရာတို့ကို ဖန်ဆင်း တော်မူပြီ။ ထိုသခင်အားဖြင့်လည်းကောင်း၊ ထိုသခင်အဖို့အလိုငှာလည်းကောင်း၊ ခပ်သိမ်းသောအရာတို့သည် ဖန်ဆင်းလျက်ဖြစ်ကြ၏။ သားတော်သည်လည်း ခပ်သိမ်းသောအရာမဖြစ်မီဖြစ်တော်မူ၏။ ခပ်သိမ်းသောအရာတို့သည် ဖန်ဆင်း လျက်ဖြစ်ကြ၏” (ကော၊ ၁း၁၆-၁၇)။

ယေရှုရှင်သည် သမ္မာတရား၏ပြယုဂ်မျှသာမဟုတ်။ ကိုယ်တော်သည် သမ္မာတရားဖြစ်သည်။ သမ္မာတရားဆိုရာတွင် ခံယူရရှိသောအတွေးအခေါ်လည်း မဟုတ်၊ တည်ဆောက်ယူရသောအရာလည်းမဟုတ်ပါ။ လူပုဂ္ဂိုလ်ဖြစ်သည်။

သမ္မာတရားဖြစ်သောယေရှုခရစ်တော်သည် ကမ္ဘာမြေကြီးကို အလင်း ပေးသောနေမင်းကြီးနှင့်တူသည် (ယော၊ ၈း၁၂)။ C. S. Lewis (ဆရာကြီး စီအက်စ်လူးဝစ်) ပြောသောခရစ်ယာန်ကို နှိုင်းယှဉ်ပေးသောစကားနှင့်တူသည်။ “ကျွန်ုပ်သည် ခရစ်ယာန်ကိုယုံကြည်သည့်ကိစ္စ၌ နေထွက်လာခြင်းကို ကျွန်ုပ် ယုံကြည်သည်နှင့်တူသည်။ ထိုနေ့ကိုမြင်နေရ၍မဟုတ်၊ ထိုနေရောင်အလင်းကြောင့် ကျွန်ုပ်အရာအားလုံးကိုမြင်ရသောကြောင့်ဖြစ်သည်” (“Is Theology Poetry?” p. 15).

`သမ္မာတရားဖြစ်သောယေရှုရှင်ကြောင့် ကျွန်ုပ်တို့ဝန်းကျင်ရှိ လောက အရာအားလုံးကို မှန်ကန်စွာနားလည်နိုင်ရသည်။`