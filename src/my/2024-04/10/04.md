---
title:  ငါသည်လမ်းခရီး၊ သမ္မာတရားနှင့်အသက်ဖြစ်၏
date:   03/12/2024
---

`ယော၊ ၁၄း၅၊ ၆ ကိုဖတ်ပါ။ ယေရှုရှင်သွားမည့်နေရာကို သောမ မှမည်သို့စိစစ်မေးမြန်းခဲ့သနည်း။ ယေရှုမည်သို့တုံ့ပြန်ခဲ့သနည်း။`

သောမစစ်ဆေးမေးမြန်းမှုသည် ယုတ္တိရှိပါသည်။ သင်သည် လူ တစ်ယောက်မည်သည့်နေရာသို့သွားမည်ကိုမသိလျှင် ထိုသူ၏နောက်သို့ သင် မည်သို့လိုက်နိုင်မည်နည်း။ ယေရှုရှင်ကလည်း ထိုမေးမြန်းစုံစမ်းချက်ကို တုံ့ပြန် ရာ၌ ငါသည် လမ်းခရီးဖြစ်သည်ဟု မိမိကိုယ်ကိုမိတ်ဆက်ပြောဆိုသည်။ မည်သည့်နေရာသို့သွားသောလမ်းဖြစ်သနည်း။ ခမည်းတော်ဆီသို့သွားသော လမ်းဖြစ်သည်။ အစကနဦးပိုင်းမှာပင် (ယော၊ ၁း၁-၁၈) နှုတ်ကပတ်တော် ဖြစ်သောယေရှုခရစ်တော်နှင့် ခမည်းတော်တို့ဆက်စပ်မှုကို အထူးတင်ပြထားသည်။

ယော၊ ၁း၁၈ ၏ဖော်ပြချက်အရ တစ်ပါးတည်းသောသားတော်၊ ဘုရားရှင်သည် ခမည်းတော်ကိုဖော်ပြသည်။ “ဖော်ပြသည်” ဆိုသည့်စကား သည် ဟေလသဘာသာဖြင့် “exegeomai” ဖြစ်သည်။ အဓိပ္ပာယ်မှာ ရှင်းတမ်း ပေးသည်၊ အနက်ပြန်သည်၊ ရှင်းလင်းတင်ပြသည်ဟု ဘာသာပြန်နိုင်သည်။ ထိုကြောင့် ယေရှုဘုရားသည် ခမည်းတော်နှင့်ဆက်နွှယ်ထားသည်။ ကိုယ်တော် သည် ခမည်းတော်အကြောင်းကို ကျဆုံးသောကမ္ဘာမြေပေါ်၌ ရှင်းလင်းပြ ပေးသူ၊ အနက်အဓိပ္ပာယ်ဖော်ပြပေးသူဖြစ်သည်။ ကိုယ်တော်သည် ခမည်းတော် ထံသို့သွားရာလမ်းဖြစ်သည်။ ကိုယ်တော်ဖြင့်သာမဟုတ်လျှင် ကျွန်ုပ်တို့ အသိဉာဏ်သည် အားနည်းလွန်းလှသည်။

`ယော၊ ၁၄း၇-၁၁ ကိုဖတ်ပါ။ ဖိလိပ္ဋု၏နားလည်လွဲခြင်းကို ယေရှု မည်သို့ရှင်းပြခဲ့သနည်း။`

ဖိလိပ္ဋုသည် ခမည်းတော်ကိုမြင်တွေ့လို၍ တောင်းဆိုခဲ့သည်။ အပြစ်သားများ၊ လူသားများသည် ခမည်းတော်ကိုမြင်လျှင် အသက်ရှင်နိုင်စွမ်း မရှိ (ထွက်၊ ၃၃း၁၇-၃၄း၉။ ယော၊ ၁း၁၈)။ ယေရှုသည် လူတို့၏အသိဉာဏ် နည်းခြင်း၊ အသိမရှိခြင်းအကြောင်းကိုပြောပြီး ကိုယ်တော်ကိုမြင်ရလျှင် ခမည်းတော်ကိုမြင်ရခြင်းနှင့်တူညီနေကြောင်း မိန့်တော်မူခဲ့သည် (ယော၊ ၁၄း၉)။ အလွန်ရှင်းလင်းလှသောစကားပင်ဖြစ်သည်။ ယေရှုရှင်ကိုမြင်ရလျှင် ခမည်းတော် ကိုမြင်ရခြင်းသည် ကိုယ်တော်သည် လမ်းခရီးဖြစ်ကြောင်းကို ပြသသည်။ ကိုယ်တော်မပါလျှင် လမ်းခရီးသည် မှောင်မည်းနေ၍ ဆူးညှောင့်ခလုတ် ကသင်းများစွာကို နင်းမိတိုက်မိလိမ့်မည်။ ကိုယ်တော်သည် ခမည်းတော် ဘုရားထံသို့ ထွန်းလင်းပြသပေးသောအလင်းဖြစ်သည်။

ယေရှုသည် စကားလုံးသုံးလုံးကို စုပေါင်းပြောထားသည်။ လမ်းခရီး၊ သမ္မာတရား၊ အသက်ဟူ၍ဖြစ်သည်။ ခရီးလမ်းဟူသောစကားလုံးကို ယော၊ ၁း၂၃ မှာသာတွေ့ရပြီး ဗတ္တိဇံဆရာယောဟန်သည် ယေရှုရှင်၏လမ်းခရီးကို ပြင်ဆင်သူဟုရေးထားသည်။ ယခုမှ ယော၊ ၁၄း၆ တွင် အသုံးပြုထားပြန် သည်။ သို့သော် သမ္မာတရားနှင့်အသက်ဟူသောစကားလုံးတို့မှာ ခရစ်ဝင်ကျမ်း အတွက် အဓိကစကားလုံးများဖြစ်သည်။ ဗုဒ္ဓဟူးနှင့်ကြာသပတေးနေ့များတွင် ကျွန်ုပ်တို့လေ့လာရမည်အကြောင်း၌ သမ္မာတရားသည် အထူးခေါင်းစီးဖြစ်၍ ကမ္ဘာပေါ်၌ “သမ္မာတရား” ဟူသောအကြောင်းအရာကို မေးခွန်းပုစ္ဆာအဖြစ် လူတို့သုံးသပ်လေ့လာကြသည်။

ခရစ်တော်သည် အကောင်းဆုံးသောခမည်းတော်ဘုရားကို ဖော်ပြသူ ဖြစ်ကြောင်းကို ကျွန်ုပ်တို့အဘယ်ကြောင့် ကျေနပ်ရန်အလွန်ကောင်းသနည်း။