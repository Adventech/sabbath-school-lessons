---
title:  နှုတ်ကပတ်တော်နှင့်သမ္မာတရား
date:   05/12/2024
---

ခရစ်ဝင်ကျမ်းတွင် နှုတ်ကပတ်တော်သည် အရေးကြီးသောကဏ္ဍ၌ ပါရှိ၍ လမ်းခရီးတော်ဖြစ်သောသူတစ်ယောက်အကြောင်းကို ပြောကြားပေး သည်။ ထိုသူသည် သမ္မာတရားလည်းဖြစ်၊ အသက်လည်းဖြစ်တော်မူသည်။ ခရစ်ဝင်ကျမ်းတိုင်း၌လည်းကောင်း၊ ကျမ်းစာတစ်အုပ်လုံးမှာသော်လည်းကောင်း၊ ဓမ္မဟောင်း၊ ဓမ္မသစ်၊ နှုတ်ကပတ်တော်သည် သမ္မာတရားကိုဖော်ပြရာ အရေးကြီး သည့်အပိုင်းဖြစ်သည်။ အထူးသဖြင့် ယေရှုသည် မည်သူဖြစ်၍ အဘယ်အကြောင်း ရှိ၍ လောကသို့ရောက်လာရခြင်းအကြောင်းစသည်တို့ကို ကျွန်ုပ်တို့အားသွန်သင် ပေးသည်။

`ယော၊ ၅း၃၈-၄ဝ ကိုဖတ်ပါ။ ယေရှုသည် နှုတ်ကပတ်တော် အကြောင်းမည်သို့ပြောခဲ့သနည်း။`

ယေရှုနှင့်တပည့်တော်တို့သည် နှုတ်ကပတ်တော်ကိုညွှန်ပြပြီး ကိုယ်တော် သည် မေရှိယဖြစ်ကြောင်းကို ထပ်ခါထပ်ခါအတည်ပြုပြောကြားသည်။ ခရစ်တော် မိန့်တော်မူချက်ကား၊ “သင်တို့သည် မောရှေ၏စကားကိုယုံလျှင်၊ ငါ့စကားကို မယုံဘဲမနေနိုင်ကြ။ အကြောင်းမူကား၊ မောရှေသည် ငါ့အကြောင်းကိုရေးထား ၏” (ယော၊ ၅း၄၆၊ ၄၇)။

`လုကာ၊ ၂၄း၂ရ ကိုဖတ်ပါ။ ယေရှုသည် နှုတ်ကပတ်တော်ကို ထောက်၍ မိမိ၏အမှုတော်ကိုစတင်ရကြောင်း မည်မျှအရေးကြီးသောကြောင့်နည်း။`

အခြားနေရာတွင် ယေရှုသည် ထွက်မြောက်ရာကျမ်းကိုမှီငြမ်းလျက် မိန့်တော်မူသောစကားတော်မှာ၊ “ဘုရားသခင်သည် သင်တို့အားမိန့်မြွက်တော် မူကြောင်းကို သင်တို့သည်မဖတ်ဖူးသလော” (မဿဲ၊ ၂၂း၃၂)။ ပုရောဖက် ဇာခရိသည် ဘုရားရှင်၏ကတိတော်အကြောင်းကို အတည်ပြုပြောကြားရာ၌ “အကြောင်းမူကား၊ ကမ္ဘာဦးမှစ၍ ပေါ်ထွန်းသောမိမိသန့်ရှင်းသောပုရောဖက် တို့နှုတ်ဖြင့် ဗျာဒိတ်ထားတော်မူသည်နှင့်အညီ....” (လုကာ၊ ၁း၇ဝ)။ ရှင်ပေတရု သည် ပင်တေကုတ္တေပွဲနေ့၌ ဟောကြားတော်မူသောတရားတော်၌ “သန့်ရှင်း သောဝိညာဉ်တော်သည် ဒါဝိဒ်မင်း၏နှုတ်ဖြင့် ဗျာဒိတ်ထားတော်မူနှင့်သော ကျမ်းစာချက်အတိုင်း မပြည့်စုံဘဲမနေရ” (တ၊ ၁း၁၆) ဟုဟောခဲ့သည်။

သမ္မာကျမ်းစာသည် သိပ္ဋပညာအတွက်ပြဌာန်းထားသောစာအုပ်မဟုတ်။ သေးငယ်သောအက်တမ်တစ်ခုပေါက်ကွဲပွားများပုံ သို့မဟုတ် လူ၏ဦးနှောက် ခွဲစိတ်ခြင်းပညာများကို ရှင်းလင်းပေးသည်မျိုးလည်းမဟုတ်ပါ။ ထိုကိစ္စများ ထက်ပို၍ အရေးကြီးသောအကြောင်းများရှိသည်။ စကြဝဠာ၌ဖြစ်နေသော အကြောင်းကိစ္စများကို အဓိပ္ပာယ်ဖော်ပြုစုထားသောစာအုပ်ဖြစ်သည်။ သမ္မာ ကျမ်းစာသည် တံခါးပေါက်ကိုဖွင့်နိုင်သောသော့၊ ရှင်းလင်းစွာမြင်နိုင်ရန် ပေါ်ထွက် လာသောအလင်းရောင်ဖြစ်သည်။ သမ္မာကျမ်းမရှိလျှင်၊ ကျွန်ုပ်တို့အမှောင်ထဲနေ ရပြီး ဘုရားရှင်ရှိတော်မူကြောင်းကို မသိရှိနိုင်ပါ။ စကြဝဠာနှင့်ယှဉ်၍၊ ကျွန်ုပ်တို့ ၏မူလအစဖြစ်တည်ရာ၊ အသက်တာ၏အဓိပ္ပာယ်နှင့် အနာဂတ်အချိန်ကိုလည်း ကျမ်းစာမရှိခဲ့လျှင် ကျွန်ုပ်တို့မသိရှိနိုင်ပါ။

`သမ္မာကျမ်းစာ၌ သွန်သင်ထားသောအမှန်တရားအချို့ကို သိပ္ဋံပညာနှင့် လူတို့တွေ့ရှိထားသောသီအိုရီများက လုံးဝသင်ကြားနိုင်ခြင်းမရှိသည်ကို သင်သိ ပါသလား။`