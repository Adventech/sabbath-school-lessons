---
title:  ဆက်လက်လေ့လာရန်။
date:   06/12/2024
---

Ellen G. White, “The Light of Life,” pp. 463-475, in The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of The Second Coming (Hagerstown, MD: Review and Herald Publishing Association, 2000), pp. 23-36.

ယေရှုရှင်၏စကားတော်၌ “ငါသည် လောက၏အလင်းဖြစ်၏” ဟုပြောသောအချိန်သည် ကိုယ်တော်သည် ဗိမာန်တော်အတွင်းတွင်ရှိနေ၍ တဲထိုးပွဲတော်ကျင်းပရချိန်ဖြစ်သည်။ ပရဝဏ်အတွင်း၏ဗဟိုနေရာ၌ သီးသန့် ကျင်းပသောအရာနှစ်မျိုးရှိသည်။ ညဦးယံပူဇော်ခြင်းပြီးနောက် မီးတိုင်ကြီးများကို ထွန်းညှိထားရသည်။ ယေရုရှလင်မြို့ကြီးတစ်မြို့လုံးကို အလင်းပေးထားသည်။ ယင်းပွဲစီစဉ်ကျင်းပရခြင်း၏အကြောင်းမှာ ဣသရေလလူများ တော၌လှည့်လည် စဉ် လမ်းပြပို့ဆောင်ပေးခဲ့သောတိမ်မီးတိုင်ကြီးကို သတိရအောက်မေ့ခြင်း အထိမ်းအမှတ်ဖြစ်သည်။ မေရှိယကြွလာမည့်နိမိတ်လက္ခဏာလည်းဖြစ်သည်။ ညနေပိုင်းတွင်မီးတိုင်များကိုထွန်းညှိသောအခါ ဝမ်းသာပျော်ရွှင်နေကြသော မြင်ကွင်းကို တွေ့ကြရသည်။

ယေရုရှလင်မြို့ကြီးကို အလင်းရောင်ပေးနေခြင်းသည် လူတို့၏စိတ်၌ မေရှိယအရှင်ကို မျှော်လင့်တောင့်တခြင်းကြောင့်ဖြစ်သည်။ မေရှိယသည် ရောက်လာ၍ ဣသရေလလူတို့အပေါ် ရောင်ခြည်လင်းလက်ပေးစေမည်ဟု ယုံကြည်သည်။ သို့သော် ယေရှုရှင်အဖို့မှာ သာ၍ကြီးသော၊ ကျယ်ပြန့်သော အဓိပ္ပာယ်ရှိနေသည်။ ဗိမာန်တော်မှထွန်းညှိထားသောမီးတိုင်၏အလင်းရောင် သည် ဣသရေလတို့အပေါ် လင်းထိန်နေခြင်းသည် ခရစ်တော်ကိုယ်တိုင်မှ ဝိညာဉ်အလင်းဖြစ်ကြောင်းကိုသိရမည်။ မှောင်မည်းနေသောလောကကြီးကို အလင်းပေးခြင်းကိုဆိုလိုသည်။ သို့သော် ထိုသို့ပုံဆောင်ခြင်းသည် မပြည့်စုံ သေးပါ။ ကိုယ်တော်လက်တော်ဖြင့် ကောင်းကင်၌ဖန်ဆင်းထားသော အလင်းကြီးသည် ကိုယ်တော်၏အမှုတော်၏ဘုန်းကို ကိုယ်စားပြုထားသော အလင်းတော်အမှန်ပင်ဖြစ်သည်။

“နံနက်အချိန်တွင် နေမင်းကြီးသည် သံလွင်တော်မှထွက်ပေါ်လာမြဲ ဖြစ်သည်။ သူ၏အလင်းရောင်ခြည်သည် တောက်ပသောကျောက်များအပေါ်သို့ သက်ဆင်းဖြာကျ၍ ရွှေဖြင့်မွန်းထားသောဗိမာန်တော်၏နံရံကို ထိမိသောအခါ ရောင်ပြန်ဟပ်နေတော့သည်။ ယေရှုသည် ထိုလင်းလက်တောက်ပနေသော ဗိမာန်တော်ကို လက်ညှိုးထိုးလျက် “ငါသည် လောက၏အလင်းဖြစ်၏” ဟုဆိုသည်။ (Ellen G. White, The Desire of Ages, 463, 464).