---
title:  ယောဟန်၏တပည့်နှစ်ပါး
date:   22/10/2024
---

နှစ်ခြင်းဆရာယောဟန်သည် သူ၏တပည့်တော်နှစ်ပါးနှင့်အတူ ရပ်နေသောနေရာ၌ ယေရှုရှင်ဖြတ်လျှောက်သွားသည်။ ယောဟန်က “ဘုရား သခင်၏သိုးသငယ်ကိုကြည့်ကြ” ဟု ကြေငြာလိုက်သည် (ယော၊ ၁း၃၆)။ တပည့်တော်နှစ်ပါးသည် ခရစ်တော်နှင့်ဆိုင်သောသတင်းကို ယောဟန်ထံမှ ကြားရသည်။ ဓမ္မဟောင်းကျမ်း၏အနာဂတ္တိစကားကို ပြည့်စုံစေမည့်သူဟုပြောပြီး ကြွလာမည့်မေရှိယအကြောင်းကို ဆက်လက်ပြောပြသည်။ ထိုတပည့်တော် တို့သည် ယောဟန်ကိုထားခဲ့၍ ယေရှုရှင်နောက်သို့လိုက်သွားကြသည်။ ယေရှု ကို ယောဟန်ထက်သာ၍ကြီးမြတ်ကြောင်းကို သူတို့လက်ခံကြသည်။ ယောဟန် ပေးသောသတင်းစကားအတိုင်း ပြည့်စုံသွားစေခဲ့သည်။

`ယော၊ ၁း၃၅-၃၉ ကိုဖတ်ပါ။ နှစ်ခြင်းဆရာယောဟန်၏သက်သေ ခံခြင်းကိုကြားရပြီးနောက် တပည့်တော်နှစ်ပါးတို့မည်သို့ပြုလုပ်သနည်း။`

ယေရှုရှင်နှင့်အတူနေချင်သောဆန္ဒကြောင့် သူတို့သည် ကိုယ်တော် အနီး၌ အချိန်ကုန်ခံပြီးနေကြသည်။ အံ့ဩဖွယ်ကောင်းသောအတွေ့အကြုံများ ရရှိခံစားကြမည်ဖြစ်သည်။

သူတို့သည် ကြီးကျယ်သောအမှုကိုဆောင်ရွက်ကြမည်။ အဘယ်ကြောင့် ဆိုသော် လူအများကိုဝေငှလိုသောဆန္ဒရှိနေသူများဖြစ်သည်။ အန္ဒြေသည် ထိုတပည့်နှစ်ပါးမှတစ်ဦးဖြစ်သည်။ ချက်ချင်းပင် သူ၏အစ်ကိုရှိမုန်ဆီပြန်ပြီး “ငါတို့သည် မေရှိယကိုတွေ့ရပြီ” (ခရစ်တော်ကိုဆိုလိုသည်) (ယော၊ ၁း၄၁) ဟုဆို၏။ ယေရှုသည် အန္ဒြေခေါ်လာသောသူ၏အစ်ကိုကိုမြင်သည်နှင့်တစ်ပြိုင်နက် သိရှိထားကြောင်းကို ထုတ်ဖော်ပြောပေးသည်။ “သင်သည် ယောနသားရှိမုန် ဖြစ်၏။ ကေဖအမည်သစ်ကို ရလတ္တံ့ဟုဆို၏” (ယော၊ ၁း၄၂)။ ယေရှုသည် ပေတရု၏အကြောင်းကို သိနားလည်ထားသည်။ ယောဟန်ခရစ်ဝန်ကျမ်း၏ ဖော်ပြချက်အတိုင်း ယေရှုသည် လူတို့၏စိတ်ဓာတ်ကို သိတော်မူသည်။ (ဥပမာ၊ ယော၊ ၂း၂၄၊ ၂၅)။

ယောဟန်နှင့်အန္ဒြေသည် ယဇ်ပုရောဟိတ်နှင့်အုပ်ချုပ်သူများ၏စိတ်ဓာတ် မျိုးရှိခဲ့မည်ဆိုလျှင် ခရစ်တော်၏ခြေတော်ရင်း၌ သင်တန်းသားအနေဖြင့်တွေ့ရ မည်မဟုတ်ပါ။ ခရစ်တော်၏ပြောစကားများကို ဝေဖန်ကဲ့ရဲ့ခြင်းနှင့်စီရင်ခြင်းကို သာလုပ်ကြပါလိမ့်မည်။ သို့သော် တပည့်တော်တို့သည် ထိုကဲ့သို့မပြုကြပါ။ နှစ်ခြင်းဆရာယောဟန်၏ဟောပြောချက်များကို သန့်ရှင်းသောဝိညာဉ်တော်၏ လှုံ့ဆော်မှုအတိုင်း ပြန်၍တုံ့ပြန်လက်ခံကြသည်။ ယခုမှာ ကောင်းကင်ဘုံမှ ရောက်လာသောသွန်သင်သူဆရာ၏အသံကို လက်ခံကြသည်။ ဘုရားရှင်သည် ဓမ္မဟောင်းကျမ်းမှသွန်သင်ချက်များကို ဖော်ပြပေးသည်။ အသစ်သော အလင်းတော်၌ များစွာသောအရေးကြီးချက်များ၊ အမှန်တရားများထင်ရှားလာ ပါသည်။ (Ellen G. White, The Desire of Ages, p. 139).

ရှင်ယောဟန်ခရစ်ဝင်ကျမ်းသည် ယေရှုရှင်မည်သူဖြစ်ကြောင်းကို ဖော်ပြသောကျမ်းဖြစ်သည်။ သို့ဖြစ်၍ ထိုသတင်းကောင်းကို ကမ္ဘာအနှံ့ဝေငှ ပြောကြားရမည်။

`ခရစ်တော်၏သွန်သင်ခြင်းကြောင့် သင်၏အသက်တာပြောင်းလဲသွား သလား။ အခြားပြောင်းလဲမှုများသင်မည်သို့မြင်လိုသနည်း။`