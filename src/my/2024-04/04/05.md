---
title:  ဖိလိပ္ဋုနှင့်နာသနေလ
date:   23/10/2024
---

`ယော၊ ၁း၄၃-၄၆ ကိုဖတ်ပါ။ ဖိလိပ္ဋုသည် ယေရှုရှင်အကြောင်းနှင့် ပတ်သက်၍ မည်သို့ယုံကြည်ကြောင်းကိုဖော်ပြသနည်း။`

ဖိလိပ္ဋုသည် ဗက်ဇဲဒမှလာသည်။ အန္ဒြေနှင့် ပေတရုတို့နှင့်နေရာ တူသည်။ သူသည် သူ၏မိတ်ဆွေနာသနေလကိုတွေ့၍ ယေရှုရှင်အကြောင်းကို ပြောပြသည်။ နှစ်ခြင်းဆရာယောဟန်က ယေရှုကို “ဘုရားသခင်၏သိုးသငယ်” ဟုခေါ်ဆိုကြောင်း၊ အန္ဒြေက ပေတရုအား သူကိုယ်တိုင် “မေရှိယ” ကို တွေ့ခဲ့ကြောင်းပြောကြသည်။ သို့သော် ဖိလိပ္ဋုသည် ယေရှုရှင်ကို မောရှေနှင့် ပုရောဖက်များစွာက ကိုယ်တော်အကြောင်းကိုရေးသားခဲ့ကြောင်း “နာဇရက် မြို့သားယေရှု” ဖြစ်ကြောင်းဖြင့်မိတ်ဆက်သည်။ နာဇရက်ဟု သူပြောသည်နှင့် တန်ပြန်မှုချက်ချင်းပြန်လာသည်။

နာသနေလသည် သေးငယ်သောမြို့နာဇရက်ကို လုံးဝအထင်သေး ထားသည်။ လမ်းဘေးရွာကလေးလောက်ရှိသော နာဇရက်၌ ရှင်ဘုရင်မည်သို့ ပေါ်ထွန်းနိုင်မည်နည်းဟု ဝေဖန်သည်။ အထင်အမြင်သေးခြင်းသဘောသည် လူတို့၏တန်ဖိုးအစစ်ကို မမြင်နိုင်တော့ပါ။ ဖိလိပ္ဋုသည် အခြေအမြစ်မရှိ၊ ဘက်လိုက်သောစိတ်ရှိသူတို့နှင့် အငြင်းအပွားလုပ်ခြင်းသည် အကျိုးမရှိဟု ယူဆထားပုံပေါ်သည်။ ထိုကြောင့် ဖိလိပ္ဋုက “လာ၍ကြည့်ပါ” ဟုဆိုရာ ကိုယ်တော်သည် တိကျသောအမှုတစ်ခုကို လုပ်ဆောင်နေပြီကို ဖိလိပ္ဋုအသေ အချာမြင်နေသိနေသောကြောင့်ဖြစ်သည်။ နာသနေလသည် သွားကြည့်သော အခါ မြင်တွေ့ရတော့သည်။

`ယော၊ ၁း၄၇-၅၁ ကိုဖတ်ပါ။ ကိုယ်တော်သည် နာသနေလကို မည်သို့သိမ်းသွင်းယုံကြည်စေခဲ့သနည်း။ နာသနေလမည်သို့တုံ့ပြန်သနည်း။`

အခန်းငယ် ၄၆ နှင့် ၄ရ ၏အကြား၌ ဖိလိပ္ဋု၏ဖိတ်ခေါ်ချက်ကို နာသနေလမည်သို့တုံ့ပြန်ကြောင်း အသေးစိတ်ပါဝင်သင့်သော်လည်း မပါဝင်ပါ။ သူသည် ချက်ချင်းထ၍သွားကြည့်ခဲ့သည်။ ဖိလိပ္ဋုနှင့်ရင်းနှီးခြင်းသည် အထင်အမြင်သေးသောကိစ္စထက်ပိုသည်။ သူ၏အသက်တာသည် ထိုခဏမှာပင် ပြောင်းလဲသွားခဲ့ရတော့သည်။

ယေရှုရှင်သည် နာသနေလ၏ကောင်းသောအကြောင်းကိုသာပြော သည်။ နာသနေလကို ကိုယ်တော်မြင်သောအခါ “လှည့်စားခြင်းအပြစ်နှင့် ကင်းသော ဣသရေလလူ” ဟုခေါ်တော်မူသည် (ယော၊ ၁း၄၇)။ ကိုယ်တော် ပြောသောစကားနှင့် နာသနေလပြောခဲ့သောစကားသည် လွန်စွာကွာခြားလှ သည် (ယော၊ ၁း၄၆)။ နာသနေလသည် အလွန်အံ့ဩသွားသည်။ အဘယ်ကြောင့်ဆိုသော် ယေရှုကို တစ်ကြိမ်တစ်ခါမျှ မမြင်တွေ့ရဖူးသေးပါ။

ထိုနောက်မှာ သဘေင်္ာသဖန်းပင်၏အောက်၌ ထိုင်နေခဲ့ကြောင်းကို ယေရှုက သူ့အားပြောပြသေးသည်။ ထိုသို့သောအသေးအဖွဲစကားကိုလည်း နာသနေလကြားရလျှင် အလွန်ကျေနပ်လှသည်။ ယေရှုရှင်သည် ဘုရား၏ တန်ခိုးတော်ဖြင့် နာသနေလဆုတောင်းခဲ့သည်ကိုလည်း မြင်တော်မူခဲ့သည်။ သစ်ပင်အောက်၌ သမ္မာတရားအမှန်လမ်းကို ရှာဖွေနေကြောင်းကိုလည်း ကိုယ်တော်မြင်တွေ့တော်မူခဲ့သည်။ (The Desire of Ages, pp. 140, 141). ထိုအခါ နာသနေလသည် ကြီးစွာဝန်ချတောင်းပန်တော့သည်။ ယေရှုရှင်ကို လည်း ရာဘိဆရာဟုခေါ်တော်မူသည်။ ဘုရားသခင်၏သားတော်ဟူ၍ လည်းကောင်း၊ ဣသရေလ၏ရှင်ဘုရင်ဟုလည်းကောင်း ခေါ်ခဲ့သည်။ သေးငယ် သောဖော်ပြချက်မှ ကြီးမားသောယုံကြည်ခြင်းကိုရရှိစေပါသည်။