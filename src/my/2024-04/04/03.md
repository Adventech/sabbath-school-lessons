---
title:  ဘုရားသခင်၏သိုးသငယ်
date:   21/10/2024
---

ဟေဗြဲလူမျိုးတို့သည် မေရှိယကိုမျှော်လင့်နေကြသည်။ ရောမ၏ ဖိနှိပ်မှုအောက်မှ ကယ်တင်ပေးမည့်သူဟု ယုံကြည်နေကြသည်။ ယောဟန် ခရစ်ဝင်ကျမ်း၏အဓိကဧဝံဂေလိပန်းတိုင်မှာ လူတို့၏မေရှိယခံယူချက်အကြောင်း ကို ပြောင်းလဲပေးရန် ယေရှုကိုယုံကြည်ရန်နှင့် ပုရောဖက်စကားအတိုင်း ပြည့်စုံလာရန် ယေရှုရှင်သည် ရောက်လာမည့်ရှင်ဘုရင်ဖြစ်ကြောင်းကို လက်ခံ နိုင်ရန် ရေးသားပေးခြင်းဖြစ်သည်။ မေရှိယသည် လောကကိုအုပ်ချုပ်မည့် အရှင်မဟုတ်ကြောင်း၊ မေရှိယသည် ဓမ္မဟောင်းကျမ်း၏ကတိတော်၌ ကိုယ်တော် နှင့်ပတ်သတ်သောအရာအားလုံးကို ပြည့်စုံစေရန်အတွက်ဖြစ်သည်။ လောက သားများအတွက် အသက်ကိုဆက်ကပ်ခြင်းပါဝင်သည်။ လူသားနှင့်ဘုရားရှင်ကို အသစ်တစ်ဖန်ပြန်၍ဆက်သွယ်ပေးရန်ဖြစ်သည်။

`ယော၊ ၁း၂၉-၃ရ ကိုဖတ်ပါ။ နှစ်ခြင်းဆရာယောဟန်သည် ယေရှုရှင် အကြောင်းကို မည်သို့ကြွေးကြော်ခဲ့သနည်း။ ကိုယ်တော်ကိုမည်သို့ပုံဆောင် ရုပ်လုံးဖော်ခဲ့သနည်း။ ယေရှုရှင်သည် မည်သူဖြစ်ကြောင်းနှင့် ကိုယ်တော်၏ အမှုတော်သည် မည်သို့ရှိကြောင်းကို လူတို့နားလည်စေရန်ဖြစ်သည်။`

နစ်ခြင်းဆရာယောဟန်သည် ယေရှုကို ဘုရားသခင်၏သိုးသငယ်ဟု ခိုင်းနှိုင်းခေါ်ဆိုရာ၌ ရှင်ယောဟန်ခရစ်ဝင်ကျမ်းကိုရေးသားရာတွင် အထောက်အကူ တစ်ခုဖြစ်သည်။ ထိုသုံးနှုန်းပြောဆိုသောစကားကြောင့် မေရှိယအရှင်၏ ဗီဇ သဘာဝကို နားလည်သွားစေသည်။ ယေရှုရှင်ကိုယ်တော်တိုင် ယဇ်ပူဇော် ခြင်းစနစ်ကို အဆုံးသတ်လိုက်မည်ဖြစ်သည်။ ကယ်တင်ရှင်၏ကတိတော်သို့ ပြန်သွားရမည်။ က၊ ၃း၁၅ ၌ အစပြုကတိပေးထားချက်ကို ပြည့်စုံစေခြင်း ဖြစ်သည်။

“ယေရှုရှင်ဗတ္တိဇံခံတော်မူစဉ်အခါ၊ ယောဟန်သည် သူ့ကို ဘုရားရှင် ၏သိုးသငယ်ဟု တင်စားရည်ညွှန်းခဲ့သည်။ မေရှိယအရှင်၏လုပ်ငန်းအမှုတော် အပေါ် အလင်းတော်သက်ရောက်လာခဲ့သည်။ ဟေရှာယပုရောဖက်မှ ‘အသေ သတ်ခြင်းကိုဆောင်သွားသောသိုးသငယ်ကဲ့သို့’ (ဟေရှာ၊ ၅၃း၇) (Ellen G. White, The Desire of Ages, p. 136) ဟု ပြောခဲ့သောစကားကို ပြန်လည် ဖော်ပြခြင်းဖြစ်သည်။”

`မာ၊ ၁ဝး၄၅၊ ရောမ၊ ၅း၆ နှင့် ၁ပေ၊ ၂း၂၄ ကိုဖတ်ပါ။ ဖော်ပြပါ ကျမ်းချက်များသည် ယေရှုရှင်အား ဘုရားရှင်၏သိုးသငယ်အဖြစ် အသုံးခံ ရမည့်ကဏ္ဍကိုကျွန်ုပ်တို့နားလည်ရန် မည်သို့အထောက်အကူဖြစ်သနည်း။`

နှစ်ခြင်းဆရာယောဟန်သည် ယေရှုရှင်၏အမှုတော်လုပ်ငန်းကို ပို၍ နားလည်ရန်လိုနေသေးသည့်တိုင် ယေရှုသည် ကတိထားတော်မူသောမေရှိယ ဖြစ်ကြောင်းကို ကောင်းစွာသိရှိထားသည်။ အနာဂတ္တိစကားကိုပြည့်စုံရန် လာသောသူဖြစ်ကြောင်းနားလည်သည်။

ဘုရားသခင်၏ “သိုးသငယ်တော်” ဟု ပေးထားသောဘွဲ့ကို သေချာ စဉ်းစားပါ။ သင်၏စိတ်ထဲ၌မည်သို့ဝင်လာသနည်း။ ဓမ္မဟောင်းခေတ်ယဇ်ပူဇော် ခြင်းဓလေ့နှင့် ဆက်နွှယ်မှုမည်သို့ရှိသနည်း။ သင့်အတွက် ကယ်တင်ခြင်း ကျေးဇူးတော်တန်ဖိုးမည်မျှပေးစွမ်းနိုင်သနည်း။