---
title:  ခရစ်တော်သည် မေရှိယဖြစ်ကြောင်းသက်သေများ
date:   19/10/2024
---

### ဖတ်ရန်ကျမ်းချက်များ။
ယော၊ ၁း၁၉-၂၃။ ဟေရှာ၊ ၄ဝး၁-၅။ ယော၊ ၁း၂၉-၃၇။ ရောမ၊ ၅း၆။ ယော၊ ၁း၃၅-၃၉။ ယော၊ ၁း၄၃-၅၁။ ယော၊ ၃း၁-၂၁။

> <p>အလွတ်ကျမ်းချက်</p>
> “ယေရှုက၊ ဒုတိယမွေးခြင်းကိုမခံသောသူမည်သည်ကား ဘုရား သခင်၏နိုင်ငံတော်ကိုမမြင်ရဟု ငါအမှန်အကန်ဆိုသည်ဟု ပြန်၍ မိန့်တော်မူ၏” (ယောဟန်၊ ၃း၃)။

ယေရှုရှင်သည် မိမိ၏အကြောင်းနှင့်ပတ်သက်၍ ခိုင်လုံသောအထောက် အထားကို နှုတ်ကပတ်တော်အားဖြင့် သေသေချာချာပြင်ဆင်ထားပြီးသားဖြစ် သည်။ သေချာသောကိုယ်တော်ရှင်ကိုယ်တိုင်မိန့်တော်မူချက်၌ “ငါအမှန်ဆို သည်ကား၊ ငါ့ကိုယုံကြည်သောသူသည် ထာဝရအသက်ကိုရ၏” (ယော၊ ၆း၄၇)။

ထိုထက်ပို၍သက်သေပြသည့်အကြောင်းများမှာ ရေမှစပျစ်ရည်ပြောင်းလဲ ခြင်း၊ လူထောင်ပေါင်းများစွာကို မုန့်အနည်းငယ်ဖြင့်ကျွေးမွေးခြင်း၊ လူကုံထံ တစ်ဦး၏သားငယ်ကို ရောဂါကုသပေးခြင်း၊ ဗေသေသဒအိုင်နားမှ ခြေလက် သေသူကို အကောင်းပကဓိပြန်လည်ဖြစ်စေခြင်း၊ အမိဝမ်းမှမျက်မမြင်ကို မျက်စိအလင်းပေးခြင်း၊ လာဇရုကိုသေခြင်းမှ ရှင်ပြန်စေခြင်းအကြောင်းတို့ ဖြစ်သည်။ ဧဝံဂေလိလုပ်ဆောင်သူသည် နည်းမျိုးစုံဖြင့် မတူညီသောအခြေအနေ၊ လူအမျိုးမျိုးတို့ကို အသုံးတော်ခံစေရာတွင် ယုဒလူဖြစ်စေ၊ တစ်ပါးအမျိုးသား ဖြစ်စေ၊ လူချမ်းသာ၊ လူဆင်းရဲ၊ ယောက်ျား၊ မိန်းမ၊ အုပ်ချုပ်သူ၊ သာမန်လူ တန်းစား၊ ပညာရှိနှင့် ပညာနည်းသူများအားလုံး ယေရှုရှင်၏အကြောင်းကို သက်သေခံကြသည်။

ရှင်ယောဟန်သည် ခမည်းတော်ဘုရား၏သက်သေခံခြင်းကိုလည်း ရေးသားထားသည်။ နှုတ်ကပတ်တော်အားဖြင့် ကိုယ်တော်၏အကြောင်းကို အချက်ကျကျတင်ပြပေးသည်။

ယခုအပတ်မှ နှစ်ခြင်းဆရာယောဟန်၏အင်အားကောင်းသော သက်သေခံချက်အကြောင်းကို သင်ကြားရမည်ဖြစ်သည်။ အခြားသောသက်သေ များကိုလည်း ထည့်သွင်းလေ့လာရပါမည်။ လုံးဝမထင်ရသောလူ၊ ဖာရိရှဲထံမှ နိကောဒင်ပင်လျှင် ယေရှုရှင်အကြောင်းကို သက်သေခံပေးသည်။ အန္ဒြေ၊ ရှိမုန်ပေတရု၊ ဖိလိပ္ဋုနှင့် နာသနေလတို့သည် ယေရှုရှင်အကြောင်းကို သက်သေ ခံခဲ့သူများဖြစ်သည်။ အခြားသောသက်သေများစွာရှိသော်လည်း မထင်မရှား နောက်ကွယ်မှာသာရပ်တည်နေကြသည်။ အခြားသောတပည့်တော်များသည် အန္ဒြေနှင့်အတူ (ယော၊ ၁း၃၅၊ ၄ဝ) ယောဟန်ကိုယ်တိုင်သက်သေခံခဲ့သည်။