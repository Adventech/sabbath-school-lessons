---
title:  ဆက်လက်လေ့လာရန်။
date:   25/10/2024
---

Ellen G. White, “Nicodemus,” pp. 167-177, in The Desire of Ages ကိုဖတ်ပါ။

နိကောဒင်သည် နှုတ်ကပတ်တော်ကို နည်းလမ်းအသစ်ဖြင့်လေ့လာ ခဲ့သည်။ သီအိုရီဆွေးနွေးငြင်းခုန်ခြင်းနည်းလမ်းကိုမသုံးပါ။ အသက်ဝိညာဉ်ကို ရလိုသောစိတ်ဖြင့် နှုတ်ကပတ်တော်ကိုလေ့လာသည်။ သန့်ရှင်းသောဝိညာဉ်တော် ဘုရားကိုပို့ဆောင်ခွင့်ပေးမှသာ ကောင်းကင်နိုင်ငံတော်ကိုမြင်ရမည်အကြောင်း နိကောဒင်သိထားသည်။”

ဘုရားရှင်၏ကရုဏာတော်ကို ကျွန်ုပ်တို့ယုံကြည်ခြင်းဖြင့်ရရှိနိုင်ပါ သည်။ သို့သော် ယုံကြည်ခြင်းသည် ကယ်တင်ရှင်မဟုတ်ပါ။ ယုံကြည်ခြင်း ကြောင့် အကျိုးမဖြစ်ထွန်းသေးပါ။ ယုံကြည်ခြင်းသည် ယေရှုရှင်၏လက်ကို ဆွဲကိုင်သောလက်တစ်စုံသာဖြစ်သေးသည်။ ကိုယ်တော်၏အကျင့်ကို ကျွန်ုပ်တို့ လက်ခံခြင်း၊ အပြစ်ကိုကုစားခြင်း၊ ခွင့်လွှတ်ခြင်းအစစ်အမှန်ရရှိရန် ခရစ်တော် ထံသို့ နောင်တစိတ်နှင့်ကျွန်ုပ်တို့ပြန်လာရမည်။

“ကျွန်ုပ်တို့သည် မည်သို့ကယ်တင်ခြင်းရနိုင်မည်နည်း။” မောရှေသည် မြွေကိုတော၌မြှောက်ထားသကဲ့သို့ လူသားသည် မြှောက်ထားခြင်းကိုခံရမည်။ မြွေ၏လိမ်လည်ခြင်းခံရ၍၊ အကိုက်ခံရသူတိုင်းသည် မျှော်ကြည့်လျှင် အသက်ရှင် ရလိမ့်မည်။ “ယောဟန်သည်မြင်လျှင်၊ ဤလောက၏အပြစ်ကို ဆောင်သွား သော ဘုရားသခင်၏သိုးသငယ်ကိုကြည့်လော့” (ယော၊ ၁း၂၉)။ ကပ်တိုင် တော်မှ အလင်းတန်းကြီးသည်လင်းလက်လျက် ဘုရားရှင်၏မေတ္တာတော်ကို ဖော်ပြနေသည်။ ကိုယ်တော်၏မေတ္တာတော်သည် ကျွန်ုပ်တို့ကို ကိုယ်တော် ထံသို့ဆွဲယူနေပါသည်။ ယင်းဆွဲယူနေခြင်းကို ကျွန်ုပ်တို့မငြင်းပယ်မိလျှင် ကျွန်ုပ်တို့သည် ကပ်တိုင်တော်ခြေတော်ရင်းသို့ ရောက်ရှိပါမည်။ အပြစ်ကို နောင်တရဝန်ချနိုင်မည်။ ကယ်တင်ရှင်ကိုသတ်ပစ်ခဲ့သောထိုအပြစ်ကို ကျွန်ုပ် တို့ငြင်းပယ်နိုင်မည်။ ယုံကြည်ခြင်းဖြင့် ဘုရားရှင်၏ဝိညာဉ်တော်သည် အသစ် သောအသက်တာကို ဆက်လက်ဖြစ်ပေါ်စေပါမည်။ အတွေးအခေါ်တိုင်း၊ အလိုဆန္ဒတိုင်းသည် ခရစ်တော်၏အလိုတော်ကိုဝန်ခံရန် နားထောင်မှုစွမ်းအား ကိုပေးဝေနိုင်စေပါမည်။ စိတ်နှလုံးသားအတွေးအခေါ်သည် ကိုယ်တော်ရှင်၏ ပုံသဏ္ဍာန်ကို အသစ်ဖြစ်စေလာပါမည်။ သို့ဖြစ်၍ ဘုရားရှင်၏ပညတ်တော် သည် ကျွန်ုပ်တို့၏စိတ်တွင်း၌ နှလုံးသားတွင်း၌ ရေးထားပေးပြီး ခရစ်တော် နှင့်အတူ “ကိုယ်တော်၏အလိုကိုဆောင်ရာ၌ အကျွန်ုပ်သည် အားရဝမ်းမြောက် ပါ၏” ဟုဆိုနိုင်လိမ့်မည် (ဆာ၊ ၄ဝး၈)။ (The Desire of Ages, pp. 175, 176).