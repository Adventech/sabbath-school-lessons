---
title:  နိကောဒင်၏သက်သေခံချက်
date:   24/10/2024
---

`ယော၊ ၃း၁-၂၁ ကိုဖတ်ပါ။ ရှင်ယောဟန်ခရစ်ဝင်ကျမ်းကို နိကောဒင် ကိုယ်တိုင် မည်သို့အထောက်အကူပြုသနည်း။`

နိကောဒင်သည် ဣသရေလလူမျိုးအတွင်း၌ လေးစားခံရသော ဆရာတစ်ပါးဖြစ်သည်။ စန်ဟီဒရင်နှင့် ငွေကြေးချမ်းသာသူလည်းဖြစ်သည်။ သူပါဝင်သောအခန်းကဏ္ဍ၌ ရှင်ယောဟန်ခရစ်ဝင်ကျမ်းအတွက် အဓိကကျသော အခန်းများစွာတွင်ပါဝင်သည်။ ယေရှုရှင်ကို “ရာဘိ” ဟုသတ်မှတ်သူ၊ ယေရှုရှင် ပြုတော်မူသောနိမိတ်လက္ခဏာများကြောင့် ကိုယ်တော်၏အမှုတော်သည် ဘုရားရှင် စေလွှတ်သောအမှုတော်ဖြစ်ကြောင်း၊ နိကောဒင်ကိုယ်တိုင်သတိမထားမိခင် ယေရှုသည် မိမိ၏အမှုတော်ကို လုပ်ဆောင်နေခဲ့သည်။ ယေရှုရှင်ပြုသမျှသည် မေရှိယ၏လုပ်ဆောင်မည့်အချက်နှင့် ကိုက်ညီကြောင်းကို နိကောဒင်ပြောကြား ခဲ့သည်။

နိကောဒင်သည် မြင်တွေ့ရသောနိမိတ်လက္ခဏာများ၏ အထောက် အထားအရ ယေရှုရှင်သည် ဘုရားရှင်၏ဘုရားဇာတိကို မြင်ခဲ့သည်။ သို့သော် လည်း ဓမ္မဟောင်းကျမ်း၏အနာဂတ္တိစကားပြည့်စုံခြင်းအကြောင်းကိုမူ သူ နားမလည်ခဲ့ချေ။ ထိုကြောင့် သူသည် ယေရှုရှင်ထံသို့ သံသယစိတ်နှင့် ရောက်လာခဲ့သည်။ ယေရှုရှင်ကို ဘိသိက်ခံသူခရစ်တော်ဟူ၍ မထင်ခဲ့ပါ။

`ယော၊ ၃း၃-၂၁ ကိုဖတ်ပါ။ နိကောဒင်ကို ယေရှုရှင်မည်သို့မိန့်တော် မူခဲ့သနည်း။ နိကောဒင်၏စိတ်ကို ထိုးဖောက်မြင်နိုင်ကြောင်းကို မည်ကဲ့သို့ ပြသနည်း။`

ယေရှုသည် လူတစ်ဦးစီ၏စိတ်ကိုသိသည်။ နိကောဒင်၏စိတ်ကို သိ၍လည်း ပြန်၍တုံ့ပြန်ခဲ့သည်။ တိုက်ရိုက်စကားဆိုလိုက်ခြင်းဖြစ်သည်။ တစ်ပါးအမျိုးသားများသည် ပြောင်းလဲဖို့ရန်လိုအပ်သည်ဟု ယုဒလူမျိုးများက ယူဆကြသည်။ အမှန်မှာ သူတို့လည်းပဲ ရွေးချယ်ခြင်းခံရသောလူမျိုးများ ဖြစ်သည့်တိုင် ပြောင်းလဲခြင်းအသက်တာရှိရန်လိုအပ်ကြောင်း နားမလည်ကြပါ။ လူမည်သည် မွေးလာသည်နှင့် ကယ်တင်ခြင်းမရရှိနိုင်ပါ။ မည်သူဖြစ်၍၊ မည်သည့်လူမျိုးဖြစ်၍၊ မည်သည့်အသင်းတော်မှဖြစ်သောကြောင့် စသည် အကြောင်းကြောင့် ကယ်တင်ခြင်းမရရှိနိုင်ပါ။

ယုဒလူမျိုးအတွက် အာဗြဟံမှဆင်းသက်မှုကြောင့် အခွင့်အရေးများ စွာရရှိထားသည် (ရော၊ ၃း၁၊ ၂)။ မေးစရာမလိုပါ။ သို့သော် ထိုအရာသည် လုံလောက်ခြင်းမရှိသေးပါ။ ယေရှုသည် နိကောဒင်ကို မထင်မှတ်သောစကား ကိုပြောခဲ့သည်။ နိကောဒင်သည် ဣသရေလအမျိုးတွင် ဆရာ၊ အုပ်ချုပ်ရေးမှူး ဖြစ်သည်။ တစ်ဖန် ပြန်၍မွေးဖွားရမည်ဟုဆိုခဲ့သည်။

ထိုနောက်မှာ ယေရှုသည် နိကောဒင်နှင့် ထိပ်တိုက်စကားဆိုကာ ဝိညာဉ်ရေးလျစ်လျူရှုခြင်းအကြောင်းကိုပြောသည်။ “သင်သည် ဣသရေလ လူတို့တွင် ဓမ္မဆရာဖြစ်လျက်ပင် ဤအမှုအရာကိုမသိသလော” (ယော၊ ၃း၁ဝ)။ သင်သည် ဆရာတစ်ယောက်ဖြစ်၍ ချီးမြှောက်ခြင်းလည်းခံရသောသူ ဖြစ်သည်။ ဘာကြောင့် ဤအရာကို မသိနားမလည်သနည်း။ ကိုယ်တော်၏ ဆုံးမစကားသည် နိကောဒင်ကို စိတ်ထိခိုက်သွားစေနိုင်သည်။

နိကောဒင်သည် ယေရှုရှင်မည်သို့ပင်ဆိုပါစေ ကိုယ်တော်ကိုသာ အာရုံစိုက်နေသည်။ နောက်ပိုင်းအသက်တာ၌ နိကောဒင်သည် ယေရှုရှင်၏ နောက်လိုက်ဖြစ်လာခဲ့သည် (ယော၊ ၁၉း၃၉)။

အသစ်တစ်ဖန်မွေးဖွားရမည်ဟုဆိုသောစကားသည် မည်သို့အဓိပ္ပာယ် သက်ရောက်သနည်း။ ယေရှုရှင်အဘယ်ကြောင့် ထိုစကားအလေးအနက်ကို ပြောရသနည်း။