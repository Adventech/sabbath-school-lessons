---
title:  ဆက်လက်လေ့လာရန်။
date:   03/11/2023
---

အယ်လင်ဂျီဝှိုက်သည် ယေရှုရှင်နောက်တော်လိုက်ရန်နှင့် ပတ်ဝန်းကျင် ရှိလူများကို ကြွေးကြော်ဟောပြောရန် တွန့်ဆုတ်နေသူများအား အပြတ်သတိပေး ထားသည်။

“ပေးလာသောတာဝန်ကိုမလေးစား၊ အမှုတော်၌ပါဝင်ရန်ပျက်ကွက် သူတို့သည် ဆင်ခြေပေးကာ အမျိုးမျိုးတာဝန်ကိုရှောင်ကြသည်။ ထိုသို့ ပေးလာသောတာဝန်ကို လျစ်လျူရှုသူများတို့သည် ယေရှုရှင်အသက်ပေး၍ အသေခံသောဝိညာဉ်များအတွက် အရေးမစိုက်သူများဖြစ်သည်။ ဘုရားရှင် ပေးသောတာဝန်ကို မလေးမစားလုပ်သူများဖြစ်သည်။ ထိုသူများအားလုံးကို ကောင်းကင်မှတ်တမ်းစာအုပ်၌ သစ္စာမရှိသူများဟု မှတ်တမ်းရေးသားထား သည်။ အမှုတော်ဆောင်သည် ကောင်းကင်သခင်၏အမှုတော်ကိုဆောင်ကြ သည်။ တစ်ပါးသူများအတွက် ခွန်အားနှင့်ကောင်းချီးမဂင်္လာဖြစ်စေရန်အတွက် ဖြစ်သည်။ ထိုကြောင့် ယင်းအလုပ်ကို ပိတ်ဆို့တားမြစ်ပြီး မလုပ်သောအခါ အကူအညီလိုသူများအတွက် မည်သို့အကူအညီရမည်နည်း။ လူများနှင့်ဆက်ဆံ ရမည်ကို လျစ်လျူရှုတတ်သူသည် “အတ္တသမားဖြစ်၍၊ ထိုသူတို့သည် မိတ်ဆွေညီအစ်ကိုတို့နှင့် အဆက်အသွယ်ပြုရန် အထူးလိုအပ်ပါသည်။ သို့မှသာ သူတို့၏ဝိညာဉ်ရေးအခြေအနေကို သုံးသပ်နိုင်ပေလိမ့်မည်။ ဘုရားရှင်၏  သိုးစုကို မည်သို့ကျွေးမွေးရကောင်းသည်ကို နားလည်လာမည်။ မိမိ၌ရှိသော အစားအစာကို ရာသီအလိုက်ပေးဝေတတ်သောသဘောကို ရရှိလာလိမ့်မည်။ ထိုကဲ့သို့အမှုတော်ကို လျစ်လျူပြုထားတတ်လျှင် ထိုသူသည် စိတ်ထားကို အသစ်ပြင်ဆင်ပြုပြင်ရန်လိုအပ်လိမ့်မည်။ သို့မှသာ တာဝန်ကျလာလျှင် ဝန်ထုပ် ဖိစီးခြင်းမရှိနိုင်တော့ပါ” Ellen G. White, Advent Review and Sabbath Herald, August 30, 1892.

ယင်းစကားများသည် ဘုရားရှင်အမှုတော်၌ပါဝင်ရန် အလွန်ပြင်းထန် စွာတိုက်တွန်းထားသောစကားများဖြစ်သည်။ ကျွန်ုပ်တို့မှာ မျှော်လင့်ချက်မရှိ သူများမဟုတ်ပါ။ “ယောနကိုဘုရားရှင်ပေးအပ်သောတာဝန်သည် သူ၏အတွက် အလွန်လေးလံပါသည်။ သူ့ကိုစေလွှတ်သောသူသည် မိမိ၏အစေခံကို ကာကွယ်နိုင်သည့် အောင်မြင်မှုပေးနိုင်သူဖြစ်သည်။ စောဒကမတက်ဘဲ ပုရောဖက်သည် ဘုရားစကားကိုနားထောင်ခဲ့သော်လည်း ခါးသီးသော အတွေ့အကြုံများစွာကို ရင်ဆိုင်ရသည်။ ဘုရားရှင်ကွယ်ကာတော်မူခဲ့သည်။ သာ၍များပြားစွာသော ကောင်းချီးမဂင်္လာကို သွန်းလောင်းပေးပြန်သည်။ ယောနဒုက္ခဆင်းရဲခြင်းကြုံတွေ့ရစဉ် ဘုရားရှင်စွန့်ပယ်ထားသည်ဟု စိတ်အထင် ရောက်နေသော်လည်း သူသည် စုံစမ်းနှောင့်ယှက်ခြင်းအချိန်အခါအတွင်း ဘုရားရှင်ကို ဟစ်ခေါ်ခဲ့သည်။ အကန့်အသတ်မရှိသော ဘုရားရှင်၏ တန်ခိုးတော်နှင့် ကယ်တင်နိုင်စွမ်းတန်ခိုးတော်ကို အထူးယုံကြည်လျက်ရှိသည်။” “Ellen G. White, Prophets and Kings, p. 266.

ယောနကဲ့သို့ပင် ကျွန်ုပ်တို့သည် ဆင်ခြေပေးပြီးအမှုတော်ကိုရှောင်ရန် ကြိုးစားတတ်ကြသည်။ တစ်ခုမဟုတ် တစ်ခုနည်းဖြင့် ဆင်ခြေဆင်လက် ပြုတတ်သည်။ မည်သို့ဆိုစေ၊ ကျွန်ုပ်တို့ကိုခေါ်တော်မူခြင်းအမှုသည် ယောန၏ အမှုထက်သိမ်ငယ်ခြင်းမရှိပါ။ မေးရန်မေးခွန်းအဖြစ် ကျွန်ုပ်တို့မည်သို့ပြန်၍ ဖြေဆိုကြမည်နည်း။