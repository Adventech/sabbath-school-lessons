---
title:  ကျွန်ုပ်တို့၏ဆင်ခြေ-မှားယွင်းသောအမြင်
date:   30/10/2023
---

မုန်တိုင်းကျလာခဲ့ချိန်တွင် ယောနသည် မိမိကိုယ်ကိုပြန်၍အပြစ်တင် ခဲ့သည် (ယောန၊ ၁း၁-၁၂)။ သူ၏စိတ်သဘောထားမှာ လောကအမြင်နှင့် ဘုရားရှင်၏သဘောတော် သို့မဟုတ် နတ်များ၏သဘောကို နားလည်နေ ခဲ့သည်။ လူများစွာတို့သည် နတ်မျိုးစုံစွာကိုးကွယ်ကြသည်။ သူတို့နေထိုင် သောဒေသအလိုက် နတ်၏ကြီးစိုးမှုကို ခံယူကြသည်။ ပင်လယ်သည် ပင်လယ် စောင့်နတ်၏ဒေါသကြောင့် သောင်းကြမ်းနေသည်။ လောက၏အမြင်အရ လူတို့၏အထင်မှာ သောင်းကြမ်းနေသောပယ်လယ်စောင့်နတ်ဆိုးကြီးစိတ်ပြေရန် အသက်ဖြင့်ပူဇော်မှသာ စိတ်ပြေမည်။ ယောနသည် ဟေဗြဲလူမျိုးတစ်ဦး ဖြစ်လျက်သားနှင့် လောကသားများစွဲလမ်းသော ဓလေ့ထုံးစံအယူကို အတွန့် အတက်မရှိ။ အငြင်းမပွား ဆိတ်ဆိတ်ကလေးဖြင့် အသာတကြည်လက်ခံ ထားသည်။

`ယောန၊ ၂း၁-၃၊ ၇-၁ဝ ကိုဖတ်ပါ။ ကျမ်းချက်၏ဖော်ပြချက်အရ ယောနသည် ဘုရားရှင်၏အစီအမံဖြစ်ကြောင်းကို မည်သို့စတင်နားလည်ခဲ့ သနည်း။`

ယေဟောဝါအရှင်ထာဝရဘုရားကို လူတို့သည် အော်ဟစ်အကူအညီ တောင်းကြသောအချိန်၌ ယောနသာမသိလိုက်ဘာသာ တမင်ရှောင်နေခဲ့သည်။ တစ်ပါးအမျိုးသားများတို့၏ဓလေ့အကြားရောက်နေသည့်တိုင် ယေဟောဝါ အရှင်သည် ထိုနေရာသို့ရောက်ရှိနေသည်။ မုန်တိုင်းနှင့်လှိုင်းတံပိုးပြင်းထန်ခြင်း သည် ဘုရားရှင်၏အစီအစဉ်သာဖြစ်သည်။ ငါးကြီးရောက်လာခြင်းသည်လည်း ဘုရားရှင်၏အပြင်အဆင်ဖြစ်သည်။ “ထာဝရဘုရားသည် မြေကြီးနှင့်မြေကြီး တန်ဆာကိုလည်းကောင်း၊ လောကဓာတ်နှင့်လောကသားတို့ကိုလည်းကောင်း ပိုင်တော်မူ၏ (ဆာ၊ ၂၄း၁)။ ရှင်ယောန၏နှလုံးသားသည် မြေကြီးနှင့်ပင်လယ် ကိုအစိုးရတော်မူသောဘုရားရှင်အကြောင်း ပြန်လည်သိမြင်၍ ဝန်ချတောင်းပန် သောအခါ၊ သူသည် အသက်ဘေးမှလွတ်ငြိမ်းရခြင်း အခွင့်ရရှိခဲ့သည်။

ကျွန်ုပ်တို့အနေဖြင့် ဘုရားရှင်အပေါ်နားလည်မှုလွဲမှားတတ်ပါသည်။ ကိုယ်တော်သည် ကျွန်ုပ်တို့အတွက် မည်သို့မျှော်လင့်ထားကြောင်းကို ကျွန်ုပ်တို့ မသိနိုင်ပါ။ ကျွန်ုပ်တို့၌တူညီနေသောဘုရားအပေါ် နားလည်ခြင်းမှားယွင်းချက် သည်၊ ဘုရားရှင်သည် ကျွန်ုပ်တို့ကိုကယ်တင်ခြင်းအကြောင်း၊ ကယ်တင်ခြင်း ကိစ္စကိုသာရည်စူး၍ တစ်စိုက်မတ်မတ်သွားစေလိုသည်။ ကျွန်ုပ်တို့၏အတ္တနှင့် လောကီအရာအားလုံးကိုလည်းကောင်း၊ ဆိုးယုတ်ခြင်းသဘောကိုလည်းကောင်း ဖယ်ရှားစေလိုသည်ကို ကျွန်ုပ်တို့နားမလည်ကြပါ။ “လောကီအညစ်အကြေးနှင့် ကင်းလွတ်မည်အကြောင်း (ယာကုပ်၊ ၁း၂၇) သတိပေးသွန်သင်ခံကြရသော် လည်း ကျွန်ုပ်တို့အားနည်းလျက်ရှိသည်။ လိုအပ်နေသူများထံသို့ ဘုရားရှင်၏ ကောင်းချီးမဂင်္လာနှင့်မျှော်လင့်ခြင်းကို ယူဆောင်ပေးရန် ကျွန်ုပ်တို့အစဉ်တစ်စိုက် သတိပြုကြရပါမည်။

ဘုရားရှင်၏အမှုတော်၌ပါဝင်ရန် ခေါ်တော်မူခြင်းကို ကျွန်ုပ်တို့ လျစ်လျူရှုသော အခြားအကြောင်းရင်းတစ်ခုရှိသေးသည်။ ထိုအကြောင်းရင်းမှာ မိမိကိုယ်ကိုသာ အားကိုးခြင်းဖြစ်သည်။ အောင်မြင်နိုင်ရန် ကိုယ်တိုင်လုပ်ဆောင် ရမည်ဟူသောသဘောထားပင်ဖြစ်သည်။ နိနေဝေမြို့သားအားလုံးကို ကယ်တင် နိုင်ခဲ့သောယောနကဲ့သို့ မည်သူတစ်ဦးတစ်ယောက်မျှ မတတ်နိုင်ပါ။ ကျွန်ုပ်တို့ အတွက် “ကယ်တင်ရှင်” တစ်ပါးတည်းသာ အမှုတော်အကြောင်းကို နားလည် သည်။ ကျွန်ုပ်တို့ကိုခေါ်တော်မူရာ၌ လူကိုကယ်တင်ပေးရန်အတွက်မဟုတ်ပါ။ ဘုရားရှင်နှင့်အတူလုပ်ဆောင်၍ ကယ်တင်ခြင်းအလုပ်ကိုပါဝင်ရန်သာရှိသည်။ ဘုရားရှင်ကို အထူးထူးသောနည်းလမ်းဖြင့် ချီးမွမ်းဂုဏ်ပြုခြင်းဖြင့် ကျွန်ုပ်တို့၏ အသက်တာသည် ပြောင်းလဲသွားနိုင်သည်။ ကိုယ်တော်တိုင်သည်သာ လူတို့ကို မိမိထံသို့ဆွဲယူခြင်းဖြစ်သည်။ သမ္မာတရား၏မျိုးစေ့ကို ကြဲဖြန့်နိုင်ပါသည်။ စိတ်နှလုံးသားကို ပြောင်းလဲပေးစေနိုင်သူသည် ဘုရားရှင်သာလျှင်ဖြစ်တော်  မူသည်။ မကြာခဏကျွန်ုပ်တို့လုပ်ရမည့်အလုပ်နှင့် ဘုရားသခင်၏လုပ်ဆောင် ခြင်းကို မှားယွင်းလုပ်ဆောင်တတ်ကြသည်။ သို့ဖြစ်၍ ဆင်ခြေစကားများ ပေးပြီး သက်သေခံခြင်းအမှုကို မပြုလုပ်ကြပါ။ ယောနကို ဘုရားရှင်အသုံးပြု တော်မူခဲ့သည်။ နိနေဝေမြို့ကိုကယ်တင်သောသူသည် ယောနမဟုတ်ပါ၊ ဘုရား သခင်ကိုယ်တိုင်ဖြစ်သည်။

ဝိညာဉ်ကယ်ဆယ်ရေးသည်ခက်ခဲလှပါသည်။ လူသား၏ခွန်အားဖြင့် အလွန့်အလွန်ခဲယဉ်းသောအလုပ်ဖြစ်သည်။ ဘုရားရှင်ကိုယ်တော်တိုင် ဝိညာဉ် ကိုကယ်တင်ခြင်းအမှုပြုစေပါ။ သို့သော် ကျွန်ုပ်တို့ပါဝင်သက်သေခံရန်လိုသည်ဟု ထင်ပါသလား။