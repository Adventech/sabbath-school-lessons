---
title:  ကျွန်ုပ်ရှိပါ၏၊ အကျွန်ုပ်ကိုစေလွှတ်တော်မူပါ
date:   02/11/2023
---

ယောန၏အကြောင်းသည် အံ့ဩဖွယ်ကောင်းသည်ထက် အကြောင်းရှိ သေးသည်။ နိနေဝေမြို့ကို ယောနသွားရောက်ပြောပြခြင်းအမှုသည် မလောက် လေးမလောက်စားပင်ဖြစ်သော်ငြားလည်း ဘုရားရှင်သည် နိနေဝေမြို့သားတို့ အားလုံးကို လွတ်ငြိမ်းချမ်းသာခွင့်ပေးခဲ့သည်။ ကျွန်ုပ်တို့သည်လည်း အမှုတော် ၌ မလောက်လေးမလောက်စားပါဝင်ကြသည်တိုင် သခင်သုံးလျှင် ကမ္ဘာကြီးကို တုန်ဟည်းသွားစေနိုင်ကြောင်း သင်ခန်းစာရယူနိုင်သည်။ လူတို့၏စိတ်ကို ပြောင်းလဲပေးစွမ်းနိုင်သောသူမှာ ဘုရားရှင်သာဖြစ်တော်မူသည်။ ကိုယ်တော် သည် မိမိ၏ညွှန်ကြားသမျှကို နှိမ့်ချစိတ်ဖြင့် ဆန္ဒပါရှိစွာလုပ်ဆောင်လိုသူကိုသာ ရှာဖွေစေခိုင်းတော်မူသည်။

`ဟေရှာ၊ ၆း၁-၈ ကိုဖတ်ပါ။ ဖော်ပြပါကျမ်းချက်၏အဓိကရည်ရွယ် ချက်သည် မည်သည့်အချက်ဖြစ်သနည်း။`

ခေါ်တော်မူခြင်းအမှု၌ ဘုရားရှင်သည် ကူညီချင်သောစိတ်သဘော ရှိသူတို့ကို ရှာဖွေတော်မူသည်။ ကိုယ်တော်ဦးဆောင်ပေးခြင်း၊ ကိုယ်တော်၏ စကားသံလိုက်လျှောက်နားထောင်လျက် ကိုယ်တော်မိန့်တော်မူသမျှကို ကျွန်ုပ်တို့ လိုက်လျှောက်နာခံကြရမည်။

ကိုယ်တော်၏မေတ္တာတော်အကြောင်းကို မမြည်းစမ်းရသေးသောသူ၊ ကိုယ်တော်၏စကားသံကို မကြားမိလိုက်သောသူများအတွက်ကိုလည်း ယောန ၏ရာဇဝင်သည် သင်ခန်းစာပေးနေပါသည်။ နိနေဝေမြို့ကြီးကို ဘုရားရှင် သနားကရုဏာထားသကဲ့သို့ ကမ္ဘာပေါ်ရှိမြို့ကြီးအပေါင်းတွင်နေထိုင်သော လူများကို ဘုရားရှင်ချစ်သနားတော်မူ၏။ သစ်ပင်နှင့်ပန်းလေးများ၏နေရာ အရပ်ကို အဆောက်အဦများ နေရာယူဆောက်လုပ်နေထိုင်လာသော အသံဗလံ များကြားရမည်မှာ ခက်ခဲလှသည်။ နိနေဝေမြို့အကြောင်း ဘုရားရှင်မိန့်တော် မူသောစကားအရ၊ “ကိုယ်လက်ယာလက်နှင့် လက်ဝဲလက်ကိုမျှပိုင်းခြား၍  မသိသူ” (ယောန၊ ၄း၁၁)။ အသက်တာ၌ အလုပ်ပင်ပန်းနွမ်းနယ်၍ မရပ်မနား  လှုပ်ရှားနေရသူများဆီသို့ ဘုရားသခင်သည် မျှော်လင့်ခြင်းသတင်းပေးပို့ရန် သွားလိုသူများကို အလိုရှိလျက်ရှိသည်။

ဟေရှာယသည် ကိုယ်တော်၏အသံတော်ကိုကြား၍ “မည်သူသွား မည်နည်း” ဟု သင်သည်လည်းကြားရသောအခါ၊ သင်မည်သို့တုံ့ပြန်မည်နည်း။

`စိန်ခေါ်ချက် - စာရွက်လွတ်တစ်ရွက်ကိုယူပြီး ယုံကြည်သူမဟုတ်သော သူတို့၏ (၁ဝ) ယောက်နာမည်ကိုရေးချပါ။ ဆုတောင်းပေးပါ။ သူတို့ကို တပည့်တော်များဟုခေါ်ပါသည်။ နာမည်အတိအကျဖြင့်ရေးသားပါ။ ထိုစာရင်း ကိုသင်သွားလေရာအရပ်ယူဆောင်သွားပါ။ နေ့စဉ်ဆုတောင်းပေးပါ။ သင့်ကို ဘုရားရှင်ကူညီမစရန်ဆုတောင်းပါ။ ပို၍ပို၍သင်၏ဆုတောင်းချက်များ လေးနက် လာစေရန်၊ ထိုမိတ်ဆွေများနှင့် ပို၍ပို၍ရင်းနှီးလာစေရန်ပြုလုပ်ပါ။ သင်၏  ရင်းနှီးမှုကို ပိုမိုပြုလုပ်လာသည့်အတိုင်း သူတို့၌လိုအပ်ချက်အသေးစိတ်ကို လေ့လာပါ။ ထိုလိုအပ်နေမှုများအတွက် ဘုရားရှင်ထံဆုတောင်းပေးပါ။`

`စိန်ခေါ်မှုပြုပါ - မြို့ကြီးတစ်မြို့ သင်နှင့်အနီးဆုံး သို့မဟုတ် အခြား တိုင်းပြည်မြို့တစ်မြို့ကိုရွေးချယ်ပါ။ ထိုမြို့ကြီးအတွင်းနေထိုင်သူများအတွက် ဆုတောင်းပေးပါ။ မျှော်လင့်ခြင်းအသင်းတော်သတင်းဝေငှဖြန့်ချိနိုင်ရန် ဘုရားရှင် ထံဆုတောင်းပါ။ ယေရှုရှင်မကြာမီပြန်လာမည့်အမှန်တရားကို ကြွေးကြော် ဟောပြောနိုင်ရန် ဆုတောင်းပါ။`