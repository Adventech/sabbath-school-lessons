---
title:  ကျွန်ုပ်တို့၏ဆင်ခြေ-မသက်သာကြောင်း
date:   31/10/2023
---

ယောနသည် ငါးကြီး၏ဗိုက်အစာအိမ်အတွင်းနေရသောအရသာကို ခံစားလိုက်ရသည် (ယောန၊ ၂ ကိုဖတ်ပါ)။ ဘုရားရှင်၏မေတ္တာကရုဏာ တော်အကြောင်းကို ဇာတ်လမ်းဆန်ဆန်ပြသသောအခါ၊ ယောနဆုတောင်းရင်း ဘုရားရှင်၏မေတ္တာတော်ကိုနားလည်ပါပြီဟု ကတိပြုတော့သည်။ သို့မဟုတ်လျှင် ယောန၏သဘောထားနှင့်အတွေးအခေါ်သည် လွယ်လွယ်နှင့်မပြောင်းလဲနိုင်။ ဘုရားရှင်နှင့်ထိတွေ့ရင်ဆိုင်ရသောအခါ သူ၏သဘောထားနှင့်အတွေးအခေါ် များပြောင်းလဲသွားရန် ဘုရားရှင်မှ ကြမ်းကြမ်းလေးသင်ခန်းစာပေးရသည်။ နိနေဝေသို့ ယောနသွားရတော့သည်။

`ယောန၊ ၃ ကိုဖတ်ပါ။ လူတို့သည် ယောနဟောပြောသောစကားကို မည်သို့တုံ့ပြန်ကြသနည်း။ ကျွန်ုပ်တို့သက်သေခံခြင်း၌ မည်သို့သင်ခန်းစာများ  ရရှိနိုင်သနည်း။`

ယောနသည် နိနေဝေမြို့သားတို့အပေါ် မည်သို့သဘောရှိနေလင့်ကစား ဘုရားရှင်ဟောပြောခိုင်းသောစကားကို ဟောပြောခဲ့သည်။ မြင်ရသောအဆုံး ရလဒ်သည် အံ့ဩဖွယ်ကောင်းလှသည်။ ယောနသည် မိမိမလုပ်ချင်ဆုံးအလုပ်၊ အမှုတော်ကို ဘုရားရှင်ခိုင်း၍သာလုပ်ရသည်။ သို့သော် သူ၏လုပ်ဆောင်ချက် အပေါ် ဘုရားသခင်၏ဘုန်းတော်ထင်ရှားစေခဲ့သည်။

ဘုရားရှင်၏အမှုတော်သည် ဆန္ဒရှိသူ၏ပခုံးပေါ်သို့လည်းကောင်း၊ ဆက်ကပ်လိုသူများအပေါ်သို့လည်းကောင်း အပ်ပေးတော်မူသည်သာမက မလုပ်ချင်ဟုငြင်းသူများကိုလည်း ဘုရားရှင်စေခိုင်းတတ်သည်။ ကျွန်ုပ်တို့၏ စိတ်ထားသည် ဘုရားရှင်၏အမှုတော်အတွက် ဦးစားပေးပြီး ပျောက်ဆုံး ဝိညာဉ်များကိုကယ်တင်ရန် အထူးလုပ်ဆောင်ကြရမည်။ ယောနကဲ့သို့ပင် ရံဖန်ရံခါ ကျွန်ုပ်တို့သည် လူတစ်ဦး သို့မဟုတ် အဖွဲ့အစည်းတစ်ခုသို့သွားရန် ဝန်လေးတတ်သည်။

ရင်ဆိုင်ရသောလုပ်ချင်စိတ်မရှိခြင်းကို နှိမ့်ချစိတ်နှင့်သာဖြေရှင်းနိုင်သည်။ ဘုရားရှင်၏အမှုတော်သည်လည်း အချိန်နှင့်စိတ်ခွန်အားအပေါ်တည်သည်။ အခြားသူတို့၏အသက်ဝိညာဉ်နှင့် စစ်မှန်သောဂရုစိုက်ခြင်းဖြစ်စေရန် ပေးဆပ် ခြင်းလည်းရှိရသည်။ ကျွန်ုပ်တို့အသက်ကြီးပိုင်းရောက်လာ၍ အိုနာခြင်းပြဿနာ မျိုးစုံရင်ဆိုင်ရလျှင် စိတ်ဓာတ်ခွန်အားသည် အထူးအရေးကြီးသည်။

အချုပ်ဆိုကြစို့၊ အမှုတော်၌ပါဝင်အသုံးခံပြီဆိုလျှင် ကျွန်ုပ်တို့၌ ရှိသောအတွေးအခေါ်နှင့် ပိုက်ဆံငွေကြေးများကိုစတေးပစ်ရန် ဝန်မလေးရပါ။ လူကိုတန်ဖိုးထား၍ ကူညီပေးသောအခါ၊ စာအုပ်စာပေများလိုအပ်သောပစ္စည်း များကိုဝယ်ပေးရသည်။ သူတို့အတွက်လည်း ဆုတောင်းပေးရသည်။ အမှုတော် အတွက် အသုံးလိုသောအရာများစွာရှိသည်။ မည်သည့်ပုံစံ၌ရှိနေပါစေ၊ အမှုတော် လုပ်ဆောင်ရာ၌ ဆက်ကပ်မှုလိုအပ်နေပါသည်။

ကောင်းသောသတင်းကို ယောနအနေဖြင့် ကြားရသည်တိုင် မကျေ မချမ်းဖြစ်ပါသော်လည်း ဘုရားရှင်၏လုပ်ဆောင်ချက်သည် နိနေဝေမြို့သား အားလုံးကို နောင်တသို့ပို့ဆောင်ပေးပြီ။ ဝမ်းနည်းစရာကောင်းသောအချက်မှာ ယောနသည် ကောင်းကင်သားတို့နှင့်အတူ ပါဝင်ပျော်ရွှင်ခြင်းမရှိခဲ့ပါ။

ဘုရားရှင်သည် သင့်အားမည်သို့သောဆက်ကပ်ခြင်းမျိုးကို ပြုစေလို သနည်း။ ကိုယ်တော်၏မေတ္တာတော်အကြောင်းဝေငှရာ၌ အခြားအရာလိုအပ် သေးသလား။ သင်၏ဆက်ကပ်မှုအတွက် ဘုရားရှင်သည် သာ၍များသော ကောင်းချီးကို ကြွယ်ဝစွာသွန်းလောင်းပေးအုံးမည်ဟု သင်အပြည့်အဝယုံကြည်မှု ရှိပါသလား။