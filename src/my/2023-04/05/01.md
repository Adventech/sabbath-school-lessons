---
title:  ၅။အမှုတော်ကိုရှောင်ရှားလို၍ဆင်ခြင်ပေးခြင်း
date:   28/10/2023
---

### ဖတ်ရန်ကျမ်းချက်များ။
ယောန၊ ၁-၄။ နာဟုံ၊ ၁း၁။ ၄ရာ၊ ၁ရး၅၊ ၆။ ဆာ၊ ၂၄း၁။ ယာကုပ်၊ ၁း၂၇။ ဟေရှာ၊ ၆း၁-၈။

> <p>အလွတ်ကျမ်းချက်</p>
> “တစ်ဖန်ထာဝရဘုရားက၊ ငါသည် အဘယ်သူကိုစေလွှတ်ရ မည်နည်း။ ငါတို့အဖို့ အဘယ်သူသွားမည်နည်းဟု မေးတော်မူသံကို ငါကြားလျှင်၊ ငါက၊ အကျွန်ုပ်ရှိပါ၏။ အကျွန်ုပ်ကိုစေလွှတ်တော် မူပါဟု လျှောက်လေ၏” (ဟေရှာယ၊ ၆း၈)။

လူတိုင်းလူတိုင်းကို အမှုတော်မှာပါဝင်ကြရန် အာဗြဟံကဲ့သို့ အခေါ်ခံ ကြရသည်။ ယောနသည် အတုယူဖွယ်အမှုတော်ဆောင်တစ်ဦးဖြစ်သည်  (ယောန၊ ၁-၄ ကိုဖတ်ပါ)။ ဘုရားရှင်သည် ယောနကိုခေါ်၍ အာရှုရိ တိုင်းပြည်၏မြို့တော်ဖြစ်သော နိနေဝေမြို့ကြီးကို အတိုက်အခံသတိပေးရန် စေလွှတ်ခဲ့သည်။ ထိုမြို့တော်သည် ယခုအီရတ်တိုင်းပြည်ရှိသောနေရာ၌  ရှိခဲ့သည်။ ယေရုရှလင်မြို့နှင့် မိုင်ပေါင်း ၅၆ဝ မိုင်ဝေးသည်။ ယောနသည် မသွားနိုင်ဟု ရိုးရိုးငြင်းဆိုသည်မဟုတ်၊ ထွက်ပြေးတိမ်းရှောင်သွားသည်။ ထွက်ပြေးသွားသောနေရာမှာ သွားရမည့်ခရီးနှင့်ဆန့်ကျင်ဘက်နေရာသို့ ထွက်ပြေး သည်။ ယောနထပြီး ယုပ္ဋေမြို့ကိုသွားကာ တာရှုမြို့ဘက်သွားသောသဘေင်္ာ လက်မှတ်ဝယ်ပြီးတက်စီးကာ ထွက်ပြေးတော့သည်။ တာရှုမြို့သည် ယခု စပိန်ပြည်၏တောင်ဘက်ပိုင်းဖြစ်သည်။ မိုင် ၂,ဝဝဝ ခရီးဖြစ်၍ ရွက်လွင့် သဘေင်္ာဖြင့် တစ်လကြာသွားရမည့်ခရီးကို ထွက်ပြေးသွားသည်။ ရာသီဥတု အခြေအနေအပေါ်မူတည်သေးသည်။ ရာသီဥတုဖောက်လျှင် ထိုထက်ပို၍ ကြာမည်။ အဓိပ္ဋာယ်မှာ အာရှုရိမင်းကို မရင်ဆိုင်ချင်သောကြောင့်ဖြစ်သည်။ ယောနသည် နိနေဝေမြို့ကိုသွားရမည့်အစား၊ ယင်းအချိန်တစ်လကိုယူပြီး အဝေးဆုံး သို့ထွက်ပြေးခဲ့သည်။ ဘုရားရှင်ကို ယုံကြည်သူဖြစ်လျက်နှင့် အဘယ်ကြောင့် ယောနထိုသို့ပြုသနည်း။

နိနေဝေမြို့သားတို့သည် ဆိုးယုတ်သည့်ဘက်၌ အလွန်နာမည်ကျော်ကြား နေသည်။ မည်သို့ကောက်ကျစ်ရက်စက်ရမည်ကို ကြံဖန်ပြီးပြုတတ်ကြသည်။ ဣသရေလတိုင်းပြည်နှင့် ယုဒတိုင်းပြည်တို့ကို လာရောက်တိုက်ခိုက်လေ့ရှိသူ များဖြစ်သည်။ ဣသရေလ၊ ယုဒတို့၏ရန်သူကြီးဖြစ်သည်။ ထိုသို့အခြေအနေ၌ ဘုရားရှင်သည် ယောနကိုခေါ်ပြီး နိနေဝေမြို့သားများအား ခြိမ်းခြောက်စကားကို ကြွေးကြော်ခိုင်းသည်။ အလွန်မှကြမ်းကြုတ်ရက်စက်ကောက်ကျစ်သောသူများကို ယောနသွားပြီး ခြိမ်းခြောက်စကားကြွေးကြော်ရမည် (ယောန၊ ၁း၂)။ ယောန ပြောရမည့်စကားသည် ဘုရားရှင်မှ အာဗြဟံကို သောဒုံနှင့်ဂေါမောရမြို့အကြောင်း နှင့်ပတ်သက်၍ပြောသောစကားနှင့် တူညီနေသည်။ က၊ ၁၈း၂ဝ၊ ၂၁ ကို ကျွန်ုပ်တို့ဖတ်လျှင်တွေ့ရမည်။ သို့သော် ယောနသည် အာဗြဟံမဟုတ်။

အမှုတော်တာဝန်ကျလာသောအခါရှောင်လွှဲရန် ဆင်ခြေဆင်လက် ပြုသောအခါ၊ ယောနကိုအထူးသတိရပါ။ ယောန၏စိတ်ထားသည် မည်သို့ ရှိသနည်း။