---
title:  ကျွန်ုပ်တို့၏ဆင်ခြေ-ကြောက်စိတ်
date:   29/10/2023
---

`နာဟုံ၊ ၁း၁။ နာဟုံ၊ ၃း၁-၄ နှင့် ၄ရာ၊ ၁ရး၅၊ ၆။ ၄ရာ၊ ၁၉း၃၂-၃ရ ကိုဖတ်ပါ။ ယင်းကျမ်းချက်များသည် အာရှုရိနှင့်ဣသရေလ တိုင်းပြည်တို့ပတ်သက်ပုံ မည်သို့ဖော်ပြထားသနည်း။ ယောနကို တာရှုမြို့သို့ ထွက်ပြေးရအောင် မည်သည့်အကြောင်းရှိသနည်း။`

နိနေဝေမြို့သို့ ယောနမသွားချင်သည့်အကြောင်းရင်းတစ်ခုမှာ ကြောက်၍ ဖြစ်မည်။ အာရှုရိလူတို့သည် ရန်လိုတတ်သောရန်သူကြီးများဖြစ်သည်။ ဖြစ်ပုံမှာ ယောနသွားရမည့်မြို့တော်သည် အာရှုရိနိုင်ငံ၏မြို့တော်ကြီးဖြစ်နေသည်။  နိနေဝေမြို့ကြီးကြွယ်ဝချမ်းသာလာခြင်းသည်လည်း အဂတိနှင့်ဥပဒေမဲ့လုပ်ငန်း များဖြင့် ကြီးပွားချမ်းသာနေသောအချိန်ဖြစ်နေပြန်သည်။ လူတို့၏စာရိတ္တမှာ သွေးဆာနေသောစာရိတ္တမျိုးဖြစ်သည်။ အလိမ်အကောက်ခိုးဆိုးလုယက်၍ ပုရောဖက်နာဟုံသည် နိနေဝေမြို့သားများကို ရက်စက်ကြမ်းကြုတ်သောခြသေင့်္နှင့် နှိုင်းပြီး ရေးသားထားသည်။ “လှည့်စားခြင်း၊ အနိုင်အထက်ပြုခြင်းနှင့်ပြည့်ဝ ၏။---သင်ပြုသောအဓမ္မအမှုကိုမခံဘဲလွတ်သောသူကား အဘယ်သူနည်း” (နာဟုံ၊ ၃း၁၊ ၁၉)။ Ellen G. White, Prophets and Kings, p. 265

နိနေဝေမြို့ကြီးသည် ဆွဲဆောင်အားကောင်းသောမြို့တော်ကြီးဖြစ်သည်။ ရာဇဝင်မှတ်တမ်းအရ၊ သနာခရိမ်မင်းကြီးသည် မြို့ကြီးကိုချဲ့ပြီး တောင်ပိုင်း၌ နန်းတော်ကြီးကိုဆောက်လုပ်သည်။ နန်းတော်ကြီးအကျယ်အဝန်းမှာ အလျား ၁,၆၅ဝ ပေနှင့် အနံ ၇၉၄ ပေရှိသည်။ နန်းတော်အခန်းပေါင်းအနည်းဆုံး ၈ဝ ခန်းရှိသည်။ ရေသွယ်မြောင်းပေါင်း ၁၈ ခုကို တူးဖော်ဆောက်လုပ်ပြီး မြို့တော်နှင့် မိုင်ပေါင်း ၄ဝ ကျော်ဝေးသောအရပ်မှ ရေသွယ်ယူထားသည်။

အာရှုရိလူမျိုးမည်သည်မှာ သနားတတ်ခြင်းစိတ်မရှိပါ။ ယင်းတို့၏ ရာဇဝင်သမိုင်းမှတ်တမ်းအရ ဗာဗုလုန်ကို စစ်အောင်ခဲ့သောအခါ သနာခရိမ် မင်းကြီးသည် အကြီးအကျယ်လေထွားအကြွားကြမ်းခဲ့သည်။ လမ်းပေါ်၌ ကလေးလူကြီးအလောင်းများ မြင်မကောင်းရှုမကောင်းအထပ်လိုက်ထပ်နေသည်ဟု ကြွားလုံးထုတ်သည်။ မြို့ကြီးကို ပြန်၍တူးဖော်လေ့လာသောအခါ၌ စစ်သား များသည် လူကိုထိုးဖောက်သတ်ဖြတ်သောရုပ်ကြွင်းများကို တွေ့ရသည်။ ထိုသို့သောသူများအကြားသွားချင်သူရှိမည်မထင်၊ ရုန်းရင်းဆန်ခတ်နှင့် ရက်စက်မှု ကိုသာစွဲလမ်းပြီး မကြိုက်သူကို ချက်ချင်းထသတ်သည့်စိတ်ထားများရှိသည်။ ထိုသို့သောလူရိုင်းစိုင်းများအကြား ယောနလျှောက်သွားရမည်ကို မကြောက်ဘဲ နေနိုင်မည်လား။ ယောနတုန်နေအောင်ကြောက်နေသည်။

ထိုသို့အခြေအနေမျိုးကို ကျွန်ုပ်တို့သည် မစဉ်းစားဘဲ၊ ယောနသည် ဘုရားစကားကိုနားမထောင်မလိုက်လျှောက်ဟူ၍သာ ကျမ်းစာ၌ဖတ်နေကြရ သည်။ ကျွန်ုပ်တို့လည်းယောနကဲ့သို့ကြုံတွေ့ရလျှင် ယောနနည်းအတိုင်း ဖြစ်လာမည်မှာသေချာပါသည်။ ဘုရားရှင်ကိုအားကိုးခြင်းစိတ်ထက် ကြောက်စိတ် သည် ကျွန်ုပ်တို့ကိုစိုးမိုးနိုင်လိမ့်မည်။

ဘုရားရှင်မှသင့်ကိုပေးသောတာဝန်အတွက် သင်ကြောက်ရွံ့ပြီး မလုပ်ရဲ သောအချိန်မျိုးကို စဉ်းစားပါ။ မည်သည့်သင်ခန်းစာမျိုးရရှိသနည်း။