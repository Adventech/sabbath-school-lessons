---
title:  ကျွန်ုပ်တို့၏ဆင်ခြေ-ရင်ဆိုင်ရသောအရာများသည်မသက်သာပါ
date:   01/11/2023
---

ဘုရားသခင် ကျွန်ုပ်နေရပ်တိုင်းပြည်တွင် နေထိုင်ရစဉ် ပြောထွက်သော စကားမဟုတ်ပါ။ ကျွန်ုပ်တာရှုမြို့ကိုထွက်ပြေးခဲ့သည်။ အဘယ်ကြောင့်ပြေးရ သည်အကြောင်းမှာ ကိုယ်တော်သည် ကရုဏာတော်သနားခြင်းနှင့် ပြည့်ဝ ကြောင်းကို ကျွန်ုပ်အတပ်သိနေသောကြောင့်ဖြစ်သည်။ “ကိုယ်တော်သည် သနားစုံမက်တတ်သောဘုရားဖြစ်၍ စိတ်ရှည်သောသဘော၊ ကျေးဇူးပြုချင် သောသဘော၊ အပြစ်ဒဏ်ပေးမည့်အမှုကို နောင်တရသောသဘောရှိတော်မူ ကြောင်းကို အကျွန်ုပ်သိ၏” (ယောန၊ ၄း၂)။ ယောနဆုတောင်းသလိုပင် ဘုရားရှင်သည် ဖြစ်တော်မူခဲ့သည်။ ယောန၏ဘက်မှကြည့်လျှင် မှန်ပါသည်။

`ယောန၊ ၄ ကိုဖတ်ပါ။ သူသည် မည်သည့်အမှားအယွင်းနှင့်တွေ့ကြုံ ခဲ့ရသနည်း။`

အလွန်ဆိုးသောသူများအကြားသို့ ဘုရားရှင်သည် ယောနကိုသွားခိုင်း ခဲ့သည်။ အသက်ရှင်လျက် ထိုသူများဆီသို့သွားရခြင်းထက် အသက်သေလျှင် ပင် ပို၍ကောင်းအုံးမည်။ နိနေဝေမြို့ကိုသွားပြီး ခြိမ်းခြောက်ဟောပြောရမည် အစား၊ ထွက်ပြေးသည်က ပို၍သက်သာပါမည်။ ယောနဟောပြောပြီးပြီ။ နိနေဝေမြို့ကြီးအခြေအနေမည်သို့မျှမထူးခြားလာပါ။ ယောန၏သဘောဆန္ဒမှာ နိနေဝေမြို့ကို သောဒုံမြို့၊ ဂေါမောရမြို့ကဲ့သို့ဖြစ်စေလိုသည်။ ဤမျှဆိုးယုတ်သော လူများအပေါ်သို့ ဘုရားသခင်၏တရားစီရင်ခြင်းကျရောက်ပါစေဟု တောင့်တ နေတော့သည်။ မြို့ကြီးသည် မည်သည့်ထူးခြားမှုမျှဖြစ်မလာသောအခါ၊ ယောန အလွန်ဒေါသထွက်သည်။ ကမ္ဘာကြီးကိုပင် ဇောက်ထိုးလှန်ချင်သည်အထိ စိတ်ဆိုးသည်။

ယောန၏ရာဇဝင်အရ ဘုရားသခင်သည် ဒုတိယအကြိမ်ယောနနှင့် ရင်ဆိုင်ခဲ့ရသည်။ တရားဟောပြောခြင်းအတွက်လည်းမဟုတ်၊ စကားပြောဆို ရန်အတွက်လည်းမဟုတ်ပါ။ အတွေ့အကြုံကလေးတစ်ခုကို မြည်းစမ်းပေးစေ သည်။ လူတွေ၏အမြင်သဘောထားပြောင်းလဲခြင်း၌ ကြားရမှ၊ မြင်ရမှ ပြောင်းလဲခြင်းမဟုတ်၊ ခံစားရသောအခါမျိုး၌လည်းပြောင်းလဲသည်။ မည်သို့ ဒုက္ခနှင့်တွေ့ရကြောင်းကို ရှင်းပြနိုင်သည်။

ယောနကို အတွေ့အကြုံအသစ်တစ်မျိုးဖြင့် ဘုရားရှင်သွန်သင်ရာ၌ သူကိုယ်တိုင် (ယောန) ၏အမြင်ကို ပြောင်းသွားစေရန်အတွက်ဖြစ်သည်။ ဘုရားရှင်သည် တစ်ရက်အတွင်း အပင်လေးတစ်ပင်ကို လျင်လျင်မြန်မြန် ကြီးထွားလာစေသည်။ အံ့ဩဖွယ်အရိပ်သည်လည်း ကောင်းလှပြန်သည်။ ယောနသည် အပင်၏အရိပ်အောက်၌ လုံခြုံစွာနေပူဒဏ်ကို မကြောက်ရပါ။ ယောနအလွန်သဘောကျနေသည်။ ဘုရားရှင်သည် ထိုအပင်ကိုပေါက်စေ ကြောင်း ယောနသတိမရ၊ ကျေးဇူးလည်းမတင်၊ အပင်ကိုသာအာရုံရောက် နေသည်။ မိမိ၌ မည်သည့်လုပ်အားမျှမပါဘဲ ယင်းအပင်သည် အလိုအလျောက် ပေါက်လာသည်မှာ မည်သူ၏တန်ခိုးဖြစ်ကြောင်းကို ယောနသတိလစ်နေသည်။ ရုတ်တစ်ရက်အပင်လေးသည် ညှိုးနွမ်းသေဆုံးသွားသော် ယောနအလွန်မှပင် ဒေါသထွက်ပြန်သည်။ နေအရိပ်မရ၊ နေပူကျဲကျဲကွင်းခေါင်ခေါင်မွန်းတည့်ချိန် သည် ယောနအတွက် သေချင်သည်အထိ စိတ်အလွန်ဆိုးဒေါသထွက်ခဲ့သည်။

ယင်းအတွေ့အကြုံနှင့်အတူ ဘုရားရှင်၏ကြင်နာသောအသံတော်သည် ယောန၏နားသို့ ဆိုက်ဆိုက်မြိုက်မြိုက်ဝင်လာတော့သည်။ သေးငယ်သော အပင်ကလေးတစ်ပင်အတွက် ယောနဤမျှနှမြောတသဖြစ်နေလျှင် မြို့ကြီး အတွင်း အသက်ရှင်သောလူများကို ဘုရားရှင်နှမြောကြောင်း ယောန သဘောပေါက်သွားရတော့သည်။ မြို့ကြီးအတွင်း မိန်းမ၊ ယောက်ျား၊ ကလေး သူငယ်၊ တိရစ္ဆာန်များ ထောင်သောင်းနှင့်ချီရှိနေပါသည်။ ဘုရားရှင်နှမြော တော်မူပါသည်။

ရာဇဝင်ကြောင်း၌ ယောနသည် နောင်တကြီးစွာရသွားပြီဟူ၍ အဆုံးသတ်ခြင်းမပြုသေးပါ။ ထိုရာဇဝင်ကြောင်းသည် ကျွန်ုပ်တို့ခေတ်အထိ ဆက်လက်စီးဆင်းလာနေသည်။ ဆိုးသောသူများကိုလည်း ဘုရားသခင်ချစ်တော် မူသေးသောကြောင့် ကျွန်ုပ်တို့မည်သို့လုပ်ရန် တာဝန်ရှိနေသနည်း။ ကမ္ဘာ အရပ်ရပ်ဒေသအသီးသီး၌ လူများစွာတို့သည် ဘုရားရှင်၏ကယ်တင်ခြင်း သတင်းကို မကြားရသေးကြောင်း သေချာနေပါသလား။