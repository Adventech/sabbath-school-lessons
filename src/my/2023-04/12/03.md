---
title:  နိုင်ငံခြားတရားရုံး၌
date:   18/12/2023
---

ဗာဗုလုန်ကျရှုံးပြီးနောက် မီဒိုပါးရှားတိုင်းပြည်ကြီးပေါ်လာခဲ့သည်။ ယင်းအချိန်တွင် ဂျူးလူမျိုးများစွာ၊ မိမိတို့ဘိုးဘွားပိုင်တိုင်းပြည်သို့ ပြန်လာ ကြသည်။ အားလုံးပြန်လာခြင်းမဟုတ်ပါ။ အချို့သည် အခြေကျနေပြီးသော တိုင်းပြည်၌သာကျန်ရစ်ခဲ့သည်။ မျိုးဆက်များစွာနေထိုင်ခဲ့ပြီး၍ သံယောဇဉ် တွယ်နေပြီဖြစ်သည်။

ယင်းနောက်ခံသမိုင်းကြောင်းကို စိတ်ထဲစွဲမှတ်ပြီး ဧသတာ၏ရာဇဝင် ကို ဆက်စပ်သဘောပေါက်နိုင်သည်။ “ရှင်ဘုရင်အာရွှေရုသည် ရှုရှန် နန်းတော်ရာဇပလ္လင်ပေါ်မှာထိုင်၍” (ဧသတာ၊ ၁း၂) ကျမ်းစာ၏အကိုးအကား အရ ပါးရှား (ပေရသိ) အင်ပါယာသည် အာရွှေရုမင်း၏အုပ်စိုးခြင်းအောက်၌ ရှိသည်။

`အခန်းကြီး (၁) ၌ မိဖုရားဝါရှတိသည် ရှင်ဘုရင်၏စိတ်ငြိုငြင်မှု ကိုခံခဲ့ရသည့်အကြောင်း ရေးသားထားသည်။ အခြားမိဖုရားတစ်ပါးကို ဝါရှတိ ၏နေရာ၌မြှောက်ရန် ရှာဖွေခိုင်းသည်။ ယင်းအခိုက်မှာပင် ဧသတာနှင့်သူမ၏ ဦးရီးတော်မော်ဒကဲ၏ရာဇဝင်ပေါ်ထွက်လာတော့သည်။`

ဧသတာ၊ ၂း၁-၉ ကိုဖတ်ပါ။ မော်ဒကဲနှင့်ဧသတာတို့၏အခြေအနေမှ ကျွန်ုပ်တို့မည်သည့်သင်ခန်းစာရသနည်း။

မော်ဒကဲသည် ဂုဏ်သရေရှိလူတစ်ဦးဖြစ်သည်ဟု ယူဆရသည်။ နန်းတော်တံခါးဝ၌ ထိုင်ရသောတာဝန်အခွင့်ရထားသည်။ ရှုရှန်နန်းတော် အတွင်း သူ၏တူမတော်ဧသတာနှင့်အတူ နေထိုင်ရသည်။ ဝမ်းကွဲကိုမွေးစား သမီးအဖြစ်ခေါ်ထားခြင်းလည်းဖြစ်နိုင်သည်။ သူတို့၏ရာထူးနှင့်အနေအထား သဘောအရ၊ နေထိုင်သောပါးရှားလူမျိုးတို့၏ထုံးစံကို ကျွမ်းကျင်ပြီးသား ဖြစ်မည်။ ဧသတာကို ရှင်ဘုရင်ရွေးကောက်ရခြင်းအကြောင်းသည်လည်း ထုံးစံယဉ်ကျေးမှုကို နားလည်နှောကျေထားသည့်အပိုင်းလည်းပါဝင်မည်။ “ဧသတာကိုလည်း နန်းတော်သို့ခေါ်ဆောင်၍ ဟေဂဲ၌အပ်ကြ၏” (ဧသတာ၊ ၂း၈)။

`ဧသတာ၊ ၂း၁ဝ၊ ၂ဝ ကိုဖတ်ပါ။ မည်သည့်အကြောင်းရှိသနည်း။ အဘယ်ကြောင့်မော်ဒကဲသည် သူမကိုမှာထားရသနည်း။`

ကျမ်းချက်မှ အဘယ်ကြောင့်မှာထားရသည်ကို အတိအကျကြီး မဖော်ပြသော်လည်း ခန့်မှန်းရခက်သောအချက်မဟုတ်ပါ။ နိုင်ငံရပ်ခြားထုံးစံ ဓလေ့နှင့် ဘာသာရေးအယူဝါဒကို ရင်ဆိုင်ရတော့မည်ဖြစ်သောကြောင့် မိမိ၏ ယဉ်ကျေးမှု၊ ဓလေ့ထုံးစံဘာသာယုံကြည်ချက်ကို ပညာရှိရှိနှုတ်ဆိတ်ထား ခိုင်းခြင်းဖြစ်မည်မှာသေချာပါသည်။ ထိုကြောင့် မိမိအမျိုး၊ မိမိ မိသားစု အကြောင်းကို နှုတ်ဆိတ်ထားပါဟု မှာကြားခြင်းဖြစ်သည်။

`သင်၏ယုံကြည်ခြင်းအကြောင်းကို မဖွင့်ပြောသင့်သောအချိန်မျိုးရှိသည့် အခြေအနေအချိန်အခါရှိသည်ဟု သင်ယူဆပါသလား။ သို့မဟုတ် လုံးဝ နှုတ်မဆိတ်နိုင်ဟု သင်ထင်ပါသလား။ ထိုသို့နှုတ်မဆိတ်နိုင်လျှင် အဘယ် ကြောင့်နှုတ်မဆိတ်နိုင်ပါသနည်း။`