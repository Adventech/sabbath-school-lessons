---
title:  ဆက်လက်လေ့လာရန်။
date:   22/12/2023
---

မိသားစုတိုင်း၊ ကျောင်းစာသင်ခန်းတိုင်း၊ မိဘတိုင်း၊ ဆရာသမားနှင့် သားသမီးအားလုံး အလင်းပေးသောဧဝံဂေလိတရားသည် မိဖုရားဧသတာ ကြုံတွေ့ခဲ့ရသော ဣသရေလလူမျိုးရာဇဝင်ကြောင်းအတိုင်း ရောက်ရှိလာမည်။ “ယခုအမှုကိုဆောင်ဖို့ရာ သင်သည် မိဖုရားအရာကိုရသည်ဟု ထင်စရာရှိသည် မဟုတ်လော” (ဧသတာ၊ ၄း၁၄)။ Ellen G. White, Education, p. 263.

“ဧသတာသည် ရုပ်အဆင်းလှသော ယုဒအမျိုးသမီးငယ်တစ်ဦး ဖြစ်သည်။ မော်ဒကဲ၏ညီမဝမ်းကွဲတော်စပ်သည်။ သူမ၏မိဘများဆုံးပါး သွားပြီးနောက် မော်ဒကဲသည် သူမကိုခေါ်ယူကြည့်ရှုထားသည်။ ပါးရှား တိုင်းပြည်တွင်နေထိုင်စဉ် ဘုရားရှင်မှ သူမကိုအသုံးပြုပြီး ယုဒလူမျိုးတို့၏ အသက်ကို ကယ်တင်ခဲ့သည်။”

မှတ်သားရန်မှာ အထက်ပါစာကြောင်းကို အယ်လင်ဂျီဝှိုက်ရေးသား ခဲ့ခြင်းမဟုတ်ပါ။ ယင်းစာပိုဒ်၏အဆက်ကို ဆက်လက်ဖတ်ရှုလျှင် ဧသတာ သည် ထာဝရဘုရား၏သမီးဟုရေးသားထားကြောင်းတွေ့ရမည်။ သို့သော် အယ်လင်ဂျီဝှိုက်အမှန်ရေးသားထားချက်မှာ အောက်ပါအတိုင်းဖြစ်သည်။

“ရှေးအခါ၌ ဘုရားသခင်သည် အမျိုးသမီးကြီးများကိုအသုံးပြုပြီး အံ့ဖွယ်အမှုများစွာပြုတော်မူခဲ့သည်။ ထိုအမျိုးသမီးတို့သည် ဘုရားရှင်၏ အမှုတော်ကို ယောက်ျားသားများနှင့် လက်တွဲပါဝင်လုပ်ဆောင်ကြသည်။ ဘုရားသခင်၏ကိုယ်စားရပ်တည်လုပ်ဆောင်သောသူကို ဘုရားရှင်အသုံးပြု တော်မူသည်။ အမျိုးသမီးများကို ကိုယ်တော်သည် အသုံးပြုတော်မူ၍ ကြီးမားသောအောင်ပွဲကို ရယူစေခဲ့သည်။ အရေးကြီး၍ လိုအပ်လာသော အချိန်မျိုး၌ အမျိုးသမီးများကိုရှေ့တန်းတင်ပြီး အသက်ပေါင်းများစွာကို ကယ်တင်စေခဲ့သည်။ ဧသတာမိဖုရားအားဖြင့် ကိုယ်တော်၏လူမျိုးကို ကိုယ်တော် ကယ်တင်တော်မူခဲ့သည်။ လွတ်မြောက်ရန်လမ်းမရှိတော့ပါဟု အမြင်ရောက် သောအချိန်မှာ ဧသတာနှင့်သူမ၏ကျွန်မတို့သည် အတူတကွအစာရှောင်ခြင်း၊ ဆုတောင်းခြင်းဖြင့် လက်တွေ့ပြသခဲ့သည်။ ရလဒ်မှာ သူတို့၏လူမျိုးအားလုံး လွတ်မြောက်သွားသည်။

ဓမ္မဟောင်းအချိန် အမျိုးသမီးများ၏လုပ်ဆောင်ချက်အကြောင်း လေ့လာသောအခါ၊ ယခုခေတ်ကျွန်ုပ်တို့အချိန်အတွက် သင်ခန်းစာရရှိသည်။ ဧသတာမိဖုရား၏အချိန်အခါကဲ့သို့ ကြီးကြီးမားမားအမှုကို မလုပ်ရသော်လည်း ယခုခေတ်အမျိုးသမီးတို့သည် အရေးကြီးသောကဏ္ဍ၌လုပ်ဆောင်အောင်မြင်နေ ကြသည်။ များစွာအောင်မြင်ခြင်းရှိခဲ့သည်နည်းတူ ဆက်လက်လုပ်ဆောင် ရန်လည်းရှိနေကြသည်။ Ellen G. White, Daughters of God, pp. 45, 46.