---
title:  တိုင်းတစ်ပါးယဉ်ကျေးမှုကိုရင်ဆိုင်ရသောသုံ့ပန်းဘဝ
date:   17/12/2023
---

တိုင်းတစ်ပါးယဉ်ကျေးမှုနှင့် ဆီလျော်အောင်နေရခြင်းသည် လွယ်ကူ လှသောအရာမဟုတ်ပါ။ ယနေ့ခေတ်အတွေးနှင့်ကြည့်သော် ဂျူးလူမျိုးများ ရင်ဆိုင်ရသောကိစ္စသည် သေးငယ်သောအရာမဟုတ်ပါ။ ပထမဗာဗုလုန် လူမျိုးများနှင့် တစ်ဖန်ပါးရှားလူမျိုးများတို့ထုံးစံကို ကိုယ်တွေ့ရင်ဆိုင်ရကြသည်။

ကျွန်ုပ်တို့သည် တစ်ဦးတစ်ယောက်မျှ မြော်လင့်ခြင်းအသင်းသား များတည်ထောင်သောနိုင်ငံ၌ မနေဘူးပါ။ မြော်လင့်ခြင်းအသင်းသားတို့၏ စည်းမျဉ်းစည်းကမ်းအတိုင်း ဥပဒေထုတ်သောတိုင်းပြည်လည်းမရှိပါ။ သို့သော် ဂျူးလူမျိုးတို့ခေါ်ဆောင်ခြင်းမခံရမီအချိန်၌ သူတို့သည် ကိုယ်ထီးကိုယ်နန်း ကိုယ်ကြဌန်းဖြင့် နေထိုင်ခဲ့သူများဖြစ်သည်။ သူတို့၏ယုံကြည်ကိုးစားသော ဘာသာဓလေ့အတိုင်း နေထိုင်ခဲ့ရသည်။ သာသနာရောင်ဝါထွန်းပြောင်သော ကိုယ့်တိုင်းကိုယ့်ပြည်တွင် နေထိုင်ခဲ့ရသည်။

ယင်းအခြေအနေမျိုးတွင် ဘုရားရှင်ကိုသစ္စာထားရန် မည်မျှလွယ်ကူ မည်ကို ခန့်မှန်းနိုင်သည်။ နောက်ပိုင်းဖြစ်လာမည့်အခြေအနေကိုမပြောပါ။ မိမိတိုင်းပြည် ကိုယ်ပိုင်သာသနာဘာသာဖြင့်နေထိုင်သောအချိန်သည် သတ္တမနေ့ ဥပုသ်နေ့ကိုစောင့်ရသည်မှာ လွယ်ကူပါသည်။ ပြဿနာတစ်စုံတစ်ရာမရှိပါ။ သတ္တမနေ့ဥပုသ်နေ့ကိုစောင့်ထိန်းခြင်းသည် အမျိုးဘာသာကို ဂုဏ်ရှိစေပါ သလား။

တစ်ဖက်မှလည်း ရာဇဝင်အရကြည့်သော် မည်မျှပင်သစ္စာရှိစေကာမူ၊ အမိန့်တစ်စုံတစ်ရာထုတ်ပြန်လာလျှင်၊ ထိုသစ္စာတရားကို ရင်ထဲမှာသာထား နိုင်သည်။ စိတ်ထဲသာထားနိုင်သည်။ ဖောက်ပြန်မှု၊ အပြစ်ကျူးလွန်မှုနှင့် အကျင့်ပျက်ခြင်းသည် ဧကန်လိုက်လာမည်မလွဲဖြစ်သည်။

“ထာဝရဘုရားကလည်း၊ ဤလူမျိုးသည် နှုတ်နှင့်ငါ့ထံသို့ချဉ်းကပ် ၍၊ နှုတ်ခမ်းနှင့်ငါ့ကိုရိုသေကြ၏။ စိတ်နှလုံးမူကား၊ ငါနှင့်ဝေးလှ၏၊ လူတို့ စီရင်သောပညတ်တို့ကိုအမှီပြု၍ ငါ့ကိုကြောက်ရွံ့ကြ၏” (ဟေရှာ၊ ၂၉း၁၃)။

နှိုင်းယှဉ်ကြည့်သောအခါမှာ သစ္စာစောင့်ပါမည်ဟု ဆုံးဖြတ်သော သူများ မည်မျှပင်ကောင်းသောပတ်ဝန်းကျင်၌ရှိနေပါစေ၊ နာခံမှုလိုက်လျှောက် နိုင်စွမ်းမရှိကြပါ။

`ဒံ၊ ၁း၁-၁၂ ကိုဖတ်ပါ။ ဒံ၊ ၃း၁-၁၂ နှင့် ဒံ၊ ၆း၁-၉ ကို ဆက်ဖတ်ပါ။ ဘုရားရှင်၏လူတို့သည် အနေအထားမည်မျှပင်ကောင်းမွန်ပါစေ၊ နိုင်ငံရပ်ခြားတိုင်းတစ်ပါးသို့ ရောက်ရှိသွားရလျှင် ဧကန်အမှန်တိုင်းတစ်ပါး၏ ထုံးစံနှင့်ယဉ်ကျေးမှုဓလေ့ကို ရင်ဆိုင်ရပါမည်လား။`

ကျွန်ုပ်တို့သည် မည်သူဖြစ်သည်မည်ဝါဖြစ်သည်၊ မည်သည့်နေရာ မှာနေသည်၊ မည်သို့အဆင့်ရှိသည် စသည့် ဘဝင်မြင့်သောသဘောများသည် အသုံးမဝင်ပါ။ တစ်နည်းမဟုတ်တစ်နည်း ပတ်ဝန်းကျင်ဓလေ့၏ရိုက်ခတ်ခြင်း ခံရမည်သာဖြစ်သည်။ ထိုဓလေ့ထုံးစံတို့သည် ကျွန်ုပ်တို့၏ယုံကြည်ခြင်းကို သက်သေခံရန် ဖိအားအမျိုးမျိုးဖြစ်စေနိုင်လိမ့်မည်။ ဒံယေလကျမ်းမှအကြောင်း အရာတို့သည် အဆုံးသတ်တိုင်းရင်ပေါ့သွားရသော်လည်း လူတို့သည် ဘုရားရှင် ကိုသစ္စာရှိရန် သွန်သင်ပေးထားသည်။ ယင်းကိစ္စများမပေါ်ပေါက်လာသည် တိုင်အောင် ထိုပုဂ္ဂိုလ်များသည် ဘုရားဘက်၌ မှန်ကန်စွာရပ်တည်မည်ကို ကျွန်ုပ်တို့သံသယရှိရန်မလိုပါ။

`သင်၏ယုံကြည်ခြင်းအတွက် စိန်ခေါ်ချက်များကြုံရပါသလား။ သင် မည်သို့တုံ့ပြန်သနည်း။`