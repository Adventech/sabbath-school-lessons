---
title:  ပုရနေ့၏အံ့ဖွယ်လက္ခဏာ
date:   21/12/2023
---

လွန်ခဲ့သောနှစ်ပေါင်းထောင်ချီအတွင်း ဧသတာဝတ္ထုကို ဖတ်ရှုသူ ဦးရေများလှပါသည်။ သူတို့၏မှတ်ချက်အရ ဧသတာဝတ္ထုတစ်ကျမ်းလုံး၌ ဘုရား၏နာမတော်တစ်ချက်မျှ မပါရှိပါဟုဆိုကြသည်။ ကျမ်းစာအုပ်၌ ဘုရား နာမ မပါသောကျမ်းဟူ၍ ထူးဆန်းစွာတွေ့ရသောကျမ်းဖြစ်သည်။ မည်သို့ ဖြစ်စေ၊ ယုဒလူများသည် ဘုရားရှင်၏ပြုတော်မူသောအမှုကို လက်တွေ့ပြနိုင် ခဲ့ကြပြီး အသက်ဘေးလွတ်မြောက်ရခြင်းအခွင့်ရရှိကြသည်။ ထိုကြောင့် ဘုရားရှင် ၏နာမတော်စကားလုံး တစ်လုံးမျှမပါသောထိုကျမ်းကို သမ္မာကျမ်းစာတွင် ပေါင်းစည်းထည့်သွင်းရသောအခွင့်ရရှိသွားသည်။

နေ့စဉ်ကျွန်ုပ်တို့အသက်တာ၌ ဘုရားရှင်ရှိတော်မူကြောင်းကို ရှာဖွေ တွေ့နိုင်ပါသလား။ ဘုရားရှင်ပြုတော်မူသောအလုပ်ဟူသမျှသည် သာမန်အမှု၊ သဘာဝအလျောက်ဖြစ်စဉ်အတိုင်း ဖြစ်နေသောကြောင့် ကျွန်ုပ်တို့သတိမပြု မိလျှင် ဘုရားရှင်ရှိတော်မူကြောင်းကို မသိရှိနိုင်ပါ။

`ဧသတာ၊ ၉း၁-၁၂ ကိုဖတ်ပါ။ ဧသတာ၏ကြိုးစားမှုရလဒ်မည်သို့ ဖြစ်လာသနည်း။`

ပုရနေ့၌ဖြစ်ခဲ့သောကိစ္စသည် ဖြစ်ရိုးဖြစ်စဉ်ထက်ထူးဆန်းပါသည်။ အံ့ဖွယ်လက္ခဏာသည် မြှုပ်နေသည်။ မထင်မှတ်သောနည်းဖြင့် သဘာဝ သဘောအတိုင်းဖြစ်လာသည်။ ယုဒလူအားလုံးကို သတ်ပစ်ရမည်၊ သုတ်သင် ပစ်မည်ဟု ထုတ်ထားသောအမိန့်တော်ကို ပြန်၍ရုပ်သိမ်းခွင့်မရှိပါ။ သို့သော် အမိန့်ကြေညာချက်အသစ်ကို ပြန်၍ထုတ်ပြန်ရသည်။ အသစ်ထုတ်သော အမိန့်စာ၌ ယုဒလူမျိုးများ မိမိကိုုယ်ကိုခုခံပိုင်ခွင့်ရှိသည်ဟုပါရှိသည်။ မိမိကို ရန်မူလာသူမှန်သမျှ သတ်ပိုင်ခွင့်ရှိသည်ဟုပါရှိသည်။

ဘုရားရှင်မည်သို့ပါဝင်လုပ်ဆောင်တော်မူသည်ကို တွေ့ရှိရသည်။ ပါးရှားလူမျိုးတို့သည် ထာဝရဘုရား၏တန်ခိုးတော်သည် ယုဒလူမျိုးတို့နှင့် အတူရှိကြောင်း သတိပြုမိကြ၏။

ရရှိသောအကျိုးရလဒ်မည်သို့ရှိသနည်း။

“ပြည်သူပြည်သားအများတို့သည် ယုဒလူတို့ကိုကြောက်ရွံ့သောကြောင့် ယုဒဘာသာကိုဝင်ကြ၏” (ဧသတာ၊ ၈း၁၇)။ ယင်းကိစ္စသည် ဥပမာကောင်း ဖြစ်၍ ဘုရားရှင်အနေဖြင့် ပျောက်ဆုံးဝိညာဉ်များကို မည်သည့်နည်းဖြင့်မဆို မိမိထံသို့ပြန်လာနိုင်ရန် လုပ်ဆောင်နိုင်ကြောင်းဖော်ပြသည်။

ယုဒလူမျိုးခေါင်းဆောင်တို့သည် ဘုရားရှင်၏ပြုတော်မူချက်ကို အသိအမှတ်ပြုထားကြသည်။ ယုဒလူမျိုးများ မိမိအသက်ကိုကာကွယ်နိုင်ခဲ့ပြီး အောင်မြင်ခြင်းရရှိသောအခါ၊ အောင်မြင်ခြင်းအထိမ်းအမှတ်နေ့အဖြစ် ထိုပုရနေ့ ကိုသတ်မှတ်ပြီး နှစ်စဉ်အောင်မြင်မှုအထိမ်းအမှတ်ပွဲတော်ကျင်းပကြသည်။ ပုရပွဲနေ့ဟု အမည်ပေးထားသည်။ ယနေ့ထိတိုင် ကျေးဇူးတော်ချီးမွမ်းရာနေ့နှင့် အသက်ဘေးမှလွတ်မြောက်ခြင်းနေ့အဖြစ် သတ်မှတ်ကျင်းပဆဲဖြစ်သည်။

`စိန်ခေါ်ချက် - ယခုအပတ်သင်ဆုတောင်းပေးနေသောသူများနှင့် သင်ကိုယ်တိုင် အပါအဝင် ဘုရားရှင်သည် ရဲရင့်ခြင်းသတ္တိပေးသနားစေရန်ဆုတောင်းပါ။`

`စိန်ခေါ်ချက်ပြုပါ - သင့်အတွက် ဘုရားရှင်ပြုတော်မူသော ကောင်းချီး မဂင်္လာများကို ရေးမှတ်သောအကျင့်ကိုစတင်ပါ။ ပြန်လည်ကြည့်ရှုပြီး ဘုရားရှင် သည် သင်၏နှလုံးသားထဲသို့ အစဉ်ထားရှိပေးနိုင်ရန် ဆုတောင်းပါ။ သို့ဖြင့် တခြားသူများကို သင်သက်သေခံနိုင်လိမ့်မည်။`