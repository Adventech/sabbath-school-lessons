---
title:  ၁၁။သတင်းစကားမရောက်သေးသည့်နေရာသို့အမှုတော် (အပိုင်း-၂)
date:   09/12/2023
---

### ဖတ်ရန်ကျမ်းချက်များ။
၃ရာ၊ ၁၁း၁-၆။ မဿဲ၊ ၄း၂၃-၂၅။ မဿဲ၊ ၁၅း၂၂-၂၈။ မာကု၊ ရး၂၄-၃ဝ။ တ၊ ၁ဝး၃၄၊ ၃၅။ မဿဲ၊ ၈း၁ဝ၊ ၁၃။

> <p>အလွတ်ကျမ်းချက်</p>
> “အိုမိန်းမ၊ သင်သည်ယုံကြည်အားကြီးလှပြီ။ သင့်အလို ရှိသည်အတိုင်း သင်၌ဖြစ်စေဟုမိန့်တော်မူ၏။ ထိုအချိန်မှစ၍ ထို မိန်းမ၏သမီးသည် ကျန်းမာပကတိဖြစ်လေ၏” (မဿဲ၊ ၁၅း၂၈)။

အစအဦးကပင် ဘုရားရှင်သည် ပျောက်ဆုံးသွားသောသားသမီးများ ကို ရှာဖွေခဲ့သည် (က၊ ၃း၉)။ ယနေ့အချိန်အခါ၌လည်း ထိုမေတ္တာတော်ရှင် ဘုရားသခင်သည် ပျောက်ဆုံးနေသူများကို ဆက်လက်ရှာဖွေဆဲဖြစ်သည် (ဗျာ၊ ၁၄း၆-၁၂)။ မြို့ကြီးပြကြီးတွင်နေထိုင်၍ ပျောက်နေသူများကိုလည်း ရှာဖွေရန်လိုသည်။ ၂ဝ၁၈ ခုနှစ်တွင် ကုလသမဂ္ဂနောက်ဆုံးတွေ့ရှိချက်ကို ပုံနှိပ်ထုတ်ဝေခဲ့သည်။ တွေ့ရှိချက်အရ ကမ္ဘာ့လူဦးရေ၏ ၅၅ ရာခိုင်နှုန်း သည် မြို့နေလူများဖြစ်သည်။ ၂ဝ၅ဝ ခုနှစ်ရောက်လျှင် မြို့နေလူဦးရေ ၆၈ ရာခိုင်နှုန်းရှိလာမည်။ ကျွန်ုပ်တို့အနေဖြင့် ရွေးစရာလမ်းမရှိပါ။ မြို့ကြီးများ တွင်ဝင်ရောက်သက်သေခံရမည်။

ယောနကဲ့သို့ ဘုရားရှင်၏လူတို့ကို မြို့များ၌သက်သေခံရန် ခေါ်တော် မူခြင်းခံရသည်။ မည်သည့်အကြောင်းကြောင့်မဆို၊ လူတို့သည် တာဝန်မှ ရှောင်ထွက်ကြသည်။ “ငါတို့သည် ကျမ်းစာ၌ပါသောသည်းခံခြင်း၊ သက်သာ ခြင်းအကြောင်းများကို အမှီပြု၍ မျှော်လင့်ရသောအခွင့်ရှိစေခြင်းငှာ၊ ကျမ်းစာ ၌အထက်ကရေးထားသမျှသည် ငါတို့ကိုဆုံးမဩဝါဒပေး၍ ရေးထားသတည်း” (ရောမ၊ ၁၅း၄)။ ရေးထားသောအကြောင်းအရာများ၌ ယောန၏အကြောင်း လည်းပါဝင်သည်။

ယေရှုရှင်သည် ဣသရေလပြည်ရှိမြို့များ၌သာ အမှုတော်ဆောင်ခဲ့ သည်မဟုတ်၊ တိုင်းတစ်ပါး၌လည်း အမှုတော်ဆောင်ခဲ့သည်။ ဂျူးလူမျိုးများ နေထိုင်သောမြို့များအပြင် တစ်ပါးအမျိုးသားများနေထိုင်ရာအရပ်၌ လူတို့ကို ရွေးကောက်တော်မူသည်။

ယခုအပတ်ကျမ်းစာကိုလေ့လာသောအခါ ခရစ်တော်သည် တုရုမြို့ နှင့်ဇိဒုန်သို့ အမှုတော်ကိုစတင်ခဲ့သည့်အကြောင်း လေ့လာရမည်ဖြစ်ပြီး သင်ခန်းစာ ရယူကြရန်ရှိသည်။