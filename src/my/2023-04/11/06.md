---
title:  ယုံကြည်ခြင်းကိုမြေကြီးပေါ်မှာတွေ့အုံးမည်လား။
date:   14/12/2023
---

လု၊ ၁၈း၈ တွင် ယေရှုရှင်မေးခွန်းထုတ်သောပုံပမာအထဲမှတစ်ခု ဖြစ်သည်။ “လူသားသည်ကြွလာသောအခါ ယုံကြည်ခြင်းကို မြေကြီးပေါ်မှာ တွေ့မည်လောဟု သခင်ဘုရားသည် မိန့်တော်မူ၏” (လု၊ ၁၈း၈)။ ယနေ့ ခရစ်တော်၏တပည့်တော်များဖြစ်ကြသည်အလျောက် ယေရှုရှင်အဘယ်အရာ ကိုရှာဖွေနေကြောင်းကြည့်တတ်ရန် ကျွန်ုပ်တို့လိုအပ်နေပါသည်။ ထိုအကြောင်း အရာ၌ ယေရှုရှင်သည် အမှောင်တွင်းမှပင် လင်းလက်နိုင်သောယုံကြည်ခြင်း မျိုးကို ရှာဖွေလျက်ရှိသည်။

`မဿဲ၊ ၈း၁ဝ၊ ၁၃။ မဿဲ၊ ၉း၂။ မဿဲ၊ ၂ဝး၂၉-၃၄။ မာကု၊ ၂း၅။ မာကု၊ ၁ဝး၄၆-၅၂ ကိုဖတ်ပါ။ လု၊ ၁၈း၃၅-၄၃ ကိုလည်းဆက် ဖတ်ပါ။ ယင်းကျမ်းချက်များမှ ယေရှုရှင်ကယုံကြည်ခြင်းရှိပါသည်ဟု မည်သူမျိုး ကိုခေါ်ဆိုပါသနည်း။`

ပြုစုထားသောစာရင်းအရပါဝင်သော ပုဂ္ဂိုလ်များသည် မှောင်မိုက် ဖုံးလွှမ်းသောမြို့ကြီးအတွင်း အလင်းထွန်းလင်းခဲ့သူများဖြစ်သည်။ ကပေရနောင် မြို့တွင် ယုံကြည်ခြင်းရှိသူတော်တော်များများကို ယေရှုရှင်ဖော်ပြခဲ့သည်။ မဿဲ၊ ၈း၁ဝ၊ ၁၃ မှာ ပြောင်းလဲလာသောတစ်ပါးအမျိုးသားတပ်မှူးအကြောင်းကို ဖတ်ရ၍ ထိုသူသည် ယုံကြည်ခြင်းအားကြီးကြောင်းတွေ့ရသည်။ ယုံကြည်ခြင်း ကြီးသောမိတ်ဆွေကြီးလေးဦးသည် အိမ်အမိုးကိုဖောက်ကာ ခြေလက်သေနေ သောသူတို့၏မိတ်ဆွေကို ယေရှုရှိရာသို့လျှောချပေးခဲ့သည် (မဿဲ၊ ၉း၂။ မာကု၊ ၂း၅)။ မာကု၊ ၁ဝ တွင် မျက်မမြင်ဗာတိမဲအကြောင်းဖတ်ရသည်။ ယေရိခေါမြို့တစ်မြို့လုံး အလင်းတရားရရှိစေရန် သူ၏ယုံကြည်ခြင်းသည် ထွန်းလင်းပေးခဲ့သည်။

တစ်ချိန်တည်း၌၊ ဘုရားရှင်၏လူများအထဲမှ ကြီးမားသောယုံကြည် ခြင်းရှိရန် ကျွန်ုပ်တို့မျှော်လင့်ထားရမည်။ ယေရှုရှင်၏ဇာတိမြို့နာဇရက်မှာ ပင်လျှင် ယုံကြည်ခြင်းအနည်းငယ်မျှသာရှိသည်။ ယုံကြည်သူလုံးဝမရှိဟုလည်း ဆိုနိုင်သည်။ ခရစ်တော်၏အမှုတော်ဆောင်ရွက်ချက်ကို ဆီးတားကန့်သတ် ကြသည်။ တပည့်တော်များအထဲမှာပင် ခရစ်တော်သည် ဣသရေလလူတို့ အကြောင်းကို အကြိမ်များစွာပြောထွက်ခဲ့သည်။ “သင်သည် ယုံကြည်ခြင်း နည်းပါးလှပါတကား” (မဿဲ၊ ၆း၃ဝ။ မဿဲ၊ ၈း၂၆။ မဿဲ၊ ၁၄း၃၁။ မဿဲ၊ ၁၆း၈)။ ထိုနောက်တွင် မဿဲ၊ ၁ရး၁ရ တွင်လည်း ယေရှုကြွေးကြော် သောစကားတော်မှာ “အိုယုံကြည်ခြင်းမရှိ၊ ဖောက်ပြန်သောအမျိုးဟု မိန့်တော် မူခဲ့သည်။”

ယနေ့အချိန်အခါမှာ ကျွန်ုပ်တို့ရယူနိုင်သောသင်ခန်းစာတစ်ခုမှာ ယုံကြည်ခြင်းကို မထင်မမှတ်သောနေရာမျိုး၌ တွေ့ရသည်။ တစ်ပါးအမျိုးသား များနေထိုင်သောမြို့ကြီး၌သော်လည်းကောင်း၊ ဘုရားကိုမယုံကြည်သူများထံ၌ သော်လည်းကောင်း၊ အခြားဘာသာရေးကိုးကွယ်သူများထံမှသော်လည်းကောင်း တွေ့ရှိနိုင်သည်။ ကျွန်ုပ်တို့သည် နှိမ့်ချခြင်းနှင့်အတူ ယေရှုရှင်ပြုတော်မူသကဲ့သို့ မြို့ကြီးသို့ဝင်ရောက်ကြရမည်။ အမှန်တရားကိုရှာဖွေသူများကို လိုက်လံရှာဖွေ ပေးပါ။ ထိုသူတို့သည် ယေရှုရှင်၏ကယ်တင်ခြင်းကျေးဇူးတော်ကို ယုံကြည် လက်ခံလာလိမ့်မည်။ ထိုကဲ့သို့သူများ အမှန်တကယ်ရှိနေပါသည်။

`စိန်ခေါ်ချက် - သင်၏စိတ်နှလုံးသားကိုဖွင့်လျက် သင်နှင့်နီးကပ်စွာနေထိုင် သူအတွက်သော်လည်းကောင်း၊ သင်နှင့်ဝေးစွာနေထိုင်သူအတွက်သော်လည်း ကောင်း ဆုတောင်းပေးပါ။ ထိုသူများယုံကြည်ခြင်းကြီးမားစွာရှိနေစေရန်လို ပါသည်။`

`စိန်ခေါ်ချက်ပြုပါ - သင်သည် ယေရှုရှင်ကိုမည်သို့သိလာခဲ့သနည်း။ ကောင်းကင်တမန်သုံးပါး၏သတင်းစကားတန်ဖိုးကြီးပုံကို သင်မည်သို့သိရှိ လာသနည်း။ သင်ခံစားခဲ့ရသောဝိညာဉ်ဆုကျေးဇူးမဂင်္လာသုံးမျိုးကိုဖော်ပြပါ။ ယေရှုရှင်သည် သင့်ဘဝ၌ရှိနေကြောင်း သင်၏အတန်းဖော်များကို ဝေငှ နိုင်ရန် ပြင်ဆင်ထားပါ။`