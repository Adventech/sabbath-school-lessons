---
title:  တုရုနှင့်ဇိဒုန်မြို့များအတွင်း
date:   12/12/2023
---

ကျမ်းစာလေ့လာသူတို့သည် ရှင်မဿဲခရစ်ဝင်ကျမ်းကို ဂျူးလူမျိုးများ အတွက် သီးသန့်ရေးပေးသည်ဟုယုံကြည်သည်။ ရှင်မာကုခရစ်ဝင်ကျမ်းကိုမူ တစ်ပါးအမျိုးသားများအတွက် ရေးထားသည်ဟု စိတ်ထဲမှတ်ကြသည်။ ခရစ်ဝင် ကျမ်းများကိုလေ့လာသောအခါမှာ ကွာဟချက်ကို သတိပြုရင်း ကျွန်ုပ်တို့အတွက် အထောက်အကူဖြစ်စေသည်။

`မဿဲ၊ ၁၅း၂၂-၂၈ နှင့် မာကု၊ ရး၂၄-၃ဝ ကိုဖတ်ပါ။ ဖော်ပြသော အမျိုးသမီးကြီး၏အကြောင်း၌ မည်သည့်ကွာဟချက်များရှိပါသနည်း။`

ရှင်မဿဲဖော်ပြရာ၌ ယင်းအမျိုးသမီး၏လူမျိုးအနွယ်ကိုရေးသားသည်။ ခါနာန်အမျိုးဟု အတိအကျရေးသည်။ ရှင်မာကုသည် သန့်ရှင်းသောဝိညာဉ် တော်၏ပို့ဆောင်တော်မူခြင်းကိုခံရကာ ထပ်၍ဖြည့်စွက်ရေးသားသော မိခင် အမျိုးသမီး၏အကြောင်း၌ “ဟေလသ” သို့မဟုတ် “တစ်ပါးအမျိုးသား” ဟုဖော်ပြပြီး ထပ်မံဖြည့်စွက်ချက်မှာ ရှုရိဖိနိတ် (ဖိုနီးရှား) နိုင်ငံသားခံယူ ထားသော ဟေလသအနွယ်ဖွားဖြစ်သည်ဟု အတိအကျမှတ်တမ်းတင်ထားသည်။ ယင်းဝေါဟာရစကားလုံးကိုလည်း ကျမ်းစာတစ်အုပ်လုံးတွင် ယခုတစ်ကြိမ်သာ အသုံးပြုသည်။

ရှင်မဿဲ ၁၅ မှ အကြောင်းကိစ္စသည် လောကအမြင်ဖြင့်ကြည့်သော် မည်သို့ရှိမည်နည်း။ မဿဲခရစ်ဝင်ကျမ်းကိုဖတ်သောသူတိုင်းမှ ထိုအမျိုးသမီး မိခင်ကြီးကို သာသနာပတစ်ပါးအမျိုးသမီးဟု အထင်သေးလိမ့်မည်။ ထိုသို့ အထင်မြင်သေးခံရခြင်းသည်လည်း ဂျူးလူမျိုးတို့၏ရာဇဝင်တွင် ခါနာန်လူမျိုး များသည် ရုပ်တုကိုးကွယ်သည်။ အသက်တာပုံစံအနေအထားနေထိုင်ပြုမူချက် များအားလုံး ယုဒလူမျိုး၊ ဂျူးလူမျိုးများအတွက် ခလုတ်ဆူးငြောင့်ဖြစ်ခဲ့ခြင်း ကြောင့်ဖြစ်သည်။ ယေရှုရှင်၏တပည့်တော်များကိုယ်တိုင်မှအစ ယင်းအမျိုးသမီး ၏ယုံကြည်ခြင်းကို ဂရုမစိုက်ခဲ့၊ ဘုရားသခင်၏နိုင်ငံတော်နှင့် မပတ်သက်သူ ဟုလည်းခံယူကြသည်။

မာကု၊ ရ ၏ပရိသတ်သည် တစ်ပါးအမျိုးသားနှင့်စပ်လျဉ်း၍ အမြင် ရှိသောကြောင့် ရှင်မဿဲ၏ပရိသတ်နှင့် တုံ့ပြန်မှုမတူနိုင်ပါ။ တစ်ပါးအမျိုးသား တို့သည် ဂျူးလူမျိုးများကဲ့သို့ ခါနာန်လူများနှင့်ဆက်ဆံရသောအတွေ့အကြုံ မရှိကြ။ တစ်ပါးအမျိုးသားတို့အဖို့မှာ ထိုအမျိုးသမီးကဲ့သို့ ဟေလသ-ရှုရိ ဖိနိတ်ကပြားလူမျိုးများဖြစ်လျှင်ဖြစ်ကြမည်။ ယေရှုသည် သူတို့၏အမျိုးတစ်ဦး ကို ရောဂါကုသပေးသည်ဟူ၍သာယူဆမည်။ တစ်ပါးအမျိုးသားများအတွက် ထိုမိန်းမသည် မိခင်စိတ်ရှိသောမိန်းမ၊ မိခင်မေတ္တာပြည့်ဝသောမိန်းမ၊ သမီး အတွက် အနှိမ်ခံနှိမ့်ချနိုင်သောမိန်းမဟုသာ စိတ်ထဲရှိသည်။ လူမျိုးရေး၊ ဘာသာရေး၊ အသားအရောင်အကြောင်း လုံးဝထည့်တွက်ခြင်းမရှိကြပါ။

ခရစ်တော်သည် ရုတ်တရက်ပင် မိန်းမ၏တောင်းဆိုချက်ကို တုံ့ပြန် ခဲ့သည်။ ဂျူးလူမျိုးတွေ၏လူတစ်ဖက်သားကို အထင်သေးသောသန္ဓေစိတ်ကို အဆုံးသတ်ပေးသည်။ ကိုယ်တော်၏တပည့်တော်များကိုလည်း တစ်ပါးအမျိုးသား အပေါ် အေးစက်နိုင်လွန်း၊ သနားညှာတာမှုမရှိလွန်းခြင်းကို သင်ခန်းစာပေးချင် သည်။ ကိုယ်တော်၏သနားခြင်းကရုဏာသည် တပည့်တော်များအား ကူးစက် သွားစေရန်သဘောရှိသည်။ မိန်းမတစ်ဦး၏အသနားခံတောင်းပန်ခြင်းကို ကိုယ်တော် လက်ခံမစတော်မူသည်။” နူူနည ွ. ျွှ့ငအနယ ွှ့န ီနျငမန သ် ဗါနျယ စ. ၄ဝဝ.

`၁ယော၊ ၂း၂ ကိုဖတ်ပါ။ ယင်းကျမ်းချက်သည် ကျွန်ုပ်တို့အားလုံး ဘုရားရှင်ရှေ့တော်၌ တန်းတူဖြစ်ကြောင်း မည်သို့ဆိုထားသနည်း။`