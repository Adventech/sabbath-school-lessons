---
title:  သူမကိုထွက်သွားခိုင်းရမည်လား။
date:   13/12/2023
---

ဧဝံဂေလိမရောက်သေးသောမြို့ကြီးအတွင်း ကယ်တင်ခြင်းသတင်း ကြားလိုသူများစွာရှိသည်။ ခရစ်တော်အချိန်အခါ၌ တုရုမြို့နှင့်ဇိဒုန်မြို့သို့ မေရှိယအရှင်၏ကယ်တင်တော်မူခြင်းအကြောင်းကို မရောက်ရှိစေရန် မည်သည့် အဟန့်အတားမျိုးရှိခဲ့သနည်း။ လူမျိုးရေးအမြင်ကျဉ်းမြောင်းခြင်း၊ မာနတရား ရှိခြင်းကိစ္စများသည် ပထမအကြိမ်ကြွလာခြင်း၏ အနာဂတ္တိစကားများကို ပိတ်ဆို့ထားသည်။ ယနေ့မြို့ကြီးပြကြီးအတွင်း လူဦးရေများစွာတို့သည် “မဂင်္လာ ရှိသောမျှော်လင့်ခြင်း” သတင်းစကားကိုကြားနိုင်ရန် ဘုရားရှင်အလိုတော်ရှိ သည်။ ယေရှုရှင်ဒုတိယအကြိမ်ပြန်လည်ကြွလာမည့်သတင်းစကားကို ကြွေးကြော် ကြရန် ဘုရားရှင်အလိုတော်ရှိသည် (တိတု၊ ၂း၁၃)။ ယေရှုရှင်သည် လူမျိုး ရေးမခွဲခြားသကဲ့သို့ ကျွန်ုပ်တို့လည်းခွဲခြားရန်မလိုပါ။

`တ၊ ၁ဝး၉-၁၆၊ ၂၈၊ ၃၄၊ ၃၅ ကိုဖတ်ပါ။ ဖော်ပြသောကျမ်းပိုဒ်မှ သန့်ရှင်းသောဝိညာဉ်တော်သည် မည်သို့လုပ်ဆောင်တော်မူကြောင်းကို အတိုချုံး ပြောနိုင်မည်လား။`

နေ့လယ်စာကိုစောင့်စားနေရင်း ပေတရုသည် ရူပါရုံတစ်ခုကိုရရှိ သည်။ ခြုံစောင်တစ်ထည်အတွင်း မသန့်ရှင်းသောတိရစ္ဆာန်၊ မသန့်ရှင်းသော ငှက်မျိုးများကျလာသည်။ သုံးကြိမ်တိုင်တိုင် ရှင်ပေတရုကိုထ၍စားရန် အမိန့် ပေးသည်။ ယင်းရူပါရုံကို ဘုရားရှင်အသုံးပြုရခြင်းမှာ ဘာသာရေးမာနထားသော၊ တစ်ပါးအမျိုးသားများကို အထင်အမြင်သေးသောပေတရုကို ဘုရားရှင်ဆုံးမခြင်း ဖြစ်သည်။ ရှင်ပေတရုသည် ထိုအမှန်တရားကို သဘောပေါက်သွားသည် ဖြစ်၍ “ထိုအခါ ပေတရုသည် နှုတ်ကိုဖွင့်၍၊ အကယ်စင်စစ် ဘုရားသခင် သည် လူမျက်နှာကိုမှတ်တော်မမူ။ လူအမျိုးမျိုးတို့တွင် ဘုရားသခင်ကို ကြောက်ရွံ့၍ တရားသဖြင့်ကျင့်ဆောင်သောသူသည် အထံတော်ထံ၌မျက်နှာ ရသည်ကို ငါသိမြင်၏” (တ၊ ၁ဝး၃၄၊ ၃၅)။

ယင်းနောက်ခံရာဇဝင်ကိုအကြောင်းပြုလျက် တုရုမြို့နှင့် ဇိဒုန်မြို့ အကြောင်းသင်ခန်းစာကို လေ့လာရမည်။ ယေရှုရှင်ထိုမိန်းမနှင့်စကားပြောဆို ခြင်းအကြောင်းပြန်ဖတ်ပါ။ တပည့်တော်များအတွက် မည်သည့်သင်ခန်းစာနှင့် ပေတရုအတွက် မိမိ၏ရူပါရုံအဓိပ္ဋာယ်ကို နားလည်စေပါသနည်း။ ထိုအကြောင်း ကိုသတိပြုပြီး ယနေ့ကျွန်ုပ်တို့အမှုတော်မည်သို့ဆောင်ရွက်မည်နည်း။ ခရစ်တော် အလိုတော်ရှိသောမြို့ကြီးအတွင်း ကျွန်ုပ်တို့မည်သို့ဧဝံဂေလိဟောကြားနိုင်မည် နည်း။ ထိုမြို့ကြီးအတွင်းဝင်ရောက်ရန် မည်သည့်အဟန့်အတားမျိုးရှိနေသနည်း။ မြို့ကြီးများအတွင်းဝင်ရောက်နိုင်ရန် ဘုရားရှင်မည်သို့ပြင်ဆင်ပေးသနည်း။ အမှုတော်ကိုချဲ့ရန်၊ လူမျိုးရေး၊ ဘာသာရေး၊ ဝိညာဉ်ရေးမာနများရှိနေဆဲဖြစ် ပါသလား။

ယေရှုရှင်သည် မိမိ၏တပည့်တော်များအား စိတ်ရှည်စွာသွန်သင် သည်။ သူတို့သည် ဘုရားသခင်၏ကယ်တင်ခြင်းအကြံအစည်တော်အကြောင်း ကို သေချာစွာနားမလည်ခဲ့ပါ။ လူသားထုတစ်ရပ်လုံး၊ လူအားလုံးအတွက် ဖြစ်ကြောင်းကို မသိရှိခဲ့ပါ။ လူတစ်မျိုးတည်း၊ ဒေသကျေးရွာလူမျိုးစုငယ် တစ်ခုတည်းအတွက်မဟုတ်။ သန့်ရှင်းသောဝိညာဉ်တော်ဘုရားသည် ကျွန်ုပ်တို့၌ ရှိသောမာနစိတ်အတားအဆီးများကို ကျော်လွှားသွားနိုင်အောင် မစကူညီ၍ မြို့ပြနေရာများ၌ အမှုတော်ကို အောင်မြင်စွာလုပ်ဆောင်နိုင်စေပါမည်။

`ဂလာတိ၊ ၂း၁၁-၁၃ ကိုဖတ်ပါ။ ကလေးဘဝမှစ၍ ကျွန်ုပ်တို့ ထားရှိလာသောမာနစိတ်များကိုဖျက်ပစ်ရန် မည်မျှခက်ခဲကြောင်းသွန်သင်ထား သနည်း။`