---
title:  ပို၍ဝေးသောအရပ်ဆီသို့အမှုတော်စေလွှတ်ခြင်း
date:   10/12/2023
---

ယေရှုရှင်သည် တပည့်တော်တို့နှင့်အတူဂနေင်္သရက်နယ်သို့ရောက် သွားပြီးနောက် (မဿဲ၊ ၁၄း၃၄) တုရုနှင့်ဇိဒုန်ဒေသသို့သွားပြန်သည် (မဿဲ၊ ၁၅း၂၁)။ အဘယ်ကြောင့် တပည့်တော်တို့ကို ဂါလိလဲနယ်မှ ယင်းဒေသသို့ ခေါ်သွားရသနည်း။ တပည့်တော်တို့ကို နယ်စပ်လမ်းကြောင်းတစ်လျှောက် ခေါ်ဆောင်သွားရခြင်းမှာ သူတို့လေ့လာသင်ယူနိုင်ရန်အတွက်ဖြစ်သည်။ ဂါလိလဲ ၌သာနေမည်ဆိုလျှင် ဗဟုသုတပိုမိုတိုးပွားနိုင်မည်မဟုတ်ပါ။ တပည့်တော် တို့ကို လူမျိုးတကာဆီသို့လည်းကောင်း၊ မြို့နေလူတန်းစားဆီသို့လည်းကောင်း သွားရောက်နိုင်ရန် ပြင်ဆင်ပေးခြင်းဖြစ်သည်။

`တရားသူကြီး၊ ၃း၁-၆ ကိုဖတ်ပါ။ ၃ရာ၊ ၅း၁-၁၂ နှင့် ၃ရာ၊ ၁၁း၁-၆ ကိုလည်းဆက်ဖတ်ပါ။ ယင်းကျမ်းချက်များက ဖော်ပြပါမြို့ကြီးများ၏ နောက်ခံသမိုင်းကြောင်းကို မည်သို့ပြောပြသနည်း။`

တရားသူ၊ ၃း၁-၆ ၌ မှတ်တမ်းအရ ဘုရားရှင်သည် ထိုသူများကို အသုံးပြုပြီး ဣသရေလလူမျိုးများ၏ယုံကြည်ခြင်းကို စမ်းသပ်ပြသည်။ အကြောင်း မလှ၍ ဘုရားရှင်၏လူမျိုးများသည် စမ်းသပ်မှု၌ ကျရှုံးသွားခဲ့သည်။ ကျရှုံး သွားပုံမှာ “သူတို့သမီးနှင့်စုံဖက်ခြင်းကိုပြုလျက်၊ မိမိတို့သမီးကိုပေးစားလျက် သူတို့ဘုရားများကို ဝတ်ပြုကြ၏” (တရားသူ၊ ၃း၆)။ သို့ဖြစ်ခဲ့သောကြောင့် အစကတည်းကပင် ထိုလူတို့သည် ဣသရေလတို့အတွက် ခလုတ်တံသင်း ဖြစ်ခဲ့ကြသည်။

၃ရာ၊ ၅း၁-၁၁ တွင်လည်း ဇိဒုန်လူမျိုးနှင့် ဟေဗြဲလူတို့အလွန် ရင်းနှီးခဲ့ကြသည်အကြောင်းကိုဖတ်ရသည်။ စီးပွားရေးအရရင်းနှီးရခြင်းအတွက် စိတ်ဖြေသာသော်လည်း ဟေဗြဲလူမျိုးများသည် ဘုရားမရှိသောရုပ်တုကိုးကွယ်သူ တို့နှင့် ပေါင်းသင်းရချိန် ထိုသူတို့၏ဩဇာလွှမ်းခြင်းခံရသောအကြောင်းမှာ အနုတ်လက္ခဏာဆောင်၍ ဟေဗြဲလူတို့အဖို့ ရင်နာစရာအကြောင်းဖြစ်သည်။

၃ရာ၊ ၁၁း၁-၆ တွင်လည်း အနုတ်သဘောဆောင်သော လွှမ်းမိုးခြင်း ခံရသည်အကြောင်း ထပ်မံတွေ့ရပြန်သည်။ ရှောလမုန်မင်းကြီးသည် ဇိဒုန် မင်းသမီးကို ကောက်ယူသိမ်းပိုက်သောအခါ သူ့အတွက်ကြမ္မာဆိုးဖြစ်ခဲ့ရသည်။ “ဇိဒုန်နတ်သမီးအာရှတရက်၊ ရွံရှာဖွယ်သောအမ္မုန်ဘုရား မိလကုံနောက်သို့ လိုက်၍” (၃ရာ၊ ၁၁း၅)။

ဘုရားမဲ့သူနှင့် ရုပ်တုကိုးကွယ်သူတို့၏ဩဇာလွှမ်းခြင်းကို ရွေးချယ် ခံထားရသောပြည်သူပြည်သားများခံခဲ့ကြရသည်။ ထိုနေရာများသို့ ယေရှုရှင် သည် တပည့်တော်တို့ကို ပြန်၍ခေါ်သွားသည်။ သူတို့၏ဓလေ့ထုံးစံကို လေ့လာခွင့်ရရှိပြီး မြို့ကြီးများ၌ အမှုတော်ဆောင်နိုင်ရန်၊ သူတို့နှင့်ရင်ဆိုင် ဖြေရှင်းတတ်ရန်အတွက် ယေရှုရှင်သည် တပည့်တော်များကိုခေါ်ခြင်းဖြစ်၍၊ မြို့ပြနေလူတန်းစားဆီသို့ ဧဝံဂေလိဟောကြားနိုင်ရန် ရည်ရွယ်ခြင်းဖြစ်သည်။

မြော်လင့်ခြင်းအသင်းတော်အတွက် မြို့ပြသာသနာထိုးဖောက်ရန် စိန်ခေါ်ချက်များစွာရှိသည်။ ထိုအထဲမှ ကျန်းမာရေးနှင့် ပတ်ဝန်းကျင်ထိန်းသိမ်း ရေးလည်းပါဝင်သည်။ အခြားအခြားကိစ္စများမှာ ကုန်ဈေးနှုန်းကြီးမြင့်ခြင်း၊ လူမျိုးရေးခွဲခြားခြင်း၊ အမျိုးဘာသာသာသနာဆိုင်ရာ အကြောင်းများစွာရှိသည်။ မည်သို့ရှိစေ၊ ထိုကိစ္စများကိုကျော်ဖြတ်ပြီး မြို့ကြီးများအတွင်း သာသနာ လုပ်ဆောင်ကြရမည်။

`မြို့ပြသာသနာလုပ်ဆောင်နေသူများအတွက် သင်မည်သို့ကူညီပေးနိုင် မည်နည်း။`