---
title:  လူစုလူဝေးကြီးကိုရှာဖွေခြင်း
date:   11/12/2023
---

အခက်အခဲအားလုံးကိုမကြောက်ရန်နှင့် မည်သည့်ပြဿနာမဆို ရင်ဆိုင်ရန် ယေရှုရှင်သည် ကျွန်ုပ်တို့ကို မြို့ကြီးများသို့ အမှုတော်ဝင်ရောက် ဆောင်ရွက်ရန် အမိန့်ပေးခဲ့သည်။

`မဿဲ၊ ၉း၃၅-၃၈ ကိုဖတ်ပါ။ လူစုလူဝေးကြီးကိုတွေ့မြင်ရတိုင်း အမှုတော်အတွက် ဝင်ရောက်လုပ်ဆောင်ရမည်ဟူသော အဓိပ္ဋာယ်သည် မည်သို့ ရှိသနည်း။`

ယေရှုသည် လူစုလူဝေးကိုတွေ့လျှင် သနားသည်။ မြို့တွင်းရှိ လူအုပ်ကြီးကိုမြင်ရလျှင် အလွန်သနားသည်။ လု၊ ၁၉း၄၁ သည် ယေရုရှလင် မြို့ကြီးအတွက် ယေရှုရှင်မျက်ရည်ကျခဲ့ကြောင်းဖော်ပြထားသည်။ ကိုယ်တော် သည် မိမိ၏သားသမီးအပေါ် မည်မျှချစ်တော်မူကြောင်းကို ကျွန်ုပ်တို့မခန့်မှန်း နိုင်ပါ။ မြို့ကြီးများအတွင်းနေထိုင်သူအားလုံးကို ကိုယ်တော်ချစ်တော်မူသည်။ မဿဲ၊ ၉း၃၈ ၌ ကျွန်ုပ်တို့၏သဘောထားနှင့် နှလုံးသားများသည် ကိုယ်တော် နှင့်တူရန် ဆုတောင်းရမည်ဟု ဖော်ပြထားသည်။

`မဿဲ၊ ၄း၂၃-၂၅ ကိုဖတ်ပါ။ ယေရှုရှင်သည် မိမိ၏အမှုတော်ကို စတင်ရာ၌ မည်သည့်နေရာဒေသများမှ လူအများရောက်လာခဲ့သနည်း။`

မဿဲ၊ ၄း၂၅ တွင် ဂါလိလဲပြည်မှလူထုကြီးသည် ယေရှုရှင်၏ နောက်တော်သို့လိုက်ရာ၌ ဒေကပေါလိဟုအမည်တွင်သော မြို့ (၁ဝ) မြို့မှ အရှေ့ဘက်သို့လည်းကောင်း၊ ယေရုရှလင်မြို့မှစတင်၍ ယုဒပြည်နှင့်တောင်ဘက် ဒေသသို့လည်းကောင်း နေရာအနှံ့အမှုတော်ဆောင်ခဲ့သည်။ ရှမာရိပြည်နား အထိ နေရာချန်လှပ်ခြင်းမပြုခဲ့ပါ။ တုရုနှင့်ဇိဒုန်ကမ်းခြေတစ်လျှောက် ဖိုနီးရှား ပြည်၊ မြောက်ပင်လယ်နှင့် မြောက်ပိုင်းဂါလိလဲနယ်အားလုံးပါဝင်သည်။ ယေရှု သည် အဘယ်ကြောင့် ထိုဒေသသို့သွားရသည်ကို ကျွန်ုပ်တို့သဘောပေါက် နိုင်သည်။ တုရုနှင့်ဇိဒုန်ဒေသများ၌ ဓလေ့အယူဖလှယ်ရင်း အမှုတော်ဆောင် ခဲ့ခြင်းဖြစ်သည်။

ဖာရိရှဲတို့နှင့်ရင်ဆိုင်ပြောဆိုရပြီးသည်နောက် ယေရှုသည် ကပေရနောင် မှထွက်ခွာသွားသည်။ ဂါလိလဲကိုကျော်ဖြတ်ပြီး ဖိုနီးရှားကမ်းခြေပိုင်းသို့၊ နယ်ခြားတောင်တန်းများဆီသို့ ခရီးထွက်ခဲ့သည်။ အနောက်ဘက်သို့ မျှော်ကြည့် လျက် ကျယ်ပြန့်နေသောကွင်းပြင်လွင်ပြင်ကြီးကို မြင်တော့သည်။ ရှေးခေတ် တုရုမြို့နှင့်ဇိဒုန်မြို့တည်နေရာဖြစ်သည်။ တစ်ပါးအမျိုးသားတို့၏နတ်ဗိမာန်များ၊ နန်းတော်ရာများနှင့် ကုန်သွယ်ရေးလမ်းများ၊ ပင်လယ်ဆိပ်ကမ်းများကို တွေ့ရ သည်။” Ellen G. White, The Desire of Ages, p. 399.

`လူတို့သည် ကိုယ်ထီးကိုယ်နန်း ကိုယ်ကြဌန်း၊ ကိုယ်စီးပွားရေး ကောင်းမွန်နေပါလျက် သူတို့သည် ယေရှုရှင်ကိုလိုအပ်နေသောကြောင့် ကျွန်ုပ်တို့ မည်သို့ကူညီနိုင်မည်နည်း။`