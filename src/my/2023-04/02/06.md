---
title:  ကမ္ဘာမြေ-အမှုတော်၏လုပ်ငန်းခွင်
date:   12/10/2023
---

`ဗျာ၊ ရး၉၊ ၁ဝ ကိုဖတ်ပါ။ ဖော်ပြပါကျမ်းချက်သည် ဘုရားရှင်၏ အမှုတော်လုပ်ဆောင်ရန် ပထဝီဒေသအကျယ်အဝန်းမည်မျှရှိ၍ မည်မျှကျယ်ဝန်း ကြောင်းပြောထားသနည်း။`

ယခုအပတ်မှာ အထူးသဖြင့် အမှုတော်နှင့်ပတ်သက်သောကျမ်းပိုဒ် နှစ်ပိုဒ်ကို ရွေးချယ်ဆွေးနွေးထားသည်။ တပည့်တော်ဖြစ်စေခြင်းနှင့်သက်ဆိုင် သောအကြောင်းအရာကို အဓိကထားဆွေးနွေးထားသည်။ ကိုယ်တော်အမိန့် ပေးစေလွှတ်သောအမှုတော်လုပ်ငန်းအတွက်နှင့် ဧဝံဂေလိတရားကို ဗဟိုပြု လုပ်ဆောင်ကြရမည်ဖြစ်သည်။ စိတ်ဝင်စားဖွယ်ကောင်းသည်မှာ ကျမ်းပိုဒ် နှစ်ပိုဒ်သည် တစ်ခုတည်းသော တူညီသည့်ဦးတည်ချက်ရှိနေပါသည်။ အမှုတော် လုပ်ဆောင်ရမည့်နေရာသည် “မည်သည့်အရပ်နည်း။” ကျမ်းပိုဒ်၏အဆိုအရ၊ “သင်တို့သွား၍ လူမျိုးတကာတို့ကိုငါ့တပည့်ဖြစ်စေလျက်၊ ခမည်းတော်၊ သားတော်၊ သန့်ရှင်းသောဝိညာဉ်တော်၏နာမ၌ ဗတ္တိဇံကိုပေးကြလော့” (မဿဲ၊ ၂၈း၁၉) နှင့် “အသီးအသီးဘာသာစကားကိုပြောသော လူအမျိုးအနွယ် ခပ်သိမ်းတို့အား မြေကြီးပေါ်မှာနေသောသူအားလုံး (ဗျာ၊ ၁၄း၆)။

တစ်နည်းဆိုရသော် ခရစ်တော်၏ဧဝံဂေလိသည် လူထုလူတန်းစား အားလုံး၊ တိုင်းနိုင်ငံအားလုံး၊ ဘာသာစကားပြောသောလူအမျိုးအနွယ်အားလုံး မည်သူမဆိုထံသို့ရောက်ရှိရမည်။ ဧဝံဂေလိ၏တန်ခိုးဩဇာကြောင့် ကယ်တင်  ခံရသူအပေါင်းတို့သည် ညီရင်းအစ်ကိုမောင်နှမသဖွယ် တစ်စုတစ်ရုံးတည်း ဖြစ်သွားရန်ဖြစ်သည်။ ကျွန်ုပ်တို့ပုံသက်သေယူရန် တစ်ဦးတည်းသောသူမှာ ယေရှုရှင်ပင်ဖြစ်သည်။ ယေရှုဘုရားထံတော်မှာသာ အမှန်တရားရှိကြောင်းကို ကျွန်ုပ်တို့လက်ခံမည်ဆိုလျှင် ရှိရှိသမျှလူမျိုးခွဲခြားခြင်းစိတ်၊ မနာလိုဝန်တိုစိတ် အလုံးစုံသည် လုံးဝပျောက်ကွယ်သွားလိမ့်မည်။ သို့ဖြစ်လျှင် သန့်ရှင်းသော ဝိညာဉ်တော်ဘုရားရှင်သည် ကျွန်ုပ်တို့၏စိတ်ကို ရောသမပေးပြီး တစ်လုံး တစ်ဝတည်းကိုဖြစ်စေပါမည်။

ယေရှုရှင်ဆိုခဲ့သောစကား “သင်တို့သည် ငါ၏သက်သေဖြစ်ကြ လိမ့်မည်”  (တ၊ ၁း၈)။ ကိုယ်တော်သည် နယ်နိမိတ်ဒေသတည်နေရာသုံးခုကို သတ်မှတ်ထားသည်။

နယ်နိမိတ်နေရာ (၁) သင်တို့သည် ယေရုရှလင်မြို့၌ ငါ၏သက်သေ ဖြစ်လိမ့်မည်။ ထိုအချိန်၌ တပည့်တော်တို့သည် ယေရုရှလင်မြို့နှင့် အလွန် နီးကပ်စွာရှိနေသည်။ သို့အတွက်ကြောင့် ယေရှုရှင်သည် အခြေခံသဘောအရ သင်တို့နှင့်အနီးဆုံးရှိသောသူကို ဘုရားရှင်၏ဧဝံဂေလိသတင်းအား စတင် ဝေငှပါ။ အမှုတော်ကို အိမ်ထောင်မှစပါ။ မိသားစုမှစ၊ အိမ်နီးချင်း၊ မိတ်ဆွေ သူငယ်ချင်းများမှစတင်ပါ။ ထိုသို့ပြုလုပ်ခြင်းသည် အမှုတော်အစစ်အမှန် ဖြစ်သည်။

နယ်နိမိတ်နေရာ (၂) ထိုနောက်မှာ ကိုယ်တော်သည်၊ ယုဒပြည်သို့ လည်းကောင်း၊ ရှမာရိပြည်သို့လည်းကောင်း၊ ကျွန်ုပ်တို့အမှုဆောင်သောအခါ ကိုယ်နှင့်နီးစပ်သူကို စတင်သက်သေခံရသလို၊ ကိုယ်နှင့်ဝေးသောသူများကိုလည်း ဧဝံဂေလိတရားအကြောင်း သက်သေခံရန်လိုပါသည်။ ကိုယ်နှင့်ဝေးသော သူများသာ ဘာသာစကားချင်းတူသူများဖြစ်ကောင်းဖြစ်မည်။ ယဉ်ကျေးမှု တူညီသူများဖြစ်မည်။ သို့သော် ကိုယ်ပြုမူနေထိုင်သောအရပ်ဒေသ၌မရှိ၊ မနေထိုင်ကြသူများဖြစ်ကြသည်။ ယင်းကဲ့သို့သောသူများကို ကျွန်ုပ်တို့၏ ရပ်ဝေးသာသနာအမှုတော်လုပ်ငန်းဟု သတ်မှတ်ရသည်။

နယ်နိမိတ်နေရာ (၃) ထိုထက်လွန်၍ ခရစ်တော်မိန့်တော်မူသည်မှာ “ကမ္ဘာမြေအဆုံးအထိ၊ မြေကြီးစွန်းတိုင်အောင်” ဘုရားရှင်၏အမှုတော်သည် နေရာတိုင်း၊ လူမျိုးတိုင်း၊ နိုင်ငံတိုင်း၊ လူမျိုးအသီးသီး၊ ဘာသာစကားအမျိုးမျိုး ပြောသူ၊ မျိုးနွယ်စုအားလုံးအထိရောက်ရှိရန်လိုပါသည်။ ယင်းသည် ကျွန်ုပ်တို့ ၏အမှုတော်အတွက် နယ်နိမိတ်နေရာများပင်ဖြစ်သည်။

`စိန်ခေါ်ချက် - သင်နေထိုင်သောပတ်ဝန်းကျင်လူများအတွက် နေ့စဉ် ဆုတောင်းပေးပါ။ ထိုနေရာ၌ သင့်ကိုဘုရားရှင်ပို့ထားသည်မှာ အကြောင်း ရှိသည်။`

`စိန်ခေါ်ချက်ပြုပါ - သင်နေထိုင်သောပတ်ဝန်းကျင်ကို လေ့လာမှုပြုပါ။ မည်သို့သောလူမျိုးသည် သင်၏အနီးအနား၌ရှိနေပါသနည်း။ မျိုးနွယ်စု၊ ဘာသာရေးနောက်ခံ၊ အသက်ကြီးသူ၊ အသက်ငယ်သူ၊ ဆင်းရဲသလား၊ ချမ်းသာ သလား၊ မည်သည့်ဘာသာစကားပြောသနည်း၊ စသည်ဖြင့် လေ့လာပါ။ သင်သည် ဘုရားသခင်အတွက် အသုံးဝင်သောသူဖြစ်စေရန် ဆုတောင်းပါ။`