---
title:  ဆက်လက်လေ့လာရန်။
date:   13/10/2023
---

မြေကြီးစွန်းတိုင်အောင် သက်သေဖြစ်ရပါမည်။ ကယ်တင်ရှင်၏ အမိန့်တော်မှာ “သင်တို့သည် လောက၏အလင်းဖြစ်ကြ၏၊” ထိုစကားတော်ကို ထောက်သော် ကိုယ်တော်၏နောက်တော်လိုက်သူတိုင်းသည် မြေကြီးစွန်းတိုင် အမှုတော်ကိုဆောင်ရန်ဖြစ်သည်။ နေရောင်ခြည်အလင်းတန်းသဖွယ် မြေကြီးစွန်း ၏အစွန်အဖျားအထိတိုင်အောင် ထိုးဖောက်လင်းလက်သွားစေရမည်။ ထိုကြောင့် ဘုရားရှင်သည် အလင်းကိုဖန်ဆင်းရာ၌ ဧဝံဂေလိသတင်းစကားကို ထိုသို့ ပုံတူအသုံးချရန်နှင့် ကမ္ဘာကြီးပေါ်ရှိလူတိုင်းတို့၏အသက်တာပေါ်သို့ ထွန်းလင်း သက်ရောက်သွားစေဖို့ရန်သည် ခရစ်တော်၏အသင်းတော်အနေဖြင့် သခင်၏ အကြံတော်ကိုပြည့်စုံစေပါမည်ဆိုလျှင် အလင်းသည်အမှောင်ထုအတွင်းထိုင်နေသူ အားလုံးအပေါ် လင်းထိန်ကျရောက်ရပါမည်။ သေမင်း၏အရိပ်လွှမ်းမိုးထားသော အမှောင်ထုအတွင်း လင်းလက်ပေးသွားစေရပါမည်။ စုရုံး၍အတူတကွနေထိုင် မည့်အစား၊ တာဝန်ကိုရှောင်ပြီး၊ လုပ်ရမည့်အလုပ်ကို မလုပ်ဆောင်ချင်ရှိနေ ကြမည်အစား၊ အသင်းသားအားလုံးတို့သည် နေရာအနှံ့သွားပြီး ခရစ်တော်၏ အလင်းတော်ကိုပြသသင့်ပါသည်။ ဝိညာဉ်ကယ်ဆယ်ရေးအလုပ်တွင် ပါဝင် ဆောင်ရွက်ကြရမည်။ သို့မှသာ နိုင်ငံတော်နှင့်ယှဉ်သောဧဝံဂေလိသတင်းတော် သည် ကမ္ဘာအရပ်ရပ်သို့ အလျင်အမြင်ပျံ့နှံ့သွားလိမ့်မည်။

“တိုင်းပြည်တိုင်း၌ မာကေဒေါနိဖိတ်ခေါ်သံကို ကျယ်လောင်စွာ ဟစ်ကြော်နေသည်။ ကျွန်ုပ်တို့ကိုလာပြီးကူညီကယ်မပါ။” ဘုရားရှင်သည် ကျွန်ုပ်တို့၏ရှေ့၌ လုပ်ငန်းခွင်ကြီးကို ဖွင့်ပေးနေပါသည်။ ကောင်းကင်သား များတို့သည် လူသားများနှင့်အတူ လက်တွဲလုပ်ဆောင်နေခဲ့ပြီ။ ကျွန်ုပ်တို့၏ ရှေ့တွင် ပြင်ဆင်လမ်းခင်းပေးထားသည်။ ဘုရားရှင်၏တန်ခိုးတော်သည် လူသားတို့၏ကြိုးစားလုပ်ဆောင်ချက်နှင့် ဒွန်တွဲပေးနေပါသည်။ ဘုရားရှင် ပြုတော်မူသောအမှုကို လူတို့မျက်စိဖြင့်မမြင်နိုင်ပါ။ ကိုယ်တော်၏ခေါ်သံကို မကြားရအောင် နားပိတ်ထားသည်။ အချို့တို့သည် ဘုရားရှင်၏ခေါ်သံကို ကြားသည်။ ကိုယ်တော်ကိုပြန်၍ထူးသည်။ စိတ်နှလုံးတိုင်းသည် သန့်ရှင်း စွာဖြင့် ကိုယ်တော်၏ခေါ်သံကိုတုံ့ပြန်ပါစေ။ ထာဝရအသက်ပေးနေသော သတင်းတော်ကို ကြွေးကြော်ကြပါ။ လူယောက်ျားမိန်းမများအားလုံးနှိမ့်ချလျက်၊ သစ္စာဖြင့် ဘုရားရှင်ပေးသောတာဝန်ကိုလုပ်ဆောင်လျှင်၊ ဘုရားတန်ခိုးတော် သည် ထင်ရှားလာပြီး များစွာသောဝိညာဉ်များပြောင်းလဲလာလိမ့်မည်။ သူတို့၏ ကြိုးစားမှုသည်အံ့ဖွယ်ကောင်းစွာ အောင်မြင်မှုရှိကြောင်း မြင်တွေ့ရကြလိမ့် မည်။ Ellen G. White, Advent Review and Sabbath Herald, November 14, 1912.