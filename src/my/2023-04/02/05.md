---
title:  ဘုရားရှင်၏လူ-အမှုတော်၏လမ်းကြောင်း
date:   11/10/2023
---

ကမ္ဘာ့ရာဇဝင်မှတ်တမ်းအရ၊ ဘုရားရှင်သည် မိမိ၏စာရိတ္တတော်ကို ဖော်ပြနိုင်သူ သစ္စာရှိကိုယ်စားလှယ်များနှင့်အတူ အမြဲရှိတော်မူခဲ့သည်။   ကိုယ်တော်၏စကားတော်ကိုနားထောင်၍ အကြံတော်အတိုင်းလိုက်လျှောက် သူများကို ဘုရားရှင်ကောင်းချီးပေးတော်မူ၏။ ဘုရားရှင်၏လူဟုခေါ်ဆိုသော အခါ၊ ကိုယ်တော်၏ဖိတ်ခေါ်ခြင်းကိုလက်ခံသူ၊ ကရုဏာတော်ကိုပြသဝေငှပေး သူများကိုဆိုလိုပါသည်။ ထိုကဲ့သို့သောသူအားလုံးသည် ကိုယ်တော်၏အမှုတော် ၌ ပါဝင်လုပ်ဆောင်ခဲ့ပြီး ဆက်လက်လုပ်ဆောင်ဆဲသူများဖြစ်သည်။ ဘုရားရှင် ၏အမှုတော်အတွက် အသုံးခံသောသူများဖြစ်ကြသည်။

က၊ ၁၂း၁-၃ နှင့် တရားဟော၊ ရး၆၊ ၁၁၊ ၁၂ ကိုဖတ်ပါ။ ဓမ္မဟောင်းကျမ်း၌ဖော်ပြချက်အရ ဘုရားရှင်သည် မိမိ၏လူတို့အတွက် မူလ အစရည်ရွယ်ချက်မည်သို့ရှိသနည်း။

အာဗြဟံနှင့်ဘုရားရှင်ပြုသောပဋိညာဉ်၊ အာဗြဟံ၏သားစဉ်မြေးဆက် တစ်လျှောက်ထားရှိသော ကတိတော်ပဋိညာဉ်သည် ဘုရားရှင်၏ အကြံအစည် တော်ဖြစ်သည်။ ထိုလူတို့သည် ခေါ်တော်မူခြင်း၊ ဖန်ဆင်းခံရခြင်းနှင့်အမှုတော် ၌ပါဝင်ရန် သံတမန်အဖြစ်ခန့်အပ်ခြင်းခံကြရသည်။ သူတို့အားဖြင့် တစ်ပါး အမျိုးသားများကောင်းချီးမဂင်္လာရရှိစေသည် (တရားဟော၊ ၂၈း၁ဝ။ ဟေရှာ၊ ၄၉း၆)။ မည်သို့ရှိစေ၊ ထိုသူများတို့သည် ဘုရားရှင်မှအထူးရွေးချယ်ပဋိညာဉ် ချုပ်ဆိုထားသောသူများဖြစ်ကြသည်။ ယုံကြည်မှု၊ နာခံမှုရှိခြင်းအပေါ်အခြေခံ၍ ရွေးကောက်ခံရသူများဖြစ်သည် (က၊ ၂၂း၁၆-၁၈။ ထွက်၊ ၁၉း၅၊ ၆။ တရားဟော၊ ၂၈း၁၊ ၂။ ၆ရာ၊ ရး၁၄)။ ထိုကဲ့သို့အကြောင်းများကြောင့် ပတ်ဝန်းကျင်တိုင်းပြည်အပေါင်းတို့၏ စိတ်ဝင်စားမှုကိုရရှိသည်။ ဣသရေလ တိုင်းပြည်ကိုအကြောင်းပြုပြီး ဘုရားရှင်သည် ဓမ္မဟောင်းခေတ်တွင် မိမိ၏ အမှုတော်မြတ်ဗျူဟာကို ပြုတော်မူခဲ့သည်။

ဓမ္မသစ်ခေတ်အချိန်ရောက်ပြန်သော် ဘုရားရှင်၏အမှုတော်သည် ဆက်လက်သွားနေသည်။ သေခြင်းကိုအောင်မြင်၍ ထမြောက်အသက်ရှင် လာသောကယ်တင်ရှင်သည် တစ်ဖန်ထပ်၍ မိမိ၏ “အမှုတော်ဗျူဟာ” စနစ် ကို အားသစ်လောင်းပေးပြန်သည် (မဿဲ၊ ၂၈း၁၈-၂ဝ။ တ၊ ၁း၈)။ ခရစ်တော်ရှင်၏တပည့်တော်များတို့၏လုပ်ဆောင်ချက်ဖြင့် အသင်းတော်များ ကိုတည်ထောင်သည်။ ကမ္ဘာအရပ်ရပ်သို့အမှုတော်ကိုစေလွှတ်ကာ ဟောကြား စေသည်။ ရှေးခေတ်ဣသရေလလူမျိုးတို့၏တာဝန်ကို ဆက်လက်လုပ်ဆောင် ကြသည်။ အမှုတော်လုပ်ငန်းသည် အသင်းတော်ကိုစတင်၍တည်ထောင်ခြင်းမှ ဖြစ်လာသည်မဟုတ်ပါ။ ဘုရားရှင်သည် မိမိ၏အကြံအစည်တော်အတိုင်း ကဏ္ဍတစ်ခုစီအနေဖြင့် အသင်းတော်ကိုအသုံးပြုတော်မူပြီး အမှုတော်ပြီးဆုံးသွား စေရန် လုပ်ဆောင်ခြင်းသာဖြစ်သည်။

ထိုသို့ဖြစ်လျှင် အသင်းတော်၏အလုပ်သည် မည်သို့ရှိသနည်းဟူ၍ မေးခွန်းထုတ်စရာရှိလာသည်။ အသင်းတော်၏အလုပ်သည် အသင်းတော်ကို ဖြစ်တည်လာအောင်ခေါ်သော သူ၏မူလအရင်းခံအကြံတော်အတိုင်းပင်ဖြစ် သည်။ “လူသားသည် ပျောက်သောသူတို့ကိုရှာ၍၊ ကယ်တင်အံ့သောငှာ၊ ကြွလာသတည်း” (လုကာ၊ ၁၉း၁ဝ)။ အသင်းတော်အတွင်းရှိ မည်သည့် လူသားတစ်ဦးတစ်ယောက်မျှ လူကိုမကယ်တင်နိုင်သော်လည်း ကယ်တင်ရှင် သည် မည်သူဖြစ်ကြောင်းကို ကျွန်ုပ်တို့ညွှန်ပြပေးနိုင်ပါသည်။ ယေရှုခရစ်တော် သည် ကယ်တင်ရှင်ဖြစ်တော်မူကြောင်းကို ကျွန်ုပ်တို့ပြသပေးရမည်။

“သခင်ခရစ်တော်၏အသင်းတော်သည် လုပ်ဆောင်ရမည့်လုပ်ငန်းမှာ ပျောက်ဆုံးသူ၊ ပျက်စီးခြင်းရောက်နေသူများကို ကယ်တင်ရန်ဖြစ်သည်။ ဘုရားရှင် သည် လူသားများအား မည်မျှချစ်ကြောင်းကို သိစေရန်ဖြစ်သည်။ မေတ္တာတော် ကိုထိရောက်စွာပြသပြီး သူတို့ကိုခရစ်တော်ထံ အရောက်ပို့ဆောင်ကြရမည်။”Ellen G. White, Testimonies for the Church, vol. 3, p. 381. အခွင့်အရေး ကောင်းချီးဖြစ်၍ အံ့ဖွယ်ကောင်းသောတာဝန်ကို ရရှိခြင်းပင်ဖြစ်သည်။

အသင်းတော်ကိုပေးအပ်ထားသောအမှုတော်တာဝန်သည် ကျွန်ုပ်တို့ အသက်တာ၌ အရေးကြီးသောလေကိုရှုရှိုက်ရခြင်းနှင့်တူသည်။ လေမရှိလျှင် ကျွန်ုပ်တို့အသက်သေသွားလိမ့်မည်။ အမှုတော်မပါရှိလျှင် အသင်းတော်သည် သေသွားမည်။ ထိုကြောင့် သင်မည်သို့လုပ်ဆောင်ပေးနိုင်မည်နည်း။ သင်၏ အသင်းတော်အသက်ရှင်တည်မြဲစေရန် မည်သို့ပြုနိုင်မည်နည်း။