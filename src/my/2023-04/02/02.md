---
title:  သုံးပါးပေါင်းတစ်ဆူဘုရား=အမှုတော်၏မူလအစ
date:   08/10/2023
---

နှုတ်ကပတ်တော်၌ဖော်ပြသော ဘုရားရှင်၏အမှုတော်တွင် ယေရှုရှင် ကို ရှေ့တန်းတင်၍သော်လည်းကောင်း၊ ဗဟိုချက်ပြု၍လည်းကောင်း ကယ်တင် ခြင်းစီမံကိန်းအတွက် တစ်ခုတည်းသောနည်းလမ်းအဖြစ် သတ်မှတ်ထားသည်။  ခရစ်တော်ကိုယ်၌ကပင် “ငါသည် လမ်းခရီး၊ သမ္မာတရားနှင့် အသက်လည်း ဖြစ်၏ဟု ကြွေးကြော်ထားသည်။ ငါ၌မဟုတ်လျှင် အဘယ်သူမျှခမည်းတော် ထံသို့မရောက်ရ” (ယောဟန်၊ ၁၄း၆)။ သို့ပါသော်လည်း ခရစ်တော်ကိုယ်တော် တိုင်မှ ကျွန်ုပ်တို့ကို သုံးပါးပေါင်းတစ်ဆူတည်တော်မူပုံကို အရေးတယူ မိန့်တော်မူခဲ့သေးသည်။ ကိုယ်တော်၏အမှုတော်အတွက် သုံးပါးပေါင်းတစ်ဆူ တည်းသော ဘုရားရှင်အကြောင်းကို နားလည်သဘောပေါက်ရန် ဖွင့်ဟ တော်မူခဲ့သည်။

ခရစ်တော်ဘုရားလုပ်ဆောင်ချက်အရာအားလုံးသည် မိမိ၏ခမည်းတော် ဘုရားအတွက် ဘုန်းတော်ထင်ရှားစေရန်အတွက်ဖြစ်သည် (ယောဟန်၊ ၄း၃၄။ ယောဟန်၊ ၅း၃ဝ။ ယောဟန်၊ ၁၂း၄၅)။ မည်သို့ဆိုစေ၊ ကျွန်ုပ်တို့အမြဲ သတိရနေရမည်မှာ ယေရှုရှင်သည် အမှုတော်ကိုစတင်လုပ်ဆောင်ချိန်သည် လောကသို့ကြွလာမှစတင်သည်မဟုတ်ပါ။ မိမိ၏ခမည်းတော်ဘုရားထံမှ အရာခပ်သိမ်းကိုမဖန်ဆင်းမီကပင်၊ ကမ္ဘာကိုမဖန်ဆင်းမီကပင် အခွင့်အာဏာ ကိုရရှိထားပြီးဖြစ်သည် (ဧဖက်၊ ၁း၄။ ၁ပေ၊ ၁း၂ဝ)။

သို့ဖြစ်၍၊ ဘုရားရှင်သည် လူကိုကယ်ရန်အတွက် ကျွန်ုပ်တို့၏ ကမ္ဘာမြေကို မဖန်ဆင်းမီကပင် ကြိုတင်ကြံစည်ထားပြီးဖြစ်သည်။ ပြင်ဆင် ထားသည်အတိုင်း ဘုရားရှင်သည် လူ့ဘောင်သမိုင်းသို့ဝင်လာပြီး မိမိ၏ အကြံအစည်တော်ကို အကောင်အထည်ဖော်လုပ်ဆောင်သည်။

သားတော်သည် ကမ္ဘာကြီးကိုဖန်ဆင်းသည် (ယောဟန်၊ ၁း၃)။ ထိုနောက်မှာ “အချိန်ပြည့်စုံခြင်းသို့ရောက်လာသောအခါ” (ဂလာတိ၊ ၄း၄)၊ ဘုရားရှင်သည် မိမိ၏သားတော်ကို ဤကမ္ဘာမြေသို့စေလွှတ်တော်မူခဲ့သည် အကြောင်းမှာ မိမိ၏မေတ္တာတော်ကိုပြရန်အတွက်ဖြစ်သည် (ယောဟန်၊ ၃း၁၆၊ ၁၇)။ သားတော်သည်လည်းကြွလာခဲ့သည်။ ကပ်တိုင်ထက်အသေခံခဲ့သည်။  တစ်ဖန်သေခြင်းကိုအောင်ခဲ့သည်။ နောက်မှာ ခမည်းတော်မှသန့်ရှင်းသော ဝိညာဉ်တော်ဘုရားကိုစေလွှတ်ပြန်သည် (ယောဟန်၊ ၁၄း၂၆။ ယောဟန်၊ ၁၆း၇)။ လောကီသားတို့အား နှစ်သိမ့်ပေးခဲ့သည် (ယောဟန်၊ ၁၆း၈-၁၁)။ ထိုဝိညာဉ်ပင် ယနေ့တိုင်ခမည်းတော်နှင့် သားတော်ပြုတော်မူသောအမှုတော်ကို တန်ခိုးလွှမ်းခြုံ၍ ဘုရားရှင်၏လူတို့ကိုပဲ့ပြင်ပြီး အမှုတော်၌ပါဝင်ဆက်ကပ်စေ ခဲ့သည် (ယောဟန်၊ ၁၄း၂၆။ ယောဟန်၊ ၁၆း၁၃၊ ၁၄)။

`ယောဟန်၊ ၂ဝး၂၁၊ ၂၂ ကိုဖတ်ပါ။ အမှုတော်မြတ်သည် ခမည်းတော်၊ သားတော်နှင့် သန့်ရှင်းသောဝိညာဉ်တော်အားဖြင့် စတင်ခဲ့ကြောင်းကို နားလည် သင့်ပါသလား။`

“သုံးပါးပေါင်း” ဆိုသောစကားတော်သည် သမ္မာကျမ်းစာထဲ၌ မတွေ့ ရသည်တိုင် အမှုတော်လုပ်ဆောင်ရာ၌ သုံးပါးသည်ပါဝင်၍ စည်းစည်းလုံးလုံး လုပ်ဆောင်ကြောင်း တွေ့မြင်ရသည်။ ဥပမာ ခရစ်တော်ရှင်ပြန်ထမြောက်ခြင်း သက်သေအဖြစ် တပည့်တော်တို့ကိုတွေ့ဆုံစဉ် ကိုယ်တော်ကတိတော်ပေးခဲ့ သောစကားတော်၌၊ “ငါ့ခမည်းတော်၏ကတိရှိသည်အတိုင်း သင်တို့၌ ငါပြု ဦးမည်။ သို့ဖြစ်၍ သင်တို့သည် ကောင်းကင်ကတန်ခိုးကိုမခံမီတိုင်အောင် ယေရုရှလင်မြို့၌နေကြဦးလော့ဟု မိန့်တော်မူ၏” (လုကာ၊ ၂၄း၄၉)။ ဤနေရာ တွင် တစ်ဆူတည်းသောဘုရားရှင်သည် သုံးပါးစုပေါင်းပြီး အမှုတော်ကို ဆောင်ရွက်နေကြောင်းပြသသောမိန့်ဆိုချက်ဖြစ်သည်။ ခမည်းတော်မှကတိပေး သည်၊ သားတော်မှအတည်ပြုသည်၊ ကတိတော်ကိုမဖြစ်မနေပြည့်စုံစေမည်ဟု သေသေချာချာဝန်ခံသည်။ ကတိပေးထားသည်အတိုင်း သန့်ရှင်းသောဝိညာဉ် တော်သည် ဆင်းသက်တော်မူခဲ့သည် (လုကာ၊ ၃း၁၆။ တ၊ ၁း၄၊ ၅၊ ၈)။

သို့ဖြစ်၍ ကျွန်ုပ်တို့သင်ယူလေ့လာတွေ့ရှိချက်အရ အမှုတော်သည် ကျွန်ုပ်တို့မပိုင်၊ သုံးပါးပေါင်းတစ်ဆူသောဘုရားရှင်နှင့်သာ သက်ဆိုင်သော အမှုဖြစ်သည်။ လုံးဝရှုံးနိမ့်ရန်အကြောင်းမရှိပါ။

ခမည်းတော်၊ သားတော်နှင့် သန့်ရှင်းသောဝိညာဉ်တော် သုံးပါးလုံး သည် ဝိညာဉ်ကယ်တင်ရေးတွင် အားလုံးပါဝင်ကယ်တင်ခြင်းအမှုကို ပြုတော် မူကြသည်။ ယင်းအကြောင်းကိုစဉ်းစားလျှင် အဘယ်ကြောင့် သင်၏စိတ်ကျေနပ် စရာမဖြစ်ဘဲရှိနိုင်မည်နည်း။