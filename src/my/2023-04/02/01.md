---
title:  ၂။ကျွန်ုပ်တို့ဆီသို့ဘုရားရှင်၏အမှုတော် (အပိုင်း-၂)
date:   07/10/2023
---

### ဖတ်ရန်ကျမ်းချက်များ။
ယောဟန်၊ ၂ဝး၂၁၊ ၂၂။ မဿဲ၊ ၂၈း၁၆-၂ဝ။ ဗျာ၊ ၁၄း၆၊ ၇။ တရားဟော၊ ရး၆၊ ၁၁၊ ၁၂။ ဗျာ၊ ရး၉၊ ၁ဝ။

> <p>အလွတ်ကျမ်းချက်</p>
> “သင်တို့သွား၍ လူမျိုးတကာတို့ကို ငါ့တပည့်ဖြစ်စေလျက်၊ ခမည်းတော်၊ သားတော်၊ သန့်ရှင်းသောဝိညာဉ်တော်၏နာမ၌ ဗတ္တိဇံ ကိုပေးကြလော့” (မဿဲ၊ ၂၈း၁၉)။

ဘုရားရှင်သည် အမှုတော်ကိုပိုင်ဆိုင်သောအရှင်ဖြစ်သည်။ အမှုတော် ကို နှုတ်ကပတ်တော်ဖြင့် စီစဉ်ကွပ်ကဲမှုပြုတော်မူသည်။ နှုတ်ကပတ်တော် သည် လူ့သမိုင်းကြောင်းကို ချည်နှောင်ဆက်သွယ်ပေးသောကြိုးပင်ဖြစ်သည်။ ဘုရားသခင်၏ဖန်ဆင်းတော်မူသမျှအလုံးစုံကို ပြသဖွင့်ဟပေးသည်။ ထိုထက် ပို၍ ဘုရားရှင်၏အဓိကရည်စူးချက်ကိုလည်း ဖော်ပြပေးသည်။ ဘုရားရှင်၏ ပုံသဏ္ဍာန်တော်ကို ပြန်၍ရရှိလာစေရန် ကိုယ်တော်၏သားသမီးများကိုလမ်းပြ ဆွဲယူလေ့ရှိသည် (ကော၊ ၃း၉၊ ၁ဝ။ ၁ယော၊ ၃း၂)။

ဘုရားရှင်၏အမှုတော်သည် ကျွန်ုပ်တို့အတွက် နှုတ်ကပတ်တော်ကို နားလည်သဘောပေါက်ရန် နောက်ခံအကြောင်းအရာများကို ရေးသားဖော်ပြ ပေးခြင်းဖြင့် ကူညီပေးသည်။ သမ္မာကျမ်းစာကို ကျွန်ုပ်တို့ဖတ်ရှုသောအခါ၊ ဘုရားရှင်၏အလိုတော်သည် ကျွန်ုပ်တို့နှင့်အတူတည်ရှိနေလိုကြောင်း လုံးလုံး ထင်ရှားပေသည်။ အပြစ်ကြောင့်ဝေးကွာနေရသော်လည်း (ဟေရှာ၊ ၅၉း၂)၊ ကိုယ်တော်၏အမှုတော်မြတ်ကြောင့် ဘုရားရှင်သည် လူသားတို့နှင့်ပြတ်တောက် သွားသောအဆက်အသွယ်ကို ဆက်လက်ဆွဲယူကာ “အရာခပ်သိမ်းကို အသစ် ဖန်ဆင်းချိန်ရောက်သော်၊ ပြန်လည်သင့်မြတ်ပေါင်းစည်းသွားမည်ဖြစ်သည်”   (ဗျာ၊ ၂၁း၅)။

ထိုတစ်ချိန်တည်းမှာပင် ဘုရားသခင်ကိုယ်တော်တိုင် မိမိကိုယ်ကို ကျွန်ုပ်တို့အား ပြသနိုင်သောနည်းလမ်းများသုံးခဲ့သည်။ ကိုယ်တော်၏ဇာတိ သဘောကို ကျွန်ုပ်တို့နားလည်ရန်နှင့် ကိုယ်တော်၏အကြံအစည်တော်ကို ကျွန်ုပ်တို့သိရှိနိုင်ရန် ကိုယ်တော်တိုင်ပြုတော်မူသည်။ အရာခပ်သိမ်းတို့ကို ဘေးဖယ်ကာ ကိုယ်တော်နှင့်နီးကပ်စွာနေရသောအခွင့်အရေးကို ကိုယ်တော် ထားရှိတော်မူသည်။ ကျွန်ုပ်တို့သည် ကိုယ်တော်ကိုသိရုံသာမဟုတ်၊ အခြား သူများကိုလည်း မိတ်ဆက်ဝေငှဟောပြောရန်လိုပါသေးသည်။ ကိုယ်တော်နှင့် အတူလျှောက်လှမ်းရသောအသက်တာနှင့် ကိုယ်တော်၏ကယ်တင်ခြင်းကျေးဇူး တော်ကို အခြားသူများအားလည်း ဝေမျှပေးရမည်။

နှုတ်ကပတ်တော်၌ ဘုရားရှင်သည် ကျွန်ုပ်တို့ကို အခြေခံကျသော အကြောင်းအရာများပေးထားလျက် အမှုတော်သည်မည်ကဲ့သို့ရှိကြောင်းကို သွန်သင်ပေးထားလျက်ရှိသည်။