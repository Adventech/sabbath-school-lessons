---
title:  တပည့်တော်ဖြစ်လာစေခြင်းသည်အမှုတော်၏ရည်စူးချက်ဖြစ်သည်
date:   09/10/2023
---

`မဿဲ၊ ၂၈း၁၆-၂ဝ ကိုဖတ်ပါ။ တပည့်တော်ဖြစ်စေခြင်းအကြောင်း ရေးသားထားသောကျမ်းပိုဒ်ကိုဖတ်သောအခါ သင်မည်သို့သဘောရသနည်း။`

မဿဲ၊ ၂၈း၁၆-၂ဝ သည် ကြီးမြတ်သောအမှုတော်ကိုဆောင်ရန် အမိန့်ပေးစေလွှတ်သောကျမ်းချက်ဖြစ်သည် (မဿဲ၊ ၂၈း၁၈-၂ဝ)။ ယေရှုရှင် သည် မိမိ၏နောက်တော်သို့လိုက်သူအားလုံးကို ကမ္ဘာအရပ်ရပ်သွား၍ လူတို့ကို ကိုယ်တော်၏တပည့်ဖြစ်စေရန် စေခိုင်းတော်မူသည်။ မှန်ကန်သောယုံကြည် ချက်ကိုယုံကြည်ရန် သင်ကြားပေးရမည်။ ခရစ်တော်၏နောက်လိုက်များ ဖြစ်လာစေရန် သွန်သင်ပေးရမည် (မာကု၊ ၁၆း၁၅၊ ၁၆။ လုကာ၊ ၂၄း၄၄- ၄၉။ ယောဟန်၊ ၂ဝး၂၁-၂၃။ တ၊ ၁း၈)။

မဿဲ၊ ၂၈း၁၆-၂ဝ အခြေခံအားဖြင့် အချက် (၄) ချက်ကိုမြင်ရ သည်။ (၁) ယေရှုသည် မိမိ၏တပည့်တော်များကို ဂါလိလဲသို့ ကြိုတင် သွားထားရန် မိန့်တော်မူခဲ့သည် (မဿဲ၊ ၂၈း၁၆၊ ၁၇)။ (၂) ကိုယ်တော် သည် တပည့်တော်များဆီသို့ အရောက်လာပြီး သူပိုင်ဆိုင်ပြီဖြစ်သော အခွင့် အာဏာတန်ခိုးကို ကြေညာပေးခဲ့သည် (မဿဲ၊ ၂၈း၁၈)။ (၃) ယေရှုသည် တပည့်တော်များကို သီးသန့်တာဝန်တစ်ခုဖြစ်သော လူမျိုးတကာတို့ဆီသွားပြီး တပည့်တော်ဖြစ်စေရန် မိန့်မှာခဲ့သည် (မဿဲ၊ ၂၈း၁၉၊ ၂ဝ)။ နောက်ဆုံး အနေဖြင့် (၄) ယေရှုရှင်သည် တပည့်တော်တို့နှင့်အတူ ကပ်ကမ္ဘာကုန်သည့် တိုင်အောင် အတူရှိနေမည်ဟု ကတိပေးခဲ့သည် (မဿဲ၊ ၂၈း၂ဝ)။

ကြီးမြတ်တော်မူသောအမှုတော်၏ရည်စူးချက်မှာ တပည့်တော်ဖြစ်စေ ခြင်းဖြစ်သည်။ အမှုတော်၏အဓိကတာဝန်လည်းဖြစ်သည်။ မူရင်းဂရိဘာသာ စကားဖြင့် တည့်တည့်အဓိပ္ဋာယ်ပြန်ဆိုရသော် မဿဲ၊ ၂၈း၁၉ သည် သွားကြ ပါ။ သို့မှသာ တပည့်တော်အဖြစ်သွတ်သွင်းနိုင်ကြမည်။ “သို့မှသာ” ဟု ဆိုသောစကားသည် အမိန့်တော်အတွက်ပြင်ဆင်ရာ၌ တစ်ပါတည်းပါရှိသော လက်ဆောင်ကိုပေးလိုက်ကြောင်း သက်သေစကားဖြစ်သည် (မဿဲ၊ ၂၈း၁၈)။ ယေရှုရှင်၏အာဏာတော်တန်ခိုးတော်အပေါင်းသည် ကိုယ်တော်ရှင်ပြန်ထမြောက် ၍ သေမင်းကိုအောင်မြင်ပြီးသည်နှင့် ရရှိသောတန်ခိုးအာဏာများပင်ဖြစ်သည်။  အမှုတော်မြတ်ကြီး၏အရေးပါချက်တွင် လုပ်ဆောင်ရမည့် တိုက်တွန်း စကားတွင် “တပည့်တော်ဖြစ်စေလျက်” လူတိုင်းကိုသင်ကြားပေးရန်လိုသည်။ ဗတ္တိဇံပေးရမည်။ ယေရှုရှင်သွန်သင်သောအရာအားလုံးကို ဝေငှပြောကြားပေး ရမည်။ ကမ္ဘာအဝန်းမြေကြီးစွန်းတိုင်အောင် ဆင့်ကဲဆင့်ကဲ “တပည့်တော် ဖြစ်စေရပါမည်။” ယေရှုရှင်သည် မိမိ၏တပည့်တော်များအား ပြတ်သားသော ညွှန်ကြားချက်စကားကို မိန့်ကြားခဲ့သည်။ “ငါ၏တပည့်ဖြစ်စေပါ” ထိုစကားသည် နှုတ်ကပတ်တော်အားလုံးအနက် အကြီးမြတ်ဆုံးအမှုတော်အတွက် ဆော်ဩ စကားဖြစ်သည်။ တပည့်တော်များကိုကတိပေး၍ အစဉ်မပြတ်သူတို့နှင့်အတူ ရှိနေမည်ဟု မိန့်တော်မူခဲ့သည်။

ကြီးမြတ်တော်မူသောကိုယ်တော်၏အမိန့်တော်သည် တပည့်တော် တို့စတင်စုရုံးခဲ့သောအချိန်အတွက်သာလျှင်မဟုတ်ပါ။ သူတို့အနေဖြင့် မြေကြီး စွန်းတိုင်အောင် သွားရောက်နိုင်ခြင်းမရှိခဲ့ပါ။ ကိုယ်တော်စေခိုင်းသော “ငါ့တပည့် ဖြစ်စေလျက်” စကားသည် သူတို့အတွက် အလုံးစုံပြည့်စုံစေအောင် မစွမ်း ဆောင်နိုင်သေးပါ။ သို့ဖြစ်ပါ၍၊ အမှုတော်သည် ကမ္ဘာလုံးဆိုင်ရာလုပ်ငန်း ကြီးဖြစ်သည်။ ခရစ်တော်နောက်တော်လိုက်လျှောက်သူအစစ်အမှန်မည်သည် တပည့်တော်ဖြစ်စေခြင်းအမှုတော်ကို ပါဝင်ကြရမည်။ ထိုထက်ပိုသောအရာမှာ ထာဝရဧဝံဂေလိသတင်းစကားကိုလည်း ကမ္ဘာအရပ်ရပ်သို့ ဟောပြောကြရမည်။ နယ်မြေဒေသမရွေး၊ လူမျိုးမရွေး၊ ဘာသာမရွေးဘဲ ဟောပြောရပါမည်။

အမှုတော်ဟူသည် တပည့်တော်ဖြစ်လာစေရန် လုပ်ဆောင်ခြင်းဖြစ် သည်။ သူတစ်ပါးနှင့်ပတ်သက်ဆက်ဆံနေရစဉ် သင်ကိုယ်တိုင် မည်သို့ သက်ရောက်မှုရှိစေနိုင်ပါသနည်း။ သင်သည် ခေါ်တော်မူခြင်းခံရ၍ ထိရောက် စွာပါဝင်ဆက်ကပ်နိုင်ရေးအတွက် မည်သို့ပြုလုပ်မည်နည်း။