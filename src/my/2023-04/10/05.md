---
title:  ဘုရားအသစ်နှင့်မိတ်ဆက်ပေးခြင်း
date:   06/12/2023
---

ယခုတွင် ရှင်ပေါလုသည် စဉ်းစားတွေးတောလာကြသော အေသင် မြို့သားအပေါင်းအား ကောင်းကင်ဘုံ၌ရှိတော်မူသော ဘုရားအကြောင်းကို စတင်ပြောလာတော့သည်။

`တ၊ ၁ရး၂၄-၂ရ ကိုဖတ်ပါ။ ရှင်ပေါလုသည် မည်သည့်ချဉ်းကပ် နည်းဖြင့် မြို့သူမြို့သားများအားစကားပြောနိုင်ရန် ကြိုးစားခဲ့သနည်း။`

ဝိညာဉ်ရေးသဘောရှိပြီး ကိုယ်မသိသောဘုရားအတွက် ပလ္လင်တည် ကိုးကွယ်ထားသူများအတွက် ရှင်ပေါလု၏စကားသည် အလွန်စူးရှသွားသည်။ ဖန်ဆင်းရှင်ဘုရားသည် လူတို့ဆောက်သောဗိမာန်၌နေရန်မလို၊ ထိုဘုရားသည် လူတို့၏လိုအပ်သမျှကိုသာ မစတော်မူ၏။ ဂရိတို့၏ဒဏ္ဍာရီနတ်ဘုရားထုံးစံမှာ အတ္တသဘော၊ ကြိုတင်ဟောပြောတတ်ခြင်းမရှိနိုင်သော၊ ရက်စက်ကြမ်းကြုတ်သော နတ်များသာဖြစ်နေ၍ ရှင်ပေါလုပြောကြားသော ဖန်ဆင်းရှင်ဘုရားနှင့်မတူ သောအခါ လူတို့သည် ပို၍စိတ်ဝင်စားကြသည်။ ထိုအခါ ဧပိကုရုတပည့် တို့သည် သားဦးကိုယူဆောင်လာ၍ မေတ္တာတော်ရှင်ဘုရားသခင်ဆီသို့ လာကြသည်။

သူတို့ကိုယ်တိုင်မသိပါဟု ဝန်ခံခဲ့သောမေတ္တာတော်ရှင်၊ ဖန်ဆင်းရှင် ဘုရားသည် မိမိကိုယ်ကိုလူတိုင်းသိရန် အလိုတော်ရှိသည်။

ရှင်ပေါလုသည် ဧပိကုရု၏တပည့်များနှင့် ကြာရှည်စွာစကားပြော သည်။ သို့သော် ရှင်လုကာသည် အနည်းအကျဉ်းသာရေးသားပေးထားသည်။ အကျဉ်းချုပ်သဘောသာ ရှင်ပေါလုဟောပြောခဲ့သောစကားကို ရေးသားသည်ဟု ခန့်မှန်းရသည်။ ထိုသို့အမှန်ဖြစ်မည်ဆိုလျှင် ရှင်ပေါလုသည် ကြာရှည်စွာ ပြောဆိုမည်ကို ကျွန်ုပ်တို့ခန့်မှန်းနိုင်သည်။ အသေးစိတ်ကိုရှင်းပြမည်ဟု ကျွန်ုပ်တို့ယုံကြည်၍ရသည်။ ထိုကြောင့် ရှင်ပေါလု၏စကားများကို အောက်ပါ ကဲ့သို့ပိုင်းခြားကြည့်ကြစို့။

၁။ ရှင်ပေါလုသည် ဦးဆုံးထိုသူတို့၏ဝိညာဉ်ရေးသဘောကို စိတ်အား ထက်သန်စွာ၊ ရိုးသားစွာချီးကျူးစကားဆိုသည်။

၂။ သူတို့၏ယုံကြည်ခြင်းကို စိတ်ဝင်စားလေ့လာကြောင်းပြသည်။ မြင်တွေ့ ရသောအရာများမှ လေးစားထိုက်သောအရာများပါရှိကြောင်း ရှင်ပေါလု ပြောပြသည်။

၃။ နောက်တွင် ထူးဆန်းသောမြင်ကွင်းတစ်ခုကိုမြင်ရကြောင်း၊ သူတို့လေ့လာ နေသောဘာသာရေးကို နားမလည်သည့်တိုင် သူတို့ကြိုးစားလေ့လာ ထားသည့်အကြောင်းပြောပြသည်။

၄။ ဆက်လက်ပြီး ထာဝရဘုရားသည် သူတို့၏လိုအပ်သမျှကို ကြည့်ရှု စောင်မပေးကြောင်း၊ ထာဝရဘုရားတည်ရှိတော်မူကြောင်း၊ သူတို့အားလုံး ကိုချစ်တော်မူကြောင်း၊ အနီးတွင်ရှိကြောင်းပြောပြသည်။

၅။ နောက်ဆုံးပိတ်အနေဖြင့် ရှင်ပေါလုသည် သူတို့ကိုယ်တိုင်မသိရသော ဘုရားဟု ဝန်ခံသည့်ဘုရားကို မငြင်းပယ်ကြပါရန် သတိပေးပြောပြ သည်။

ရှင်ပေါလုသည် တတ်နိုင်သမျှ အကောင်းဆုံးရှင်းပြခဲ့သည်။ သူတို့၏ ယုံကြည်ခြင်းအပေါ်အခြေခံပြီး အကောင်းဆုံးသွန်သင်သည်။

`ရှင်ပေါလုသည် ထာဝရဘုရားကို ဖန်ဆင်းရှင်အဖြစ် သွန်သင် ပြောပြသည် (ရောမ၊ ၁း၁၈-၂၅)။ ယင်းသို့ချဉ်းကပ်ပုံမျိုးသည် အလွန် ကောင်းသောချဉ်းကပ်နည်းဖြစ်သည်။ အဘယ်ကြောင့် လူတိုင်းကို ထိုသို့ ချဉ်းကပ်နိုင်သနည်း။ ဖန်ဆင်းခြင်းခံထားရသော ကမ္ဘာကြီးသည် ထာဝရ ဘုရားရှင်ကို မည်သို့ညွှန်ပြနေသနည်း။`