---
title:  ၁ဝ။သတင်းစကားမရောက်သေးသည့်နေရာသို့အမှုတော် (အပိုင်း-၁)
date:   02/12/2023
---

### ဖတ်ရန်ကျမ်းချက်များ။
တ၊၁၇။ ၁ကော၊ ၂း၂။ ရောမ၊ ၁း၁၈-၂၅။

> <p>အလွတ်ကျမ်းချက်</p>
> “လောကဓာတ်မှစ၍ လောကဓာတ်၌ရှိလေသမျှသောအရာ တို့ကို ဖန်ဆင်းတော်မူသောဘုရားသခင်သည်၊ ကောင်းကင်နှင့်မြေကြီး ကို အစိုးရတော်မူသောအရှင်ဖြစ်၍၊ လူတို့လက်ဖြင့်လုပ်သောဗိမာန်၌ ကိန်းဝပ်တော်မူသည်မဟုတ်” (တမန်၊ ၁ရး၂၄)။

ရှင်ပေါလုသည် အေသင်မြို့၌ မည်သည့်လုပ်ရပ်ကို ပြုတော်မူခဲ့ကြောင်း ရှင်လုကာမှတ်တမ်းပြုထားသည်။ “ထိုကြောင့် တရားဇရပ်၌ ယုဒလူမှစ၍ ဘုရားကိုကိုးကွယ်သောသူတို့နှင့်လည်းကောင်း၊ လူများစုဝေးရာအရပ်၌ နေ့တိုင်း တွေ့ကြုံသောသူတို့နှင့်လည်းကောင်း ဆွေးနွေးနှီးနှောခြင်းကိုပြု၏” (တ၊ ၁ရး၁၇)။

အစဉ်အလာအတိုင်း ရှင်ပေါလုသည် ယုဒလူမျိုးများနှင့်သာသွားလာ နေထိုင်မှုကို နှစ်သက်မည်။ မိမိ၏လူမျိုး ဆွေမျိုးရင်းချာများနှင့်သာ အဆင်ပြေ မည်။ သို့သော်လည်း ရှင်ပေါလုသည် မိမိ၏လူမျိုးများအကြားသာ သွားလာ ကျက်စားခြင်းကို ကျေနပ်မှုမရှိပါ။ တစ်ပါးအမျိုးသားအကြား သွားလာနေထိုင် ခြင်းကို ရွေးချယ်ခဲ့သည်။

တစ်ဖန်ရှင်ပေါလုသည် ပြောင်းလဲလာသောတစ်ပါးအမျိုးသားများကို ထာဝရဘုရားအား ဆက်လက်ကြောက်ရွံ့ရိုသေကာ ပို၍ယုံကြည်ခြင်းခိုင်မြဲ အောင် သမ္မာကျမ်းစာအခြေခံကို ကျကျနနသင်ပေးပြီး ထာဝရဘုရားအကြောင်း၊ ယေရှုသခင်မေရှိယအကြောင်းကို သွန်သင်ဆုံးမပေးလျှင်လည်းရသည်။

သို့သော် ထိုသို့မလုပ်၊ အေသင်မြို့၌နေထိုင်စဉ် ရှင်ပေါလုသည် မြို့သူမြို့သားများနှင့် ဝင်ရောက်ရောနှောနေထိုင်သည်။ အေသင်မြို့ဟုဆိုရာ၌ အလွန်တရာအတွေးအခေါ်ပညာ၌ ကျော်ကြားသောမြို့ကြီးဖြစ်သည်။ ထိုမြို့သူ၊ မြို့သားများ၏အယူအဆသည် ရှင်ပေါလုရှင်းပြချင်သော ဟေဗြဲလူတို့၏ နောက်ခံရာဇဝင် မြင့်မြတ်သောယုံကြည်ခြင်းအကြောင်းနှင့် လုံးဝအလှမ်း ကွာဝေးသည်။

ရှင်ပေါလုသည် ထိုသူတို့ကို မည်သို့စည်းရုံးခဲ့သနည်း။ သူ၏ အားထုတ်မှုအတွက် ကျွန်ုပ်တို့မည်သို့သင်ခန်းစာယူနိုင်မည်နည်း။