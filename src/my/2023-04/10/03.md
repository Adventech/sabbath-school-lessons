---
title:  ဧပိကုရုတပည့်တို့နှင့်ရှင်ပေါလု
date:   04/12/2023
---

ရှင်ပေါလုသည် မည်သည့်နေရာသို့ရောက်ပါစေ၊ နေရာမရွေး၊ ဒေသ မရွေး ဘုရား၏အမှုတော်ကို ဆောင်ရွက်ဟောပြော၏။ ထိုကြောင့် အေသင်မြို့ ၌ ကြိုးစားအားထုတ်ခဲ့သည်။

`တ၊ ၁ရး၁၈-၂၁ ကိုဖတ်ပါ။ ဈေးအတွင်းလှည့်လည်ပြောကြားနေ သောရှင်ပေါလုကို ရုပ်တုကိုးကွယ်သူများက မည်သို့ဝေဖန်သနည်း။`

ဈေးအတွင်းရှိသူများနှင့်ပြောဆိုရာ၌ ရှင်ပေါလုသည် သူတို့၏ နတ်ရုပ်တုများအကြောင်းကို မည်သို့ပြတ်ပြတ်သားသားဝေဖန်သနည်း (တ၊ ၁ရး၁၈)။ ထိုသို့ဖြစ်လာသောကြောင့် ထိုလူတို့သည် ရှင်ပေါလုကို ဧပိကုရု တပည့်များထံသို့ ခေါ်သွားကြသည်။ မြို့တွင်းတစ်နေရာဖြစ်၍ တရားရေးနှင့် ဘာသာရေးကို ဆွေးနွေးသောနေရာဖြစ်မည်။ သို့သော် ရှင်ပေါလုကို တရားစွဲ ဆိုရန်မဟုတ်။ “အသစ်သောသွန်သင်ချက်” အကြောင်းကို ရှင်းပြပေးရန် သက်သက်သာဖြစ်သည် (တ၊ ၁ရး၁၉)။ ကြားဖူးသည်ရှိအောင် နားထောင် ရုံသက်သက်သာဖြစ်သည်။ ရှင်ပေါလု၏နှုတ်ဉာဏ်သတ္တိနှင့် အပြောအဆိုကို လွယ်လွယ်နှင့်ဥပေက္ခာပြုနိုင်သူရှားသည်။ အတွေးအခေါ်အသစ်တစ်ရပ်ဟု လူအများသတ်မှတ်ကြသော်လည်း စိတ်ထဲစွဲနေအောင် ရှင်ပေါလုပြောနိုင်ဆိုနိုင် သည်။

တ၊ ၁ရး၂၁ တွင် ဖတ်ရသည်အတိုင်း အေသင်မြို့သားတို့သည် မည်သို့မျှမပြုကြ၊ နောက်ဆုံးပေါ်အတွေးအခေါ်တစ်ခုအဖြစ် ထိုင်၍အေးအေး ဆေးဆေးနားထောင်ကြသည်။ ရှင်လုကာသည် ထိုသူတို့ကို ပျင်းရိပျင်းတွဲ ထိုင်နားထောင်ကြသည်ဟု စွပ်စွဲပါသလား။ ထိုသို့မဟုတ်နိုင်ပါ။ အချေအတင် အမေးအဖြေများလည်းပါဝင်သည်ဟု ထင်ရှားသည်။ အေသင်မြို့တွင် ကောင်းမွန် စွာတွေးခေါ်သူ၊ ပြန်၍ချေပသူများစွာရှိသည်။ ဂရိအတွေးအခေါ်ပညာရှင်ကြီး ဆိုကရေးတီး၊ ပလေတိုနှင့် အရိစတိုတယ်တို့သည် ဩဇာကြီးမားသောသူများ ဖြစ်၍ ယနေ့ခေတ်အထိ လူများလေးစားခြင်းခံကြရသူများဖြစ်သည်။ အေသင် မြို့သည် ရာစုနှစ်များစွာ၊ ပညာရှင်နှင့်အတွေးအခေါ်ပေါင်းများစွာကို မွေးထုတ် ပြုစုပေးခဲ့သည်။ ထိုအတွေးအခေါ်ပညာရှင်များသည် ယနေ့ခေတ်ဘုရားမရှိဟု တွင်တွင်အော်နေသော ပညာရှိများကဲ့သို့မဟုတ်၊ မျှတသောအတွေးကို တွေးခေါ် တတ်သူများဖြစ်သည်။ သူတို့၏အတွေးအခေါ်နှင့် ခရစ်ယာန်တို့၏သွန်သင်ချက် မှာ လွန်စွာကွာဟမှုရှိသည်။ ဥပမာ မေရှိယရှင်ပြန်ထမြောက်ခြင်းအကြောင်း သည် အတွေးအခေါ်ပညာရှင်တို့နှင့် ဆွေးနွေးရန်အလွန်ခက်သည်။

အေသင်မြို့တွင် ရှင်ပေါလု၏မျှော်လင့်ချက်မှာ သန့်ရှင်းသောဝိညာဉ် တော်သည် သူ၏ပညာနှင့် တတ်ကျွမ်းသမျှကိုအသုံးပြုမည်ဟု မျှော်လင့်ထား သည်။ အထူးသဖြင့် ဂါမလျေလထံမှ ဆည်းပူးခဲ့သောပညာများကို သူ အသုံးပြုသည်။ အမှန်တကယ်လမ်းမပေါ်၌ အမှုတော်ဆောင်ရွက်ဟောပြော သောရှင်ပေါလုကို သန့်ရှင်းသောဝိညာဉ်တော်သည်သာ ပဲ့ပြင်ပေးတော်မူခဲ့ သည်။ “ပညာအရှိဆုံးသူတို့သည် ရှင်ပေါလု၏အကြောင်းပြချက်တိုင်းအတွက် အံ့ဩမိန်းမောသွားကြရသည်။ သူတို့၏လက်မှုပညာများ၊ စာပေကျမ်းများနှင့် ဘာသာရေးအယူအားလုံးကို ရှင်ပေါလုကျွမ်းကျင်နေခြင်းကြောင့်ဖြစ်သည်။”Ellen G. White, The Acts of Apostles, p. 237.

`ရှင်ပေါလုသည် အေသင်မြို့ရှိ ရုပ်တုကိုးကွယ်သူနှင့် အတွေးအခေါ် ပညာရှင်များကိုတွေ့ဆုံပြီးသည်နောက် ကောရိန်သုမြို့သားများအား စာရေးဩဝါဒ မိန့်ကြားခဲ့သည်။ “အကြောင်းမူကား၊ ယေရှုခရစ်တည်းဟူသော လက်ဝါးကပ်တိုင် မှာအသေခံတော်မူသောသခင်မှတစ်ပါး၊ အဘယ်အရာကိုမျှ သင်တို့တွင် ငါမသိ မမှတ်ဟု ငါစိတ်ပြဋ္ဌာန်းခြင်းရှိ၏” (၁ကော၊ ၂း၂)။ ကျွန်ုပ်တို့ဟောပြော သောအရာမှန်သမျှသည် ယေရှုခရစ်ကို ဗဟိုထားရမည်ဟု ကျွန်ုပ်တို့မည်သို့ သင်ခန်းစာရရှိနိုင်သနည်း။`