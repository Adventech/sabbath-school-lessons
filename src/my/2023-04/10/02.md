---
title:  အေသင်မြို့တွင်းနေရာများမှဟေဗြဲလူတစ်ယောက်
date:   03/12/2023
---

`တ၊ ၁ရး၁-၁၆ ကိုဖတ်ပါ။ ရှင်ပေါလုသည် အေသင်မြို့၌နေထိုင်စဉ် အေသင်မြို့ကို မည်သို့မွှေနှောက်ခဲ့သနည်း။ သူမြင်သမျှသောအရာကို မည်သို့ ဝေဖန်မှုပြုခဲ့သနည်း။`

အေသင်မြို့တော်ကြီးသည် “ရုပ်တုများနေရာအနှံ့တွင်ရှိသည်” (တ၊ ၁ရး၁၆)။ ရုပ်တုနှင့်ပတ်သက်၍ မိမိ၏လူတို့ကို တွင်တွင်သတိပေးခဲ့သည့်ကြား ရှင်ပေါလုသည် အေသင်မြို့အနှံ့တွေ့ရသောရုပ်တုများကြောင့် စိတ်မသက် မသာဖြစ်ရသည်။ အေသင်မြို့သားတို့ကို ရှင်ပေါလုအမှန်သနားနေကြောင်းကို မေးခွန်းမေးစရာမလိုပါ။ စစ်မှန်သောထာဝရဘုရားကိုမရလျှင်၊ ထိုသူတို့သည် ပျက်စီးခြင်းရောက်မည်မှာသေချာသည်။

ယနေ့ကျွန်ုပ်တို့မြို့ကြီးများလည်း ရုပ်တုများနှင့်ပြည့်လျှံနေသည်။ ရှင်ပေါလုမြင်ခဲ့ရသောအေသင်မြို့ရုပ်တုများလောက်မရှိလျှင် ဖြစ်မည်ဆိုနိုင် သော်လည်း ကမ္ဘာမြို့ကြီးနေရာအနှံ့ရုပ်တုများရှိနေသည်။ အကြောင်းရှိနေ၍ လူများစွာတို့သည်လည်း မြို့ကြီးအသီးသီး၌ လည်ပတ်သွားလာလုပ်ကိုင်ရှာဖွေ စားသောက်နေရသည်။ ယုံကြည်သူများလည်း သွားလာမြင်တွေ့နေကြရသည်။ ရှင်ပေါလုသည် သန့်ရှင်းသောဝိညာဉ်တော်ကိုခံရပြီး အမှုတော်ဆောင်နေရ သော်လည်း ပြည့်စုံစွာလုပ်ဆောင်ပေးနိုင်ခြင်းမရှိပါ။ ယုံကြည်သူအချို့တို့နှင့် သွားလာခဲ့ပါသည်။ သို့သော် အချို့ယုံကြည်သူများသည် ဧဝံဂေလိ၏သတင်း ကမ္ဘာအနှံ့ပြန့်ရမည်ကို ဆွဲကိုင်ချင်စိတ်မရှိသေးပါ။ အေသင်မြို့သားများကို ကယ်တင်ခြင်းရရှိစေလိုသော ဘုရားရှင်၏သဘောတော်ရှိကြောင်းကို ရှင်ပေါလု ကောင်းစွာသိသည်။ ကမ္ဘာအနှံ့သာသနာဖြန့်ရာ၌ ဧဝံဂေလိမရောက်သေးသော နေရာသို့ ရောက်ရှိသွားအောင်လုပ်ဆောင်ရမည်ကို ရှင်ပေါလုသိထားသည်။ ရုပ်တုများအပါအဝင် ရုပ်တုကိုးကွယ်သောအတွေးအခေါ်ပညာရှင်သမားများ အေသင်မြို့လမ်းပေါ်တွင် အပြည့်ရှိသည်။

ထိုကြောင့် ရှင်ပေါလုသည် ဈေးရှိသောနေရာကိုရွေးချယ်ကာ လူ စည်ကားသောအချိန်တိုင်းသွားတော့သည်။ ကမ္ဘာအနှံ့သာသနာဖြန့်ရန် နေရာ ရွေးချယ်သည့်သဘောဟု မှတ်ယူနိုင်သည်။ ဈေးကြီးအတွင်းနေရာကို ရွေးရ သည်မှာ ရုပ်တုကိုးကွယ်နေကြသော ထိုသူတို့၏အကြောင်းကို ထောက်လှမ်းရင်း သူတို့၏စိတ်ထဲ၊ ဦးနှောက်ထဲသို့ အမှန်တရားကို ပစ်သွင်းပေးရန်သဘော ဖြစ်သည်။

ရှင်ပေါလုသည် အေသင်မြို့သားများကို ဂျူးလူမျိုးနှင့် ဘုရားကို ကြောက်ရွံ့သောတစ်ပါးအမျိုးသားနည်းတူ ဟောပြော၍မရကြောင်းကိုသိသည်။ အေသင်မြို့သားများသည် ဣသရေလ၏ဘုရားကို မကြားဖူး၊ မရင်းနှီးဖူးသူများ ဖြစ်ကြသည်။ ဂျူးနှင့် ဘုရားကိုကြောက်ရွံ့သောတစ်ပါးအမျိုးသားအား ဟောပြော ရသည်မှာလွယ်ကူသည်။ ရှင်ပေါလုတွေ့ဆုံရသောအေသင်မြို့သားတို့မှာ အစိမ်းသက်သက်ဝင်ရောက်လုပ်ဆောင်ရမည့်သူများဖြစ်သည်။

ယနေ့ကျွန်ုပ်တို့သည်လည်း နောက်ခံအခြေခံယုံကြည်ချက်မရှိသော သူများကို သာသနာပြုနေကြရသည်။ သို့ဖြစ်၍ ရှင်ပေါလုကဲ့သို့ပင် ကျွန်ုပ်တို့ ပညာသုံးရမည်။ ချဉ်းကပ်နည်းသည် နေရာတစ်နေရာနှင့်တစ်နေရာမတူပါ။ ယေရုရှလင်၌အမှုတော်ဆောင်နည်းနှင့် အေသင်မြို့၌ အမှုတော်ဆောင်ခြင်းသည် လုံးဝကွာခြားသည်။

`သင်၏ဝန်းကျင်၌ မည်သည့်ရုပ်တုမျိုးကို ကိုးကွယ်နေကြသနည်း။ ရုပ်တုသည် အကျိုးမရှိကြောင်းကို သင်မည်သို့ ထိုသူများအားဖွင့်ပြောနိုင် မည်နည်း။`