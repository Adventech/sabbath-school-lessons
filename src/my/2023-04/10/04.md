---
title:  ရှင်ပေါလုနှင့်သူတို့မသိသောဘုရား
date:   05/12/2023
---

သတိပြုရန်မှာ ရှင်ပေါလုသည် ဘာသာအယူမှားသည်၊ နတ်ဆိုး ကိုးကွယ်ခြင်းသည်မှားသည်ဟု အေသင်မြို့သားများကို အပြစ်မတင်ပါ။ ကောင်းသောအချက်များကိုသာ ရှာဖွေပြောပေးသည်။

`တ၊ ၁ရး၂၂၊ ၂၃ ကိုဖတ်ပါ။ ရှင်ပေါလုသည် လူတို့ဆီသို့ ဧဝံဂေလိ သတင်းရောက်ရှိအောင် မည်သို့ပြုလုပ်သနည်း။`

“အချင်းအေသင်လူတို့၊ သင်တို့သည် ခပ်သိမ်းသောအရာတို့၌ နတ်ဘုရားတို့ကို အလွန်ရိုသေတတ်ကြသည်ကို ငါမြင်ပါ၏” (တ၊ ၁ရး၂၂)။ ရှင်ပေါလုသည် ရုပ်တုကိုးကွယ်သူများကို ပြန်၍လမ်းမှန်ရောက်အောင် သွန်သင် သည်။ သူတို့၏ဘာသာရေးအယူသည် လွဲနေကြသည်။ လွဲမှားနေသော နတ်ရုပ်တုကိုးကွယ်နေခြင်းကို အပြစ်တင်ခြင်းမပြုဘဲ ယုံကြည်ရာကို ရိုသေ တတ်ကြောင်း ချီးကျူးစကားဆိုသည်။

ရှင်ပေါလုဆက်လက်သွန်သင်သည်မှာ “လမ်း၌သွား၍ သင်တို့၏ ဘုရားများကိုကြည့်ရှုသည်တွင်၊ ငါတို့မသိသောဘုရားသခင်အဖို့ဟူ၍---- (တ၊ ၁ရး၂၃)။ သူကိုယ်တိုင်အေသင်မြို့သားတို့၏ဘာသာရေးကို လေ့လာ သည်။ ရှင်ပေါလုသည် လူတို့ကိုလေးစားရိုသေစွာဆက်ဆံသည်။ မိမိဟောပြော ချင်သောဧဝံဂေလိလမ်းကြောင်းကို ချက်ချင်းဟောပြောခြင်းမပြုပါ။ အလျင်စလို မလုပ်ပါ။ လူတွေ၏လိုအပ်ချက်ကို လေ့လာရှာဖွေသည်။ အေသင်မြို့သား များတို့၏မှားယွင်းနေသောအယူကို ရှင်ပေါလုချက်ချင်းတွေ့ပါသည်။ ချက်ချင်း ပြောပြနိုင်ပါသည်။ သို့သော် အခြေအနေကိုစောင့်သည်။ ထိုလူတို့၏လိုချင် သောအဖြေမျိုးကိုဖြေဆိုနိုင်ရန် အရည်အချင်းပြည့်စုံစွာရှိသည်။ သို့သော် ရှင်ပေါလုသည် ထိုအရည်အချင်းကို ချက်ချင်းအသုံးမပြုပါ။ ထိုသူတို့ကို ဂရုစိုက်ကြောင်း သူတို့ဆန္ဒကိုရှာဖွေပြီး ကောင်းသောအချက်ကိုအလျင်တင်ပြ ပေးသည်။

ရေးသားထားသော “ငါတို့မသိသောဘုရားသခင်” (တ၊ ၁ရး၂၃) အကြောင်းကို ရှင်ပေါလုထုတ်ဖော်ပြောပြသည်။ ရှင်ပေါလုသည် လူတိုင်း မြင်နေကြအရာမှကိစ္စကိုအခြေခံကာ အခွင့်အရေးယူလိုက်သည်။ သူတို့သည် ဘုရားနတ် အစရှိသော များစွာသောနတ်ဘုရားများကို ယုံကြည်ကြသည်။ သူတို့အတွက်ပို၍နက်နဲသောစကားကို ထပ်၍ပြောသည်။ အတိုက်အခံပုံစံမျိုး ဖြင့် အနုတ်သဘောဆောင်သောစကားမျိုးကိုမပြောချေ။ “ငါတို့မသိသော ဘုရား” ကို ရုပ်တုပူဇော်ထားသောပလ္လင်အကြောင်းနှင့်ဆိုင်၍ ဆန့်ကျင်စကား လုံးဝမဆိုပါ။ လူများတို့၏ယုံကြည်သောဝိညာဉ်အကြောင်းများကို ရှင်ပေါလု သည် အပြစ်မပြော၊ သူတို့မသိနိုင်မလှမ်းနိုင်သော၊ သူတို့မသိနိုင်သည့် ဘုရားကိုပင် ရှာဖွေစိတ်ကူးဖြင့် ကိုးကွယ်ကြောင်းတွေ့သော် ရှင်ပေါလု အလွန်ကျေနပ်သည်။ သူတို့၌တစ်ခုကျန်နေသေးကြောင်းကို ဖော်ပြပေးရုံသာ ကျန်သည်။

သူတို့သည် လမ်းမှားလိုက်နေပါလား။ အမှန်ပင်မှားနေပါသည်။ သို့သော် လမ်းမှန်ကိုပြပေးနိုင်သည်။ အဦးဆုံး သူတို့ယုံကြည်ကိုးကွယ်မှု အပေါ် မည်သို့နားလည်ကြောင်း အရေးကြီးသည်။ ရှင်ပေါလုသုံးသပ်မိသော အချက်မှာ သန့်ရှင်းသောဝိညာဉ်တော်သည် သူနှင့်ပါရှိရန်ဖြစ်သည်။ ရှင်ပေါလု သည် အေသင်မြို့သားများနှင့်စကားပြောရန် သူတို့စိတ်ဝင်စားသောအရာကို ရှာတွေ့သွားသည်။

`သင်နှင့်ဆက်စပ်လာသူကို ပိုမိုနက်နဲသောအရာများအား ပြောကြား နိုင်ရန် မည်သို့လမ်းခင်းနိုင်မည်နည်း။`