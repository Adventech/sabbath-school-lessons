---
title:  ပုစ္ဆာတကာတို့၏ပုစ္ဆာတစ်ပုဒ်
date:   12/11/2023
---

ကျွန်ုပ်တို့သည် မည်သူဖြစ်သနည်း။ အဘယ်အကြောင်းကြောင့် ဤကမ္ဘာပေါ်ရောက်နေသနည်း။ သက်တမ်းကုန်၍သေသွားလျှင် အဘယ်သို့ ဖြစ်အုံးမည်နည်း။ နောင်တစ်ဘဝ၌ ဘာဖြစ်အုံးမည်နည်း။ စသည် စသည် မေးခွန်းပုစ္ဆာအပေါင်းကို တွေ့ကြုံကြရသည်။ အရေးအကြီးဆုံးမှာ အနိစ္စ၊ အရာအားလုံးပျက်စီးကြရမည်။ လူသေရမည်၊ ကမာကောင်သေရမည်၊ ကြက် ကလေးသေရမည်သာဖြစ်သည်။ သို့သော် ကမာကောင်နှင့်ကြက်ကလေးတို့သည် သေရမည်အကြောင်းကို မသိကြပါ။ ရှင်လုကာခရစ်ဝင်ကျမ်း၌ ပုဂ္ဂိုလ်တစ်ဦး ယေရှုရှင်ကို လာရောက်မေးမြန်းသောပုစ္ဆာသည် အရေးအကြီးဆုံးဖြစ်သည်။

အလွန်အရေးကြီးဆုံးသောမေးခွန်းကို လာ၍မေးသောသူမှာ ကျမ်းစာ ဖော်ပြချက်အရ ယေရှုရှင်ကိုလာရောက်စမ်းခြင်းပင်ဖြစ်သည်။ ကျွန်ုပ်တို့သိကြ သည်အတိုင်း တစ်ခါတစ်ရံ လူအချို့တို့သည် ဝေဖန်ရေးလုပ်တတ်ကြသည်။ မယုံ၍လည်းဖြစ်မည်။ သူတို့၏မေးခွန်းများလည်း လေးလေးနက်နက်သိပ်မရှိ တတ်ကြပါ။ သို့သော် သူတို့မေးဖြစ်အောင်မေးကြသည်။ ယေရှုရှင်သည် အရာရှိကလေးနှင့်ရင်ဆိုင်တွေ့ကြုံရသော သင်ခန်းစာဖြစ်သည်။ ယင်းပုဂ္ဂိုလ်၏ စိတ်သဘောထားမမှန်မှန်းကို ကိုယ်တော်သိနေပါလျက်၊ ကိုယ်တော်လက်ခံ စကားပြော၏။ အရာရှိနှင့်လူထုပရိသတ်အားလုံး၏စိတ်သဘောကို မိမိတို့ ကိုယ်၌မှ ပြန်၍စိစစ်စေရန်အလို့ငှာ ကိုယ်တော်သည် ထိုမေးခွန်းကိုမေးခွင့် ပေးပြီး ကောင်းမွန်စွာဖြေကြားပေးခဲ့သည်။ အရာရှိလေး၏စိတ်ကို ကိုယ်တော် သိနေပါလျက်၊ ယေရှုရှင်သည် သူ့ကိုလျစ်လျူရှု၍မထားပါ။ ဥပက္ခောလည်း မပြုခဲ့ပါ။

အဆုံးစွန်ဆုံးဆိုရလျှင် ထိုမေးခွန်းထက်အရေးပါသော၊ အရေးကြီး သောမေးခွန်းရှိနိုင်အုံးမည်လား။ “ထာဝရအသက်ရရှိရန် ကျွန်ုပ်အဘယ်သို့ ပြုရပါမည်နည်း။ “ကျွန်ုပ်တို့၏နောက်ခံဘာသာရေးအခြေအနေ၊ ထုံးစံဓလေ့ မည်သို့ပင်ရှိနေပါစေ၊ အရေးမကြီးပါ။ ထိုကိုးကွယ်မှုထုံးတမ်းဓလေ့၏အထက်၌ အလွန်အရေးကြီးသောမေးခွန်းကြီးဖြစ်နေသည်။ နှိုင်းယှဉ်ကြည့်သောအခါ လူ၏အသက်တာသည် ရေပွက်ပမာနှယ်တစ်ခဏသာပွက်ထပြီး အဝေးသို့ ပျက်ပြယ်သွားရသည်သာတည်း။ “ခဏထင်ရှားပြီးမှ ကွယ်ပျောက်တတ်သော အခိုးအငွေ့ဖြစ်၏” (ယာကုပ်၊ ၄း၁၄)။ ထာဝရနှင့်ဆိုင်သော အသက်ရှင်ခြင်း နှင့်ထာဝရသေခြင်းသာရှိတော့သည်ကို ကျွန်ုပ်တို့မသိဘဲဖြစ်နေပါသလား။

`၁ကော၊ ၁၅း၃ဝ-၃၂ ကိုဖတ်ပါ။ ရှင်ပေါလုအနေဖြင့် ထာဝရအသက် အရေးကြီးကြောင်း မည်သို့ဆိုထားသနည်း။`

သံသယစိတ်နှင့်အပြည့်ရှိသောအရာရှိကလေးသည် သံသယရှိသော် လည်း အလွန်အရေးကြီးသောမေးခွန်းကိုမေးခဲ့သည်။ ယေရှုရှင်သည်လည်း အမှုတော်အတွက် အခွင့်အရေးကို အလွတ်မခံ၊ အသုံးချသွားခဲ့သည်။ ဝိညာဉ် ကယ်ဆယ်ရေးအတွက် အခွင့်ကောင်းယူလိုက်သည်။

`ကျွန်ုပ်တို့အတွက်ရလာသောအခွင့်အရေးသည် မည်သည့်အခွင့်အရေး မဆို၊ သက်သေခံသွားရန်လိုပါသည်။ ပုံမှန်မဟုတ်သောအခြေအနေမှာပင် အမှုတော်အတွက်သက်သေခံရန် အခွင့်အရေးယူကြရမည်ဟု သင်ထင်ပါသလား။`