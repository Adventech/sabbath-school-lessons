---
title:  ယနေ့အတွက်ကောင်းသောရှမာရိအကြောင်း
date:   16/11/2023
---

အရာရှိကလေးကို ယေရှုရှင်သည် သူပြောဆိုသောအဖြေမှန်ကန်ကြောင်း မှတ်ချက်ပေးပြီးနောက် “သင်၏စကားမှန်ပေ၏။ ထိုသို့ပြုလျှင် အသက်ကိုရ မည်ဟုမိန့်တော်မူ၏” (လုကာ၊ ၁ဝး၂၈)။ ကိုယ်တော်သည် အရာရှိငယ်၏ စိတ်ကို ဖတ်မိပါသည်။ မှန်သောစကားကိုပြောနိုင်သော်လည်း လိုက်ပါ လုပ်ဆောင်ရမည့်အရေးမှာ မသက်သာ။ ကျွန်ုပ်တို့အတွက် နှစ်ပေါင်း ၂,ဝဝဝ ပင်ကြာခဲ့ပြီ။ ယနေ့ထိတိုင် ထိုစကားသည် သက်ရောက်မှုရှိနေဆဲပင်။ အရာရှိ ငယ်သည် ယေရှုရှင်ကို အကဲစမ်းထောင်ချောက်ဖမ်းချင်သောသဘောရှိသည်။ မိမိ၌ ပညာတတ်ကြောင်းကိုကြွားချင်သည်။ ဆက်၍အတွန့်တက်မေးခွန်း တစ်ခွန်းမေးပြန်သည်။ “အဘယ်သူသည် အကျွန်ုပ်နှင့်စပ်ဆိုင်သောသူဖြစ်သနည်း” (လုကာ၊ ၁ဝး၂၉) ဟူ၍ဖြစ်သည်။

လုကာ၊ ၁ဝး၃ဝ-၃ရ ကိုဖတ်ပါ။ ထိုကိစ္စကို ယေရှုရှင်မည်သို့ အဆုံးသတ်ပေးသနည်း။ သင်ကိုယ်တိုင်အကျဉ်းချုံးမှတ်ချက်ပေးပါ။

ကျွန်ုပ်တို့နေထိုင်သောဝန်းကျင်၌ ကောက်ကျစ်စဉ်းလဲသူများရှိနေပါ သလား။ သင်သည် ထိုသူကိုမည်သို့ကူညီဖူးသနည်း။

တစ်ခါတစ်ရံမှာ အသင်းအုပ်၊ အသင်းလူကြီး၊ အသင်းသားတို့သည် အကူအညီလိုသူများကို ကူညီပေးလေ့မရှိတတ်။ တစ်ခါတစ်ရံမှာ မယုံကြည်သူ များကပင် ပို၍သနားခြင်းကရုဏာစိတ်ရှိသည်။ ကျွန်ုပ်တို့ထက်စေတနာအား ပိုကောင်းနေပါသည်။ သနားခြင်းသဘောအကြောင်းကို ကျွန်ုပ်တို့တဖွဖွပြော နေတတ်သည်။ ကျွန်ုပ်တို့၏ယုံကြည်ခြင်းသည် အမှန်တကယ်ရှင်သန်နေပါက လိုအပ်နေသူများကို သွားရောက်ကူညီတတ်ရမည်။

ယေရှုရှင်သည် ကောင်းသောရှမာရိ၏အကြောင်းကိုပြောဆိုပြီး အဆုံးသတ်ပုံမှာ လူသုံးမျိုးသုံးစားကိုရွေးချယ်၍ မည်သူသည် ကိုယ်နှင့် စပ်ဆိုင်သူဖြစ်ကြောင်း ပုစ္ဆာတစ်ပုဒ်ထုတ်ပေးခဲ့သည်။ မည်သူသည် လိုအပ် နေပါသနည်း။

သို့ဖြစ်၍ “ကျွန်ုပ်နှင့်စပ်ဆိုင်သူသည် မည်သူဖြစ်သနည်း” ဟူသော မေးခွန်းကို အစဉ်ဖြေဆိုပေးထားသည်။ ခရစ်တော်ဆိုလိုသော ကျွန်ုပ်တို့နှင့် စပ်ဆိုင်သူဟုဖော်ပြရာ၌ အသင်းတော်အတွင်း အသင်းသားအချင်းချင်းကို မဆိုလို။ လူမျိုးဘာသာ၊ အရောင်အသွေး၊ ဇာတ်နိမ့်၊ ဇာတ်မြင့်ခြင်းကို မဆို လိုပါ။ ကျွန်ုပ်တို့နှင့်စပ်ဆိုင်သူဟုဆိုရာ၌ လိုအပ်နေသူကို ပြောနေခြင်းဖြစ်သည်။ ကျွန်ုပ်တို့၏စပ်ဆိုင်သူသည် စာတန်ရန်သူကြီး၏ညှဉ်းဆဲခြင်းကြောင့် ဒဏ်ရာ ဒဏ်ချက်ဖြင့် ကြေမွသူကိုဆိုလိုပါသည်။ ကျွန်ုပ်တို့၏စပ်ဆိုင်သူဆိုရာ၌ ဘုရားရှင်၏ပိုင်ဆိုင်သောအသက်ဝိညာဉ်တိုင်းကို ဆိုလိုသည်။” Ellen G. White, The Desire of Ages, p. 503.

`စိန်ခေါ်ချက် - သင်နှင့်မတိုက်ဆိုင်သူ၊ သင်၏စိတ်နှင့်မတွေ့သူအတွက်ကို နေ့စဉ်ဆုတောင်းပေးပါ။`

`စိန်ခေါ်ချက်ပြုပါ - မြော်လင့်ခြင်းအသင်းသားမဟုတ်သူသုံးဦးကိုရွေးချယ်ပြီး နာမည်စာရင်းပြုစုပါ။ သူတို့၏လိုအပ်နေသောစိတ်ခံစားမှု၊ ကိုယ်ကာယ လိုအပ်ချက်နှင့် ပေါင်းသင်းဆက်ဆံရေးကိစ္စအဝဝကိုလေ့လာပြီး သင်မည်ကဲ့သို့ ကူညီနိုင်မည်ကိုလမ်းရှာပါ။ ကူညီပါ။ လာမည့်တစ်ပတ်တာအတွင်း ထိုသူများ အတွက် လက်တွေ့သင်မည်သို့ပြုလုပ်နိုင်မည်နည်း။`