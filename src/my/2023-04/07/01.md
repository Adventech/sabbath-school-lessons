---
title:  ၇။ကျွန်ုပ်တို့၏အိမ်နီးချင်းသို့အမှုတော်
date:   11/11/2023
---

### ဖတ်ရန်ကျမ်းချက်များ။
လုကာ၊ ၁ဝး၂၅-၃၇။ ၂တိ၊ ၃း၁၆။ ယာကုပ်၊ ၂း၁၇-၂၂။ မဿဲ၊ ၂၂း၃၇-၄ဝ။ ဂလာတိ၊ ၅း၁၄။ မိက္ခာ၊ ၆း၆-၈။

> <p>အလွတ်ကျမ်းချက်</p>
> “ထိုသူက၊ သင်၏ဘုရားသခင်ထာဝရဘုရားကို စိတ်နှလုံး အကြွင်းမဲ့၊ အစွမ်းသတ္တိရှိသမျှ၊ ဉာဏ်ရှိသမျှနှင့်ချစ်လော့။ ကိုယ်နှင့် စပ်ဆိုင်သောသူကို ကိုယ်နှင့်အမျှချစ်လော့ဟု ပြန်လျှောက်လေ၏” (လုကာ၊ ၁ဝး၂၇)။

ဤကျမ်းချက်ကို ကျွန်ုပ်တို့သိကြ၏။ “သင်၏ဘုရားသခင်ထာဝရ ဘုရားကို စိတ်နှလုံးအကြွင်းမဲ့၊ အစွမ်းသတ္တိရှိသမျှ၊ ဉာဏ်ရှိသမျှနှင့်ချစ်လော့” (လုကာ၊ ၁ဝး၂၇)။ ဘုရားရှင်ကိုချစ်သည်ဆို၍ စကားတော်ကိုနားမထောင်လျှင် ဟန်ဆောင်ခြင်းဖြစ်သည်။ ကျွန်ုပ်တို့သည် ဘုရားကိုချစ်သည်ဟုထင်ကြ၏။ သို့သော် ထိုချစ်ပါ၏ဟုဆိုသောအရာကို မည်သို့သက်သေပြမည်နည်း။ ဘုရားရှင်ကိုချစ်ခြင်းအရာ၌ မိမိတို့၏စိတ်နှလုံးသားကို အကြွင်းမဲ့အပ်နှံရန် ဖြစ်သည်။ ကိုယ်စိတ်နှလုံးအတွေးအခေါ်အားလုံးဖြစ်သည်။ လူတိုင်းဘုရားရှင်ကို ချစ်သည်ဟုဆိုသော် ဆိုနိုင်ပါသည်။ သို့သော် လုပ်ဆောင်မှုမည်မျှပါဝင်သနည်း။

ဘုရားရှင်ကိုချစ်သည့်အရာသည်ကောင်း၍ အရေးကြီးသောအရာဖြစ် သည်။ ဘုရားရှင်အနေဖြင့်လည်း ကျွန်ုပ်တို့အား တစ်ပါးသူကိုချစ်ရန် အလိုတော် ရှိသည်။ အကြောင်းမှာ ကျွန်ုပ်တို့သည် တစ်ပါးသူကိုချစ်သော် ဘုရားရှင် ကိုချစ်ကြောင်း ထင်ရှားနေပါသည်။ အလွန်ရှင်းလင်းသောသက်သေပြချက် ဖြစ်၏။ ပထမဦးစွာ ရှင်ယောဟန်မှ၊ ၁ယော၊ ၄း၂ဝ တွင် ဖော်ပြသည်မှာ “တစ်စုံတစ်ယောက်သောသူသည်၊ ငါသည် ဘုရားသခင်ကိုချစ်၏ဟုဆိုလျက် ပင်၊ မိမိညီအစ်ကိုကိုမုန်းလျှင်၊ ထိုသူသည် မုသားကိုသုံးသောသူဖြစ်၏။ မိမိ မြင်ရသောမိမိညီအစ်ကိုကိုမချစ်လျှင်၊ မမြင်ရသောဘုရားသခင်ကို အဘယ်သို့ ချစ်နိုင်မည်နည်း။” ရှင်ပေါလုကိုယ်၌ကလည်း ဂလာတိ၊ ၅း၁၄ တွင် “ကိုယ်နှင့်စပ်ဆိုင်သောသူကို ကိုယ်နှင့်အမျှချစ်လော့ဟူသော ပညတ်တစ်ပါး ကိုကျင့်လျှင်၊ ပညတ်တရားရှိသမျှကိုကျင့်ရာရောက်၏။”

ယခုအပတ်သင်ခန်းစာ၌ ကျွန်ုပ်တို့၏အသက်တာကို မည်သို့ သက်ရောက်မှုရှိစေမည်ကို သင်ယူကြရန်ဖြစ်ပါသည်။