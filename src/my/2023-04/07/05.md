---
title:  တစ်ပါးသူအားကိုယ်နှင့်အမျှချစ်လော့
date:   15/11/2023
---

`မဿဲ၊ ၂၂း၃၇-၄ဝ ကိုဖတ်ပါ။ ယေရှုရှင်ကိုယ်တော်တိုင်ပြောသော စကားတော်နှင့် အရာရှိကလေး၏သဘောထားစကားကို နှိုင်းယှဉ်ကြည့်ပါ (လုကာ၊ ၁ဝး၂၇၊ ၂၈)။`

မဿဲ၊ ၂၂း၃၇-၄ဝ အရ၊ ယေရှုရှင်သည် စစ်မှန်သောယုံကြည်သူ အားလုံးနေ့စဉ် ထိုပညတ်နှစ်ရပ်ကို လိုက်လျှောက်အသက်ရှင်ရကြောင်း ရှင်းလင်း စွာပြတ်ပြတ်သားသားမိန့်ဆိုထားသည်” (လုကာ၊ ၁ဝး၂၇၊ ၂၈) ၌ ပြတ်သား သောဖော်ပြချက်အတိုင်း လူတစ်ဦးသည် ထိုပညတ်တော်နှစ်ချက်ကို လိုက်လျှောက်အသက်ရှင်လျှင် ထာဝရအသက်ကိုပိုင်ဆိုင်ရမည်ဟု ကျမ်းစာက အသေအချာဖော်ပြပါသည်။

ချစ်ခြင်းမေတ္တာသည် ကောင်းကင်နှင့်မြေကြီးကိုအုပ်စိုးသောဘုရားရှင်၏ အခြေခံဥပဒေဖြစ်သည်။ ခရစ်ယာန်တို့၏စာရိတ္တမဏ္ဍိုင်အုတ်မြစ်လည်းဖြစ်ရ မည်။ ဘုရားရှင်၌ ခိုင်မြဲစေရန်မှာ ချစ်ခြင်းမေတ္တာသာလျှင် အရေးပါဆုံးဖြစ်၍ တစ်ခုတည်းသောအကြောင်းရင်းဖြစ်သည်။ တစ်ခုတည်းသောစုံစမ်းခြင်းကို ရင်ဆိုင်နိုင်မည့်အရာဖြစ်သည်။ Ellen G. White, Christ’s Object Lessons, p. 49.

`ဂလာတိ၊ ၅း၁၄။ မိက္ခာ၊ ၆း၆-၈ နှင့် ၁ယော၊ ၄း၂ဝ၊ ၂၁ ကို ဖတ်ပါ။ ယင်းကျမ်းချက်များသည် ကျွန်ုပ်တို့ကို ယေရှုရှင်မည်သို့မိန့်ဆိုထား ကြောင်းကို ကျွန်ုပ်တို့ခွန်အားယူနိုင်မည်နည်း။`

ရှင်ပေါလု၏အဆိုအရ၊ “အကြောင်းမူကား၊ ကိုယ်နှင့်စပ်ဆိုင်သော သူကို ကိုယ်နှင့်အမျှချစ်လော့ဟူသော ပညတ်တစ်ပါးကိုကျင့်လျှင်၊ ပညတ် တရားရှိသမျှကို အကြွင်းမဲ့ကျင့်ရာရောက်၏” (ဂလာတိ၊ ၅း၁၄)။ ရှင်ပေါလု ဆိုလိုသည့်သဘောမှာ ဘုရားရှင်ကိုချစ်လျှင် ကိုယ်နှင့်စပ်ဆိုင်သူအချင်းချင်း မည်သို့ဆက်ဆံကြောင်းကို ထင်ရှားနေသည်။ ထိုသို့ဆိုသော်လည်း “ဖြောင့်မတ် သောသူသည် ယုံကြည်ခြင်းအားဖြင့်အသက်ရှင်လိမ့်မည်” (ရောမ၊ ၁း၁၇)။ ယုံကြည်ခြင်းပြည့်ဝသောအသက်တာ၌ ကျင်လည်ရာတွင် လျှို့ဝှက်ထိမ်ချန် စရာတစ်ခုမျှမလိုပါ။ သိသူဖြစ်စေ၊ မသိသူဖြစ်စေ၊ မမြင်ဖူးသူဖြစ်စေ၊ ကိုယ်၏ ယုံကြည်ခြင်းရှိကြောင်းကို လက်ခံနိုင်ရမည်။ ပေါလု၊ မိက္ခာနှင့်ယောဟန်တို့ ကိုယ်တိုင်ယုံကြည်ခြင်းအကြောင်းကို ပြောသလိုလုပ်ပြကြသူများဖြစ်သည်။

၁ကော၊ ၁၃ ၌ ရှင်ပေါလုအပြတ်သားဆုံးပြောထားချက်တွင် ပညာ မည်မျှရှိပါစေ၊ ကောင်းမှုမည်မျှပြုပါစေ၊ ယုံကြည်ခြင်းမည်မျှကြီးပါစေ၊ အသက် ပင်ပေးအသေခံနိုင်ပါစေ၊ ချစ်ခြင်းမေတ္တာမရှိလျှင် ထိုသူသည် “တီးသံကိုသာ ပေးတတ်သောကြေးဝါလင်းကွင်းကြီးနှင့်တူပေမည်” (၁ကော၊ ၁၃း၁)။

`ဖော်ပြပါအယ်လင်ဂျီဝှိုက်ရေးသားချက်ကိုပြန်ဖတ်ပါ။ သူမပြောသည့် ချစ်ခြင်းမေတ္တာသာလျှင် လူတစ်ဦးအတွက် တည်ကြည်ခိုင်မြဲစွာရပ်တည်နိုင်ပြီး စုံစမ်းခြင်းကိုခံနိုင်မည်ဖြစ်သည်။ ထိုစကားကိုပြောသောအခါမှာ အကျင့်အားဖြင့် ကယ်တင်ခြင်းရရှိမည်ဟု မဆိုလိုပါ။ ယုံကြည်ခြင်းမည်မျှရှိကြောင်းကိုပြသခြင်း ဖြစ်၍ ယေရှုကိုချစ်ကြောင်း၊ သက်သေပြခြင်းဖြစ်ကြောင်း သင်လက်ခံပါသလား။`