---
title:  ထာဝရအသက်ကိုအမွေခံရန်
date:   14/11/2023
---

`လုကာ၊ ၁ဝး၂၇၊ ၂၈ ကိုဖတ်ပါ။ အရာရှိကလေးသည် မိမိ၏ မေးခွန်းကို ကိုယ်တိုင်မည်သို့ဖြေဆိုသနည်း။`

အရာရှိကလေးသည် မေးခွန်းမေးခဲ့သည်။ ထိုနောက် ကိုယ်တိုင်ပင် ပြန်၍ဖြေဆိုသည်။ “သင်၏ဘုရားသခင်ထာဝရဘုရားကို စိတ်နှလုံးအကြွင်းမဲ့ နှင့်ချစ်လော့။ ကိုယ်နှင့်စပ်ဆိုင်သောသူကို ကိုယ်နှင့်အမျှချစ်လော့” (လုကာ၊ ၁ဝး၂၇)။

ယေရှုရှင်မှ မည်သို့တုံ့ပြန်ပေးသနည်း။ “ကိုယ်တော်ကလည်း သင်၏ စကားသည်မှန်၏” (လုကာ၊ ၁ဝး၂၈)။ ယေရှုရှင်သည် ဆက်လက်၍ထိုသူကို စိန်ခေါ်ချက်ပြုလုပ်ပြန်သည်။ “ထိုသို့ပြုလျှင် အသက်ကိုရမည်” (လုကာ၊ ၁ဝး၂၈)။

အများစုသောယုံကြည်သူအပေါင်းတို့သည် မှန်သောစကားကို ဆိုတတ် ကြသည်။ ယုံကြည်ချက်၊ သွန်သင်ချက်အစစ်အမှန်ကို ဖြေတတ်ကြသည်။ ခက်ခဲမှုလည်းမရှိပါ။ စိန်ခေါ်မှုမှာ ထိုယုံကြည်ချက်၊ သွန်သင်ချက်အတိုင်း လုပ်ဆောင်ပြီး မိမိတို့သိသောအကျင့်အတိုင်း ကျင့်စောင့်ကြရန်ဖြစ်သည်။ လူများစွာတို့သည် ကယ်တင်ခြင်းရရှိမည်ဟု သိနေကြသော်လည်း ကယ်တင်ခြင်း ကို ဆုံးရှုံးရမည်။ အဘယ်ကြောင့်ဆိုသော် သိသည်အတိုင်းမကျင့်သောကြောင့် ဖြစ်သည်။ အလွန်မှပင်လေးနက်သောအချက်တစ်ချက်ဖြစ်သည်။ ဘုရားရှင် ကိုချစ်ရန်သာသိရှိပြီး ကိုယ်နှင့်စပ်ဆိုင်သူကိုချစ်ရမည်ဟုသိသည်နှင့် မလုံလောက် သေးပါ။ ဆက်လက်ကျင့်သုံးရန်လိုသေးသည်။

`ယာကုပ်၊ ၂း၁၇-၂၂ ကိုဖတ်ပါ။ ဖော်ပြပါကျမ်းချက်သည် ယေရှုရှင် မှအရာရှိကလေးကို ပြောသောစကားနှင့် မည်သို့အလားသဏ္ဍာန်တူညီပါ သနည်း။`

ကျွန်ုပ်တို့ဘုရားရှင်ကိုချစ်လျှင် နှုတ်ကပတ်တော်ကိုဖတ်ရှုကြမည်၊ ဆုတောင်းကြမည်၊ ပညတ်တော်ကိုစောင့်ရှောက်မည်၊ ကိုယ်တော်၏အမိန့် တော်ကို နားထောင်လိုက်နာမည်၊ စိတ်နှလုံးအကြွင်းမဲ့လုပ်ဆောင်ကြလိမ့်မည်။ တစ်ပါးသူကို ကျွန်ုပ်ချစ်သည်ဟုပြောသောအခါ၊ အသင်းတော်ကိုဂရုမစိုက်၊ လိုအပ်နေသူကို လျစ်လျူရှုထားလျှင် ကျွန်ုပ်၏ယုံကြည်ခြင်းသည် မည်သို့ အဓိပ္ဋာယ်ရှိမည်နည်း။ ခရစ်ယာန်၏ယုံကြည်ခြင်းသည် အပေါ်ယံဟုဆိုပြီး ထိုင်နေသည့်ယုံကြည်ခြင်းမျိုးမဟုတ်ပါ။ ကိုယ်တိုင်လျှောက်ရမည့်အသက်တာ လမ်းခရီးဖြစ်သည်။

“ညီအစ်ကိုနှမတို့သည် အဝတ်အချည်းစည်းရှိ၍၊ နေ့တိုင်းစားရသော အစာမရှိသောအခါ၊ သင်တို့တွင် တစ်စုံတစ်ယောက်သောသူက၊ ငြိမ်ဝပ်စွာ သွားကြလော့၊ နွေးကြလော့၊ ဝကြလော့ဟုပြောလျက် သူတို့ကိုယ်နှင့်တော်လျော် သောအသုံးအဆောင်ကို မပေးဘဲနေလျှင် အဘယ်အကျိုးရှိသနည်း” (ယာကုပ်၊ ၂း၁၅၊ ၁၆)။

`တစ်ပါးသူကိုသင့်အနေဖြင့် မည်မျှဂရုပြုတတ်သနည်း။ ရှင်ပေါလု ဆိုဆုံးမသောစကားကို သင်မည်မျှနာခံလိုက်လျှောက်သနည်း။ “ကိုယ်အမှုအရာ ကိုသာ မရှုမမှတ်ဘဲ၊ သူ့အမှုအရာကို အချင်းချင်းရှုမှတ်ကြလော့” (ဖိလိပ္ဋိ၊ ၂း၄)။ ထာဝရဘုရားရှင်၏ကျေးဇူးတော်ကြောင့် တစ်ပါးသူကို ဂရုစိုက်နိုင်ရန် မည်မျှသင်ခန်းစာရရှိသနည်း။`