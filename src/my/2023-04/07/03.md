---
title:  ယေရှုရှင်အသုံးပြုသောနည်းစနစ်နှင့်တုံ့ပြန်ပုံ
date:   13/11/2023
---

သမ္မာကျမ်းစာက ထိုအရာရှိကလေးသည် ယေရှုရှင်ကိုလာပြီး အကဲစမ်းသောသဘောဖြင့် မေးခွန်းမေးခြင်းဖြစ်သည်ဟုဆိုသည်။ ဘုရားရှင် သည် ကျွန်ုပ်တို့အတွင်း၌ရှိသောသဘောကို ကျွန်ုပ်တို့ကိုယ်တိုင်ထက် ပို၍ သိတော်မူသည်။ မေးခွန်းမေးလာသောသူတစ်ဦးတစ်ယောက်၏သဘောထားကို ကျွန်ုပ်တို့သေသေချာချာအကဲမခတ်နိုင်ပါ။

တစ်ခါတစ်ရံ အခြားဘာသာကို ကိုးကွယ်နေသူတစ်ယောက်သည် ကျွန်ုပ်တို့၏ယုံကြည်ခြင်းကို မေးမြန်းတတ်သည်။ ဥပမာ မူဆလင်မိတ်ဆွေ တစ်ဦးက ကျွန်ုပ်တို့ကို ယေရှုရှင်၏ဘုရားဇာတိသဘောထားကို မေးတတ် သည်။ “ခင်ဗျားတို့ကျမ်းစာမှာ ယေရှုက သူ့ကိုယ်သူဘုရားပါလို့ဖော်ပြတာ ရှိသလား” ဟူသော မေးခွန်းမျိုးဖြစ်သည်။ “ခင်ဗျားပြောတော့ သုံးပါးဆို၊ တစ်ဆူတည်းလို့လည်းပြောတော့ ဘယ်လိုအဓိပ္ဋာယ်လဲ။” ခနဲ့တက်တက် မေးသောမေးခွန်းမျိုးဖြစ်သော်လည်း ထိုမေးခွန်းကိုမေးသူအား ယေရှုရှင်ချစ်တော် မူသည်ကို အသေအချာကျွန်ုပ်တို့သိပါသည်။ ထိုသူတို့၏စိတ်သဘောထားကို ကျွန်ုပ်တို့မမှန်းနိုင်ပါ။ သိရန်လည်းမလိုအပ်ပါ။ ကျွန်ုပ်တို့အကောင်းဆုံးတုံ့ပြန် တတ်ရန်သာလိုသည်။ သူတို့မည်သို့ပင်သဘောထားရှိပါလေစေ၊ အကောင်းဆုံး ပြန်၍တုံ့ပြန်ဖို့ရန်မှာ ကျွန်ုပ်တို့၏တာဝန်ဖြစ်သည်။

`မဿဲ၊ ၂၆း၅၆။ တ၊ ၁ရး၁၁။ ၁ကော၊ ၁၅း၃ နှင့် ၂တိ၊ ၃း၁၆ ကိုဖတ်ပါ။ လုကာ၊ ၁ဝး၂၆ မှ ရေးသားထားသောခရစ်တော်သည် အရာရှိကလေးကို တုံ့ပြန်သည့်အကြောင်းနှင့်ပတ်သက်၍ ကျွန်ုပ်တို့ကို ပိုမိုနားလည်စေရန် မည်သို့အထောက်အကူဖြစ်စေသနည်း။`

တစ်ခါတစ်ရံမှာ ကျွန်ုပ်တို့သည် အဖြေကိုလိုချင်ကြသော်လည်း ရှာဖွေ လေ့မရှိကြ။ ယေရှုရှင်မိန့်တော်မူသည်မှာ “ပညတ္တိကျမ်း၌ အဘယ်သို့လာ သနည်း။ သင်သည် အဘယ်သို့ဖတ်သနည်း” (လုကာ၊ ၁ဝး၂၆)။ ယေရှု သည် သင်ယူရန်အလွန်ကောင်းသောအချက်ကို ထောက်ပြသည်။ တခြား သူ၏ပြောသောစကားထက် နှုတ်ကပတ်တော်ကို ကျွန်ုပ်တို့ကိုယ်တိုင်ဖတ်ကြ ရမည်။ အဖြေသည် နှုတ်ကပတ်ကျမ်းစာထဲ၌သာရှိနေသည်။ သန့်ရှင်းသော ဝိညာဉ်တော်သည်လည်း ကျွန်ုပ်တို့၏နှလုံးသားကိုနှိုးဆော်ပြီး လိုနေသေးသည့် အရာကိုလုပ်ဆောင်ရန် စိတ်ကိုခွန်အားပေးသည်။

ဘုရားရှင်သည် ကျွန်ုပ်တို့ကို မိမိ၏နှုတ်ကပတ်တော်အားပေးခဲ့သည်။ နှုတ်ကပတ်တော်ထဲမှာပင် သမ္မာတရားအမှန်လမ်းကို ကျွန်ုပ်တို့တွေ့မြင်နိုင်ပြီး မည်သို့အသက်ရှင်နေထိုင်ရမည်ကို သွန်သင်တော်မူသည်။ တစ်ပါးသူနှင့် မည်သို့ဆက်ဆံရမည်အကြောင်း၊ “ထာဝရအသက်အမွေ” ကို မည်သို့ခံယူ ရရှိနိုင်ပါမည်အကြောင်း သွန်သင်ထားပါသည်။ သင်ပေးသောသူ၊ အမှုတော် ဆောင်များလည်းရှိရမည်မှန်ပါသည်။ သို့သော် အဆုံးတစ်နေ့ သမ္မာကျမ်းစာမှ ရေးသားသောအမှန်တရားကိုသာ ကျွန်ုပ်တို့ကိုင်စွဲကြရမည်။ “နှုတ်ကပတ် တော်သည် အကျွန်ုပ်ခြေရှေ့မှာမီးခွက်ဖြစ်၍၊ အကျွန်ုပ်လမ်းခရီးကိုလင်းစေ ပါ၏” (ဆာ၊ ၁၁၉း၁ဝ၅)။ ဤကျမ်းချက်သည် ကဗျာကာရန်တစ်ပုဒ်သာ မဟုတ်ပါ။ သန့်ရှင်းသောသမ္မာတရားဖြစ်သည်။ ဘုရားရှင်၏နှုတ်ကပတ်တော်ကို ညွှန်ပြပေးပြီး ယုံကြည်သူများအတွက် အလွန်အရေးပါသည်။

`ယေရှုရှင်သည် ဘုရားရှင်၏နှုတ်ကပတ်တော်ဖြစ်၍ လူအသွေးအသား ကို ခံယူခဲ့သည်။ လူသားအားလုံးကို နှုတ်ကပတ်တော်ဆီသို့ ညွှန်ပြပေးသည်။ သမ္မာကျမ်းစာသည် မည်မျှအရေးကြီးကြောင်း၊ အတွေးအခေါ်ဆိုင်ရာအကြောင်း၊ သို့မဟုတ် ဘုရားမှုဆိုင်ရာ အကြောင်းပြချက်များတို့သည် ကျွန်ုပ်တို့သမ္မာ ကျမ်းစာအပေါ် ယုံကြည်ချက်လျော့စေလျှင် ဥပေက္ခာပြုလိုက်ရန်သင့်ကြောင်း ကျမ်းစာသည်သာ အဓိကဖြစ်သည်။`