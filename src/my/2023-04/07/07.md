---
title:  ဆက်လက်လေ့လာရန်။
date:   17/11/2023
---

“ထာဝရလိုအင်သက်တော်စဉ်” စာအုပ်မှ “ကောင်းသောရှမာရိ” အကြောင်းကို စာမျက်နှာ၊ ၄၉၇-၅ဝ၅ တွင် ရှာဖွေဖတ်ပါ။

ယနေ့ဆာလောင်မွတ်သိပ်သူ၊ အကူအညီလိုနေသူ၊ အနိုင်ကျင့်ခံရ သူများစွာရှိနေပါသည်။ သင့်အနေဖြင့် နည်းနည်းလေးအားဖြင့် ကူညီနိုင်ပါ သည်။ ကမ္ဘာကြီး၌ဖြစ်နေသောပြဿနာကြီးအားလုံးကို ကျွန်ုပ်တို့ပြေလည်သွား အောင်မပြုလုပ်နိုင်ပါ။ ယေရှုရှင်မလာမချင်း ပြဿနာများဆက်လက်ပေါ်လာ ပေလိမ့်မည်။ ကျွန်ုပ်တို့ကို ကမ္ဘာကြီးပြဿနာအားဖြေရှင်းဖို့ရန် ခေါ်ဖိတ်သူ လည်းမရှိပါ။ သို့သော် လိုအပ်နေသူများအတွက်၊ အစားအစာမလောက်မင ဖြစ်နေသူများအတွက် အသင်းတော်အတွင်း မတရားပြုခံရသောသူများ၊ ကမ္ဘာ ပေါ်၌ရှိသောမတရားမှုထဲ ဆွဲသွင်းပြုကျင့်ခံရသူများအတွက်ကိုကူညီရန် ကျွန်ုပ်တို့ မှာတာဝန်ရှိနေပါသည်။

“ခမည်းတော်၏ရှေ့တော်၌ သန့်ရှင်းစင်ကြယ်၍ မညစ်ညူးသော ဘာသာတရားဆိုသည်မှာ ထိုကဲ့သို့ကျင့်ကြံခြင်းမျိုးဖြစ်သည်။ မိဘမဲ့ကလေးနှင့် မုဆိုးမများထံလည်ပတ်ကူညီခြင်းဖြင့် လောက၏ဒုစရိုက်ဓလေ့မှ မိမိတို့ကိုယ်ကို ချုပ်တည်း၍ သန့်ရှင်းစေပါ။ ကောင်းမြတ်သောအသီးအပွင့်ကိုသီးပွင့်ရန် ခရစ်တော်အမိန့်တော်ရှိသည်။ ကြင်နာသောစကား၊ ရက်ရောသောသဘော၊ ဆင်းရဲသူဆင်းရဲသားများအားသနားခြင်း၊ အကူအညီလိုနေသူနှင့် မတရား ကျင့်ခံရသူများဘက်မှရပ်တည်ပေးခြင်းတို့ဖြစ်သည်။ စိတ်ဓာတ်ကျဆင်းဝမ်းနည်း ပူဆွေးသော၊ ဝန်ထုပ်လေးလံသောစိတ်များရှိသူကို ကိုယ်ချင်းစာသနားတတ် သောသဘော၊ အကူညီလိုအပ်နေသူကို ကူညီတတ်သောလက်၊ အဝတ်မရှိသူကို အဝတ်ပေးသောသူ၊ အိမ်၌တည်းခိုရန် ဧည့်သည်အာဂန္တုကိုပြုစုဧည့်ခံခြင်းသည် ကောင်းကင်တမန်ကို ပြုစုဧည့်ဝတ်ပေးရသောကြောင့် သူတို့သည် ကောင်းကင် သို့ပြန်၍ အစီရင်ခံသတင်းပေးလိမ့်မည်။ တရားမျှတသောလုပ်ဆောင်ချက် ကရုဏာထားတတ်သောသဘော၊ ရက်ရောတတ်သောစိတ်သည် ကောင်းကင် ခမည်းတော်၏စိတ်နှင့်ကိုက်ညီသည်။ ခမည်းတော်သည် ပလ္လင်ပေါ်၌ထိုင်နေ တော်မူလျက် ကြင်နာသနားခြင်းအမှုကိုပြုသူအပေါင်းတို့အား မိမိ၏အဖိုးမြတ် ဆုံးသောရတနာဘဏ္ဍာစာရင်းတွင် ထည့်သွင်းထားသည်။ သူတို့သည် ငါ၏ပိုင်ထိုက်သောသူများဖြစ်လိမ့်မည်ဟု ကောင်းကင်ဗိုလ်ခြေအရှင်ထာဝရ ဘုရားမိန့်တော်မူသည်။ ငါ၏ရတနာအပေါင်းကို စစ်ဆေးသောနေ့၌ ငါသည် ထိုသူတို့ကိုစုသိမ်းမည်။ ကရုဏာသနားခြင်းစိတ်နှင့်ပြုမူသူတိုင်း လိုအပ်နေသူ၊ ဒုက္ခရောက်သူကိုကူညီသူသည် ယေရှုရှင်ကိုပြုရသည်နှင့်တူသည်။ သင်သည် ဆင်းရဲသူကိုမစခြင်း၊ အနိုင်ကျင့်ခံရသူကိုဖေးမခြင်း၊ မိဘမဲ့များကို မိတ်ဆွေ ဖွဲ့ခြင်းပြုသောအခါ သင့်ကိုယ်သင် ယေရှုရှင်နှင့် သာ၍နီးကပ်စွာတိုးဝင် ချဉ်းကပ်နေခြင်းဖြစ်ကြောင်းကိုသိပါ။ Ellen G. White, Testimonies for the Church, vol. 2, p. 25.