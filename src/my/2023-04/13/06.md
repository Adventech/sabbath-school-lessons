---
title:  အမှုတော်ပြီးပြည့်စုံခြင်း
date:   28/12/2023
---

`ဗျာ၊ ၂၁း၁-၄ နှင့် ဗျာ၊ ၂၁း၂၂ - ၂၂း၅ ကိုဖတ်ပါ။ မည်သည့် မြင်ကွင်းကိုဖော်ပြပေးသနည်း။`

မြေကြီးသစ်၊ ကမ္ဘာသစ်၏ပရဒိသုဘုံနန်းသည် မည်သို့ရှိမည်နည်း။ အပြစ်မရှိ၊ သေခြင်းမရှိတော့ပါ။ စာတန်နှင့်လူဆိုးအားလုံး ဖျက်ဆီးခြင်းခံရပြီ။ ကျွန်ုပ်တို့သည် ကယ်တင်ရှင်ဘုရားနှင့်တွေ့ဆုံကာ ကျွန်ုပ်တို့ခွဲခွာခဲ့ရသော ချစ်သူများတို့နှင့် ပြန်ဆုံကြရမည်။ ကမ္ဘာသစ်လူအမျိုးမျိုး၊ ဘာသာစကားမျိုးစုံ ပြောသောသူများတို့နှင့် စည်ကားနေလိမ့်မည်။

ကမ္ဘာ့ဌာနချုပ်ရုံးမှ သတ်မှတ်ထောက်ခံပေးထားသည့် အမှုတော် ဆောင်ရွက်ခြင်းကိစ္စတွင် ကမ္ဘာပေါ်ရှိလူမျိုးနွယ်တိုင်းဆီသို့ ကမ္ဘာအနှံ့သာသနာ ဖြန့်ခြင်းဖြင့်ရောက်ရှိအောင်သွားကြရမည်။ “ရောက်ရှိပြီးသောအဖွဲ့နေရာမှနေ၍ အင်အားယူပြီး မရောက်သေးသောနေရာများတွင် ဝတ်ပြုခြင်းအစီအစဉ်၊ ကျမ်းစာအုပ်နှင့် အခြားစာပေများကို သူတို့၏ဘာသာစကားဖြင့် ပုံနှိပ်ဝေငှ ပေးရမည်။ ဘာသာစကားပြန်ဆိုနိုင်သူကိုအသုံးပြုပြီး အသင်းတော်ခေါင်းဆောင် များအနေဖြင့် စကားပြန်အားဖြင့် ဟောပြောနိုင်သည်။

သတင်းစကားမရောက်သေးသော နေရာများတွင်ရှိသောလူတို့သည် မိမိတို့၏ဒေသဝန်းကျင်၌ မြော်လင့်ခြင်းအသင်းသားတစ်ယောက်မျှမရှိ၊ သူတို့ အတွက် ဖတ်ရှုနိုင်သောစာအုပ်စာပေလည်းမရှိသေး၊ သူတို့၏ထုံးစံဓလေ့အတိုင်း ဝင်ရောက်သက်သေခံနိုင်မည့်သူများ မရှိနိုင်သေးသောသူများဖြစ်သည်။

ဒေသန္တရအသင်းတော်နှင့် ကွန်ဖရင့်အသင်းတော်တို့သည် မိမိတို့ ဝန်းကျင်ရှိသတင်းစကားမရောက်ရှိနိုင်သေးသောသူများအတွက် စဉ်းစားပေး ရမည်။ ယခုအချိန်သည် ဘုရားရှင်အမှုတော်ဆောင်ရွက်ရန် တပည့်တော်များ မွေးထုတ်ပေးရမည့်အချိန်ဖြစ်သည်။ လူမျိုးစုတိုင်းထံ သတင်းစကား ရောက်ရှိရန် ပြုရမည့်အချိန်ဖြစ်သည်။ ကယ်တင်ရှင်ပြန်ကြွလာရန် ပို၍အချိန်ကို နီးကပ်စေရပါမည်။ ကျွန်ုပ်တို့ကိုထားရှိသောကတိတော်အတိုင်း ကောင်းကင် သစ်မြေကြီးသစ်တွင် ထိုသူများကိုလည်းခေါ်ဆောင်၍ အတူနေထိုင်ကြမည်။

`စိန်ခေါ်ချက် - ခရစ်တော်ပြန်ကြွလာဖို့ရန်အချိန်ကို မည်သို့ပို၍မြန်စေနိုင် မည်နည်း။ သင်သည် မျိုးစေ့ချ၍ သတင်းကောင်းဧဝံဂေလိအကြောင်းကို လူတို့၏စိတ်နှလုံးသို့ စိုက်ပျိုးပေးနိုင်ပြီလား။ ထိုစိုက်ပျိုးသောအပင်ကို ရေလောင်း ၍ ယုံကြည်သူအသစ်များလာရန်၊ ခရစ်တော်ကိုသက်ဝင်ယုံကြည်လာရန် ကူညီ ပေးပြီလား။ ကတိတော်ထားသောကမ္ဘာသစ်အတွက် ဆုတောင်းပါ။ သင်နေ့စဉ် ဆုတောင်းပေးနေသောသူများတို့နှင့်အတူ နေထိုင်နိုင်ရန်မျှော်လင့်ပါ။`

`စိန်ခေါ်ချက်ပြုပါ - သင်နှင့်ရင်းနှီးနေသောသူအချို့ ခရစ်တော်ကိုလက်ခံရန် အသင့်ဖြစ်နေပြီ။ ယုံကြည်သူများနှင့်အတူ ပေါင်းသင်းရင်းနှီးလျက် ဘုရား ကျောင်းတက်နေသူများဖြစ်ပြီ။ သင်ကိုယ်တိုင် သူတို့ကိုယ်စားကိုယ်ချင်းစာ ကြည့်ပါ။ သင်၏ဘုရားကျောင်းသို့ ပထမဦးဆုံးအကြိမ်တက်လာသောသဘော ဖြင့် သဘောထားပါ။ သူတို့သည် မည်သည့်အတွေ့အကြုံကိုခံစားကြရမည် နည်း။ သင်၏အသင်းတော်သည် လူသစ်များရောက်ရှိလာတိုင်း မည်သို့ ဆက်ဆံတတ်သနည်း။ ဘုရားကျောင်းဆောက်လုပ်ဖို့ရန်သာ သင်စိတ်ဝင်စား သလား။ ယုံကြည်သူအသစ်အဖွဲ့ဖွဲ့စည်းရန် သင်စိတ်ဝင်စားခြင်းမရှိပါသလား။ အားနည်းနေသောဒေသများကို စတင်အမှုတော်ဆောင်ရန် သင်၏အသင်းတော် ခေါင်းဆောင်များနှင့်တိုင်ပင်ပါ။ တပည့်တော်များများရလာအောင် လက်တွဲ လုပ်ဆောင်ကြပါ။`