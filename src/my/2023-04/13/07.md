---
title:  ဆက်လက်လေ့လာရန်။
date:   29/12/2023
---

“ရွေးနုတ်ကယ်တင်ခြင်း၏အကြီးဆုံးအောင်ပွဲရလဒ်သည် ကျဆုံး သွားသောကမ္ဘာကြီးကို ဘုရားရှင်ထံပြန်လည်ယူဆောင်လာကာ ရှေ့တော်၌ ဆက်သခြင်းဖြစ်သည်။ အပြစ်ကြောင့် ကမ္ဘာသားများပျောက်ဆုံးနေရပြီး ပြန်လည်ရောက်ရှိလာခြင်းဖြစ်သည်။ လူကိုသာမက ကမ္ဘာတစ်ခုလုံးကို ပြန်လည် ရွေးနုတ်နိုင်ခြင်းဖြစ်သည်။ ထာဝရအစဉ် ဘုရားရှင်၏စကားတော်ကို နာခံ သွားရန်ဖြစ်သည်။ စာတန်သည် နှစ်ပေါင်းခြောက်ထောင်လုံးလုံး ကမ္ဘာကြီး ကိုပိုင်ဆိုင်စိုးမိုးနိုင်ရန် ကြိုးစားထားသည်။ ဘုရားရှင်၏မူလဖန်ဆင်းခြင်း လက်ရာတော် ပြန်၍ပြည့်စုံရသည်။ အမြင့်ဆုံံးသောဘုရားသခင်၏သန့်ရှင်း သူတို့သည် ထာဝရနိုင်ငံတော်ကို ကမ္ဘာအဆက်ဆက်အစဉ်ရရှိပိုင်ဆိုင်သွား လိမ့်မည်။” Ellen G. White, Patriarchs and Prophets, p. 342.

သို့သော် ယင်းအချိန်မရောက်ရှိမီ ကျွန်ုပ်တို့မှာတာဝန်ရှိသည်။ ဘုရားရှင်နှင့်တွဲလျက် ကမ္ဘာအနှံ့အမှုတော်ကိုဖြန့်ကြရမည်။ လူများကို သတိပေး သတင်းစကားပြောရင်း ပြန်လည်ဖန်ဆင်းမည့် ကတိတော်အကြောင်းအား ဟောပြောကြရမည်။

“ကျွန်ုပ်တို့၏ယုံကြည်ခြင်းအကြောင်းကို ဟောပြောသက်သေခံသူ များစွာကို ကျွန်ုပ်မြင်ချင်လှပါသည်။ ကောင်းကင်တမန်သုံးပါးသတင်းစကား ကို ဟောပြောသူများကြောင့် လူတို့သည်ကြားရ၍ အလင်းတရားရရှိကြသည်။ ကြားရပြီးသောသူတိုင်းလည်း ကမ္ဘာ့နေရာအနှံ့ မိမိတို့ရှိနေသောနေရာ၊ ရောက်ရှိ သောနေရာနှင့် ခက်ခဲသောနေရာသို့ တမင်သက်သက်သွားရောက်ဟောပြော ရမည့်တာဝန်ရှိသည်။ ကျွန်ုပ်သည် ကိုယ့်တာဝန်ကိုလုပ်နေရင်း အခြားသူများ လည်း အလင်းတရားသယ်ပိုးဟောပြောပေးနိုင်ရန်အခွင့်ကို ဖန်တီးပေးသည်။ ဘုရားရှင်သည် ကျွန်ုပ်တို့အား လက်နက်စုံကိုတပ်ဆင်ပေးနိုင်ပါစေ၊ ယုံကြည်သူ တို့သည် နောက်ဆုံးသတိပေးခြင်းအလုပ်ကို ကမ္ဘာကြီးအားဖော်ပြသတိပေးရန် တာဝန်ရှိသည်။” Ellen G. White, Letter 390, 1907. (ပုံနှိပ်ဖြန့်ဝေခြင်းမရှိသေး)

ယခုကွာတာတွင် ဘုရားရှင်၏အမှုတော်လုပ်ဆောင်ခြင်းအကြောင်းကို ရှုထောင့်မျိုးစုံမှ ကျွန်ုပ်တို့လေ့လာရကြပြီ။ ယခုအပတ်သင်ခန်းစာကို ဗျာဒိတ် ကျမ်း၏အဓိကသော့ချက်ဖြစ်သည့် ဘုရားရှင်နှင့် ပြန်လည်သင့်မြတ်အတူတကွ နေထိုင်ရန် အစီအစဉ်အကြောင်းကို လေ့လာထားသည်။ အမှုတော်သည် ပျက်စီးလျက်ရှိသော ဖန်ဆင်းခြင်းလက်ရာတော်များကို တစ်ဖန်အသစ်ပြုပြင် ဖန်ဆင်းနိုင်သောအမြင်များကိုပေးပြီး၊ အကြံတော်ပြည့်စုံသွားစေရန် လုပ်ဆောင် ခြင်းဖြစ်သည်။ ဒုက္ခဆင်းရဲ၊ နာကျင်ခြင်းဝေဒနာအားလုံးကို ကမ္ဘာပေါ်၌ ရင်ဆိုင်နေကြရ၍ ထိုဒုက္ခဆင်းရဲခြင်းအားလုံးအဆုံးသတ်သွားမည့်အချိန်ကို မျှော်လင့်နေကြသည်။ ဘုရားရှင်သည် ပျက်စီးကျိုးပဲ့နေသောကမ္ဘာကြီးကိုသာ လူတို့မစွဲလမ်းဘဲ၊ ပြန်လည်ဖန်ဆင်းမည့် ထာဝရတည်မြဲသောကမ္ဘာကြီးကို မျှော်လင့်ရန် ကျွန်ုပ်တို့ကိုကတိပေးသည်အတိုင်း၊ အားယူ၍ရဲရင့်ကြစို့။