---
title:  ကောင်းကင်တမန်သုံးပါးသတင်းစကားနှင့်အမှုတော်
date:   25/12/2023
---

ဗျာဒိတ်ကျမ်းသည် အမှားနှင့်အမှန်တိုက်ပွဲကြီးအတွင်း ပါဝင် နေရသောကျွန်ုပ်တို့အား ခွန်အားနှင့်အကြံကိုပေးထားသည်။ အထူးသဖြင့်မှာ ဗျာ၊ ၁၂း၁၂ ၌ “ထိုကြောင့်၊ ကောင်းကင်နှင့်ကောင်းကင်သားတို့ရွှင်လန်းကြ လော့။ မြေကြီးနှင့်ပင်လယ်သည် အမဂင်္လာရှိ၏။ အကြောင်းမူကား၊ မာရ်နတ် သည် မိမိကာလတစ်ခဏသာရှိသည်ကိုသိ၍၊ ပြင်းစွာသောဒေါသအမျက်နှင့်တကွ သင်တို့ရှိရာသို့ဆင်းလေပြီဟုဆိုကြသည်ကို ငါကြား၏။” နှုတ်ကပတ်တော်မှ ဖော်ပြသောအမှန်အမှားတိုက်ပွဲကြီးအကြောင်းကို အလုံးစုံ သို့မဟုတ် တစ်စိတ် တစ်ပိုင်းနားလည်ရန် လူသားများအတွက်ခက်ခဲသည်။ နောက်ဆုံးနေ့ရက် အတွက် အထူးထုတ်ဖော်ပေးသောသတင်းဖြစ်သည်။

`ဗျာ၊ ၁၄း၆-၁၂ ကိုဖတ်ပါ။ မည်သည့်အကြောင်းကို ယင်းကျမ်းချက် များကဖော်ပြပြီး ကျွန်ုပ်တို့ဆောင်ရွက်ရမည့်အမှုတော်နှင့် ပြောကြားရမည့် သတင်းသည် အဘယ်အရာနည်း။`

ဘုရားရှင်၏အမှုတော်ကိုလုပ်ဆောင်ရာ၌ အဓိကအရာမှာ သတင်း စကားပေးခြင်းဖြစ်သည်။ ဧဝံဂေလိသတင်းဖြစ်သည်။ ထိုသတင်းသည် အထူး အရေးပါလှသည်။ အမှုတော်၏အသက်သွေးကြောဖြစ်သည်။ ကမ္ဘာကြီးသည် ရှေ့ဖြစ်လာမည့်အရာအားသိနိုင်ရန်၊ ကြိုတင်သတိပေးရန်လိုသည်။ လူတိုင်းလူတိုင်း ရွေးချယ်မှုတစ်ခုခုကို မလွဲမသွေပြုရမည်ဖြစ်သည်။ ထာဝရအသက်လမ်းဖြစ်စေ၊ ထာဝရငရဲလမ်းဖြစ်စေ တစ်ခုခုကိုရွေးရလိမ့်မည်။ “ငါ့ဘက်၌မနေသောသူသည် ငါ့ရန်ဘက်ဖြစ်၏။ ငါနှင့်အတူမစုမသိမ်းသောသူသည် ကြဲဖြန့်သောသူဖြစ်၏” (လုကာ၊ ၁၁း၂၃)။

`ယေရှုရှင်၏စကားသည် ကျွန်ုပ်တို့အမှုတော်၌ပါဝင်ခြင်း မပါဝင်ခြင်း အတွက် မည်မျှထိရောက်သက်ဆိုင်သနည်း။`

ကောင်းကင်တမန်သုံးပါးသတင်းရေးထားသော ဗျာ၊ ၁၄ ကို သေသေ ချာချာကျကျနနလေ့လာပါ။ မြော်လင့်ခြင်းအသင်းတော်အတွက် ကြွေးကြော် ရမည့်သတင်းဖြစ်ပြီး တစ်ကမ္ဘာလုံးသိအောင်ကို ပြောကြားရမည့်တာဝန်ရှိသည်။ ဗဟိုအချက်အခြာသတင်းကို အဓိကနှစ်ပိုင်းသတ်မှတ်သည်။ “ထာဝရဧဝံဂေလိ သတင်းစကား” (ဗျာ၊ ၁၄း၆) နှင့် ဖန်ဆင်းရှင်ကိုကိုးကွယ်ခြင်းဖြစ်သည်။ ယင်းအဓိကအပိုင်းနှစ်ပိုင်းကို သန့်ရှင်းသူများ အထူးလိုက်လျှောက်မည့်အချက် များဖြစ်သည်။ “ဘုရားသခင်၏ပညတ်ကိုလည်းကောင်း၊ ယေရှု၏ယုံကြည်ခြင်း ကိုလည်းကောင်း၊ စောင့်ရှောက်သောသန့်ရှင်းသူတို့သည် ဤအရာ၌ သည်းခံ စရာအကြောင်းရှိ၏” (ဗျာ၊ ၁၄း၁၂)။ ကျွန်ုပ်တို့မည်သည့်အမှုကိုပြုကြပါစေ၊ အကောင်းဆုံးသောအလုပ်မှာ ဧဝံဂေလိကိုထောက်ပံ့ခြင်းဖြစ်သည်။ လူသားများ ကိုမစခြင်းဖြစ်သည်။ အမှုတော်အတွက်ခေါ်ဖိတ်ခြင်းကို ကျွန်ုပ်တို့မျက်ခြည် အပြတ်မခံရန် အရေးကြီးသည်။ ကျရှုံးလျက်ရှိသော ကမ္ဘာသားများအား “ထာဝရဧဝံဂေလိသတင်း” ၏ မျှော်လင့်စရာသတင်းကိုပြောကြားရန် တာဝန် ရှိသည်။ ကျွန်ုပ်တို့အပေါ်ကျရောက်လာမည့်အရာများကို ကြိုတင်သတိပေးရန် တာဝန်ရှိပါသည်။

`“ငါ့ဘက်၌မနေသောသူသည် ငါ့ရန်ဘက်ဖြစ်၏” (လု၊ ၁၁း၂၃)။ ယေရှုရှင်မိန့်တော်မူသောထိုစကားကို ကျွန်ုပ်တို့မည်သို့နားလည်မည်နည်း။ ယင်းစကားများကို သေချာစွာဆန်းစစ်ပြီး ကျွန်ုပ်တို့သည် မည်သည့်အခြေအနေ တွင်ရှိနေပါသနည်း။`