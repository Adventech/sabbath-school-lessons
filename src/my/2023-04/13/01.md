---
title:  ၁၃။ဘုရားရှင်၏အမှုတော်အဆုံးသတ်
date:   23/12/2023
---

### ဖတ်ရန်ကျမ်းချက်များ။
ဗျာ၊ ၁း၁-၇။ ၁ပေ၊ ၂း၉။ ဗျာ၊ ၁၄း၆-၁၂။ လု၊ ၁၁း၂၃။ ၁တိ၊ ၂း၄။ ဗျာ၊ ၂၁း၁-၄။

> <p>အလွတ်ကျမ်းချက်</p>
> “သို့ဖြစ်၍၊ ဤအရာအလုံးစုံတို့သည် ကုန်စင်မည်မှန်သော ကြောင့်၊ မိုးကောင်းကင်သည် မီးနှင့်ပျက်၍ လောကဓာတ်တို့သည် ပူအားကြီးလျက်၊ အရည်ကျိုခြင်းကိုခံရသောနေ့တည်းဟူသော၊ ဘုရား သခင်၏နေ့ရောက်လိမ့်မည်ဟု သင်တို့သည် မျှော်လင့်တောင့်တလျက်၊ သန့်ရှင်းသောအကျင့်ကိုကျင့်ခြင်း၊ ဘုရားဝတ်၌မွေ့လျော်ခြင်းအားဖြင့်၊ အဘယ်သို့သောသူဖြစ်အပ်ကြသနည်း” (၂ပေ၊ ၃း၁၁၊ ၁၂)။

ဗျာဒိတ်ကျမ်းသည် နောက်ဆုံးနေ့ရက်ကာလအတွက် အကြောင်း အရာများကို ကြိုတင်ပြောကြားပေးထားသည်။ ကျမ်း၏အဓိကရေးသားချက်မှာ ခရစ်တော်နှင့်စာတန်မာရ်နတ်အကြား ဖြစ်ပွားသောပဋိပက္ခကြီးအကြောင်းရင်း ဖြစ်သည်။ စာတန်သည် လောက၌ရရှိထားသောဘုန်းတန်ခိုးများ ဆုံးရှုံးရ သောကြောင့် ဘုရားသခင်ကို သစ္စာရှိသောသူများအား ဆက်လက်တိုက်ခိုက် ဒုက္ခပေးနေသည်။ ကျမ်း၏အထွတ်အထိပ်အရသာအရှိဆုံးအကြောင်းမှာ ယေရှုရှင် ပြန်လည်ကြွဆင်းလာ၍ မိမိ၏လူများကို စာတန်၏အချုပ်တွင်းမှကယ်တင် မည်ဖြစ်သည်။ အာဒံနှင့်ဧဝ၏အချိန်မှစ၍ သေလွန်ခဲ့သူများအပါအဝင် အသက်ရှင်လျက်ရှိနေသောသူများသည် ယေရှုရှင်ကို သစ္စာရှိစွာဖြင့်စောင့်မျှော် သူအားလုံး စာတန်၏ချုပ်ထားခြင်းမှ လွတ်မြောက်စေမည်။ ဗျာဒိတ်ကျမ်း သည် စာတန်နှင့်ဆိုးယုတ်သူများ မီးဖြင့်ဖျက်ဆီးခံရမည်အကြောင်း ကြိုတင် ပြောပြထားသည်။ ထိုနောက်တွင် ယေရှုရှင်သည် ပြန်လည်ပြုပြင်ထားသော ကမ္ဘာသစ်အပေါ်၌ မိမိ၏နိုင်ငံတော်ကို တည်ထောင်လိမ့်မည်ဟုဆိုထားသည်။

ဗျာဒိတ်ကျမ်းကိုလေ့လာသူအားလုံးအနေဖြင့် အသင်းတော်သမိုင်း ကြောင်းမှပေးထားသောအမှတ်အသားအားလုံး ကြိုတင်ဟောထားသော အနာ ဂတ္တိစကားများကို စိတ်ဝင်စားကြသည်။ ခရစ်နှစ် (၁) ရာစုမှစ၍ ယနေ့ ကျွန်ုပ်တို့အချိန်အထိ နောက်ဆုံးကာလအဆုံး ကြိုတင်ပြောသမျှကွက်တိပြည့်စုံ လာကြသည်။

မည်သို့ဖြစ်စေ၊ ယခုအပတ်သင်ခန်းစာသည် ကွာတာ၏နောက်ဆုံးပတ် ဖြစ်သည်။ ဗျာဒိတ်ကျမ်းကို အမှုဆောင်အတွက် လက်စွဲစာအုပ်တစ်အုပ်အဖြစ် အမှုတော်ကိုလုပ်ဆောင်ရန် ခေါ်တော်မူသောဘုရားသခင်မှ အသင်းတော် အတွက်ပေးထားသော ကျမ်းတစ်ကျမ်းဖြစ်သည်။ ယနေ့အတွက် သမ္မာတရား ကိုကြွေးကြော်ရာ၌ လူတိုင်းဘုရားရှင်ကိုလက်ခံမည်၊ ငြင်းပယ်မည်အထိ ကျွန်ုပ်တို့ လုပ်ဆောင်ကြရမည်။