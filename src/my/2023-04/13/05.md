---
title:  အမှုတော်၌အောင်မြင်မှု
date:   27/12/2023
---

အမှုတော်လုပ်ဆောင်ရာ၌ အောင်မြင်ခြင်းရရှိသည်ဆိုသောစကားသည် မည်သို့သောအဓိပ္ဋာယ်နည်း။ ရေနှစ်ခြင်းအပြုံလိုက်ခံသည်။ ဘုရားကျောင်း ဟီးတိုက်နေအောင်ဆောက်ထားသည်။ အသင်းသားများသည်ထက် ပို၍ များအောင်ပြုလုပ်သည်။ ကျွန်ုပ်တို့သိရမည်မှာ အသင်းတော်ထဲဝင်လာသူသည် လူမျိုးစု၊ အမျိုးအနွယ်ပေါင်းစုမှဝင်လာရမည်။ လူမျိုးနွယ်စုအမျိုးမျိုးအတွက် ရေဒီယို၊ အင်တာနက်နှင့် ရုပ်မြင်သံကြားများဖြင့် ဝင်ရောက်သွားနိုင်သည်။ ရှင်ပေါလုမှ ကောရိန်သုမြို့သားများအား ရေးသားပေးပို့သောစာကို သတိရပါ။ “ငါသည် စိုက်ပျိုးသောသူဖြစ်၏။ အာပေါလုသည် ရေးလောင်းသောသူ ဖြစ်၏။ အပင်ကိုကြီးပွားစေသောသူကား၊ ဘုရားသခင်ပေတည်း” (၁ကော၊ ၃း၆)။ တစ်နည်းအားဖြင့် ကျွန်ုပ်တို့လုပ်ရမည့်အရာကို လုပ်ဆောင်သွားရမည်။ ကြီးပွားတိုးတက်ခြင်းကို ဘုရားရှင်ပြုတော်မူလိမ့်မည်။

ကျွန်ုပ်တို့တွေ့မြင်ရပြီးသည်အတိုင်း ဘုရားရှင်၏အမှုတော်သည် လူမျိုး တိုင်း၊ ဘာသာတိုင်းဆီသို့ရောက်ရှိရန် ယေရှုရှင်မှ တပည့်တော်တို့ကိုစေလွှတ်၍ အမှုတော်ကိုလုပ်ဆောင်စေပါသည်။

**အောက်ပါကျမ်းချက်တို့ကိုဖတ်ပါ။ ယေရှုရှင်၏နောက်တော်သို့ လိုက်လာသူတိုင်း မည်သို့သောစာရိတ္တမျိုးရှိသည်ကို ကျမ်းချက်မှဖော်ပြသနည်း။**

`၂ကော ၁၁း၂။`

`ဟေရှာ၊ ၃ဝး၂၁။ ယောဟန်၊ ၁ဝး၂၇။ ယောဟန်၊ ၁၆း၁၂၊ ၁၃။`

`၂သက်၊ ၂း၉-၁၁။ ဟေဗြဲ၊ ၃း၁၂၊ ၁၃။ ၁ယော၊ ၁း၈`

`၁ယော၊ ၁း၉၊ ဗျာ၊ ရး၁၄။ ဗျာ၊ ၁၉း၈။`

ယေရှုရှင်၏တပည့်တော်တို့သည် စိတ်စင်ကြယ်ကြသည်။ ယေရှုရှင် အပေါ်သစ္စာစောင့်သည်။ သန့်ရှင်းဖြူစင်သောသတို့သမီးသည် မိမိ၏သတို့သား အတွက် သန့်ရှင်းစွာနေသည်။ ကိုယ်တော်ပို့ဆောင်သည့်လမ်းအတိုင်း လိုက်လျှောက်ကြသည်။ ကိုယ်တော်သည် သူတို့ကိုသန့်ရှင်းသောဝိညာဉ်တော် ၏အသံကလေးဖြင့် လမ်းပြခဲ့သည်။ ထိုနည်းအတိုင်း ကျွန်ုပ်တို့ကိုအမှုတော် ဆောင်စေလျက် ပြုစုထောက်မပေးသည်။ တပည့်တော်တို့အချင်းချင်းအကြား လိမ်လည်လှည့်ပတ်ခြင်းကင်းရှင်းသည်။ သူတို့သည် သံသယစကားမျိုး၊ မှားယွင်းသောသွန်သင်ခြင်းမျိုးနှင့် မကောင်းသောစာရိတ္တမျိုး လုံးဝမွေးမြူခြင်း မပြုကြပါ။ တစ်ပါးသူအပေါ် အထင်မြင်သေးသောသဘောလည်းမရှိကြပါ။ မိမိကိုယ်ကိုမပြည့်စုံ၊ ဘုရားရှင်၏ကျေးဇူးကရုဏာတော်ကြောင့် ရပ်တည် နိုင်သည်ဟု သဘောပိုက်ကြသည်။ ထိုကဲ့သို့နားလည်သဘောပေါက်ထား၍ အခြားသူများကိုလည်း ပြုပြင်သွန်သင်ပေးကြသည်။ ယုံကြည်သူအားလုံးကို ထောက်မပေးသည်။ ထိုနည်းဖြင့် အမှုတော်ကို အောင်မြင်စွာလုပ်ဆောင်နိုင် ကြသည်။

`“သီလနှင့်ပြည့်စုံသောသတို့သမီးကညာကဲ့သို့ ခရစ်တော်အားဆက်သ ရန်” (၂ကော၊ ၁၁း၂) သည် ဘာအဓိပ္ဋာယ်နည်း။ ကျွန်ုပ်တို့ကိုယ်တိုင်မှာ အပြစ်သားဖြစ်၍၊ ဘုရားသခင်၏ရှေ့တော်၌ သီလရှိသောသတို့သမီးကညာ ကဲ့သို့ ခရစ်တော်ကိုဆက်ကပ်နိုင်ပါမည်လား။ မည်သို့ဆက်သနိုင်မည်နည်း။`