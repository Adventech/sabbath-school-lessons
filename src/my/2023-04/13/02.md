---
title:  ဗျာဒိတ်ကျမ်း - ဘုရားရှင်၏နောက်ဆုံးနေ့ရက်အတွက်အမှုတော်
date:   24/12/2023
---

ဗျာဒိတ်ကျမ်းကို စာကြောင်းတိုင်းဖတ်ပါ။ ဘုရားရှင်၏အမှုတော် စေလွှတ်ခြင်းအကြောင်းကို တွေ့ရလိမ့်မည်။

`ဗျာ၊ ၁း၁-ရ ကိုဖတ်ပါ။ နောက်ဆုံးနေ့ရက်အတွက် ဗျာဒိတ်ကျမ်း သည် ဘုရားရှင်၏အမှုတော်အတွက်လုပ်ဆောင်ရန် အချက်အလက်များ ဖြစ်ကြောင်း သင်မြင်တွေ့ပါသလား။`

ဗျာဒိတ်ကျမ်း၏အစပိုင်းတွင်ဖော်ပြသောအချက်မှာ ယေရှုရှင်သည် မူလ အရင်းခံအကြောင်းဖြစ်သည်။ ဗျာ၊ ၁း၄၊ ၅ သည် သုံးပါးတစ်ဆူဘုရားအကြောင်း ကို ရှင်းထားသည်။ လူသားများအားလုံး ကယ်တင်ခြင်းရရှိရန် သုံးပါး ပေါင်းစည်းလုပ်ဆောင်ကြသည်။ ခမည်းတော်သည် ထာဝရအရှင်ဘုရား ဖြစ်တော်မူ၍ အတိတ်၊ ပစ္စုပ္ဋန်၊ အနာဂတ်အချိန်ပိုင်းအားလုံးကို ပိုင်ဆိုင် တည်နေတော်မူသည်။ သန့်ရှင်းသောဝိညာဉ်တော်ဘုရားသည် ခရစ်နှစ် (၁) ရာစုအတောအတွင်း တန်ခိုးပြည့်ဝစွာဖြင့် အမှုပြုတော်မူခြင်းလုပ်ဆောင်ခဲ့၍ အသင်းတော်အလွန်တိုးတက်ခဲ့သည်။ ထိုနောက်မှာ ရှင်ယောဟန်သည် ယေရှု ခရစ်တော်၏လုပ်ဆောင်မှုသဘောကို ပြန်၍သတိပေးပြန်သည်။ “သစ္စာရှိ သက်သေခံ” ဟူ၍လည်းကောင်း၊ “သေသောသူတို့တွင်သားဦး” ဟူ၍လည်း ကောင်း (ဗျာ၊ ၁း၅) ခေါ်ဆို၍ ဤကမ္ဘာမြေကိုပိုင်ထိုက်၍ အစိုးရသူအဖြစ် ဖော်ပြထားသည်။ စာတန်သည် ဤကမ္ဘာပေါ်တွင်မိမိနိုင်ငံတော်ကိုတည်ထောင် ရန်ကြိုးစားသည်။ သို့သော် အကြံအစည်ပျက်စီးသွားရသည်။ ဘုရားရှင်၏ အောင်ပွဲအဖြစ် စာတန်ကိုအနိုင်ယူခဲ့သောနည်းမှာ ဖန်ဆင်းရှင်သည် မိမိ အသွေးကိုသွန်း၍ ကျွန်ုပ်တို့၏ရှက်ကြောက်စရာအပြစ်အားလုံးကို ဆေးကြော တော်မူခဲ့သည်။

`ဗျာ၊ ၁း၆ နှင့် ၁ပေ၊ ၂း၉ ကိုဖတ်ပါ။ ယင်းကျမ်းချက်များသည် ရွေးနုတ်ခြင်းအကြောင်း မည်သို့ဖော်ပြသနည်း။`

ဘုရားရှင်၏အမှုတော်လုပ်ဆောင်ခြင်းရည်ရွယ်ချက်သည် ပျောက်ဆုံး ဝိညာဉ်ပြန်လည်ကယ်တင်ရန် သက်သက်မဟုတ်။ ဂုဏ်နှင့်ပြည့်သော ရုပ်အဂင်္ါ ကို ပြန်လည်ပြုပြင်ဖို့ရန်ဖြစ်သည်။ ကျွန်ုပ်တို့၏ကိုယ်ခန္ဓာကို ဘုရားသခင်၏ ပုံသဏ္ဍာန်နှင့် လုံးဝပြန်တူညီစေရန် ပြုတော်မူလိမ့်မည်။ ဘုရင့်မျိုး၊ ဘုရင့်နွယ်၊ တော်ဝင်မင်းမျိုးဖြစ်သွားရမည်အထိ ပြုတော်မူမည်။ အဘယ်ကြောင့်ဆိုသော် ကျွန်ုပ်တို့သည် စကြဝဠာကို အုပ်စိုးရသောရှင်ဘုရင်နှင့်သွေးသားတော်စပ်ရပြီ။ ယေရှုရှင်သည် အသွေးသွန်း၍ ကျွန်ုပ်တို့ကိုကယ်တင်ပြီ။ ယခုအချိန်မှာ လူသားအပေါင်းတို့သည် နန်းတွင်းမိသားစုဖြစ်လာပြီဖြစ်သည်။ ကျွန်ုပ်တို့ ယဇ်ပုရောဟိတ်မင်းဖြစ်ခွင့်ရပြီ၊ ယဇ်ပုရောဟိတ်မင်းဖြစ်ပြီ။ ခရစ်တော်သည် မိမိ၏နိုင်ငံတော်ကိုဖွဲ့စည်းရာ၌ အာဏာများကိုခွဲဝေအုပ်ချုပ်မှုပြုထားသည်။ ယဇ်ပုရောဟိတ်များခန့်ထားသည်။ နိုင်ငံသားဖြစ်ရန် ယဇ်ပုရောဟိတ်မင်းဖြစ် ရာထူးကိုပေးပြီ။

ဗျာ၊ ၁းရ တွင် အရေးပေါ်အမှုတော်အကြောင်းရေးထားသည်။ ယေရှုရှင်ကြွလာသောအခါ နိုင်ငံသားတို့သည် တိုင်းနိုင်ငံအသီးသီး၌ ငိုကြွေး ကြလိမ့်မည်။ ကယ်တင်ခြင်းဆုံးရှုံးသွားရခြင်းကြောင့်ဖြစ်သည်။ ဘုရားရှင်သည် သူနှင့်ဝေးကွာနေသူများကို တောင့်တလျက်ရှိသည်။ ဗျာဒိတ်ကျမ်း၏ဖွင့်ဆိုချက် အရ၊ ပျောက်ဆုံးနေသောလူသားများကို ဘုရားရှင်ရှာဖွေနေပါသည်။

`ကျွန်ုပ်တို့သည် ဘုရားဖန်ဆင်းထားရုံမကပါ။ တစ်ဖန်ပြန်လည် ရွေးယူရသေးသည်။ အလွန်မှပင်တန်ဖိုးကြီးမားသည်။ ယင်းအမှန်တရားသည် ကျွန်ုပ်တို့ကိုအဘယ်ကြောင့်မျှော်လင့်ခြင်းပေးထားသနည်း။ ကျွန်ုပ်တို့မည်သည့် အခြေအနေမျိုးပင်ရောက်နေပါစေ၊ စိတ်ပူပင်စရာလိုပါသလား။`