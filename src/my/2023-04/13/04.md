---
title:  နောက်ဆုံးပဋိပက္ခမှု
date:   26/12/2023
---

ယေရှုရှင်သည် တပည့်တော်တို့ကို မိန့်ဆိုသောစကားနှင့် ကျွန်ုပ်တို့ အတွက် သတိပေးခဲ့သောစကားမှာ “သင်တို့သွား၍ လူမျိုးတကာတို့ကို ငါ့တပည့်ဖြစ်စေလျက်၊ ခမည်းတော်၊ သားတော်၊ သန့်ရှင်းသောဝိညာဉ်တော် ၏နာမ၌ ဗတ္တိဇံကိုပေးကြလော့။ ငါသည် သင်တို့အားပေးသမျှသောပညတ် တော်တို့ကို စောင့်ရှောက်စေခြင်းငှာ ဆုံးမဩဝါဒပေးကြလော့။ ငါသည်လည်း ကပ်ကမ္ဘာကုန်သည့်တိုင်အောင် သင်တို့နှင့်အတူအစဉ်မပြတ်ရှိသည်ဟု တပည့် တော်တို့အား မိန့်တော်မူ၏” (မဿဲ၊ ၂၈း၁၉၊ ၂ဝ)။ ယေရှုရှင်၏အမိန့် ဖြစ်သည်။ ကောင်းကင်တမန်သုံးပါသတင်းကို နည်းမျိုးစုံဖြင့် ဟောပြောကြ ရမည်။ ထိုကောင်းကင်တမန်သုံးပါးသတင်းစကားကို “အသီးအသီးသော ဘာသာစကားကိုပြောသော လူအမျိုးအနွယ်ခပ်သိမ်းတို့အား ဟောကြားရလိမ့် မည်” (ဗျာ၊ ၁၄း၆)။ “ယနေ့အချိန်သမ္မာတရား” (၂ပေ၊ ၁း၁၂) ကို ဟောပြောရမည့်အလုပ်သည် ယေရှုရှင်၏အမိန့်တော်ဖြစ်သည်။

`၁ယော၊ ၄း၈။ ၂ပေ၊ ၃း၉။ ၁တိ၊ ၂း၄ နှင့် က၊ ၁၂း၃ ကိုဖတ်ပါ။ လူတိုင်း၊ လူမျိုးတိုင်းသည် ဘုရားရှင်အတွက် တန်ဖိုးရှိအလေးထားပါသလား။ အဘယ်ကြောင့်နည်း။`

ခရစ်တော်၏မေတ္တာတော်သည် လူသားအားလုံးအတွက်ဖြစ်သည်။ ထိုလူမျိုးမပါရ၊ ဤလူမျိုးမပါရဟူ၍မရှိပါ။ ဘာသာရေးလေ့လာသူတချို့အတွက်

ခရစ်တော်အသေခံခြင်းသည် ကြိုတင်ရွေးနုတ်ထားပြီး ကယ်တင်ခြင်းရရှိမည့် သူ့အတွက်ဟုစိတ်ထင်နှင့်ခံယူကြသော်လည်း၊ သမ္မာကျမ်းစာမှအရှင်းဆုံး ရေးသားထားချက်ကား၊ ခရစ်တော်ရှင်အသေခံတော်မူခြင်းသည် ကမ္ဘာသူ၊ ကမ္ဘာသားအားလုံးအတွက်ဖြစ်သည်ဟု ယတိပြတ်ရေးသားထားသည်ကို တွေ့ရ သည်။ တစ်မျိုး၊ တစ်ဘာသာ၊ တစ်ဖွဲ့တစ်စည်းတည်းအတွက် လုံးဝမဟုတ်ပါ။ လူသားတိုင်းအတွက်ဖြစ်သည်။ သင်သည် လူသတ္တဝါဖြစ်လျှင် ခရစ်တော် သည် သင့်အတွက်အသေခံသည်။ တခြားမေးမြန်းစုံစမ်းစရာအကြောင်းမရှိ တော့ပါ။ ထိုကြောင့် သင့်အနေဖြင့် မည်သို့သောသဘောဖြင့် ကိုယ်တော်၏ အသေခံတော်မူခြင်းကို တုံ့ပြန်ခံယူမည်နည်း။

ခရစ်တော်ပြန်ကြွလာချိန်၌ လူအမျိုးအစားနှစ်ဖွဲ့သာရှိမည်။ ဗျာ၊ ၁၃ နှင့် ၁ရ ၌ ဖော်ပြသောစာတန်းကို ဘာသာရေးနည်းဖြင့်သော်လည်းကောင်း၊ နိုင်ငံရေးနည်းဖြင့်သော်လည်းကောင်း ဖါးပင့်မြှောက်စားသူတစ်ဖွဲ့နှင့် ခရစ်တော် ကိုသေသည့်တိုင် အပြည့်အဝလုံးလုံးလျားလျားဆက်ကပ်အပ်နှံသူတို့ဖြစ်သည်။ “ဘုရားသခင်၏ပညတ်တော်ကိုစောင့်ရှောက်ခြင်း” ဖြင့် (ဗျာ၊ ၁၄း၁၂)။ မိမိ ၏ယုံကြည်ခြင်းကို သက်သေပြသူတို့ဖြစ်သည်။

အစအဦးကပင် လူသားများသည် ဘုရားသခင်၏မေတ္တာတော်၊ ဖြောင့်မတ်ခြင်းနှင့် မည်သည့်ဘုရားမျိုးဖြစ်သည်ကို သိရှိပြီးသားဖြစ်သည် (ရောမ၊ ၁း၁၈-၂၁)။ သို့ဖြစ်၍ လူသားအားလုံးသည် မိမိတို့ဖြတ်သန်းလာခဲ့သော အသက်တာအတွင်း ဘုရားရှင်နှင့် မည်မျှချဉ်းကပ်ခဲ့၍ ကိုယ်တော်အလိုရှိသော အသက်တာမျိုးနှင့် အသက်ရှင်လျှောက်လှမ်းခြင်းရှိမရှိအပေါ် တရားစီရင်ခံကြ ရမည်ဖြစ်သည်။ ပညတ်တရားကိုသိသည်ဖြစ်စေ၊ မသိသည်ဖြစ်စေ၊ အသက်တာ လျှောက်လှမ်းခြင်းအပေါ်မူတည်၍ စီရင်ခြင်းခံရမည် (ရောမ၊ ၂း၁၁-၁၆)။

သို့သော် ယခုနောက်ဆုံးသောကာလအချိန်တွင် အယူဝါဒကွဲပြား ခြင်းများ ပိုမိုကြီးထွားလာလျက်၊ လူတို့သည် ဩတ္တပ္ဋလွတ်လပ်ခွင့်ကို မလေးစား တော့ချေ။ လူတို့သည် မိမိတို့ကိုယ်ကို စာတန်အဖွဲ့အစည်းသို့ သွတ်သွင်း ကြသည်။ စာတန်၏ဗျူဟာလှည့်ဖြားခြင်းကိုသိရှိစေရန် ကောင်းကင်တမန် သုံးပါးသတင်းစကားကို အမြန်ဟောကြားကြရမည်။ ကျွန်ုပ်တို့ကြွေးကြော်သော ကောင်းကင်တမန်သုံးပါးသတင်းစကားအပြင် အခြားသောအမှုတော် လုပ်ဆောင် ရန် မရှိတော့ပါ။

`ခရစ်တော်သည် သင်ကိုယ်တိုင်အတွက် အသေခံပေးကြောင်းကို သတိရပါ။ သင်လုပ်သမျှသည် မည်သို့ရှိခဲ့ကြောင်းကိုစဉ်းစားပါ။ ဆိုးသည် ဖြစ်ဖြစ်၊ ယုတ်ညံ့သည်ဖြစ်ဖြစ် ခရစ်တော်၏အသေခံခြင်းဖြင့် ကပ်တိုင်တော် မှပေးဆပ်ခြင်းသည် အားလုံးသောအရာတို့ကို ချေဖျက်နိုင်မည်လား။`