---
title:  သူဌေးကြီးများဆီသို့အမှုတော်ဆောင်ခြင်း
date:   29/11/2023
---

`မဿဲ၊ ၁၉း၁၆-၂၂ ကိုဖတ်ပါ။ မည်သည့်သင်ခန်းစာရရှိနိုင်သနည်း။ နိကောဒင်သည် ယေရှုကိုလက်မခံသူဖြစ်ပါသလား။ နှိုင်းယှဉ်ပါ။`

ယေရှုသည် သူဌေးလူငယ်နှင့်ပြောဆိုရာတွင် ကြွယ်ဝချမ်းသာခြင်း သည် မည်မျှအန္တရာယ်ကြီးကြောင်း၊ ထောင်ချောက်ကြီးဖြစ်နေကြောင်းကို ရှင်းပြ သည်။ ကိုယ်တော်၏နှုတ်မြွက်စကားကို တစ်ဖန်ကြည့်ပါ။ “တစ်ဖန် ငါဆို သည်ကား၊ ကုလားအုတ်သည် အပ်နဖါးကိုလျှိုလွယ်၏။ ငွေရတတ်သောသူ သည် ဘုရားသခင်၏နိုင်ငံတော်သို့ဝင်ခဲသည်ဟု တပည့်တော်တို့အားမိန့်တော် မူ၏” (မဿဲ၊ ၁၉း၂၄)။ ဆိုလိုရင်းမှာ သူဌေးများကယ်တင်ခြင်းမရနိုင်ဟု ဆိုခြင်းမဟုတ်ပါ။ သို့သော် သူဌေးများအမှုမဲ့အမှတ်မဲ့နေလျှင် သူတို့၏ကြွယ်ဝ ခြင်းသည် ကယ်တင်ခြင်းအတွက် အဟန့်အတားဖြစ်စေမည်ဖြစ်သည်။

နောက်ဆုံး ချမ်းသာသူဖြစ်စေ၊ ဆင်းရဲသူဖြစ်စေ ညီမျှသောနိဂုံးကို ရရှိကြမည်ဖြစ်သည်။ သခင်္ျိုင်းသို့သာသွားရမည်ဖြစ်သည်။ အဓိပ္ဋာယ်မှာ အသက်ကိုငွေနှင့်ဝယ်၍မရကြောင်း၊ အခြားပစ္စည်းများကို ငွေနှင့်ဝယ်၍ရကောင်း ရနိုင်သော်လည်း အသက်ရှင်နိုင်ရန် ငွေဖြင့်ဝယ်၍မရနိုင်ပါ။ မသေအောင် ငွေနှင့်တားဆီး၍မရပါ။ ထိုမသေနိုင်သောအသက်ကို အထူးဆုလာဘ်လက်ဆောင် အဖြစ် ယေရှုရှင်ကိုယုံကြည်သောသူမှသာရရှိလိမ့်မည်။ “ယေရှုကလည်း ငါသည် ထမြောက်ခြင်းအကြောင်း၊ အသက်ရှင်ခြင်းအကြောင်းဖြစ်၏။ ငါ့ကို ယုံကြည်သောသူသည် သေလွန်သော်လည်းရှင်လိမ့်မည်” (ယောဟန်၊ ၁၁း၂၅)။

`လုကာ၊ ၁၉း၁-၁ဝ ကိုဖတ်ပါ။ မည်သို့သောထူးခြားချက်ပါဝင် သနည်း။ သူဌေးလူငယ်ကလေး၏အကြောင်းကို သင်နှိုင်းယှဉ်လေ့လာနိုင်ပါ မည်လား။`

ဇက္ခဲသည် မမျှော်လင့်ဘဲ လမ်းမကြီးပေါ်တွင် ယေရှုကိုတွေ့ရ၍ အရာရှိသူဌေးလူငယ်၏တုံ့ပြန်ပုံနှင့်မတူသော တုံ့ပြန်မှုပြုခဲ့သည်။ မှတ်သား ဖွယ်အကြောင်း၌ ယေရှုသည်ဇက္ခဲအား ရှိသမျှအားလုံးရောင်းချပြီး ဆင်းရဲသား ကိုဝေငှရန်မပြောခဲ့ပါ။ သို့သော် သူဌေးလူငယ်လေးကိုမူ သူပြောခဲ့သည်။ ယေရှုရှင်သည် သူဌေးလူငယ်လေး၏စိတ်သည် ငွေနှင့်ချည်ထားကြောင်းကို အတပ်သိသည်။ ထိုသို့ရှိနေခြင်းကြောင့် ယေရှုရှင်ပြောထွက်ခဲ့ခြင်းဖြစ်သည်။ ဇက္ခဲ၏အိမ်၌ ယေရှုရှင်သည် မည်သို့ဇက္ခဲကိုပြောသည်၊ တိုက်တွန်းသည်၊ အားပေးသည်ကို ကျွန်ုပ်တို့မသိနိုင်ပါ။ သို့သော် ဇက္ခဲသည် ယေရှုရှင်၏ စကားအပေါ်အလွန်သဘောကျခဲ့သည်။ သူကိုယ်တိုင်ပြောင်းလဲ၍ အသက်တာ အသစ်ဖြင့် အသက်ရှင်ရမည်ကိုသိသည်။ အထူးသဖြင့် သူ၏ပိုင်ဆိုင်သော ကြွယ်ဝမှုအပေါ် မည်သို့စီစဉ်ရမည်ကိုနားလည်သည်။

`“လူသည် ဤစကြဝဠာကို အကြွင်းမဲ့အစိုးရ၍ မိမိအသက်ဝိညာဉ် ရှုံးလျှင် အဘယ်ကျေးဇူးရှိသနည်း။ မိမိအသက်ဝိညာဉ်ကို အဘယ်ဥစ္စာနှင့် ရွေးနိုင်သနည်း” (မဿဲ၊ ၁၆း၂၆)။ ကျွန်ုပ်တို့အားလုံးကို ယင်းကျမ်းစကားက မည်သို့သတိပေးနေသနည်း။`