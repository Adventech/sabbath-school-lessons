---
title:  နေမန်
date:   27/11/2023
---

ခရစ်တော်သည် လူသားတိုင်းအတွက် အသေခံတော်မူခဲ့သည်။ မည်သည့်အခြေအနေမျိုးပင်ရှိခဲ့ပါစေ၊ ချမ်းသာသူ၊ လူမျိုးစုအနွယ်အပွား၊ ခန့်ညားထည်ဝါခြင်းမလိုပါ။ လူတိုင်းအတွက်အသေခံခဲ့သည်။ ဘုရားရှင်သည် ခရစ်ယာန်မဟုတ်သူများအတွက်လည်း မိမိတို့၌ရှိသောအလင်းကို ထွန်းလင်းပြသ ဖို့ရန် အလိုတော်ရှိသည်။ Ellen G. White, The Acts of Apostles, p. 416.

`၄ရာ၊ ၅း၁-၁၉ ကိုဖတ်ပါ။ လူတိုင်းကို ဘုရားရှင်အကြောင်းပြောနိုင် ရန် ယင်းကျမ်းချက်မှ မည်သို့သောအကြောင်းအရာကို ရေးသားထားသနည်း။`

၄ရာ၊ ၅း၁၇-၁၉ ၌ မှတ်တမ်းတင်ထားသောအကြောင်းအရာမှာ စစ်သူကြီးနေမန်၏နူနာရောဂါကို ဘုရားရှင်ပျောက်ကင်းစေပြီးနောက် ဖြစ်လေ့ မရှိသောတောင်းဆိုမှုနှစ်ရပ်ကို သူပြုခဲ့သည်။ ဣသရေလပြည်ရှိမြေကြီးကို မြည်းနှစ်စီးစာအလေးတင်၍ ရှုရိပြည်သို့ယူဆောင်သွားပြီး အသက်ရှင် တော်မူသောထာဝရဘုရားကို ကိုးကွယ်ဖို့ရန်ရည်ရွယ်ချက်ဖြင့် အမှတ်အသားပြုရန်၊ မြေကြီးယူသွားရန် တောင်းဆိုသည်။ “နေမန်ကလည်း၊ သို့ဖြစ်လျှင် ကိုယ်တော်ကျွန်သည် မြည်းနှစ်စီးနှင့်တင်၍ မြေအနည်းငယ်ကိုယူပါရစေ။ ကိုယ်တော်ကျွန်သည် မီးရှို့ရာယဇ်အစရှိသော အဘယ်ယဇ်ကိုမျှထာဝရဘုရားမှ တစ်ပါး အခြားသောဘုရားအား နောက်တစ်ဖန်မပူဇော်ပါ” (၄ရာ၊ ၅း၁၇)။ ဒုတိယအချက်တောင်းဆိုမှုပြုသောနေမန်၏တောင်းဆိုချက်သည် သူ၏ ရှင်ဘုရင်မင်းကြီးနှင့်အတူ လာရောက်ဦးညွှတ်ခွင့်ပေးပါရန်ဖြစ်သည်။ နောင်လာ မည့်အချိန်တစ်လျှောက် သူ၏မင်းကြီးနတ်ဘုရားများကို လုံးဝမကိုးကွယ်တော့ဟု အဓိပ္ဋာယ်ရသည်။

ယခုတွင်နေမန်သည် စစ်မှန်သောဘုရားကို ယုံကြည်ကိုးကွယ်သော ယုံကြည်သူဖြစ်လာသည်။ နတ်အမျိုးစုံကိုကိုးကွယ်နေသူဖြစ်ငြားလည်း ဖန်ဆင်းရှင် ထာဝရဘုရားကိုသာ ကိုးကွယ်တော့မည်။ ဣသရေလတိုင်းပြည်မှမြေကို ယူဆောင်လာသည့်အဓိပ္ဋာယ်မှာ နေမန်သည် ဖန်ဆင်းရှင်ဘုရားကို ကောင်းစွာ နားလည်သဘောပေါက်ခြင်းမရှိပါ။ သူ၏ပင်ကိုသဘောအရ ဣသရေလ တို့ကိုးကွယ်သော ဘုရားရှိသောမြေ၊ အုပ်စိုးထားသောမြေဟု အထင်ရှိနေသည်။ အလျင်သူကိုးကွယ်ထားသောနတ်ဘုရားများ၏ယူဆချက်အတိုင်း ထိုမြေကြီးဖြင့် ယဇ်ပလ္လင်တည်လိုဟန်ရှိပါသည်။ ဒွိဟနောသောအယူအဆဖြင့် ထာဝရ ဘုရားနှင့် နတ်များကို ရောပြွမ်းသမယုံကြည်ခြင်းမျိုးဖြစ်သည်။ နေမန်၏ အတ္ထုပ္ဋတ္တိအကြောင်းသည် ခရစ်ယာန်မဟုတ်ခဲ့သူများသည် ခရစ်တော်ထံ ရောက်လာခြင်းနှင့်ဆင်တူသည်။ သင်ခန်းစာယူနိုင်သောနေမန်၏အကြောင်း သည် ကမ္ဘာလူသားတို့အမြင် အယူအဆပြောင်းလဲသောအချိန်ရှိလာခြင်းဖြစ်သည်။

ဒုတိယယှဉ်ပြိုင်ချက်မှာ ပို၍ပြဿနာကြီးသည်။ နေမန်သည် သူ၏ သခင်မင်းကြီးနှင့်အတူ ထာဝရဘုရားရှေ့တော်၌ဒူးထောက်ပြီး မိမိ၏အပြစ် ဖြေလွှတ်စေရန် အဘယ်ကြောင့်ကြံစည်ရသနည်း။ ပုရောဖက်ဧလိရှဲ၏တုံ့ပြန် စကားသည် အကြောင်းတစ်ခုကို ဦးတည်မှုဖြစ်စေသည်။ “ငြိမ်ဝပ်စွာသွား လော့” (၄ရာ၊ ၅း၁၉)။ ရှုရိပြည်တွင် နေမန်သည် အလွန်ဩဇာကြီးမားသူ ဖြစ်သည်။ ယခုမှာ ယုံကြည်ခြင်းအသစ်ကိုရရှိခြင်းကြောင့် နေမန်သည် ရှုရိတိုင်းပြည်အတွင်း ထာဝရဘုရားအကြောင်းသက်သေခံရန် တာဝန်ရှိပြီ ဖြစ်သည်။ ယုံကြည်သူအသစ်များအနေဖြင့် အရေးကြီးသောလုပ်ဆောင်ရန် အမှုဖြစ်သည်။ အထူးသဖြင့် အခြားယုံကြည်ခြင်းမှဝင်လာသူများသည် တာဝန် အလွန်ကြီးသည်။ ယုံကြည်သူမဖြစ်ခင် မိမိတို့ကျင်လည်ခဲ့သောထုံးစံယဉ်ကျေးမှု နှင့် လူမှုပေါင်းသင်းခြင်းအတွက် သက်သေပြန်၍ဖြစ်စေရန် တာဝန်ရှိသည်။

“သတိရပါ။ နေမန်သည် မိမိ၏တိုင်းပြည်မှ မှားယွင်းသောနတ်များ ကိုစွန့်ခွာကာ နူနာပျောက်ကင်းပြီး သန့်ရှင်းသောခန္ဓာအသစ်ပိုင်ဆိုင်လာသူ တစ်ဦးကဲ့သို့ ဖန်ဆင်းရှင်ထာဝရဘုရားကို သက်ဝင်ယုံကြည်လာတော့သည်။ မိမိ၏အသက်တာခရီးအသစ်ကို အစပြုလျှောက်လှမ်းရပြီ။ ဆက်လက်ရှင်သန် ကြီးထွားဖို့ရန်လိုပါသည်။” The SDA Bible Commentary, vol. 2, p. 878.

`လူတစ်ဦးကို အတင်းအကျပ်၊ အဆောတလျင် ယုံကြည်ခြင်း၌ သွတ်သွင်းရန်မလိုပါ။ အထူသဖြင့် ခရစ်ယာန်မဟုတ်သော မိဘနောက်ခံ ရှိသူများကို မိမိတို့၏ထုံးစံများအားအတင်းစွန့်ပြီး မြန်မြန်ဆန်ဆန်ရေနစ်ခြင်း ခံခိုင်းရန် သင့်လျော်မည်ဟု သင်ထင်ပါသလား။`