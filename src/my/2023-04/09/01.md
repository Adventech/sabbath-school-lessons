---
title:  ၉။ဩဇာရှိသူများအတွက်အမှုတော်
date:   25/11/2023
---

### ဖတ်ရန်ကျမ်းချက်များ။
ဒံ၊ ၄။ ၄ရာ၊ ၅း၁-၁၉။ ယောဟန်၊ ၃း၁-၁၂။ ယောဟန်၊ ရး၄၃-၅၂။ မဿဲ၊ ၁၉း၁၆-၂၂။ ယောဟန်၊ ၁၉း၃၈-၄၂။

> <p>အလွတ်ကျမ်းချက်</p>
> “လူသည် ဤစကြဝဠာကို အကြွင်းမဲ့အစိုးရ၍ မိမိအသက် ဝိညာဉ်ရှုံးလျှင် အဘယ်ကျေးဇူးရှိသနည်း” (မဿဲ၊ ၁၆း၂၆)။

သမ္မာကျမ်းစာသည် လွန်ခဲ့သောနှစ်ပေါင်းများစွာက ရေးသားထားခြင်း ခံရသော်လည်း ဘုရားရှင်၏နှုတ်ကပတ်တော်သည် ကမ္ဘာကြီးကို အမှန်တရား ဖွင့်ပြလျက်ရှိနေသည်။ အမှန်တရားများစွာထဲမှ လူ၏မူလဘူတသဘာဝအစ အကြောင်း၊ နှစ်မည်မျှကြာညောင်းပါစေ၊ လူသည် လူသာဖြစ်နေသည်။ ခုနစ်ရာ စုပိုင်းက ယုဒလူနှင့် ၂၁ ရာစုနှစ်ပိုင်းက ဘရာဇီးလူသည် မထူးခြားလာပါ။ လူသားချင်းအတူတူပင်ဖြစ်သည်။ အပြစ်သားဟူသမျှ ဘုရားသခင်၏ကရုဏာ တော်ကိုလိုအပ်လျက်ရှိသည်။

လူချမ်းသာဖြစ်စေ၊ လူကုံထံဖြစ်စေ အပါအဝင်ဖြစ်သည်။ သမ္မာကျမ်းစာ ရေးသားသောအချိန်၌ လူချမ်းသာနှင့်လူကုံထံသည် ယခုခေတ်လူချမ်းသာနှင့် လူကုံထံများနှင့် မထူးမခြား၊ တစ်မျိုးတည်းဖြစ်သည်။ ချမ်းသာရန်၊ ကျော်ကြားရန်၊ အာဏာရရန်သာကြိုးစားကြသည်။ ဘုရားရှင်သည် လူချမ်းသာ၊ လူကုံထံ အာဏာ ရှိသူများကိုလည်း ကယ်တင်ခြင်းပေးချင်သည်။ ဆင်းရဲချို့တဲ့သူများကိုလည်း ကယ်တင်ခြင်းပေးချင်သည်။ သမ္မာကျမ်း၌ဖော်ပြသောလူချမ်းသာ၊ အာဏာရှိ သို့မဟုတ် ချမ်းလည်းချမ်းသာ၊ ဩဇာလည်းရှိသူကို အမျိုးသားတို့အတွက် အသုံးပြုသည်။ အာဗြဟံ၊ ဣဇာက်၊ ယာကုပ်၊ ရှောလုမုန်၊ ယောသပ်နှင့် အခြား နာမည်မပါသူတို့ကို ဘုရားအသုံးပြုခဲ့သည်။

ယခုအပတ်မှာ လူချမ်းသာနှင့်လူကုံထံများထံသို့ အမှုတော်ဆောင်ရွက် ခြင်းအကြောင်းကို လေ့လာရပါမည်။ ကျွန်ုပ်တို့အတူတကွလေ့လာပြီး လူချမ်းသာ၊ လူကုံထံများကို မည်သို့ဘုရားအသုံးပြုပြီး ခရစ်တော်ကိုမြော်လင့်သောသတ္တမနေ့ အသင်းတော်ကို သက်သေခံစေသည့်အကြောင်း တင်ဆက်ကြစို့။