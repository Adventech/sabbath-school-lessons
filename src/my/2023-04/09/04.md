---
title:  သိသည်အတိုင်းသက်သေခံသောနိကောဒင်
date:   28/11/2023
---

နိကောဒင်သည် ပညာရှိပုဂ္ဂိုလ်တစ်ဦးဖြစ်သည်။ သမ္မာကျမ်းစာမှ သူ့အား ယုဒလူမျိုးအုပ်ချုပ်ရေးရာထူးရှိသူတစ်ဦးဟု ဖော်ပြထားသည် (ယောဟန်၊ ၃း၁)။ ယေရှုရှင်ကိုယ်တိုင်မှ သူ့အား ဣသရေလအမျိုးသားတွင် ဆရာ တစ်ပါးဟုညွှန်းထားသည် (ယောဟန်၊ ၃း၁ဝ)။ သူသည် ကျမ်းစကားကို ကောင်းစွာနားလည်သောသူတစ်ဦးလည်းဖြစ်သည်။ သခင်ဘုရားကို ငံ့လင့် ဆာလောင်နေသော ဝိညာဉ်ရေးသမားတစ်ဦးလည်းဖြစ်သည်။ လူသားတို့၏ ရှုထောင့်အမြင်မှာ ဘုရားရှင်၏နောက်တော်သို့ တစိုက်မတ်မတ်လိုက်လျှောက် သူဟုထင်ကြမည်။ ပညတ်ချက်အားလုံးကို စောင့်ထိန်းခဲ့သည်။ ဂျူးလူမျိုး အကြား လူများတို့၏လေးစားခြင်းကိုခံရသူလည်းဖြစ်သည်။ ဩဇာအာဏာရှိ လူကုံထံချမ်းသာသူလည်းဖြစ်သည်။ သူ၏အခြေအနေကိုကြည့်ပြီး ဘုရား ကောင်းချီးပေးထားသည်ဟု လက်ခံကြသည်။ အပြင်ပန်းအနေဖြင့်ကြည့်လျှင် ယင်းသို့ပေါ်လွင်ထင်ရှားသည်။ အပြင်ပန်းသဘောသဘာဝဖြစ်သည်။

`ယောဟန်၊ ၃း၁-၁၂ ကိုဖတ်ပါ။ နိကောဒင်၌လိုအပ်လျက်ရှိသော ဝိညာဉ်ရေးကဏ္ဍနှင့် ယေရှုရှင်မှမည်သို့ဖော်ပြပေးသနည်း။`

ယေရှုရှင်အထံတော်သို့ နိကောဒင်ရောက်လာချိန်မှာ အိန္ဒြေဆောင် ထားကာ ခပ်တည်တည်ပင်နေခဲ့သည်။ သို့သော် ဘုရားရှင်သည် သူ၏စိတ်ကို အကုန်အစင်သိတော်မူ၏။ ထိုနည်းတူ လူကုံထံ၊ လူချမ်းသာနှင့် ဩဇာအာဏာ ရှိသူတို့၏စိတ်ကို ကိုယ်တော်သိတော်မူသည်။ သူတို့၌ နောက်ခံအခြေအနေ မည်သို့ပင်ရှိပါစေ၊ ကိုယ်တော်အလုံးစုံကို သိရှိတော်မူ၏။ နိကောဒင်သည် ယေရှုရှင်အထံတော်သို့လာရခြင်းမှာ ယေရှုရှင်၏သွန်သင်တော်မူခြင်းကို နှစ်သက် ခြင်းကြောင့်ဖြစ်သည်။ ထိုကြောင့် သူ၏မာနအားလုံးကိုချထားကာ ခရစ်တော် ဆီသို့ရောက်လာခဲ့ခြင်းဖြစ်သည်။ ထိုညတွင်းချင်းမှာပင် သူသည် တစ်သက်လုံး အတွက်ပြောင်းလဲသွားသည်။ ယေရှုရှင်ကို အမှန်တကယ် ထာဝရဘုရား စေလွှတ်တော်မူကြောင်းသိရှိသွားသည့်တိုင် နိကောဒင်ပေါ်ပေါ်ထင်ထင်နောက် တော်သို့မလိုက်ခဲ့ပါ။

`ယောဟန်၊ ရး၄၃-၅၂ နှင့် ယောဟန်၊ ၁၉း၃၉ ကိုဖတ်ပါ။ ယင်း ကျမ်းချက်များသည် ယေရှုရှင်နှင့်နိကောဒင်အကြောင်း မည်သို့ဖော်ပြပေးသနည်း။`

ဖော်ပြပါကျမ်းချက်အရ နိကောဒင်သည် ယေရှုရှင်ကိုအလွန်ကြည်ညို လေးစားသွားကြောင်း မှတ်တမ်းပြုထားသည်။ သို့ဖြစ်သောကြောင့် ယေရှု အသက်ရှင်နေချိန်နှင့် အသက်သေခဲ့သည့်နောက်ပိုင်းများမှာပင် နိကောဒင်သည် ကာကွယ်စောင့်ရှောက်ပေးခဲ့သည်။ ယေရှုရှင်သည် နိကောဒင်ကိုကောင်းစွာ သင်ကြားပေးနိုင်သည်၊ မသင်ကြားနိုင်ခဲ့သည်ကို မေးခွန်းထုတ်ရန်မရှိတော့ပါ။ ပညာရှိ၊ ပညာတတ်ကြီးနိကောဒင်သည် ကယ်တင်ရှင်လိုအပ်ကြောင်းကို သိသဖြင့် ကျွန်ုပ်တို့လည်း ထိုနည်းတူသိရန်လိုသည်။

`ကျွန်ုပ်တို့၌အမှန်တရားရှိသည်ဟူသော မာနစိတ်သည် အချိန်မရွေး ထောင်ချောက်ဖြစ်သွားနိုင်ကြောင်းကို အဘယ်ကြောင့်သတိပြုသင့်သနည်း။ ထိုအမှန်တရားကိုသိရုံနှင့် ကျွန်ုပ်တို့ကယ်တင်ခြင်းရနိုင်မည်လား။ အသိဉာဏ် များစွာရှိနေပါလျက်၊ လူများစွာတို့အဘယ်ကြောင့်ဆုံးရှုံးနေကြသနည်း။ ကောင်းကင်တမန်သုံးပါးသတင်းစကားသည် ကျွန်ုပ်တို့ကိုကယ်တင်ခြင်းပေးနိုင် ပါသလား။`