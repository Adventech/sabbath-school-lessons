---
title:  နေဗုခဒ်နေဇာ
date:   26/11/2023
---

ကျွန်ုပ်တို့မြော်လင့်ခြင်းအသင်းတော်အနေဖြင့် အကန့်အသတ်မထား ရွေးနုတ်ခြင်းသဘောကို ယုံကြည်လက်ခံထားသည်။ အဓိပ္ဋာယ်မှာ အချို့ ခရစ်ယာန်များနှင့်နှိုင်းယှဉ်သော်၊ ကျွန်ုပ်တို့ယုံကြည်ချက်အရ၊ ခရစ်တော်တစ်ခါ အသေခံပြီး ကမ္ဘာပေါ်ရှိလူအားလုံးအတွက် လုံလောက်သွားသည်။ ဘုရားရှင် ကြိုတင်သတ်မှတ်ထားသူများအတွက်သာမဟုတ်ပါ။ အကြောင်းမှာ ဘုရားရှင် သည် “လူအပေါင်းတို့သည် ကယ်တင်ခြင်းသို့ရောက်၍ သမ္မာတရားကိုသိစေ ခြင်းငှာ၊ ဘုရားသခင်အလိုတော်ရှိ၏” (၁တိ၊ ၂း၄)။ ယေရှုရှင်သည် မိမိကိုယ်ကို ယဇ်ကောင်အဖြစ်အပူဇော်ခံကာ “ထိုသခင်သည် ငါတို့၏အပြစ်မက၊ လောကီ သားအပေါင်းတို့၏အပြစ်ဖြေစရာအကြောင်းဖြစ်တော်မူ၏ (၁ယော၊ ၂း၂)။ သို့ဖြစ်လျှင် လူတိုင်းလူတိုင်းရွေးနုတ်ခြင်းခံရပြီ။ “ကမ္ဘာမတည်မရှိမီ ငါတို့ကို ခရစ်တော်၌ရွေးကောက်တော်မူသည်” (ဧဖက်၊ ၁း၄)။ ကိုယ်တော်ကို လူတိုင်းက ပြန်၍မရွေးချယ်သည့်တိုင် ကိုယ်တော်သည် လူတိုင်းလူတိုင်းကို ရွေးကောက် တော်မူပြီးသားဖြစ်သည်။ သမ္မာကျမ်း၏ဖော်ပြချက်အရ လူသတ္တဝါမှန်သမျှကို ဘုရားရှင်ခေါ်တော်မူသည်ဟု ဖော်ပြထားသည်။

`ဒံ၊ ၄ ကိုဖတ်ပါ။ မင်းကြီးအပေါ်၌ မည်သို့သောအကြောင်းကျရောက် ခဲ့သနည်း။ အာဏာတန်ခိုးကြီးမားသောလူများအတွက်လည်း ကယ်တင်ခြင်း ဆုကျေးဇူးတော်သည် အစဉ်ရှိကြောင်း မည်သို့ပြောထားသနည်း။`

သမ္မာကျမ်းဖော်ပြသော အာဏာကြီးမားလှသည့် နေဗုခဒ်နေဇာမင်းကို ဘုရားရှင်ရွေးကောက်တော်မူကြောင်း၊ မည်မျှပင်ခေါင်းမာ၊ လည်ပင်းခိုင်သော မင်းကြီးဖြစ်လင့်ကစား၊ ထာဝရဘုရားကို မယုံကြည်သောမင်းဖြစ်လင့်ကစား ဘုရားရှင်သည် ရွေးကောက်တော်မူသည်။ သူ၏အပေါ်ကျရောက်ခဲ့သော ဘုရားရှင်၏စီရင်ခြင်းသည် အချို့သောဣသရေလရှင်ဘုရင်များနည်းတူဖြစ်သည် (၆ရာ၊ ၃၂း၂၅၊ ၂၆။ ၃ရာ၊ ၁၄း၂၁-၃၁။ ၁ရာ၊ ၂၈ ကိုဖတ်ပါ)။ နေဗုခဒ်နေဇာ မင်းကြီး၏အကြောင်းရေးသားသော သမ္မာကျမ်းစာတွင် သူသည် မိမိ၏အသိ စိတ်ဖြင့် ဖန်ဆင်းရှင်ဘုရားကို အလိုလိုသိလာခဲ့သည်။ သို့ဖြစ်ပါ၍ ဘုရားရှင် သည် ချမ်းသာသူများ၊ အာဏာရှိသူများကိုလည်းကောင်း၊ လိုအပ်နေသူ ဆင်းရဲ သူဆင်းရဲသားများကိုလည်းကောင်း ဂရုပြုတော်မူသည်။ အခန်းငယ် ၃ရ တွင် ကမ္ဘာပေါ်၌ ဩဇာတန်ခိုးအကြီးမားဆုံးသောသူနေဗုခဒ်နေဇာသည် ဤသို့ ကြွေးကြော်ခဲ့သည်။ “ယခုတွင် ငါနေဗုခဒ်နေဇာသည် ကောင်းကင်ဘုံ၏ အရှင်ဘုရားသခင်ကို ချီးမွမ်းထောမနာပြု၏။ စီရင်ဖန်ဆင်းတော်မူသမျှသော အရာတို့သည် သစ္စာနှင့်ပြည့်စုံ၍ တရားနှင့်ညီလျော်ကြ၏။ မာနထောင်လွှား သောသူတို့ကို နှိမ့်ချခြင်းငှာ တတ်နိုင်တော်မူ၏ဟု အမိန့်တော်ကို အရပ်ရပ်သို့ ပြန့်စေတော်မူ၏” (ဒံ၊ ၄း၃၇)။ အာဏာ၊ ဩဇာတန်ခိုးအရှိဆုံးသောသူသည် အမှန်တရားကိုသိရှိနေလျက် ထိုသို့နောင်တရှိလျှင် ကျွန်ုပ်တို့သေတတ်သော လူအားလုံးသည် ထိုအမှန်တရားကို လက်ခံကြရမည်။

ကျွန်ုပ်တို့အတွက် နေဗုခဒ်နေဇာ၏ရာဇဝင်သည် မည်သို့သင်ခန်းစာ ပေးနိုင်သနည်း။ ပထမဦးဆုံး ဆက်ကပ်ယုံကြည်သူများကို ဘုရားသခင် အသုံးပြုတော်မူသည်။ ဒံယေလကဲ့သို့လို ပုဂ္ဂိုလ်မျိုးကိုအသုံးပြုပြီး ဩဇာအာဏာ ရှိသူတို့ကိုဆက်သွယ်ကာ ဘုရားရှင်၏တန်ခိုးတော်ကို ပြသခဲ့သည်။ ဒုတိယ အချက်မှာ၊ ဘုရားရှင်ကိုုယ်တော်တိုင်ကပင် သူ့ကိုမယုံကြည်သောဩဇာတန်ခိုး ရှိသူထံ တိုက်ရိုက်ဆက်သွယ်ပြီး ဆုံးမတော်မူသည်။ နေဗုခဒ်နေဇာသည် ကြွားဝါ ခြင်း၊ မာနထောင်လွှားခြင်းရှိသော်လည်း ဘုရားရှင်နှင့်ထိတွေ့ရသောအခါ နှိမ့်ချခြင်းသဘောရရှိသွားသည်။ သူ၏ရာဇဝင်ကိုဖတ်ရသောအခါ အလွန်ပင် စိတ်ဝင်စားစရာကောင်းလှသည်။ အခြားသောလူကုံထံလူချမ်းသာ၊ ဩဇာရှိ သူများကို နှိမ့်ချခြင်းသဘောရရှိစေရန် ဘုရားရှင်ပြုတော်မူသောနည်းလမ်းများစွာ ရှိသည်။

`ကျွန်ုပ်တို့ကိုယ်တိုင် လူချမ်းသာ၊ အာဏာဩဇာမရှိသူများစာရင်းဝင် နေပါလျက်၊ အဘယ်ကြောင့် မာန၊ ကြွားဝါခြင်းကို ရှောင်ကြဉ်ရန်လိုသနည်း။ ကျွန်ုပ်တို့သည် ထိုနှိမ့်ချခြင်းစိတ်သဘောကို လွယ်ကူစွာရရှိနိုင်ကြောင်း မည်သို့ သိနိုင်သနည်း။`