---
title:  ဩဇာရှိသူများသို့အမှုတော်
date:   30/11/2023
---

ဩဇာရှိသူများနှင့် မည်သို့မိတ်ဖွဲ့ရမည်ကို ယေရှုရှင်သိတော်မူသည်။ ထိုလူများသည်လည်း ယေရှုကို အထင်ကြီးအံ့ဩသွားတတ်သည်၊ ရိုသေသည်။ တစ်ချိန်တည်းမှာ ယေရှုကိုအထင်အမြင်သေးသူများလည်းရှိသည်။ ကျမ်းစာ ထဲ၌ ယေရှုရှင်ထံသို့လာသော ဩဇာရှိသူများသည် ကိုယ်တော်သူတို့ကို အရေးစိုက်ကြောင်းသိသူများဖြစ်သည်။ ပိုက်ဆံချမ်းသာသူများနှင့် ဩဇာအာဏာ ရှိသူများသည် ယေရှုရှင်ထံသို့ ပေါ်ပေါ်ထင်ထင်လာလေ့မရှိပါ။ ယေရှုရှင်ကို ဘုရား၏သားတော်ဖြစ်ကြောင်း သေချာစွာသိပြီးမှသာ သူတို့လာကြသည်။ ဥပမာ နိကောဒင်နှင့် အရိမသဲမြို့သားယောသပ်တို့ဖြစ်သည်။

`မဿဲ၊ ၂ရး၅၇-၆ဝ ကိုဖတ်ပါ။ (မာကု၊ ၁၅း၄၃-၄ရ ကိုဖတ်ပါ။ လုကာ၊ ၂၃း၅ဝ-၅၃ နှင့် ယောဟန်၊ ၁၉း၃၈-၄၂) ကိုလည်းဖတ်ပါ။ ဖော်ပြသောအကြောင်းများအရ ဘုရားရှင်သည် ပိုက်ဆံချမ်းသာသူများကို မည်သို့အသုံးပြုကြောင်း၊ ယေရှုရှင်နှင့်ပေါ်ပေါ်ထင်ထင်ရင်းနှီးသူများကို မည်သို့ အသုံးပြုသနည်း။`

ယခုချိန်အထိ အရိမသဲမြို့သားယောသပ်အကြောင်းနှင့်ပတ်သက်၍ ကျွန်ုပ်တို့ဘာတစ်ခုမျှမသိတော့ပါ။ ထိုသူဌေးကြီးသည် ရုတ်တရက်ပေါ်လာပြီး အနာဂတ္တိစကားကို ပြည့်စုံစေရန်ဆောင်ရွက်ပြီး သတင်းအစအနပျောက်သွား ခဲ့သည်။ သူဌေးများကို ဘုရားရှင်အသုံးပြုခဲ့သလို ဆက်လက်၍အသုံးပြုအုံး မည်ဖြစ်သည်။ သို့ဖြစ်ပါ၍ သူဌေးများဆီသို့ ကျွန်ုပ်တို့သွားရောက်ဟောပြော သက်သေခံရမည်။

ဩဇာအာဏာရှိသူနှင့် မိတ်ဖွဲ့ရခြင်းသည် လွယ်ကူသည်မဟုတ်ပါ။ ခက်ခဲပါသည်။ သူတို့ကိုဆွဲဆောင်၍မရပါ။ သူတို့ကိုယ်တိုင်လာချင်အောင် လုပ်ဆောင်ရပါမည်။ ယေရှုရှင်သည် ထိုနည်းကိုအသုံးပြုခဲ့သည်။ သူတို့သည် ပြန်၍သက်သေခံသူများဖြစ်လာသည်။ ကိုယ်တော်၏တရားတော်အကြောင်း၊ ကုသပျောက်ကင်းခြင်းအကြောင်းနှင့် ဘုရားရှင်၏ဘုန်းတန်ခိုးတော်အကြောင်း ကို ပြန်၍သက်သေခံပြောကြားပေးကြသည်။ ကိုယ်တော်သည် ဘုရားသခင် ၏သားတော်အစစ်အမှန်ဖြစ်ကြောင်းကို ပြန်၍အခြားသူများအားပြောကြားပေး သည်။

ဩဇာအာဏာရှိသူများသည်လည်း အမှုတော်၌ပါဝင်လိုသောစိတ်များ ရှိကြသည်။ လူတွေ၏ဘဝကို ကောင်းသောအပြုအမူဖြင့် ပြောင်းလဲစေလို ကြသည်။ ထိုနည်းသည် သူတို့ကိုယ်တိုင်ခံစားရ၍ သူတို့ပြောင်းလဲလာကြောင်း ကို လက်တွေ့မြည်းစမ်းထားရသောကြောင့်ဖြစ်သည်။ ချမ်းသာသူနှင့်ဩဇာ ရှိသူများအတွက် လိုအပ်နေသောအရာကို အခြားနေရာ၌ မရရှိနိုင်ဘဲ ဘုရားရှင် ထံမှသာရနိုင်သည်ကိုသိသည်။

ဒုတိယအချက်မှာ ချမ်းသာသူနှင့်ဩဇာရှိသူများလည်း အမှုတော်၌ ပါဝင်နိုင်စေရန် သူတို့နှင့်အတူအချိန်ယူပြီး သင်နှင့်နီးစပ်သူကိုအသုံးပြုပါ။

`စိန်ခေါ်ချက် - သင်နေ့စဉ်ဆုတောင်းချက်တွင် ဩဇာရှိသူတစ်ဦးကို သတိရ ဆုတောင်းပေးပါ။ မယုံကြည်သူတစ်ယောက်ဖြစ်ပါစေ၊ အမြဲတမ်းဆက်သွယ် နိုင်သူတစ်ဦးလည်းဖြစ်ရန်လိုပါသည်။`

`စိန်ခေါ်ချက်ပြုပါ - ဩဇာအာဏာရှိလူကြီးမင်းတစ်ဦးထံ စာတစ်စောင် သို့မဟုတ် အီးမေလ်တစ်စောင်ပို့ပါ။ မသိမဆုံဘူးသောသူဖြစ်နေလျှင်လည်း ကိစ္စမရှိပါ။ သူ့အတွက်ဆုတောင်းပေးနေကြောင်း သူ့ကိုအသိပေးပါ။`