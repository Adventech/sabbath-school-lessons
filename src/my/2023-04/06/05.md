---
title:  “သင်ကပ်တိုင်တင်သတ်သူ”
date:   08/11/2023
---

တ၊ ၂ ၏ မှတ်တမ်းအရ၊ ပင်တေကုတ္တေပွဲနေ့၌ သန့်ရှင်းသော ဝိညာဉ်တော်ကျရောက်ခဲ့သည်။ ယေရှုရှင်၏နောက်တော်လိုက်အပေါင်းဆုတောင်း သောအခါ မီးလျှံကလေးများ သူတို့၏ဦးခေါင်းပေါ်သို့ ကျရောက်တည်နေ ခဲ့သည်။ သူတို့သည် ကတိတော်ထားရှိသော သန့်ရှင်းသောဝိညာဉ်တော် တန်ခိုးကိုချပေးပြီဖြစ်ကြောင်း သိမှတ်ကြသည်။

`တ၊ ၂း၁-၄၁ ကိုဖတ်ပါ။ ပင်တေကုတ္တေပွဲနေ့မှရရှိသော သန့်ရှင်းသော ဝိညာဉ်တော်တန်ခိုးကြောင့် တပည့်တော်တို့သည် မည်သည့်ရလဒ်ကောင်းများ ခံယူရရှိပါသနည်း။`

တပည့်တော်တို့သည် အခြားသောဘာသာစကားများကို စတင်ပြောဆို ကြသည်။ “သန့်ရှင်းသောဝိညာဉ်တော်၏ဟောပြောခြင်းအခွင့်ကိုရ၏” (တ၊ ၂း၄)။ မယုံကြည်သူအပေါ် ဩဇာလွှမ်းရခွင့်ကို ဘုရားရှင်မည်သို့ပြသသနည်း။ ကောင်းချီးမဂင်္လာဆိုရာ၌ မိမိ၏ကောင်းမှုရှိမှရသည်မဟုတ်၊ ကောင်းချီးမဂင်္လာ ဆိုရာ၌ ကောင်းကင်နှင့်ထိုက်တန်စေရန် သို့မဟုတ် တစ်ပါးအမျိုးသားပြောသော စကားကို လွယ်လွယ်ကူကူပြောနိုင်ခြင်းကို ဆိုလိုသည်မဟုတ်။ ရရှိသော  ကောင်းချီးမဂင်္လာသည် ဘုရားရှင်အမှုတော်ပြီးမြောက်စေရန်အတွက်ဖြစ်သည်။ ပျောက်ဆုံးဝိညာဉ်ကယ်တင်ရန်အတွက်ဖြစ်သည်။ ယနေ့ဘုရားရှင်သည် မိမိ၏ နောက်တော်လိုက်သူအပေါင်းအား မိမိတို့ရရှိထားသောစွမ်းရည်ကိုယ်စီအတိုင်း မယုံကြည်သူများဆီသို့ အမှုတော်ကိုဆောင်ရွက်စေရန်ဖြစ်သည်။ ကျွန်ုပ်တို့ အယောက်စီ၌ စွမ်းရည်ဆုလာဘ်ကိုယ်စီရရှိထားကြသည်။ ရရှိထားသော  စွမ်းရည်ကို အမှုတော်အတွက်အသုံးချခြင်းအလုပ်ထက် သာ၍ကောင်းသော အလုပ်ရှိပါအုံးမည်လား။

သန့်ရှင်းသောဝိညာဉ်တော်တန်ခိုးကျဆင်းခြင်း၏ အကျိုးရလဒ်သည် မေရှိယအရှင်ကို ငြင်းပယ်ခဲ့သူများအား နောင်တကိုရစေပါသည်။ ကိုယ်တော် အသေခံတော်မူသောအချိန်မှာ ထိုသူတို့သည် မေရှိယအရှင်ကို ခါးခါးသီးသီး ငြင်းပယ်ခဲ့ကြသော ယေရုရှလင်မြို့နေထိုင်သူများဖြစ်ခဲ့ကြသည်။ သန့်ရှင်းသော ဝိညာဉ်တော်၏တန်ခိုးကို စဉ်းစားကြည့်ပါ။ ရှင်ပေတရုသည် ခရစ်တော်အား ကွပ်မျက်ခဲ့ကြသောလူတို့ကို အပြစ်တင်စကားပြော၏။ အမှန်ပင်သူတို့သည် လည်း မိမိတို့ပြုမိကြောင်း ပြန်၍ဆင်ခြင်မိသည်။ နောင်တရကာ ငိုကြွေးကြ လျက် “ညီအစ်ကိုတို့၊ အဘယ်သို့ပြုရပါမည်နည်းဟု ပေတရုနှင့် အခြားသော တမန်တော်တို့ကို မေးမြန်းကြ၏” (တ၊ ၂း၃၇)။

ခွင့်လွှတ်ခြင်းအမှုကို ရရှိလိမ့်မည်ဟု ပေတရုက ထိုသူတို့ကိုပြန်၍ ပြောဆိုခဲ့သည်။ “ပေတရုကလည်း၊ သင်တို့၏အပြစ်ကိုလွတ်စေခြင်းငှာ နောင်တ ရ၍ တစ်ယောက်မျှမကြွင်း၊ ယေရှုခရစ်၏နာမ၌ ဗတ္တိဇံကိုခံကြလော့။ သို့ပြုလျှင် သန့်ရှင်းသောဝိညာဉ်တော်တည်းဟူသော ဆုကျေးဇူးတော်ကို ခံရကြလိမ့်မည်” (တ၊ ၂း၃၈)။

အတူတကွစည်းလုံးလျက် သန့်ရှင်းသောဝိညာဉ်တော်၏မစကူညီမှု ကြောင့် ယေရှုရှင်နောက်တော်လိုက်သူတို့သည် နောင်တတရားနှင့် ခွင့်လွှတ် ခြင်း၊ အပြစ်ဖြေခြင်းအခွင့်ကို ဟောပြောကြ၏။ ယေရှုကိုကိုယ်တိုင်ကိုယ်ကျ ပါဝင်ကပ်တိုင်တင်သူများကိုပင် တွေ့ဆုံတရားဟောပြောခဲ့သည်။ ဧဝံဂေလိ တရား၏တန်ခိုးတော်ဖြစ်သည်။ ထိုသတင်းစကားကိုဟောကြားလိုစိတ်နိုးကြား မှုမရှိလျှင်၊ မည်သို့ဖြစ်လာမည်နည်း။ လောကီနိုင်ငံအရပ်ရပ်သို့ ဟောပြော ရမည်အကြောင်းကို ကျွန်ုပ်တို့အားအခွင့်ပေးဖိတ်ခေါ်တော်မူပြီ။ အပြစ်နှင့် ပြည့်ဝလျက်ရှိသောလောကီသားများ၊ အပြစ်သို့ကျဆုံးသောသူများ၊ အပြစ် ကြောင့်ပျက်စီးခြင်းရောက်နေသူများ၊ မျှော်လင့်ချက်မဲ့နေသူများကို သတင်းကောင်း ပေးရန် ကျွန်ုပ်တို့၌တာဝန်ရှိသည်။ သူတစ်ပါးကို စီရင်ဆုံးဖြတ်ရန် ကျွန်ုပ်တို့ အလုပ်မဟုတ်၊ ကျွန်ုပ်တို့၏တာဝန်သည် ယေရှုရှင်၏ကယ်တင်ခြင်းတန်ခိုး တော်အကြောင်းကို သက်သေခံကြရန်သာဖြစ်သည်

ခရစ်တော်၏အသေခံတော်မူခြင်းသည် ကယ်တင်ခြင်းထာဝရ  အသက်အတွက် (၁) ကျွန်ုပ်တို့ကိုယ်တိုင်အတွက် ခွန်အားဖြစ်စေပါသလား။ (၂) အခြားသူများကို သက်သေခံနိုင်ရန် ကျွန်ုပ်တို့ကိုခွန်အားဖြစ်စေပါသလား။ မည်မျှပင်အခြေအနေဆိုးရွားနေပါစေ၊ ခရစ်တော်ရှင်၌ ခွင့်လွှတ်ကယ်တင် ကြောင်းကို သူတို့သိခွင့်ရပါမည်လား။