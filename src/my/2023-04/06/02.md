---
title:  သတင်းကောင်းကိုဝေမျှခြင်း
date:   05/11/2023
---

`လုကာ၊ ၂၄း၁-၁၂ ကိုဖတ်ပါ။ ခရစ်တော်ထမြောက်လာသောသတင်း ကိုကြားသောသူအပေါင်း မည်သို့တုံ့ပြန်ကြသနည်း။`

တနဂင်္နွေနံနက်စောစောအချိန်၊ ယေရှု၏သခင်္ျိုင်းတော်သို့ မိန်းမ အချို့သွားကြသည်။ အမွှေးနံ့သာများကို ယူဆောင်သွားကြသည်။ ဥပုသ်နေ့ လွန်သွားပြီဖြစ်သောကြောင့် ယေရှုရှင်၏ အသက်မဲ့ခန္ဓာကိုယ်ကို ဆီမွှေး လိမ်းကျံပေးရန်ဖြစ်ဟန်တူသည်။ သခင်္ျိုင်း၏အမှတ်အသား၊ ယေရှုရှင်ကို သဂြုင်္ိဟ် ထားသောသခင်္ျိုင်းဂူကိုရှာစဉ်မှာပင် သူတို့သည် သခင်္ျိုင်းတော်ကြီးကိုပိတ်ထား သောကျောက်တုံးကြီးမရှိဘဲ သခင်္ျိုင်းတော်ပွင့်လျက်ရှိသည်ကိုမြင်သော် တုန်လှုပ် သွားကြသည်။ မည်သို့ဆက်လက်လုပ်ရမည်ကို မသိကြတော့၊ အလွန်ကြောက်ရွံ့ ကြသည်။ ထိုစဉ် ပြောင်လက်သန့်ရှင်းသောအဝတ်ကို ဝတ်ဆင်ထားသူနှစ်ဦး အား မြင်လိုက်ရသည်။ အလွန့်အလွန်ကြောက်ရွံ့ထိတ်လန့်ကြသည်။ အမှန်မှာ ထိုသူနှစ်ဦးသည် သူတို့အား သတင်းကောင်းပြောရန် ရောက်လာသူများ ဖြစ်သည်။ ယေရှုရှင်မိန့်တော်မူခဲ့သောစကားကို ထိုမိန်းမတို့အား ပြန်၍သတိပေး ပြောပြရန်ဖြစ်သည်။ ယေရှုရှင်သည် သေခြင်းမှထမြောက်တော်မူပြီဆိုသည့် အကြောင်းကိုပြောသည်။ ယေရှုရှင်ကိုယ်တိုင်ပြောထားသလို ယခုထမြောက် ပြီ။ မိန်းမတို့သည် အလွန့်အလွန်ဝမ်းမြောက်ပျော်ရွှင်လျက် တပည့်တော်တို့ ရှိရာသို့ တစ်ဟုန်ထိုးပြေးကြတော့သည်။ မိမိတို့ကြားခဲ့သမျှမြင်ခဲ့သမျှအားလုံး ကို ယေရှုရှင်၏နောက်တော်လိုက်များအား အဆက်မပြတ်ပြန်၍ပြောပြသည်။ အကြောင်းမှာ စိတ်ကိုလုံးဝချုပ်တည်း၍မရ၊ အပျော်လွန်နေကြသည်။ ယင်း အခြေအနေမျိုးသည် ခရစ်တော်အကြောင်းကိုသိ၍ တခြားသူများကို မျှဝေ ပေးခြင်းဖြစ်သည်။

ထိုမိန်းမတို့သည် မည်သို့ခံစားနေကြရသည်ကို သင်ခန့်မှန်းနိုင်မည် လား။ ထူးဆန်းသောတွေ့ကြုံရမှုကို မြည်းစမ်းနေရသည်။ သူတို့၏စိတ်ထဲ၌ မဖော်ပြနိုင်သောပီတိတစ်ခုကိုခံစားနေရသော်လည်း တပည့်တော်တို့သည် သူတို့၏အတွေ့အကြုံကို ပုံပြင်တစ်ပုဒ်လိုသာမြင်ပြီး မယုံကြည်ကြ။ မိန်းမတို့ ၏စကားကို မယုံချင်ယုံချင်ဖြစ်ကာ ရှင်ပေတရုသည် သခင်္ျိုင်းသို့အတင်း ပြေးသွားကာ ကိုယ်တိုင်ကြည့်တော့သည်။

ပေတရုဖြစ်စေ၊ ကျွန်ုပ်တို့ဖြစ်စေ တစ်စုံတစ်ဦး၏စကားကို ယုံကြည် ခြင်းလွယ်လွယ်လေးရှိမည့်အစား ကိုယ်တိုင်ထသွားကြည့်မှသာ ကျေနပ်ကြ မည်။ ပေတရုသည် မိန်းမတို့၏စကားကိုနားထောင်ပြီး ပြလည်ဝေငှသည့် သဘောမျိုးမရှိ။ သူကိုယ်တိုင် သခင်္ျိုင်းတော်ပွင့်နေသည်ကို ပေတရုမြင်ရသည်။ ရှင်လုကာ၏မှတ်တမ်းအရ၊ “ထိုအကြောင်းအရာကိုအံ့ဩ၍” ဟု (လုကာ၊ ၂၄း၁၂) တွင် မှတ်တမ်းတင်ထားသည်။ ပေတရုမြင်တွေ့ရသောအခြေအနေနှင့် မိန်းမတို့မြင်တွေ့ခဲ့သောအခြေအနေမတူပါ။

ရှင်ပေတရုပြန်၍ပြောပြချက်အရ၊ မိန်းမတို့သည် ယေရှုရှင်၏ အကြောင်းကိုကြားသည်တစ်ပြိုင်နက် ယေရှုရှင်၏သတင်းတော်ကို အလွန် ပြောချင်ဆိုချင်ကြသည်။ စိတ်အားထက်သန်လာသည်နှင့်အမျှ ယေရှုရှင်သည် သူတို့ကိုမည်သို့မည်ပုံကူညီမစဆုံးမခဲ့ကြောင်းကို အခြားသူများအား မပြောရဘဲ မနေနိုင်ဖြစ်လာကြသည်။ ယေရှုရှင်၏ကယ်တင်ခြင်းအကြောင်းကိုပြောရန် စိတ်အားကြီးခြင်းထက် သာ၍ကောင်းသောအမှုရှိအုံးမည်လား။ ကျွန်ုပ်တို့ အတွက် တစ်ခုတည်းသာရှိသောမျှော်လင့်စရာဖြစ်သည်။

အခြားသူများကို ကယ်တင်ခြင်းတရားစကားမဝေငှမီ ကျွန်ုပ်တို့ ကိုယ်၌က ဘုရားရှင်နှင့်အတူ မိတ်သဟာယဖွဲ့မြည်းစမ်းထားရမည်။ ကျွန်ုပ်တို့ ၏ဆန္ဒမှာ အမှုတော်ကိုအလွန်ပြင်းထန်သောစိတ်သဘောဖြင့် ဆောင်ရွက်လို ကြောင်း၊ အမှုတော်ကိုအလွန်မြတ်နိုးကြောင်းကိုပြသရမည်။ အဆုံးဆိုရသော် ကျွန်ုပ်တို့၌မရှိသောအရာတစ်ခုကို အခြားသူအားဝေငှခြင်းမပြုနိုင်ပါ။ သတိ ရှိရမည်။

ဘုရားရှင်နှင့်ကိုယ်တော်၏မေတ္တာတော်အကြောင်းကို သင်မည်သို့ ခံစားရဖူးသနည်း။ ယခုအချိန်အခါသည် သင့်အတွက်အလွန်တန်ဖိုးကြီး၍  အခြားသူများကို သင့်အနေဖြင့် သတင်းကောင်းကိုဝေငှနိုင်ရန် သင့်ကိုစိတ်တန်ခိုး ခွန်အား မည့်သို့ပေးနေသနည်း။