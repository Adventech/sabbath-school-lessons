---
title:  ရှေးဦးအသင်းတော်၏ပုံရိပ်
date:   09/11/2023
---

`တ၊ ၂း၄၁-၄ရ ကိုဖတ်ပါ။ ယနေ့အသင်းတော်၌ ရှေးဦးအသင်းတော် ပုံရိပ်တစ်မျိုးတစ်မည် ပေါ်လွင်ထင်ရှားပါသလား။`

တ၊ ၂ သည် ရှေးဦးအသင်းတော်၏လှပတင့်တယ်သောပုံရိပ်ဖြင့် မှတ်တမ်းကို အဆုံးသတ်အစီရင်ခံပေးထားသည်။ တ၊ ၂း၄၁ ၌ ရေ၌ဗတ္တိဇံ ခံသူအားလုံးတို့သည် “တမန်တော်တို့နှင့်ပေါင်းစပ်ကြသည်။” တူညီနေချက် သည် ယခုယုံကြည်သူအသစ်ဖြစ်လာလျှင် နဂိုယုံကြည်ထားသူများနှင့် ပေါင်းစည်းလာပြီး အဖွဲ့အစည်းကို တည်ထောင်လုပ်ကိုင်ကြသည်။ ထိုသို့သော ရိုးရိုးသဘောရှိလျှင် မပြည့်စုံသေးပါ။ အသစ်ယုံကြည်လာသူသည် ရှိရင်းစွဲ ယုံကြည်သူများနှင့်တန်းတူရည်တူဖြစ်ကြောင်းကို သတိပြုပါ။ အဖွဲ့အစည်းကြီး၏ အစိတ်အပိုင်းဖြစ်လာသည်။

တစ်ချိန်တည်း၌ ရှေးဦးအသင်းတော်၏အဓိကလုပ်ဆောင်ချက်မှာ တပည့်တော်ဖြစ်စေခြင်းလုပ်ဆောင်ချက်ဖြစ်သည်။ အသင်းသားအသစ်ဝင်လာ ပြီဆိုလျှင် နည်းသုံးမျိုးအားဖြင့် တပည့်တော်ဖြစ်ပြီဖြစ်သည်။ ပထမနည်းမှာ တမန်တော်များတို့၏ သွန်သင်ခြင်းကိုဆက်လက်ခံယူကြသည်။ မိတ်သဟာယ လုပ်ရပ်များဆက်လက်လုပ်ဆောင်သည်။ “သွန်သင်ချက်” နှင့် “မိတ်သဟာယ” ဆိုသောစကားအခေါ်နှစ်ခွန်း၏အဓိပ္ဋာယ်အမှန်မှာ “သွန်သင်ခြင်း” နှင့် “ပါဝင် ခြင်း” ဟု အဓိပ္ဋာယ်ရှိသည်။  တမန်တော်တို့အနေဖြင့် မပြည့်စုံသေးသော သွန်သင်ခြင်းအလုံးစုံကိုလည်းကောင်း၊ မပြည့်စုံသေးသောယုံကြည်ချက်ကို လည်းကောင်း ဖြည့်စွက်သင်ကြားပေးသည်။ လူအများတို့ အတွေ့အကြုံ အသစ်ရရှိနိုင်ရန် အသစ်သောရှင်းလင်းမှုကို သွန်သင်ပြောဆိုတတ်သည်။ သို့သော် အသစ်အသစ်သောအမှန်တရားကို တီထွင်နေထိုင်ရန် ဆိုလိုခြင်းမျိုး မဟုတ်ပါ။ အဖွဲ့အစည်းတစ်ရပ်အတွက် မှန်မှန်ကန်ကန်နေထိုင်တတ်ရန် သွန်သင်ခြင်းဖြစ်သည်။ ယုံကြည်သူအသစ်များသည် မိမိတို့ကိုသင်ကြားပေး သောအချက်အား သတိရှိစွာဖြင့်ခံယူကြရမည်။ အခြားယုံကြည်သူများနှင့် နိစ္စဓူဝရင်းနှီးပေါင်းသင်းရာ၌လည်း အထူးသတိရှိရပါမည်။ မှန်ကန်စွာရင့်သန် သွားသောဝိညာဉ်ရေးရာနှင့် အခြေခံကျကျတည်ကြည်သွားရန်သာရှိသည်။

မည်သည့်အရာကိုလုပ်ရမည်ဟု သွန်သင်ပြီး မည်သို့လုပ်ဆောင် ရမည်ကို မသွန်သင်သောသင်ကြားခြင်းမျိုးသည် အလွန်ညံ့ဖျင်းလွန်းပါသည်။ စာတစ်အုပ်ကိုဖတ်ရှုပြီး ရှင်းပြထားသောနည်းစနစ်နည်းလမ်းများကို သိရှိ သွားပါလျက် မည်သည့်အရာကိုမျှ ထ၍မလုပ်လျှင် မည်သည့်အဓိပ္ဋာယ်မျှ ဖြစ်မလာပါ။ အခြားသူကိုသာလုပ်ကိုင်စေပြီး ကိုယ်တိုင်မပါဝင်သောကိစ္စသည် အဖွဲ့အစည်းကောင်းဖြစ်မလာနိုင်ပါ။ ယင်းအချက်ကို ရှင်ပေါလုသည် နားလည် သဘောပေါက်ထားကာ သူ၏နောက်သို့လိုက်သူများအား သူကိုယ်တိုင် ယေရှုရှင်ပြုတော်မူသည့်အတိုင်း လိုက်လျှောက်လုပ်ဆောင်သည်နည်းတူ ထိုသူများအားလည်းသူ့နည်းတူ လိုက်၍လုပ်ဆောင်ကြရန် မိန့်မှာစကားဆို ထားသည် (၁ကော၊ ၁၁း၁)။ ခရစ်တော်နှင့်အတူ သင်လျှောက်လှမ်းပါက လူများတို့သည် သင့်ကိုမြင်တွေ့အတုယူ လိုက်ပါလုပ်ဆောင်လာကြမည်ဖြစ်သည်။

`စိန်ခေါ်မှု - ယုံကြည်သူတစ်ယောက်ဖြစ်လာစေရန် သင်အလိုရှိနေသူတစ်ဦး ကိုရှာကြည့်ပါ။ နေ့စဉ်သူ့အတွက်ဆုတောင်းပေးပါ။ ယေရှုရှင်ကို ကိုယ်တိုင် မြင်တွေ့မြည်းစမ်းရစေရန် ဆုတောင်းပေးပါ။`

`စိန်ခေါ်မှုပြုပါ - သင်သည် မည်သူကို ယေရှုဘုရားနှင့်မိတ်ဆက်ပေးခဲ့ သနည်း။ ထိုပုဂ္ဂိုလ်မျိုးကို အခြားယုံကြည်သူများနှင့် မိတ်သဟာယဖြစ်စေပါ။ တွေ့ဆုံပေးပါ။`