---
title:  ပုရောဖက်ပြုထားသောအခြေခံပြုချက်တစ်ခု
date:   06/11/2023
---

`လုကာ၊ ၂၄း၃၆-၄၉ ကိုဖတ်ပါ။ မည်သည့်အရာဖြစ်လာသနည်း။  တမန်တော်များအတွက် မည်ကဲ့သို့တွေ့ကြုံနေရသနည်း။`

စိတ်ဝင်စားဖွယ်အကြောင်းမှာ အစပိုင်း၌ တပည့်တော်တို့သည် ကြောက်ရွံ့နေ၍ မယုံမကြည်နိုင်ဖြစ်နေကြသည်။ သို့သော် နောက်ပိုင်းတွင် ယေရှုကို အမှန်တကယ်ပင်တွေ့ရပြီး ယေရှုအသက်ရှင်နေကြောင်းတွေ့ရသည်။ ဝမ်းမြောက်ဝမ်းသာလွန်း၍ မယုံကြည်နိုင်လောက်အောင်ဖြစ်ကြပြန်သည် (လု၊ ၂၄း၄၁)။ အကြောက်လွန်သောအခါမယုံကြ၊ အပျော်လွန်ပြန်၍ မယုံကြပါ။ သင့်အသက်တာ၌ ကောင်းလွန်းသောအရာကို ရရှိမိသောကြောင့် အစစ်ဟု မယုံနိုင်လောက်အောင်ဖြစ်ဖူးပါသလား။ ထိုခံစားချက်မျိုးကို တပည့်တော်နှင့် အထက်အခန်းအတွင်းရှိနေသူများ ကြုံတွေ့ခဲ့ရဖူးသည်။

ယေရှုရှင်သည် ထိုမျှလောက်သာ တပည့်တော်တို့ကို တွေ့ကြုံခံစား စေလျှင် ကိုယ်တော်ခွဲခွာသွားသောအခါ သူတို့၏ယုံကြည်ခြင်းသည် ကြာရှည် လိမ့်မည်မဟုတ်ပါ။ အချိန်ကြာလာသည်နှင့်အမျှ တွေ့ကြုံရင်ဆိုင်ရမည့် အခက်အခဲပြဿနာများကြောင့် မေ့သွားမည်၊ သို့မဟုတ် ဒွိဟသဘောဖြင့် အမေးပုစ္ဆာများ သူတို့၏နှုတ်မှထွက်လာလိမ့်မည်။ ထိုကြောင့် ယေရှုရှင်သည် သူတို့အား ဒဏ်ရာဒဏ်ချက်များကို ပြသပေးခြင်း၊ အစာစားပြပေးခြင်းမျိုး လောက်နှင့် ပြသခြင်းမကပါ။ နှုတ်ကပတ်တော်ကို ဖွင့်ဟသွန်သင်ပြီး ပုရောဖက်ပြုအခြေခံအကြောင်းအရာနှင့်ဆိုင်သော မိမိ၏အမှုတော်အကြောင်းကို သေသေချာချာရှင်းပြခဲ့သည်။ တပည့်တော်တို့ကြုံတွေ့ရင်ဆိုင်ရသောအတွေ့အကြုံ ကြီးများ မည်မျှပင်အံ့ဖွယ်ကောင်းပါစေ၊ ယေရှုရှင်သည် သူတို့၏နှလုံးသား ကို နှုတ်ကပတ်တော်၌ အမြစ်စွဲစေလိုခြင်းသာအဓိကဖြစ်သည်။ “တစ်ဖန် မိန့်တော်မူသည်ကား၊ မောရှေ၏ပညတ္တိကျမ်းစာ၌လည်းကောင်း၊ ပုရောဖက် တို့၏ကျမ်းစာ၌လည်းကောင်း၊ ဆာလံကျမ်းစာ၌လည်းကောင်း၊ ငါ့ကိုရည်မှတ်၍ ရေးထားသမျှသောအချက်တို့သည် ပြည့်စုံရမည်ဟု ငါသည်သင်တို့နှင့်အတူ ရှိစဉ်အခါ၊ သင်တို့အားဟောပြောသောအကြောင်းအရာတို့ကား ဤအကြောင်း အရာပေတည်းဟု မိန့်တော်မူ၏” (လုကာ၊ ၂၄း၄၄)။

အမှုတော်အတွက် အလွန်တရာတန်ခိုးအင်အားပါသော စိတ်လှုံ့ဆော် ပေးခြင်းအကြောင်း၊ သက်သေခံခြင်းအကြောင်းကိုလည်းတွေ့ရသည်။ နှုတ်ကပတ် တော်ကို ဟောပြောကြသည်။ တပည့်တော်တို့၏အတွေ့အကြုံများကို ယေရှုရှင် သည် ကျစ်လျစ်သိပ်သည်းမှုရှိစေရန်လိုကြောင်းကို ကိုယ်တော်သိတော်မူ၏။ ကိုယ်တော်အဘယ်ကြောင့် အသေခံရမည်အကြောင်းနှင့် ကိုယ်တော်၏ရှင်ပြန် ထမြောက်ခြင်းအဓိပ္ဋာယ်သည် မည်သို့ရှိကြောင်းကို နားလည်ရန်လိုအပ်ပါသည်။ သူတို့၌ရှိသောလောကအမြင်ဖြစ်သည့် နိုင်ငံရေးအတွေးနှင့် ကမ္ဘာမြေပေါ်နိုင်ငံ တည်ထောင်မည့်အတွေးများကို ဖယ်ရှားရန်လိုသေးသည်။ ခရစ်တော်သည် သေမင်းကိုအောင်၍ အပြစ်တရား၏အဆုံးသတ်ပုံကို ကွက်ကွက်ကွင်းကွင်း နားလည်ရအုံးမည်။ ဧဝံဂေလိတရားသည် ဣသရေလလူမျိုးများ နိုင်ငံရေး အာဏာကိုရရှိပိုင်ဆိုင်သည်ထက်ပိုသော အကျိုးများစွာကိုပေးသည်။ ခရစ်တော် သည် စာတန်ကိုချေမှုန်းပစ်ပြီး တစ်နေ့ဆိုးသွမ်းသူအားလုံး သုတ်သင်ခံရမည် ဖြစ်ကြောင်း အာမခံထားသည်။ မြေကြီးသည် အသစ်တစ်ဖန်ပြန်၍ဖန်ဆင်း ခံရအုံးမည်ဖြစ်သည်။ ထာဝရဘုရားသခင်သည် မိမိ၏လူတို့နှင့်အတူ ကိန်းဝပ် တော်မူမည်။ ကိုယ်တော်သည် “သူတို့၏နားလည်တတ်သောဉာဏ်ကို ဖွင့်ပေး တော်မူသည်” (လုကာ၊ ၂၄း၄၅)။ သို့ဖြစ်၍ ထိုသမ္မာတရားကို ဆွဲကိုင်ကာ ကမ္ဘာအနှံ့သို့ ဝေငှပြောကြားပေးရပါမည်။

ကျွန်ုပ်တို့၏အတွေ့အကြုံဟူသမျှသည် ကိုယ်တော်၏နှုတ်ကပတ်တော် အတိုင်းမရှိလျှင် ယေရှုရှင်နှင့်အတူရှိနေ၍မရ၊ ပုရောဖက်ပြုချက်များ၊ ရာဇဝင် သမိုင်းနောက်ခံများလည်းပါဝင်ရပါမည်။ ခရစ်တော်ပထမအကြိမ်နှင့် ဒုတိယ အကြိမ်ကြွလာခြင်းအကြောင်းလည်းပါဝင်သည်။ ထိုသို့သမ္မာတရားကိုနားလည် ထားလျှင် အမှုတော်အတွက်ပါဝင်ရန် အဆင်သင့်ဖြစ်နေပြီ။

ခရစ်တော်အကြောင်းကို ကြိုတင်ဟောထားသောနှုတ်ကပတ်တော် အချက်များသည် သင့်အတွက်အလွန်ကောင်းလှသည်။ ပထမအကြိမ်ကြွလာ ခြင်း၊ ဒုတိယအကြိမ်ကြွလာခြင်း ပုရောဖက်ပြုချက်သည် သင့်အတွက် မည်သို့ အကျိုးဖြစ်စေသနည်း။ အထူးသဖြင့် နောက်ဆုံးနေ့ရက်ဆိုင်ရာအကြောင်းဖြစ် သည်။ ယင်းကိစ္စအတွက် အဘယ်ကြောင့် ကျွန်ုပ်တို့နှုတ်ကပတ်တော်ကို စွဲမြဲစွာကိုင်ထားရမည်နည်း။ ပုရောဖက်ပြုချက်များသည် အမှုတော်ဆောင်ရန် အတွက် အဘယ်ကြောင့်အလွန်အရေးကြီးသနည်း။