---
title:  ဆက်လက်လေ့လာရန်။
date:   10/11/2023
---

ကျွန်ုပ်တို့ဆောင်ရွက်သောအမှုတော်သည် ယေရှုရှင်ကိုချစ်စိတ်၊ ကိုယ်တော်သည် ကျွန်ုပ်တို့၏အသက်တာအတွက် ပြုပေးတော်မူသောကျေးဇူး တော်ကို ထောက်ရှုရန်လိုပါသည်။ အခြားအကြောင်းများကို အဓိကထား လုပ်ဆောင်လျှင်မှားသည်။ နှုတ်ကပတ်တော်၌နစ်မြှုပ်လျက် နှုတ်ကပတ်တော် နှင့်အညီ နေရာအနှံ့ဧဝံဂေလိဖြန့်ချိအောင်မြင်မှုကိုခံယူပါ။

“ကျွန်ုပ်တို့၏ဘဝအသက်တာသည် ခရစ်တော်နှင့်အတူပေါင်းစည်း ထားရန်လိုသည်။ ကိုယ်တော်၏ဆွဲယူတော်မူခြင်းခံရရန် ကိုယ်တော်ရှင်နှင့်အတူ ပါဝင်လုပ်ဆောင်ရန်ဖြစ်သည်။ ကိုယ်တော်သည် ကောင်းကင်မှကျလာသော အသက်မုန့်ဖြစ်၏။ သာယာသန့်ရှင်းသောစမ်းရေပေါက်မှထွက်သောရေကို ခပ်ယူလျက်၊ ကျွန်ုပ်တို့ကို ဥစ္စာဘဏ္ဍာပေါကြွယ်စွာပေးသနားထားပါသည်။ ထိုသခင်ကို ကျွန်ုပ်တို့၏ရှေ့ဆောင်လမ်းပြသူအဖြစ်ထားရှိလျှင်လည်းကောင်း၊ ကျွန်ုပ်တို့၏စိတ်နှလုံးသား၌ ကျေးဇူးတော်ကိိုရေတွက်ချီးမွမ်းလျှင် သစ်လွင် လတ်ဆတ်သောဘာသာတရားကိုင်းရှိုင်းခြင်းအသက်တာကို ရရှိလိမ့်မည်။  ကျွန်ုပ်တို့ဆက်ကပ်ဆုတောင်းခြင်းစကားသံသည် ဘုရားရှင်ကို မိတ်ဆွေရင်းချာ တစ်ပါးကဲ့သို့ ပြောဆိုဆုတောင်းနိုင်လိမ့်မည်။ လျှို့ဝှက်ချက်များရှိသည့်တိုင် ဘုရားရှင်နှင့်ပွင့်လင်းရင်းနှီးစွာ တိုင်ပင်ပြောဆိုနိုင်လိမ့်မည်။ ယေရှုရှင်နှင့်အတူ ရှိရသည့်အခိုက် သာယာပျော်ရွှင်ခြင်းအထူးရရှိသည်ကို ခံစားရသည်။ ဧနောက် ကဲ့သို့လိုပင် ကျွန်ုပ်တို့ကိုကိုယ်တော်သည် နီးစွာဆွဲယူယုယနေကြောင်းကို စိတ်နှလုံးအတွင်း ခံစားကြရမည်။ ခရစ်ယာန်တို့၏အတွေ့အကြုံ၌ ရိုးသားခြင်း၊ နှိမ့်ချခြင်း၊ အောက်ကျို့ခံခြင်းနှင့် စိတ်နှလုံးသည် မာနမထား၊ အထူးနှိမ့်ချ ထားသည်။ ယေရှုရှင်သည် ထိုသို့စိတ်သဘောထားမျိုးရှိကြောင်းကို မြင်တွေ့ သင်ယူလျက် ကိုယ်တော်နှင့်အဖော်ပြုလိမ့်မည်။”Ellen G. White, Christ’s Object Lessons, pp. 129, 130.

“အတ္တမွေးမြူသောစိတ်သဘောသည် ကြီးထွားရင့်သန်ခြင်း၊ အသီး အပွင့်ကို မည်သောအခါမျှမရရှိနိုင်ပါ။ သင်သည် ခရစ်တော်ရှင်ကို ကိုယ်ပိုင် ကယ်တင်ရှင်ဟု သတ်မှတ်လက်ခံလျှင်၊ အတ္တကိုမေ့သွားလိမ့်မည်။ အခြားသူ ကို မစလိမ့်မည်။ ခရစ်တော်၏မေတ္တာတော်အကြောင်းကိုသာ ပြောဆိုနေမည်။ ကိုယ်တော်သည် မိမိအသက်ကိုပင်မငှဲ့ကွက် လူသားအတွက်ပူဇော်ခံခဲ့ခြင်း အကြောင်းကို တခြားသူများအားပြောပြလိမ့်မည်။ အတ္တတစ်ကိုယ်ကောင်း မရှိသောမေတ္တာသဘောဖြင့် တစ်ပါးသူများအတွက် အလုပ်လုပ်ပေးလိမ့်မည်။ သို့ဖြစ်၍ သင်သည် ကြီးပွားတိုးတက်ပြီး အသီးအပွင့်များသီးပွင့်လာတော့ မည်။ သင်၏ယုံကြည်ခြင်းအားအင်တိုးပွားလာကာ၊ စိတ်လုံခြုံမှုပိုမိုနက်ရှိုင်း သွား၍ မေတ္တာစိတ်သဘောသည် ပြည့်စုံခြင်းကိုဖြစ်စေလိမ့်မည်။” Christ’s Object Lessons, pp. 67, 68.