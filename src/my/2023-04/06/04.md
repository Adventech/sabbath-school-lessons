---
title:  စောင့်နေရင်းနှင့်အမှုတော်ဆောင်ရွက်ခြင်း
date:   07/11/2023
---

လု၊ ၂၄ သည် ယေရှုရှင်ကောင်းကင်သို့ ပြန်ကြွသွားခြင်းအကြောင်း ဖြင့်အဆုံးသတ်ခဲ့သည် (လု၊ ၂၄း၅ဝ-၅၃)။ သို့သော် အကြောင်းအရာအားလုံး ၏နိဂုံးမဟုတ်သေးပါ။ စာရေးသူရှင်လုကာသည်ဆက်၍၊ တမန်တော်ဝတ္ထုကို ရေးပြန်သည်။ ယေရှုရှင်သည် ကောင်းကင်ပြန်မကြွသွားမီ တပည့်တော်တို့အား  အမှုတော်ဆောင်ရန် တာဝန်ပေးခဲ့သည်။ ကတိတော်လည်းပေးခဲ့သည်။  “အထက်မှ တန်ခိုးမရရှိမချင်း ယေရုရှလင်တွင်သာနေကြရန်လည်း မှာခဲ့ သည်” (လု၊ ၂၄း၄၉။ တ၊ ၁း၄-၈ ကိုလည်းဖတ်ပါ)။

ယေရှုရှင်သည် တပည့်တော်များအား သန့်ရှင်းသောဝိညာဉ်တော် မကျလာမချင်း ယေရုရှလင်မှာသာနေကြရန် မှာကြားခဲ့သည်။ သန့်ရှင်းသော ဝိညာဉ်တော်ဘုရားသည် သူတို့အား တန်ခိုးသွန်းလောင်းပေး၍ ယေရုရှလင်  မြို့တွင် သက်သေခံရရန်အတွက်ဖြစ်သည်။ ထိုနောက် ယုဒပြည်၊ ရှမာရိပြည် နှင့် မြေကြီးစွန်းတိုင်အောင် ဟောကြားသက်သေခံကြရန်ဖြစ်သည်။

`တ၊ ၁း၁၂-၂၆ ကိုဖတ်ပါ။ တပည့်တော်တို့နှင့်အတူ ယောက်ျား မိန်းမ (၁၂ဝ) တို့စောင့်နေရင်း၊ မည်သည့်အလုပ်ကိုလုပ်ဆောင်နေသနည်း။`

ယေရှုရှင်သည် အလွန်ရှင်းလင်းပြတ်သားသောအမှုတော်အကြောင်းကို တပည့်တော်တို့အား ပြောကြားခဲ့သည်။ ကိုယ်တော်အတွက် သူတို့သည် မြေကြီးစွန်းတိုင်အောင် ဟောပြောသက်သေခံကြရမည်။ ထိုကြောင့် သူတို့သည် သန့်ရှင်းသောဝိညာဉ်တော်တန်ခိုးကိုစောင့်နေစဉ်မှာပင်၊ နည်းလမ်းနှစ်သွယ် အားဖြင့် အမှုတော်အတွက် ပြင်ဆင်မှုပြုကြသည်။ ပထမနည်းလမ်း၌ သူတို့ သည် အတူတကွစုပေါင်းဆုတောင်းခြင်းအမှုကို ဆက်လက်ပြုလုပ်ရင်း လုပ်ဆောင် စရာများကို ဆက်လက်လုပ်ဆောင်သည်။ သူတို့၏စိတ်ထဲ၌ စောဒကတက် မေးခွန်းဟူ၍မရှိကြပါ။ ယေရှုရှင်စေခိုင်းသည်အတိုင်း အမှုတော်ကိုဆောင်ရွက် ကြရန် လက်ခံထားကြသည်။ ထိုသို့အကြောင်းကြောင့် သူတို့သည် စုရုံးလျက် ဆုတောင်းခြင်းအမှုပြုကြသည်။ ရှင်လုကာသည် တမန်တော်နှင့် တပည့်တော် များတို့ မည်သည့်ဆုကိုတောင်းသည်ကို ဖော်ပြခြင်းမပြုပါ။ သို့သော် သူတို့၏ ဆုတောင်းခြင်း၌ အထူးသဖြင့် ဉာဏ်ပညာ၊ ခွန်အား၊ ရဲရင့်ခြင်းအတွက်ဖြစ်၍ အမှုတော်မြတ်ကို ညီညာစွာထမ်းရွက်ကြရန်သာဖြစ်သည်။ ကျွန်ုပ်တို့အားလုံး အတွက် သင်ယူစရာပင်ဖြစ်သည်။

ဒုတိယအချက်လုပ်ဆောင်ခြင်းတွင် သူတို့သည်စောင့်နေရင်း အမှုတော် ဆောင်ရန်အတွက် စုဆောင်းသင့်သမျှကို ပြင်ဆင်စုဆောင်းထားကြသည်။ ယုဒရှကာရုတ်သည် သခင်ယေရှုကို ရန်သူလက်သို့အပ်နှံပြီးနောက် မိမိကိုယ်ကို လည်း အဆုံးစီရင်ခဲ့သည်။ သူ၏နေရာကို နောက်တစ်ယောက်အစားထိုးနိုင်ရန် တပည့်တော်တို့သည် ဘုရားရှင်၏ညွှန်ပြခြင်းကို စောင့်ဆိုင်းနေကြသည်။ နောက်တွင် ရွေးချယ်ခဲ့ကြသည်။ တပည့်တော်တို့သည် အမှုတော်အတွက် အကြံအစည်ရည်ရွယ်ချက်များရေးဆွဲပြီး အဖွဲ့အစည်းတစ်ရပ်ဖွဲ့စည်းလိုက်သည်။ ယင်းသို့ဆုံးဖြတ်မှုပြုနိုင်ရန် ရှင်ပေတရုသည် ဦးစီးခေါင်းဆောင်ပြုခဲ့သည်။ သူ၏ဦးဆောင်မှုကို ကန့်လန့်တိုက်သူတစ်ဦးမျှမရှိပါ။ အားလုံးသည် ဘုရားရှင် ၏အမှုတော်ကိုဆောင်ရန် အလွန်စိတ်အားကြီးကြသည်။ ဘုရားရှင်သည် သူတို့နှင့်အတူ လုပ်ဆောင်တော်မူကြောင်းကို နားလည်သဘောပေါက်၍ ယုံကြည်ကိုးစားကြသည်။ သူတို့၏စောင့်စားနေချိန်ကို ပျင်းရိခြင်းကဲ့သို့မရှိ စေပါ။ ရည်ရွယ်ချက်အပြည့်နှင့် အမှုတော်အတွက် အားပြည့်အင်ပြည့် လုပ်ဆောင်ရန် တာစူကြသည်။

ဘုရားရှင်၏အမှုတော်အောင်မြင်ပြည့်စုံစေရန် သန့်ရှင်းသောဝိညာဉ် တော်၏တန်ခိုးကို ကျွန်ုပ်တို့မျှော်လင့်စောင့်နေစဉ် ကျွန်ုပ်တို့စည်းလုံးရမည်၊ ရိုင်းပင်းကူညီအားပေးကြရမည် (ဟေဗြဲ၊ ၁ဝး၂၄၊ ၂၅)။ ဘုရားရှင်၏ သန့်ရှင်းသောဝိညာဉ်တော်တန်ခိုးကို တောင်းခံကြရမည်။ ကျွန်ုပ်တို့၏အကြံ အစည်အလုပ်အကိုင်နှင့် အသင်းတော်၏လှုပ်ရှားမှုတိုင်းကို ဘုရားသခင်၏ ဦးဆောင်ခြင်းကို ခံယူကြရမည်။ ပျောက်ဆုံးနေသူကိုကယ်တင်ရန်ဖြစ်သည်။

သခင်ဘုရားကိုမျှော်နေရင်း ကျွန်ုပ်တို့၏ယုံကြည်ခြင်းမပျောက်ဆုံးရန် မည်သို့သင်ခန်းစာယူရမည်နည်း။ တစ်ချိန်တည်းမှာပင် သင်သည် စောင့်မျှော် နေရင်း အကောင်းဆုံးလုပ်ဆောင်နေခဲ့သည့် တပည့်တော်များကဲ့သို့ ဖြစ်နိုင် ပါမည်လား။