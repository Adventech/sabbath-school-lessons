---
title:  ၆။အမှုတော်အတွက်စိတ်ဓာတ်နှင့်ပြင်ဆင်မှုများ
date:   04/11/2023
---

### ဖတ်ရန်ကျမ်းချက်များ။
လု၊ ၂၄း၁-၁၂။ လု၊ ၂၄း၃၆-၄၉။ တ၊ ၁း၁၂- ၂၆။ ဟေဗြဲ၊ ၁ဝး၂၄၊ ၂၅။ တ၊ ၂း၁-၄၁။ ၁ကော၊ ၁၁း၁။

> <p>အလွတ်ကျမ်းချက်</p>
> “တစ်ဖန်မိန့်တော်မူသည်ကား၊ မောရှေ၏ပညတ္တိကျမ်းစာ၌ လည်းကောင်း၊ ပုရောဖက်တို့၏ကျမ်းစာ၌လည်းကောင်း၊ ဆာလံ ကျမ်းစာ၌လည်းကောင်း ငါ့ကိုရည်မှတ်၍ ရေးထားသမျှသောအချက်  တို့သည် ပြည့်စုံရမည်ဟု ငါသည် သင်တို့နှင့်အတူရှိစဉ်အခါ သင်တို့ အားဟောပြောသောအကြောင်းအရာတို့ကား၊ ဤအကြောင်းအရာပေ တည်းဟု မိန့်တော်မူ၏” (လုကာ၊ ၂၄း၄၄)။

ဖိလိပ္ဋိမြို့သားများဆီသို့ ရှင်ပေါလုရေးသားသောစာ၌ “လူအချို့  တို့သည် ငြူစူရန်တွေ့ချင်သောသဘောနှင့် ခရစ်တော်၏တရားကို ဟောပြော ကြ၏။ အချို့တို့သည် စေတနာစိတ်နှင့်ဟောပြောကြ၏။ ငါသည် ဧဝံဂေလိ တရားကို ထောက်မဖို့ရာ ခန့်ထားသောသူဖြစ်ကြောင်းကို ဤသူတို့သည်သိ၍ ခရစ်တော်၏တရားကို မေတ္တာစိတ်နှင့်ဟောပြောကြ၏။ ထိုသူတို့သည် ကြည်ဖြူ သောစိတ်မရှိ၊ ချည်နှောင်ခြင်းကိုငါခံရသည်တွင် သာ၍ဆင်းရဲစေမည်ဟု အကြံရှိ၍၊ ရန်တွေ့ချင်သောစိတ်နှင့် ဟောပြောကြ၏။ သို့ဖြစ်၍ အဘယ်သို့ နည်း။ လျှို့ဝှက်၍ဟောပြောသည်ဖြစ်စေ၊ သစ္စာရှိ၍ဟောပြောသည်ဖြစ်စေ၊ အဘယ်သို့သောအားဖြင့် ဟောပြောသည်ဖြစ်စေ၊ ခရစ်တော်၏တရားကို ဟောပြောခြင်းရှိ၏။ ထိုအကြောင်းကြောင့် ငါသည် ယခုဝမ်းမြောက်၏။ နောင်၌လည်း ဝမ်းမြောက်လိမ့်မည်” (ဖိလိပ္ဋိ၊ ၁း၁၅-၁၈)။

တန်ခိုးနှင့်ပြည့်စုံသောစကားဖြစ်သည်။ “ဟန်ဆောင်သည်ဖြစ်စေ၊ အမှန်လုပ်သည်ဖြစ်စေ” ခရစ်တော်အကြောင်းကို ဟောပြောကြ၏။ ရှင်ပေါလု အတွက် အဓိကကျသောအလုပ်ဖြစ်သည်။ ကျွန်ုပ်တို့ခရစ်တော်အကြောင်း ဟောပြောရာ၌ တစ်ပါးသူများကို သတင်းကောင်းဟောပြောခြင်းသာဖြစ်သည်၊  အမှုတော်ဆောင်ရွက်ခြင်းဖြစ်သည်၊ သတင်းကောင်းကို ကြွေးကြော်နေခြင်း ဖြစ်သည်၊ မေတ္တာထားရန်လိုသည်၊ အမှန်အတိုင်းဟောပြောရန်လိုသည်၊ အတ္တကင်းရမည်၊” လောဘ၊ ဒေါသ၊ မောဟနှင့် အာဃာတကင်းရမည်။

ခရစ်တော်အကြောင်းဟောရာ၌ အခြားမည်သည့်အကြောင်းကို စိတ်ထဲထားရှိရန်လိုသေးသနည်း။ ကျွန်ုပ်တို့ကြိုတင်ပြင်ဆင်ရန် နည်းလမ်းများ ထပ်မံရှိပါအုံးမည်လား။ ယခုအပတ်မှာ ရှေးဦးအသင်းတော်အကြောင်းကို လေ့လာပြီး အမှုတော်၏လိုအပ်ချက်ကို ရှေးအသင်းတော်အနေဖြင့် မည်သို့ ညွှန်ကြားခဲ့ကြောင်းလေ့လာရပါမည်။