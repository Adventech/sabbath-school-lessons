### စကားပြောရပ်ပြီးတစ်ခုခုလုပ်ပါ

လွန်ခဲ့သောနှစ်အတန်ကြာက ကျွန်ုပ်တို့၏မြော်လင့်ခြင်းအသင်းတော်မှ မဂ္ဂဇင်းတစ်အုပ်ကို ပုံနှိပ်ထုတ်ဝေခဲ့သည်။ ယင်းမဂ္ဂဇင်းတွင်ကြောက်ဖွယ် ကောင်းသောရွံ့ဗွက်အကြောင်းကိုကိုးကားပြီး ပုံပမာဖွဲ့ရေးသားခဲ့သည်။ လူများ တို့သည် ရွံ့ဗွက်ရှိနေသောနေရာသို့ရောက်လာပြီးဖြတ်ကျော်တိုင်း ယင်းဗွက်အိုင် အတွင်းကျသွားတတ်သည်။ ချော်မကျဘဲကျော်သွားနိုင်သူလည်းရှိသည်။ ကျသွားသောသူတို့၏အလန့်တကြားအော်သံများမှာ အနီးအနားရှိရွာများကပင် ကြားနေရသည်။ ကြောက်ဖွယ်ကောင်းလှသည်။

လူများတို့သည် ရွာသူရွာသားများကိုစုဝေးစေလျက်၊ ရွာပေါင်းများစွာ ကိုခေါ်ပြီး တိုင်ပင်ကြသည်။ အကြံဉာဏ်ပေး မည်သို့မည်ပုံလုပ်ကြမည်ဟု အကြိမ်ကြိမ်ဆွေးနွေးတိုင်ပင်ကြသော်လည်း ထူးခြားမှုဖြစ်မလာပါ။ အစည်း အဝေးသာ အကြိမ်ကြိမ်ခေါ်ရသော အဖတ်သာတင်သည်။ နှစ်တော်ကြာလာ သည်အထိ တိုင်ပင်ဆွေးနွေးမှုမပြီးမပြတ်နိုင်ဖြစ်သည်။ လူတို့သည် မိမိတို့၏ အမြင်သဘောထားကို အမျိုးမျိုးရေးသားတင်ပြလာသည်။ ဧည့်သည်ကြီးများ ကလည်း အမျိုးမျိုးတင်ပြလာကြသည်။ ရပ်ကျေးရန်ပုံငွေရှာဖွေရေးအဖွဲ့မှလည်း ရန်ပုံငွေရရှိရေးကိုကြိုးစားရင်း အစည်းအဝေးသို့ လူပေါင်းများစွာတက်ရောက် လာသူများအတွက်၊ စားသောက်ရန်အတွက်ပြင်ဆင်ရသည်။ အစည်းအဝေး လာသူများရက်ရှည်တည်းခိုရေးအတွက် ပြင်ဆင်ရသည်။ အစည်းအဝေးတိုင်း သည် အနှောင့်အယှက်မဖြစ်စေရန် အသံလုံသောအခန်းကိုတည်ဆောက်ရန်ပင် လိုလာသည်။ သို့မှသာ ရွံ့အိုင်ဗွက်အတွင်းကျသွားသူများတို့၏ ကြောက်လန့် အော်ဟစ်သောအသံကို မကြားရမှာဖြစ်သည်။ သို့သော် ‘ဒုက္ခရောက်နေသော သွားလာသူများအတွက် မည်သူတစ်ဦးတစ်ယောက်မျှ အကူအညီပေးရန်မရှိပါ။ ရွံ့ဗွက်အိုင်အတွင်းကျသွားသောသူများကိုလည်း ဝင်ရောက်ကယ်ဆယ်ပေးမည့်သူ တစ်ဦးတလေမျှမရှိပါ။ အပြောသက်သက်ဖြင့် လေထိုင်မှုတ်ရုံကြသာရှိနေသည်။

သင်၏အသင်းတော်နှင့် သင်၏ဥပုသ်စာဖြေကျောင်းဌာနသည် ရွာသူ ရွာသားများကဲ့သို့ သင်လေကန်လေမှုတ်၊ စကားနှင့်သာလေကျယ်သော အပြုအမူမျိုးကို လုံးဝအလိုမရှိပါ။ အတူတကွဆုတောင်းခြင်းအချိန်၊ စဉ်းစား တွေးခေါ်ခြင်း၊ ဝေငှဆွေးနွေးခြင်းများကို နှစ်သက်ပါသည်။ သို့သော် ထို အပြုအမူထက်ပို၍ ကျွန်ုပ်တို့ပတ်ဝန်းကျင်ရှိသူများအတွက် အလုပ်လုပ်ရန် လိုပါသည်။ ကျွန်ုပ်တို့ပတ်ဝန်းကျင်နှင့် ကမ္ဘာသူကမ္ဘာသားများအတွက် ထူးခြား မှုဖြစ်လာစေရန် ပြုလိုကြပါသည်။ အမှုတော်ကိုအပြီးသတ်စေရန် လုပ်ဆောင် လိုပါသည်။ ယေရှုရှင်ပြန်လာခြင်းကို ကျွန်ုပ်တို့အလိုရှိနေပါသည်။

ယခုကွာတာဥပုသ်စာဖြေသည် ကျွန်ုပ်တို့တစ်ခုခုကို ထ၍လုပ်ဆောင်ရန် အတွက် ပြုစုထားပေးသည်။ သမ္မာကျမ်းစာမှအကြောင်းအရာများစွာကို ပုံစံ နမူနာယူကြရန်ဖြစ်သည်။ ပတ်ဝန်းကျင်ရှိသူများအတွက် ကျွန်ုပ်တို့မည်သို့ ရောက်ရှိကူညီနိုင်မည် (အထူးသဖြင့် ခရစ်တော်ကိုလုံးဝမသိရှိခဲ့သူများ) ကို နည်းလမ်းရှာလုပ်ဆောင်ကြရန်ဖြစ်သည်။ ကျွန်ုပ်တို့အတွက်နမူနာအတုယူဖွယ် ခွန်အားရစေသောပုဂ္ဂိုလ်များစွာရှိပါသည်။ ကြာသပတေးနေ့ရောက်တိုင်း သင်ခန်းစာသည် စစ်မှန်သောတာစူချက်၊ စစ်မှန်သောစိတ်နှလုံးသားဖြင့်  အပတ်စဉ်လေ့လာကြရပါမည်။ ထ၍လုပ်ဆောင်ရန် စိန်ခေါ်မှုပေးသော သင်ခန်းစာအစစ်အမှန်ဖြစ်သည်။