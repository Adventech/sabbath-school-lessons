---
title:  မိတ်ဆွေတို့၏ယုံကြည်ခြင်း
date:   19/11/2023
---

ခရစ်ဝင်ကျမ်းတွင် အလွန်ထိရောက်သော အကြောင်းအရာမှတ်တမ်း တစ်ခုရှိသည်။ အဖွဲ့တစ်ဖွဲ့သည် လိုအပ်နေသူတစ်ဦး (သူတို့၏မိတ်ဆွေ ဖြစ်ဟန်ရှိသည်) ကို ယေရှုရှင်ဆီသို့ခေါ်ဆောင်လာကြသည်။ အကြောင်းအရာ မှတ်တမ်းအရ ကျွန်ုပ်တို့သည် အမှုတော်ဆောင်ရာ၌ တစ်ခါတစ်ရံအလွန် ခက်ခဲပါသည်။

`လုကာ၊ ၅း၁၇-၂၆ ကိုဖတ်ပါ (မဿဲ၊ ၉း၁-၈။ မာကု၊ ၂း၃-၁၂)။ အမှုတော်ဆောင်ရာ၌ ခက်ခဲကြောင်းကို ယင်းအကြောင်းအရာမှတ်တမ်း မှတ်ရာမှ သင်ခန်းစာမည်သို့ရရှိနိုင်သနည်း။`

ထိုသူကို ယေရှုထံယူဆောင်လာစဉ် ယင်းအဖွဲ့၏တာဝန်မှာ မိမိ တို့၏မိတ်ဆွေကို ဂရုစိုက်ရမည်ဖြစ်သည်။ ကျွန်ုပ်တို့လူသားများအားလုံးကို ထိုကဲ့သို့လူများအဖွဲ့နည်းတူ ဘုရားရှင်ခေါ်တော်မူနေသည်။ လိုအပ်နေသူများ ကို ခရစ်တော်ထံခေါ်လာရာ၌ ကျွန်ုပ်တို့သည် ယုံကြည်ခြင်းလိုအပ်သည်၊ လုပ်ဆောင်ချက်လိုအပ်သည်၊ သည်းခံစိတ်ရှည်ခြင်းလိုအပ်သည်၊ ဆန္ဒရှိရန် လိုအပ်သည်။ ယေရှုရှင်ထံသို့လာသောထိုသူများသည် အတားအဆီးများစွာနှင့် ကြုံကြရသည်။ အကူအညီကို ယေရှုရှင်ထံမှရယူချင်သောသူတို့၏မိတ်ဆွေကို ခေါ်လာရာတွင် သမားရိုးကျနည်းလမ်းဖြင့် ဝင်လာ၍မရပါ။ သို့သော် လက်မလျှော့ ကြပါ။ ယေရှုခရစ်တော်ဆီသို့ မိမိတို့၏မိတ်ဆွေရောက်ရှိရေးအတွက် ရိုးရိုး နည်းလမ်းဖြင့်ယူဆောင်၍မရလျှင် အိမ်အမိုးပေါ်တက်၊ အမိုးဖောက်ပြီး ထို အကူအညီလိုသူကို လျှောချကြသည်။ ရှင်လုကာ၏မှတ်တမ်းကျမ်းအရ ယေရှုရှင်သည် ထိုသူတို့၏လုပ်ရပ်ကို လက်ခံခဲ့သည် (လုကာ၊ ၅း၂ဝ)။

ယေရှုရှင်သည် အကူအညီလိုနေသူများအား မိမိထံသို့ယူလာရန် ကျွန်ုပ်တို့ကိုသင်ကြားပေးသည့်သဘောဖြစ်သည်။ သမ္မာကျမ်းစာသည် ယေရှုရှင် ကို သမားတော်ကြီးဟုခေါ်ဆိုထားသည်။ လူ၏အပြစ်ကိုလွှတ်၍ အနာကို ငြိမ်းစေလိုသောသခင်ဖြစ်သည်။ ဒုက္ခရောက်နေသူမှန်သမျှကို ကူညီပေးချင်သူ ဖြစ်သည်။

အယ်လင်ဂျီဝှိုက်သည် လိုအပ်နေသူများအားကူညီပေးရန် ကျွန်ုပ်တို့ကို တိုက်တွန်းထားပါသည်။ “သင်တို့ကိုတာဝန်ပေးသည်အထိ မစောင့်ပါနှင့်။ သင်တို့၏မျက်စိကိုဖွင့်၍ သင်တို့၏ပတ်ဝန်းကျင်ကိုလေ့လာပါ။ လိုအပ် နေသူများ၊ အကူအညီမဲ့နေသူများ၊ ဖိနှိပ်ခံရသူများတို့ကို သင်နှင့်အတူအမြဲ ရှိစေပါ။ သူတို့ကိုမကူညီလို၍ ပုန်းရှောင်ခြင်းမပြုပါနှင့်။ သူတို့လိုအပ်နေသော အရာကို သင်တို့ပိတ်ဆို့မထားပါနှင့်။ ရှင်ယာကုပ်ဩဝါဒစာ၌ဖော်ပြထား သည်မှာ သန့်ရှင်းမွန်မြတ်သောဘာသာတရားကို ကိုယ်၏အတ္တနှင့်စွန်းထင်း ခြင်းမရှိစေရဟု သွန်သင်ထားသည်ကိုတွေ့ရှိပါသလား။ မိမိ၌ရှိသမျှခွန်အား ကိုအသုံးပြုပြီး အမှုတော်အတွက်လိုအပ်သမျှကို ဆက်ကပ်သူသည် ကယ်တင် ခြင်းစီမံကိန်းကြီးတွင် ပါဝင်သူဖြစ်သည်။ Testimonies for the Church, vol. 2, p. 29).

ယေရှုရှင်ကိုယ်တော်တိုင် အကူအညီလိုနေသူများကို ကူညီပေး၏။ ကျွန်ုပ်တို့ကိုလည်း သူနည်းတူလုပ်ရန် ခေါ်ဖိတ်တော်မူသည်။ ပထမဦးစွာ ကျွန်ုပ်တို့သည် သူတို့၏မိတ်ဆွေဖြစ်ရသည်။ သူတို့၏လိုအပ်ချက်ကို ကျွန်ုပ်တို့ သိရသည်။ နောက်ဆုံးမှာ ယေရှုရှင်ထံသို့ သူတို့ကိုပို့ဆောင်နိုင်သည်။ ကိုယ်တော် တစ်ပါးတည်းသာလျှင် သူတို့ကိုအမှန်တကယ်ကူညီပေးနိုင်သူဖြစ်သည်။ ခရစ်ဝင်ကျမ်းမှမှတ်တမ်းပြုထားသော သူတို့၏လုပ်ရပ်လမ်းစဉ်ဖြစ်သည်။ လူကို ကယ်တင်နိုင်သောသူတစ်ပါးတည်း၏အထံတော်သို့ ခေါ်လာပေးကြသည်။ ထိုသူမှာ ယေရှုရှင်ပင်ဖြစ်သည်။

`သင့်ပတ်လည်ရှိလူများအားလုံး ယခုတွင် အကူအညီလိုနေပါမည် လား။ သူတို့အတွက်သင်မည်သို့လုပ်ရန် အစီအစဉ်ရှိနေသနည်း။`