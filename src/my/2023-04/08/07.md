---
title:  ဆက်လက်လေ့လာရန်။
date:   24/11/2023
---

Arthur White, ရေးသားသည့် “A Few Days at Long Point,” Ellen G. White: The Australian Years: 1891-1900, vol. 4, pp. 100-104 ကိုဖတ်ပါ။

ယေရှုရှင်သည် ထုံးတမ်းဓလေ့မတူညီသူများကို မိတ်ဖွဲ့၍ ကယ်တင် ခြင်းပေးရန် ကြိုးစားခဲ့သည် (မဿဲ၊ ၈း၂၈-၃၄။ မာကု၊ ၅း၁-၂ဝ)။ ထိုနည်း တူစွာ ကျွန်ုပ်တို့၌တာဝန်ရှိနေသည်မှာ ဓလေ့ယဉ်ကျေးမှုမတူညီသောသူတို့နှင့် မိတ်ဖွဲ့ပြီး ကယ်တင်ခြင်းသတင်းဝေငှရကြမည်။ ခရစ်တော်အသေခံတော်မူ ခြင်းသည် လူတိုင်းအတွက်ဖြစ်သည်။ လူမျိုးဘာသာမခွဲခြား၊ ဆင်းရဲချမ်းသာ မိသားစုနောက်ခံအခြေအနေကိုမကြည့်ပါ။ ယင်းအချက်ကို ကျွန်ုပ်တို့မမေ့အပ်ပါ။ “ထိုသခင်သည် ငါတို့၏အပြစ်မက၊ လောကီသားအပေါင်းတို့၏အပြစ်ဖြေစရာ အကြောင်းဖြစ်တော်မူ၏” (၁ယော၊ ၂း၂)။

“ဘုရားသခင်၏အကြံအစည်တော်ကို လူတို့ဖြည့်စွမ်းနိုင်ခြင်းမရှိပါ။ မိသားစုအတွက်နှင့် မိမိတို့ချစ်မြတ်နိုးသူတို့အတွက် နှစ်သိမ့်အားပေးကူညီ နေချိန်မှာပင် ဘုရားရှင်သတ်မှတ်ထားသောအချက်ကို မမီနိုင်ပါ။

မိမိ၏မိသားစုများအပြင် တခြားသူကိုကျေးဇူးပြုမည်ဟု ဘုရားရှင် စေခိုင်းရာ၌၊ မိမိအိမ်သူအိမ်သားများကို ပစ်ထားရမည်ဟုမဆိုလိုပါ။ ကျွန်ုပ်တို့ ၏တိုင်းပြည်လူမျိုးကိုချစ်ရမည်။ လူတိုင်းကိုမေတ္တာထားရမည်။ နံရံလေးဖက် ကာရံထားသောနေရာ၌သာ ကျွန်ုပ်တို့၏မေတ္တာကိုမျှဝေပြီး ဘုရားရှင်ပေးထားသော ကောင်းချီးများကို အပြင်ဘက်ရှိလူများ ခံစားခွင့်အကျိုးအမြတ်၊ ပျော်ရွှင်ခြင်း မဖြစ်စေဘဲ ကာရံထားပါသလား။ Ellen G. White, Advent Review and Sabbath Herald, Oct 15, 1895.

ကျွန်ုပ်တို့ကိုပေးထားသောတာဝန်မှာ အပြင်ဘက်၌ ဇိမ်ကျနေသူများ အတွက် ကောင်းချီးမဂင်္လာဖြစ်စေရန်ဖြစ်သည်။ ယဉ်ကျေးမှုမတူသူ၊ အကူအညီ မဲ့သူများကို ယေရှုရှင်ကိုယ်တိုင်မိတ်ဖွဲ့ကူညီရန် အမိန့်ပေးခဲ့သည် (တ၊ ၁း၈။ မာကု၊ ၁၁း၁၇)။