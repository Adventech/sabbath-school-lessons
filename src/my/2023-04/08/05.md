---
title:  နာကျင်စွာခံစားရသူကိုကူညီခြင်း
date:   22/11/2023
---

ယနေ့ကမ္ဘာကြီး၏ရှုပ်ထွေးပွေလီပြဿနာအကြား မနာကျင်ဘဲ မခံစား ရသူတစ်ယောက်တလေရှိနေပါသလား။ ကြွယ်ဝချမ်းသာသော ပစ္စည်းဥစ္စာ ပေါများသည့်အသိုက်အဝန်းမှာနေထိုင်သူဖြစ်နေပါစေ၊ ဆင်းရဲသောပတ်ဝန်းကျင်၌ နေထိုင်သူများကဲ့သို့ပင် ခံစားကြရသည်။ သို့သော် ကိစ္စမရှိပါ။ လူတို့သည် နာကျင်ဝေဒနာခံရသည်၊ ဒုက္ခရောက်ကြသည်၊ ရုန်းကန်ကြရသည်။ အနောက် နိုင်ငံများမှ နှစ်စဉ်သုံးစွဲသောစိတ်ကျရောဂါတိုက်ဖျက်ရေးရန်ပုံငွေကို လေ့လာ ကြည့်ပါ။ ဆင်းရဲသားမှမဟုတ်၊ ဥစ္စာရှိပိုက်ဆံရှိသူများလည်း ငြိမ်သက်ခြင်း မရ၊ သောကရှိနေကြသည်။

> <p></p>
> “ထာဝရဘုရား၏ဝိညာဉ်တော်သည် ငါ့အပေါ်၌တည်တော်မူ၏။ အကြောင်းမူကား၊ ဆင်းရဲသားတို့အား ဝမ်းမြောက်စရာသတင်းကို ကြားပြော စေခြင်းငှာ ငါ့ကိုဘိသိက်ပေးတော်မူပြီ။ ကြေမွသောသူတို့၏အနာကို ပျောက်စေ ခြင်းငှာလည်းကောင်း၊ ဖမ်းသွားချုပ်ထားလျက်ရှိသောသူတို့အား လွတ်ခြင်း အကြောင်းနှင့် မျက်စိကန်းသောသူတို့အား မျက်စိမြင်ပြန်ခြင်းအကြောင်းကို ပြစေခြင်းငှာလည်းကောင်း၊ ညှဉ်းဆဲခံရသောသူတို့ကို ကယ်မစေခြင်းငှာ လည်းကောင်း၊ ထာဝရဘုရား၏မဂင်္လာနှစ်ကာလကို ကြားပြောစေခြင်းငှာ လည်းကောင်း ငါ့ကိုစေလွှတ်တော်မူပြီဟုလာသတည်း (လုကာ၊ ၄း၁၈၊ ၁၉)။

`ယေရှုသည် မည်သို့အမှုတော်ဆောင်ရွက်ခဲ့ကြောင်းနှင့် ကျွန်ုပ်တို့သည် လည်း မည်ကဲ့သို့လုပ်ဆောင်ရမည်အကြောင်း သင်ကြားပေးသနည်း။ ကျွန်ုပ်တို့ ဝန်းကျင်ရှိလူများ အကူအညီလိုနေသည်ကို ကူညီသင့်ပါသလား။`

အကူအညီလိုနေသူမှန်သမျှကိုကူညီရန် ဘုရားရှင်အမိန့်ပေးတော် မူသည်။ ကျွန်ုပ်တို့မသိသူဖြစ်စေ၊ ယေရှုရှင်ကိုလက်မခံသော မယုံကြည်သူ ဖြစ်စေ ကျွန်ုပ်တို့ကူညီပေးရမည်။ ယေရှုရှင်၏အမှုတော်အတွက် ထိုလိုအပ် နေသူများထံ ကျွန်ုပ်တို့သွားရောက်ကူညီရသော်လည်း၊ စိတ်ဖြူစင်သန့်ရှင်းစွာ ကူညီပါ။ သူတို့သည် အကူအညီလိုနေသူများဖြစ်နေကြသည်။ သူတို့ကို ကူညီရခြင်းအကြောင်းမှာ ကျွန်ုပ်တို့သည်ယေရှုရှင်ကို သခင်အဖြစ်လက်ခံ ထားသောကြောင့်ဖြစ်သည်။ ကိုယ်တော်သည်လည်း ကျွန်ုပ်တို့ကိုကူညီမစခြင်း အမှုပြုရန် သွန်သင်တော်မူထားသည်။

ယေရှုရှင်သည် အကူအညီလိုနေသူမှန်သမျှကိုတွေ့ဆုံပြီး မစကူညီ ခဲ့သည်။ ကျမ်းစာ၏အခြေခံသွန်သင်ချက်နှင့်လည်းညီသည်။ ကိုယ်တော်ကူညီ မစခဲ့သောသူများအားလုံး ကိုယ်တော်ကိုအရေအတွက် မည်မျှလက်ခံ၍၊ လက်မခံကြောင်းကို ကျွန်ုပ်တို့မသိရပါ။

သူတစ်ပါးအား စစ်မှန်သောမစကူညီခြင်းဖြစ်ဖို့ရန် ထိုသူတို့၏ လိုအပ်ချက်အမှန်ကိုသိရှိရန်လိုသည်။ လူ့ယဉ်ကျေးမှုဓလေ့အသီးသီး၌ မိတ်ဆွေ ကိုကူညီပုံကူညီနည်းတစ်မျိုးစီရှိကြသည်။ အိန္ဒိယပြည်၏ထုံးစံမှာ ဧည့်သည် လာလျှင် အစားအသောက်၊ ဖျော်ရည်ကိုချ၍ တည်ခင်းဧည့်ခံတတ်သည်။ သူစိမ်းတစ်ယောက်ကို ပိုက်ဆံပေးသည်ထက် မေတ္တာပေးခြင်းသည် သာ၍ လွယ်ကူပြီး နွေးထွေးမှုကိုရစေပါသည်။ သင်၏မိတ်ဆွေလိုအပ်သောအရာမှာ ငွေကြေးနှင့်ကိုယ်ကာယအတွက်ဖြစ်ချင်မှဖြစ်ပါမည်။ သင်၏ကြင်နာတတ်ခြင်း သဘောသည် သူတစ်ပါး၏စိတ်ဓာတ်အကြီးအကျယ်ကျဆင်းသောအချိန်မျိုး၌ အမှန်တကယ်အကူအညီဖြစ်စေပါသည်။

တစ်ပါးသူကိုကူညီမစခြင်းအတွက် သွန်သင်သောယေရှုရှင်၏အဓိက ရည်ရွယ်ချက်မှာ ကျွန်ုပ်တို့၏အတ္တကိုသတ်ပြီး သက်ဆိုင်သူတိုင်းကို ချစ်တတ် စေသောသဘောဖြစ်သည်။ ထိုသူတို့၏လိုအပ်ချက်ကို ဦးဆုံးသိရှိပြီးမှ ကူညီမှု ပြုပါ။ လိုအပ်သောအရာကိုပြင်ဆင်ပါ။ ယေရှုရှင်၏နောက်သို့လိုက်မည် မလိုက်မည်ကို သင်မသိသော်လည်း ထိုသူတို့ကိုကူညီပါ။

`မဿဲ၊ ၂၅း၃၄-၄ဝ ကိုဖတ်ပါ။ ကျွန်ုပ်တို့အတွက် မည်သည့် သတင်းစကားပါရှိသနည်း။`