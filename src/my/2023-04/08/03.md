---
title:  ခရစ်တော်၏နည်းလမ်းသာ
date:   20/11/2023
---

**အောက်ပါအကြောင်းအရာများသည် အမှုတော်အတွက် အကူအညီ လိုသူများကိုကူညီရန် မည်သို့သင်ခန်းစာပေးထားသနည်း။**

`ယောဟန်၊ ၅း၁-၉`

`မာကု၊ ၁း၂၃-၂၈`

အယ်လင်ဂျီဝှိုက်သည် ခရစ်တော်၏နည်းစနစ်ကို အဆင့်ငါးဆင့် ပိုင်းခြားစီစဉ်ပေးပြီး အမှုတော်လုပ်ဆောင်ရန် နည်းလမ်းအဖြစ်သတ်မှတ်သည်။ အထူးသဖြင့်လိုအပ်နေသူများအတွက် အမှုတော်ဆောင်ရန်ဖြစ်သည်။ ခရစ်တော် ၏နည်းစနစ်သည်သာ လူတို့၏ထံသို့ရောက်ရှိသွားပြီး အောင်မြင်စွာကယ်တင် နိုင်မည်ဖြစ်သည်။ ကယ်တင်ရှင်သည် လူများနှင့်ရောနှောသွားလာ၍ သူတို့ လိုအပ်သောအရာကိုကြည့်ရှုသည်၊ သူတို့ကိုသနားကြင်နာကြောင်းပြသသည်၊ လိုအပ်သမျှကိုဖြည့်စွမ်းပေးသည်၊ သူတို့၏ယုံကြည်မှုကိုရယူသည်။ ထိုနောက် မှာ သူတို့ကို “ငါ့နောက်သို့လိုက်” ဟု ခေါ်တော်မူသည်။ The Ministry of Healing, p. 143

ပထမဦးဆုံးအကူအညီလိုနေသူများနှင့် ကျွန်ုပ်တို့ရောနှောကြရမည်။ အချိန်ယူပြီးရင်းနှီးခွင့်ယူကြရမည်။ ကောင်းသောအမှုကိုပြု၍ သူတို့၏လိုအပ် ချက်ကို နားလည်ပေးရမည်။ ရေကန်အနားခြေလက်သေနေသူကို ယေရှုရှင် မည်သို့ချဉ်းကပ်ပုံကို သတိပြုပါ။ ယေရှုရှင်သည် ဖျားနာသူ၊ မျက်စိကန်းသူ၊ ခြေဆွံ့သူများတို့နှင့် ရင်းနှီးစွာသွားလာသည် (ယောဟန်၊ ၅း၃)။

ဒုတိယအချက်မှာ မေတ္တာပြရန်လိုသည်။ ပြဿနာရှိနိုင်သည်မှာ မယုံကြည်မှုများရှိနေ၍ အချို့အချိန်များမှာ တချို့သောသူသည် မေတ္တာပြပြီး နောက်ပိုင်း အကြမ်းဖက်လုပ်ရပ်များရှိတတ်သောကြောင့်ဖြစ်သည်။ မည်သို့ ပင်ဆိုစေ၊ ဘုရားရှင်သည် ကျွန်ုပ်တို့ကို လူတိုင်းအားမေတ္တာသဘောထားပြီး အကျိုးအမြတ်ကို လုံးဝမျှော်လင့်ခြင်းမထားရန် သွန်သင်ထားပါသည်။

တတိယအချက်၏အဆင့်သည် သူတို့၏လိုအပ်ချက်များအတွက် ကူညီရိုင်းပင်းမစရန်ဖြစ်သည်။ မိတ်ဆွေတစ်ဦးဖြစ်စေ၊ သူစိမ်းတစ်ယောက် ဖြစ်စေ ကူညီပေးကြောင်းကို သိသာစေပါ။ ယေရှုရှင်သည် ခြေလက်သေသူ ကို စကားပြောဆိုရာ၌ မည်သည့်အရာကိုလိုချင်ပါကြောင်းမေးခဲ့သည်။ ထိုနောက် မှာ အံ့ဖွယ်နိမိတ်လက္ခာဏာကို ပြုလုပ်ပေးခဲ့သည်။ “နတ်ဆိုး” ညှဉ်းဆဲခြင်း ခံရသောသူအကြောင်းနှင့်စပ်လျဉ်း၍ ယေရှုရှင်သည် အခြေအနေအားလုံးကို ထိန်းထားသည်။ ထိုသူမှာ အကူအညီမဲ့ဖြစ်နေသည်။ မိမိကိုယ်ကိုပင်မဟန်နိုင်၊ မထိန်းနိုင်ဖြစ်နေသည်။

စတုတ္ထအချက်၏အဆင့်၌ ယေရှုရှင်သည် လူတို့၏ယုံကြည်စိတ်ကို ဆွဲယူလိုက်သည်။ လူအများကို ကျွန်ုပ်တို့အမှုဆောင်ပေးသောအခါ၊ ကျွန်ုပ်တို့ ကိုသေချာစွာလေ့လာကြမည်။ ယုံကြည်ရပါ့မလား။ ကျွန်ုပ်တို့ပြောသော စကားသည် မည်သို့ရှိသနည်း။ ထိုကြောင့် သူတို့အား ယေရှုရှင်အကြောင်း ကိုပြောသောအခါ၊ ယုံကြည်စိတ်ရှိလျှင် ပို၍နားထောင်နားစွင့်လာကြမည်။ ယေရှုရှင်သည် လူတို့၏ခန္ဓာကိုယ်ကိုသာ ရောဂါကုသပေးလိုသည်မဟုတ်ပါ။ ထာဝရအသက်ကိုပါ တစ်ပါတည်းပေးချင်နေပါသည် (ယောဟန်၊ ၁ဝး၁ဝ)။

နောက်ဆုံးအဆင့်မှာ ထိုသူတို့ကို ယေရှုရှင်ထံသို့ပို့ဆောင်ပေးရန် ဖြစ်သည်။ သင်၌သော်လည်းကောင်း၊ သင်နှင့်တွေ့ဆုံသူအတွက်သော်လည်း ကောင်း ယေရှုရှင်ကိုယုံကြည်ရမည့်တာဝန်ရှိသည်။

`ယေရှုရှင်ပြုတော်မူသော အံ့ဖွယ်နိမိတ်ကို ကျွန်ုပ်တို့မလုပ်နိုင်ပါ။ သို့သော် အကူအညီလိုနေသူများအတွက် ကျွန်ုပ်တို့ကူညီပေးနိုင်သောနည်းလမ်း သည် မည်သို့ရှိသနည်း။`