---
title:  ဒုက္ခသည်နှင့်ရွှေ့ပြောင်းနေထိုင်ရသူများ
date:   21/11/2023
---

ရွှေ့ပြောင်းနေထိုင်ရသူနှင့် ဒုက္ခသည်အကြောင်းကို ခေါင်းစဉ်တပ်လာ ရလျှင် အချေအတင်ပြောစရာရှိလာသည်။ အဘယ်ကြောင့်ဆိုသော် ယနေ့ ထိုကဲ့သို့သူများ များစွာရှိနေခြင်းကြောင့်ဖြစ်သည်။ စစ်ပွဲကြောင့်ဖြစ်စေ၊ သဘာဝ ဘေးဒဏ်ကြောင့်ဖြစ်စေ၊ အနာဂတ်ကောင်းစားရေးအတွက်ကြောင့်ဖြစ်စေ၊ လူ သန်းပေါင်းများစွာသည် မိမိတို့၏အိမ်ရာကိုစွန့်ခွာ၍ ယနေ့ကမ္ဘာပေါ်၌ အကူအညီများရှာဖွေတောင်းခံနေကြသည်။

မဿဲ၊ ၂း၁၃၊ ၁၄ ၌ ယေရှုရှင်ကိုယ်တိုင်သည် ဒုက္ခသည်ဖြစ်ခဲ့ ရသည်။ လောက၏မိဘနှစ်ပါးဖြစ်သော ယောသပ်နှင့်မာရိတို့ကို ညတွင်းချင်း ဗက်လင်မြို့ကိုစွန့်၍ အဲဂုတ္တုသို့ပြေးရန် ကောင်းကင်တမန်မှ အတင်းနှင်ထုတ် ခဲ့သည်။ သို့မဟုတ်လျှင် ဟေရုဒ်မင်း၏သတ်ခြင်းကို ခံရမည်ဖြစ်သည်။ ယနေ့ယင်းကဲ့သို့အသက်ဘေးကြောင့်၊ ပြေးနေရသူများစွာရှိသောကြောင့် ယင်း အခြေအနေကို ကိုယ်ချင်းစာနာခန့်မှန်းလျှင် ခက်ခဲမည့်အရာမဟုတ်၊ ယေရှုရှင် သည် တစ်တိုင်းတစ်ပြည်နိုင်ငံရပ်ခြား၌ မိသားစုနှင့်အတူ မျက်နှာငယ်ခဲ့ရသည်။ ယနေ့မူဆလင်၊ ဗုဒ္ဓဘာသာ၊ ဟိန္ဒူနှင့် ခရစ်ယာန်များ၊ ဘာသာရေးမရှိသူ များတို့သည် နယ်သစ်ပယ်သစ်သို့သွားပြီး အသက်ရှင်နိုင်ရန် ခိုလှုံကြရသည်။

ထိုသို့ရှိနေ၍ ယဉ်ကျေးမှုနှင့်ထုံးစံမတူသူများအချင်းချင်း ပေါင်းသင်း နေရသောကြောင့် မိတ်ဆွေဖွဲ့ရန် ပို၍လွယ်ကူကြသည်။ ခံစားချက်များတူညီ နေကြသောကြောင့်ဖြစ်သည်။ ရွှေ့ပြောင်းနေထိုင်သူများနှင့် ဒုက္ခသည်များ တို့သည် ဒေသစကားနှင့် ဘာသာဓလေ့များကို နားမလည်ကြပါ။ အစား အသောက်ပုံစံမတူညီကြပါ။ ဧဝံဂေလိတရားက ကျွန်ုပ်တို့ကိုခေါ်တော်မူသည် မှာ ကျွန်ုပ်တို့၏လူမျိုးထံမှ ထွက်သွားရမည်။ ကိုယ့်အမျိုးသား၊ ကိုယ့်ယဉ်ကျေးမှု နေသားကျနေသောနေရာကို စွန့်ခွာရမည်။ အကူအညီလိုနေသူများကို သွားရောက်ကူညီပေးရမည်။ ကျွန်ုပ်တို့နှင့်မည်မျှမတူညီခြားနားခြင်းရှိပါစေ သွားရောက်ကူညီရမည်။

`တရားဟော၊ ၁ဝး၁၉ ကိုဖတ်ပါ။ ဆာလံ၊ ၁၄၆း၉။ ရောမ၊ ၁၂း၁၃ နှင့် ဝတ်ပြု၊ ၂၃း၂၂ ကိုလည်းဖတ်ပါ။ အဓိကအရေးကြီးဆုံး ကျွန်ုပ်တို့သတိထားရမည့်အကြောင်းသည် မည်သည့်အကြောင်းဖြစ်သနည်း။`

ဒုက္ခသည်များနှင့် ရွှေ့ပြောင်းနေထိုင်သူများကို ကျွန်ုပ်တို့မည်သို့ အမှုဆောင်ပေးနိုင်မည်နည်း။ ခက်ခဲပါသည်။ အကြောင်းမှာ အချို့သော တိုင်းပြည်တို့သည် နိုင်ငံရေးပဋိပက္ခမှုကြောင့် ကူညီမှုပေးရန် အတားအဆီး ရှိသည်။ တတ်နိုင်သမျှလုပ်ရမည်ဖြစ်သော်လည်း၊ ထိုသူတို့အတွက် အမှုတော် လုပ်ဆောင်ပေးရမည့်အချိန်သည် မည်သည့်အချိန်ဖြစ်သနည်း။ အချို့တို့မှာ အချိန်အခါအခြေအနေအလွန်ခက်ခဲဆိုးရွားလှပါသည်။ ကျွန်ုပ်တို့၏အကူအညီ ကို အရမ်းလိုအပ်နေပါသည်။ ထိုကြောင့် မည်သည့်အကျပ်အတည်းတွင် ရှိနေပါစေ၊ ကျွန်ုပ်တို့ကူကိုကူညီရမည်။

ဆုတောင်းခြင်းဖြင့်အစပြုပါ။ ယင်းနောက်မှာ ဒုက္ခသည်များနှင့် ရွှေ့ပြောင်းနေထိုင်သူများအကြောင်းကို လေ့လာမှုပြုပါ။ နေရာများစွာသည် အဖွဲ့အစည်းများဖွဲ့ပြီး သူတို့ကိုကူညီပေးကြသည်။ အဖွဲ့အစည်းတစ်ခုခုနှင့် ချိတ်ဆက်ပြီး စတင်ကူညီပါ။ သင်၏အသင်းတော်၊ ဥပုသ်စာဖြေကျောင်း ဌာနမှလည်း စတင်နိုင်ပါသည်။ ဒုက္ခသည်နှင့်ရွှေ့ပြောင်းအလုပ်သမားများကို ကူညီပေးနိုင်သည်။

`အနည်းအကျဉ်းမျှသာစတင်ရသော်လည်း ဒုက္ခသည်နှင့်ရွှေ့ပြောင်း နေထိုင်ရသူများကို သင်မည်သို့ကူညီနိုင်ပါမည်နည်း။`