---
title:  ၈။လိုအပ်သူများအတွက်အမှုတော်
date:   18/11/2023
---

### ဖတ်ရန်ကျမ်းချက်များ။
လုကာ၊ ၅း၁၇-၂၆။ ယောဟန်၊ ၅း၁-၉။ တရား ဟော၊ ၁ဝး၁၉။ ဝတ်ပြု၊ ၂၃း၂၂။ မဿဲ၊ ၂၅း၃၄-၄ဝ။ ယောဟန်၊ ၁၅း၁၃။

> <p>အလွတ်ကျမ်းချက်</p>
> မင်းကြီးက၊ ငါအမှန်ဆိုသည်ကား၊ သင်တို့သည် ဤသူတည်း ဟူသော ငါ့ညီတို့တွင် အငယ်ဆုံးသောသူတစ်ယောက်အား ပြုကြ သမျှတို့ကို ငါ့အားပြုကြပြီဟု ပြန်၍မိန့်တော်မူလတ္တံ့” (မဿဲ၊ ၂၅း၄ဝ)။

လုကာ၊ ၅း၁၇-၂၆ သည် လိုနေသူများအား ဘုရားရှင်မည်သို့ မစပုံကို ဥပမာ၊ သာဓကများဖြင့် သွန်သင်ဆုံးမထားသည်။ တချို့သော အချိန်တွင် ဘုရားရှင်သည် အခြားသူများကိုအသုံးပြု၍ ကျွန်ုပ်တို့ကိုကူညီ စေပြီး တချို့အချိန်များ၌ ကျွန်ုပ်တို့ကိုအသုံးပြုကာ အခြားသူများကို ပြန်၍ မစစေသည်။ ယင်းအလုပ်သည် ခက်ခဲခြင်းရှိနိုင်သည်။ သို့သော် အကျိုး ရှိသည်။ လိုအပ်နေသူများကိုကူညီပေးခြင်းသည် ယေရှုသခင်၏အမှုတော်ကို ပုံဖော်ပြသနေခြင်းဖြစ်သည်။ တချို့သောအချိန်များ၌ လိုအပ်နေသူကို လွယ်ကူ စွာရှာဖွေတွေ့မြင်နိုင်သည်။ တချို့အချိန်တွင်မူ တွေ့ရှိရန်ခက်ခဲပြန်သည်။ အခြေအနေမည်သို့ပင်ရှိပါစေ၊ ကျွန်ုပ်တို့သည် ဘုရားရှင်၏အမှုတော်၌ ပါဝင် ကူညီသူဖြစ်ရန် ခေါ်တော်မူခြင်းခံရသည်။ နောက်ခံသမိုင်းကြောင်းမည်သို့ပင်ရှိ ပါစေ၊ အကူအညီလိုနေလျှင် ကူညီရန်ဖြစ်သည်။

သမ္မာကျမ်းစာ၏သွန်သင်ချက်၌ ကျွန်ုပ်တို့သည် ဧည့်သည်ကိုချစ်ရ မည်။ ထိုဧည့်သည်များစိတ်ချမ်းသာရရှိခြင်းကြောင့် ယေရှုရှင်ကိုလက်ခံယုံကြည် လာလိမ့်မည်။

ယခုအပတ်သင်ခန်းစာသည် “လိုအပ်နေသူများအတွက်အမှုတော်” ဟူ၍ ခေါင်းစဉ်ပေးထားပါသည်။ ထင်ရှားလျက်ရှိနေသည်မှာ ဘုရားရှင်သည် လိုနေသူများအားလုံးဆီသို့ အရောက်သွားနိုင်ရန်အစီအစဉ်ရှိသည်။ ထိုလိုအပ် နေသူများသည် ကိုယ်ကာယကျန်းမာခြင်း၊ စိတ်နှစ်သိမ့်ခြင်း၊ ငွေကြေးပြေလည် ခြင်း၊ လူမှုဆက်ဆံရေးသင့်မြတ်လာအောင် အကူအညီလိုနေသူများဖြစ်သည်။ အချို့အချို့သောသူများသည် မိမိတို့၏အသိုက်အဝန်း၊ မိသားစုမှပစ်ပယ်ထား သူများလည်းဖြစ်မည်။ မည်သို့သောအကြောင်းကြောင့်ဖြစ်ပါစေ၊ လိုနေသူမှန်လျှင် ကျွန်ုပ်တို့ကူညီရန်သာရှိသည်။ အဓိကမှာ ကျွန်ုပ်တို့ခရစ်ယာန်ဖြစ်သည့်သဘော နှင့် အမှုတော်တွင် မည်သို့ပါဝင်ရမည်အကြောင်းဖြစ်သည်။