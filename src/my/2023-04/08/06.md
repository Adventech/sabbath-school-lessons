---
title:  သာ၍ကြီးသောမေတ္တာ
date:   23/11/2023
---

ကျွန်ုပ်တို့အားလုံးကောင်းစွာသိထားကြသည်အတိုင်း အကူအညီ လိုအပ်ခြင်းသည် အဆုံးမရှိနိုင်ပါ။ တစ်ပါးသူကိုကူညီလိုစိတ်ရှိလျှင် သင့်အတွက် အခွင့်အရေးများပြားစွာရှိသည်။ ရင်းနှီးသောမိတ်ဆွေဖြစ်စေ၊ ဒုက္ခသည်များ ဖြစ်စေ လိုအပ်နေသူများစွာရှိပါသည်။ တတ်နိုင်သမျှလုပ်ဆောင်သင့်ကြပါ သည်။ တတ်နိုင်သောအချိန်မှာ ကူညီရပါသည်။ လောကရှိအမှုတော်ကို ဆောင်ရွက်ရာတွင် ယေရှုရှင်သည် မတတ်နိုင်၊ မထနိုင်သူများကို မစခဲ့သည်။ အချို့သောအချိန်များ၌ တမင်သက်သက်လိုအပ်နေသူထံသို့ သွားပေးခဲ့သည်။ အချို့ကိစ္စများ၌ အိမ်အမိုးကိုဖောက်ပြီး ယေရှုရှင်ထံသို့ ခြေလက်သေသူကို လျှောချကြသည်။ လူနာ၏မိတ်ဆွေတို့သည် လူနာကိုကူညီကြသည်။

“ကိုယ်အဆွေတို့အဖို့အလိုငှာ ကိုယ်အသက်ကိုစွန့်ခြင်းမေတ္တာထက် သာ၍မြတ်သောမေတ္တာသည် အဘယ်သူ၌မျှမရှိ” (ယောဟန်၊ ၁၅း၁၃)။

`တစ်ပါးသူကို အမှုတော်ဆောင်ရာ၌ ယင်းဥပဒေသကို လက်တွေ့ မည်သို့အသုံးပြုနိုင်မည်နည်း။`

သာသနာပြုမိသားစုတစ်စုသည် ထြီနီဒပ်နှင့်တိုဘာဂိုနိုင်ငံတွင် ၆ နှစ်ကြာအမှုတော်ဆောင်ရွက်ခဲ့သည်။ ပထမသုံးနှစ်တာအတွင်း ဟိန္ဒူနှင့် မူဆလင်များအကြား နေထိုင်ခဲ့ကြသည်။ ဟိန္ဒူများသည် နှစ်စဉ်ကျင်းပသော ကျေးဇူးတော်ချီးမွမ်းပွဲတော်သို့ မတက်ရောက်သည့်ခရစ်ယာန်တို့ကို အပြစ် ပြောကြသည်။ တစ်နေ့မှာ ထိုခရစ်ယာန်တို့သည် သူတို့၏မိတ်ဆွေသစ် ဟိန္ဒူဘာသာဝင်တစ်ဦး၏ကျေးဇူးတော်ချီးမွမ်းပွဲသို့ တက်ရောက်သည်။ ယေရှုရှင် ၏ပုံပမာအတိုင်း လိုက်ပါလုပ်ဆောင်ခြင်းဖြစ်သည်။ မိတ်ဆွေများအထူးအစီ အစဉ်ကျင်းပပွဲပြုသောအခါ၌ ဖိတ်ခြင်းခံရလျှင် တက်ရောက်အားပေးခဲ့သည်။ ထိုသို့တက်ရောက်ပေးခြင်းသည် ဟိန္ဒူဘာသာဝင်များအတွက် ဧည့်သည်များ ဧည့်ခံကျွေးမွေးရသောကြောင့် ကောင်းချီးပိုမိုခံစားရသည်ဟု ယူဆကြသည်။

ယခုအပတ်မှာ ကျွန်ုပ်တို့၏မိတ်ဆွေများအတွက် မဂင်္လာဖြစ်စေသော အမှုကိုပြုပေးကြစို့။ ပထမဦးစွာ သင်နေထိုင်ရာပတ်ဝန်းကျင်၊ ကျေးရွာ၊ မြို့ကို လေ့လာပါ။ ဒုက္ခသည်များနှင့် ရွှေ့ပြောင်းလုပ်ကိုင်စားသောက်ရသူများ နေထိုင်သောအိမ်ကိုသိပါသလား။ သင်၏အနေအထားအရ၊ သူစိမ်းတစ်ယောက် နှင့်စတင်မိတ်ဖွဲ့ပါ။ လွယ်ကူမည်မဟုတ်။ ဘုရားရှင်ထံမှ အကူအညီတောင်းခံ ပါ။ ကိုယ်တော်သည် အရာခပ်သိမ်းသိရှိတော်မူ၍ သင်နှင့်ရင်းနှီးခွင့်ရနိုင်သော သူစိမ်းတို့ကိုလည်း သိတော်မူသည်။ သတိပြုရန်မှာ ထိုသူတို့ကိုမိတ်ဆွေဖွဲ့ နိုင်မှ ဘုရားရှင်ဆီပို့ဆောင်နိုင်မည်။ သင်၏ပန်းတိုင်ကိုမမေ့ပါနှင့်။

`စိန်ခေါ်ချက် - သင်၏နိုင်ငံတွင်လာရောက်နေထိုင်သော နိုင်ငံခြားသားများ နှင့် ခရစ်ယာန်မဟုတ်သူတို့အကြောင်းကိုလေ့လာပါ။`

`စိန်ခေါ်ချက်ပြုပါ - သင်လှုပ်ရှားနိုင်သောနယ်မြေအတွင်း စတင်လုပ်ဆောင် ပါ။ အောက်ပါမေးခွန်းများကိုဖြေဆိုပြီးလျှင် ထိုသူများအတွက် အမြဲဆုတောင်း ပေးပါ။ ကျွန်ုပ်မိတ်ဆွေဖွဲ့သောသူသည် ခရစ်တော်ပုံစံချသောမိတ်ဖွဲ့ခြင်းမျိုး ဖြစ်ပါသလား။ သူ သို့မဟုတ် သူမ၏အသက်တာလိုအပ်ချက်ကို ကျွန်ုပ်သိရှိနိုင်ပြီလား။ သခင်ယေရှု၏ကုစားခြင်းရရှိရန် သူတို့ကိုမည်သို့ပို့ဆောင်နိုင်မည်နည်း။`