---
title:  ၁။ကျွန်ုပ်တို့ဆီသို့ဘုရားရှင်၏အမှုတော် (အပိုင်း-၁)
date:   30/09/2023
---

### ဖတ်ရန်ကျမ်းချက်များ။က၊
၃း၉-၁၅။ က၊ ၂၈း၁၅။ ထွက်၊ ၂၉း၄၃၊ ၄၅။ မဿဲ၊ ၁း၁၈-၂၃။ ယောဟန်၊ ၁း၁၄-၁၈။ ယောဟန်၊ ၃း၁၆။ ယောဟန်၊ ၁၄း၁-၃။

> <p>အလွတ်ကျမ်းချက်</p>
> “ထာဝရအရှင် ဘုရားသခင်ကလည်း၊ သင်သည် အဘယ်မှာ ရှိသနည်းဟု လူကိုခေါ်တော်မူ၏” (က၊ ၃း၉)။

အမှုတော်၏မူလအစအရင်းအမြစ်သည် ဘုရားရှင်ထံမှလာသည်။ ယင်းအမှုတော်သည် အာဗြံကိုခေါ်တော်မူခြင်းနှင့် စတင်သည်မဟုတ် (က၊ ၁၂း၁-၄)။ ထွက်မြောက်ရာအချိန် အဲဂုတ္တုမှထွက်လာခြင်းနှင့်လည်းမသက်ဆိုင် ပါ (ထွက်၊ ၁၂း၃၁-၄၂)။ သခင်ခရစ်တော်လောကသို့ကြွဆင်းလာပြီး လူသား အဖြစ်နေထိုင်ခဲ့ခြင်းမှလည်း မသက်ဆိုင်ပါ (မဿဲ၊ ၁း၁၈-၂၅)၊ သို့မဟုတ် ရှင်ပေါလု၏သာသနာပြုခရီးစဉ်များနှင့်လည်း မသက်ဆိုင်သေးပါ (တ၊ ၁၃း၄-၁၄း၂၆)။ အမှုတော်မြတ်သည် ဘုရားရှင်ကိုယ်တော်တိုင်မှ အစပြုခဲ့သည်။ စကြဝဠာကြီးကို ဖန်ဆင်းဖြစ်တည်စေပြီးနောက် လူသားကို မိမိ၏ပုံသဏ္ဍာန် တော်နှင့်အညီ ဖန်ဆင်းခဲ့သည် (က၊ ၁း၂၆၊ ၂၇)။

နှုတ်ကပတ်ကျမ်းစာတော်မြတ်၏ဖွင့်ဆိုချက်အရ ဘုရားရှင်သည် လူသား သားသမီးများနှင့်အတူ ရှိနေချင်သောဘုရား၊ မည်သည့်နေရာသို့ပင် ရောက်ရောက် သားသမီးများအား ရောက်ရှိသောနေရာသို့ အရောက်လိုက်လိုသော သဘောထားရှိသော ဘုရားရှင်ဖြစ်တော်မူသည်။ အစအဦးကပင် မိဦးဖဦး အာဒံနှင့်ဧဝကို နီးနီးကပ်ကပ်ရင်းရင်းနှီးနှီးထား၍ အတူနေထိုင်ခဲ့သည်။ အပြစ် ဝင်လာပြီးနောက်ပိုင်းအချိန်တွင်သော်မှ ကိုယ်တော်ရှင်သည် မိမိ၏အမှုတော် ကို ဆက်လက်လုပ်ဆောင်ခဲ့သည်။ ယခုအခါမှာ ဘုရားရှင်သည် လူသား အားလုံးနှင့် ပြန်၍ရင်းနှီးမှုတည်ဆောက်ပြန်သည်။ အဆုံးကာလ၌ ဘုရားရှင်၏ အမှုတော်သည် အောင်မြင်ပြည့်စုံသွားမည်မှာ အသေအချာဖြစ်သည် (ဗျာ၊ ၂၁၊ ၂၂)။ ဘုရားရှင်၏အမှုတော်သည် ဧကန်မုချအောင်မြင်ပြည့်စုံရမည်ဖြစ် သောကြောင့် ကျွန်ုပ်တို့အားလုံးသည် ကမ္ဘာသားများအား ထာဝရဧဝံဂေလိ သတင်းကို ဟောကြားကြရမည့်တာဝန်ရှိသည် (ဗျာ၊ ၁၄း၆၊ ၇)။

မည်သည့်အမှုတော်လုပ်ဆောင်ချက်မျိုးမဆို ဖန်ဆင်းရှင်ကို ဗဟိုထား ရမည်။ ဖန်ဆင်းရှင်၏အကြံတော်သည် မည်သို့ရှိသည်ကို နားလည်ရမည်။ ဖန်ဆင်းရှင်၏စာရိတ္တတော်နှင့် အမှုတော်၏ရည်ရွယ်ချက်ကို ရှင်းလင်းပြတ်သား စွာသိထားရမည်။ သို့သော်၊ ဘုရားရှင်၏အမှုတော်ရည်ရွယ်ချက်ကို ကျွန်ုပ်တို့ နားလည်ထားစဉ်မှာ အမှုတော်ကိုစတင်ချမှတ်ခဲ့သော ဘုရားရှင်၏အကြောင်းကို နားလည်ထားရပါမည်။