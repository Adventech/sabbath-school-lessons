---
title:  ကျွန်ုပ်တို့နှင့်အတူဆက်လက်တည်ရှိနေသောဘုရား
date:   04/10/2023
---

ယေရှုရှင်၏အသက်တာနှင့် သူ၏အမှုတော်သည် ဘုရားရှင်၏ ဖွင့်ပြတော်မူခြင်းအစစ်အမှန်ဖြစ်သည်။ သုံးနှစ်တာပတ်ဝန်းကျင်အတောအတွင်း ဘုရားရှင်သည် မိမိကိုယ်ကိုမည်သူဖြစ်ကြောင်း၊ မိမိ၏အမှုတော်သည် မည်သို့ ဖြစ်ကြောင်းအပြင် ခေတ်အဆက်ဆက်မှ ကိုယ်တော်ပြုတော်မူခဲ့သော အမှုကိစ္စ နည်းလမ်းအသွယ်သွယ်ကို ခင်းပြတော်မူခဲ့သည်။ ခရစ်တော်သည် ကုံလုံ ပြည့်စုံသောဘုရားသခင်၏ပုံသဏ္ဍာန်တော်ဖြစ်သည်။ “မမြင်နိုင်သော ဘုရား၏ ပုံသဏ္ဍာန်” ခရစ်တော်ယေရှုတစ်ပါးတည်း၌သာ “ဘုရားရှင်သည် အပြည့်အဝ တည်ရှိတော်မူသည်။” ကပ်တိုင်တော်ဖြင့် ငြိမ်းချမ်းမှုကိုပေါင်းစည်းပေးခဲ့သည် (ကော၊ ၁း၁၅၊ ၁၉၊ ၂ဝ)။ ယေရှုခရစ်၌ ဘုရားရှင်ပြုတော်မူသောအမှုတော် သည် အလုံးစုံထင်ရှားခဲ့ရသည်။ ယေရှုဘုရားကိုယ်တော်တိုင်မှ မိမိ၏အမှုတော် အကြောင်းကိုဖော်ပြခဲ့သည်။ မိန့်တော်မူချက်စကားမှာ “လူသားသည် ပျောက်သော သူတို့ကိုရှာ၍ ကယ်တင်အံ့သောငှာကြွလာသတည်း” (လုကာ၊ ၁၉း၁ဝ)။

`ရှင်ယောဟန်၊ ၃း၁၆ ကို သေချာကျနစွာဖတ်ပြီး သုံးသပ်ပါ။ ဘုရားရှင်၏မေတ္တာကိုလည်းကောင်း၊ ဘုရားရှင်၏အမှုတော်ကိုလည်းကောင်း သင်မည်သို့အဓိပ္ဋာယ်ဖွင့်မည်နည်း။`

ကိုယ်တော်၏နောက်ဆုံးပိုင်းအမှုတော်ဖြစ်သည်။ ယေရှုရှင်အသေခံ တော်မူမည့်အချိန်နီးလာခဲ့သည်။ လူသားတိုင်းတို့၏နောက်ဆုံးလမ်းဆုံးမည့် နေရာဖြစ်သည်။ ထိုနောက်ဆုံးအချိန်၏အဖြစ်အပျက်များသည် အတိတ်မှ အကြောင်းအရာများကိုသင်ခန်းစာယူပြီး အနာဂတ်အတွက် မျှော်လင့်စရာ နေ့ရက်များနှင့် ဆက်နွှယ်ပေးထားလိုက်သည်။ ပသကာပွဲတော်အချိန်အတော အတွင်း အဲဂုတ္တုကျွန်သပေါက်ဘဝမှ လွတ်မြောက်လာရခြင်းအထိမ်းအမှတ်ကို ကျင်းပကြသည်။ ယေရှုရှင်သည် ဘုရားဖြစ်နေပါလျက် လူသားဇာတိကို ခံယူခဲ့သည်။ မိမိ၏အသက်ကိုအသေခံ၍ ကျွန်ုပ်တို့အားလုံးအပြစ်တရား၏ ချုပ်နှောင်ခြင်းမှလွတ်မြောက်ပေးစေခဲ့သည်။ တမန်တော်ကြီးရှင်ပေါလုရေးသား ထားချက်၌၊ “ဘုရားသခင်သည် အပြစ်နှင့်ကင်းစင်သောသူကို ငါတို့အတွက် ကြောင့် အပြစ်ရှိသောသူဖြစ်စေတော်မူ၏။ အကြောင်းမူကား၊ ငါတို့သည် ထိုသူအားဖြင့် ဘုရားသခင့်ရှေ့တော်၌ ဖြောင့်မတ်သောသူဖြစ်မည်အကြောင်း တည်း” (၂ကော၊ ၅း၂၁)။

`မဿဲ၊ ၂၈း၁၈-၂ဝ ကိုဖတ်ပါ။ ကြီးမြတ်လှသောအမိန့်တော်၌ ကျွန်ုပ်တို့မည်သည့်ကတိတော်ကိုတွေ့မြင်နိုင်သနည်း။ ဘုရားရှင်၏အမှုတော် တွင် ကျွန်ုပ်တို့ပါဝင်ခြင်းအားဖြင့် မည်သို့သောအာမခံချက်မျိုးကို ကျွန်ုပ်တို့ ရရှိသနည်း။`

ခရစ်တော်အသေခံတော်မူခြင်းသည် ရန်ကိုငြိမ်းစေသောလုပ်ဆောင် ချက်အစိတ်အပိုင်းသာရှိသေးသည်။ အဆုံးမရောက်သေးပါ။ ကိုယ်တော်၏ ထမြောက်တော်မူခြင်း၊ သေခြင်းကိုအောင်မြင်ပြီးနောက်မှာ အခွင့်အာဏာ   အားလုံး “ကောင်းကင်ဘုံ၌လည်းကောင်း၊ မြေကြီးပေါ်လည်းကောင်း အခွင့်အာဏာ တန်ခိုးအားလုံးကို ပိုင်ဆိုင်သွားသည်” (မဿဲ၊ ၂၈း၁၈)။ ထိုအမှန်တရားအပေါ် အခြေခံ၍၊ ကိုယ်တော်သည် မိမိနောက်တော်လိုက်လျှောက်သော တပည့်တော် တို့အား အလွန်မြတ်သောကတိတော်ကိုပေးခဲ့သည်။ “ငါသည် ကပ်ကမ္ဘာ ကုန်သည့်တိုင်အောင် သင်တို့နှင့်အစဉ်မပြတ်ရှိနေမည်” (မဿဲ၊ ၂၈း၂ဝ)။

သင်သည် အမှုတော်မှာပါဝင်လုပ်ဆောင်သောအသက်တာ၌ ယေရှုရှင် သည် သင်နှင့်အတူ အစဉ်မပြတ်ရှိနေမည်ဟူသောကတိတော်ကို မည်သို့သော နည်းလမ်းဖြင့်မြင်တွေ့ခဲ့ပြီနည်း။