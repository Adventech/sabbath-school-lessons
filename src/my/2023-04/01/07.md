---
title:  ဆက်လက်လေ့လာရန်။
date:   06/10/2023
---

ကယ်တင်ခြင်းစီမံကိန်းသည် ဖြစ်ပြီးမှထ၍ ကပျာကယာလုပ်ဆောင် သောအလုပ်မဟုတ်၊ အာဒံအပြစ်သို့ကျရှုံးပြီးမှ ကြံစည်တွေးတောကာ လုပ်ဆောင် လာသောအလုပ်လည်းမဟုတ်ပါ။ “ရှေးကပ်ကာလပတ်လုံးဝှက်ထားပြီးလျှင် ယခုမှာ ထင်ရှားသည်ဖြစ်သောအရာဖြစ်သည်” (ရောမ၊ ၁၆း၂၅)။ ဘုရားရှင်၏ ပလ္လင်တော်အုတ်မြစ်မှနေ၍ စီစဉ်ထားသောဥပဒေသများကို လှန်ပြလိုခြင်း ဖြစ်သည်။ အစအဦးကပင် ဘုရားရှင်နှင့်ခရစ်တော်ရှင်ကိုယ်တော်တိုင် စာတန် ၏ဖောက်ပြန်တတ်သောသဘောကို သိထားပြီးဖြစ်သည်။ စာတန်၏ဖောက်ပြန် လှည့်ဖြားလိမ်လည်ချက်အောက်သို့ လူသားများကျရှုံးမည်ကိုလည်း ကြိုတင် သိရှိထားပြီးသားပင်ဖြစ်သည်။ ဘုရားရှင်သည် အပြစ်ကိုမဖန်ဆင်း၊ အပြစ် တည်ရှိလာရန်ကိုလည်းမလိုလား။ သို့သော် ဖြစ်လာမည်မှန်းကိုကြိုတင်သိမြင် တော်မူသည်။ ကြိုတင်မြင်သည့်အတိုင်း ထိုကြောက်ဖွယ်အပြစ်၏ဆိုးကျိုးကို ရင်ဆိုင်ရန် ကရုဏာတရားကို ပြင်ဆင်ထားသည်။ လောကသားများကို ချစ်အားကြီးလွန်းပါသည်။ ချစ်အားကြီးလွန်း၍သာ မိမိ၌တစ်ပါးတည်းသာ ရှိတော်မူသောသားတော်ကို စွန့်တော်မူပါမည်ဟု ပဋိညာဉ်ပြုခဲ့သည်။ “သားတော် ကိုယုံကြည်သူအပေါင်းတို့သည် ပျက်စီးခြင်းသို့မရောက်၊ ထာဝရအသက်ကို ပိုင်ဆိုင်ရလိမ့်မည်” (ယောဟန်၊ ၃း၁၆)။ Ellen G. White, The Desire of Ages, p. 22.

“ခရစ်တော်ရှင်သည် မိမိ၏တပည့်တော်တို့အား အမှုတော်လုပ်ဆောင် ရာ၌ လွယ်ကူအေးဆေးလိမ့်မည်ဟု တစ်ကြိမ်မျှမဆိုခဲ့ပါ။ သို့သော် စိတ်ဓာတ် မကျစေရန်၊ ရဲရင့်စွာရှေ့သို့သာချီရန်၊ ကိုယ်တော်သည် သူတို့နှင့်အတူ အစဉ် ရှိမည်အကြောင်းကို တဖွဖွမြွက်ဆိုခဲ့သည်။ တပည့်တော်တို့အနေဖြင့် ယုံကြည် ခြင်းဖြင့်လုပ်ဆောင်ကြလျှင်၊ အလုံးစုံထက်တန်ခိုးကြီးသောဘုရားရှင်၏ကွယ်ကာ ခြင်းဒိုင်းလွှားအောက်သို့ လုံခြုံစွာနေရကြလိမ့်မည်။ ကိုယ်တော်၏စကားတော် ကို နာခံလိုက်လျှောက်ကြလျှင်လည်းကောင်း၊ ကိုယ်တော်နှင့်ဆက်သွယ် လုပ်ဆောင်ကြလျှင်လည်းကောင်း ကျရှုံးခြင်းအလျှင်းမရှိရပါ။ လူမျိုးတကာ၊ တိုင်းနိုင်ငံအသီးသီးသို့သွားရမည်ဟု ကိုယ်တော်အမိန့်ပေးထားသည်။ ကမ္ဘာ ကြီး၏အစွန်းအစွန်ဆုံးအထိသွားရမည်ဟု အမိန့်ပေးပြီး ကိုယ်တော်သည် သူတို့နှင့်အတူလိုက်ပါလျက် အနီးတွင်အမြဲအတူရှိပါမည်ဟု သေချာသော ကတိတော်ပေးထားသည်။ ယုံကြည်စိတ်ချခြင်းဖြင့် အမှုတော်ကိုဆောင်ပါ။ ကိုယ်တော်သည် ကျွန်ုပ်တို့အားစွန့်ခွာပစ်ပယ်ခြင်းလုံးဝမပြုဟု ကတိတော် ထားသည်။ သင်တို့နှင့်အတူအမြဲရှိနေပါမည်။ သင်တို့လုပ်ဆောင်သောတာဝန် ကို ကူညီလုပ်ဆောင်ပေးမည်၊ လမ်းပြပေးမည်၊ နှစ်သိမ့်ပေးမည်၊ သန့်ရှင်း စေမည်၊ ထိန်းသိမ်းယုယပေးမည်၊ သင်တို့ပြောသောစကားကိုနားထောင်သူအား ကောင်းကင်သို့ဆွဲယူနိုင်သည်အထိ လမ်းပြကူညီ၍ အောင်မြင်ခြင်းအခွင့်ကို ပေးမည်။” Ellen G. White, The Acts of the Apostles, p. 29.