---
title:  ကျွန်ုပ်တို့အတွက်ပြန်လာမည့်ဘုရား
date:   05/10/2023
---

`ယောဟန်၊ ၁၄း၁-၃ ကိုဖတ်ပါ။ နောက်ဆုံးသောကာလအတွက် သတိပေးသတင်းစကားသည် ယင်းကျမ်းချက်နှင့် မည်သို့ချိတ်ဆက်လျက် ရှိနေသနည်း။`

ဤလောက၌ အမှုတော်ဆောင်စဉ် ခရစ်တော်၏အမွန်မြတ်လှဆုံးသော ကတိတော်မှာ မဂင်္လာရှိသောမျှော်လင့်ခြင်းဖြစ်၍၊ ဖန်ဆင်းရှင်၏အလိုတော် ဖြစ်သော ထာဝရအသက်ရှင်ခြင်းနှင့် ဘုရားရှင်သည် ကျွန်ုပ်တို့နှင့်အတူ ထာဝရနေထိုင်တော်မူရန်ဖြစ်သည်။ ယေရှုရှင်အတည်ပြုဆိုခဲ့သောစကား၌၊ “ငါသည် လာပြန်၍ သင်တို့ကိုငါရှိရာအရပ်သို့သိမ်းဆည်းမည်။ ငါရှိရာ အရပ်၌ သင်တို့သည်လည်းရှိကြရမည်” (ယောဟန်၊ ၁၄း၃)။

တမန်တော်ကြီးရှင်ယောဟန်၏အဆိုအရ ထိုကတိတော်သည် ဧကန် မုချအမှန်ပင်ပြည့်စုံလာလိမ့်မည်ဟုဆို၏။ “ကောင်းကင်မှကြီးသောအသံကား၊ ဘုရားသခင်၏တဲတော်သည် လူတို့တွင်ရှိ၏။ လူတို့နှင့်အတူကိန်းဝပ်တော် မူမည်။ သူတို့သည် ကိုယ်တော်၏လူဖြစ်ကြလိမ့်မည်။ ဘုရားသခင်သည် ကိုယ်တော်တိုင်သူတို့နှင့်အတူရှိနေ၍ သူတို့၏ဘုရားသခင်ဖြစ်တော်မူမည်”    (ဗျာ၊ ၂၁း၃)။

ရွေးနုတ်ကယ်တင်ခြင်းလုပ်ဆောင်ချက်ကြီးလည်း ပြီးဆုံးသွားသည်။ အပြစ်၏အုပ်စိုးခြင်းနေရာ၌ ဘုရားရှင်၏ကရုဏာတော်သည် စိုးစံလျက်ရှိသည်။ ကမ္ဘာမြေကြီးကို မိမိပိုင်ဆိုင်ပါသည်ဟု ကြွေးကြော်ခဲ့သောစာတန်သည်လည်း ပြားပြားဝပ်ရသောအခြေအနေသို့ရောက်သွားသည်။ ဘုရားသခင်၏သားတော် သည် မိမိ၏တဲတော်ကိုလူတို့အလယ်၌ တည်ဆောက်တော်မူသည်။ ထိုနေရာ သည် ဘုန်းတော်နှင့်ပြည့်လျှံသော ဘုရင်ကြီးကိုယ်တိုင်နေထိုင်ခဲ့သည်၊ ဒုက္ခ ခံခဲ့ရသည်၊ အသေသတ်ခံခဲ့ရသည့်နေရာဖြစ်သည်။ ကိုယ်တော်သည် အရာ ခပ်သိမ်းအလုံးစုံကို အသစ်ပြုပြင်ဖန်ဆင်းလိုက်သည်။ ဘုရားသခင်၏တဲတော် သည် လူတို့နှင့်အတူရှိနေမည်။ အဆုံးမရှိသောထာဝရကာလ၌ ကယ်တင်ခြင်း ရရှိသူတို့သည် အလင်း၏အရှင်သခင်နှင့်အတူ အစဉ်လျှောက်လှမ်းကြမည်။ ကိုယ်တော်ကိုချီးမွမ်းကြလျက်၊ နှုတ်ဖြင့်မြွက်၍မရသောဆုလာဘ်အတွက် ဝမ်းမြောက်ကြလိမ့်မည်။ “ဧမာနွေလ” “ကျွန်ုပ်တို့နှင့်အတူရှိသောဘုရား” ဖြစ်တော်မူ၏။”Ellen G. White, The Desire of Ages, p. 26.

အလွန်လှပတင့်တယ်သော ကယ်တင်ခြင်း၏ရုပ်ပုံလွှာကို ကျွန်ုပ်တို့ မြင်တွေ့ကြရသည်။ အမှုတော်အတွက် စီစဉ်ပေးသောဘုရားရှင်သည် ကာလ အဆုံး၌ မိမိ၏အလိုတော်ဖြစ်သောသားသမီး ကျွန်ုပ်တို့နှင့်အတူနေရန်ဆန္ဒကို ပြီးပြည့်စုံစေမည်မှာ အသေအချာပင်ဖြစ်သည်။ ထိုဧကန်မုချဖြစ်လာမည့် အကြောင်း၌ ကျွန်ုပ်တို့ပါဝင်နေရသောအခွင့်သည် မည်မျှအံ့ဖွယ်ကောင်းသော အခွင့်အရေးဖြစ်နေပါသနည်း။

အပတ်စဉ်စိန်ခေါ်မှုများ ယခုကွာတာတစ်လျှောက်လုံးသင်ခန်းစာသည် ဘုရားရှင်၏အမှုတော်၌ သင်ဝင်ရောက်ပါဝင်ရန် ဖိတ်ခေါ်ခြင်းခံရပါကြောင်း၊ သင်၏အသက်တာတစ်လျှောက်၌ ထူးမြတ်သောအခွင့်အရေးကြီးဖြစ်နေ၍၊ သင်ကိုယ်တိုင်အကျိုးအမြတ်များစွာရရှိမည်ဖြစ်သောကြောင့် သင်ကိုယ်တိုင် သင်ယူရရှိသောသင်ခန်းစာများကို တစ်ပါးသူအားပြန်၍ဝေငှနိုင်ရန် အပတ်စဉ် အဆင်သင့်ပြုလုပ်ပါ။ ထပ်၍သတိပေးလိုသည်မှာ ယင်းစိန်ခေါ်ချက်သည် သင်ကိုယ်တိုင်ဘုရားရှင်၏အမှုတော်၌ ပါဝင်ဆက်ကပ်ရန် ရဲရင့်ခြင်းခွန်အား ကိုလည်းတိုးစေပါမည်။

`စိန်ခေါ်ချက် - ကိုယ်တော်၏အမှုတော်တွင် တစ်စိတ်တစ်ပိုင်းပါဝင်နိုင်ရန် သင်၏နှလုံးသားအား ဘုရားရှင်ဖွင့်ပေးစေဖို့ ဆုတောင်းခြင်းနေ့စဉ်ပြုပါ။`

`စိန်ခေါ်ချက်ပြုပါ - သင်၏အိမ်နီးချင်း၊ လုပ်ဖော်ကိုင်ဖက်၊ ဈေးရောင်း ပေးသူ၊ ကားမောင်းပေးသူ စသည့် သင်မသိသောသူ၏နာမည်များကို ရှာဖွေ ရေးမှတ်ပြီး နေ့စဉ်ဆုတောင်းပေးပါ။`