---
title:  ကျွန်ုပ်တို့ကဲ့သို့လူသားတစ်ဦးဖြစ်လာသောဘုရား
date:   03/10/2023
---

ဓမ္မဟောင်းကျမ်းသည် ဖန်ဆင်းရှင်မှ ကမ္ဘာသို့ကြွဆင်း၍ လူ့ဇာတိ ကိုခံယူကာ လူကိုကယ်တင်ရန် အကြံအစည်တော်အကြောင်းကို ရေးသား ထားသည်။ ဘုရားရှင်သည် မိမိ၏အမှုတော်ကို ပြုတော်မူချက်အရာတိုင်း ဗျူဟာကျနစွာဖြင့် ပြုတော်မူသည်။ ပုရောဖက်ဟေရှာယအားဖြင့် ဘုရားရှင် မိန့်တော်မူချက်မှာ “ငါသည် ဘုရားသခင်ဖြစ်၏။ ငါမှတစ်ပါး အခြားသော ဘုရားမရှိ။.....ငါ့အလိုရှိသမျှကို ငါပြည့်စုံစေမည်” (ဟေရှာ၊ ၄၆း၉၊ ၁ဝ)။ တစ်ဖန်ဓမ္မသစ်ကျမ်းတွင် ဘုရားရှင်သည် လူတို့နှင့်အတူရှိတော်မူ၍ အသစ်သော လုပ်ဆောင်မှုကိုပြုတော်မူသည်။ ခရစ်တော်၏လူဇာတိခံယူသည့် ဧဒင်ဥယျာဉ် တော်အတွင်းမှပြုခဲ့သော ကတိတော်အတိုင်းသာလျှင်ဖြစ်သည် (က၊ ၃း၁၅)။ အမှန်ပင်ဖြစ်လာခဲ့သည်။

`မဿဲ၊ ၁း၁၈-၂၃ တွင် ရေးသားထားသော ယေရှုရှင်မွေးဖွားခြင်း၏ ကြေညာကြွေးကြော်ခြင်းအကြောင်းကိုဖတ်ပါ။ ယင်းအကြောင်းအရာမှ ဘုရားရှင် နှင့်ပတ်သက်သောအကြောင်းအရာများကို ကျွန်ုပ်တို့အားမဖြစ်မနေပြောကြား ရခြင်း၏သဘောသည် မည်သို့ကြောင့်နည်း။`

“ဘုရားရှင်သည် ကျွန်ုပ်တို့နှင့်အတူရှိ၏။” “ဧမာနွေလ” ဘုရားရှင်သည် မိမိ၏လူမျိုးတို့နှင့်အတူ ဗိမာန်တော်တွင်ကိန်းဝပ်တော်မူခဲ့သည်။ ထိုနောက်မှာ နာဇရက်မြို့သားယေရှု၏ခန္ဓာကိုယ်အားဖြင့် ဘုရားရှင်လူတို့အကြားနေထိုင်သွား လာခဲ့သည်။ ယေရှုရှင်၏မွေးဖွားလာခြင်းသည် ဘုရားရှင်အနေဖြင့် မိမိ၏ အမှုတော်မြတ်ကို ဆက်လက်ဆောင်ရွက်ခြင်းဖြစ်ကာ၊ သားတော်ယေရှု၏ သဘာဝပင်ကိုသဘောကို လူစစ်စစ်အဖြစ်ခံယူကာ၊ ဘုရား၏ဇာတိတော် စစ်စစ်ကိုလည်း ပိုင်ဆိုင်ထားစေပါသည်။ (လူစစ်စစ်၊ ဘုရားစစ်စစ်) ဘဝဖြင့် သွားလာနေထိုင်ခဲ့သည်။ ကိုယ်တော်တိုင်မှ “ငါသည် လမ်းခရီးဖြစ်၏။ သမ္မာတရားဖြစ်၏။ ထာဝရအသက်ဖြစ်၏ဟု အတည်ပြုပြောကြားခဲ့သည်။ ငါအားဖြင့်သာ ခမည်းတော်ထံသို့ရောက်နိုင်သည်။ အခြားမည်သူတစ်ဦး တစ်ယောက်မျှ မပို့နိုင်ပါ” (ယောဟန်၊ ၁၄း၆)။

`ယောဟန်၊ ၁း၁၄-၁၈ ကိုဖတ်ပါ။ ဘုရားရှင်၏အမှုတော်အတွက် လူဇာတိကိုခံယူရန် စေလွှတ်ခြင်းခံရသောခရစ်တော်အကြောင်းနှင့် ပတ်သက်၍ သင်မည်ကဲ့သို့သင်ယူနိုင်သနည်း။`

ဘုရားရှင်သည် မိမိ၏အမှုတော်ကိုရှေ့သို့တိုး၍ လုပ်ဆောင်ပြီးလျှင်  ယေရှုခရစ်တော်အားဖြင့် လူသား သားသမီးတို့အကြား ကိုယ်ခန္ဓာအသွေး အသားကို ဇာတိခံယူစေခဲ့သည်။ “နှုတ်ကပတ်တော်သည်လည်း လူဇာတိ အဖြစ်ကိုခံယူ၍၊ ကျေးဇူးတော်နှင့်လည်းကောင်း၊ သစ္စာတော်နှင့်လည်းကောင်း ပြည့်စုံလျက်၊ ငါတို့တွင်တည်နေတော်မူသည်ဖြစ်၍၊ ခမည်းတော်၌ တစ်ပါး တည်းသောသားတော်၏ဘုန်းကဲ့သို့ သူ၏ဘုန်းတော်ကို ငါတို့သည် မြင်ရ ကြပြီ” (ယော၊ ၁း၁၄)။ ဓမ္မဟောင်းကျမ်းမှကြိုတင်ဟောကြားထားချက်ကို ပြည့်စုံစေသည်။ သို့ဖြစ်၍ ဘုရားရှင်၏အကြံအစည်တော်အတိုင်း ကျွန်ုပ်တို့ အကြားမှ လူတစ်ဦးဖြစ်လာခဲ့ရသည်။ ဘုရားသခင်သည် လူ၏အသွေးအသားဖြင့် လူတို့အကြားတွင် လူဇာတိကိုခံယူလိုက်သည်။ အမှုတော်ကိုစီမံကိုင်တွယ် ထားသောဘုရားရှင်သည် မိမိ၏အကြံတော်ကို ဆက်လက်လုပ်ဆောင်သွား ခဲ့သည်။

ဘုရားရှင်၏မေတ္တာတော်သည် ကျွန်ုပ်တို့အပေါ်အလွန်ကြီးမားလှ၍ ဘုရားစစ်စစ်အဖြစ်မှ လူသား၏အသွေးအသားဇာတိကို ခံယူရခြင်းအတွက် သင်ကိုယ်တိုင်စဉ်းစားပါ။ ကိုယ်တော်၏မေတ္တာတော်ကို ကျွန်ုပ်တို့မည်သို့ တုံ့ပြန်မည်နည်း။ အထူးသဖြင့် အခြားသူများသို့မေတ္တာတော်ကို သိရှိနိုင်ရန် ကျွန်ုပ်တို့အမှုတော်၌ မည်သို့ပါဝင်မည်နည်း။