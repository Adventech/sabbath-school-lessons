---
title:  ကျွန်ုပ်တို့ထံသို့ရောက်ရှိသောဘုရားရှင်
date:   01/10/2023
---

ဘုရားရှင်သည် ကျွန်ုပ်တို့ကို မိမိ၏ပုံသဏ္ဍာန်နှင့်အညီ ဖန်ဆင်း တော်မူ၏။ ပြည့်စုံကြွယ်ဝသောကမ္ဘာကြီးကို ပေးထားခဲ့သည်။ ကိုယ်တော်၏ အကြံအစည်တော်မှာ ကျွန်ုပ်တို့ပြည့်ပြည့်စုံစုံ၊ အေးအေးဆေးဆေး လိုလေသေး မရှိ၊ မကြောင့်မကြ ကိုယ်တော်နှင့်အတူဒွန်တွဲနေထိုင်ရန်ဖြစ်သည်။ ကိုယ်တော် နှင့်အတူနေထိုင်လျှင် ကိုယ်တော်၏သတ်မှတ်ထားသောဆက်ဆံရေးစည်းမျဉ်း စည်းကမ်းသည် “ချစ်ခြင်းမေတ္တာ” ပင်ဖြစ်သည်။ ယင်းသို့ချစ်ခြင်းမေတ္တာနှင့် ရင်းနှီးဆက်ဆံခြင်းသည် ပြည့်စုံနေပြီဖြစ်သော်လည်း ဘုရားရှင်သည် ထပ်မံ ၍လက်ဆောင်တစ်ခုကို အပိုဆောင်းပေးပြန်သေးသည်။ အလွန်တန်ဖိုးကြီးသော “လွတ်လပ်စွာဆုံးဖြတ်ခွင့်ဆန္ဒ၊” သွားလိုသောလမ်းကြောင်းကို အတားအဆီး မထား၊ လွတ်လပ်စွာသွားနိုင်ခြင်းသဘောပင်ဖြစ်သည်။ ဘုရားရှင်သည် အာဒံ နှင့်ဧဝအား သေစေနိုင်သောအန္တရာယ်ကြီး၊ နားမထောင်ခြင်း၏အကျိုးဆက် အကြောင်းကို သေသေချာချာရှင်းရှင်းလင်းလင်းကြီး သတိပေးစကားပြော ထားသည် (က၊ ၂း၁၆၊ ၁၇)။ စာတန်ကမူ ဧဝအား ကောင်းမကောင်းသိကျွမ်း ရာအပင်၏အသီးကိုစားရန် အမျိုးမျိုးမြူဆွယ်၏။ ထိုအပင်နှင့်ပတ်သက်သော ဆိုးကျိုးတစ်ခုမျှ မပြောမဆိုခဲ့ပါ။ မပြောမဆိုသည့်အပြင် စားသောနေ့၌ “ဘုရားနှင့်တူညီသွားမည်” ဟူ၍ပင် တိုက်တွန်းလိုက်သေးသည်။ ကောင်းမကောင်း ကိုခွဲခြားသိမြင်နိုင်သောဉာဏ်၊ ဘုရားကဲ့သို့ဖြစ်မည်ဟူ၍ပင် ကြွေးကြော်ပေး သည် (က၊ ၃း၅)။ အကြောင်းမကောင်းစွာပင် ဧဝသည် အသီးကိုစားရန် ရွေးချယ်လိုက်သည့်အပြင် ခင်ပွန်းသည်ကြီးအာဒံကိုပါ ယူလာကျွေးခဲ့သည်။ အာဒံသည်လည်း ဧဝရွေးချယ်သောလမ်းကိုပင် ရွေးချယ်သွားခဲ့သည်။ ပြည့်စုံ လှပစွာသောဖန်ဆင်းခြင်းလက်ရာတော်သည် အပြစ်ဖြင့်စွန်းထင်းသွားခဲ့သည်။

မူလအစဘုရားရှင်၏အကြံတော်နှင့် ရည်ရွယ်ချက်များကို တဒဂင်္ အတွင်း ကမ္ဘာအသစ်ပြန်ဖန်ဆင်းမည်ဟူသောအကြံသို့ ပြောင်းလဲပစ်ရသည်။ လူသားတို့နှင့် အပြစ်ကမ္ဘာတွင်အတူနေထိုင်၍မရတော့ပါ။ ကယ်တင်ခြင်း အတွက် အမှုတော်လုပ်ငန်းကို “ရှေးကနဦးကမ္ဘာမတည်မရှိမီ၊ ကမ္ဘာကို မဖန်ဆင်းမီကပင်” (ဧဖက်၊ ၁း၄) ကြိုတင်ရေးဆွဲထားပြီးသားဖြစ်၍ ယခုတွင် အကောင်အထည်ဖော်လုပ်ဆောင်သွားရန်သာလိုတော့သည်။

`က၊ ၃း၉-၁၅ ကိုဖတ်ပါ။ အာဒံနှင့်ဧဝတို့အပြစ်တွင်းကျရှုံးပြီး ဘုရားရှင်ပထမဦးဆုံးဆိုခဲ့သော စကားတော်သည်ဘာနည်း။ ထိုစကားသည် ယနေ့ဘုရားမှုပြုရာ၌ အဘယ်ကြောင့်လက်တွေ့ကျထင်ရှားပေါ်လွင်သော စကားဖြစ်နေသနည်း။`

အမှန်မှာ သူတို့ဘယ်နေရာရောက်နေသည်ကို ဘုရားရှင်အတပ်သိနေ ပါသည်။ ကြောက်စိတ်လွှမ်းနေသောအာဒံနှင့်ဧဝသည် ရင်ဆိုင်ရမည့်အရာကို ကြို၍တွေးကြောက်နေခဲ့သည်။ သို့သော် ရင်ဆိုင်ရမည့်အရာကို ရင်ဆိုင်သွား မှသာ အပြစ်၏ဆိုးကျိုးသည် မည်သို့ရှိကြောင်းကို သဘောပေါက်နိုင်လိမ့် မည်။ စာတန်သည်လည်း နှိပ်ကွပ်ခံရရန်လိုသေးသည်။ သို့ဖြင့် ဘုရားရှင် သည် မိမိ၏အမှုတော်ကိုစတင်ပါတော့သည်။ “ရွေးနုတ်ခြင်း၏စီမံကိန်း” ကြီးကို စတင်တော့သည် (က၊ ၃း၁၄၊ ၁၅)။ “ရန်ကိုငြိမ်းစေ၍ ကိုယ်တော်တိုင် မိတ်သဟာယဖွဲ့စေတော်မူ၏” (၂ကော၊ ၅း၁၉)။ တစ်ခုတည်းသောမျှော်လင့် စရာဖြစ်သည်။

ကျွန်ုပ်တို့သေသေချာချာသတိထားသင့်သည့်အချက်မှာ ရင်ဆိုင်လိုက် ခြင်းနှင့် ရန်ကိုငြိမ်းစေလိုက်ခြင်းအချိန်မတိုင်မီ လတ်တလောအချိန်ကလေး ဖြစ်သည်။ ဘုရားရှင်သည် လူသားများကို ကြွဆင်းလာ၍ရှာဖွေခဲ့သည်။ မျှော်လင့်ချက်ကင်းမဲ့နေသောအခြေအနေမျိုးတွင် ဘုရားရှင်သည် အာဒံကို မဖြစ်မနေလိုအပ်သောမေးခွန်းနှစ်ခွန်းကိုမေးခဲ့သည်။ ကျွန်ုပ်တို့ကျရှုံးနေသော အခြေအနေနှင့် ကိုယ်တော်၏သာသနာပြုအမှုတော်၏ သဘောသဘာဝကို ထင်ရှားစေသည်။ ကျွန်ုပ်တို့ကျရှုံးပျောက်ဆုံးသွားပြီ၊ လာရောက်ရှာဖွေ ကယ်တင်ပေးမည့်သူလိုနေပြီ။ ကိုယ်တော်သာလျှင် တစ်ပါးတည်းသောကျွန်ုပ် တို့ကို ကယ်တင်ပေးနိုင်သူ၊ ရှာဖွေတွေ့ရှိနိုင်မည့်သူဖြစ်သည်။

သမိုင်းကြောင်းအရဆိုရသော်၊ ဘုရားရှင်ဆက်လက်မေးခွန်းထုတ်ရန် မှာ “သင်ဘယ်မှာနည်း။ သင်၏ကိုယ်တွေ့ကြုံခဲ့ရသောအကြောင်း၌ ထိုမေးခွန်း သည် သင့်အတွက်မည်သို့အဓိပ္ဋာယ်ရှိသနည်း။ သင်ကိုယ်၌ကလည်း ကိုယ်တော်ရှင်ကို မည်သို့ပြန်လည်ဖြေကြားခဲ့သနည်း။