---
title:  ကျွန်ုပ်တို့နှင့်အတူနေလိုတော်မူသောဘုရား
date:   02/10/2023
---

`က၊ ၁ရး၇။ က၊ ၂၆း၃ ကိုဖတ်ပါ။ က၊ ၂၈း၁၅ ကိုလည်းဖတ်ပါ။ ကျမ်းချက်များ၏ဖော်ပြချက်အရ၊ အာဗြဟံ၏မျိုးဆက်နှင့်အတူ အာဗြဟံအား ဘုရားရှင်ထားသောကတိတော်၏အဓိကအကြောင်းသည် မည်သို့သော အကြောင်းဖြစ်သနည်း။`

ဓမ္မဟောင်းကျမ်း၏မှတ်တမ်းမှတ်ရာအရ ဘုရားရှင်သည် မိမိ၏ အကြံအစည်တော်ရှိရှိသမျှကို မဖြစ်မနေပြီးပြည့်စုံသည်အထိ ဆက်လက်ပြုတော် မူကြောင်း သက်သေအခိုင်အမာရှိသည်။ ဥပမာပြကြစို့၊ ရေလွှမ်းမိုးပြီး လူတို့ သည် ဗာဗုလုန်ရဲတိုက်ကိုတည်ဆောက်ပြီး တစ်နေရာထဲ၌မြို့ကိုတည်ပြီး အဆောက်အဦများ ကောင်းကင်ထိသည်အထိ တည်ဆောက်ပြီး အတူ တကွနေထိုင်မည်ဟု ဆုံးဖြတ်ကြသည်။ ဘုရားရှင်ကြားဝင်ပြီး ဘာသာ စကားများဖြင့် ရှုပ်ထွေးသွားစေသည်။ ထိုသို့လူ၏အကြံအစည်ကို ဖျက်ခြင်းမှ တစ်ကမ္ဘာလုံးသို့ လူမျိုးများပျံ့လွင့်သွားစေရန် အကြံတော်ပင်ဖြစ်သည် (က၊ ၁၁း၁-၉)။ ထိုနောက်တွင် ကိုယ်တော်ရှင်သည် မိမိ၏အမှုတော်ကို ပို၍ ကျယ်ပြန့်သွားစေပြန်သည်။ အာဗြံကိုခေါ်ထုတ်တော်မူသည်။ နောက်တွင် အာဗြဟံဟု အမည်သမုတ်ပေးပြန်သည်။ ကမ္ဘာတစ်ခွင်လူမျိုးပေါင်းစုံသည် အာဗြဟံအားဖြင့် ကောင်းချီးခံစားရကြရန် ဘုရားရှင်လုပ်ဆောင်တော်မူခြင်း ဖြစ်သည် (က၊ ၁၂း၁-၃)။ ဘုရားရှင်သည် အာဗြဟံနှင့် သူမှဆင်းသက် လာမည့်မျိုးဆက်အားလုံးကို ကတိတော်ထားပဋိညာဉ်ပြု ကောင်းချီးပေးထား သည်။ သို့သော် ချုပ်ထားသောစကားတစ်ခွန်းမှာ ဘုရားရှင်အကြိမ်များစွာ မြွက်တော်မူသောစကား “ငါသည် သင်တို့၏ဘုရားသခင်ဖြစ်မည်။” “ငါသည် သင်တို့နှင့်အတူရှိမည်။” “ငါသည် သင်တို့နှင့်ရှိသည်” အစရှိစကားတော် ဖြစ်၏ (က၊ ၁ရး၇၊ ၈။ က၊ ၂၆း၃။ က၊ ၂၈း၁၅)။

ရာဇဝင်သမိုင်းအရ ယောသပ်သည် အဲဂုတ္တုပြည်တွင် အနိစ္စရောက် ကာ ဘဝအဆုံးသတ်သွားခဲ့သည်။ သို့သော် သူသည် သူ၏လူမျိုးအတွက် ကယ်တင်ခြင်းကိရိယာတန်ဆာတစ်ခုဖြစ်ခဲ့သည်။ ယောသပ်တွေ့ကြုံရင်ဆိုင်ခဲ့ ရသည့် လျှောက်လှမ်းခဲ့ရသောခြေလှမ်းတိုင်း၊ ခြေလှမ်းတိုင်းသည် အခက်ခဲဆုံး အချိန်ပင်ဖြစ်နေလင့်ကစား သမ္မာကျမ်းစာမှ အခိုင်အမာသက်သေပြုထားသည်မှာ “ဘုရားသခင်သည် သူနှင့်အတူရှိတော်မူသည်” (က၊ ၃၉း၂၊ ၂၁၊ ၂၃) ဟု ရေးသားထားသည်။ နောက်ပိုင်းဆက်လက်ဆင်းသက်လာသောမျိုးဆက်များစွာ အထိ ကိုယ်တော်၏အမှုတော်သည် ပြည့်စုံမည်အကြောင်း ဘုရားရှင်သည် မောရှေကိုရွေးချယ်၍ ဖာရောဘုရင်ဆီသို့စေလွှတ်ကာ မိမိ၏လူမျိုးကို ကယ်နုတ် ထုတ်ဆောင်ကာ အဲဂုတ္တု၏ကျွန်ပြုခြင်းဘဝမှ လွတ်လပ်မှုကိုရရှိစေပါသည်။ မောရှေ၏အချိန်တာဝန်ထမ်းဆောင်စဉ် ဘုရားသခင်၏အမိန့်တော်ကား “အကယ်စင်စစ် ငါသည်သင့်ဘက်၌ရှိမည်” (ထွက်၊ ၃း၁၂)။ နောင်ရောက် လာခဲ့သောအချိန်အကြိမ်ကြိမ်၌ “ယာဝဲ” အရှင်သည် မိမိ၏လူတို့နှင့်အတူ ရှိတော်မူကြောင်းကို အတည်ပြုသက်သေပြခဲ့သည်။

ထွက်၊ ၂၉း၄၃၊ ၄၅ ကိုဖတ်ပါ။ ဓမ္မဟောင်းခေတ်အချိန်တည်ဆောက် သောဗိမာန်တော်သည် မည်သည့်အဓိကရည်ရွယ်ချက်ရှိသနည်း။ ဘုရားရှင်သည် မိမိ၏သားသမီးများနှင့်အတူနေထိုင်ရန် နည်းလမ်းမျိုးစုံကို အသုံးပြုတော်မူခဲ့သည်။ ဣသရေလလူမျိုးတို့နှင့်အတူ ကိန်းဝပ်လိုတော်မူ၍ မောရှေအား ပဋိညာဉ် သေတ္တာနှင့်တဲတော်ကို ရည်ရွယ်ချက်ပြည့်ပြည့်စုံစုံဖြင့် ဆောက်လုပ်စေခဲ့သည်။ ညွှန်ကြားထားသောအစီအစဉ်များသည် ကိုယ်တော်၏အမှုတော်အတွက် ပုံဆောင် ချက်ပစ္စည်းများဖြစ်ကြသည်။ ယေရှုခရစ်တော်သည် “အပူဇော်ခံယဇ်နှင့်ဂျူးလူမျိုး တို့၏ပုရောဟိတ်၏လုပ်ဆောင်ချက်ဓလေ့အဖြစ် ကိုယ်တော်အသေခံရမည်၊ ကြားဖျန်ဖြေသူအဖြစ် ခမည်းတော်နှင့်လူသားအကြား ဖျန်ဖြေပေးသူဖြစ်လာ ရမည့် ပုံဆောင်ချက်ဖြစ်သည်။ ဝိနည်းအထုံးအဖွဲ့လုပ်ရိုးလုပ်စဉ်အားလုံးသည် အခြားမည်သည့်ရည်ရွယ်ချက်မျှမရှိ၊ ခရစ်တော်ကိုသာ တည့်တည့်မတ်မတ် ညွှန်ပြရည်ညွှန်းထားသည်။” Ellen G. White, Advent Review and Herald of the Sabbath, December 17, 1872.

သင်၏အသက်တာ၌ ဘုရားရှင်တည်ရှိတော်မူကြောင်း သင်မည်သို့ သောနည်းလမ်းမျိုးဖြင့် သိရှိခံစားခဲ့ရသနည်း။