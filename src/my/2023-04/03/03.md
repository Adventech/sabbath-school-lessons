---
title:  ကမ္ဘာကြီးတစ်ခွင်လုံးသို့ကောင်းချီးဖြစ်စေခြင်း
date:   16/10/2023
---

`က၊ ၁၂း၁-၃ ကိုဖတ်ပါ။ အာဗြံကို ဘုရားရှင်မှ မည်သို့အမှုတော် တွင်ပါဝင်ရန် ခေါ်တော်မူသနည်း။`

အာဗြံကို ဘုရားရှင်ခိုင်းခဲ့သည်မှာ မိမိ၏အရပ်ဌာနေကိုစွန့်ခွာ သွားရန်ဖြစ်သည်။ အရပ်တစ်ပါးသို့ထွက်သွားရန် စေခိုင်းတော်မူသည်။ အာဗြံ ကို ဘုရားရှင်အသုံးပြုပြီး အကြံအစည်တော်အောင်မြင်စေရန် ပြုတော်မူသည်။ အာဗြံသည် ထွက်ခွာလာခဲ့သည်။ ကိုယ်တော်ရှင်စေလွှတ်တော်မူသည်အတိုင်း ထွက်သွားခဲ့သည်။ သင့်အတွက် ဘုရားသခင်၌ အကြံတော်ရှိ၍ သင်၏မိသားစု၊ ဆွေမျိုး၊ သင်အလွန်ချစ်သူများကိုထား၍ အမှုတော်အတွက်သွားရလျှင် သင့်အတွက်ကောင်းချီးမဂင်္လာဖြစ်လာစေပါမည်။

**အောက်ပါကျမ်းချက်များကိုဖတ်ပါ။ ကျမ်းချက်တိုင်းတွင် ဘုရားရှင်၏ ပဋိညာဉ်အကြောင်း မည်သို့ဆိုထားသနည်း။ မည်သည့်ကတိတော်များရှိနေ  သနည်း။**

`က၊ ၃း၁၅`

`က၊ ၁ရး၁၉`

`တော၊ ၂၄း၁၇`

`ဟေရှာ၊ ၉း၆`

`ဒံ၊ ၉း၂၄-၂၇`

`မဿဲ၊ ၁း၂၁`

ဖော်ပြပါကျမ်းချက်များအရ၊ ဘုရားရှင်သည် မိမိ၏ကတိတော်ကို အမှန်ပြည့်စုံစေမည်အကြောင်း ရေးသားထားသည်။ ဧဒင်ဥယျာဉ်တော်အထဲ ကပင် စတင်ကတိပေးခဲ့ပြီး ကယ်တင်ရှင်သည် အပြစ်၏ပြဿနာကို လာရောက် ဖြေရှင်းပေးမည်ဟု ကတိပေးသည့်အတိုင်း၊ ရလဒ်အနေဖြင့် ယေရှုခရစ်တော် မေရှိယအရှင်သည် ကြွလာခဲ့သည်။ အာဗြဟံ၊ ဣဇာက်၏မျိုးဆက်မှ လူဇာတိ ကိုခံယူခဲ့သည်။ ဟေဗြဲ၊ ၁၁း၉ သည် ဣဇာက်နှင့်ယာကုပ်တို့ကို ကတိတော် အမွေခံဟူ၍ သမုတ်ထားသည်။ အာဗြဟံကို ဘုရားရှင်ပေးထားသောကတိ တော်အား ပြည့်စုံစေသောအမှုဖြစ်သည်။

အာဗြဟံသည် မိမိ၏မျိုးဆက်မှ ကယ်တင်ရှင်မွေးဖွားလာမည်ကို မည်မျှသိရှိထားကြောင်း ကျွန်ုပ်တို့မခန့်မှန်းနိုင်ပါ။ သို့သော် ဘုရားရှင်ခေါ်သုံး လျှင် သူသည်ချက်ချင်းထွက်သည်။ “အာဗြဟံသည် အမွေခံရလတ္တံ့သော ပြည်သို့ထွက်သွားမည်အကြောင်း၊ ဘုရားသခင်ခေါ်တော်မူသောအခါ၊ သူသည် အဘယ်အရပ်သို့သွားရသည်ကိုမသိဘဲလျက်၊ ယုံကြည်ခြင်းအားဖြင့် နားထောင်၍၊ ထွက်သွားလေ၏” (ဟေဗြဲ၊ ၁၁း၈)။

ကျွန်ုပ်တို့အတွက် ပုံပမာကြီးပင်ဖြစ်သည်။

သင့်ကိုဘုရားရှင်ခေါ်တော်မူလျှင်၊ “သင်မသိသောနေရာသို့ သွားရ မည်ဆိုပါစို့” သင်သွားမည်လား။