---
title:  ၃။အမှုတော်၌ပါဝင်ရန်ဘုရားရှင်ခေါ်တော်မူခြင်း
date:   14/10/2023
---

### ဖတ်ရန်ကျမ်းချက်များ။က၊
၁၁း၁-၉။ က၊ ၁၂း၁-၃။ ဒံ၊ ၉း၂၄-၂၇။ မဿဲ၊ ၁း၂၁။ က၊ ၁၂း၁ဝ-၁၃း၁။ တ၊ ၈း၁-၄။ တ၊ ၁း၈။

> <p>အလွတ်ကျမ်းချက်</p>
> “ထိုသို့မရှိသော်လည်း၊ သင်တို့အပေါ်သို့၊ သန့်ရှင်းသောဝိညာဉ် တော်ဆင်းသက်သောအခါ၊ သင်တို့သည်တန်ခိုးကိုခံရ၍၊ ယေရုရှလင် မြို့မှစသော ယုဒပြည်၊ ရှမာရိပြည်၊ မြေကြီးစွန်းတိုင်အောင် ငါ၏ သက်သေဖြစ်ကြလိမ့်မည်ဟု မိန့်တော်မူ၏” (တမန်၊ ၁း၈)။

ဘုရားရှင်သည် ကျွန်ုပ်တို့၏ဇိမ်ကျနေသောနေရာဒေသမှ ခေါ်ထုတ် ရသောအချိန်ရှိသည်။ သူ၏သက်သေဖြစ်ဖို့ရန်အတွက်ဖြစ်သည်။ ယင်းသို့ အပြောင်းအလဲပြပေးခြင်းဖြင့် ကိုယ်တော်၏အကြံအစည်တော်ကို ပြောင်းလဲ ပေးစေနိုင်သည်။ ဗာဗုလုန်ရဲတိုက်တည်ဆောက်စဉ် လူများကိုကွဲပြားသွားစေ သကဲ့သို့ဖြစ်သည်။ “ထိုသို့ကွဲလွင့်သွားစေခြင်း၏အကြံအစည်တော်မှာ လူများ ကိုကမ္ဘာအနှံ့သို့ လွင့်ပျံ့စေခြင်းကို အလိုရှိတော်မူသောကြောင့်ဖြစ်သည်။ ထိုနည်းအတိုင်းဖြစ်လာ၍ ဘုရားရှင်၏အကြံတော်သည် ပြီးပြည့်စုံခဲ့သည်။ ကြိုတင်ထားရှိသောရည်ရွယ်ချက်အတိုင်း ပြည့်စုံလာသည်။” Ellen G. White, Patriarchs and Prophets, p. 120.   အာဗြဟံသည်လည်း မိမိမသိမကျွမ်း သောအရပ်ဒေသသို့ သွားခဲ့ရသည် (က၊ ၁၂)။ အကြံတော်မှာ သက်သေ ဖြစ်ဖို့ရန်ဖြစ်သည်။ တပည့်တော်များအား ယေရှုရှင်စေလွှတ်ခဲ့စဉ် မိမိတို့၏ အမျိုးသားအတွင်း ဧဝံဂေလိဟောပြောကြရန် (တ၊ ၃) နှင့် တစ်ပါးအမျိုးများ ကိုလည်း ဟောပြောရန်ဖြစ်သည် (တ၊ ၈း၁-၄)။ တမန်တော်ဝတ္ထု၊ ၁း၈ ၌ ယေရှုဘုရားသည် ဧဝံဂေလိလုပ်ဆောင်ခြင်း၌ စည်းမျဉ်းစည်းကမ်းချမှတ်ပေး ထားသည်။ နေထိုင်ရာဒေသအတွင်း ဦးစွာစတင်ကြရမည်။ ထိုမှမြေကြီးစွန်း တိုင်အောင် ဟောပြောကြရမည်ဖြစ်သည်။

ကျွန်ုပ်တို့နေထိုင်သောတိုင်းပြည်ကို မစွန့်ခွာသည်တိုင်၊ ဘုရားရှင် သည် ကျွန်ုပ်တို့ပတ်ဝန်းကျင်ရှိလူများအား ဧဝံဂေလိတရားကိုဟောကြားကြရန် အလိုတော်ရှိသည်။ ယေရုရှလင်မြို့ရှိအသင်းတော်သည် အတည်တကျဖြစ်သွား ခဲ့ပြီးနောက် အသင်းသားများသည်လည်း အနယ်နယ်အရပ်ရပ်သို့ ပျံ့လွင့် ခဲ့ကြသည်။ နှိပ်စက်ညှဉ်းပန်းခြင်းနှင့် လူများဒုက္ခရင်ဆိုင်ရသော်လည်း ထို နှိပ်စက်ညှဉ်းပန်းခြင်းနှင့် ဒုက္ခဆင်းရဲခြင်းမှ ကမ္ဘာအရပ်ရပ်သို့ သတင်းကောင်း ကိုပေးပို့နိုင်ခဲ့သည်။