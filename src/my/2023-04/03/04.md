---
title:  အာဗြဟံ၏ခေါ်တော်မူခြင်း
date:   17/10/2023
---

ဘုရားရှင်၏စကားတော်ကိုနားထောင်၍ အာဗြဟံသည် ကတိတော် ပြည်သို့ဝင်ရောက်ခဲ့သည်။ စတင်လုပ်ဆောင်စဉ် ကောင်းမွန်နေပါလျက် ကိစ္စ များမြောင်အာဗြဟံ၏ခရီးသည် ဖြောင့်ဖြူးခြင်းမရှိခဲ့ပါ။ ဘုရားရှင်ညွှန်ကြားသော နေရာကိုရောက်ခဲ့သည်။ သမ္မာကျမ်းစာဖော်ပြချက်အရ၊ “ထိုအခါ၊ ခါနာန် အမျိုးသားတို့သည် ထိုပြည်၌ရှိကြ၏” (က၊ ၁၂း၆)။ ဘုရားမဲ့နေထိုင်သူ တို့၏စိတ်သဘောထားသည် ရက်စက်ကြမ်းကြုတ်ကြောင်းကျော်ကြားသည်။ အာဗြဟံရောက်ရှိလာပြီး မကြာမီ ဘုရားရှင်သည် သူ၌ပေါ်လာ၍ “ဤပြည်ကို သင်၏အမျိုးအနွယ်အားငါပေးမည်ဟု မိန့်တော်မူ၏” (က၊ ၁၂း၇)။ သံသယမရှိ၊ အာဗြဟံသည် ဘုရားရှင်၏ကူညီအားပေးခြင်းလိုအပ်ပါသည်။

သို့သော် အရာရာအစစတိုင်းသည် အာဗြဟံအဖို့ အလွယ်တကူ ရှောရှောရှူရှူမရှိခဲ့ပါ။ အထူးသဖြင့်မှာ အစပိုင်းလုပ်ရပ်များအတွက် အခက်အခဲရှိခဲ့သည်။

`က၊ ၁၂း၁ဝ-၁၃း၁ ကိုဖတ်ပါ။ သူ့အပေါ်ဆက်လက်ဖြစ်လာသော ဖြစ်ရပ်များမည်သို့နည်း။ ဘုရားကိုယုံကြည်အားကိုးသောထိုသူကြီးသည်  မည်သည့်အမှားမျိုးလုပ်ခဲ့မိသနည်း။`

မိမိ၏ဇာတိမြေ၌ သက်သောင့်သက်သာနေထိုင်ခဲ့ရပါလျက်နှင့် ယခု ခါနာန်ပြည်ရောက်မှ မည်သည့်ပြဿနာများကို ကြုံတွေ့ရသနည်း။ ထွက်သွား ပါ၊ သင်သွားသောနေရာအတွက် ကောင်းချီးဖြစ်စေမည်ဟု မည်မျှပင်နှစ်သိမ့် ခြင်းရရှိစေကာမူ၊ မည်သည့်အရပ်ကိုသွားရမည်မှာ ပြဿနာကြီးပင်ဖြစ်နေ တော့သည်။ “သွားရမည့်နေရာအတိအကျကိုမသိပါ” (ဟေဗြဲ၊ ၁၁း၈)။ ပထမ ဦးဆုံးသူကြုံရသောပြဿနာမှာ အစာခေါင်းပါးခြင်းဖြစ်သည်။ ယင်းအစာ ခေါင်းပါးခြင်းသည် အလွန်ခါးသီး၍ အာဗြံသည် ဘုရားရှင်ပို့ထားသော နေရာကိုစွန့်ခွာပြီး အခြားတစ်နေရာသို့ သွားရမည်အခြေဆိုက်လာသည်။ အစာခေါင်းပါးခြင်းနောက် ဆက်လက်ဖြစ်လာသောပြဿနာသည် ပို၍ပင် ဆိုးရွားလာသည်။

အဲဂုတ္တုပြည်၌နေထိုင်စဉ်အတွင်းမှာလည်း “အာဗြဟံသည် လူသား ထဲမှလူသားတစ်ဦးဖြစ်သည့်အလျောက် စိတ်အားငယ်ခြင်းရှိသည်အကြောင်းများ၊ မပြည့်စုံသည့်အကြောင်းများရှိသည့်ကိစ္စများကို ပြုလုပ်ခဲ့သည်။ စာရာကို မိမိ၏မယားဖြစ်ပါသည်ကို ရဲရဲဝံ့ဝံ့ကြွေးကြော်ရမည့်အစား၊ ဘုရားရှင်အပေါ် သူကိုးစားယုံကြည်ခြင်းအားနည်းခဲ့သည်။ သူ၏အသက်တာ၌ ယုံကြည်ခြင်း ခွန်အားမကြာခဏယိမ်းယိုင်တတ်ပါသည်။ အာဗြဟံ၏ယုံကြည်ခြင်းယိမ်းယိုင်မှု ကြောင့် စာရာကိုယ်တိုင် ကြီးမားသောအကျပ်အတည်းအတွင်း ကျရောက်သွား ခဲ့ရသည်။ သူမ၏အလှအောက်၌ အဲဂုတ္တုရှင်ဘုရင်သည် မနေနိုင်တော့သည် အထိဖြစ်လာခဲ့သည်။ သူမကို နန်းတော်သို့ဆောင်ယူလာရန်ပင် အမိန့်ထုတ် လိုက်သည်။ မိဖုရားမြောက်ဖို့ရန် ကြံစည်ခဲ့သည်။ သို့သော် ဘုရားသခင် ကိုယ်တော်တိုင်မှ ကရုဏာကြီးစွာဖြင့်ဝင်ရောက်ကာ စာရာကိုကာကွယ်ပေး ခဲ့သည်။ အဲဂုတ္တုတော်ဝင်မိသားစုကို ကျိန်ခြင်းစေလွှတ်ပေးခဲ့သည်အကြောင်း ကျွန်ုပ်တို့သိရသည် (Ellen G. White, Patriarchs and Prophets, p. 130).

ဘုရားရှင်၏အမှုတော်ကို မည်သူတစ်ဦးတစ်ယောက်ကမျှ သာသာ ယာယာလေးဖြင့် လုပ်ဆောင်ကြရသည်မဟုတ်ပါ။ အမှုတော်သည် လွယ်ကူလှ ပါသည်ဟူ၍လည်း မည်သူမျှမသတ်မှတ်နိုင်ပါ။ အကောက်အကွေ့၊ အတွန့် အတက်များစွာရှိပါသည်။ အာဗြဟံကိုယ်တိုင် ယင်းသို့ကြုံတွေ့ခဲ့ရသည်။ အကြောင်းကောင်း၊ အကြောင်းလှခဲ့၍သာ၊ ဘုရားရှင်သည် စိတ်ရှည်သည်းခံ တော်မူ၍ ကိုယ်တော်သည် မိမိ၏လူများကိုစွန့်ပယ်ခြင်းမပြုခဲ့ပါ။ အာဗြဟံ တစ်ဦးတည်းအမှားပြုခဲ့သည်လည်းမဟုတ်ပါ။ လူတိုင်းအမှုတော်၌ အမှားအယွင်း နှင့်မကင်းပါ။ သခင်ဘုရားကို ကျွန်ုပ်တို့ယုံကြည်စိတ်နှင့်ဖက်တွယ်ပြီး အာဗြဟံ ကဲ့သို့ ဆက်လက်ရှေ့သို့ချီလျှင် ကျွန်ုပ်တို့ပြုမိသောအမှား၊ လုပ်မိသောအပြစ်၊ အနာအဆာအားလုံးကို ဘုရားရှင်သည် ခွင့်လွှတ်ရုံတင်မက၊ ကိုယ်တော်၏ အမှုတော်၌ ကျွန်ုပ်တို့ကိုဆက်လက်အသုံးပြုသွားမည်ဖြစ်သည်။

အဲဂုတ္တုသို့ရောက်လာသောအာဗြံ၏ပြဿနာကို အကြောင်းပြုပြီး ကျွန်ုပ်တို့မည်သို့သင်ခန်းစာယူနိုင်သနည်း။