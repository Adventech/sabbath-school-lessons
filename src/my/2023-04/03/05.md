---
title:  ရှေးဦးအသင်းတော်နှင့်လွယ်ကူခဲ့သောလုပ်ဆောင်ချက်နေရာ
date:   18/10/2023
---

`တ၊ ၈း၁-၄ ကိုဖတ်ပါ။ ရှေးဦးအသင်းတော်၌ ယုံကြည်သူများကို မိမိတို့ပျော်ရွှင်နေသောနေရာတွင်မနေရဘဲ အဘယ်အရာမှ မိမိတို့ကိုကွဲလွင့် သွားစေခဲ့သနည်း။`

ယနေ့တိုင် ရှေးဦးအသင်းတော်၏မူလစတင်ရာနေရာသည် ယေရုရှလင် ဖြစ်သည်ဟု သတ်မှတ်၍ရနေဆဲဖြစ်သည်။ (ဂျူးလူမျိုးများအကြား ဂျူးတို့၏ ပိုင်နက်အတွင်း အမှုတော်ဆောင်ရွက်ခဲ့ခြင်းဖြစ်သည်။) နှိပ်စက်ညှဉ်းပန်းခြင်း စတင်သောအချိန်မှာ “ရှောလု” အမည်ရှိသူတစ်ဦးသည် ဘာသာတရားအလွန် ကိုင်းရှိုင်းသူဖာရိရှဲတစ်ဦးဖြစ်သည်။ စိတ်အားထက်သန်စွာ ဘာသာရေးကို ကာကွယ်သူဖြစ်သည်။ သို့ဖြစ်၍ အသင်းတော်သည် ယေရုရှလင်မြို့မှစတင် တည်ထောင်ခဲ့သည်နောက် နှိပ်စက်ညှဉ်းပန်းမှုဖြစ်လာသောအခါ အနယ်နယ် အရပ်ရပ်၊ ယုဒပြည်တစ်ပြည်လုံးမှ ရှမာရိပြည်အထိ ပြန့်ကျဲသွားခဲ့ရသည်။ ယင်းကိစ္စကို ယေရှုရှင်ကိုယ်တိုင်မှ ကြိုတင်ပြောထားခဲ့ပြီးဖြစ်သည်။ “သင်တို့ သည် ယေရုရှလင်မြို့မှစသော ယုဒပြည်၊ ရှမာရိပြည်၊ မြေကြီးစွန်းတိုင်အောင် ငါ၏သက်သေဖြစ်ရလိမ့်မည်” (တ၊ ၁း၈)။ ယင်းစကားတော်သည် အမှန်ပင် ပြည့်စုံသွားခဲ့သည်။ တ၊ ၈း၄ ၌ရေးသားထားချက်အရ၊ “ထိုကြောင့် အရပ်ရပ်သို့ ကွဲပြားသောသူတို့သည် လှည့်လည်၍ နှုတ်ကပတ်တော်တည်းဟူသော သမ္မာ တရားကို ဟောပြောကြ၏။”

အသင်းတော်သည် ယေရုရှလင်မှစတင်ထွက်ကာ ပြင်ပသာသနာကို လုပ်ဆောင်နေသော်လည်း အချို့သူတို့မှာ ဂျူးလူမျိုးနေထိုင်ရာဒေသနှင့် ဂျူး လူမျိုးများရင်းနှီးသော အိမ်နီးချင်းတို့အကြားတွင်သာ ဟောပြောကြသေးသည်။ တ၊ ၁၁း၁၉ သည် အသင်းတော်ပျံ့နှံ့သွားပုံကို ရေးသားထားသည်။ အသင်းတော်သည် ဖိုနီးရှားနှင့်ကုပရုအထိ ပျံ့နှံ့သွားကြောင်းရေးထားသည်။ သို့သော်လည်း အခြားသူများဆီသို့ သတင်းစကားကို ဟောပြောခြင်းမရှိ သေးဘဲ ဂျူးလူမျိုးများကိုသာရွေးပြီး ဟောပြောကြောင်းသိရသည်။ ရှေးဦး အသင်းတော်မှ ယေရှုရှင်၏တပည့်တော်တို့သည် တစ်ပါးအမျိုးသားများနှင့် အဆက်အဆံမရှိကြသေးပါ။ ဂျူးလူမျိုးချင်းကိုသာ အဆက်အဆံပြုခဲ့ကြသည်။  ဂျူးလူမျိုးများသာ ခရစ်ယာန်ဖြစ်လာသည်။ သူတို့သည် အမှုတော်မြတ်နှင့် ပတ်သက်၍ အမြင်ကျဉ်းကျဉ်းသာကြည့်နေကြသေးသည်။

ရှင်ပေတရုသည် ယေရှုရှင်၏တပည့်တော်စစ်စစ်၊ ရှေးဦးအသင်းတော် ကို ဦးဆောင်ဦးရွက်ပြုခဲ့သူဖြစ်သည်။ သူသည် တစ်ပါးအမျိုးသားထံ ဟောပြော ရေးကို မနှစ်သက်ငြင်းပယ်ခဲ့သူဖြစ်ခဲ့သည်။ နောက်ပိုင်းတွင် ရှင်ပေါလုမှစတင် ဟောပြောသည့်တိုင် သူသည် ခေါင်းရှောင်ခဲ့သူဖြစ်ဖူးသည်။ ရှင်ပေတရု အနေဖြင့် အရေဖျားလှီးခြင်းခံသောသူအကြား အမှုတော်ဆောင်သောတမန်တော် ကြီးဟု လူသိများပြီး ရှင်ပေါလုကိုမူ တစ်ပါးအမျိုးသားဆီ အမှုတော်ဆောင် ဟောပြောဆုံးမသူတမန်တော်ဟု လူသိများခဲ့သည် (ဂလာတိ၊ ၂း၈)။ ပထမပိုင်း၌ ရှင်ပေတရုသည် တစ်ပါးအမျိုးသားများနှင့် ရောရောနှောနှောမနေထိုင်ခဲ့ပါ (ဂလာတိ၊ ၂း၁၁၊ ၁၂)။ သို့သော် ဘုရားရှင်သည် ရှင်ပေတရုအား သူ သဘောကျနေသောနေရာမှနုတ်ယူပြီး သူ၏စိတ်နှလုံးကို ပြောင်းလဲပစ်လိုက် သည်။ ရှင်ပေတရုကိုယ်တိုင် ဧဝံဂေလိ၏အဓိကအကြောင်းနှင့် ယေရှုရှင် မည်သည့်အတွက်အသေခံတော်မူခဲ့ခြင်းအကြောင်းကို ဂဃနဏလေ့လာသိရှိပြီး နောက် ခရစ်တော်၏ကယ်တင်ခြင်းသတင်းစကားသည် ကမ္ဘာလုံးဆိုင်ရာ သတင်းဖြစ်ကြောင်းကို သဘောကောင်းစွာပေါက်သွားသည်။

`တ၊ ၁ဝး၉-၁၅၊ ၂၈၊ ၂၉ ကိုဖတ်ပါ။ ရှင်ပေတရုကို ဘုရားရှင်အပ်နှင်း သော ဟောပြောရမည့်သတင်းသည် အဘယ်သတင်းဖြစ်နေသနည်း။ ယခု ကျွန်ုပ်တို့၏အချိန်၊ ကာလခေတ်၌ ထိုသတင်းစကားကို မည်သို့သဘောထား ဆက်လက်ကြွေးကြော်ရမည်နည်း။`