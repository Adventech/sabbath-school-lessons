---
title:  ဇိမ်ကျနေသောနေရာမှပြောင်းရွှေ့ပါ
date:   15/10/2023
---

အခြားသူများထံရောက်ရှိသွားနိုင်ရန်၊ ဘုရားရှင်သည် ကျွန်ုပ်တို့ နေထိုင်ရာဇိမ်ကျနေပြီးသောနေရာမှ ထွက်ခွာသွားရန် စေခိုင်းတော်မူသည်။ မိမိအမျိုး၊ မိမိရင်းနှီးချစ်ခင်သူနှင့်သာတွယ်ကပ်နေလျှင် တစ်ကိုယ်ကောင်း ဆန်သောသဘောဖြစ်သည်။ ထိုသို့စိတ်ထားလျှင် မှားသည်။ ဗာဗုလုန်ရဲတိုက် ကြီးမှ မောင်းထုတ်ပစ်လိုက်ခြင်းကိုသင်ခန်းစာယူပါ။

`က၊ ၁၁း၁-၉ ကိုဖတ်ပါ။ လူတို့စိတ်သဘောမည်သို့ရှိသနည်း။ မည်သည်ကိုအလိုဆန္ဒရှိနေကြသနည်း။ ဘုရားရှင်အဘယ်ကြောင့် သူတို့၏ အကြံအစည်ကို ဖျက်ပစ်သနည်း။`

ဗာဗုလုန်ရဲတိုက်ကြီးတည်ခြင်း၏သက်သေမှာ ထိုလူများတို့၏ ရည်ရွယ်ချက်အလွန်ကြီးမားကြောင်းပြသသည်။ တကယ့်ကြီးကျယ်ခမ်းနား သောအောင်မြင်မှုမှတ်တိုင် အမှတ်အသားတစ်ခုချန်ထားရစ်ရန် ရည်ရွယ် ကြသည်။ နောက်လာမည့်ကာလအဆက်ဆက် မြို့ကြီးတစ်မြို့၊ ရဲတိုက်ကြီး တစ်ခုအဖြစ် ပြသထားချင်ကြသည်။ “မိုးကောင်းကင်သို့မီရသောရဲတိုက်ကို လည်းကောင်းတည်လုပ်သဖြင့်၊ ကျော်စောကိတ္တိရှိစေခြင်းငှာ ပြုကြကုန်အံ့” ဟု ပြောဆိုကြ၏ (က၊ ၁၁း၄)။

ယနေ့လူတို့သည်လည်း ထိုသို့အပြုအမူမျိုးကို အဘယ်သို့ပြုလေ့ ရှိတတ်သနည်း။ နိုင်ငံရေးဖြစ်ဖြစ်၊ လက်မှုပညာဖြစ်ဖြစ်၊ စီးပွားရေးဖြစ်ဖြစ်၊ ဘာသာရေးဖြစ်ဖြစ် တစ်နည်းနည်းဖြင့် ပြုကြလိမ့်မည်။ နာမည်ကြီးချင်သည်၊ ချီးမွမ်းခံချင်ကြသည်။ မည်သို့ဖြစ်စေ နိဂုံးချုပ်သော် သူတို့၏ကြိုးစားမှုအလုံးစုံ သည် (ဒေ၊ ၂း၁-၁၁) ကိုဖတ်ပါ။

သမ္မာကျမ်း၏အဆို၌ (က၊ ၁၁း၄) တွင် ဖော်ပြထားသည်မှာ ထိုသူများတို့သည် ဗာဗုလုန်ရဲတိုက်ကြီးကိုတည်ဆောက်လိုသည့် အကြံအစည်မှာ မကွဲမပြား မခွဲမခွာနေကြရန်အတွက်ဖြစ်သည်။ မြေကြီးပေါ် နေရာအရပ်ရပ်သို့ ကွဲပြားသွားမည်ကို စိုးရိမ်ကြသည်။ အတ္တကြီးကြီးဖြင့်ကုတ်ကတ်ပြီး တစ်ဦးနှင့် တစ်ဦးဖက်တွယ်ထားချင်ကြသည်။ သို့သော် ဘုရားရှင်၏အကြံအစည်တော် သည် ယင်းသို့မဟုတ်၊ တစ်မျိုးတစ်မည်ပြောင်းလဲသွားသည်။

ထိုသူတို့သည် အလုပ်လုပ်ဆောင်ရာ၌ စည်းလုံးမှုရှိကြပါသည်။ သို့သော် ဘုရားရှင်မိန့်တော်မူချက်စကား၌ “ထာဝရဘုရားက၊ ကြည့်ရှုလော့။ လူတစ်မျိုးတည်း၊ စကားတစ်မျိုးတည်းရှိသည်ဖြစ်၍၊ သူတို့သည် ဤအမှုကို အဦးပြုကြ၏။ ယခုကြံစည်သမျှတို့ကို အဆီးအတားမရှိ၊ သူတို့ပြုကြလိမ့်မည်” (က၊ ၁၁း၆)။ ထိုသူတို့၏အကြံအစည်သည် မကောင်းသောအကြံအစည် ပင်ဖြစ်သည်။

နှုတ်ကပတ်တော်မှအသေးစိတ်မဖော်ပြပါသော်လည်း၊ အယ်လင်ဂျီဝှိုက် က “ထိုသူတို့သည် ဘုရားကိုအယုံအကြည်မရှိ၊ ဘုရားရှင်ပေးသောကတိ တော်ကိုလည်း လုံးဝမယုံပါ။ ကမ္ဘာကြီးကို နောက်တစ်ဖန်ရေနှင့်ဖျက်ဆီးခြင်း မပြုတော့ပါဟူသောကတိတော်ကို လုံးဝအယုံအကြည်မရှိပါ (က၊ ၉း၁၄၊ ၁၅)။ ဘုရားရှင်၏နှုတ်မြွက်စကားတော်ကို ယုံကြည်ရမည်ထက် မိမိတို့ကိုယ်ကို အားကိုးပြီး ကိုယ်ကိုကိုယ်ယုံကြည်ကြသည်။ အားကိုးကြသည်။ မည်သို့ပင် စိတ်ဆန္ဒပြင်းထန်ကြပါစေ၊ ဘုရားရှင်သည် သူတို့၏စိတ်ကိုဖတ်နိုင်သည်။ သူတို့၏စိတ်နှလုံးများမသန့်ရှင်းပါ။ အတ္တကြီးသဘောဆန်ကြသည်။ ထိုကြောင့် ကိုယ်တော်သည် သူတို့၏ပန်းတိုင်ကို ချိုးပစ်လိုက်သည်၊ တားမြစ်လိုက်သည်။

သင်သည်လည်း အမျိုးအားကိုး၊ လူအားကိုးသူဖြစ်နေပါသလား။ သင်၏အမျိုးမဟုတ်၊ အဆွေမဟုတ်သူများနှင့် ပေါင်းဖော်နိုင်သောနည်းလမ်း ကလေးများရှိပါမည်လား။ လူမျိုးကွဲ၊ သွေးချင်းကွဲသူများနှင့်ပေါင်းသင်းရန် မည်သို့ပြုမည်နည်း။