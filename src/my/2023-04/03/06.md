---
title:  သင်ရှိသောနေရာမှာပင်စတင်ပါ
date:   19/10/2023
---

`တ၊ ၁း၈ ကိုဖတ်ပါ။ ကမ္ဘာအဝန်းသို့ မိမိ၏သတင်းစကားကို ကြွေးကြော်သောအခါ၊ မည်သည့်စည်းစနစ်ကို အသုံးပြုရမည်ဟု ယေရှုရှင် မိန့်တော်မူခဲ့သနည်း။`

ကိုယ်တော်၏တပည့်တော်များအဖြစ် လုပ်ဆောင်ပုံပြသနိုင်ရန်  ယေရှုရှင်သည် ကျွန်ုပ်တို့ကို စည်းကမ်းချပေးထားသည်။ အခြားသူများကို  ဝေငှပေးရန် သတင်းကောင်းရှိနေကြောင်းကို သိစေရမည်။ အမှန်တရားကို တစ်ပါးသူအားပြောကြားရာ၌ ထိုသူတို့ကို မှားနေသည်ဟု အပြစ်တင်ပြောခြင်း မျိုးမဟုတ်ပါ။ ယေရှုရှင်ရုပ်လုံးဖော်ထားပေးသော ကောင်းကင်တမန်သုံးပါး သတင်းစကားကို (ဗျာ၊ ၁၄း၆-၁၂) ဝေငှပြောကြားပေးခြင်းဖြစ်သည်။

တမန်၊ ၁း၈ မှ ယေရှုရှင်၏အမိန့်တော်စကားကိုကြည့်လျှင် စည်းကမ်း ချက်များပါရှိနေပါသည်။

ပထမ - “ယေရုရှလင်မြို့၌ ငါ၏သက်သေဖြစ်ရလိမ့်မည်။” ကျွန်ုပ်တို့ ဖတ်မိပြီးဖြစ်သည်။ (သို့သော် ပြန်၍ဖတ်ရသည်) ကျွန်ုပ်တို့သည် ကိုယ်တော် ၏သက်သေဖြစ်ကြရမည်။ လောလောဆယ်ကျွန်ုပ်တို့တည်ရှိနေသောနေရာ၌ သက်သေဖြစ်ကြရမည်။ ကျွန်ုပ်တို့နေထိုင်သောအိမ်လည်းဖြစ်နိုင်သည်။ အသင်းတော်အတွင်း၌လည်းဖြစ်နိုင်သည်။ အိမ်နီးချင်းများအတွက်လည်းဖြစ်နိုင် သည်။ ကျွန်ုပ်တို့နေထိုင်ရာအသိုက်အဝန်း ဝန်းကျင်လည်းဖြစ်နိုင်သည်။ ကိုယ်တော်၏သက်သေဖြစ်ရန်မှာ ကျွန်ုပ်တို့နေထိုင်သောနေရာမှ စတင်ဖို့ရန် လိုသည်။ ကျွန်ုပ်တို့ကို ကိုယ်တော်ထားရှိထားသောနေရာမှာပင်ဖြစ်သည်။ အိမ်ထောင်စုအတွင်းဖြစ်နိုင်သည်။ အလုပ်ခွင်အတွင်းဖြစ်နိုင်သည်။ ကျွန်ုပ်တို့ နှင့်အနီးဆုံးလူကို သက်သေခံရန် ကျွန်ုပ်တို့မှာတာဝန်ရှိသည်။ အနီးဆုံး မိသားစုဝင်မှစ၍ မိသားစုနှင့်ဆက်နွှယ်သောသူ အခြားမိသားစု၊ အသင်းတော် အတွင်းရှိလူများ၊ လုပ်ဖော်ကိုင်ဖက်များ၊ အိမ်နီးချင်းများနှင့်ပတ်ဝန်းကျင်ဒေသ ရှိလူများဖြစ်သည်။

များသောအားဖြင့် လူတို့သည် နိုင်ငံရပ်ခြားတစ်နယ်တစ်ကျေးရှိ၊ ယဉ်ကျေးမှုမတူသူများဆီသို့သာသွားရန် အားခဲကြသည်။ ကိုယ်တော်၏ သက်သေခံသည်အဝေးကိုသွားမှ သက်သေခံဖြစ်သည်ဟုခံယူသည်။ မိမိ ပတ်ဝန်းကျင်အနီးအနားရှိလူများအား သက်သေခံရန် စိတ်ဝင်စားခြင်းမရှိကြ ပါ။ အမှန်မှာ ကျွန်ုပ်တို့နေထိုင်ရာနေရာမှစပြီး ကိုယ်တော်လမ်းပြပေးသော နေရာသို့ ဆက်လက်သွားရမည်ဖြစ်သည်။

ထိုနောက်မှာ “ယုဒပြည်၊ ရှမာရိပြည် မြေကြီးစွန်းတိုင်အောင်” (တ၊ ၁း၈) ထပ်ဆင့်၍ တစ်ဖန်ယေရှုရှင်သည် ယဉ်ကျေးမှုမတူညီသူထုံးစံဓလေ့ ကွဲပြားသောသူများဆီသို့ သွားရောက်သက်သေခံရန် ညွှန်ကြားထားသည်။ သင်ကိုယ်တိုင်ရှိနေသောနေရာမှ စတင်အမှုတော်ဆောင်ပါ။ ထိုနောက်တွင် အခြားသောရင်းနှီးရာရင်းနှီးကြောင်း လူမျိုးစုသော်လည်းကောင်း၊ ဘာသာရေး အဖွဲ့အစုများသို့သော်လည်းကောင်း၊ ဆက်လက်လုပ်ဆောင်သွားရမည့်အခွင့် ရရှိနိုင်သည်။ အကယ်၍ လူမျိုးနွယ်တစ်စုနှင့်သော်လည်းကောင်း၊ စကား တူညီသောအမျိုးအနွယ်တစ်ခုနှင့်သော်လည်းကောင်း ပတ်သက်နေရသောအခါ ကျွန်ုပ်တို့သက်သေခံရသည်မှာ ပိုမိုလွယ်ကူလိမ့်မည်။ အကြောင်းရင်းမှာ ထုံးစံဓလေ့နီးစပ်မှုရှိနေခြင်းကြောင့်ဖြစ်သည်။ အချို့သော ကမ္ဘာဒေသများ၌၊ လူမျိုးတစ်မျိုးတည်း၊ အနွယ်အစုတစ်ဖွဲ့တည်း၏ ကိုယ်စားပြုအသင်းတော်များ တည်ထောင်ထားကြသည်။ မည်သို့ဆိုစေ၊ ယေရှုရှင်၏အမိန့်တော်သည် ကိုယ်တော်၏သက်သေခံဖြစ်ရမည်ဟူ၍လည်းကောင်း၊ လွယ်ကူသောနေရာမှ ခက်ခဲသောနေရာသို့ ဆက်လက်ဖြတ်ကျော်သက်သေခံရမည်အကြောင်း၊ လူများ တို့သည် ခရစ်တော်၏သတင်းစကားကို ကြားလိုနာလိုကြသည်အကြောင်း၊ မည်သည့်အနွယ်အစု၊ အမျိုးဘာသာမဆို ဟောပြောသက်သေခံရန်လိုကြောင်း ဖော်ပြထားသည်။

`စိန်ခေါ်ချက် - သင်၏လက်လှမ်းမီပတ်ဝန်းကျင်ရှိ လူမျိုးစုအနွယ်ဝင် ဘာသာစကားသီးခြားရှိနေသူများကို စာရင်းပြုပါ။ အသင်းတော်အနေဖြင့် ထိုသူများထံရောက်ရှိရန် လိုအပ်နေပါသည်။`

`စိန်ခေါ်မှုပြုပါ - အမှုတော်အတွက်လုပ်ဆောင်ရန် အခွင့်အရေးရှိသော အနီးဆုံးသူများအတွက် အထူးလိုအပ်နေသောအရာကို ဆုတောင်းပေးပါ။`