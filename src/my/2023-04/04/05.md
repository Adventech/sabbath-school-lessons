---
title:  အာဗြဟံ၏အမှုတော်လုပ်ဆောင်ပုံ
date:   25/10/2023
---

`က၊ ၁၉း၁-၂၉ ကိုဖတ်ပါ။ အာဗြဟံသည် ဧည့်ဝတ်ပြုစိတ်၊ မေတ္တာ စိတ်သဘောရှိခြင်းနှင့် ဆုတောင်းမှုပြုခြင်းကြောင့် ရရှိလာသောအကျိုးအမြတ် သည် မည်သို့ရှိသနည်း။`

ကျမ်းချက်မှာ စိတ်ဝင်စားစရာအကြောင်းဖြစ်သော လောတနေထိုင် သည့်သောဒုံမြို့အကြောင်းကို ရေးသားထားသည်။ “လောတသည် မြို့တံခါးဝ၌ ထိုင်လျက်” (က၊ ၁၉း၁) အဓိပ္ဋာယ်မှာ လောတသည် မြို့၏အရေးပါအရာ ရောက်သူ၊ လူကြီးပိုင်းအုပ်ချုပ်ရေးဖြစ်သောကြောင့် မြို့တံခါးဝ၌ ထိုင်နေရသော အခွင့်ကိုရထားသည်။ အကြောင်းမှာ မြို့တံခါးဝ၌ထိုင်နေရသောအခွင့်သည် အရာရှိ၊ တရားသူကြီးနှင့် ဘုရင်များသာဖြစ်သည် (၂ရာ၊ ၁၉း၈။ ယေရမိ၊ ၃၈း၇။ ရုသ၊ ၄း၁)။

က၊ ၁၉ သည် အခန်းကြီး ၁၈ နှင့် တူညီသောအချက်မှာ အာဗြဟံသည် ကောင်းကင်တမန်ကို ဧည့်ဝတ်ပြုကြုံတွေ့ခဲ့ရသည်နှင့်အပြိုင် အကြောင်းအရာခြင်းဆင်တူနေသည်။ အာဗြဟံနှင့်လောတတို့၏တူညီနေပုံမှာ မြို့တံခါးအဝင်ဝ၌ထိုင်ရသော အခွင့်ရရှိခြင်းဖြစ်သည် (က၊ ၁၈း၁။ က၊ ၁၉း၁)။ အာဗြဟံသည် ခရီးသွားနေသောဧည့်သည်များကိုဖိတ်ခေါ်၍ အနားယူရန် ပြင်ဆင်ပေးသလို လောတသည်လည်း ဧည့်သည်များကိုခေါ်ဖိတ်၍ ဧည့်ဝတ် ပြုသည်ချင်းတူညီနေသည် (က၊ ၁၈း၃၊ ၄။ က၊ ၁၉း၂)။ အာဗြဟံနှင့်လောတ နှစ်ဦးလုံးသည် ဧည့်သည်အတွက် အစားအသောက်ပြင်ဆင်ပေးသည် (က၊ ၁၈း၄-၈။ က၊ ၁၉း၃)။ လောတသည် ရွေးချယ်မှုအချို့အမှားအယွင်းရှိခဲ့ သော်လည်း ကောင်းသောအကွက်များလည်းရှိနေပါသည်။

“ထိုအခါ ထာဝရဘုရားသည် ကောင်းကင်ထက်အထံတော်မှ၊ သောဒုံ မြို့နှင့် ဂေါမောရမြို့အပေါ်သို့ ကန့်နှင့်မီးမိုးကို ရွာစေတော်မူ၏။ ထိုမြို့တို့ကို လည်းကောင်း၊ ချိုင့်အရပ်တစ်လျှောက်လုံးကိုလည်းကောင်း၊ မြို့သားအပေါင်း တို့ကိုလည်းကောင်း၊ မြေ၌ပေါက်သမျှတို့ကိုလည်းကောင်း မှောက်လဲတော် မူ၏” (က၊ ၁၉း၂၄၊ ၂၅)။

သောဒုံနှင့်ဂေါမောရမြို့တွင် လူဦးရေမည်ရွေ့မည်မျှရှိကြောင်း ကျမ်းစာ ၌ဖော်ပြထားခြင်းမရှိသော်လည်း ထောင်ပေါင်းများစွာသောသူတို့အနက် လေးဦး သာလွတ်မြောက်သွားနိုင်သည်။ ထိုလေးဦးသည်လည်း မြို့မှထွက်ပြေးသူများ ဖြစ်သည်။ လေးဦးလွတ်သွားသော်လည်း သုံးဦးသာအသက်ရှင်ခွင့်ရပြန်သည်။ ကမ္ဘာဦးကျမ်း၌ဖော်ပြသော ရေလွှမ်းမိုးခြင်းအကြောင်းနှင့် ဆင်တူပင်ဖြစ်သည်။ ကမ္ဘာပေါ်တွင် လူဦးရေမည်ရွေ့မည်မျှရှိသည်ကို ကျွန်ုပ်တို့မသိရပါ။ ရေလွှမ်းမိုး ပြီး လူမည်မျှအသက်ရှင်ကျန်သည်ကို မသိရ။ သို့သော် လူအများစုမှာ ပျက်စီးသွားပြီး လူနည်းစုသာအသက်ရှင်ကျန်ရစ်ကြောင်း ကျွန်ုပ်တို့သိရသည်။

သောဒုံမြို့၌ အသက်ချမ်းသာရသူများသည် လူနည်းစုမျှသာဖြစ်သည်။ ကျွန်ုပ်တို့အမှုတော်ဆောင်ရာ၌လည်း ယင်းအခြေအနေမျိုးကို သတိချပ်စရာ လိုသည်။ လူတိုင်းအားလုံးကယ်တင်ခြင်းထာဝရအသက်ရမည်မဟုတ်။ ကျွန်ုပ်တို့ အနေဖြင့် လူတိုင်းကို ထာဝရအသက်ရစေချင်ပါသည်။ ယေရှုကိုလက်ခံစေ ချင်သည်။ ကယ်တင်ခြင်းစီမံကိန်းကို သဘောတူလိုက်လျှောက်စေချင်သည်။  သို့ရာတွင် လူတိုင်း၌ လွတ်လပ်စွာရွေးပိုင်ခွင့်ပေးထားသည်။ ကျွန်ုပ်တို့တာဝန် မှာ လူများစွာ ယေရှုရှင်ကိုရွေးချယ်လာရန် ကြိုးစားကြရမည်ဖြစ်သည်။ အမှုတော်ကို ကြိုးပမ်းလုပ်ဆောင်စဉ်၊ ဘုရားရှင်သည် ကျွန်ုပ်တို့ကိုကူညီရန် သန့်ရှင်းသောဝိညာဉ်တော်ကို စေလွှတ်ပေးထားသည်။ သို့သော် သန့်ရှင်းသော ဝိညာဉ်တော်သည် လူတစ်ဦး၏ရွေးချယ်ခြင်းကို အတင်းအကျပ်ဆန့်ကျင်မည် မဟုတ်၊ လွတ်လပ်စွာရွေးခွင့်ကိုသာပေးမည်။ လွတ်လပ်စွာရွေးခွင့်၏အဓိပ္ဋာယ်မှာ အဆုံး၌ ကျွန်ုပ်တို့ဆုတောင်းခြင်း၊ ကြိုးစားလုပ်ဆောင်ခြင်းသည် အဓိက မကျ၊ လူတစ်ဦး၏ရွေးချယ်ခြင်းသည်သာ ကယ်တင်ခြင်းအတွက် သူ၏အဖို့ သက်ရောက်မှုရှိစေမည်ဖြစ်သည်။

ကျွန်ုပ်တို့လုပ်ဆောင်သောအမှုတော်သည် အောင်မြင်ခြင်းမရှိဟု မြင်ရသောအခါမျိုး၌ စိတ်ဓာတ်ကျစရာမလိုကြောင်း မည်ကဲ့သို့သင်ခန်းစာ ယူနိုင်မည်နည်း။