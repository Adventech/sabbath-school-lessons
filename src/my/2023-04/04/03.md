---
title:  လူတိုင်းအတွက်အာဗြဟံ၏မေတ္တာ
date:   23/10/2023
---

`က၊ ၁၈း၁၆-၃၃ ကိုဖတ်ပါ။ အာဗြဟံသည် မိမိ၌ရှိသောကြီးမား လှသည့်ချစ်ခြင်းမေတ္တာကို မည်သို့အသုံးပြုသနည်း။ လူမျိုးမခွဲ၊ ဘာသာမရွေး၊ မည်သူမဆို မည်သို့ချစ်ကြောင်းပြသခဲ့သနည်း။`

အာဗြဟံ၏ဒုတိယမြောက်အရည်အချင်းကို က၊ ၁၈ ဖော်ပြပြီး လူတိုင်းကို မေတ္တာထားနိုင်ကြောင်း၊ လုံးဝမရင်းနှီးဖူးသောသူကိုလည်း မေတ္တာ စိတ်အပြည့်ထားနိုင်ကြောင်း၊ ပြသခဲ့သည်။ ယင်းအချက်သည် ကျွန်ုပ်တို့ အတွက် ကြီးမားသောသင်ခန်းစာကြီးဖြစ်သည်။ သောဒုံနှင့်ဂေါမောရသားများ သည် အပြစ်ကိုအလွန်နှစ်ခြိုက်ကြ၍ တန်ဖိုးသိက္ခာမဆယ်သောသူများဖြစ်သည်။ သို့သော်အာဗြဟံသည် ထိုသူတို့ကို အမှန်ချစ်နေသည်။ လူမျိုးမတူ၊ ယောက်ျား၊ မိန်းမ၊ ပြောဆိုသောစကား၊ ကိုးကွယ်သောဘာသာရေးမတူဖြစ်နေသော်လည်း ချစ်သောမေတ္တာဖြင့် ထိုသူအားလုံးကို တစ်သမတ်တည်းသဘောထားနိုင်သည်။ ဘုရားရှင်သည် အာဗြဟံကို ဖော်ပြသောသူ့ကိုယ်တိုင်၏သဘောမှာ သောဒုံ နှင့်ဂေါမောရမြို့ကို ဖျက်ဆီးမည်ဖြစ်သည်။ “တစ်ဖန် ထာဝရဘုရားက၊ သောဒုံ နှင့်ဂေါမောရမြို့၌ ကြွေးကြော်သောအသံသည်ကြီး၍၊ အလွန်အပြစ်လေးသော ကြောင့်၊ ယခုငါသွား၍ ငါ့ရှေ့သို့ရောက်ခဲ့ပြီးသော ကြွေးကြော်ခြင်းရှိသည် အတိုင်း၊ သူတို့သည် အမှန်ပြုသည်မပြုသည်ကို ငါကြည့်ရှုမည်။ မပြုလျှင် မပြုကြောင်းကိုငါသိမည်ဟု မိန့်တော်မူ၏ (က၊ ၁၈း၂ဝ၊ ၂၁)။

အာဗြဟံသည် အလွန်နှိမ့်ချရိုသေသောအမူအရာဖြင့် ထာဝရဘုရားရှင် ကို တောင်းပန်ခဲ့သည်။ “ထိုသို့ပြု၍ ဖြောင့်မတ်သောသူတို့ကို မတရားသော သူတို့နှင့်တကွ ကွပ်မျက်ခြင်းအမှုသည် ကိုယ်တော်နှင့်ဝေးပါစေသတည်း။ ဖြောင့်မတ်သောသူတို့ကို မတရားသောသူတို့ကဲ့သို့ ခံစေသောအမှုသည် ကိုယ်တော်နှင့်ဝေးပါစေသတည်း။ မြေကြီးလုံးကိုစီရင်တော်မူသောသခင်သည် တရားသဖြင့်ပြုတော်မူမည်မဟုတ်လောဟု လျှောက်ဆို၏” (က၊ ၁၈း၂၅)။

မေတ္တာစိတ်နှင့်အာဗြဟံသည် ထိုမြို့ကြီးအတွင်းနေထိုင်သူအားလုံးကို ကယ်ချင်သည်။ ဖြောင့်မတ်သူသာမက၊ အားလုံးကိုကယ်တင်ချင်သည်။ ထိုမြို့ကြီးအတွင်းနေထိုင်သူတို့သည် မည်မျှဆိုးယုတ်ကြောင်းကို အာဗြဟံ ကောင်းကောင်းသိထားသည်။ ထိုမြို့ကြီးအတွင်းနေထိုင်သူတို့၏ အကျင့်စရိုက် ဆိုးကြောင်း ကောင်းစွာသိထားသည်။ ယင်းမြို့ကြီးတွင် နေထိုင်သူတို့၏ စရိုက်ဆိုးအကြောင်းကို နောက်လာမည့်သမ္မာကျမ်းစာ၏အခန်းကြီး၌ တွေ့မြင် ကြရမည်။ လောတ၏အိမ်ကိုလာဝိုင်းကြသော လူထုကြီး၏ပြုမူပုံကိုထောက်သော်၊ မည်မျှဆိုးယုတ်ကြောင်းကို သိကြရမည် (က၊ ၁၉း၁-၁၁)။ အလွန်ဆိုးယုတ် သောသူများပင်ဖြစ်သည်။

အာဗြဟံသည် ထာဝရဘုရား၏မေတ္တာတော်ရစ်ပတ်လျက် မိမိထံ ကိုယ်တိုင်ကြွလာကြောင်းသိသည်နှင့် လူမည်သည်မှာ အစဉ်အမြဲနောင်တရပြီး ဘုရားထံပြန်လှည့်လာလျှင် ထာဝရဘုရားကခွင့်လွှတ်မည်အကြောင်း သိထား သည်။ မြို့ကြီးအတွင်းနေထိုင်သူများကို ကယ်တင်ပေးခြင်းသည် သူတို့နောင်တ  ပြန်၍ရလာမည်ဟု အာဗြဟံထင်ခဲ့သည်။

အဆုံး၌ အာဗြဟံသည် ဘုရားရှင်၏မေတ္တာတော်ကြီးကြောင်း၊ လူကိုမည်မျှချစ်ကြောင်းကို သိရှိထားသောကြောင့် ယင်းအချက်ကိုအခြေခံကာ မိမိကိုယ်တိုင်မှလည်း အပြစ်သားများကို အလွန်ချစ်နေ၍ အသက်ရှင်နေသရွေ့ လူသည် ကယ်တင်ခြင်းအတွက် မျှော်လင့်ချက်ရှိနေပါသေးသည်။

ကျွန်ုပ်တို့ကိုယ်တိုင်ဆုတောင်းခြင်းပြုသောအခါ၊ အဘယ်ကြောင့် ကိုယ်အတွက်ကိုသာ ဦးစားပေးဆုတောင်းသနည်း။ အခြားသူအတွက် ဝိညာဉ် ရေးရာခံစားမှုအတွက် ထာဝရဘုရားကို အပြစ်သားအားလုံးအား ချစ်သနား သောဘုရားဖြစ်ကြောင်းသိရှိစေရန်၊ အဘယ်ကြောင့်သဘောပေါက်ရန် ဆုတောင်း ပေးခြင်းမပြုသနည်း။