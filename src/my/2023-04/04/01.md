---
title:  ၄။ဘုရားရှင်၏အမှုတော်၌ပါဝင်ခြင်း
date:   21/10/2023
---

### ဖတ်ရန်ကျမ်းချက်များ။က၊
၁၈။ ယာကုပ်၊ ၅း၁၆။ ရောမ၊ ၈း၃၄။ ဟေဗြဲ၊ ရး၂၅။ က၊ ၁၉း၁-၂၉။ က၊ ၁၂း၁-၉။

> <p>အလွတ်ကျမ်းချက်</p>
> “သင်တို့သည် အချင်းချင်းတစ်ယောက်ကိုတစ်ယောက်ချစ်ကြ လော့။ ငါသည် သင်တို့ကိုချစ်သည်နည်းတူ အချင်းချင်းချစ်ကြလော့ ဟု ပညတ်သစ်ကိုငါပေး၏။ သင်တို့သည် အချင်းချင်းချစ်ကြလျှင်၊ လူအပေါင်းတို့သည် ထိုမေတ္တာကိုထောက်၍ သင်တို့သည် ငါ၏ တပည့်ဖြစ်သည်ကို သိကြလိမ့်မည်ဟု မိန့်တော်မူ၏” (ယောဟန်၊   ၁၃း၃၄၊ ၃၅)။

အစကတည်းကပင် အာဗြဟံကိုဘုရားသခင်သည် အမှုတော်၌ အသုံးပြုချင်သည်။ က၊ ၁၈ ၌ ယင်းအကြောင်းကို ရေးမှတ်ထားပြီးသား ဖြစ်သည်။ သောဒုံနှင့်ဂေါမောရကိုဖျက်ဆီးမည်ဟု ဘုရားရှင်သူ့အားဖွင့်ပြော သောအခါ၌ ကျွန်ုပ်တို့သိရသည့်အချက်မှာ “အကယ်စင်စစ် အရှင်ထာဝရ ဘုရားသည် မိမိကျွန်ပုရောဖက်တို့အား မဖော်မပြဘဲ အဘယ်အမှုကိုမျှ စီရင်တော်မမူ” (အာမုတ်၊ ၃း၇)။ သောဒုံ၊ ဂေါမောရ၏ရာဇဝင်တွင် “ကိုယ်တော်၏အစေခံကျွန်ပုရောဖက်မှာ” အာဗြဟံပင်ဖြစ်သည်။

အာဗြဟံသည် ပူပြင်းအိုက်စပ်သောနေ့တစ်နေ့၌ အနားယူ၍ထိုင်နေ စဉ်မှာ နေပူကျဲကျဲ၌ လမ်းလျှောက်လာသောခရီးသွားသုံးဦးကို မြင်တွေ့ခဲ့သည်။ “အာဗြဟံသည် ခရီးဝေးလျှောက်လာပြီး မောပန်းပုံပေါက်နေသောခရီးသည် သုံးဦးကို မြင်တွေ့ခဲ့သည်။ ထိုသုံးဦးအနက် တစ်ဦးမှာအပြစ်ကင်း၍ ဝတ်ပြု ထိုက်သူဟု ရုပ်သွင်ပေါ်လွင်နေသည်။” Ellen G. White, Patriarchs and Prophets, pp. 138, 139.

ရုတ်ခြည်းပင်အာဗြဟံသည် ဘုရားရှင်၏အမှုတော်၌ ကိုယ်တိုင် ကိုယ်ကျပါဝင်ရတော့သည်ဟု ထိုကျမ်းအခန်း၌ရေးသားထားသည်။ သူသည် သောဒုံနှင့်ဂေါမောရမြို့သူမြို့သားများအတွက် ဆုတောင်းပေးရတော့သည်။ တောင်းပန်ပေးရတော့သည်။ သူမြင်တွေ့ချင်သောမြင်ကွင်းမှာ ထိုမြို့နေလူအားလုံး အသက်ချမ်းသာရသောအခွင့်ပင်ဖြစ်သည်။ အမှုတော်ဟုဆိုရာ၌ ထိုသို့ စိတ်သဘောထားပင်ဖြစ်သည်။ သို့မဟုတ်ပါက မည်သည့်စိတ်သဘောမျိုးဖြစ် မည်နည်း။

ယင်းကျမ်းချက်အရ၊ အာဗြဟံ၌ကြီးမားမွန်မြတ်သော ဝိညာဉ်ရေး အရည်အချင်းသုံးမျိုးကိုဖော်ပြသည်။ ဧည့်ဝတ်ပြုသည်၊ ချစ်ခြင်းသဘောရှိသည်၊ ဆုတောင်းသည် စသည်အချက်များပင်ဖြစ်သည်။ ယင်းအရည်အချင်းတို့သည် အမှုတော်၌ အထူးအရေးကြီးသောအချက်များဖြစ်သည်။