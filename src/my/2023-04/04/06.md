---
title:  ဘုရားရှင်၏အလိုတော်ကိုဝန်ခံပါ
date:   26/10/2023
---

`က၊ ၁၂း၁-၉ ကိုဖတ်ပါ။ ဘုရားရှင်၏အလိုတော်အတိုင်းလိုက်လျှောက် ရန် ဖော်ပြပါကျမ်းချက်များက မည်သို့သွန်သင်ထားသနည်း။ မရေမရာသော ခရီးလမ်းဖြစ်နေသည့်တိုင် ဘုရားရှင်၏အလိုကိုသာလိုက်ရန် လိုအပ်ပါသလား။`

အာဗြဟံ၌ အဓိကအရည်အချင်းတစ်ခုမှာ ဘုရား၏အလိုတော်ကို လိုက်လျှောက်ခြင်းဖြစ်သည်။ အာဗြဟံကြုံခဲ့ရသော အခြေအနေအလုံးစုံသည် ဘုရားရှင်နှင့်အတူ လျှောက်လှမ်းအသက်ရှင်ခြင်းပင်ဖြစ်သည်။

ကိုယ်တော်၏ခေါ်တော်မူခြင်း - အာဗြဟံသည် ကောင်းကင်မှ ခေါ်တော်မူသောစိန်ခေါ်ချက်ကို ရရှိခဲ့သည်။ “ထာဝရဘုရားသည်လည်း အာဗြံကိုခေါ်တော်မူ၍၊ သင်၏ပြည်နှင့်တကွ အမျိုးသားချင်းပေါက်ဖော်များ ထဲကထွက်ပြီးလျှင်၊ ငါပြလတံ္တ့သောပြည်သို့သွားလော့” (က၊ ၁၂း၁)။ ကောင်းကင်မှ ထိုသို့စကားတော်ကိုကြားရချိန်၌ ပထမပိုင်းတွင် ထိုစကားကို ဥပက္ခောပြုရန် ကြံစည်ခဲ့သည်။ နားကြားလွဲ၍၊ ယင်းအသံကို တမင်ကြားရ သည်ဟု ထင်ခဲ့သည်။ စိတ်ထဲ၌လည်း ကျွန်ုပ်မသွားချင်ပါ။ ဤအရပ်ဒေသ ကို မစွန့်ချင်ပါ။ ကျွန်ုပ်အသားကျနေပါသည်။ “ထို ငါပြလတ္တံ့သောပြည်ဟု ဆိုရာ၌” အဆုံးတွင် ကျွန်ုပ်အတွက် ဒုက္ခရောက်နိုင်သောနေရာဖြစ်သွားနိုင် သည်။ သို့သော် အာဗြဟံသည် ထိုခေါ်တော်မူခြင်းကို လက်ခံလိုက်သည်။ မိမိ၏ကိုယ်ပိုင်ဆန္ဒကို ဘုရားရှင်၏အလိုတော်အတိုင်း ဆက်ကပ်လိုက်သည်။ သူ့ဖခင်၏မိသားစုနှင့် သူ၏နေထိုင်ကြီးပြင်းခဲ့သော နေရာဒေသကို စွန့်ခွာ သွားခဲ့သည်။ “ဘုရားရှင်မိန့်တော်မူသည်အတိုင်း အာဗြံထွက်သွားခဲ့သည်” (က၊ ၁၂း၄)။

နေရာရွေးချယ်မှု - လောတ၏အစေခံအလုပ်သမားများနှင့် အာဗြဟံ ၏အစေခံအလုပ်သမားများ ပဋိပက္ခဖြစ်ကြသည်။ သို့သော် အာဗြဟံသည် မိမိသွေးချင်းနှင့်ခိုက်ရန်ဖြစ်ခြင်းကို လိုလားသူမဟုတ်။ ဘုရားသခင်၏အလိုတော် ကိုသာ ဝန်ခံအသက်ရှင်သူဖြစ်သည်။ သို့ဖြစ်၍ ကောင်းချီးအမြဲခံစားရသည်။ “လောတသည် အာဗြံနှင့်ခွာ၍သွားပြီးမှ၊ ထာဝရဘုရားသည် အာဗြံကိုခေါ်တော် မူ၍၊ သင်ရှိရာအရပ်က တောင်၊ မြောက်၊ အရှေ့၊ အနောက်သို့ မျှော်ကြည့်လော့။ သင်မြင်သောမြေတစ်ပြင်လုံးကို သင်နှင့်သင်၏အမျိုးအနွယ်အား၊ ငါသည် ကာလအစဉ်အမြဲပေးမည်” (က၊ ၁၃း၁၄၊ ၁၅)။

သောဒုံနှင့်ဂေါမောရပျက်စီးခြင်း - ယင်းမြို့နှစ်မြို့၏အဆုံးသတ်သွား မည့်ပုံစံကို ဘုရားရှင်သည် အာဗြဟံအားပြပေးသောအခါ၊ အာဗြဟံသည် မေတ္တာစိတ်သဘောအပြည့်အဝဖြင့် ထိုမြို့နှစ်မြို့ကို ကြိုးစားကယ်တင်ခဲ့သည်။ အကြောင်းမှာ ထိုမျှကြီးကျယ်သောမြို့အတွင်း နေထိုင်သူအပေါင်းတို့၌ ဖြောင့်မတ် သူ (၁ဝ) ဦးပင်မရှိဖြစ်နေပါသည်။ ယင်းမြို့တို့သည် ဖျက်ဆီးခြင်းခံခဲ့ရသည်။ ဖြစ်လာသောအခြေအနေအတွက် အာဗြဟံသည် ထိုမြို့နှစ်မြို့ကို ဖျက်ဆီး ပစ်လိုက်သည့်အပေါ် ဘုရားရှင်၏အလိုတော်ကိုဝန်ခံ၍ ကျေနပ်ခဲ့ရသည်။

အာဗြဟံသည် အရာရာတိုင်း၌ ဘုရားရှင်၏အလိုတော်ကိုသာ ဝန်ခံ သောကြောင့် ဘုရားရှင်သည် သူ့ကိုအသုံးပြုတော်မူခဲ့သည်။ ကျွန်ုပ်တို့သည် လည်း ထိုကဲ့သို့ဖြစ်ကြရမည်။

`စိန်ခေါ်ချက် - ကျွန်ုပ်တို့နေထိုင်သောမြို့၊ ရွာ၊ ဒေသအတွင်း ဧဝံဂေလိ တရားကို ဟောပြောရာ၌ ထိထိရောက်ရောက်ရှိနိုင်စေရန် ဘုရားရှင်ကို ခေါ်ဖိတ် လက်ခံပါ။`

`စိန်ခေါ်မှုပြုပါ - ဒုက္ခနှင့်ရင်ဆိုင်နေရသူကို ရှာဖွေပါ။ သူ၏အတွက်ကို သင်ဆုတောင်းပေးပါကြောင်းပြောပြပါ။ ဘုရားရှင်ထံမှ သင်သည် ထိုသူအား မည်သို့ကူညီနိုင်မည်အကြောင်း တောင်းခံပါ။`