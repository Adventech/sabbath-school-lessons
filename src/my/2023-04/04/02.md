---
title:  ဧည့်ဝတ်ပြုတတ်ခြင်းသဘောဆုလာဘ်
date:   22/10/2023
---

`က၊ ၁၈း၁-၁၅ ကိုဖတ်ပါ။ ခရီးသွားသူစိမ်းများအပေါ် အာဗြဟံ သည် မည်သို့ဧည့်သည်ဝတ်ကို ပြုလုပ်ပြသသနည်း။`

နေပူပြင်းသောနေ့တစ်နေ့၌ အာဗြဟံသည် မိမိ၏တဲအဝတွင် ထိုင်နေ ခဲ့သည်။ ထိုသို့ပြုလုပ်လေ့မရှိပါ။ ထိုခေတ်အချိန်ကာလ၌ နွေရာသီပူပြင်းသော နေ့အချိန်မျိုး၊ မွန်းတည့်သည့်အချိန်မျိုးသည် လူတိုင်းလူတိုင်းသည် အရိပ် ရှိမည့်နေရာနှင့် လေတဖြူးဖြူးတိုက်မည့်နေရာကိုသာရှာဖွေ၍ အနားယူကြ သည်။ သို့သော် အာဗြဟံအနေဖြင့် တဲဝတွင်ထိုင်ပြီး လမ်းသို့မျှော်နေသည် မှာ ဖြတ်သန်းသွားလာသောသူတို့ကို ကူညီမစလိုသည့်သဘောဖြစ်ဟန်ရှိလိမ့် မည်လား။

ထိုစဉ်မှာပင် ခရီးသွားဖော်သုံးဦးကို တွေ့မြင်လိုက်သည်။ သူ၏ အကျင့်၊ သူ၏ဝသီတစ်ခုမှာ ဧည့်သည်ကိုမြင်လျှင်၊ သူစိမ်းကိုမြင်လျှင် အလွန် ဧည့်ဝတ်ပြုချင်သည်။ ထိုစိတ်သဘောမျိုးကြောင့် အာဗြဟံဆိုသူသည် နာမည်  ကြီးလာခြင်းဖြစ်၏။ ကျမ်းစာ၌ဖော်ပြချက်အရ အာဗြဟံသည် မိမိ၏တဲအတွင်း အူယားဖားယားအတင်းဝင်သွားပြီး အလွန်အရေးကြီးလှသောညွှန်ကြားမှုကို ပြုခဲ့သည်။ အာဗြဟံသည် သူစိမ်းဧည့်သည်များ သူနှင့်မဆုံခင်ကပင် ကြိုတင် ပြင်ဆင်မှုပြုလုပ်ထားသည်။

“ရေအနည်းငယ်ကိုယူလာပါရစေ။ ခြေကိုဆေးပြီးလျှင် သစ်ပင် အောက်၌ လျောင်းနေကြပါလော့။ မုန့်အနည်းငယ်ကိုလည်းယူခဲ့ပါမည်။ အမောအပန်းပြေသောအခါမှ သွားကြပါလော့။ ထိုသို့ကျေးဇူးတော်ကို ခံစား စေခြင်းငှာ ကိုယ်တော်ကျွန်ရှိရာသို့ ရောက်ပါပြီဟုဆို၏” (က၊ ၁၈း၄၊ ၅)။

အာဗြဟံသည် မိမိ၏လုပ်ဆောင်ချက်ကို သတိချပ်လျက်ပြုလုပ်နေ သည်။ အဓိကမှာ ဘုရားသခင်အကြောင်းကို တစ်ပါးသူအားဝေငှပြောကြားရန်  ဖြစ်သည်။ သူရောက်နေသောနေရာသည် ဘုရားအစစ်အမှန်ကို မသိရှိသူများ  နေထိုင်ရာနေရာဒေသဖြစ်၏။ ရုပ်တုကိုးကွယ်သူများနှင့် နတ်ဘုရားများစွာကို ယုံကြည်သက်ဝင်နေသောသူများဖြစ်ကြ၏။ ယင်းကိစ္စကို ကျွန်ုပ်တို့သေချာ လေ့လာမည်ဆိုလျှင် အာဗြဟံသည် တဒဂင်္လုပ်ဆောင်ချက်မှာ သူစိမ်းဧည့်သည် များ၏လိုအပ်ချက်ကို ဖြည့်ဆည်းပေးခြင်းဖြစ်၍၊ ရုတ်တရက်ရောက်ရှိလာသော သူများဖြစ်ကြသည်။

တစ်ချိန်တည်းမှာပင် အာဗြဟံသည် မိသားစုအသိုက်အဝန်းကြီးစွာ ပိုင်ဆိုင်ထားသူ၊ တစ်ပါးအမျိုးသားများစွာသည် သူ၏အရိပ်သို့ခိုလှုံပြီး မှီခို နေရသူ၊ ဘုရားမဲ့ဘဝမှ၊ ဘုရားကိုသိကျွမ်းလာရသောသူများစွာသူ၌ရှိပြီး ဖြစ်သည်။ အာဗြဟံ၏အခြေအနေမှာ တောင့်တင်းခိုင်မာစွာရှိသည်။ မိသားစု စုံစုံလင်လင်နှင့် တဲအိမ်များအစီအလျဉ်ဆောက်ထားကာ ယဇ်ပလ္လင်နေရာကို သီးသန့်ထားရှိသည်။ ပုံမှန်ဝတ်ပြုကိုးကွယ်ခြင်းအစီအစဉ်ကျင်းပသည်။ တဲအိမ် များရွှေ့ပြောင်းတော့မည်ဆိုလျှင် ယဇ်ပလ္လင်နေရာကို ချန်ထားရစ်ခဲ့သည်။ ခါနာန်လူများက ထိုပလ္လင်နေရာကိုမြင်နေရတိုင်း အာဗြဟံကိုးကွယ်သော ထာဝရဘုရားအကြောင်းကို စိတ်ထဲပြန်သတိရမိကြသည်။ ယေဟောဝါအရှင် ထာဝရဘုရားသခင်သည် အာဗြဟံအား မည်မျှကောင်းချီးပေးခဲ့ကြောင်းကို အမှတ်ရကြသည်။ အာဗြဟံသည် ထိုယဇ်ပလ္လင်ပေါ်၌ ထာဝရဘုရားကို အစဉ်ပူဇော်ခဲ့ကြောင်းကို သတိရကြသည် နူူနည. Ellen. G. White, Education, p. 187.

အစကနဦးကပင် အာဗြဟံသည် မိမိအား ဘုရားရှင်ခေါ်တော်မူ ကြောင်းကို သိထားသည်။ ကတိတော်ထားရာပြည်သို့ ဆက်လက်ချီတက်သွား ခဲ့သည်။ သူ၏ကိုယ်ကျိုးအတွက်တော့မဟုတ်ပါ။ သူနှင့်တွေ့ဆုံသူမှန်သမျှ အားလုံး ကောင်းချီးမဂင်္လာရရှိစေရန်ဖြစ်သည်။ သူ၏မျိုးနွယ်အဆက်နှင့် ကမ္ဘာကြီးတစ်ခုလုံးအတွက် ကောင်းချီးဖြစ်စေရန် အာဗြဟံထွက်ခွာလာခဲ့သည်။

အာဗြဟံ၏ဧည့်ဝတ်ပြုခြင်းသဘောသည် မည်သည့်သင်ခန်းစာကို ရရှိစေနိုင်သနည်း။ သင်သည်လည်း ထိုသို့ဧည့်ဝတ်ပြုခြင်းကို လုပ်ဆောင်နိုင် ပါမည်လား။