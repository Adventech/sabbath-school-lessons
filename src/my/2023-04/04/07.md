---
title:  ဆက်လက်လေ့လာရန်။
date:   27/10/2023
---

“ပျက်စီးခြင်းနှင့်ကြုံနေရသော အသက်ဝိညာဉ်များအတွက် အာဗြဟံ သည် မေတ္တာအပြည့်အဝဖြင့်တောင်းပန်ပေးသည်။ အပြည့်ကိုခုံမင်နှစ်သက် သောမြို့ကြီးများဖြစ်ကြောင်းကို အာဗြဟံကောင်းစွာသိရှိပါသည်။ သူ၏ဆန္ဒ မှာ အပြစ်ရှိနေသော မြို့သူမြို့သားအပေါင်းအသက်ချမ်းသာရာရရှိဖို့ဖြစ်သည်။ သောဒုံမြို့အတွက် အာဗြဟံအသည်းအသန်တောင်းပန်ပေးသည်နည်းတူ ကျွန်ုပ်တို့သည်လည်း ခေါင်းမာနေသောသူများအတွက်ကို သနားခြင်းရှိရမည်။ အပြစ်ကိုမုန်းတီးခြင်းဖြင့် ကျွန်ု်ပ်တို့ဝမ်းမြောက်ပျော်ရွှင်နေကြရမည်။ အပြစ်ကို မုန်းသော်လည်း အပြစ်သားများကို ချစ်သနားကရုဏာထားကြရမည်။ ကျွန်ုပ်တို့ ဝန်ကျင်းရှိဝိညာဉ်များသည် ပျက်စီးခြင်းသို့ များစွာဦးစိုက်ချနေလျက်ရှိသည်။ မျှော်လင့်ခြင်းကင်းမဲ့လျက်၊ သောဒုံမြို့သားများနည်းတူ ဘဝရောက်နေပါသည်။ နေ့စဉ်နှင့်အမျှ ကရုဏာတံခါးသည် ထိုသူတို့အတွက်ပိတ်သွားသည်။ နာရီတိုင်း၊ မိနစ်တိုင်းအတွင်း အချို့လူတို့အတွက် ကရုဏာတော်ကုန်ဆုံးတော့မည်။ ထိုသူများအတွက် ကြောက်ဖွယ်ကောင်းသောအပြစ်တွင်းမှလွတ်မြောက်ရန် သတိပေးသောအသံကို ပြုနေပါသလား။ သေမင်း၏အရိပ်မှလက်ကိုဆန့်လျက် ထိုသူများကို ပြန်၍ဆွဲယူသောလက်များရှိပါသလား။ ဘုရားရှင်အား ထိုသူများ ကိုခွင့်လွှတ်ပေးရန် နှိမ့်ချလျက်တောင်းပန်ပေးပါသလား။

“အာဗြဟံ၏သဘောသည် ယေရှုခရစ်တော်၏သဘောနှင့်တူသည်။ ဘုရားရှင်၏သားတော်ကိုယ်တော်တိုင်သည် အပြစ်သားများကိုယ်စားတောင်းပန် ပေးသူဖြစ်သည်။ မိမိ၏အသွေးဖြင့်ပေးဆပ်ကာ အသက်အသေခံသူယေရှုရှင် သည် လူသားတို့၏အသက်ဝိညာဉ်၏တန်ဖိုးကို နားလည်ထားသည်။ နာကျင်စွာ ဒုက္ခဝေဒနာကိုခံစားရင်း ယေရှုရှင်သည် အတိုင်းအဆမရှိ၊ အကန့်အသတ်မဲ့ သောမေတ္တာတော်မျိုးဖြင့် အပြစ်သားလူတို့၏ဝိညာဉ်ကို ရွေးယူခဲ့ရသည်။ ကပ်တိုင်ထက်၌ ပြင်းထန်လှသောဝေဒနာကိုခံစားရင်း အပြစ်၏အကြွေးလေးလံ ခြင်းကို တစ်ပါးတည်းခံတော်မူခဲ့သည်။ နှိပ်စက်ညှဉ်းပန်းကျီစယ်ကလူပြုနေ သူများအတွက်ကိုပင် ခွင့်လွှတ်ပေးပါရန် ခမည်းတော်ကို ဆုတောင်းခဲ့သေးသည်။ “ယေရှုကလည်း၊ အိုအဖ၊ သူတို့၏အပြစ်ကိုလွှတ်တော်မူပါ။ သူတို့သည် ကိုယ်ပြုသောအမှုကိုမသိကြဟု မြွက်ဆိုတော်မူ၏” (လုကာ၊ ၂၃း၃၄)။ Ellen G. White, Patriarchs and Prophets, p. 140

“အာဗြဟံကို ပတ်ဝန်းကျင်လူမျိုးအားလုံးက ရိုသေလေးစားကြသည်။ မင်းသားတစ်ဦးကဲ့သို့၊ ပညာရှိတစ်ဦးကဲ့သို့နှင့် လုပ်ကိုင်အောင်မြင်သော ခေါင်းဆောင်တစ်ဦးကဲ့သို့ သဘောထားကြသည်။ သူ၏အိမ်နီးချင်းမိတ်ဆွေ များနှင့် ဆက်ဆံရေးအတားအဆီးမပြု၊ အစဉ်ပျူငှာစွာဆက်ဆံသည်။ သူ၏ အသက်တာနှင့်စာရိတ္တကို အခြားရုပ်တုကိုးကွယ်သူများနှင့်နှိုင်းယှဉ်သော် သူ၌ ယုံကြည်ခြင်းအစစ်အမှန်ကိုပိုင်ဆိုင်ထားကြောင်း လူအများလက်ခံကြသည်။ ဘုရားရှင်ကိုယုံကြည်ရာ၌ ယိမ်းခြင်းယိုင်ခြင်းမရှိ၊ အစဉ်ဖြောင့်မတ်လျက် ရက်ရောသောသဘောရှိသောကြောင့် မိတ်ဆွေတို့၏ ရိုသေလေးစားခြင်းကို ခံရသည်။” Patriarchs and Prophets, pp. 133, 134.