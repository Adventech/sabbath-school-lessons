---
title:  ဆက်လက်လေ့လာရန်။
date:   03/03/2023
---

ယေရိခေါမြို့ကိုသိမ်းပိုက်ရာတွင် ရွေငွေများကို အာခန်တစ်ယောက် တည်းယူလာခြင်းမဟုတ်။ ယောရှုမှလူများအား ဘုရားသခင်၏အိမ်တော်တွင် အသုံးပြုဖို့ရန် ရွေ၊ ငွေ၊ ကြေးဝါအိုးနှင့် သံထည် အဆောင် ပစ္စည်းများကို ယူဆောင်လာကြရန် အမိန့်ပေးခဲ့သည် (ယောရှု၊ ၆း၁၉၊၂၄)။ ကျန်ရှိသမျှ အရာအားလုံးကို မီးရှို့ဖျက်ဆီးပစ်လိုက်သည်။ အာခန်သည်သာ မိမိအတွက် တိတ်တဆိတ်ယူလာသောပစ္စည်းကို ဝှက်ထားခဲ့သည်။ လူပေါင်းသန်းနှင့်ချီသော ဣသရေလအထဲတွင်မှ အာခန်တစ်ယောက်တည်း ယင်းအမှုကိုပြုခဲ့သည်။ တရားစီရင် ခြင်း နှင့်အောင်မြင်မှုရရှိသော တဒင်္ဂအချိန်အတောအတွင်းကလေး မှာပင်ဖြစ်သည်။ ထိုအချိန်အတောအတွင်း မျိုးကလေးမှာပင် ဘုရားသခင်၏ အမိန့်တော်ကိုလွန်ဆန်ရဲခဲ့သည်။ အာခန်သည် ရှိနာအရပ်၌ မြတ်သောဗာဗုလုန် ဝတ်လုံကိုတပ်မက်သောစိတ်ရှိ၍ ဝှက်ထားခဲ့သောအပြစ်ကြောင့် သေဆုံးခဲ့ရ သည်။ အပြစ်တစ်ခုသည် အခြား အပြစ်တစ်ခုသို့ ဆင့်ကဲကူးစက်သွားခဲ့သည်။ သူသည် မြတ်သောဗာဗုလုန်ဝတ်လုံကိုတပ်မက်ခြင်းအပြင် ရွေ၊ ငွေနှင့် အခြား ပစ္စည်းများ ဘုရားသခင်၏အိမ်တော်အတွက် ရည်ရွယ်သောဥစ္စာအားလုံးကို ခိုးယူဝှက်ထားခဲ့သည်။ သူသည် ခါနာန်ပြည်ဝင်ရောက်လာသည်နှင့် အဦးသီးသောအသီးဟုသတ်မှတ်ရမည့် ပထမဦးဆုံး လက်ရ သိမ်းပိုက်နိုင်သော ဘုရားရှင်ပေးတော်မူသောဥစ္စာများကို လုယူမိခဲ့သူဖြစ်သည်" (Ellen G. White, Patriarchs and Prophets, p 496).

နောက်ဆုံးကာလ၏ နိမိတ်လက္ခဏာအကြောင်းနှင့်ပတ်သက်၍ ရှင်ပေါလုသတိပေးချက်တွင် ပထမဦးဆုံး အရာနှစ်ခုမှာ ငွေကြေးအပေါ်ထားရှိ သောကျွနု်ပ်တို့၏သဘောထားနှင့် ဥစ္စာပစ္စည်း ပိုင်ဆိုင်မှုတို့ ဖြစ်သည်။ "နောင်ကာလသည် ခဲယဉ်းသောကာလဖြစ်မည်ကို သိမှတ်ကြလော့။ အဘယ်သို့ နည်းဟူမူကား၊ လူတို့သည် ကိုယ်ကိုကိုယ်ချစ်သောသူ၊ ငွေကိုတပ်မက်သောသူ၊ ဝါကြွားသောသူ၊.....(လောဘတပ်မက်) 

(၂တိ၊ ၃း၁-၂)။ အတ္တတစ်ကိုယ်ကောင်း စိတ်နှင့် ငွေကိုတပ်မက်ခြင်းတို့သည် နောက်ဆုံးသောကာလေန့ရက်၌၊ (ယခု ကျွနု်ပ်တို့အချိန်) လူသားများတို့၏စိတ်တွင် ပို၍ထင်ရှားနေပါသည်။