---
title:  တပ်အတွင်းသက်ရောက်မှုဖြစ်စေသောကျိန်ခြင်းတစ်ရပ်
date:   27/02/2023
---

ဣသရေလလူမျိုးတို့ ရှေးခေတ်ရာဇဝင်အရ၊ အငြင်းပွားဖွယ်ကိစ္စ တစ်ခုဖြစ်ခဲ့သည်။ နှစ်ပေါင်း (၄ဝ) တော၌လှည့်လည်ရပြီးနောက် နောက်ဆုံးမှာ ကတိတော်ထားရာပြည်အတွင်း ဝင်ရောက်ခဲ့သည်။ အံ့ဖွယ် နိမိတ်လက္ခဏာကြီးကို  မြင်ရပြီး ဝင်ရောက်သိမ်းပိုက်နိုင်ခြင်းဖြစ်သည်။ ဣသရေလသားသမီးတို့သည် ယော်ဒန် မြစ်ကိုဖြတ်ကူးခဲ့ရသည်။ ရေကြီးရေထရက်၊ ရေလျှံနေသောအချိန် မှာပင် မြစ်သည်ခန်းခြောက်ကာ ဖြောင့်ဖြူး သောလမ်း ခြေလျင်ခရီးကိုနှင်ခဲ့ ကြရသည်။ ထိုသို့မြစ်ကိုခြောက်သွေ့သောကုန်းမြေအဖြစ် ဖြတ်လျှောက်သွား သည်ကို ခါနာန်မင်းကြီးသိမြင်ရသောအခါ မာနစိတ်ကြီးအရည်ပျော်ဆင်း သွားတော့သည်။ ဣသရေလလူတို့ကို ရင်ဆိုင်တိုက်ခိုက်ရဲသောသတ္တိ အကုန် ပျောက်သွားကြသည် (ယောရှု၊ ၅း၁)။

ယေရိခေါဦမြို့ရိုးကြီးနှင့်ရဲတိုက်ကြီးများကိုဖြိုချပြီး ခါနာန်လူမျိုးကို တိုက်ခိုက်ရန်ကိစ္စသည် အရေး အကြီးဆုံး နံပါတ် (၁) ဖြစ်သည်။ ထိုယေရိခေါမြို့ ကိုတိုက်ခိုက်သိမ်းပိုက်နိုင်သူရှိမည်ဟု ယုံကြည်သူမရှိ၊ ယောရှု ကိုယ်တိုင်ပင် မြို၌ရိုးနှင့်ရဲတိုက်များကိုဖြိုချရန်မှာ လုံးဝမဖြစ်နိုင်ဟု ခံယူထားသည်။ ထို့ကြောင့် ယောရှု ဆုတောင်း ခဲ့သည်။ ဆုတောင်းသည်အတိုင်း ဘုရားသခင်သည် ယေရိခေါ မြို့ရိုးပြိုကျ၍၊ မြို့သည် ပျက်စီးသွားမည့် အစီအစဉ်ကို ယောရှုအားဖော်ပြခဲ့သည်။ ထိုအစီအစဉ်အတိုင်း ဣသရေလလူတို့လိုက်လျှောက်ကြသည်။ သို့သော် မကောင်းသောဆုံးဖြတ်ချက်သည်လည်း ဝင်ရောက်လာသည်။

`ယောရှု (၇) ကိုဖတ်ပါ။ ယေရိခေါဦမိ့ကြီးကိုအောင်မြင်ပြီးနောက် မည်သည့်အရာဖြစ်ပျက်ခဲ့သေး သနည်း။ ထိုအကြောင်းကို ကျွန်ုပ်တို့အတွက် မည်သို့သင်ခန်းစာယူရမည်နည်း။`

အာခန်ပြုသောလောဘတပ်မက်ခြင်း၊ မြင်ရသောပစ္စည်းများကိုလိုချင်ခြင်းကိစ္စကြောင့် ဣသရေလ တစ်မျိုးလုံးပြသနာနှင့်ရင်ဆိုင်ခဲ့ရသည်။ ဟေဗြဲ ဝေါဟာရဖြစ်သော “chmd”  ကို အနက်အဓိပ္ပာယ်ပြန်ရာ၌ သမ္မာကျမ်းစာ အချို့နေရာများတို့တွင် သက်ညှာလွန်းသောစကားလုံးဖြင့် အသုံးပြုထားသည်။ ထိုဝေါဟာ၏ အခြေအမြစ်ကို ဒံ၊ ၉း၂၃ ၌ ကောင်းကင်တမန်ဂါဗြေလသည် ဒံယေလကို "အလွန်ချစ်ဖွယ်ကောင်းသောလူ" ဟု ခေါ်ဆိုသည်။

ထိုကိစ္စအကြောင်းကြောင့် “chmd”   ဆိုသောဝေါဟာရသည် သတင်း ဆိုးကြီးအဖြစ်တင်စားခေါ်ဆိုသော သဘောသက်ရောက်ကာ ဘုရားသခင်၏ ရှင်းလင်းပြတ်သားလှသောအမိန့်တော်ကိုနာခံပြီး မြို့ကြီးများကို တိုက်ခိုက် ဖျက်ဆီးသောအခါမှာ မည်သည့်အရာတစ်စုံတစ်ခုမျှ ချန်ထားခြင်းမပြုရဖြစ်သည် (ယောရှု၊ ၆း၁၈၊၁၉)။ အာခန်၏လုပ်ရပ်အမှားကြီးသည် လူမျိုးတစ်မျိုးလုံး အပေါ် ကျိန်ခြင်းကိုသက်ရောက်စေသည်။ ထိုကြောင့် အာဣမြို့ကို သွားရောက် တိုက်ခိုက်သောအခါမှာ ယောရှုအလွန်စိတ်ပျက်ခဲ့ရသည်။ "ခါနနိလူအစ ရှိသောဤပြည်သူပြည်သားအပေါင်းတို့သည် ထိုသတင်းကိုကြားလျှင်၊ အကျွန်ုပ် တို့ကိုဝိုင်း၍ အကျွန်ုပ်တို့၏ နာမည်ကို မြေကြီးမှပယ်ရှင်းကြပါလိမ့်မည်။ ကိုယ်တော်သည် ကြီးမြတ်သောနာမတော်အဖို့အလိုငှာ အဘယ်သို့ပြုတော်မူမည်နည်းဟု လျှောက်ဆို၏" (ယောရှု၊ ၇း၉)။ တစ်နည်းဆိုရသော် ဘုရားသခင်သည် မြို့ကြီးများကို တိုက်ခိုက်သိမ်းပိုက်အောင်မြင်စေ၍၊ ကိုယ်တော်၏ ဘုန်းတန်ခိုးတော်၊ ကိုယ်တော်၏လူတို့အား လုပ်ဆောင်စေတော်မူသောအမှုကို ပတ်ဝန်းကျင်ရှိလူများအားသိစေဖို့ရန် အလိုတော်ရှိသည်။ ဣသရေလ လူတို့၏ အောင်မြင်မှုသည် ထူးဆန်းသောနည်းလမ်းများနှင့် အောင်မြင်ခဲ့ခြင်းဖြစ်သည်။ သို့ဖြစ်၍ "ယာဝဲ" အရှင်၏ဘုန်းတန်ခိုးတော်အကြောင်းကို တိုင်းနိုင်ငံအားလုံး က ဝန်ခံလာရန်အတွက်ဖြစ်သည်။ ယခုတွင် ထင်သည့် အတိုင်းပင် အာဣမြို့ ကိုသွားရောက်တိုက်ခိုက်သောအခါ တပ်လှန်ခဲ့ရသည်။ လူအသက်များစွာ ဆုံးရှုံးခဲ့ရသည်။ ဣသရေလနှင့်ဘုရားသခင်၏ဘုန်းတော်အသရေပျက်ခဲ့ရသည်။

အာခန်ပြုခဲ့သောအမှုသည် မည်မျှလွယ်သည်ကို စဉ်းစားပါ။ ဖျက်ဆီး ပစ်သောပမာဏနှင့် သူကိုယ်တိုင် တပ်မက်၍ယူခဲ့မိသောပစ္စည်းကလေးသည် အလွန်ကွာခြားလှပါသည်။ ယူမိသောအရာသည် အနည်းငယ်မှ အနည်းငယ် သာဖြစ်သည်။ မည်သူမျှလည်းမရိပ်မိခဲ့၊ ထိခိုက်နစ်နာစေလောက်သောပစ္စည်း လည်းမဟုတ်ပါ။ ကျွန်ုပ်၏မိသားစုသည် ငွေအနည်းငယ်လိုအပ်နေပါ၍ ထိုအပြစ်မျိုးနှင့်မကြုံရအောင် မည်သို့ကာကွယ်ထားနိုင် မည်နည်း။ အလွန် အန္တရာယ်ကြီးသောကိစ္စဖြစ်နေပါသလား။