---
title:  လောဘကိုအနိုင်ယူခြင်း
date:   02/03/2023
---

လောဘသည် စိတ်နှင့်ပတ်သက်သည်။ ဝါကြွားခြင်းနှင့်တစ်ကိုယ် ကောင်းစိတ်၊ တချို့သောအချိန်များမှာ သတိလက်လွတ်ဖြစ်သွားရခြင်းလည်း ဖြစ်သည်။ သေလုမြောပါးအထိ လိမ်လည်မှုမျိုးဖြစ်လာသည်။ အပြစ်ကို အနိုင်ယူနိုင်ရန်ခက်ခဲပါသည်။ မုသားပြောခြင်းအပြစ်၊ ကိလေသာတဏှာကိစ္စ၊ ခိုးဝှက်ခြင်း၊ ရုပ်တုကိုးကွယ်ခြင်း၊ ဥပုသ်နေ့ချိုးဖောက်ခြင်း စသည်တို့သည် အပြစ်ဖြစ်၍ ရှောင်ရန်လည်းခက်လှသည်။ သို့သော် ထိုအခြင်းအရာ ကိစ္စများ သည် လူမြင်နိုင်သောကိစ္စဖြစ်သည်။ အတွေးစိတ်အတွင်းသဘောကို ချိုးနှိမ်  နိုင်ဖို့ရန်မှာ သာ၍ခက်ခဲ ပါသလား။ ယင်းသည်လည်း ထိခိုက်နစ်နာစေတတ်သောအပြစ်ပင်ဖြစ်သည်။

`၁ကော၊ ၁ဝး၁၃ ကိုဖတ်ပါ။ မည်သည့်ကတိတော်မျိုးကိုပေးခဲ့သနည်း။ လောဘလွန်ကျူးခြင်း သဘောကို နားလည်ရန် မည်မျှအရေးကြီးကြောင်းဖော်ပြ ထားသနည်း။`

ဘုရားရှင်၏ဘုန်းတန်ခိုးတော်ကြောင့်သာ မုသားဆိုတတ်သောစိတ် သဘောထားများကို ကွယ်ကာ ပေးနိုင် ပါမည်ဖြစ်သည်ဟု ဆိုလိုပါသလား။

(၁) ဘုရားသခင်ကိုမှီခိုကိုးစားလျက် အမှုတော်ကိုဆောင်ရွက်ရင်း ဘုရားရှင်၏မိသားစုဝင်အဖြစ်ခံယူပါ။ "သို့မဟုတ် ထာဝရဘုရားအားဝတ်မဦပ ကောင်းဟုသင်တို့ထင်လျှင်၊ မြစ်ကြီးတစ်ဖက်၌၊ ဘိုးဘေးတို့ ဝတ်ပြုသောဘုရား .......ငါနှင့်ငါ့အိမ်သားဖြစ်လျှင် ထာဝရဘုရားကိုသာဝတ်ဦပမည်" (ယောရှု၊ ၂၄း၁၅)။

(၂) နေ့စဉ်ရက်ဆက်ဆုတောင်းခြင်းအမှုကိုဦပ၍၊ ဆုတောင်းတိုင်း မဿဲ၊ ၆း၁၃၊ "အပြစ် သွေးဆောင် ရာသို့ မလိုက်မပါစေဘဲ၊ မကောင်းသော အမှုအရာမှလည်း ကယ်နှုတ်တော်မူပါ။ အစိုးပိုင်သော အခွင့်နှင့် ဘုန်းတန်ခိုး အာနုဘော်သည် ကမ္ဘာအဆက်ဆက်ကိုယ်တော်၌ရှိပါ၏။" ဆုတောင်း  ချက်အပိုင်းကိုလည်း ထည့်ရန် မမေ့ပါနှင့်။ စိတ်ထဲလောဘတပ်မက်ခြင်း ဝင်လာတိုင်း ယင်းဆုတောင်းချက်ကိုသတိရပါ။ သမ္မာ ကျမ်းစာထဲမှ ကတိတော် ရှိသည်အတိုင်း သင်ကျော်လွန်အောင်မြင်သွားစေရန် ရှာဖွေဖတ်ရှုပါ။ ဥပမာ ၁ကော၊ ၁ဝး၁၃ ကဲ့သို့ကျမ်းချက်မျိုးဖြစ်သည်။

(၃) သမ္မာကျမ်းစာကိုမပျက်တမ်းလေ့လာဖတ်ရှုပါ။ "ကိုယ်တော်ကို မပြစ်မှားဘဲနေနိုင်မည်အကြောင်း၊ ဗျာဒိတ်တော်ကို နှလုံးထဲမှာသိုထားပါပြီ" (ဆာ၊ ၁၁၉း၁၁)။

ယေရှုရှင်သည် လူသားတို့ရင်ဆိုင်ရသောအပြစ်ပြဿနာကို စာနာ နိုင်ပါသည်။ ကျွန်ုပ်တို့ကိုစုံစမ်းနေသော စာတန်၏လှည့်ဖြားကွက်အားလုံးကို ယေရှုရှင်ရင်ဆိုင်ခဲ့ရပြီးဖြစ်သည်။ စုံစမ်းခံခဲ့ရပြီးဖြစ်သည်။ ထိုစုံစမ်းခြင်း များ အားလုံးကိုကျော်ဖြတ်အောင်မြင်နိုင်ရန် ကိုယ်တော်ညလုံးပေါက်ဆုတောင်းခဲ့ ရသည်။ အဖခမည်းတော် နှင့်အဆက်အသွယ်အပြတ်မခံခဲ့ပါ။ ကမ္ဘာမြေမှ ထွက်ခွာသွားသောအခါ ကိုယ်တော်သည် ပုံပမာနမူနာ များကို ချန်ထားပေးခဲ့ သည်။ နားထောင်ခြင်းရှိကြလျှင်၊ နာခံမှု၊ ယုံကြည်မှုရှိကြလျှင် လူတိုင်းကိုကူညီပြီး စုံစမ်းခြင်း အားလုံးကို ကျော်ဖြတ်သွားနိုင်သောခွန်အားတန်ခိုးကို ပေးမည်ဟုလည်း ကတိပေးခဲ့သည်။ ခရစ်တော်နှင့် တူသောစာရိတ္တကို ဆက်လက်မြှင့်တင် ပေးရန်ဖြစ်သည်။

"တွေ့နိုင်သည်ကာလတွင် ထာဝရဘုရားကိုရှာကြလော့။ နီးတော် မူသည်ကာလတွင် ဆုတောင်းပတ္တနာ ပြုကြလော့။ ဆိုးသောသူသည် မိမိလမ်းကို လည်းကောင်း၊ မတရားသောသူသည် မိမိအကြံတို့ကိုလည်းကောင်း စွန့်ပစ်၍၊ ထာဝရဘုရားထံတော်သို့ပြောင်းလဲပါစေ။ သို့ပြုလျှင် သနားတော်မူလိမ့်မည်။ ငါတို့ဘုရားသခင့် ထံတော်သို့ပြောင်းလဲပါစေ၊ သို့ပြုလျှင် အထူးသဖြင့် အပြစ် ကိုလွတ်တော်မူလိမ့်မည် (ဟေရှာ၊ ၅၅း၆၊၇)။

`သင့်အနေဖြင့် လိုချင်တပ်မက်စိတ်ကြောင့် ကြုံတွေ့ရမည့်အကျိုးဆက် တစ်ခုခုအား ခံစားခဲ့ဖူးပါသလား။ သင့်အနေဖြင့် မည်သည့်သင်ခန်းစာ သင်ယူရရှိခဲ့သနည်း။ ထိုအရာများမှမည်သည့်အရာများအားသင်ယူရန် ကျန်ရှိ သေးသနည်း။`