---
title:  တပ်မက်ခြင်းကိုသတိပြုရှောင်ပါ
date:   25/02/2023
---

### ဖတ်ရန်ကျမ်းချက်များ။
ဟေရှာ၊ ၁၄း၁၂-၁၄။ ဧဖက်၊ ၅း၅။ ယောရှု၊  ၇။ ယောဟန်၊ ၁၂း၁-၈။ တမန်၊ ၅း၁-၁၁။ ၁ကော၊ ၁ဝး၁၃။ 

> <p>အလွတ်ကျမ်းချက်</p>
> "ထိုမှတစ်ပါး၊ လောဘလွန်ကျူးခြင်းကို သတိနှင့်ကြဉ်ရှောင်  ကြလော့။ အကြောင်းမူကား၊ စည်းစိမ် ရှိသော်လည်း စည်းစိမ်၌အသက် မတည်ဟု မိန့်တော်မူ၏" (လုကာ၊ ၁၂း၁၅)။

လောဘတက်ခြင်းကိုအဓိပ္ပာယ်ဖွင့်ဆိုရာ၌ မိမိနှင့်မသက်ဆိုင်သော ကြွယ်ဝခြင်း၊ ဥစ္စာပစ္စည်းကို မတရား တပ်မက်ခြင်းဖြစ်သည်ဟု ဖော်ပြသည်။ လောဘ တက်ခြင်း၏နောက်ဆက်တွဲပြသနာ အလွန်ကြီးမားလှသည်။ လိမ်ရသည်၊ ခိုးရသည်၊ လူသတ်ရသည်အထိဖြစ်လာသောအကျိုးဆက်ကြောင့် ဘုရားသခင် သည် မိမိ၏ ပညတ်တော်၌ ပြတ်သားစွာဆန့်ကျင်ထားခြင်းဖြစ်သည်။ "ကိုယ်နှင့် စပ်ဆိုင်သောသူ၏အိမ်ကို တပ်မက် လိုချင် သောစိတ်မရှိစေနှင့်။ ကိုယ်နှင့်စပ်ဆိုင် သောသူ၏မယား၊ သူ၏ကျွန်ယောက်ျား၊ မိန်းမ၊ နွား၊ မြည်းမှစ၍ ကိုယ်နှင့် စပ်ဆိုင်သောသူ၏ဥစ္စာတစ်စုံတစ်ခုကိုမျှ တပ်မက်လိုချင်သောစိတ်မရှိစေနှင့်ဟု မိန့်တော်မူ၏" (ထွက်၊ ၂ဝး၁၇)။

လောဘလွန်ကျူးခြင်းကြောင့် အပြစ်များဆက်တိုက်လိုက်လာပြီး နောက်ဆုံး ဘုရားသခင်၏ နိုင်ငံတော် သို့ ဝင်ရသောအခွင့်မရတော့ပါ။ "မတရား သောသူတို့သည် ဘုရားသခင်၏နိုင်ငံတော်ကို အမွေမခံရသည်ကို သင်တို့ မသိကြသလော။ အလွဲမယူကြနှင့်။ မတရားသောမေထုန်မှီဝဲသောသူ၊ ရုပ်တုကိုးကွယ်သောသူ၊ သူ့မယားကိုပြစ်မှားသောသူ၊ ယောက်ျားချင်း မေထုန်ကိုဦပသောသူ၊ ထိုအမှုကိုခံသောသူ၊ သူ့ဥစ္စာကိုခိုးသောသူ၊ လောဘ လွန်ကျူးသောသူ၊ သေရည်သေရက်နှင့်ယစ်မူးသောသူ၊ ဆဲရေးကဲ့ရဲ့သောသူ၊ အနိုင်အထက် လုယူသော သူတို့သည် ဘုရားသခင်၏နိုင်ငံတော်ကို အမွေမခံရကြ" (၁ကော၊ ၆း၉၊၁ဝ)။

လောဘလွန်ကျူးခြင်းကြောင့် မတရားမှု၊ ရုပ်တုကိုးကွယ်မှု၊ မေထုန် မှားယွင်းမှု၊ ပြစ်မှားခြင်း အမှုများ ဖြစ်လာစေပါသလား။ ကျမ်းချက်၏ဖော်ပြချက် အရ၊ ယခုအပတ် ကျွန်ုပ်တို့ သင်ခန်းစာများကို ရှာယူမှတ်သားပြီး မည်မျှဆိုးကြောင်း ကိုသိလျက် ကျော်လွားသွားနိုင်ရန်အတွက်ဖြစ်သည်။