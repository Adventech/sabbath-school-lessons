---
title:  အာနနိနှင့်ရှဖိရေ
date:   01/03/2023
---

အသင်းသားတစ်ယောက် စိတ်လှုပ်ရှားရသောအချိန်မျိုးဖြစ်ခဲ့သည်။ သန့်ရှင်းသော ဝိညာဉ်တော် ဆင်းသက်ခဲ့ချိန်နှင့် မရှေးမနှောင်းဖြစ်သည်။ ပင်တေကုတ္တေပွဲပြီးဆုံးသည်မှာလည်းမကြာသေး၊ တမန်တော်တို့ သည်လည်း တန်ခိုးတော်နှင့်အတူ ဟောပြောဆုံးမနေကြသည်။ လူထောင်ချီ၍ အသင်းတော် နှင့်ပေါင်းစည်း လာကြသည်

"ထိုသို့ဆုတောင်းပတ္တနာပြုပြီးမှ၊ စုဝေးသောအရပ်သည်တုန်လှုပ်၍၊ ထိုသူအပေါင်းတို့သည် သန့်ရှင်းသောဝိညာဉ်တော်နှင့်ပြည့်သဖြင့်၊ ဘုရားသခင် ၏နှုတ်ကပတ်တရားတော်ကို ရဲရင့်စွာဟောပြောကြ၏။ ယုံကြည်သောသူ အပေါင်းတို့သည်လည်း စိတ်နှလုံးတညီတညွတ်တည်းရှိကြ၍၊ အဘယ်သူမျှ မိမိဥစ္စာ တစ်စုံတစ်ခုကို ငါ့ဥစ္စာဟူ၍မဆိုဘဲလျက်၊ ရှိသမျှသောဥစ္စာတို့ကို ဆက်ဆံသဖြင့် သုံးဆောင်ကြ၏" (တမန်၊ ၄း၃၁၊၃၂)။

ရှေးဦးအသင်းတော်နှင့်ပါဝင်လုပ်ဆောင်ရသော အခွင့်အရေးသည် အာနနိနှင့်ရှဖိရေတို့နှစ်ဦးအတွက် မည်မျှဂုဏ်ယူဖွယ်ဖြစ်သနည်း။ အသင်းတော် သည် တိုးတက်သည်အလျောက် သန့်ရှင်းသောဝိညာဉ်တော်သည် အသင်းတော် နှင့်အတူရှိကြောင်းကို မျက်မြင်တွေ့နေရသည်။ "ထိုသူတို့တွင် ဆင်းရဲသော သူတစ်ယောက်မျှမရှိ။ အကြောင်းမူကား၊ အိမ်၊ မြေကွက်ကိုပိုင်သောသူရှိသမျှ တို့သည် ရောင်းပြီးလျှင်၊ ရသောအဖိုးကိုယူဆောင်ခဲ့၍၊ တမန်တော်တို့၏ခြေရင်း၌ ထားကြသဖြင့်၊ လူများဆင်းရဲသည်အတိုင်း အသီးအသီးတို့အား ဝေငှပေးကမ်း ကြ၏" (တမန်၊ ၄း၃၄၊၃၅)။

ထိုအခြေအနေမျိုးဖြစ်ရကား အာနနိနှင့်ရှဖိရေတို့သည်လည်း စိတ်အား ထက်သန်လာကာ သိုက်သိုက် မြိုက်မြိုက်တိုးတက်နေသောအသင်းတော်၏ အလုပ်တွင် ပါဝင်ချင်ကြသည်။ မိမိတို့၌ရှိသော ဥစ္စာတချို့ကို ရောင်းချပြီး အသင်းတော်ကိုလှူဒါန်းကာ သာယာသောနှစ်သိမ့်စိတ်ဖြင့် အမှုတော်ကို မြင်လိုကြသည်။

တမန်၊ ၅း၁-၁၁ ကိုဖတ်ပါ။ ငွေတချို့တစ်ဝက်ကို တိတ်တိတ် ကလေးယူထားပြီး မုသားစကားသုံးလျက် အလှူငွေထည့်ဝင်ခြင်းသည် မည်မျှ ဆိုးရွားသည်ဟု သင်ထင်ပါသနည်း။ အပြစ်ခံသွားရသောစီရင်ခြင်းအပေါ် မည်သို့သဘောထားပါသနည်း။

သူတို့သည် အမှုတော်အတွက်စိတ်ရင်းစေတနာနှင့်ပြည့်ဝသည်ဟု အမြင်ပေါ်လွင်ခဲ့သည်။ မည်သို့ဖြစ် ပါစေ၊ အာနနိနှင့်ရှဖိရေတို့သည် လောဘ တပ်မက်ခြင်းလွန်ကဲလာကာ သန့်ရှင်းသော ဝိညာဉ်တော်ကို ပြစ်မှားလိမ်လည်ခဲ့မိ သည်။ ပေးထားသောကတိသစ္စာကိုဖောက်ဖျက်ကာ ကောင်းချီးခံစားရပါလျက်ကို သတိချပ် ရန် အစဉ်သတိပေးခြင်းခံရသော်လည်း စိတ်နှလုံးထဲ၌ ဖော်ပြန်ခြင်း စိတ်ဝင်လာကာ ဆန္ဒကိုဦးစားပေးပြီး ခရစ်တော်ရှင်၏ ကြီးမြတ်သော အမှုတော်အကြောင်းကို ဥပေက္ခာပြုသွားတတ်သည် (Ellen G. White, The Acts of Apostles, p 72).  တစ်နည်းဆိုရသော် အကောင်းဆုံးသဘောထားမျိုးနှင့် အစပြုခဲ့သည့်တိုင် သူတို့သည် လောဘ တပ်မက်ခြင်းစိတ်ကြောင့် ဟန်မဆောင်နိုင်တော့ဘဲ အတွင်းစိတ်အားလုံးပေါ်လာရတော့သည်။

"သင်းဝင်သူအပေါင်းတို့မှစ၍ ထိုအကြောင်းအရာများကိုကြားရသော သူအပေါင်းတို့သည် အလွန် ကြောက်လန့်ခြင်းသို့ရောက်ကြ၏" (တမန်၊ ၅း၁၁)။ ထိုအခြင်းအရာဖြစ်ပြီးနောက် လူအပေါင်းတို့သည် မိမိတို့ ယူဆောင်လာသော အလှူများအတွက် ပို၍သတိကြီးစွာထားကြသည်။ ဆယ်ဖို့တစ်ဖို့ပေးခြင်း၌ အထူး သတိ ရှိကြ ၏။ သို့သော် ထိုဝမ်းနည်းဖွယ်ရာဇဝင်ကြီးသည် ဆယ်ဖို့ တစ်ဖို့နှင့်ဆိုင်သောသတိပေးခြင်းနှင့် လုံးဝမသက်ဆိုင်ပါ။

`လောဘတပ်မက် ခြင်းအကြောင်းကိုသာ သွန်သင်ဆုံးမသော ကြောက်ဖွယ်အမှုတစ်ခုဖြစ်စေပါ သလား။`