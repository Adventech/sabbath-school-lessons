---
title:  ဇက္ခဲ
date:   15/02/2023
---

ဇက္ခဲသည် ဂျူးလူမျိုးဖြစ်၍ ဂျူးတို့အလွန်မုန်းသော ရောမ၏အခွန် အတုတ်ကို တာဝန်ခံကောက်ခံ ပေးကာ ချမ်းသာနေသူတစ်ဦးဖြစ်သည်။ သူသည် အခွန်ခံတစ်ဦးဖြစ်၍ ကျသင့်မည့် အခွန်ငွေထက် ပို၍ ကောက်ခံကာ ခေါင်းပုံဖြတ်စားနေသူဖြစ်သည်။ ဇက္ခဲသည် လူတို့၏မုန်းတီးခြင်းကိုခံရရာ အပြစ်လုပ်သည့် အကောင်ဟု လူတကာမဲ့ရွဲ့၍ခေါ်ခြင်းခံရသည်။

ဇက္ခဲသည် ယေရိခေါမြို့၌နေထိုင်သည်။ ထိုယေရိခေါမြို့တွင်နေထိုင် ပြီး စီးပွားရေးမျိုးစုံကိုလုပ်နေသည်။ ဇက္ခဲနှင့်ယေရှုတို့ဆုံတွေ့ရန်အကြောင်း လုံးဝမပတ်သက်ပါ။ သို့သော် ဇက္ခဲသည် ဝိညာဉ်သဘောဖြောင့်ကာ အသက်တာကိုပြုပြင်လိုစိတ်ရှိလာသည်။ ယေရှုအကြောင်းကိုကြားရ၍ ကိုယ်တော် ကိုအလွန်တွေ့ချင်ပါသည်။ ထိုသို့စိတ်ထဲရှိနေစဉ်မှာပင် ယေရှုသည် ယေရိခေါ မြို့သို့ ယနေ့လာမည်ဟူသောသတင်းကို သူကြားလိုက်ရသည်။ ယေရှုသည် ဂါလိလဲမှထွက်လာ၍ ယေရိခေါကိုဖြတ်သွားမည်ဖြစ်သည်။ ယေရုရှလင်မြို့ သို့သွားသော နောက်ဆုံး ခရီးစဉ်လည်းဖြစ်သည်။ ယေရှုရှင်သည် ဇက္ခဲကို စကားစပြောရာ၌ ယေရိခေါမြို့အတွင်းသို့ မဝင်လာမီကပင် ဇက္ခဲအကြောင်းကို ကြိုသိထားကြောင်းထင်ရှားသည်။

`လုုကာ၊ ၁၉း၁-၁ဝ ကိုဖတ်ပါ။ လူချမ်းသာကြီးဇက္ခဲနှင့် သူဌေး ကလေးတို့နှစ်ဦး ယေရှုရှင်ကို တွေ့သော အခြေအနေ၌ မည်သို့ကွာခြားချက် ရှိသနည်း။`

ဇက္ခဲနှင့်သူဌေးကလေးသည် ပစ္စည်းရှိသည်ချင်းအတူတူပင်ဖြစ်သည်။ နှစ်ဦးစလုံးချမ်းသာကြသည်။ နှစ်ဦးစလုံးယေရှုကိုတွေ့ချင်ကြသည်။ နှစ်ဦး စလုံးသည် ထာဝရအသက်ကိုလိုချင်ကြသည်။ သို့သော် မတူညီသော အချက် ရှိသည်။

ဇက္ခဲမှမိမိ၏ "ပစ္စည်းဥစ္စာတစ်ဝက်" ကို ဆင်းရဲသားများအားပေးမည် (လုကာ၊ ၁၉း၈) ဟု ဆိုသောအခါ၊ သူ၏ဟန်အမူအရာသည် ယေရှုရှင် လက်ခံနိုင်သော အပြောနှင့်အလုပ်ဖြစ်သည်။ ယေရှုရှင်သည် ဇက္ခဲကို မည်သည့် စကားမျှမဆိုခဲ့ပါ။ သူဌေးကလေးကိုပြောသည်အတိုင်း ဥစ္စာအားလုံးဖြစ်စေ၊ ထက်ဝက်ပမာဏဖြစ်စေ မည်သည့်စကားမျိုးမျှမဖွင့်ဟခဲ့ပါ။ အဘယ်ကြောင့် နည်း။ ဇက္ခသည်လည်း မိမိ၏ဥစ္စာပစ္စည်းများကို နှမြောပါ သည်။ သို့သော် ထိုဥစ္စာများကို သူဌေးကလေးကဲ့သို့ မိမိ၏ဘုရားအဖြစ် မသတ်မှတ်ခဲ့ပါ။ ယေရှုရှင်သည် မည်သည့်စကားမျိုးမျှ သူ့အားပြောဆိုခြင်းမရှိကြောင်း ကျွန်ုပ်တို့သိနေသော်လည်း ဇက္ခဲသည် ဆင်းရဲသား များကို ပေးကမ်းပါမည်ဟု ဦးစွာကတိပေးခဲ့သည်။ သူဌေးကလေးကိုမူ ခရစ်တော်သည် ရှိသမျှဥစ္စာကို ဆင်းရဲသား များအား ပေးလှူရန် မိန့်တော်မူခဲ့သည်။ ထိုစကားသည်ပင် သူ၏ဘဝကိုနစ်နာစေသည်ဟု သဘောထားခဲ့သည်။ ဇက္ခသည် အခြား ချမ်းသာသောသူများနှင့်တူသည်။ မိမိကြွယ်ဝခြင်းကို ထိခိုက်စေနိုင်သောအရာ မှန်သမျှကို ရှောင်တတ်ရမည်။ သူဌေးကလေးထက်ပို၍သာလွန်သော ကာကွယ် မှုကိုပြုရမည်။

"မျက်နှာမသာ၍ စိတ်ပျက်စွာထွက်သွားသောသူဌေးကလေးကို တပည့်တော်တို့သည် ထိုစကားကို ကြားလျှင် မိန်းမောတွေဝေကြ၏။ တစ်ဖန် ယေရှုက၊ ငါ့သားတို့ မိမိဥစ္စာကို မှီခိုသောသူသည် ဘုရားသခင်၏ နိုင်ငံတော် သို့အဝင်ခဲလှ၏။ သို့ဖြစ်၍ အဘယ်သူသည် ကယ်တင်တော်မူခြင်းသို့ ရောက်နိုင်မည်နည်း" ဟု အချင်းချင်းပြောဆိုကြ၏။ ကိုယ်တော်၏စကားတော် ကို အမှန်အကန်ဖြစ်ကြောင်းဝန်ခံနေကြသည်။ "ကိုယ်တော်  ကလည်း၊ လူမတတ် နိုင်သောအမှုကို ဘုရားသခင်တတ်နိုင်တော်မူ၏ဟု မိန့်တော်မူသည်" (မာကု၊ ၁ဝး၂၄၊၂၆။ လုကာ၊ ၁၈း၂၇)။ ချမ်းသာသူသည် မည်ကဲ့သို့ကောင်းကင် နိုင်ငံတော်ဝင်ရမည်အကြောင်းကို ဘုရားရှင်၏ ကရုဏာတော်ကြောင့်သာ ဖြစ်ကြောင်း သူတို့မြင်တွေ့ခဲ့သည် (Ellen G. White, the Desire of Ages, p. 555).