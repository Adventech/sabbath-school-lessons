---
title:  အသေးငယ်ဆုံးအရာ
date:   11/02/2023
---

### ဖတ်ရန်ကျမ်းချက်များ။
လု၊ ၄း၁၆-၁၉။ ဟေရှာ၊ ၆၂း၁-၂။ တရားဟော၊ ၁၅း၁၁။ မသဲ၊ ၁၉း၁၆-၂၂။ လု၊ ၁၉း၁-၁ဝ။ ယောဘ၊ ၂၉း၁၂-၁၆။

> <p>အလွတ်ကျမ်းချက်</p>
> "ထိုအခါ လက်ယာတော်ဘက်၌ရှိသောသူတို့အား မင်းကြီးက၊ ငါ့ခမည်းတော်ထံ ကောင်းချီး မင်္ဂလာကို ခံသောသူတို့၊ ကမ္ဘာဦးကပင် သင်တို့အဖို့ပြင်ဆင်သောနိုင်ငံကို လာ၍အမွေခံကြလော့" (မသဲ၊ ၂၅း၃၄)။

သမ္မာကျမ်းစာ၌ မကြာခဏဖော်ပြလေ့ရှိသောအရာမှ ဧည့်သည်  အာဂန္တု (သို့မဟုတ်) အားနည်းသောသူ၊ မိဘမဲ့၊ မုဆိုးမတို့အကြောင်းဖြစ် သည်။ ထိုသို့သောသူများသည် ယေရှုရှင်မိန့်ခဲ့သောအငယ်ဆုံးသောသူ "ငါ၏ညီတို့တွင် အငယ်ဆုံး" ဖြစ်မည် (မသဲ၊ ၂၅း၄ဝ)။

ယနေ့အချိန်အခါတွင် ထိုကဲ့သို့သောသူများကို မည်သူနှင့်နှိုင်းယှဉ် နိုင်မည်နည်း။ သမ္မာကျမ်းရေးသား ခဲ့သောအချိန်တွင် အာဂန္တုဟုဆိုသူသည် အိမ်ရာကိုစွန့်ခွာရသူဖြစ်ဟန်ရှိသည်။ စစ်ပွဲကြောင့်လည်းကောင်း၊ သဘာဝ ဘေးကြောင့်လည်းကောင်း၊ မိမိတို့နေထိုင်ရာဒေသကို စွန့်ခွာသွားရသူများဟု ယူဆ၍ရသည်။ ယနေ့ အချိန် ကျွန်ုပ်တို့အခြေ အနေနှင့်နှိုင်းရလျှင် ဒုက္ခသည် များသန်းနှင့်ချီ၍ရှိနေသောအချိန်၊ သောကဒုက္ခများ နေရသောသူ၊ မိမိတို့မပြုလုပ်ရသော်လည်း ဓားစာခံဖြစ်နေရသူများနှင့်တူနေသည်။

စစ်ပွဲကြောင့်ဖခင်မဲ့ရသောကလေးများ၊ မတော်တဆမှုကြောင့် မိဘမဲ့ဖြစ်ရသောကလေး၊ ရောဂါဆိုး ကြောင့်သော်လည်းကောင်း၊ ဖျားနာခြင်း ကြောင့်လည်းကောင်း မိသားစုပြိုကွဲရသည်အဖြစ်များ များစွာ ရှိနေ သည်။ ဖခင် ထောင်ချခံရခြင်း သို့မဟုတ် အကြောင်းတစ်မျိုးမျိုးကြောင့် ခွဲခွာနေရသော သူများအတွက် မည်သည့်  ဝန်ဆောင်မှုမျိုးကို ပြုလုပ်ကူညီနိုင်မည်နည်း။

မုဆိုးမတို့သည် လင်ယောက်ျားကိုဆုံးရှုံးရခြင်းသည် သားသမီးများက ဖခင်ကို ဆုံးရှုံးလိုက်ရခြင်း နှင့်တူ သည်။ မုဆိုးမနှင့်မိဘမဲ့များအဖြစ်ကျန်နေ၍ တစ်ဦးတည်းအိမ်ထောင်မိသားစုကို တာဝန်ယူရသောအခါ၊ အသင်းတော်၏ အမအစကိုသာ အားကိုးနေရသည်။

ယခုအပတ်လေ့လာမည့်အကြောင်းမှာ ကျွန်ုပ်တို့သည် ဘုရား သခင်၏အမှုတော်၌ မန်နေဂျာဖြစ်နေရ ခြင်း၌ ဆင်းရဲသူဆင်းရဲသားများကို မစကူညီခြင်းတစ်ခုတည်းဖြင့် တာဝန်မကျေသေးပါ။ ယေရှုခရစ်တော်၏ ပုံပမာကိုယူပြီး ကိုယ်တော်၏အမိန့်တော်ကို နာခံရန်လည်းလိုသေးသည်။