---
title:  ယေရှုရှင်၏အသက်တာနှင့်အမှုတော်
date:   12/02/2023
---

ယေရှု၏အစောပိုင်းအမှုတော်ဆောင်ရွက်ရာတွင် နာဇရက်မြို့သို့ သွားခဲ့သည်။ နာဇရက်သည် ဂါလိလဲ ခရိုင်အတွင်း နယ်မြေပိုင်ဖြစ်သည်။ ကိုယ်တော်၏ဇာတိမြို့လည်းဖြစ်သည်။ ဒေသရှိလူများတို့သည် ကိုယ်တော် ၏ အကြောင်းကိုကြားဖူးနေကြပြီဖြစ်သည်။ ကိုယ်တော်ပြတော် မူသောနိမိတ်လက္ခဏာ များကိုလည်း မြင်ခဲ့ကြရ သည်။ ယေရှုရှင်၏အကျင့်ကောင်းမှာ အပတ်စဉ် ဥပုသ်တော်နေ့၌ တရားဇရပ်သို့မှန်မှန်သွားရောက်ဝတ်ပြုသည်။ ယေရှုသည် ရဗ္ဗိဆရာအဖြစ် အသိအမှတ်ဦပမခံရသော်လည်း ဝတ်ပြုလာသူတို့သည် ကိုယ်တော်ကို ဟေရှာယ ကျမ်းအားဖတ်ခွင့်ပေးကြသည်။ ထိုနှုတ်ကပတ်တော်ကို ကိုယ်တော်ဖတ်ပြခဲ့ရသည်။ ယေရှုကိုယ်တိုင် ဟေရှာယ၊ ၆၁း၁၊၂ ကိုဖတ်ခဲ့သည်။ 

`လု၊ ၄း၁၆-၁၉ နှင့် ဟေရှာ၊ ၆၁း၁၊၂ ကိုနှိုင်းယှဉ်ဖတ်ပါ။ လု၊ ၇း၁၉-၂၃ ကိုလည်း ဖတ်ပါ။ ယေရှုရှင်သည် အဘယ်ကြောင့် ယင်းကျမ်းချက် ကိုမှရွေး၍ဖတ်ရသည့်အကြောင်းသည် အဘယ်သို့ နည်း။ ထိုကျမ်းချက်သည် လည်း ဟေရှာယကျမ်း၌ မေရှိယကြွလာမည့်အကြောင်းကို အဘယ်ကြောင့် ရေးသား ထား သနည်း။ မေရှိယအရှင်၏လုပ်ဆောင်ချက်နှင့်ပတ်သက်၍ မည်သို့ ဖော်ပြထားသနည်း။`

ဘာသာရေးခေါင်းဆောင်များသည် မေရှိယအရှင်ရင်ဆိုင်ရမည့် ဒုက္ခဆင်းရဲခြင်းကို ပုရောဖက်များ ကြိုတင်ပြောထားပါလျက်နှင့် ခရစ်တော် ဒုတိယအကြိမ်ပြန်၍ကြွလာမည့် ဘုန်းတော်အနန္တတန်ခိုးတော်ကိုသာ ကျော်၍ မျှော်လင့်ကြသည်။ (ကျွန်ုပ်တို့သည် ပုရောဖက်စကားကိုနားလည်ထားရန်လို ပါသည်။) အများစုသော သူတို့သည် မေရှိယပေါ်ထွန်းလာလျှင် ဣသရေလ လူတို့ကို နင်းပြားလျက်ရှိသောအာဏာရှင်ကို ချေမှုန်း ပစ်မည်ဟူ၍သာ ယုံကြည်နေကြသည်။ အထူးသဖြင့် ထိုခေတ်ထိုအချိန်၌ ရောမလူမျိုးများကို ချေမှုန်း ပစ်မည်ဟု ယုံကြည်သည်။ ထိုသို့မေရှိယအရှင်၏လုပ်ဆောင်မည့်အချက်ကို ဟေရှာယ၊ ၆၁း၁၊၂ ဖော်ပြ၍ အမှန်ပင် အရှိုက်ထိသွားစေသည်။

အခွန်ခံများ၊ စီးပွားရေးလုပ်သူများနှင့် အိမ်နီးချင်းများပင် ဆင်းရဲသူ ဆင်းရဲသားများကိုဖိနှိပ်လာလျှင် ထိုသူတို့ အပေါ် အငြိုးအတေးနှင့်အမုန်းများ ထားကြသည်။ ထိုသူများသည်လည်း ဆင်းရဲသား များကို အထင် အမြင်သေး ကြသည်။ ဆင်းရဲရခြင်းသည် ဘုရားကျိန်သည်ဟုစွပ်စွဲကြသည်။ လုပ်ခဲ့ ကြသောမကောင်းမှုကြောင့် ပြန်၍ခံရသည်ဟုပြောကြသည်။ ထိုကဲ့သို့အတွေး အခေါ်ကြောင့် အချို့သူများသည် ဆင်းရဲခြင်းကိုမလိုလားကြ။

ယေရှုရှင်သည် မေရှိယအဖြစ်ကြွလာစဉ် ဆင်းရဲသားများကိုချစ်သည်။ နှစ်ခြင်းဆရာယောဟန်ကို မိမိ၏မေရှိယတာဝန်နှင့်ပတ်သက်၍ ပြန်၍ ဖြေသောအခါ၊ ယေရှုရှင်မိန့်တော်မူသောစကားမှာ ထင်ရှားသည် (မဿဲ၊ ၁၁း၁-၆)။ "ကယ်တင်ရှင်၏တပည့်တော်ကဲ့သို့ နှစ်ခြင်းဆရာယောဟန်လည်း ခရစ်တော်၏ နိုင်ငံတော် အကြောင်းကို နားလည်ခြင်းမရှိခဲ့ပါ။ ယေရှုရှင်သည် ဒါဝိဒ်မင်း၏ရာဇပလ္လင်ကို ဆက်ခံစိုးစံမည်ဟုသာထင်သည်။ အချိန်သာ ကုန်လွန်သွားသည်။ ယေရှုသည် တန်ခိုးရာထူးနှင့်ပတ်သက်၍ တစ်စုံတစ်ရာ လုပ်ဆောင်မှုမရှိ။ နှစ်ခြင်းဆရာယောဟန်သည် ဇဝေဇဝါဖြစ်လာသည်" (Ellen G. White, The Desire of Ages, p. 215).

"ဘုရားရှင်ခမည်းတော်ရှေ့တော်၌ သန့်ရှင်း၍အညှစ်အကြေးနှင့် ကင်းသောဘာသာရေးမှာ ဆင်းရဲသား များကိုလည်းကောင်း၊ မိဘမဲ့နှင့်မုဆိုးမ များဆီသို့ လည်ပတ်ကူညီမစခြင်း၊ လောက၌တန်ဖိုးရှိသောသူအဖြစ် အသိ အမှတ်ပြုရန်ဖြစ်သည်" (ယာကုပ်၊ ၁း၂၇)။

`ဖော်ပြပါကျမ်းချက်သည် ကျွန်ုပ်တို့ အတွက် စစ်မှန်သန့်ရှင်းသော ဘာသာရေးကို မည်သို့ပြရမည်အကြောင်း ကူညီပေးနေသနည်း။`