---
title:  ဆက်လက်လေ့လာရန်။
date:   17/02/2023
---

လူသားသည် မိမိ၏ဘုန်းတန်ခိုးတော်နှင့် ကြွလာတော်မူလျှင်၊ ကောင်းကင်ရှိ ကောင်းကင်တမန်များ အားလုံးလိုက်ပါ၍ ကြွဆင်းလာလိမ့် မည်။ ကိုယ်တော်သည် ဘုန်းတော်ပလ္လင်ထက်၌ စံမြန်းထိုင်တော်မူလျက်၊ ရှေ့တော်မှောက်သို့ တိုင်းနိုင်ငံအသီးသီးကို စုရုံးစေလိမ့်မည်။ လူအပေါင်းတို့ကို လည်း နှစ်စုသီးခြားစီ ခွဲခြားထား လိုက်မည်။ သံလွင်တောင်ပေါ်၌ ကိုယ်တော် သည် မိမိ၏တပည့်တော်တို့ကို တရားစီရင်ခြင်း နေ့ရက်နှင့်ဆိုင်သော စကားတော်ကို  မြွက်ကြားပေး ခဲ့သည်။ ကိုယ်တော်တိုင် ထိုတရားစီရင်ခြင်း၌ ဆုံးဖြတ်ချက် ချတော်မူလိမ့်မည်။ တိုင်းနိုင်ငံအပေါင်းတို့ ကိုယ်တော်၏ရှေ့တော်မှောက်သို့ ရောက်ရှိချိန်တွင် လူတန်းစာနှစ်သွယ်သာရှိနေလိမ့်မည်။ မိမိတို့၏ကျင့်ခဲ့သော အကျင့်ကြောင့် ထာဝရသေခြင်းသို့သွားရမည့်အဖွဲ့နှင့် ထာဝရအသက်ရှင်ခြင်း လမ်းကို ရရှိမည့်အဖွဲ့ဖြစ်သည်။ တရားဆုံးဖြတ်ချက်၌ ဆင်းရဲသားနှင့်ဒုက္ခ ရောက်သူများကို မည်မျှအရေးလုပ်ခဲ့သည့် အပေါ် မူတည်ပေလိမ့်မည်" (Ellen G. White, The Desire of Ages, p. 637).

ခရစ်တော်ရှင်၏ဆင်းရဲသားများနှင့် ဒုက္ခရောက်သူများအတွက် သင်၏ တံခါးကိုဖွင့်ပေးသောအခါ၊ သင်မရိပ်မိလိုက်သော ကောင်းကင်တမန်ကို ဖိတ်ကြားသွားမိသလိုဖြစ်လိမ့်မည်။ ကောင်းကင်သားများကို မိတ်ဆုံစားပွဲသို့ ဖိတ်ကြားလိုက်ခြင်းပင်ဖြစ်သည်။ အထက်ကောင်းကင်ဘုံမှ ဝမ်းမြောက်ငြိမ်သက်ခြင်း ကျေးဇူးတော်ကို ထိုကောင်းကင်တမန်များ ယူဆောင်လာပေးမည်။ သူတို့၏ နှုတ်၌ ချီးမွမ်းစကားများ ပါလာ ကြ မည်။ ကောင်းကင်ဘုံမှဖြေဆိုသောအဖြေ များလည်းပါလိမ့်မည်။ ကရုဏာတော်သဘောတိုင်း၌ ဂီတသံစဉ် ကလေးများ ပါလိမ့်မည်။ ခမည်းတော်သည် မိမိ၏ပလ္လင်ထက်၌ စံမြန်းနေတာ်မူကာ၊ အတ္တသဘောကင်းသော သူများကို ရေတွက်မှတ်သားထားသည်။ ထိုသူများကို အမြတ်ဆုံးသောသူ၏ဘဏ္ဍာအဖြစ် သိမ်းဆည်း လိမ့်မည် ဖြစ်သည်" (Ellen G. White, The Desire of Ages, p. 639).