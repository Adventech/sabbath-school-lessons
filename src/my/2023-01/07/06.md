---
title:  ယောဘဆိုသူကိုဆန်းစစ်ပါ
date:   16/02/2023
---

`ယောဘ၊ ၁း၈ ကိုဖတ်ပါ။ ဘုရားရှင်ကိုယ်တော်တိုင် ယောဘကို မည်သို့ထုတ်ဖော်ပြောခဲ့သနည်း။`

ယောဘကိုဘုရားရှင်မှ "စုံလင်သောသူ" ဟုခေါ်ဆိုရာ အလွန် နားဝင်ချိုလှသည်။ "မယိမ်းယိုင်သူ" ဟုလည်းခေါ်ထားသည် (ယောဘ၊ ၁း၈)။ စုံလင်၍မယိမ်းမယိုင်သူဟူ၍ လောက၌ အခြားသူများတွင် ရှာ၍ မတွေ့ နိုင်၊ ယောဘနှင့်တူသူဟူ၍မရှိ။ ထိုသို့သောသမုတ်ခြင်းခံရခြင်းစကား တော်သည်လည်း ဘုရားရှင် ကိုယ်တော်တိုင် ခေါ်ဆိုထား၍ ယောဘကိုထောက်ခံ မှုပြုခြင်းဖြစ်သည်။

ယောဘရင်ဆိုင်ရသောဆုံးရှုံးမှု တစ်ခုပြီးတစ်ခုရှိနေစဉ်အတွင်းမှာပင် ဘုရားရှင်သည် နဂိုမူရင်းမိန့်တော် မူသောစကားတော်ကို အပြောင်းအလဲမဦပ ခဲ့ချေ။ ကမ္ဘာပေါ်တွင် သူနှင့်တူသောသူတစ်ယောက်မျှမရှိဟူ၍သာ တွင်တွင် ဆက်လက်မိန့်တော်မူသည်။ စုံလင်၍ မယိမ်းမယိုင်သူဖြစ်သည်အတိုင်း ယောဘသည် ရင်ဆိုင်ရသမျှကို စုံလင်သူ၊ မယိမ်းမယိုင်သူတစ်ဦးကဲ့သို့ပင် ရင်ဆိုင်နေခဲ့ပါသည်။ "အကြောင်းမရှိဘဲ သူ့ကိုပျက်စီးစေခြင်းငှာ သင် သည် ငါ့ကိုတိုက်တွန်းသော်လည်း၊ သူသည် ဖြောင့်မတ်သောသဘောကို စွဲလမ်း လျက်နေသည်" (ယောဘ၊ ၂း၃)။

ယောဘသည်စုံလင်သည်၊ မယိမ်းမယိုင်သောသဘောဖြင့် ထာဝရဘုရားကိုစွဲကိုင်ထားလျက် အသက်တာ မည်မျှပင်မိုးမှောင်ကျနေပါစေ၊ ဖြစ်သမျှ ကိုကြံ့ကြံ့ခံခဲ့သည်။ သူ၏မယားကပင် "သင်သည် ဖြောင့်မတ်သော တရားကို စွဲလမ်းသေးသလော။ ဘုရားသခင်ကိုစွန့်ပယ်၍ သေလာ့ဟု" (ယောဘ၊ ၂း၉)။ ဆိုသေးသည်ကို ခံနေခဲ့ရသည်။ ယောဘဝတ္ထု သည် နောက်ထပ်ဖော်ပြမည့် အကြောင်းအရာ၊ ယောဘ၏ ဘဝခရီး ရှေ့ဆက်  မည့် အရာကို ကြိုတင်ဖော်ပြ ခဲ့သည်။

`ယောဘ၊ ၂၉း၁၂-၁၆ ကိုဖတ်ပါ။ ယောဘ၌ရှိနေသောလျှို့ဝှက် အတွင်းသဘောစာရိတ္တအကြောင်းကို မည်သို့ရေးသားထားသနည်း။`

အတွင်းစိတ်သဘောနှင့်ပြောဆိုလာသော ယောဘ၏စကားမှာ "အသိ အကျွမ်းမရှိသောသူတို့၏အမှုကို ငါနားထောင်၏" (ယောဘ၊ ၂၉း၁၆)။ တစ်နည်းဆိုရလျှင် ယောဘသည် အမှုမဲ့အမှတ်မဲ့မနေ၊ သူ့ထံမှရရှိမည့် တစ်စုံတစ်ရာမျှော်လင့်ချက်မျိုးဖြင့် လာရောက်တောင်းရမ်းတတ်သော သူဖုန်းစားများကဲ့သို့ မပြုမနေပါ။ သူသည် မည်သို့မည်ပုံ မည်သည့် အကြောင်းကြောင့်ဖြစ်လာရသည်ကို စူးစမ်းနေခဲ့သည်။

အယ်လင်ဂျီဝှိုက်ရေးသားချက်အရ၊ "ဆင်းရဲသားများ သင့်ကို လာရောက် အကူအညီ တောင်းသည့် အချိန်အထိ မစောင့်ပါနှင့်။ ယောဘပြုသကဲ့သို့ လုပ်ဆောင်ပါ။ သူသည် မသိမကျွမ်းသောအရာကိုပင် အမှုမဲ့ အမှတ်မဲ့မနေဘဲ စူးစမ်းတတ်သည်။ သင်ကိုယ်တိုင်သွားရောက်စူးစမ်းပါ။ မည်သူများလိုအပ်နေသည်၊ သင်မည်သို့ လုပ်ဆောင်ကူညီပေးရမည်ကို ရှာဖွေ ပါ (Testimonies for the Church, vol. 5, p. 151).  ၎င်းသည် ငွေကြေးစီမံ ခန့်ခွဲခြင်း၏သဘောနှင့် ဘဏ္ဍာစိုး၏ တာဝန်ဖြစ်သည်။ ယနေ့ဘုရားရှင်၏ သားသမီးများ ငွေကြေးသုံးစွဲခြင်း ဓလေ့ထက်ပို၍မြတ်သော အစီအစဉ်ဖြစ်သည်။ 

`ဟေရှာယ၊ ၅၈း၆-၈ ကိုဖတ်ပါ။ နှုတ်ကပတ်တော်အတိုင်း အသုံးပြု ခဲ့သောရှေးရိုးစကားကို ယနေ့ ကျွန်ုပ်တို့အချိန်၌ မည်သို့အသုံးဦပကြမည်နည်း။`