---
title:  သူဌေးလူငယ်
date:   14/02/2023
---

ထက်ပို ၍ မကြားဖူးပါ။ အုပ်ချုပ်ရေးမှာတာဝန်ယူ ရသူ၊ ငွေကြေးရှိသူဟုသိရသည်။ သူသည်လည်း ဝိညာဉ်ရေးရာ အကြောင်းကို စိတ်ဝင်စားသူဖြစ်သည်။ စိတ်ပါလက်ပါဖြင့် ယေရှုရှင်ဆီသို့ အမောတကော ပြေးလာခဲ့သည် (မာကု၊ ၁ဝး၁၇)။ ထာဝရအသက်အကြောင်းကို သိချင်သူ ဖြစ်သည်။ ထိုအကြောင်းအရာသည် အလွန်အရေးကြီး ပါသောကြောင့် ဧဝံဂေလိ ကျမ်းများတွင် ကျမ်းသုံးကျမ်းမှ မှတ်တမ်းတင်ပေးထားသည် (မဿဲ၊ ၁၉း၁၆- ၂၂။ မာကု၊ ၁ဝး၁၇-၂၂။ လုကာ၊ ၁၈း၁၈-၂၃)။

`မဿဲ၊ ၁၉း၁၆-၂၂ ကိုဖတ်ပါ။ သူဌေးကလေးနှင့်စကားပြောသောအခါ၊ ယေရှုရှင်မည်သည့်  အဓိပ္ပာယ် ကိုဆိုလိုသနည်း။ "ယေရှုကလည်း၊ သင်သည် စုံလင်ခြင်းသို့ရောက်လိုလျှင် သွားလော့။ ကိုယ်ဥစ္စာကိုရောင်း၍ ဆင်းရဲသော သူတို့အားပေးလော့။ ထိုသို့ပြုလျှင် ကောင်းကင်ဘုံ၌ဘဏ္ဍာကိုရလိမ့်မည်။ သို့ပြီးမှ ငါ့နောက်သို့ လိုက်လော့ဟု မိန့်တော်မူ၏" (မဿဲ၊ ၁၉း၂၁)။ အဓိပ္ပာယ် မည်သို့ရှိသနည်း။`

ယေရှုသည် ကျွန်ုပ်တို့ရှိသမျှပိုက်ဆံအားလုံးကို ဆင်းရဲသားများအား ပေးရန် စေခိုင်းခြင်းမျိုးမဟုတ်ပါ။ သို့သော် ထိုသူဌေးကလေးအတွက် ငွေသည် သူ၏ဘုရားဖြစ်နေ၍၊ ပြင်းထန်စွာထိုသို့ပြောနေသော်လည်း သူဌေးကလေး သည် ကယ်တင်ခြင်းကိုမျှော်လင့်နေကြောင်း ကိုယ်တော်သိတော်မူပါသည်။

သမ္မာကျမ်း၏ဖော်ပြချက်အရ သူဌေးကလေးသည် စိတ်ပျက်ညှိုးငယ် စွာထွက်သွားခဲ့သည်ဟု ရေးသား ထားသည်။ အဘယ်ကြောင့်ဆိုသော် သူသည် အလွန်ကြွယ်ဝသူ၊ ငွေကိုသာကိုးကွယ်သူ ဖြစ်သောကြောင့် ဖြစ် သည်။ ထာဝရ အသက်ရရှိရန် ကမ်းလှမ်းခံခဲ့ရသော်လည်း၊ ယေရှုရှင်၏နေရာဌာနစည်းဝိုင်း အတွင်း ရောက်လာ ခဲ့ရသော်လည်း (တပည့်တော်များကိုပြောခဲ့သည်အတိုင်း ငါ့နောက်သို့လိုက်လော့စကားကို ကြားခဲ့ရသော်လည်း) သူ၏အတွက်မှာ ဝမ်းနည်းဖွယ်ဖြစ်ခဲ့ရသည်။ ထိုသဌေးကလေး၏ရာဇဝင်ကို ဆက်လက်၍ ကျွန်ုပ်တို့တစ်ခါမျှ မကြားရတော့ပါ။ သူတပ်မက်သောလောက၏ပိုင်ဆိုင်ခြင်း ၌သာ မွေ့လျော်သွားခဲ့သည်။

အန္တရာယ်ကြီးသောစီးပွားရှာခြင်းလား။ ကျေးဇူးသိတတ်ရန် နှောင့်နှေး ခြင်းကြောင့် ဝမ်းနည်းခြင်းနှင့် ယှဉ်တွဲသွားရသည်။ (လွန်ခဲ့သောအပတ်သင်ခန်းစာ) သူဌေးကလေးလိုမျိုးရွေးချယ်ခြင်းသည် လှည့်ဖြားခြင်း ခံရ ခြင်းပင်ဖြစ်သည်။ လောကဥစ္စာသည် ကျွန်ုပ်တို့ကို မည်သည့်အရာမျှမပေးစွမ်းနိုင်ပါ။ မကြာမီသို့မဟုတ်ခဏ ချင်း အတွင်း ကျွန်ုပ်တို့သေသွားပြီဆိုလျှင် ထာဝရသွားမည့် လမ်းနှင့်ကြုံရတော့မည်။ ကြွယ်ဝချမ်းသာ သော သူတို့ ရင်ဆိုင်နေရသောပြသနာမှာ ငြိမ်သက်မှုမရှိ၊ ပျော်ရွင်မှုမရှိ၊ မျှော်လင့်သည့်အတိုင်းဖြစ်မလာ၊ ပြသနာ မျိုးစုံနှင့် ကြုံကြရသည်။ စဉ်းစားကြံစည်ထားသမျှနှင့် ဆန့်ကျင်ဘက်များသာဖြစ်လာသည်။ ကပ်စေးနှဲ တတ်သော သူဌေး သူကြွယ်တို့၏ ရာဇဝင်လမ်းဆုံးနှင့် ပတ်သက်သောအကြောင်းများစွာကို ဖတ်ခဲ့ရဖူးသည်။ ဒေသနာကျမ်း ၌ ရေးသား ထားသောအကြောင်းတွင် တပ်မက်ခြင်းစိတ်မပြေနိုင်သောသူအတွက် မှတ်သားစရာ အကြောင်းဖြစ် သည်။ သင်ခန်းစာယူစရာအကြောင်းဖြစ်သည်။ ငွေသည် ငြိမ်သက်ခြင်းနှင့်ပျော်ရွင်မှုကို မပေးနိုင်ပါ။

"အကြင်သူသည် မိမိအသက်ကိုကယ်ဆယ်ခြင်းငှာ အလိုရှိ၏၊ ထိုသူသည် အသက်ရှုံးလိမ့်မည်။ အကြင်သူသည် ငါ့ကြောင့်လည်းကောင်း၊ ဧဝံဂေလိတရားကြောင့်လည်းကောင်း၊ အသက်ရှုံး၏၊ ထိုသူသည် မိမိအသက် ကိုကယ်ဆယ်လိမ့်မည်။ လူသည် ဤစကြဝဠာကိုအကြွင်းမဲ့အစိုးရ၍၊ မိမိ အသက်ဝိညာဉ်ရှုံးလျှင် အဘယ်ကျေးဇူးရှိသနည်း။ မိမိအသက်ဝိညာဉ်ကို အဘယ်ဥစ္စာနှင့်ရွေးနိုင်သနည်း" (မာကု၊ ၈း၃၅-၃၇)။

`ဧဝံဂေလိအတွက်ကြောင့် သင်၏အသက်ဆုံးရှုံးသွားလျှင် မည်သို့အဓိပ္ပာယ်ရှိမည်နည်း။`