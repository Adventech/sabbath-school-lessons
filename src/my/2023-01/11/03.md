---
title:  ထာဝရဘုရားကိုကိုးစားပါ၊ သင်ကိုယ်ကိုအားမကိုးပါနှင့်
date:   13/03/2023
---

ဒါဝိဒ်မင်းကြီးကို မသိသူရှားလှပါသည်။ သူ၏အကောင်းဆုံး မိတ်ဆွေယောနသန်နှင့် ရင်းနှီးစွာ ဆက်ဆံခဲ့ခြင်းသည် ဘုရားရှင်နှင့်မည်သို့ မည်ပုံပဋိညာဉ်ဖွဲ့ခဲ့ခြင်းကိုသိနိုင်သည်။ သင်၌မိတ်ဆွေ များသည်၊ နည်းသည် ဟူ၍ အဓိကမဟုတ်ပါ။ ဘုရားသခင်သည် သင့်အားအောင်မြင်မှုကိုပေးနိုင် ပါသည် (၁ရာ၊ ၁၄း၁-၂၃)။ သမ္မာကျမ်းစာ၌ ရှောလု၏သားများအကြောင်း ကို မှတ်တမ်းပြုထားသည်။ ယောနသန်နှင့် လက်နက်ဆောင်  လုလင်နှစ်ယောက် တည်းနှင့် ဖိလိတ္တိတပ်ခွဲတစ်ခွဲလုံးကို သုတ်သင်သတ်ဖြတ်ပစ်ခဲ့သည်။ ဘုရား သခင်၏ မစမှု ပါရှိခြင်းဖြစ်သည်။ ထိုသို့အတွေ့အကြုံမျိုးကို ဘုရားသခင်၏ လူများစွာတို့သည် ခံစားခဲ့ကြရသည်။ ဒါဝိဒ်မင်းကြီးအခက်အခဲပြသနာနှင့် ကြုံလာသောအခါ စာတန်ကိုအခွင့်အရေးပေးပြီး မိမိအားစုံစမ်းစေသည်။ သူ့၌ခွန်အားမည်မျှရှိကြောင်းကို ပြသခဲ့သည်။

`၅ရာ၊ ၂၁း၁-၁၄ ကိုဖတ်ပါ။ ဒါဝိဒ်မင်းကြီးသည် အဘယ်ကြောင့် ဣသရေလစစ်သား၏အရေအတွက်ကို ရေတွက်စေရသနည်း။ သူ၏စစ်ဗိုလ်ချုပ် ယွာဘက သူ့ကိုအဘယ်ကြောင့်ဆန့်ကျင်သောအကြံကိုပေးရသနည်း။`

စစ်သားရဲဘော်များအားရေတွက်ခြင်းအမှုသည် စာတန်၏အကြံဖြစ် သည်။ စာတန်သည် ဒါဝိဒ်မင်းကြီး အား သူ၌စစ်အင်အားမည်မျှရှိကြောင်း ရန်သူကိုဂရုစိုက်စရာမလို၊ ဘုရားသခင်ကိုလည်းအားကိုးရန်မလို စသည့် သဘောမျိုးကိုဖြစ်လာစေသည်။ စစ်ဗိုလ်ချုပ်ယွာဘကမူ ဒါဝိဒ်မင်းကြီး၏ မှားယွင်းနေသောသဘောကို ဖျောင်းဖျရန်ကြိုးစားခဲ့သည်။ အကြောင်းမှာ ဣသရေလလူများအပေါ် ဘုရားရှင်ပြုတော်မူသောအမှုအားလုံးကို မြင်တွေ့ ခဲ့ပြီးဖြစ်သည်။ ဒါဝိဒ်မင်းကမူ နားထောင်ခြင်းမရှိ၊ စစ်သည်တော်များအရေ အတွက်ကိုသာ ရေတွက် စေသည်။ သူ၏ပြုမူခြင်းကြောင့် ဣသရေလတိုင်းပြည် ပေါ် ဒုက္ခရောက်စေပါသည်။ ကျမ်းချက် ဖော်ပြ သည့် အတိုင်းဖြစ်သည်။

ဘုရားကိုအကျိုးမဲ့ယုံကြည်သူဟူ၍ မရှိကြပါ။ ဘုရားရှင်အတွက် စစ်တိုက်တိုင်း သင်သည် ကိုယ်ကို ပြင်ဆင်ပါ။ ကောင်းစွာပြင်ပါ။ ဗြိတိသျှ လူမျိုးဗိုလ်ချုပ်အော်လီဗာ (Oliver Cromwell)  သည် (၁၅၉၉ ခုနှစ်၌    ဖွားမြင်ပြီး ၁၆၅၈ ခုနှစ်တွင် ကွယ်လွန်သည်။) သူ၏ရဲမက်စစ်သည်တော်များကို မိန့်ခွန်းပြောကြားရာမှာ "ဘုရားသခင်ကိုကိုးစားပါ။ ရဲဘော်တို့၊ ပြီးနောက်မှာ သင်တို့ရဲ့ပေါင်ဒါမှုန့်ကို အမြဲခြောက်သွေ့အောင်ထားပါ။" (သေနတ်ပစ်သော ယမ်းမှုန့်ကိုဆိုလို) တစ်နည်းအားဖြင့် တတ်နိုင်သမျှလုပ်ပါ။ အောင်မြင်ဖို့ ကြိုး စားပါ။ ဘုရားသာအောင်မြင်ခြင်းပေးနိုင်ကြောင်းကို မမေ့ပါနှင့်။

ကျွန်ုပ်တို့သည် စုံစမ်းခံရခြင်းသဘောအရ အစိုးရနှင့်ဘဏ်လုပ်ငန်း ဆောင်ရွက်မှုကို မယုံသင်္ကာ ဖြစ်တတ်သည်။ သို့သော်လည်း သမ္မာကျမ်း၏ သွန်သင်မှုအရ၊ လူတို့သည် ဘုရားသခင်ကိုကိုးစားသောအချိန်၌ ကိုယ်တော် သည် ထိုကိုးစားခြင်းကိုဂုဏ်ပြုပြီး အရာရာတိုင်းအတွက် ပြင်ဆင်ပေးတော် မူသည်။

လောလောဆယ်အသက်ရှင်စဉ်အခါ၊ ဘုရားသခင်ကိုကိုးစားရန်လို သည်။ အကြွေးဆပ်နိုင်ရန်၊ ကျွန်ုပ်တို့ ကိုပေးထားသောအရာများအတွက် သူတစ်ပါးအား ရက်ရောစွာခွဲဝေရန် စိတ်လည်းရှိရမည်။ ဓမ္မသီချင်းတစ်ပုဒ် ရှိသည်။ "ဘုရားရှင်၏ရှေ့ဆောင်မှုကို ကျွန်ုပ်တို့လိုလားပါလျှင်၊ ကိုယ်တော်ကို ယခုပင် ကိုးစားကြရမည်။"

`ငွေကြေးလည်ပတ်မှု ကျွန်ုပ်တို့အတွက်အဆင်ပြေစေရန်နှင့် အရာခပ်သိမ်း မျှတမှုရှိရန် ဘုရားရှင်ကို ကိုးစားခြင်းလိုအပ်ပါသလား။`