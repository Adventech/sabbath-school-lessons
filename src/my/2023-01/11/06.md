---
title:  ရောင်းစားမရ၊ ဝယ်စားမရသောအခါ
date:   16/03/2023
---

ကျမ်းစာမှ ခရစ်တော်ဒုတိယအကြိမ်မကြွလာမီအချိန်ကလေး၌ ခါးသီး သောဖြစ်ရပ်များအကြောင်းကို ကြိုတင်ဖော်ပြသည်။ ဒံယေလမှ ဒုက္ခဆင်းရဲ ကာလဟုရေးသားထားပြီး "မဖြစ်စဖူးသော ဆင်းရဲဒုက္ခ  ကပ်ကာလ သည် ရောက်လာလိမ့်မည်ဟုဖော်ပြသည်" (ဒံ၊ ၁၂း၁)။ အတိတ်၌ဖြစ်ခဲ့သော ဆင်းရဲခြင်း အကြောင်းကို ပြန်၍စိစစ် ပါ။ ပို၍သက်သာသေးသည်ဟု ဒံယေလညွှန်းဆို လိုသည်။

ဗျာဒိတ်ကျမ်း၌လည်း ဒုက္ခဆင်းရဲကာလအကြောင်းကို ခရစ်တော် ပြန်မလာမီအချိန်၌ရှိမည်ဟု ဖော်ပြ သည်။

`ဗျာ၊ ၁၃း၁၁-၁၇ ကိုဖတ်ပါ။ ငွေကြေးနှင့်ဆိုင်သောနှိပ်စက်ညှဉ်းပန်းမှု မည်သို့ရှိလာမည်နည်း။`

ရောင်း၍မရ၊ ဝယ်၍မရဖြစ်နေမည်လား။ ယနေ့ကျွန်ုပ်တို့အသက်ရှင် နေရခြင်း၌ ရောင်းဝယ်ခြင်းသည် မည်မျှအရေးပါနေသနည်း။ ကျွန်ုပ်တို့ ထုတ်လုပ်သောကုန်ပစ္စည်းများကို ဝယ်ယူလိုသူရှိသည်။ ရောင်းခြင်း ဝယ်ခြင်းဖြင့် ဖလှယ်ရသောအဆင့်ထက်ပို၍ ပတ်ဝန်းကျင်နှင့်သဟဇာတနေထိုင်ရသောအခါ၊  ရောင်းဝယ်ရ ကြသည်။ ထိုအချိန်၌ သစ္စာရှိသောဘုရားသခင်၏သားသမီး တို့သည် ဖိအားပေးခံရကြမည်။ သို့ဖြစ်၍ သင်၌ ငွေများစွာရှိလေလေ၊ ဤ ကမ္ဘာ၌များစွာဖိအားပေးခံရလေဖြစ်မည်။ အနည်းဆုံး သင်၏ဥစ္စာပစ္စည်း ပိုင်ဆိုင်မှု ကြောင့် သင်၌ပစ္စည်းများများရှိလေ၊ ဖိနှိပ်မှုအားများလေ ခံစားရမည် ဖြစ်သည်။

သို့ဖြစ်၍ ကျွန်ုပ်တို့မည်သို့ပြင်ဆင်ရကြမည်နည်း။ ကျွန်ုပ်တို့သည် ငွေ၏ကျေးကျွန်မဖြစ်ရေးနှင့် ဘုရားသခင်၏ ကရုဏာတော်ကို ရရှိခံစားနိုင်ရေးအတွက် ပြင်ဆင်ရကြမည်။ လောကကို မတပ် မက်ဖို့ရန်အတွက်ဖြစ်သည်။ ယခုလက်ရှိလောကပစ္စည်းများကို ပိုင်ဆိုင်မှုများနေလျှင်၊ ထိုအချိန်ရောက်လာ သည်နှင့် လက်လွတ်ခံနိုင်ရန် သစ္စာရှိနိုင်မည်မဟုတ်။

`တရားဟော၊ ၁၄း၂၂ ကိုဖတ်ပါ။ အခန်းငယ် ၂၃ ၏အဆုံးပိုင်းကို ဆက်ဖတ်ပါ။ ဘုရားရှင်၏လူတို့သည် မိမိတို့နှစ်စဉ်ရရှိသောတိုးပွားလာသည့် ဥစ္စာအပေါ် မည်သို့အသုံးပြုရမည်နည်း။ အဘယ်ကြောင့် ဘုရားသခင် သည် ထိုသို့ပြုရန် ခိုင်းစေခဲ့သနည်း။`

ဘုရားရှင်သည် မောရှေအားဖြင့် ဆယ်ဖို့တစ်ဖို့အစီအစဉ်ကို ချမှတ် ခဲ့သည်မှာ "သင်တို့၏ ဘုရားသခင် ထာဝရဘုရားကို အစဉ်ကြောက်ရွံ့ရမည် အကြောင်း သင်ရကြလိမ့်မည်" (တရားဟော၊ ၁၄း၂၃)။ ဆာလံကျမ်း၊ ၃၁း၁၉ နှင့်နှိုင်းယှဉ်ရသော် ဘုရားသခင်ကိုကြောက်ရွံ့ခြင်းသဘောကို ကိုးစား ယုံကြည်ခြင်းဟုဖော်ပြသည်။

"ကိုယ်တော်ကိုကြောက်ရွံ့သောသူတို့အဖို့၊ သိုထားတော်မူ၍၊ လူသား တို့ရှေ့မှာ ကိုယ်တော်ကို ခိုလှုံသော သူတို့အဖို့၊ ပြုပြင်တော်မူသောဆုကျေးဇူးတော် သည် အလွန်ကြီးလှပါ၏။"

ထိုနှိုင်းယှဉ်ထားသောကျမ်းချက်နှစ်ချက်သည် ကြောက်ရွံ့ခြင်းကို ကိုးကွယ်ယုံကြည်သည်ဟု အဓိပ္ပာယ် ထွက်ဆိုချက်ပြုသည်။ ထို့ကြောင့် ဘုရားရှင် သည် ဆယ်ဖို့တစ်ဖို့အစီအစဉ်ကို ချမှတ်ပေးထားရာ၌ ကျွန်ုပ် တို့ အတွက် အတ္တစိတ်ကိုတားဆီးပေးပြီး ကိုယ်တော်ကိုကိုးစားယုံကြည်တတ်ရန် သွန်သင် ပေးခြင်းသဘော  ဖြစ်သည်။ ဆယ်ဖို့တစ်ဖို့ကို သစ္စာရှိစွာပေးသောသူဖြစ်နေ သော်လည်း နောက်ဆုံးကာလ၌ သစ္စာရှိ တည်ကြည် ပါမည် ဟူ၍ ယတိပြတ် ဆုံးဖြတ်၍မရပါ။ သို့သော် ဆယ်ဖို့တစ်ဖို့ကို သစ္စာရှိစွာပြန်လည်ယူဆောင် လာခြင်း မပြုသူသည် ဧကန်ဒုက္ခကာလ၌ ကျဆုံးမည်အမှန်ဖြစ်သည်။