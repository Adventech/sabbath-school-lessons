---
title:  ဦးစားပေးရမည့်အရာများ
date:   15/03/2023
---

ယေရှုဘုရား၏ပုံပမာစကားများ၊ သမ္မာကျမ်းမှဖော်ပြသောပုဂ္ဂိုလ်ကြီး များနှင့် အယ်လင်ဂျီဝှိုက်၏ အကြံပေးချက်များတို့သည် တစ်ပိုင်းတစ်စ လမ်းခုလတ်ဖြင့် အဆုံးသတ်သောဆက်ကပ်ခြင်းမျိုးများ အလျှင်း မတွေ့ရပေ။ ဘုရားရှင်ဘက်၌ရှိသည်ဖြစ်စေ၊ မရှိသည်ဖြစ်စေ လမ်းခုလတ်ကိုးရိုးကားရား ဖြင့် အဆုံးသတ်သည် ဟူ၍မရှိပါ။

ကျမ်းတတ်တစ်ဦးမှ မည်သည့်ပညတ်သည် အမြတ်ဆုံး၊ အကြီးဆုံး ဖြစ်ပါသနည်းဟုမေးလျှင်၊ ယေရှုရှင် ၏အဖြေမှာ "သင်၏ဘုရားသခင်ထာဝရ ဘုရားကို စိတ်နှလုံးအကြွင်းမဲ့၊ ဥာဏ်ရှိသမျှ၊ အစွမ်း သတ္တိရှိ သမျှနှင့် ချစ်လော့" (မာကု၊ ၁၂း၃ဝ)။ ခရစ်တော်ကို ကျွန်ုပ်တို့၌ရှိသမျှအားအပ်နှံလျှင်၊ အခြား သခင်အတွက် ချန်ထား  စရာ မရှိတော့ပါ။ ထိုသို့သောပေးဆပ်ခြင်းမျိုးကို ကျွန်ုပ်တို့ပြုကြရမည်။

`မဿဲ၊ ၆း၂၄ ကိုဖတ်ပါ။ ထိုမှန်ကန်သောစကားတော်အတိုင်း သင် မည်သို့ခံစားခဲ့ရဖူးသနည်း။`

မှတ်သားရန်အချက်မှာ ယေရှုရှင်သည် ဘုရားသခင်ကိုလည်းကောင်း၊ ငွေကိုလည်းကောင်း ဆက်ကပ်နိုင် ရန် ခဲယဉ်းသည်ဟု မိန့်တော်မူခြင်းမရှိခဲ့ပါ။ ထိုနှစ်မျိုးလုံးကို မည်သို့ဆက်ကပ်ရမည်အကြောင်း သတိရှိ  ရန် သာ ဖြစ်သည်။ ကိုယ်တော်မိန့်တော်မူသည်မှာ "သင်တို့သည် ငါ့မျက်မှောက်၌နားထောင်သည် သာမက၊ မျက်ကွယ်၌ လည်း အစဉ်နားထောင်ကြသည်နှင့်အညီ၊ ကြောက်ရွံ့ တုန်လှုပ်သောစိတ်နှင့်၊ ကိုယ်ကိုကယ်တင်ခြင်း ငှာ ကိုယ်တိုင်ကြိုးစားအားထုတ် ကြလော့" (ဖိလိပ္ပိ၊ ၂း၁၂)

`၁ယော၊ ၂း၁၅-၁၇ ကိုဖတ်ပါ။ ကျွန်ုပ်တို့၏ကမ္ဘာပေါ်တွင် ဤအရာ သုံးမျိုးသည် မည်သို့ထင်ရှား  နေ သနည်း။ မည်မျှအန္တရာယ်ပေးနိုင်သနည်း။`

ရှင်ပေါလုရေးသားချက်၌ "မြေကြီးပေါ်၌ရှိသောအရာတို့ကို စွဲလမ်း သောစိတ်မရှိကြနှင့်။ အထက် အရာတို့ ကိုသာ စွဲလမ်းခြင်းရှိကြလော့" (ကောလော၊ ၃း၂)။ အမှန်ပင်လောကအရာတို့သည် ကျွန်ုပ်တို့၏ ရှေ့၌ နေ့စဉ်တွေ့နေရ    သည်။ မြင်ရသောအရာတို့သည် တပ်မက်စရာများရှိကြသည်။ အချိန်တိုင်း ကျွန်ုပ်တို့ကို ဆွဲဆောင်နေပါသည်။ ကျွန်ုပ်တို့၏နားထဲသို့ တိုးတိုးလေးတစ်မျိုး၊ အင်္ကျီလည်ပင်းကိုဆွဲထားခြင်းမျိုးနှင့်တစ်ဖုံ ဆွဲဆောင်နေပါသည်။ သစ္စာရှိ သည်ဆိုသောခရစ်ယာန်တို့ပင်လျှင် လောက၏ဆွဲဆောင်ခြင်းကိုခံနေရပါ   သလား။ ကျွန်ုပ်တို့အသိဥာဏ်ထဲ၌ ယင်းအရာအားလုံးသည် တစ်နေ့ ပျက်စီးသွားမည်ဖြစ်သော်လည်း ကျွန်ုပ်တို့ကို ဆွဲဆောင်မှုပြုဆဲဖြစ်သည်။ သတင်းကောင်းတစ်ရပ်အဖြစ် သခင်ဘုရားနှင့်ခွဲခွာသွားစေရန် လောက၏ ဆွဲဆောင်မှုကို အခွင့်မပေးရန်ဖြစ်သည်။

`၂ပေ၊ ၃း၁ဝ-၁၄ ကိုဖတ်ပါ။ ကျွန်ုပ်တို့အသက်ရှင်နေထိုင်စဉ် ကျွန်ုပ်တို့၌ရှိသောဥစ္စာများကို မည်သို့အသုံးပြုရမည်နည်း။`