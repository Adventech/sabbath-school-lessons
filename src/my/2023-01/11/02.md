---
title:  ဘုရားသခင်ကိုရှေ့တန်းတင်ပါ
date:   12/03/2023
---

`၆ရာ၊ ၂ဝး၁-၂၂ ကိုဖတ်ပါ။ ဒုက္ခပြဿနာနှင့်ရင်ဆိုင်ရတိုင်း ဖော်ပြပါအကြောင်းအရာကို သင်ခန်းစာယူပြီး ကျွန်ုပ်တို့မည်ကဲ့သို့ရင်ဆိုင်နိုင် မည်နည်း။`

ယောရှဖတ်မင်းကြီးအုပ်စိုးနေစဉ်အခါ ယုဒပြည်ကို ရန်သူများဝန်းရံ တိုက်ခိုက်ခဲ့သည်။ ယောရှဖတ်သည် ရဲစွမ်းသတ္တိရှိသောမင်းကြီးတစ်းပါးဖြစ်၍၊ စစ်သည်ရဲမက်ဗိုလ်ခြေများစွာဖြင့် အင်အားတောင့်တင်းလျက်ရှိသည်။ မြို့ရိုး ရဲတိုက်များကို ခိုင်ခံ့စွာစီမံထားနိုင်သည်။ ရန်သူများကို အချိန်မရွေးရင်ဆိုင် နိုင်ရန် အဆင်သင့် ပြုလုပ်ထားသည်။ မင်းကြီးသည် မိမိ၏ခွန်အားကိုယုံကြည်  တတ်ခြင်းမဟုတ်၊ ဘုရားရှင်၏ တန်ခိုးတော်ကို သာလျှင် မှီခိုသူဖြစ်သည်။ ထာဝရဘုရားကိုအစဉ်ရှာဖွေသူဖြစ်သည်။ ယုဒတစ်ပြည်လုံး အစာရှောင်ရန် အမိန့် ထုတ် ခဲ့သည်။ လူအပေါင်းတို့သည် ဗိမာန်တော်သို့စုရုံးလာကြပြီး ရှောလမုန်မင်းကြီးရန်သူနှင့်ရင်ဆိုင်ရသောအခါ ဆုတောင်းမှုပြုသကဲ့သို့ ဆုတောင်း ချက်မျိုးကိုဆုတောင်းခဲ့သည်။ ဘုရားသခင်၏ရှေ့တော်၌ ယောက်ျားကြီး အားလုံး ရပ်နေလျက် သူတို့၏ဇနီးများ၊ သားသမီးများကိုလည်း ခေါ်ဆောင် လာခဲ့သည်။ ဘုရားရှင်သည် ရန်သူတို့ကို ရုတ်ရုတ်သဲသဲရှုပ်ထွေးပေးစေရန် ဆုတောင်းကြ၏။ ထိုနောက်မှာ မင်းကြီးကိုယ်တိုင် ဆုတောင်း သည် မှာ "အို အကျွန်ုပ်တို့ဘုရားသခင်၊ သူတို့ကိုမစီရင်ဘဲနေတော်မူမည်လော။ အကျွန်ုပ်တို့ ကိုတိုက်အံ့သောငှာ လာသော ဤအလုံးအရင်းကြီးကို အကျွန်ုပ်တို့သည် ဆီးတား ခြင်းငှာမတတ်နိုင်ပါ။ အဘယ်သို့ပြုရမည်ကိုမသိပါ။ ကိုယ်တော်ကိုသာ မျှော်ကြည့်လျက်နေပါသည်ဟု ဆုတောင်း၏" (၆ရာ၊ ၂ဝး၁၂)။

သူတို့သည် ထိုကဲ့သို့ဘုရားရှင်ထံဆက်ကပ်အပ်နှံသောအခါ ဘုရား သခင်၏ဝိညာဉ်တော်သည် လူတစ်ဦး အပေါ်သို့သက်ရောက်လာပြီး ထိုဘုရားရှင် ၏လူက "ထိုအလုံးအရင်းကြီးကြောင့် မကြောက်ကြနှင့်၊ စိတ်မပျက် ကြနှင့်။  စစ်မှုသည် သင်တို့တာမဟုတ်။ ဘုရားသခင့်တာဖြစ်၏.....သင်တို့သည် စစ်တိုက် စရာအကြောင်း မရှိသည်ဖြစ်၍၊ တည်ကြည်စွာမတ်တတ်နေလျက်၊ ထာဝရ ဘုရားကယ်တင်တော်မူခြင်း ကျေးဇူးကို ကြည့်ရှု ကြလော့" (၆ရာ၊ ၂ဝး၁၅-၁၇)။

သို့ဖြစ်၍ နံနက်မိုးလင်းချိန်၌ မင်းကြီးသည် လူအပေါင်းတို့ကို စုရုံးစေသည်။ ဘုရားသခင်ကို ချီးမွမ်းသော သံစုံသီချင်းသံဖြင့် သီဆိုချီးမွမ်း စေသည်။ ထိုနောက်တွင် လူအပေါင်းတို့ကို ရဲရင့်သောအသံဖြင့် "သင်တို့၏ ဘုရားသခင်ကို ယုံကြည်ကြလော့။ သို့ပြုလျှင် တည်ကြည်ကြလိမ့်မည်။ ပုရောဖက်တော်တို့ကိုယုံကြည်ကြလော့။ သို့ပြုလျှင် အောင်မြင်ကြလိမ့်မည်ဟု မိန့်တော်မူ၏" (၆ရာ၊ ၂ဝး၂ဝ)။ ထိုနောက် သံစုံသီချင်းကိုဆိုစေပါသည်။ သူတို့၏ရန်သူတို့သည် အချင်းချင်းပြန်၍သတ်ကုန်ကြသည်။ "ထိုလူအပေါင်း တို့သည် တစ်ယောက်မျှမလွတ်" (၆ရာ၊ ၂ဝး၂၄)။ ယုဒလူတို့သည် လက်ရ ဥစ္စာများလွန်းသောကြောင့် သုံးရက်အထိသယ်ယူကြရသည်။ စတုတ္ထနေ့ ရောက်လျှင် ယေရုရှလင်မြို့သို့ပြန်လာကြ၏။ ပြန်လာရာလမ်း၌ သီချင်း ဆိုလျက်ပြန်လာကြသည်။

ယုဒလူတို့ကို ကယ်တင်သောဘုရားသခင်သည် ကျွန်ုပ်တို့ယခုကိုးကွယ် မြတ်နိုးသော ဘုရားရှင်ပင် ဖြစ်သည်။ ကိုယ်တော်၏ဘုန်းတန်ခိုးတော်သည် ယနေ့ကြီးမြတ်ခြင်းသည် ထိုအချိန်က ကြီးမြတ်ခြင်းနှင့် အတူတူ ပင်ဖြစ်သည်။ ကိုယ်တော်ကိုကိုးစားယုံကြည်၍ အလိုတော်အတိုင်းပို့ဆောင်ခြင်းကို ခံယူကြ ရမည်။

`၆ရာ၊ ၂ဝး၂ဝ ကိုဖတ်ပါ။ မြော်လင့်ခြင်းအသင်းသားများအတွက် မည်သို့သင်ခန်းစာယူနိုင်ပါသနည်း။`