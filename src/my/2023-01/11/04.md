---
title:  ရိုးသားရန်အချိန်ဖြစ်ပါသလား။
date:   14/03/2023
---

သတ္တမနေ့မြော်လင့်ခြင်းအသင်းသားများသည် ခက်ခဲသောအချိန်ကို မည်သို့ရင်ဆိုင်သင့်သနည်း။ စိတ်ဓာတ်ကျဆင်းနေရမည်လား။ လုံးဝစိတ်ဓာတ် ကျရန်မလိုပါ။ နောက်ဆုံးသောအချိန်ကာလနှင့် ယေရှုရှင် ကြွလာရန်အချိန် ဖြစ်နေချိန် ကျွန်ုပ်တို့ရှိသမျှ ပစ္စည်းကိုအသုံးချပြီး ဧဝံဂေလိသတင်းကောင်းကို ဝေငှဟောကြား ချင် ကြသည်။ ကိုယ်တော်ကိုချစ်သောသူအပေါင်းအား ကိုယ်တော် သည် အပြင်အဆင်ပြုတော်မူပါသည်။ တစ်နေ့တွင် လောကကမ္ဘာပေါ်ရှိရှိ သမျှအရာအားလုုံးသည် မီးဖြင့်လောင်ကျွမ်းခြင်းခံရမည်ကို နားလည်ထားပြီး ဖြစ်သည်။

`၂ပေ၊ ၃း၃-၁၂ ကိုဖတ်ပါ။ ရှင်ပေတရုမည်သို့ပြောခဲ့သနည်း။`

ဘုရားရှင်သည် ကားကြီးတစ်စီးကိုစေလွတ်လိုက်ပြီး ကျွန်ုပ်တို့အား ကောင်းကင်သို့ သယ်ဆောင် သွား မည် မဟုတ်မှန်းကို သိနေကြသည်။ အိမ်များ၊ ကားများအားလုံးသည် တစ်နေ့မီးဖြင့်သုတ်သင်ကာ အပြစ်များ နှင့် အတူ ပျက်စီး သွားကြရမည်ချည်းသာဖြစ်သည်။ ကျန်နေမည့်အရာမှာ ခရစ်တော်၏လက် ဒဏ်ရာသာဖြစ်မည်။ အခြားအရာအားလုံး ဖျက်ဆီးခံကြရမည်ဖြစ်သည်။

ထိုကြောင့် ကျွန်ုပ်တို့၌ရှိသမျှအရာအလုံးစုံကို မည်သို့အသုံးပြုမည်နည်း။ ယခုအချိန် ညီအစ်ကို မောင်နှမအားလုံး ရှိသမျှပစ္စည်းများကို ထပ်မံတိုးပွား စေမည့်အစား၊ အသုံးပြရမည့်အချိန်ရောက်လာပြီ။ ကျွန်ုပ်တို့သာ၍မြတ်သော ပြည်သို့ ပြောင်းရွေ့ရတော့မည်။ ကောင်းကင်နိုင်ငံတော်သို့ဝင်စားရတော့မည်။ ကမ္ဘာပေါ်နေထိုင်ရန် စွဲလမ်းခြင်းမပြုဘဲ လုပ်သင့်လုပ်ထိုက်သည်တို့ကို လုပ်ဆောင် ကြရန် အချိန်ရောက်ပြီ (Ellen G. White, Counsels on Stewardship, p. 59).

ထိုစကားကို သူမလွန်ခဲ့သောနှစ်တစ်ရာကျော်တွင် ရေးသားခဲ့သည်။ သို့သော် ယနေ့အထိ ထူးခြားမှု ရှိလာခြင်းမဖြစ်သေး။ အချိန်သည် အမြဲတိုတောင်း လှပါသည်။ အကြောင်းမှာ ကျွန်ုပ်တို့၏အသက်သည် အမြဲတမ်း မြန်ဆန် တိုတောင်းနေပါသည်။ နှစ်ခြောက်ဆယ်၊ နှစ်ရှစ်ဆယ် (သို့မဟုတ်) နှစ်တစ်ရာ (အသက်ရှည် သောမျိုးရိုးဗီဇနှင့် ကျန်းမာရေးကောင်းလျှင်) ထာဝရအသက်နှင့် နှိုင်းယှဉ်နိုင်မည်လား။ တစ်ပတ်အတွင်း သင်ခန်းစာကိုသင်ဖတ်၍ မပြီးဆုံးမီ သင်အသက်သေသွားနိုင်သည်။ ထိုမှတစ်ဖန် ယေရှုရှင်ကြွလာသောအခါမှ သာလျှင် သင်ပြန်၍သတိလည်လာလိမ့်မည်။ (အလွန်လျင်မြန်သောအဖြစ် အပျက်များဖြစ်သည်ကို သင်မသိ ဖြစ်နေပါသလား။)

ကျွန်ုပ်တို့မြော်လင့်ခြင်းအသင်းသားများအနေဖြင့် ထာဝရအလင်းတော်၌ ကျင်လည်သော အသက်တာ ဖြင့် အသက်ရှင်ကြရမည်။ ကျွန်ုပ်တို့အတွက်နှင့် မိသားစုအတွက်ကြိုတင်ပြင်ဆင်မှုများကို ပြုလုပ်ကြရမည် ဖြစ်သည်။ ချမ်းသာ ကြွယ်ဝမှုဖြင့်ကောင်းချီးခံစားနေရလျှင်လည်း ပျော်စရာမရှိပါ။ လောဘမတက်ရန် နှင့်ရက်ရောလှူဒါန်းခြင်းရှိရန်၊ မရှိဆင်းရဲသားများကိုကူညီရန်သာလိုပါသည်။ ယခုအသက်ရှင်စဉ် ထိုသို့မရှိလျှင် ဝိညာဉ်ပျက်စီးခြင်းဘဝသို့ ရောက်ရှိသွား လိမ့်မည်။

`ဆယ်နှစ်အတွင်းယေရှုကြွလာမည်ဟု သင်သိနေပါလျှင် သင်၏ အသက်တာကို မည်သို့ပြောင်းလဲ မည်နည်း။ သို့မဟုတ်၊ ငါးနှစ်အတွင်း၊ သုံးနှစ် အတွင်းဖြစ်မည်ဆိုလျှင် မည်သို့နည်း။`