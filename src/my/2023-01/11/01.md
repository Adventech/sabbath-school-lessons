---
title:  အချိန်ကိုတိတိကျကျစီမံခန့်ခွဲခြင်း
date:   11/03/2023
---

### ဖတ်ရန်ကျမ်းချက်များ။
၆ရာ၊ ၂ဝး၁-၂၂။ ၅ရာ၊ ၂၁း၁-၁၄။ ၂ပေ၊ ၃း၃-၁၂။ ၁ယော၊ ၂း၁၅-၁၇။ ဗျာ၊ ၁၃း၁၁-၁၇။

> <p>အလွတ်ကျမ်းချက်</p>
> "ကျေးဇူးချီးမွမ်းခြင်းယဇ်ကိုဘုရားသခင်အားပူဇော်လော့။သစ္စာကတိထားသည်အတိုင်း၊အမြင့်ဆုံးသော ဘုရား၌ သစ္စာဝတ်ကို ဖြေလော့။ အမှုရောက်သည်ကာလ၌ ငါ့ကိုပတ္ထနာပြုလော့။ ငါသည် ကယ်လွတ်မည်။ သင်သည်လည်း ငါ့ကိုချီးမွမ်းလိမ့်မည်ဟု မိန့်တော် မူ၏" (ဆာ၊ ၅ဝး၁၄၊၁၅)။

တစ်ခါတစ်ရံ ကျွန်ုပ်တို့အသက်တာအခြေအနေသည် ထိန်းမနိုင် သိမ်းမရ တလိမ့်ခေါက်ကွေး ဖြစ်နေ တတ်သည်။ စစ်ပွဲများ၊ သွေးထွက်သံယိုမှု၊ မှုခင်းများ၊ စိတ်မသမာမှုနှင့်ပြဿနာများ၊ သဘာဝဘေးဒဏ်၊ နိုင်ငံရေး၊ စီးပွားရေးအားလုံး ကမောက်ကမပျက်စီးကုန်သည်။ လူတစ်ဦးစီနှင့်မိသားစု တို့သည် အသက်ဆက်နိုင်ရန် ရှေးဦးစွာရှာကြံကြရသည်။ လုံခြုံမှုရှိရန် စဉ်းစား ကြရသည်။ မလုံခြုံ မရေရာသောအချိန်အခါမျိုးမှာ မိမိလုံခြုံရေးအတွက် ကြည့်နေ ကြည့်စားသဘောမျိုးဖြင့် အခြေအနေကိုနားလည်တတ်ရန် ကြုံးစားရသည်။

ကျွန်ုပ်တို့နေ့စဉ်အသက်တာသည် ကြေကွဲဝမ်းနည်းခြင်းနှင့် ဒွန်တွဲ လျက်ရှိသည်။ ပေးရန်အကြွေး၊ သားသမီးများကို ပြုစုပျိုးထောင်ရန် ရှိနေသည့် ဥစ္စာလေးများကို ထိန်းသိမ်းထားရန် စသည့်အကြောင်းများသည် ဦးနှောက်ခြောက်စရာဖြစ်စေပါသည်။ ဝတ်စရာ၊ စားစရာ၊ နေစရာအတွက် စိတ်ပူကြရသည်။ ယေရှုရှင် ဟောတော် မူသောတောင်ပေါ်ဒေသနာတရားတော်၌ အခြေခံကျသောလိုအပ်ချက်များကို ယေရှုရှင် မိန့်တော် မူခဲ့သည်။ "ထိုအရာ များကို သင်တို့သည်အသုံးလိုကြောင်းကို ကောင်းကင်ဘုံ၌ရှိတော်မူသော သင်တို့အဘသည် သိတော်မူ၏။ ဘုရားသခင်၏နိုင်ငံတော်နှင့်ဖြောင့်မတ်ခြင်း တရားကို ရှေးဦးစွာရှာကြလော့။ နောက်မှ ထိုအရာများကိုထပ်၍ပေးတော်မူ လတ္တံ့" (မဿဲ၊ ၆း၃၂၊၃၃)။

ကြိုးစားရုန်းကန်နေရချိန်တွင် ကိုယ်တော်ကိုပို၍အားကိုးရမည့်အချိန် ဖြစ်သည်။ ခိုင်မြဲသော ခြေလှမ်း များမှာ သမ္မာကျမ်း၏လမ်းညွှန်အတိုင်း လိုက်လျှောက်ရန်ဖြစ်သည်။