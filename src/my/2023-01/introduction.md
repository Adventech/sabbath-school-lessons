### သခင်လာသည့်တိုင်စီမံခန့်ခွဲပေးပါ
  
စကြဝဠာကိုဖန်ဆင်းသူ၊ ကျွန်ပ်တို့၏ထာဝရဘုရားရှင်၏အလိုတော်ကို အပြည့်အဝလိုက်နာ လုပ်ဆောင်ရန်မှာ လူသားများအတွက် ခက်ခဲလှ၏။ အံ့ဖွယ်သောအကြံအစည်တော်ကြီးဖြစ်သည်။ "ဘုရားသခင်၏ သားတော်ဟု ခေါ်ဝေါ်ခြင်းအခွင့်ကို ငါတို့သည်ရမည်အကြောင်း၊ ဘုရားသခင်သည် ငါတို့ကို အဘယ်မျှလောက်ချစ်တော်မူသည်ကို ကြည့်ရှုဆင်ခြင်ကြလော့။ လောကီသား တို့သည် ဘုရားသခင်ကို မသိသောကြောင့် ငါတို့ကိုလည်းမသိကြ" (၁ယော၊ ၃း၁)။ အယ်လင်ဂျီဝှိုက်မှလည်း သူမ၏ရေးသားချက်၌ "လူသားများ၏ ဂုဏ်သိက္ခာသည် သူ့ကိုယှဉ်ပြိုင်နိုင်ပါမည်လား" "အနန္တတန်ခိုးရှင်၏သားသမီး ဟု အခေါ်ခံ ရသောအခွင့်သည် မည်မျှအဆင့်အတန်းမြင့်မားသနည်း။ လောက၌ ချီးမြှင့်သောဂုဏ်ထူး၊ ရာထူးများသည် ကိုယ်တော်ကိုမီနိုင်ပါမည်လား" (Ellen G. White, God’s Amazing Grace, p341). လောက၏အမှောင်ထုကြီးစိုးနေ မှုကြောင့်သာ ယေရှုရှင်အားဖြင့် ကျွနု်ပ်တို့ရရှိခဲ့သောအရာများကို အပီအပြင် ပြသ ပေါ်လွင်နိုင်စွမ်း မရှိသေးခြင်းဖြစ်သည်။

ကျွန်ုပ်တို့သတိမပြုမိလျှင် လောက၏သွေးဆောင်ခြင်းများ၊ လောက အရာများတို့သည် ကျွန်ုပ် တို့ကို ခရစ်တော်နှင့်ဝေးရာအရပ်သို့ ဆွဲယူသွားပေ လိမ့်မည်။ ဘုရားရှင်၏နှုတ်ကပတ်တော်သည် စာတန် ဖြားယောင်း သွေးဆောင် ခြင်းကို ရှောင်ရှားနိုင်စေရန်အလို့ငှာ အစဉ်သတိပေးတတ်သည်။ ငွေရတတ် ခြင်းငှာ အလိုရှိသောသူသည်၊ အပြစ်သွေးဆောင်ခြင်း၊ ဖမ်းမိခြင်း၊ မိုက်မဲဖျက်ဆီး တတ်သောတပ်မက်ခြင်းများထဲသို့ ကျရောက်တတ်ကြ၏။ ထိုသို့သောအားဖြင့် လူတို့သည် အကျိုးနည်းခြင်း၊ ပျက်စီးခြင်း၌နစ်မွန်းတတ်ကြ၏။ အကြောင်း မူကား၊ ငွေကိုတပ်မက်ခြင်းသည် မကောင်းသောအမှုအပေါင်းတို့တွင် မူလ အမြစ်ဖြစ်သတည်း။ လူအချို့တို့သည် ငွေကိုတပ်မက်ခြင်းကြောင့် ယုံကြည်ခြင်းတရားလမ်းမှလွဲသွား၍၊ ပူပန်ခြင်းဝေဒနာများနှင့် ကိုယ်ကိုကိုယ်ထုတ်ချင်း ခတ်အောင်ထိုးကြပြီ" (၁တိ၊ ၆း၉၊၁ဝ)။

ဘုရားရှင်သည် ကျွန်ုပ်တို့ဥစ္စာပစ္စည်းငွေကြေးရရှိစေရန် နည်းလမ်း ကိုပေးထားသော်လည်း ပညာသတိအမြဲရှိရန် ရှင်ပေါလုအားဖြင့် သတိပေး ထားသည်မှာ "အကျိုးနည်းခြင်းနှင့်ပျက်စီးခြင်း" သို့ ရောက်တတ်သည်ဟုဆိုသည်။ သမ္မာကျမ်းစာ၌ ကျမ်းချက်ပေါင်း ၂,ဝဝဝ ကျော်သည် ဥစ္စာပစ္စည်းပိုင်ဆိုင် မှုကြောင့် စိတ်သဘောထားယိမ်းယိုင်တတ်ကြောင်း သတိပေးထားသည်။ ဘုရားရှင်သွန်သင်ထားခြင်းအရာ၌ စိတ်ဖိစီးမှုနှင့်ငွေကြေးရတတ်ခြင်းအပေါ် မည်သို့မည်ပုံသစ္စာရှိတည်ကြည်ရမည့်အကြောင်း ရှင်းလင်းစွာ သွန်သင် ထားပါသည်။ ကိုယ်တော်ပေးထားသောကောင်းချီးအပေါ် မည်သို့စီမံကွပ်ကဲမှုပြုရ မည်ကို အသေအချာ အကြံပေးထားပြီးဖြစ်သည်။

ယခုကွာတာသင်ခန်းစာအရ၊ ကိုယ်တော်ရှင်နှင့်ကျွန်ပ်တို့ဆက်ဆံ ရေးအတွင်း ကျွန်ုပ်တို့ ကိုးစား ယုံကြည်မှုကို မည်မျှမြှင့်တင်သွားရမည်၊ မည်မျှ သစ္စာရှိတည်ကြည်ရမည်အကြောင်း ရောင်း၍ ဝယ်၍ မရတော့သော အခြေအနေမှာပင် ကိုယ်တော်အပေါ်မည်မျှသစ္စာခံရမည်အကြောင်းကို လေ့လာသွားမည် (ဗျာ ၁၃း၁၇)။ သို့သော် ထိုသစ္စာရှိမှုမျိုးသည် ကိုယ်တော်ရှင်သာလျှင်ပေးမည်ဖြစ်သည်။ ကျွန်ုပ်တို့တာဝန်မှာ ပြင်ဆင်ကြရမည်။ ယခုအချိန်မှစ၍ ရင်ဆိုင်ရသမျှကို ကျွန်ုပ်တို့သစ္စာထားတည်ကြည်နေကြရမည်။

ဘုရားရှင်သည် အရာအားလုံးကိုပိုင်ဆိုင်ထားသူဖြစ်သည်။ ကိုယ်တော်နှင့်အတူ ကျွန်ုပ်တို့ လုပ်ဆောင်ကြလျှင် ကိုယ်တော်သည် ကျွန်ုပ်တို့အား သူ့ကို ဆွဲကိုင်ခွင့်အမြဲပေးလိမ့်မည်။ ကယ်တင်ရှင်ဘုရား၏ အကြံတော်မှာ လူသားတို့သည် သန့်ရှင်းစင်ကြယ်ခြင်း၊ ကူညီတတ်ခြင်းသဘောကိုပေးထားသည်။ ထိုအခွင့်အရေးကြောင့် ကိုယ်တော်ကိုကျွန်ုပ်တို့ကျေးဇူးတင်ကြပါစို့။ "မှောင်မိုက် တန်ခိုးမှလည်း ငါတို့ကိုနုတ်၍၊ ချစ်တော်မူသော သားတော်၏နိုင်ငံထဲသို့ သွင်းတော်မူ၏။ ထိုသားတော်၏အသွေးအားဖြင့် အပြစ်လွတ်တော် မူခြင်းဟူသော ရွေးနုတ်တော်မူခြင်းကျေးဇူးကို ငါတို့သည် ခံကြရ၏" (ကောလောသဲ၊ ၁း၁၃၊၁၄)။

ပညာရှိရှင်ဘုရင်ရှောလမုန်မင်းကြီးအားဖြင့် ဘုရားသခင်သည် မိမိ၏သားသမီးတို့ကို အကြံဥာဏ်ပေးခဲ့သည်။ "သင်သည် ကိုယ်ဥစ္စာနှင့် အဦးသီးသောအသီးအနှံရှိသမျှကို ထာဝရဘုရားအား ပူဇော်လော့" (သုတ္တံ၊ ၃း၉)။ ထိုအကြံပေးချက်သည် တန်ဖိုးရှိလှပါသည်။ "အိုထာဝရဘုရား၊ ကိုယ်တော်သည် ခပ်သိမ်းသောအရာတို့ကို ဖန်ဆင်းတော်မူပြီ။ ထိုအရာတို့သည် အလိုတော်ကြောင့်ဖြစ်၍ ဖန်ဆင်းလျက် ရှိကြပါ၏။ ထိုကြောင့် ကိုယ်တော်သည် ဘုန်းအသရေတန်ခိုးတော်ကို ခံစားထိုက်တော်မူ၏ဟု လျှောက်ဆို၍၊ ပလ္လင်တော်ရှေ့၌ မိမိတို့သရဖူများကိုချထားကြ၏။          (ဗျာ၊ ၄း၁၁)။

လောကီသားတို့၏ အမြင်ရှုထောင့်ဖြင့် ယခုနေထိုင်ရသောကာလသည် ခက်ခဲရှုပ်ထွေးသည် ဟုမြင်ကြသည်။ မည်သို့ပင်ရှိစေ၊ ခရစ်ယာန်များအတွက် ခရစ်တော်ကြိုတင်မိန့်ကြားခဲ့သော နောက်ဆုံးကာလ နိမိတ်လက္ခဏာ အကြောင်းများပြည့်စုံလာ၍ ဒုတိယအကြိမ်ကြွလာရန်ဖြစ်တော့သည်။ တံခါး နားရောက်နေပြီ ဟုဆိုသည်။ ယခုကွာတာသင်ခန်းစာသည် သင်တို့အားလုံး၏ ယုံကြည်ခြင်း၊ ကိုးစားခြင်းခွန်အားရရှိစေပြီး ရဲရင့်သောကိုယ်တော်၏စီမံခန့်ခွဲသူ၊ သစ္စာရှင်တစ်ဦးဖြစ်လာစေရန် ကျွန်ုပ်ဆုတောင်း၏။