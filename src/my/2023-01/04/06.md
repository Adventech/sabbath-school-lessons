---
title:  အထူးစီမံကိန်း-အိုးကြီးအလှူ
date:   26/01/2023
---

လေ့လာချက်အရ ရွေ့ပြောင်းမရသောပစ္စည်းများကို ပေးလှူသည့် ရာခိုင်နှုန်းမှာ လူတစ်ရာလျှင် ကိုးဦးသာ ရှိသည်။ ငွေ၊ ချက်လက်မှတ်၊ စုငွေ၊ စျေးကွက်ငွေကြေးရန်ပုံငွေ အစရှိသည်တို့သည် အသုံးပြုရလွယ်ကူသော ပိုင်ဆိုင် မှုဖြစ်သည်။ (၉၁) ရာခိုင်နှုန်းသော ကျွန်ုပ်တို့၏အခိုင်အမာထားရှိသည့် ပိုင်ဆိုင်မှုမှာ အိမ်၊ မွေးမြူသောကျွဲ၊ နွား၊ သိုး၊ ဆိတ်၊ ကြက် အစရှိသော ပိုင်ဆိုင်ခြင်းများနှင့် ဗြုန်းကနဲရွေ့ပြောင်း၍မရသောပစ္စည်းတို့ဖြစ်သည်။

ချက်ချင်းလက်လွတ်ရသောပစ္စည်းနှင့် လက်လွတ်၍မရသောပစ္စည်း နှစ်မျိုးကို ခွဲခြားသောအခါ အလွယ်ဆုံးဥပမာအနေဖြင့် ငွေတစ်ထောင်ကို ပုံးနှစ်လုံးထဲခွဲထည့်ထားခြင်းဖြင့် ပုံးအသေးတစ်လုံးထဲသို့ ၉ဝ ထည့်ထား၍ ပုံးအကြီးထဲသို့ ငွေ ၉၁ဝ ထည့်လိုက်သည်။ စုစုပေါင်း ၁ဝဝဝ။ ပုံးအသီးသီး အတွက် ဆယ်ရာခိုင်နှုန်း ဆယ်ဖို့တစ်ဖို့ကိုတွက်သော် ၉ဝ ထည့်ထားသော ပုံးအတွက် ၁ဝ ရာခိုင်နှုန်းသည် ၉ ကျပ်၊ ၉၁ဝ ကျပ် ထည့်ထားသောပုံး အတွက် ၁ဝ ရာခိုင်နှုန်းဆယ်ဖို့တစ်ဖို့သည် ၉၁ ကျပ်ဖြစ်သည်။ ပုံအသေးမှ ရသော ၉ ကျပ်ကို လွယ်လွယ်ကူကူသုံးနိုင်သောပိုက်ဆံနှင့် ပုံးအကြီးမှရှိသော ၉၁ ကျပ်ကိုမူ အမာခံပစ္စည်းဟု သဘောထား ၍ မထိမကိုင်ချင်သောစိတ်ရှိ ကြသည်။

အများစုသောလူတို့သည် အလှူငွေပေးရန် ပုံးအသေးထဲမှရသော နည်းပါးသည့်ငွေကိုသာယူ၍ အလှူထည့်တတ်လေ့ရှိသည်။ အလှူငွေထည့် ရာ၌လည်း အရွက်ကြီးနှင့်အရွက်သေးဆိုလျှင် အရွက်သေးကို မရမကရှာပြီး ထည့်လေ့ရှိသည်။ သို့သော် စိတ်ပြဌာန်းလာသောသူတစ်ဦးအနေဖြင့် ပုံးအသေး မှငွေကိုမယူဘဲ၊ ပုံးအကြီးမှယူ၍ အလှူငွေထည့်ကြသည်။ ထိုသို့ရှိသည် အကြောင်းကို သမ္မာကျမ်းစာ၌ များစွာဖော်ပြထားသည်။

`မာကု၊ ၁၄း၃-၉ နှင့် ယောဟန်၊ ၁၂း၂-၈ ကိုဖတ်ပါ။ ရှိမုန်အိမ်၌ ပွဲခံခြင်းတွင် မည်သူသည် အဓိကဖြစ်သနည်း။ မာရိဆက်သသောလက်ဆောင်သည် တန်ဖိုးမည်မျှထိုက်သနည်း။ ယေရှုဘုရားကို ထိုအချိန်တွင် အဘယ်ကြောင့် ဆီနှင့်လိမ်းခဲ့ပါသနည်း။`

မာရိ၏လက်ဆောင်သည် ဒေနာရိ (၃ဝဝ) တန်ဖိုးရှိသည်။ လူတစ်ယောက်၏တစ်နှစ်လုံးဝင်ငွေဖြစ်သည်။ ပုံးအကြီး၌ထည့်ထားသောငွေနှင့် တူသည်။ ယင်းအမှုပြုပြီးသည့်နောက်မှာ ယုဒသည် ယေရှုဘုရားကို ထိုငွေ၏ သုံးပုံတစ်ပုံသာပမာဏရှိသောငွေဖြင့် ရောင်းစားခဲ့သည်။ ပုံးအသေးထဲထည့် ထားသောငွေကဲ့သို့ဖြစ်သည်။ ငွေအကျပ်သုံးဆယ် (မဿဲ၊ ၂၆း၁၅)။ ချစ်ခြင်း မေတ္တာအမှန်ရှိနေလျှင် ပုံးအကြီးထဲမှငွေကိုထုတ်၍ ပေးနိုင် လိမ့်မည်။ ဘဏ်ထဲ မှစုထားသောငွေအကုန်ပေးနိုင်လိမ့်မည်။ သို့သော် ကျွန်ုပ်တို့လောဘအတ္တစိတ် ရှိလျှင် ယုဒကဲ့သို့ပင် ကျွန်ုပ်တို့၏ဝိညာဉ်ရေးကို ဘာမဟုတ်သောငွေပမာဏ ကလေးဖြင့် ရောင်းစားသွားလိမ့်မည်။

ဓမ္မသစ်ကျမ်း၌ ဗာနဗ၏လုပ်ဆောင်ချက်စိတ်သဒ္ဒါပြဌာန်းခြင်း အကြောင်းကို (၂၈) ကြိမ်တိတိ တွေ့ရ သည်။ သူ့ကို ရှင်ပေါလုရင်းနှီးသော မိတ်ဆွေဟုလည်းသိရသည်။ အမှုတော်ဆောင်ကြရာ၌ စွမ်းစွမ်းတမံလက်တွဲ ဆောင်ရွက်သူများဖြစ်သည်။ အဓိကအခြေခံပြုသော အမှုတော်အစပိုင်းကို မှတ်တမ်း၌တွေ့ရသည်။ တ၊ ၄း၃၆၊၃၇ ၌ သူ၏ပေးလှူခြင်းအကြောင်း ကိုတွေ့ရသည်။ အမှန်တကယ်ပင် ပုံးအကြီးထဲမှငွေကိုယူပြီး အလှူထည့် ခဲ့သူ ဖြစ်သည်။ ခရစ်တော်မိန့်တော်မူသောစကားတော်၌ တန်ခိုးပါသောစကားမှာ "အကြင်အရပ်၌ သင်တို့၏ ဘဏ္ဍာရှိ၏။ ထိုအရပ်၌ သင်တို့၏စိတ်နှလုံး ရောက်နေလိမ့်မည်" (မဿဲ၊ ၆း၂၁)။

`ခံယူရရှိသူနှင့် ပေးကမ်းဝေငှသူတို့၏ဆက်ကပ်ခြင်း၌ ပေးလှူခြင်း သည် အဘယ်ကြောင့် အရေးကြီး သနည်း။`