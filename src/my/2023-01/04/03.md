---
title:  အလှူငွေမည်မျှထည့်ရမည်နည်း။
date:   23/01/2023
---

`တရားဟော၊ ၁၆း၁၇ ကိုဖတ်ပါ။ ရာခိုင်နှုန်းအကန့်အသတ်ထားခြင်းထက် ဘုရားသခင်သည် ကျွန်ုပ်တို့ အလှူငွေမည်မျှထည့်ရမည်ကို ဖော်ပြထား ပါသလား။`

အလှူငွေသည် ကျွန်ုပ်တို့ဘဝတစ်လျှောက်လုံးခံစားရသော ကောင်းချီး များကိုရေတွက်ပြီး သိတတ်သော သဘောနှင့် ထည့်ဝင်ရန်လိုသည်။ ကိုယ်တော် ၏ကယ်တင်တော်မူခြင်းကျေးဇူး၊ ချပေးထားသောသုံးစားစရာနှင့် အခြား အခြားသောကောင်းချီးမျိုးစုံရှိနေသည်။ သို့ဖြစ်၍ အထက်ပါကျွန်ုပ်တို့ခံစား ရသော အရာအပေါင်းကို ရေတွက်ကြည့်သော် အလှူငွေထည့်ဝင်သောအခါ၌ ကျွန်ုပ်တို့ကောင်းချီးမည်မျှခံစားခဲ့ရကြောင်းကို အရင်းခံ ထားပြီး ပေးလှူကြရသည်။

"အကြင်သူ၌ များစွာသောဥစ္စာကိုအပ်နှင်း၏။ ထိုသူကို များစွာ တောင်းလိမ့်မည်" (လုကာ၊ ၁၂း၄၈)။

`ဆာ၊ ၁၁၆း၁၂-၁၄ ကိုဖတ်ပါ။ အခန်းငယ် ၁၂ ၏မေးခွန်းပုစ္ဆာကို ကျွန်ုပ်တို့မည်သို့ဖြေဆိုမည်နည်း။ အဖြေနှင့်ငွေကြေးပိုက်ဆံသည် မည်သို့ အံဝင်ခွင်ကျရှိသနည်း။`

ဘုရားရှင်ပေးသောကောင်းချီးမင်္ဂလာအပေါင်းကို ကျွန်ုပ်တို့မည်သို့ ပြန်၍ပေးဆပ်နိုင်မည်နည်း။ အဖြေမှာ အလွန်ရိုးရှင်းလှပါသည်။ ကျွန်ုပ်တို့ မည်သည့်နည်းနှင့်မျှ ပြန်၍ပေးနိုင်မည်မဟုတ်။ သို့သော် အကောင်းဆုံး နည်းလမ်းဟုထင်ရသောနည်းတစ်ခုမှာ ဘုရားသခင်ကို ပြန်၍ပေးနိုင်သော  နည်းမှာ ကျွန်ုပ်တို့ လူသား အချင်းချင်းကို ကူညီမစပေးခြင်းပင်ဖြစ်သည်။ ယေရှုရှင်သည် တပည့်တော်တို့ကို အမှုတော်အတွက် စေလွတ်သောအခါမှာ ကိုယ်တော်မိန့်တော်မူသောစကားရှိသည်။ "သင်တို့သည် အဖိုးမပေးဘဲ ကျေးဇူး တော်ကို ခံရကြပြီဖြစ်၍၊ အဖိုးမခံဘဲပေးကမ်းကြလော့" (မဿဲ၊ ၁ဝး၈)။ ကျွန်ုပ်တို့၏အလှူငွေသည်လည်း ခရစ်တော် ဘုရားသွန်သင်သောသဘော အတိုင်းဖြစ်ရမည်။ အတ္တထားသောစိတ်သဘောမှ မေတ္တာစိတ်ကိုပြောင်းလဲသွားရ မည်။ လူအများအတွက်ကျွန်ုပ် တို့သည် အကျိုးရှိစေသလို၊ ဘုရားရှင်၏ အမှုတော်အတွက်လည်း လုပ်ဆောင် ရမည့်တာဝန်ရှိနေပါသည်။

ဘုရားသခင်သည် လောကီသားများကိုချစ်တော်မူ၍ တစ်ပါးတည်း သောသားတော်ကို စွန့်တော်မူ ခဲ့ကြောင်းကို သတိရကြပါ။ နိစ္စဓူဝဖြစ်နေ လေ့ရှိသောသဘောတရားတစ်ခုမှာ လူတို့သည် မိမိကိုယ်ကိုသာ အလေးထားနေလျှင် အတ္တသဘောများပို၍ပို၍ နှလုံးသားထဲစွဲမြဲလာပေမည်။ ကပ်စေးနှဲ ခြင်းသဘော များရှိလေလေ ဖြစ်လာမည်။ ကျွန်ုပ်တို့မည်မျှကျေးဇူးတော်ကို ရရှိ ပိုင်ဆိုင်ခဲ့ရသည်၊ ကျွန်ုပ်တို့မည်မျှပမာဏဖြင့် ကျေးဇူးတော်ကို ပြန်၍သဘော ပေါက်နားလည်သည့်အခြေအနေကို အမြဲချိန်ဆကြည့်ကြရမည်။ ဘုရားသခင်၏ ရှေ့တော်မှောက်သို့ အလှူငွေနှင့်ဆယ်ဖို့တစ်ဖို့ကို ယူဆောင်လာရခြင်းသည်   ခရစ်ယာန်တို့၏ ဝိညာဉ်ရေးရာ တာဝန်ဝတ္တရားတစ်ခုဖြစ်သည်။ ယင်းကိစ္စကို လျစ်လျူရှုနေလျှင် ဝိညာဉ်သဘောပျက်စီးသွားသည်။ ထင်သည် ထက် ဝိညာဉ်ရေး၌ သာ၍ဆိုးသောအခြေအနေရောက်ရှိသွားလိမ့်မည်။ 

`သင်သည် အလှူငွေထည့်သောအခါ၊ မည်သည့်စိတ်သဘောဖြင့် ထည့်ဝင်သနည်း။ သင်နှင့်ဘုရားရှင်၏ဆက်သွယ်ခြင်းအခြေအနေကို ပြောနိုင် ပါသလား။`