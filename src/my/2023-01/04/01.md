---
title:  ယေရှုရှင်အတွက်အလှူ
date:   21/01/2023
---

### ဖတ်ရန်ကျမ်းချက်များ။
၂ကော၊ ၉း၆၊၇။ တရားဟော၊ ၁၆း၁၇။ ဆာလံ၊ ၁၁၆း၁၂-၁၈။ ၅ရာ၊ ၁၆း၂၉။ မာကု၊ ၁၂း၄၁-၄၄။ မာကု၊ ၁၄း၃-၉။

> <p>အလွတ်ကျမ်းချက်</p>
> "ငါ၌ထာဝရဘုရားပြုတော်မူသော ကျေးဇူးအလုံးစုံတို့ကို အဘယ်သို့ဆပ်ရမည်နည်း။ ကယ်တင်ခြင်း ခွက်ဖလားကိုကိုင်ယူ၍၊ ထာဝရဘုရား၏နာမတော်ကို ပဌနာပြုမည်။ ထာဝရဘုရားအား သစ္စာကတိ ထားသည် အတိုင်း၊ ထာဝရဘုရား၏လူများရှေ့၌ သစ္စာဝတ် ကိုဖြေမည်" (ဆာလံ၊ ၁၁၆း၁၂-၁၄)။

ဆယ်ဖို့တစ်ဖို့အပြင် အလှူငွေများလည်းရှိသေးသည်။ ဆယ်ဖို့တစ်ဖို့ (၁ဝ) ရာခိုင်နှုန်းကိုပေးပြီးနောက် ကျန်နေသော (၉ဝ) ရာခိုင်နှုန်း၌ ကျွန်ုပ်တို့ ပိုင်ဆိုင်ခွင့်ရသည်။ အလှူစေတနာရက်ရောခြင်းအလျောက် ဘုရားရှင်၏ လူတို့သည် မိမိတို့စိတ်ရှိသည်အတိုင်း အလှူမျိုးစုံကိုလှူဒါန်းထည့်ဝင်နိုင်သည်။ အပြစ်အတွက်ပေးသောအလှူငွေ၊ ကိုယ်တော်ရှင်၏ကရုဏာတော်ကို ရေတွက် မိ၍ ထည့်ဝင်လှူဒါန်းခြင်းဖြစ်သည်။ သို့မဟုတ် ကျေးဇူးတင်ခြင်း အလှူငွေ၊ ဘုရားရှင်ကွယ်ကာစောင်မတော်မူခြင်းအတွက် ပါဝင်လှူဒါန်းသောအလှူငွေ၊ ကျန်းမာရေးအတွက် ကောင်းချီးခံရ၍ ပေးချင်သောအလှူငွေ၊ အဆင်ပြေကြီးပွား လာသောကြောင့်လည်းကောင်း၊ ဘုရားရှင် စောင်မခြင်းအတွက်သော်လည်းကောင်း ပေးသောအလှူငွေများ အစရှိသည်တို့ဖြစ်ကြသည်။ ထိုအထဲမှ ဆင်းရဲ သားများအတွက်အလှူငွေ၊ ဝတ်ပြုကိုးကွယ်ရာနေရာကို တည်ဆောက်ထိန်းသိမ်းရန်အတွက် အလှူငွေလည်း ပါဝင်သည်။

ဘုရားရှင်သွန်းလောင်းပေးခဲ့သောကောင်းချီးမင်္ဂလာများကို ရေတွက် ကြလျှင် ကျွန်ုပ်တို့သည် အလှူငွေ ကို ပို၍ပို၍ပေးချင်လာတော့သည်။ ဘုရားရှင်၏ ပြုတော်မူသောကျေးဇူးတော်အတွက် ကျွန်ုပ်တို့ ပြန်၍ တန်ပြန်ချင်သောစိတ် ပြင်းပြလာ၏။ အထူးသဖြင့် ယေရှုရှင်ကိုစွန့်လွတ်တော်မူ၍ ကျွန်ုပ်တို့အတွက် အသေခံ စေသော ကျေးဇူးတော်ကို အထူးအလေးထားလာသည်။ "ကိုယ်တော်ကို  ကျွန်ုပ်တို့ချစ်ရခြင်းအကြောင်းမှာ ကိုယ်တော်သည် ဦးစွာကျွန်ုပ်တို့ကိုချစ်တော် မူသောကြောင့်ဖြစ်သည်" (၁ယော၊ ၄း၁၉)။ အသင်းတော်အနေဖြင့် ဒေသန္တရ အသင်းတော်ဖြစ်ဖြစ်၊ ကွန်ဖရင့်ဌာနချုပ်အသင်းတော်ဖြစ်ဖြစ်၊ တစ်ကမ္ဘာလုံးမှ အသင်းတော်တို့သည် ကျွန်ုပ်တို့ပေးသောအလှူဖြင့် ဘုရားရှင်၏အမှုတော်ကို တိုးတက်စေရန် ဆောင်ရွက်ကြသည်။ ယခုအပတ်မှာ ကျွန်ုပ်တို့လေ့လာသွား မည့်အကြောင်းအရာသည် လောက၌ရှိစဉ် ကျွနု်ပ်တို့သည် ဘုရားရှင်၏ အမှုတော် အတွက် အလှူငွေအားဖြင့်ပါဝင်ပြီး မည်သို့စီမံခန့်ခွဲမှုကိုပြုကြရမည် အကြောင်းဖြစ်သည်။