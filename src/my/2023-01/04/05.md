---
title:  ကျွန်ုပ်တို့၏အလှူများကိုဘုရားရှင်မှတ်သားထားသည်
date:   25/01/2023
---

`မာကု၊ ၁၂း၄၁-၄၄ ကိုဖတ်ပါ။ ကျွန်ုပ်တို့ချမ်းသာသည်ဖြစ်စေ၊ မချမ်းသာသည်ဖြစ်စေ ဖော်ပြပါ အကြောင်းအရာမှ မည်သို့သတင်းမျိုးရရှိ ရယူနိုင်ပါသနည်း။ ကျွန်ုပ်တို့ကို မည်သို့သောစည်းမျဉ်းစည်းကမ်းမျိုးကို သင်ကြားပေးထားသနည်း။ ယင်းအကြောင်းကိုအခြေခံ၍ ကျွန်ုပ်တို့၏ဝတ်ပြု ကိုးကွယ်ခြင်းအတွက် မည်သို့ လက်တွေ့လုပ်ဆောင်နိုင်မည်နည်း။`

ယေရှုနှင့်တပည့်တော်တို့သည် အလှူခံပုံးထားရှိသော ဗိမာန်တော် အနီးတွင်ရှိနေကြသည်။ ကိုယ်တော် သည် အလှူငွေလာထည့်သူများကို ကြည့်ရှု နေသည်။ ထိုအထဲမှ မုဆိုးမတစ်ဦးသည် ဒင်္ဂါးလေးနှစ်ပြားကို ကျစ်ကျစ်ပါအောင် ကိုင်ဆောင်လာပြီး အလှူခံပုံးအတွင်းသို့ လူသူမမြင်စေရန်ထည့်ခဲ့သည်။ သူမ၌ ရှိသောငွေ အားလုံးပင်ဖြစ်သည်။ ရှိသမျှအားလုံးကိုထည့်ဝင်သွားခြင်းပင်ဖြစ်သည်။ သို့သော်လည်း ယေရှုရှင်သည် သူမ၏ စိတ်သဘောထားကို အတပ်သိလိုက်သည်။ သူမသည် ဗိမာန်တော်၌လုပ်ဆောင်နေသော ဘုရားသခင်၏ အမှုတော်အပေါ် ယုံကြည်စိတ်ချမှုရှိသည်။ သူမ၌ လက်ဝယ်ရှိသမျှအားလုံးကို အမှုတော်အတွက် ပါဝင်သွားခဲ့သည်။ သူမတတ်နိုင်သမျှအကုန်အစင် ပါဝင် လုပ်ဆောင်သွားသည်။ သူမ၏လုပ်ဆောင်ချက်သည် ခေတ်အဆက်ဆက်တိုင်း၌ အောက်မေ့မှတ်သားဖွယ်ရာဖြစ်ခဲ့သည်။ ထာဝရပျော်ရွင်မှုရရှိသွားသည်။ သူမ၏ စိတ်နှလုံးသည် သူမထည့်ဝင်သောအလှူနှင့်အတူ တစ်သမတ်တည်းဖြစ်ခဲ့သည်။ ယင်း၏အကျိုးရလဒ်ကို ငွေကြေးပမာဏတန်ဖိုးဖြင့်မသတ်မှတ်၊ ဘုရားရှင်ကို ချစ်သောသဘောနှင့် အမှုတော်၌ စိတ်ပါဝင်စားခြင်း မည်မျှ ရှိသည့် အပေါ်၌ တွက်ချက်သတ်မှတ်ခဲ့သည်" (Ellen G. White, Counsel on Stewardship, p. 175. အခြားမေ့မရသောအချက်မှာ မုဆိုးမ၏အလှူကို ယေရှုရှင်ကိုယ်တိုင် အနှစ်သက်ဆုံးအလှူဟု ကြေညာလေ့ ရှိသည်။ ကိုယ်တော်အလိုရှိသော အလှူသည် ထိုသို့သောစိတ်ပြဌာန်းသည့်အလှူမျိုးဖြစ်သည်။ အသင်းတော် အတွက် ပါဝင်လှူဒါန်းရာ၌ ဘုရားရှင်၏အမှုတော်အတွက် ကိုယ်တော် ခေါ်တော်မူသောပါဝင်ခြင်းဖြစ်သည်။

`တမန်၊ ၁ဝး၁-၄ ကိုဖတ်ပါ။ ရောမတပ်မှူးကြီးသည် အဘယ်ကြောင့် ကောင်းကင်တမန်များ၏ လာရောက်လည်ပတ်ခြင်းကို အခွင့်ရရှိခဲ့သနည်း။ ကောင်းကင်မှတ်တမ်း၌ သူ၏လုပ်ဆောင်ချက်နှစ်မျိုးကို မည်သို့မှတ်တမ်းတင် ထားသနည်း။`

ကျွန်ုပ်တို့ဆုတောင်းသောအခါ၌ ဆုတောင်းသံကိုသာ ဘုရားရှင် အသိအမှတ်ပြုသည်မဟုတ်ပါ။ ကျွန်ုပ်တို့ ပေးသောအလှူ၌ စိတ်ပြဌာန်းခြင်း သဘောကိုလည်း မှတ်တမ်းပြုထားသည်။ ရေးသားထားချက်၌ "ကော်နေလိသည် ရက်ရောခြင်းစိတ်နှင့် အလှူပေးသောသူဖြစ်ကြောင်းဖော်ပြသည်။ "အကြောင်းမူကား၊ အကြင် အရပ်၌ သင်တို့၏ဘဏ္ဍာရှိ၏။ ထိုအရပ်သို့ သင်တို့၏စိတ်နှလုံးရောက်တတ်၏" (မဿဲ၊ ၆း၂၁)။ ကော်နေလိ၏

စိတ်နှလုံး သည် မိမိ၏အလှူနောက်သို့လိုက်ပါနေသည်။ သခင်ယေရှုရှင်၏အကြောင်းကို ပို၍ သိချင်၊ နားလည်ချင်သူလည်းဖြစ်သည်။ ဆုတောင်းခြင်းနှင့်အလှူပေးခြင်း နှစ်ရပ်သည် နီးကပ်စွာ ဆက်သွယ် ထားသည်။ ဘုရားရှင်ကိုမည်မျှချစ်ကြောင်း၊ လူအချင်းချင်းမည်မျှချစ်ကြောင်းကို ပြသပေးနေပါသည်။ ကြီးမြတ်သော ဘုရားရှင်၏ပညတ်ချက်နှစ်ပါး၌ "သင်၏ဘုရားသခင်ထာဝရဘုရားကို စိတ်နှလုံး အကြွင်းမဲ့၊ အစွမ်းသတ္တိရှိသမျှ၊ ဉဏ်ရှိသမျှနှင့်ချစ်လော့။ ကိုယ်နှင့်စပ်ဆိုင် သောသူကို ကိုယ်နှင့်အမျှချစ်လော့" (လုကာ၊ ၁ဝး၂၇)။ ပထမဦးစွာ ဆုတောင်း ဆက်ကပ်ခြင်းနှင့် ဒုတိယလိုက်လာလျက်ရှိသောအရာမှာ အလှူပေးခြင်းဖြစ် သည်။