---
title:  ဆက်လက်လေ့လာရန်။
date:   27/01/2023
---

ကောင်းကင်နိုင်ငံတော်ရှိ သတိရမှတ်သားထားသောစာအုပ်ထဲတွင် ဘုရားရှင်၏သားသမီး၊ မိသားစုတို့၏ ငွေကြေးသုံးစွဲမှု၊ သစ္စာရှိမှုအကြောင်း ကိုလည်း ရေးမှတ်ထားသည်။ "ကောင်းကင်တမန်တို့သည် ဘုရားသခင် အား ပြန်၍ပေးသောအလှူတိုင်းကိုလည်းကောင်း၊ ဘဏ္ဍာတိုက်အတွင်းသွင်းသော အလှူကိုလည်းကောင်း၊ သေချာစွာရေးမှတ်ထားသည်။ ကိုယ်တော်သွန်းလောင်း သောကောင်းချီးမှအစ အကုန်ရေးမှတ်သည်။ ဘုရားရှင် ၏ မျက်စိတော်သည် ကိုယ်တော်၏အမှုတော်အတွက် ပါဝင်ဆက်ကပ်သောအရာတိုင်းကို မြင်တွေ့ တော်မူ၏။ ပေးသူတို့၏စိတ်ရင်းဆန္ဒကိုလည်း မြင်တွေ့တော်မူပါသည်။ ပေးသောသူတို့၏စိတ်သဘောအခြေအနေကိုလည်း မှတ်တမ်းဦပသည်။ ကိုယ်တော်ရှင်ထံတော်မှ ခံစားရရှိသောကောင်းချီးမင်္ဂလာအပေါင်းတို့ကို အတ္တ မဆန်  ဆက်ကပ်၍ ပြန်ပေးသူအားလုံးကို ထပ်မံ၍ မိမိတို့၏လုပ်ရပ်အပေါ် ကောင်းချီးဆုလာဘ် ထပ်မံ သွန်းလောင်း ပေးမည်။ ထိုသူတို့ရိုးသားစွာဆက်ကပ် သောအရာများကို အလွဲသုံးစားပြုခြင်းခံရသည်တိုင်၊ ပေးဆပ်လှူသူနှင့် မဆိုင်ပါ။ ဘုရားရှင်၏ဘုန်းတော်သည် ဝိညာဉ်များကိုကယ်တင်ရန်အတွက်ဖြစ် သည်။ ပျောက်ဆုံးနေသော ဝိညာဉ်များအတွက် ရိုးသားစွာဆက်ကပ်အပ်နှံ ပါဝင်သူအတွက် ကိုယ်တော်၏ဘုန်းတော်ကိုသာ စိတ်ဝင်စားခြင်း ရှိသောကြောင့် မိမိတို့အတွက်ဆုလာဘ်သည် ဧကန်အမှန်ရရှိမည်သာဖြစ်သည်" (Ellen G. White, Testimonies for The Church. Vol. 2, p. 518).

"ဘုရားသခင်၏အလိုတော်မှာ လူတို့သည် ဆုတောင်းခြင်းနှင့်အတူ အမှုတော်အတွက် ရှေးရှုစီမံကြရန်ဖြစ်သည်။ သို့သော် ကော်နေလိနည်းတူ ဆုတောင်းခြင်းသက်သက်မဟုတ်ဘဲ ပေးကမ်းခြင်းကိုလည်း ပေါင်းထည့် လုပ် ဆောင်တတ်ရပါမည်။ ကျွန်ုပ်တို့၏ဆုတောင်းချက်နှင့် ပေးကမ်းလှူဒါန်း ခြင်းသည် ဘုရားသခင်၏ရှေ့တော်၌ အောက်မေ့ဖွယ်ရာဖြစ်လာလိမ့်မည်။ အလုပ်မပါဝင်သောယုံကြည်ခြင်းသည် ယုံကြည်ခြင်းအသေ၊ အသက်မဲ့ သော ယုံကြည်ခြင်းဖြစ်၏။ အသက်ရှိသောယုံကြည်ခြင်းသည်သာ ဘုရားရှင်နှစ်သက် တော်မူသည်။ ကျွန်ုပ်တို့ ဆုတောင်းစဉ် တတ်နိုင်သမျှကိုလည်း ပေးကမ်းကူညီ ကြရမည်။ ကျွနု်ပ်တို့အလုပ်နှင့်စိတ်ဆန္ဒဆုတောင်းခြင်းကို ပြည့်စုံစေရန်သာ ဖြစ်သည်။ ကျွန်ုပ်တို့၏ ယုံကြည်ခြင်းကို လက်တွေ့ပြသရာ၌ ဘုရားရှင်သည် မေ့လျော့ခြင်းမရှိ။ ကိုယ်တော်သည် ကောင်းမှုမှန်သမျှကိုမှတ်သားထားကာ ချစ်ခြင်းမေတ္တာနှင့်ကိုယ်ကိုဆက်ကပ်မှုမှန်သမျှကို မှတ်တမ်းပြုထားသည်။ ကျွန်ုပ်တို့၏ ယုံကြည်ခြင်းအကြောင်းကိုဖော်ြပရန် ကိုယ်တော်သည် လမ်းဖွင့် ပေးလိမ့်မည်။ ထိုယုံကြည်ခြင်းကို အလုပ်ဖြင့်သက်သေပြရမည်" (Ellen G. White, Atlantic Union Gleaner, June 17, 1903).