---
title:  ပေးလှူကြရန်တိုက်တွန်းနှိုးဆော်ခြင်း
date:   22/01/2023
---

ဘုရားရှင်ကို ကျွန်ုပ်တို့ချစ်ခြင်းအမှုမှာ ကိုယ်တော်သည်ဦးစွာကျွန်ုပ်တို့ကို စတင်ချစ်တော်မူသောကြောင့် ဖြစ်သည်။ ကျွန်ုပ်တို့ပြန်လည်ပေးဆပ် ခြင်းသည်လည်း ကိုယ်တော်ပေးခဲ့သောလက်ဆောင်တော်မြတ်အတွက် ပြန်၍ တုံ့ပြန်ခြင်းသဘောပင်ဖြစ်သည်။ ကျွန်ုပ်တို့သိရှိနေသည့်အတိုင်း ဘုရားရှင်သည်  ကျွန်ုပ်တို့အလှူငွေကို မျှော်လင့် နေရန်မလိုပါ။ ကျွနု်ပ်တို့ပေးသောလက်ဆောင် အလှူအားဖြင့်လည်း ဘုရားရှင်ကြီးပွား ချမ်းသာရန် မဟုတ်ပါ။ ဆာလံဆရာ၏ ရေးသားချက်၌ "အရာအားလုံးသည် ကိုယ်တော်ထံမှလာသည်။ ကိုယ်တော်၌ ရှိသောအရာကိုသာ ကျွန်ုပ်တို့ကိုယ်တော်ကို ပေးပြီ။ ဘုရားရှင်သည် မိမိ၏ ကရုဏာတော်ကို နှစ်သက် ကြောင်း ဖော်ပြခြင်းအားဖြင့် ကျွန်ုပ်တို့သည် တစ်ကိုယ် ကောင်းစားခြင်းသဘောကိုချိုးနှိမ်ကာ လိုအပ် နေသူများကို ကူညီ ပေးကမ်းမစ ခြင်းဖြင့် အားထုတ်မှုကိုဖော်ပြစေပါသည်။ ယင်းနည်းလမ်းသည် တစ်ခုတည်း သောနည်းလမ်းဖြစ်၍ ဘုရားရှင်ကိုချစ်ကြောင်းဖော်ပြသောလုပ်ရပ်ဖြစ်သည်။ အခြားနည်းလမ်းကို ကျွန်ုပ်တို့အတွက် ပြင်ဆင်ပေးခြင်း မရှိပါ (Ellen G. White, Counsel on Stewardship. P.  18).

ကျွန်ုပ်တို့၏ငွေကြေးများကို ယေရှုရှင်ထံသို့ဆက်ကပ်အပ်နှံသော အချိန်မှာ ကိုယ်တော်ကိုလည်းကောင်း၊ လူအချင်းချင်းကိုလည်းကောင်း မေတ္တာထားနိုင်ကြောင်းပြသခြင်းဖြစ်သည်။ သို့အတွက်ကြောင့် ပိုက်ဆံသည်  အကောင်းဘက်ပြုရန်အတွက် အမှန်ပင်ဘုန်းတန်ခိုးရှိနေသည်။ ယေရှုရှင်သည် ပိုက်ဆံငွေကြေး အကြောင်းနှင့် ပတ်သက်၍ အချိန်ယူစကားပြောဆိုခဲ့သည်။ ချမ်းသာကြွယ်ဝခြင်းအကြောင်းကိုလည်းပြောခဲ့သည်။ ကိုယ်တော် သည် အခြား အကြောင်းများထက် ငွေကြေးပိုက်ဆံနှင့်ချမ်းသာခြင်းအကြောင်းကို အချိန်ပေး ပြောဆို ခဲ့သည်။ မဿဲ၊ မာကုနှင့်လုကာ ကျမ်းသုံးကျမ်းတွင် အခန်းငယ်ခြောက်ခု တိုင်း၌ ငွေကြေးပိုက်ဆံအကြောင်းကို ယေရှုရှင် ပြောခဲ့သည်။ အခန်းငယ် ခြောက်ခုတိုင်းတွင် တစ်ခုသည် ယင်းအကြောင်းကိုဖော်ပြသည်။ ဧဝံဂေလိ သတင်းကောင်း တစ်ခုအဖြစ် ဘုရားသခင်သည် ကျွန်ုပ်တို့အား ငွေကိုတပ်မက် ခြင်းမှ လွတ်ကင်းစေသော သတင်းပါရှိသည်။

`မဿဲ၊ ၆း၃၁-၃၄ နှင့် တရားဟော၊ ၂၈း၁-၁၄ ကိုဖတ်ပါ။ ကျွနု်ပ်တို့နားထောင်မှုရှိလျှင် ဘုရားရှင်သည် မည်သို့ပြုလုပ်ပေးမည်အကြောင်း ကတိတော်ရှိသနည်း။ ဘုရားရှင်၏ကတိတော်ကိုရရှိနိုင်ရန် ကျွန်ုပ်တို့သည် တစ်ကိုယ်ကောင်း ဆန်သင့်ပါသလား။`

ကျွန်ုပ်တို့အလှူငွေထည့်ခြင်းကြောင့် ဘုရားရှင်အတွက် မိမိတို့၏ အတ္တသဘောကို ချိုးနှိမ်ကြောင်း ဖော်ပြခြင်းဖြစ်သည်။ နက်ရှိုင်းသောဝိညာဉ်ရေးရာ သဘောများလည်းဖြစ်စေနိုင်သည်။ ကျွန်ုပ် တို့၏ အသက်တာ ကို သခင်ဘုရား၏ လက်တော်သို့ လုံးလုံးအပ်နှံခြင်းကိုလည်း ပြသသည့်သဘောဖြစ်သည်။ အင်္ဂလိပ်လူမျိုး ဆိုရိုးစကားရှိသည်မှာ "ပါးစပ်ရှိသောနေရာမှာ ကိုယ့်ပိုက်ဆံကို ထားပါ" သင်သည် ဘုရားကိုချစ်ပါသည်ဟု ပါးစပ်မှပြောသော်လည်း ရက်ရောသောအလှူကိုပြသရန်လိုသေးသည်။ သို့မှသာ ချစ်ခြင်းမေတ္တာ   အမှန်ကို ပြသ နိုင်ပါမည်။

အလှူတစ်ခုသည် ဘုရားရှင်ကိုအကောင်းဆုံးပြင်ဆင်ပေးသူအဖြစ်ခံယူကာ စိတ်နှလုံးထဲ ကိုးစား ယုံကြည်နိုင်ခြင်းကြောင့် ပေးနိုင်သောစိတ်ရှိလာမည်။ ကျွန်ုပ်တို့၏ အလှူသည် ခရစ်တော်သခင်ကြောင့် ကယ်တင်ခြင်း ဆုလာဘ် ကိုရရှိခြင်းဖြစ်ကြောင်း သဘောပိုက်သည်။ ဘုရားရှင်လက်ခံနိုင်ရေး၊ ဘုရားရှင် စိတ်တော်နှင့်တွေ့နိုင်ရေးအတွက် ပေးလှူခြင်းမျိုးမဟုတ်ပါ။ ထိုအလှူသည် စိတ်ထဲမှနင့်နင့်ကာကာ ယုံကြည်ခြင်း ဖြင့် ခရစ်တော်ကိုလက်ခံယုံကြည်ကြောင်း နှင့်ကရုဏာတော်နှင့် ရွေးနုတ်ကယ်တင်တော်မူခြင်းကျေးဇူးကို သိတတ်ခြင်း သဘောဖြစ်သည်။

`၂ကော၊ ၉း၆၊၇ ကိုဖတ်ပါ။ ဘုရားရှင်မည်သို့မိန့်တော်မူသနည်း။ "လူတိုင်းကိုယ်အလိုအလျောက်လှူရ၏" ဟုဆိုသောအဓိပ္ပာယ်သည်မည်သို့နည်း။ ဝမ်းမြောက်ရွင်လန်းစွာပေးခြင်းကို ကျွန်ုပ်တို့မည်သို့ သင်ယူနိုင် မည်နည်း။`