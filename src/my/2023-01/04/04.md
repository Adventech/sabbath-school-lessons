---
title:  အလှူတော်ငွေနှင့်ဝတ်ပြုကိုးကွယ်ခြင်း
date:   24/01/2023
---

သမ္မာကျမ်းစာမှ ကျွန်ုပ်တို့မည်သည့်ပုံစံဖြင့် ဘုရားကိုဝတ်ပြုကိုးကွယ် ရမည်ဟု ညွန်ကြား ရေးသားခြင်း မရှိပါ။ သို့သော် တွေ့ရသောအကြောင်းအရာ အနည်းဆုံးလေးမျိုးဖြင့် ဘုရားရှင်၏ရှေ့တော်သို့ မည်သို့ရောက်လာ ရမည်ကို ဖော်ပြထားသည်။ ဓမ္မသစ်ကျမ်းတွင်တွေ့ရသည်မှာ ကျမ်းစာလေ့လာဟောပြော ခြင်း၊ ဆုတောင်းခြင်း၊ သီဆိုချီးမွမ်းထောမနာပြုခြင်းနှင့် ဆယ်ဖို့တစ်ဖို့နှင့် အလှူငွေပေးခြင်းတို့ဖြစ်သည်။

ဣသရေလလူ (မိသားစုအပါ) တစ်နှစ်လျှင် ယေရုရှလင်မြို့ရှိ ဗိမာန်တော်ဘုရားသခင်၏ရှေ့တော်၌ သုံးကြိမ်သုံးခါရောက်ရှိလာမည့်တာဝန် ကို သတ်မှတ်ထားသည်။ "ထိုအခါ ထာဝရဘုရားရှေ့တော်သို့ အဘယ် သူမျှ လက်ချဉ်းမပေါ်မလာရ" (တရားဟော၊ ၁၆း၁၆)။ တစ်နည်းဆိုရသော် ဝတ်ပြုခြင်းအစီအစဉ်မှာ ဆယ်ဖို့တစ်ဖို့နှင့်အလှူငွေထည့်ဝင်ခြင်းသည် အဓိကထား ရှိသည်။ ပသခါပွဲရှိသည်၊ ပင်တေကုတ္တေပွဲရှိသည်၊ သကေနေပွဲရှိသည်။ ထိုသို့အစရှိပွဲများသို့လာသော ဘုရားရှင်၏သားသမီးများသည် ဆယ်ဖို့တစ်ဖို့ နှင့်အလှူတော် ငွေကို ပြန်၍ယူဆောင်လာကြသည်။ လက်ဗလာဖြင့် ထိုပွဲတော် များသို့ရောက်ရှိလာမည့်သူတစ်ယောက်မျှမရှိပါ။ 

တစ်နည်းဆိုရသော် ရှေးခေတ်ဣသရေလလူမျိုးတို့သည် ဆယ်ဖို့ တစ်ဖို့နှင့်အလှူတော်ငွေပေးခြင်းကို ဝတ်ပြုကိုးကွယ်ခြင်း၏အဓိကအခရာနေရာ သဘောပိုက်ကြခြင်းဖြစ်သည်။ စစ်မှန်သောဝတ်ပြုကိုးကွယ်ခြင်း ၌စကားပြောခြင်း၊ သီချင်းဆိုခြင်း၊ ဆုတောင်းခြင်း၊ ဘုရားကိုကျေးဇူးတင်ပါသည်ပြောရုံနှင့် မလုံလောက်ပါ။ ကျေးဇူးတင်ကြောင်းကို ဆယ်ဖို့တစ်ဖို့အလှူတော်ငွေဖြင့် ဆက်ကပ်ရန်လည်းလိုပါသည်။ ဘုရားရှင်၏ အိမ်တော်သို့ ကျွန်ုပ်တို့၏ အလှူငွေများကိုယူဆောင်လာရမည်ဖြစ်သည်။ ဗိမာန်တော်သို့ယူဆောင်လာ ကြသည်။ ယနေ့ ကျွနု်ပ်တို့ဘုရားကျောင်းသို့ ဥပုသ်နေ့ရောက်တိုင်း ဆယ်ဖို့ တစ်ဖို့နှင့်အလှူတော်ငွေကို ယူဆောင် လာခြင်းနှင့် တူသည်။ ထိုသို့ပြုခြင်းသည် ဝတ်ပြုခြင်းအစီအစဉ်တစ်ရပ်ပင်ဖြစ်သည်။

`၅ရာ၊ ၁၆း၂၉။ ဆာ၊ ၉၆း၈၊၉ နှင့် ဆာ၊ ၁၁၆း၁၆-၁၈ ကိုဖတ်ပါ။ ယင်းကျမ်းချက်များကို ဖတ်ပြီးသည် နောက် ကျွန်ုပ်တို့၏ဝတ်ပြုကိုးကွယ်ခြင်း၌ မည်သို့သောလုပ်ဆောင်မှုမျိုးကို ထည့်သွင်း လုပ်ဆောင် နိုင်သနည်း။`

လောက၌အသက်ရှင်စဉ်အခါ ဘုရားရှင်၏အမှုတော်အတွက် ပါဝင် စီမံခန့်ခွဲနေသောအခွင့်တာဝန်ကို ဘုရားရှင်ပေးထားလျက် ကျွန်ုပ်တို့မည်သို့ ပါဝင်၍လုပ်ဆောင်နေပါသနည်း။ ကျွန်ုပ်တို့အတွက် အခွင့်အရေးနှင့် တာဝန် ပေးခြင်းခံရသောအမှုဖြစ်နေ၍၊ အလှူငွေနှင့်ဆယ်ဖို့တစ်ဖို့ကို ပြန်၍ပေးကြရမည်။ ဘုရားရှင်သည် မိမိ၏သားသမီးများကို ကောင်းချီးပေးထား၍ မိမိ အမှုတော်အတွက် ပါဝင်စေသောအခါ၊ ကျွန်ုပ်တို့ကိုလည်း ဥပုသ်စာဖြေကျောင်း နှင့်ဝတ်ပြုခြင်းအစီအစဉ်တွင် ဆယ်ဖို့တစ်ဖို့နှင့်အလှူငွေကို ဝမ်းမြောက်ရွင်လန်းစွာ ပြန်၍ ဆက်ကပ်ရပါမည်။ အချို့သောနေရာများ၌ ဘုရားရှင်၏သားသမီးများ တို့သည် မိမိတို့၏ဆယ်ဖို့တစ်ဖို့နှင့် အလှူငွေကို အွန်လိုင်းဖြင့်ပြန်၍ထည့်ဝင် ကြသည်။ အခြားနည်းများဖြင့်လည်း ပြန်၍ပို့ပေးကြသည်။ မည်သည့် နည်းဖြင့်ဖြစ်စေ၊ ဆယ်ဖို့တစ်ဖို့နှင့်အလှူတော်ငွေပေးခြင်းသည် ဘုရားရှင်ကိုဝတ်ပြု ကိုးကွယ်ခြင်း၌ အဓိက နေရာမှပါဝင်ပါသည်။

`သင့်အနေဖြင့် ဘုရားရှင်ကိုကိုးကွယ်ခြင်း၌ ဆယ်ဖို့တစ်ဖို့နှင့်အလှူ တော်ငွေကိုထည့်ဝင်ခြင်းအပေါ် မည်သို့ခံစားရပါသနည်း။ ဘုရားရှင်နှင့် မည်သို့ပတ်သက်ကြောင်း သင်သက်သေပြခဲ့သနည်း။`