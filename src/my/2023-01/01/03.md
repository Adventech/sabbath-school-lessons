---
title:  ဘုရားရှင်သည်အရာအားလုံး၏ပိုင်ရှင်
date:   02/01/2023
---

`ဆာ၊ ၅ဝး၁ဝ-၁၂။ ဆာ၊ ၂၄း၁။ ၅ရာ၊ ၂၉း၁၃၊၁၄။ ဟဂ္ဂဲ၊ ၂း၈ ကိုဖတ်ပါ။ မည်ကဲ့သို့သောသတင်းစကားမျိုးကို တွေ့မြင်ရသနည်း။ ကျွန်ုပ်တို့အတွက် မည်သို့သောအမှန်တရားမျိုးနှင့် ကျွန်ုပ်တို့ပိုင်ဆိုင်သမျှအရာအားလုံး အပေါ် မည်သို့သက်ရောက်မှုရှိနေသနည်း။`

ရာဇဝင်ချုပ်ပထမစာစောင် အခန်းကြီး၊ ၁၇ သည် ဒါဝိဒ်မင်းကြီးမှ ဗိမာန်တော် တည်ဆောက် လိုသော ဆန္ဒရှိကြောင်း အစဖော်ရေးသားထားခဲ့သည်။  ရှင်ဘုရင်သည် မိမိ၏ဆန္ဒကို ပုရောဖက်နာသန်အား ထုတ်ဖော် ပြောကြားခဲ့သည်။ ပုရောဖက်နာသန်ကလည်း "အကြံတော်ရှိသမျှအတိုင်းပြုတော်မူပါ။ ဘုရားသခင် သည် ကိုယ်တော်နှင့်အတူရှိတော်မူသည်ဟု ပြန်လျှောက်၏"   (၅ရာ၊ ၁၇း၂)။ သို့ရာတွင် ထိုညတွင်းချင်းသည်ပင် ပုရောဖက်နာသန်၏ စကားသည် နာသန်ထံသို့ ဘုရားရှင်ချက်ချင်းတုံ့ပြန်လာခဲ့သည်။ ဒါဝိဒ်မင်းကြီးအား အကြံပေးရန် စကားဖြစ်သည်အတိုင်း ဒါဝိဒ်မင်းကြီးသည် စစ်မက်ခင်းကျင်း၊ စစ်တိုက်ရသောသူ၊ အသွေး သွန်းခြင်းအမှုများစွာကို ပြုခဲ့ရသောကြောင့် ဘုရားရှင်၏အိမ်တော်ကို မဆောက်လုပ် ရကြောင်း သတင်းပင် ဖြစ်သည်။ သူ၏ကိုယ်စား သားတော်မှဆောက်လုပ်ခွင့်ရမည်ဟု ဘုရားရှင် အမိန့်ပေး တော်မူခဲ့သည်။ ရှင်ဘုရင် ဒါဝိဒ်မင်းကြီးအနေဖြင့် မိမိသည် ပါဝင်ရန် အလွန်ဆန္ဒရှိနေသောကြောင့် ဆောက်လုပ်မှု ကိုပြုခွင့်မရရှိသော်လည်း ကြိုတင် အစီအစဉ်နှင့် ဆောက်လုပ်ရေးပစ္စည်းများစုဆောင်းခွင့်ပေးပါရန် တောင်းပန် ခဲ့သည်။ ဒါဝိဒ်မင်းကြီးသည် မိမိတောင်းဆိုချက်ကို ဘုရားရှင်အခွင့်ပေးလျှင် ကျန်ရှိသော အသက်တာ တစ်လျှောက် ကြီးမားအံ့ဖွယ် ကောင်းသော ထွင်းကျောက်များ၊ သစ်ကတိုး၊ တောင်တမာ၊ ယင်းစသည့် သစ်သားများ၊ သံထည်၊ ရွေထည်၊ ငွေထည်နှင့်ကြေးဝါ စသည့်မရေမတွက်နိုင်အောင် များပြားလွန်းလှသော   ဗိမာန်တော်ဆောက်လုပ်ရန် ပစ္စည်းအပေါင်းစုဆောင်းထားကာ ဆောက်လုပ် မည့်နေရာ၌ အဆင်သင့် စုပုံထားခဲ့သည်။ ဒါဝိဒ်မင်းသည် ဣသရေလအကြီးအကဲ များကိုခေါ်၍ ချီးမွမ်းခြင်းအမှု၊ ကျေးဇူးတင်ခြင်းအမှုကို ပြုလုပ်ခဲ့သည်။

၅ရာ၊ အခန်းကြီး၊ ၂၉း၁၃၊၁၄ ၌ လူပရိသတ်ကြီး၏အလယ်၌ ဒါဝိဒ်မင်းကြီး၏ဆုတောင်းချက်တွင် ဗိမာန်တော်ဆောက်လုပ်ရေးအတွက် လူထုကြီးနှင့်အချိန်ကုန်၊ ငွေကုန်ခံကာ ဗိမာန်တော်ဆောက်လုပ်ရန် ပြင်ဆင်ခြင်းအကြောင်းကို မည်သို့ပြောကြားခဲ့သနည်း။ အမှန်တကယ်ပင် လိုအပ်သောစကားပင်ဖြစ်သည်။ "အကျွန်ုပ်နှင့်အကျွန်ုပ်၏လူတို့သည် အဘယ်သို့သောသူဖြစ်ပါသနည်း။ ခပ်သိမ်းသောအရာတို့သည် တန်ခိုးတော် ကြောင့်ဖြစ်ပါ၏။ အကျွန်ုပ်တို့သည် ကိုယ်တော်၏ဥစ္စာထဲကသာ ကိုယ်တော်အား ပူဇော်ပါ၏။"

ထိုအချက်သည် ကျွန်ုပ်တို့အားလုံးအတွက် အရေးကြီးသောအချက် ဖြစ်သည်။ ချမ်းသာ၊ ဆင်းရဲ မည်သူ မဆို (အထူးသဖြင့် ချမ်းသာသောသူ များသတိပြုရမည်။) ဘုရားရှင်သည် အစကနဦးကပင် အရာခပ်သိမ်းကို ဖန်ဆင်းထားတော်မူခဲ့သည် (က၊ ၁း၁။ ယောဟန်၊ ၁း၃။ ဆာ၊ ၃၃း၆၊၉)။ ရှိရှိသမျှသောအရာအားလုံး၏ မူလပိုင်ရှင်အစစ်အမှန်သည် ဘုရားရှင်ပင် ဖြစ်သည်။ ကျွန်ုပ်တို့၌ရှိနေသမျှသော အရာအားလုံး အပါအဝင်လည်း ဖြစ်နေသည်။ မည်မျှခက်ခဲသောလုပ်ဆောင်ရန်အမှုဖြစ်နေပါစေ၊ ဘုရားရှင်အပေါ် ရိုးသားရန် အထူးလိုအပ် ပါသည်။ ဘုရားရှင်၏ပြုတော်မူခြင်းနှင့် ကရုဏာတော်မပါရှိပါက ကျွန်ုပ်တို့အဖို့အရာသည် အနတ္တ သက်သက် ဖြစ်လိမ့်မည်။ လောကကြီးမှာပင်ရှိလာနိုင်မည်မဟုတ်ပါ။ ထိုကြောင့် ကျွနု်ပ်တို့အသက်ရှင် ခြင်းအချိန်တိုင်း၌ အရာအားလုံးကို ဘုရားရှင်ပိုင်သတော်မူကြောင်းကို အထူး သတိပြုပါ။ ကိုယ်တော်ကိုချီးမွမ်းပါ၊ ကျေးဇူးတင်ပါ၊ ကောင်းမြတ်တော် မူခြင်းအတွက် အစဉ်ပြသပါ။ ထိုအရေးပါလှသောအမှန်တရားကို ကျွန်ုပ်တို့ ရှေးရှု သွားတတ် ကြရန်လိုပါသည်။

`"သို့ရာတွင် ကြည်ညိုသောစိတ်နှင့် ဤမျှလောက်ပူဇော်နိုင်အောင် အကျွန်ုပ်နှင့်အကျွန်ုပ်၏လူတို့သည် အဘယ်သို့သောသူဖြစ်ပါသနည်း" ၅ရာ၊ ၂၉း၁၄)။ အလွန်မှပင်လှပတင့်တယ်သောစကားလုံးဖြစ်၍ ကျွန်ုပ်တို့၏ စိတ် သဘောထားများနှင့် ကျွန်ုပ်တို့ပိုင်ဆိုင်ထားသောအရာအတွက် သက်ရောက်မှု မည်သို့ရှိပါသနည်း။`