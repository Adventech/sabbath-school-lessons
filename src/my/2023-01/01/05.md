---
title:  ဘုရားရှင်မိသားစုဝင်တို့၏တာဝန်ဝတ္တရားများ
date:   04/01/2023
---

ကျွန်ုပ်တို့ရရှိခံစားရသော ဘုရား၏ကောင်းချီးမင်္ဂလာအတွက် ဝမ်းမြောက်ပျော်ရွင်ကြသည်။ ထို့အပြင် ကိုယ်တော်၏မိသားစုဝင်အဖြစ် ပိုင်ဆိုင်ရသောအခြေအနေအတွက်သည် သာ၍ကျေနပ်ဖွယ်ဖြစ်သည်။

`တရားဟော၊ ၆း၅ နှင့် မဿဲ၊ ၂၂း၃၇ ကိုဖတ်ပါ။ မည်သို့ အဓိပ္ပာယ်ရှိ၍ ကျွန်ုပ်တို့မည်သို့ လုပ်ဆောင်ရန်ရှိသနည်း။`

ဘုရားသခင်ထာဝရဘုရားကို စိတ်နှလုံးအကြွင်းမဲ့ ဥာဏ်ရှိသမျှနှင့် မည်သို့ချစ်နိုင်မည်နည်း (မသဲ၊ ၂၂း၃၇)။ သမ္မာကျမ်းစာမှ ယင်းပုစ္ဆာ၏ အဖြေကို စိတ်ဝင်စားဖွယ်ဖြေဆိုပေးထားကြောင်း ကျွနု်ပ်တို့ဖတ်ရှုရသည်။ လူတို့မျှော်လင့်ထားသမျှသောပုံစံနှင့်မတူညီပါ။

`တရားဟော၊ ၁ဝး၁၂၊ ၁၃ နှင့် ၁ယော၊ ၅း၃ ကိုဖတ်ပါ။ ကျမ်း၏ ဖော်ပြချက်အကိုးအကားအရ၊ ကျွန်ုပ်တို့၌ ကြီးပွားများပြားသောဥစ္စာပစ္စည်းများ အတွက် ကောင်းကင်ဘုံရှင်ခမည်းတော်ကို မည်သို့တုံ့ပြန်ရကောင်းသည်ကို မည်သို့ဖော်ပြထားသနည်း။`

ပညတ်တော်ကိုစောင့်ရှောက်ခြင်းလော။ နာခံလိုက်လျှောက်ခြင်းလော။ အများသောခရစ်ယာန်တို့သည် ပညတ်တော်ကိုနာခံလိုက်လျှောက်ခြင်း (အထူး သဖြင့် စတုတ္တပညတ်ချက်) ကို အလေးထား စောင့်ရှောက်ခြင်း သည် ဘုရားကိုချစ်ကြောင်း၊ သစ္စာရှိကြောင်းနှင့် လူအချင်းချင်းကိုလည်း ချစ်ခြင်းတရား ထားရှိကြောင်း မှားယွင်းစွာခံယူနေလျက်ရှိကြသည်။ ဘုရားရှင်သည် အလွန် ရှင်းလင်းလှပါသည်။ ကိုယ်တော်ကိုချစ်ကြောင်း၊ အိမ်နီးချင်းစပ်ဆိုင်သူတို့ကို ချစ်ကြောင်းဖော်ပြနိုင်မှသာ ကိုယ်တော်၏ပညတ်တော်ကိုစောင့်ရှောက်သည်ဟု သတ်မှတ်သည်။

"ပညတ်တော်တို့ကိုစောင့်ခြင်းအရာသည် ဘုရားသခင်ကိုချစ်ရာရောက်၏" (၁ယော၊ ၅း၃)။ ကျမ်းချက်ကို ယေဘုယျသဘောဖြင့်ဖတ်ရှုသောအခါ၊ ဘုရားကိုချစ်သောကြောင့် ကျွန်ုပ်တို့ပညတ်တော် စောင့်ကြသည်ဟုထင်ရသည်။ အခြားတစ်နည်းဖြင့်စဉ်းစားဖတ်ရှုသောအခါ၊ ဘုရားရှင်၏ချစ်ခြင်းမေတ္တာတော် သည် ကိုယ်တော်၏ပညတ်တော်ကိုစောင့်ရှောက်ခြင်းအရသာကြောင့် ထိုမေတ္တာတော်အကြောင်းကို သိခွင့်ရသည်ဟု သဘောထားဖတ်ရှုနိုင်ပြန်သည်။

မဿဲ၊ ၇း၂၁-၂၇ တွင် ယေရှုမိန့်တော်မူသောစကားတော်၌ ဘုရားစကားကိုကြား၍ ကြားသမျှ အတိုင်းလုပ်ဆောင်သောသူတို့သည် ကျောက်ပေါ်၌ အိမ်ကိုဆောက်သောပညာရှိနှင့်တူသည်ဟု နှိုင်းယှဉ် ထားသည်။ ဘုရားစကား တော်ကိုကြားရ၍ လိုက်ပါလုပ်ဆောင်ခြင်းမဦပသူတို့မူကား၊ သဲပေါ်၌အိမ်ဆောက်သော လူမိုက်ကဲ့သို့ဖြစ်သည်ဟု မိန့်တော်မူပြန်သည်။ ရာသီဥတုဖောက်ပြန်လာလျှင် ထိုအိမ်သည် ပြိုလဲသွားလိမ့်မည်။ ဘုရားစကားကိုကြားသူခြင်းအတူတူပင်ဖြစ် သော်လည်း နာခံလိုက်လျှောက်ခြင်းရှိမှု၊ မရှိမှုအပေါ်မူတည်ပါသည်။ ရလဒ် အဖြစ်ကွာဟချက်မှာ သေခြင်းနှင့်ထာဝရအသက်ရရှိခြင်းပင်ဖြစ်သည်။

`ဘုရားရှင်ကိုချစ်ခြင်းသဘောနှင့် ပညတ်တော်ကိုနာခံလိုက်လျှောက်ခြင်းစပ်ကြား ဆက်စပ်မှုကို ဆင်ခြင်ပါ။ အဘယ်ကြောင့် ချစ်ခြင်းမေတ္တာသည် နည်းလမ်းတကျပြသရန်လိုအပ်သနည်း။ ပညတ်တော်ကို စောင့်ရှောက်ခြင်းသည် ချစ်ခြင်းမေတ္တာကိုဖော်ပြပါသလား။ (နားမထောင်ခြင်း၊ ပညတ်တော်ကိုနာခံမှု မရှိခြင်း၏အကျိုးဆက်ကိုစဉ်းစားပါ။)`