---
title:  ကျွန်ုပ်တို့သည်ဘုရားရှင်၏မိသားစုဝင်
date:   01/01/2023
---

> <p></p>
> "အထက်ဆိုခဲ့ပြီးသောအကြောင်းကြောင့်၊ ကောင်းကင်ပေါ်၊ မြေကြီး ပေါ်မှာရှိသော တစ်အိမ်ထောင်လုံး တည်းဟူသော သားတော်အပေါင်းတို့၏ အချုပ်အခြာဖြစ်တော်မူသော ငါတို့သခင်ယေရှုခရစ်၏ ခမည်းတော် ရှေ့မှာ  ငါသည် ဒူးထောက်၍ဆုတောင်းလေ့ရှိ၏" (ဧဖက်၊ ၃း၁၄၊၁၅)။

`ဖော်ပြပါ ကျမ်းချက်မှ မည်သို့သော အတွေးအခေါ်၊ မည်သို့သောမျှော်လင့်ချက်မျိုးပါရှိ နေပါသနည်း။`

ယေရှုရှင်အမှုတော်စတင်ခါစအချိန်၌ မိန့်တော်မူသောစကားတော်မှာ "ထိုကြောင့် သင်တို့ဆုတောင်း ရမည်မှာ၊ ကောင်းကင်ဘုံ၌ရှိတော်မူသော ကျွန်ုပ်တို့အဖ၊ ကိုယ်တော်၏နာမတော်အား ရိုသေ လေးမြတ်ခြင်း ရှိပါစေသော" (မဿဲ၊ ၆း၉)။ နောက်ပိုင်းများ၌လည်း တပည့်တော်တို့ကို ထိုနည်းနင်နင် ဆုတောင်းကြရန် သွန်သင်ခဲ့ပြန်သည် (လုကာ၊ ၁၁း၂)။ ယေရှုရှင် သည် မိမိခမည်းတော်ကို "ကောင်းကင်ဘုံရှင်အဖ" ဟူ၍ ခေါ်ဝေါ် သမုတ် စေပါသည်။ ယေရှုရှင် ရှင်ပြန်ထမြောက်လာ၍ မာရိနှင့်တွေ့တွေ့ချင်း မာရိမှ သူ့အားဖက်ရန် ကြိုးစား လာချိန်မှာ ယေရှုရှင်မိန့်သောစကားချက်၌ "ယေရှုကလည်း၊ ငါ့ကိုမဖက်နှင့်ဦး။ ငါသည် ငါ့ခမည်းတော်ထံသို့ မတက်ရသေး။ ငါ့ညီတို့ရှိရာသို့သွားလော့။ ငါ၏ခမည်းတော်တည်းဟူသော သင်တို့၏ ခမည်းတော်၊ ငါ၏ ဘုရားသခင်တည်းဟူသော သင်တို့၏ဘုရားသခင်ထံတော်သို့ ငါတက်ရမည်အကြောင်းအရာကို ကြားပြော လော့ဟု မိန့်တော်မူသည်" (ယောဟန်၊ ၂ဝး၁၇)။

ကျွန်ုပ်တို့သည် ယေရှုရှင်နှင့်ခမည်းတော်ချင်းကူညီနေကြသည်ဖြစ်၍၊ ကိုယ်တော်သည် ကျွန်ုပ်တို့၏ အစ်ကို၊ ကျွန်ုပ်တို့အားလုံးသည်   ကိုယ်တော်၏ညီငယ်၊ ညီမငယ်များဖြစ်ကြပြီ။ ယေရှုရှင်သည် လောက၏ မိသားစုဝင်ဖြစ်လာခဲ့သလို ကျွန်ုပ်တို့သည်လည်း ကောင်းကင်သားတို့နှင့် မိသားစုဝင် ဖြစ်ရသော အခွင့်ရရှိ သွားသည်။ "ကောင်းကင်မိသားစုနှင့်လောက မိသားစုတို့သည် တစ်ခုတည်း၊ တစ်လုံးတစ်ဝတည်းဖြစ်သွားသည်" (Ellen G. White, The Desire of Ages, p.832)

`ထွက်၊ ၃း၁ဝ။ ထွက်၊ ၅း၁ နှင့် ဂလာတိ၊ ၃း၂၆၊ ၂၉ ကိုဖတ်ပါ။ ယင်းကျမ်းချက်များတို့သည် ဘုရားရှင်နှင့်ကျွန်ုပ်တို့ မည်သို့ဆက်စပ်မှုရှိကြောင်း ဖော်ပြသနည်း။ အဘယ်မျှအားရစရာဖြစ်စေပါသနည်း။`

ဖန်ဆင်းထားသမျှသဘာဝလက်ရာတော်ကို ဆင်ခြင်သုံးသပ်ကြည့်ပါ။ သမ္မာကျမ်းစာမှ သွန်သင် ထားချက်အရ၊ ထာဝရဘုရားတည်ရှိတော်မူပါသည် ဟုဆိုရုံမကဘဲ၊ ကျွန်ုပ်တို့ကိုချစ်တော်မူသည်၊ ကျွန်ုပ်တို့နှင့် မိသားစုပုံစံ  သဘောမျိုးဖြင့် အမြဲဆက်သွယ်တည်ရှိတော်မူသည်၊ မကြာခဏ နှုတ်ကပတ်တော်အားဖြင့် မိတ်သဟာယဖွဲ့ခြင်းအကြောင်းကို ဖော်ပြနေပါသည်။ ဣသရေလ လူမျိုးကိုလည်း "ငါ၏လူမျိုး" ဟူ၍ သမုတ် တော်မူသည်။ ကျွန်ုပ်တို့အားလုံးကို ဘုရားသားသမီးများ" ဟုခေါ်ပြီး၊ ထာဝရဘုရားရှင်ကို "ကျွန်ုပ်တို့၏ အဖ" ဟု ညွန်ပြသွန်သင်ပေးထားသည်။ ဘုရားရှင်သည် ကျွန်ုပ်တို့ကို ချစ်သောအမူအရာမှာ မိသားစုတစ်ဦးနှင့်တစ်ဦး ချစ်ခြင်းပုံစံနှင့်တူညီနေပါသည်။ ကမ္ဘာမြေကြီးအတွက် မည်မျှသတင်းကောင်းတစ်ရပ်ဖြစ်စေပါသနည်း။ ရန်လိုသောသဘောတရားတစ်စုံတစ်ရာရှိပါသလား။

`တစ်ကမ္ဘာလုံးရှိလူသားတို့သည် မိသားစုစိတ်ဓာတ်ရှိကြသည်ဟု သဘောထားကြည့်ပါ။ ညီအစ်ကို မောင်နှမများသဖွယ် နေထိုင်ရသော ကမ္ဘာကြီးသည် မည်မျှကောင်းမည်နည်း။`