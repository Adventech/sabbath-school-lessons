---
title:  ဘုရားရှင်၏မိသားစုဝင်	၇
date:   31/12/2022
---

### ဖတ်ရန်ကျမ်းချက်များ။
ဂလာတိ၊ ၃း၂၆၊၂၉။  ဆာလံ၊ ၅ဝး၁ဝ-၁၂။  ၅ရာ၊ ၂၉း၁၃၊၁၄။  ဖိလိပ္ပိ၊ ၄း၁၉။ ၁ယော၊ ၅း၃။ မသဲ၊ ၆း၁၉-၂၁။

> <p>အလွတ်ကျမ်းချက်</p>
> "ဘုရားသခင်၏သားတော်ဟု ခေါ်ဝေါ်ခြင်းအခွင့်ကို ငါတို့ သည်ရမည်အကြောင်း၊ ဘုရားသခင်သည် ငါတို့ကို အဘယ်မျှလောက် ချစ်တော်မူသည်ကို ကြည့်ရှုဆင်ခြင်ကြလော့။ လောကီသားတို့သည် ဘုရားသခင်ကို မသိသောကြောင့်၊ ငါတို့ကိုလည်းမသိကြ" (၁ယော၊ ၃း၁)။

ခရစ်ယာန်ဖြစ်သည့်အလျောက် ကျွန်ုပ်တို့သည် ဘုရားရှင်နှင့်ဆက်စပ် နေမှုအပေါ် အလွန်အံ့သြ ကြရ သည်။ ကိုယ်တော်သည် ကျွန်ုပ်တို့ကိုယုံကြည် စိတ်ချစွာဖြင့် ကမ္ဘာမြေပေါ် နေထိုင် အသက်ရှင် စီမံခန့်ခွဲခြင်း အမှုကို လုံးဝအပ်နှင်း ထားသည်။ ကမ္ဘာကြီးစတင်ဖြစ်ပေါ်လာသည်နှင့် လူသား၏သမိုင်းကြောင်း အရ ဘုရားရှင် သည် ပြစ်မျိုးမထင် အနာအဆာကင်းလျက်ရှိသော ဖန်ဆင်း သမျှလက်ရာတော်ကို ထိန်းသိမ်းကြည့်ရှု စောင့်ရှောက်ရန် ကိုယ်စားလှယ်အဖြစ်ခန့်အပ်ထားသူတို့မှာ အာဒံနှင့်ဧဝဟူသော ကမ္ဘာဦးလူသားနှစ်ဦးပင် ဖြစ် သည် (က၊ ၂း၇-၉၊ ၁၅)။ တိရစ္ဆာန်တို့၏အမျိုးအမည်နာမကိုမှည့်ခေါ်စေခြင်း၊ ဧဒင်ဥယျာဉ်တော်ကိုလှပစေရန် ပြစုစေခြင်း၊ ကမ္ဘာမြေပေါ်၌ သားသမီးများစွာမွေးဖွား ပြည့်လျှံစေခြင်းအစရှိသည့် ဘုရားရှင်၏ကိုယ်စား လုပ်ဆောင်ရမည်တို့ကို တာဝန်ပေးခဲ့သည်။

ကမ္ဘာမြေသယံဇာတမျိုးစုံဖြင့်လည်း ကျွန်ုပ်တို့ကိုကောင်းချီးပေးခဲ့သေးသည်။ အထူးခြားဆုံးမှာ ကျွန်ုပ်တို့လူသားများသာလျှင် ကိုယ်တော်၏ သီးသန့်ကိုယ်စားလှယ်အဖြစ် ခန့်အပ်ထားခြင်းခံကြရသည်။ ကိုယ်တော်၏ အလုပ်အကိုင်မှန်သမျှကို စီမံခန့်ခွဲပေးရသော အခွင့်ကိုရသည်။ ပိုက်ဆံငွေ ကြေးကောက်ခံခြင်း၊ ငွေထုတ်ခွင့်စာရွက်ရေးသားခွင့်၊ လျှပ်စစ်အားအပြောင်း  အလဲပြုလုပ်ခြင်း၊ ရန်ပုံငွေရေးဆွဲခြင်း၊ ဘုရားကျောင်းသို့ ကျွန်ုပ်တို့ဆယ်ဖို့ တစ်ဖို့နှင့် အလှူငွေကိုယူဆောင်လာခြင်း အစရှိသည်တို့ရှိကြသည်။ ဘုရားရှင် သည် မိမိပေးထားသောကောင်းချီးများထဲမှ ကျွန်ုပ်တို့လိုအပ်သမျှကို အသုံးပြုပါရန် အခွင့်ပေးထားသည်။ လိုအပ်နေသောအခြားသူများအတွက်နှင့် သခင်၏ အမှုတော်တိုးတက်စေရေး၌ အသုံးပြုရန်ဖြစ်သည်။ သားသမီးများဖွားမြင်ရခြင်း အခွင့်ကိုပေးထားသော ဘုရားရှင်၏ကောင်းချီးသည် အလွန်ကြီးမားလှသည်။ ကိုယ်တော်အတွက် ကျောင်းကန်အဆောက်အဦများဆောက်လုပ်ရခြင်း၊ နောင် လာမည့်မျိုးဆက်သစ်များ အတွက် ပညာရေးလမ်းကြောင်းတည့်မတ်အားပေး ခြင်း အစရှိသည့်လုပ်ငန်းသည် အထူးမွန်မြတ်လွန်းပါသည်။

ယခုအပတ်လေ့လာရမည့်သင်ခန်းစာ၌ ဘုရားရှင်၏မိသားစုဝင်ဖြစ်ရ ခြင်း၌ ရရှိထားသော အခွင့်အရေး နှင့် တာဝန်ဝတ္တရားအကြောင်းများဖြစ်သည်။