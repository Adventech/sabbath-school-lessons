---
title:  ဆယ်ဖို့တစ်ဖို့သဘောတူညီချက်
date:   14/01/2023
---

### ဖတ်ရန်ကျမ်းချက်များ။
က၊ ၁၄း၁၈-၂ဝ။ မာလခိ၊ ၃း၁ဝ။ တရားဟော၊ ၁၂း၅-၁၄။ ဝတ်၊ ၂၇း၃ဝ။ ၃ရာ၊ ၁၇း၉-၁၆။ ၁ကော၊ ၄း၁၊၂။

> <p>အလွတ်ကျမ်းချက်</p>
> "ဆယ်ဖို့တစ်ဖို့ရှိသမျှကို ဘဏာတိုက်ထဲသို့သွင်း၍၊ ငါ့အိမ် တော်၌ စားစရာရှိစေခြင်းငှာပြုကြလော့။ ငါသည် မိုးကောင်းကင် ပြတင်းပေါက်ကိုဖွင့်၍ ကောင်းချီးမင်္ဂလာကို အကုန်အစင်သွန်းလောင်းမည်၊ မသွန်း လောင်းမည်ကို ထိုသို့စုံစမ်းကြလော့ဟု ကောင်းကင် ဗိုလ်ခြေအရှင်ထာဝရဘုရားမိန့်တော်မူ၏" (မာလခိ၊ ၃း၁ဝ)။

က၊ ၁၄ ၌ အာဗြံ၏တူဖြစ်သူလောတနှင့် မိသားစုဆွေမျိုးများ ရန်သူလာရောက်တိုက်ခိုက်သိမ်းပိုက်ပြီး သောဒုံဦမိ့မှဖမ်းဆီးခေါ်ဆောင်ခြင်းခံ ရကြောင်း မှတ်တမ်းရေးသားထားသည်။ ထိုသို့သတင်းကြားသည်နှင့် အာဗြံ သည် မိမိလူယုံများကိုစုစည်းပြီး ရန်သူနောက်သို့ချက်ချင်းလိုက်၍ တိုက်ခိုက် အနိုင်ယူလိုက်သည်။ တူဖြစ်သူ လောတနှင့်မိသားစုအားလုံးကိုလည်း ပြန်၍ ကယ်တင်လာနိုင်သည်။ သောဒုံမင်းကြီးသည် အလွန်ပင် အာဗြံကို ကျေးဇူး တင်လှ၍ အာဗြံံပြန်၍ယူလာသော စစ်ပွဲတွင်းမှပစ္စည်းအားလုံးကို အာဗြံ အား လက်ဆောင်အဖြစ် ပေးအပ်လိုက်သည်။ သို့သော် အာဗြံသည် ထို လက်ဆောင်များကို တစ်ခုမျှမယူသည့်အပြင် သူ၌ပိုင်ဆိုင်ထား သမျှသော ဥစ္စာပစ္စည်းအားလုံး၏ဆယ်ဖို့တစ်ဖို့ကို မေလခိဇေဒက်အားပေးလိုက်သည်။

အဗြံသည် ထိုသို့ဆယ်ဖို့တစ်ဖို့ကို စတင်ပေးပြီးသည်နှင့် ဘုရားရှင် ကသူ့အားမိန့်တော်မူချက်စကားသည်၊ "အချင်းအာဗြံ၊ မစိုးရိမ်နှင့်။ ငါသည် သင်၏အကွယ်အကာဖြစ်၏။ သင်၏အကျိုးသည် အလွန်ကြီးလှ၏ဟု မိန့်တော်မူ၏" (က၊ ၁၅း၁)။ ဘုရားသခင်သည် အာဗြံအားကာကွယ်ပေးသူ၊ အရာရာအတွက်ပြင်ဆင်ပေးသူဟု မိန့်တော်မူလျက် မစိုးရိမ်ပါရန်အားပေး ခဲ့သည်။ နောက်ပိုင်းအချိန်ကြာညောင်းပြီးမှ မောရှေမှဣသရေလ လူများအား ခါနာန်ပြည်တွင်းသို့ဝင်ရောက်ကြမည်အကြောင်းကို ပြောပြခဲ့သည်။ ခါနာန် ပြည်အတွင်းဝင်ရောက် အမွေခံသောအခါ၌ "လယ်ယာ၌တစ်နှစ်တစ်နှစ်တွင် သိမ်းရသောအသီးအနှံဆယ်ဖို့တစ်ဖို့ကို အမှန်ခွဲထားရမည်။ သင်တို့၏ဘုရား သခင်ထာဝရဘုရားသည်၊ နာမတော်ကိုတည်စေဖို့ရာ ရွေးကောက်တော်မူသော အရပ်၌......... သင်တို့၏ဘုရားသခင်ထာဝရဘုရားကို အစဉ်ကြောက်ရွံ့ရမည် အကြောင်း သင်ရကြလိမ့်မည်" (တရားဟော၊ ၁၄း၂၂၊၂၃)။

အယ်လင်ဂျီဝှိုက်၏ရေးသားချက်အရ "ဘာသာရေးကိစ္စနှင့်ပတ်သက် ၍ လူတို့သည် ဘုရားရှင်အား ပူဇော်ဘဏာဆက်သရမည်အကြောင်းသည် မောရှေစတင်သွန်သင်ပေးချိန်မှ ရှိလာသည်မဟုတ်ပါ။ အာဒံ၏ အသက်ရှင် နေထိုင်သောနေ့ရက်ကပင် ရှိနှင့်ပြီးသားဖြစ်သည်" (Testimonies for The Church, vol, p. 393).

ယင်းကိစ္စသည် ယနေ့ကျွန်ုပ်တို့အတွက် မည်သို့အဓိပ္ပာယ်ရှိသနည်း။