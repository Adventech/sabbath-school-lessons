---
title:  ဆယ်ဖို့တစ်ဖို့သည်ဆယ်ပုံတစ်ပုံနှင့်ညီသည်
date:   15/01/2023
---

အဘိဓာန်၏အဓိပ္ပာယ်ဖွင့်ဆိုချက်အရ၊ ဆယ်ဖို့တစ်ဖို့သည် တစ်စုံ တစ်ရာ၏ဆယ်ပုံပုံလျှင် တစ်ပုံပမာဏ ဖြစ်သည်ဟုရေးသားထားသည်။ (၁ဝ) ရာခိုင်နှုန်းဖြစ်သည်။ ယင်းသို့ အဓိပ္ပာယ်ဖွင့်ဆိုချက်သည် သမ္မာကျမ်းစာ ဖေါ်ပြထားသောအကြောင်းကို ကိုးကားယူခြင်းဖြစ်နိုင်သည်။ ဆယ်ဖို့တစ်ဖို့ဆိုရာ၌ တိုးပွားလာသော ကောင်းချီး မင်္ဂလာများအထဲမှ (၁ဝ) ရာခိုင်နှုန်းကို သီးသန့် ဘုရားရှင်အတွက်ဖြစ်ကြောင်း ကျွန်ုပ်တို့ နားလည်ထားသည့် အကြောင်းမှာ ကျွန်ုပ်တို့ပိုင်ဆိုင်ထားသမျှအားလုံးသည် ဘုရားပေးထားသောပစ္စည်းဥစ္စာများ ဖြစ်သည်။ ထိုကြောင့် ဆယ်ဖို့တစ်ဖို့နှင့်အလှူငွေကို ဘုရားသခင်အားဦးစား ပေး၍ ပြန်ပေးကြရမည်။ ဆယ်ဖို့တစ်ဖို့နှင့် ဆိုင်သောပညတ်ချက်ကို ဣသရေလ လူတို့အား သိနာတောင်၌ပြဌာန်းခဲ့ခြင်းအကြောင်းမှာ ဆယ်ဖို့တစ်ဖို့သည် သန့်ရှင်း၍ ဘုရားနှင့်သာဆိုင်သည် (ဝတ်၊ ၂၇း၃ဝ၊၃၂)။ ဘုရားရှင်သည် (၁ဝ) ရာခိုင်နှုန်းကိုသာတောင်းသည်။ အခြားအလှူငွေများကိုလည်း ဆယ်ဖို့ တစ်ဖို့ကဲ့သို့ ထပ်လောင်းပေးဆပ်ကာ ကျေးဇူးတင်ကြောင်း ကို ပြသရန် လိုသည်။ ဆယ်ဖို့တစ်ဖို့ပေးခြင်းသည် ကျွန်ုပ်တို့ခရစ်ယာန်များအတွက် ဆက်ကပ်မှု ရှိကြောင်းကို သက်သေထူပြ သောသဘောဖြစ်သည်။ သမ္မာကျမ်းစာ၌ ဆယ်ပုံ တစ်ပုံအတွက် ဘုရားသခင်ကိုပြန်ပေးရခြင်းအကြောင်းကို ရှာဖွေကြည့်သော် ထိုပမာဏထက်နည်းသောကျမ်းချက်ကို မတွေ့ရပါ။

`က၊ ၁၄း၁၈-၂ဝ နှင့် ဟေဗြဲ၊ ၇း၁-၉ ကိုဖတ်ပါ။ အာဗြံသည် မေလခိဇေဒက်ကိုတွေ့ဆုံရာ၌ မည်ကဲ့သို့ပြုလုပ်ခဲ့သနည်း။ ယင်းအကြောင်းသည် ရာဇဝင်တွင်ကျန်ခဲ့၍ ကျွန်ုပ်တို့မည်သို့ ဆက်လက် လုပ်ဆောင် ရမည်ကို သွန်သင်ပေးထားသနည်း။`

ဆယ်ဖို့တစ်ဖို့အကြောင်းကို စတင်ဖော်ပြသောကျမ်းချက်သည် က၊ ၁၄ ဖြစ်သည်။ အာဗြံသည် မေလခိဇေဒက်နှင့်တွေ့ဆုံပုံအကြောင်းကို မှတ်တမ်း ပြုထားသည်။ ကျမ်းစာ၌ ဆယ်ဖို့တစ်ဖို့ဟု ပြန်လည် ခေါ်ဆိုသော စကားဝေါဟာရ ၏အဓိပ္ပာယ်သည်လည်း ဆယ်ပုံပုံတစ်ပုံသဘောပင်ဖြစ်သည် (ဟေဗြဲ၊ ၇း၁-၉)။ ဟေဗြဲကျမ်း၏မှတ်တမ်းမှတ်ရာအဖြစ် မေလခိဇေဒက်နှင့်သခင်ယေရှုရှင် သည် လေဝိအမျိုးမှ ဆင်းသက်လာ သော ပုဂ္ဂိုလ်များမဟုတ်ဟုတွေ့ရသည်။ ထိုကြောင့် ဆယ်ဖို့တစ်ဖို့ပေးခြင်းဓလေ့သည် လေဝိအမျိုးအတွက် အထူးစတင် ကျင့်သုံးခြင်းမျိုးမဟုတ်ပါ။ ယုဒလူမျိုးများမှ မိရိုးဖလာအလေ့အကျင့်ထုံးစံမှလည်း ဆင်းသက်ခြင်း မျိုးမဟုတ်ပါ။ သိနာတောင်မှစ၍ ဟေဗြဲလူမျိုးများမှ စတင် ကျင့်သုံးသောဓလေ့လည်းမဟုတ်ပါ။

`က၊ ၂၈း၁၃၊၁၄၊ ၂ဝ-၂၂ ကိုဖတ်ပါ။ ယာကုပ်ကိုဘုရားသခင် မည်ကဲ့သို့ကတိပေး၍ ဘုရားသခင်ကို ယာကုပ်မည်သို့တုံ့ပြန်ခဲ့သနည်း။`

ယာကုပ်သည် မိမိအစ်ကို၏ဒေါသထွက်ခြင်းကိုခံရပြီး အိမ်မှထွက်ပြေး သွားစဉ် ညအချိန်၌ ကောင်းကင်သို့မီအောင်ထောင်ထားသော လှေကား တစ်စင်းကို အိပ်မက်မြင်မက်ခဲ့သည်။ ထိုလှေခါးပေါ်၌ ကောင်းကင်တမန်များ တက်ဆင်းနေသည်ဟုမြင်မက်သည်။ ဘုရားသခင်သည်လည်း လှေကားထိပ် ၌ရပ်နေပြီး ယာကုပ်ကိုအိမ်အထိ ပြန်ပို့ပေးမည်ကတိတော်ကိုရရှိခဲ့သည်။ တစ်ကိုယ်တည်းဖြစ်နေသောယာကုပ်သည် လူငယ်ကလေးပင်ဖြစ်၍ လေးနက် တည်ကြည်သောစကားမျိုးကို နှုတ်မှဆိုလာခဲ့သည်။ "ထာဝရဘုရားသည် ငါ၏ ဘုရားဖြစ်တော်မူလျှင်......ပေးသနားတော်မူသမျှတို့ကို ဆယ်ဖို့တစ်ဖို့ပူဇော် ပါမည်ဟူ၍ သစ္စာပြုလေ၏" (က၊ ၂၈း၂၁၊၂၂)။

`ဆယ်ဖို့တစ်ဖို့အကြောင်းနှင့်ပတ်သက်၍ ဥပုသ်နေ့ကဲ့သို့ အရေးကြီး ကြောင်း ကျွန်ုပ်တို့ အဘယ်ကြောင့် နားလည်ထားသင့်သနည်း။ ဣသရေလ လူမျိုးများကျင့်သုံးသော ဘာသာရေးထုံးတမ်းဓလေ့မဟုတ်ပါ။ ဣသရေလ လူမျိုးများခေတ်မှစတင်လာခြင်းမဟုတ်ပါ။ ကပ်တိုင်တော်အချိန်ပြီးသည်နောက် ယနေ့ကျွန်ုပ်တို့ နေထိုင်အသက်ရှင်သူများ မည်သို့သောအမှန်တရားကို စွဲကိုင် ထားရမည်နည်း။`