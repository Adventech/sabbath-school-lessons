---
title:  အသားတင်ဝင်ငွေကိုတွက်ချက်၍ဆယ်ဖို့တစ်ဖို့ပေးခြင်း
date:   18/01/2023
---

ကျွန်ုပ်တို့သည် ရရှိသောအသားတင်ဝင်ငွေမှ ဆယ်ဖို့တစ်ဖို့ကိုပေး သည်။ တစ်နာရီရရှိသောဝင်ငွေ သို့မဟုတ် လစာမှရရှိသောအသားတင် ငွေအားလုံးကိုတွက်၍ ဆယ်ဖို့တစ်ဖို့ထည့်ရသည်။ ယင်းနောက်တွင် ကျွန်ုပ်တို့ ရရှိသောအမြတ်အစွန်းထဲမှ စီးပွားရေးလုပ်ငန်းမှရရှိသောအကျိုးအမြတ်ကို တွက်ချက်၍ ဆယ်ဖို့တစ်ဖို့ ထည့်ရသည်။ အများစုသောတိုင်းပြည်တို့၌ အခွန်အစည်းသတ်မှတ်၍ အလုပ်သမားများ၏လုပ်အားခမှ နုတ်ယူသောအစိုးရ အစီအစဉ်ရှိကြသည်။ ကာကွယ်ရေးလုံခြုံရေးအတွက်၊ လမ်းတံတားများအတွက်၊ အလုပ်လက်မဲ့ဖြစ်သူများအတွက် စသည်ဖြင့် ပြန်၍အသုံးပြုကြသည်။  အသားတင်ဝင်ငွေဟုဆိုရာ၌ အခွန်ငွေမနုတ်မီ သတ်မှတ်သောဝင်ငွေကို ဆိုလိုသည်။ ကိုယ်ပိုင်လုပ်ငန်းလုပ်ကိုင်သူများအနေဖြင့် အရင်းကိုနုတ်ပြီး အသားတင်အမြတ်မှ အခွန်မဆောင်မီဝင်ငွေကိုတွက်ချက်ကာ ဆယ်ဖို့တစ်ဖို့ ထည့်ရသည်။ မြော်လင့်ခြင်းအသင်းတော်မှ ဆယ်ဖို့တစ်ဖို့ပေးခြင်းစနစ်ကို လေ့လာကြရာမှာ အသင်းသားများသည် အခွန် မပေးမီ အသားတင်ဝင်ငွေ အပေါ်မူတည်ပြီး ဆယ်ဖို့တစ်ဖို့ကိုပေးခြင်းအလေ့အထကိုကျင့်သုံးသည်။

`၃ရာ၊ ၁၇း၉-၁၆ ကိုဖတ်ပါ။ မုဆိုးမကြီးထံသို့ ဧလိယရောက်မလာမီ သူမ၏အခြေအနေမည်သို့ရှိသနည်း။ ပုရောဖက်ကြီးသည် သူမအား ဦးစွာပြုရမည့်အရာကို မည်သို့စေခိုင်းထားသနည်း။ မိမိအဖို့နှင့်သားငယ်အဖို့ စားမည့် အစာကို မည်သို့ဦပရမည်နည်း။ ထိုကိစ္စမှ ကျွန်ုပ်တို့မည်သို့သောသင်ခန်းစာကို ရရှိနိုင်ပါသနည်း။`

ဇရတ္တမြို့တွင်နေသောမုဆိုးမကို ဘုရားရှင်မှစေလွတ်လိုက်သော ဘုရား၏လူတစ်ဦးရောက်လာမည်ဟု ကြိုတင်မိန့်တော်မူခဲ့သည် (၃ရာ၊ ၁၇း၉)။ ဧလိယရောက်ရှိလာသောအခါမှာ သူမ၌ရင်ဆိုင်ရသောအခက်အခဲကို တင်ပြ ခဲ့သည်။ ဧလိယက ဦးစွာရေတစ်ခွက်အပြင် "မစိုးရိမ်နှင့်၊ သင်ဆိုသည်အတိုင်း သွား၍ပြုလော့။ သို့ရာတွင် ငါ့အဖို့မုန့်ပြားငယ်တစ်ပြားကို အလျင်လုပ်၍ယူခဲ့လော့။ နောက်မှ သင်နှင့်သင်၏သားငယ်အဖို့လုပ်လော့။ ဣသရေလအမျိုး၏ ဘုရားသခင်ထာဝရဘုရားမိန့်တော်မူသည်ကား၊ ထာဝရဘုရားသည် မြေပေါ်မှာ မိုးကို ရွာစေတော် မမူမီတိုင်အောင် အိုး၌ရှိသောမုန့်ညက်မကုန်၊ ဘူး၌ရှိသော ဆီမလျော့ရဟု မိန့်တော် မူကြောင်းကို ဆင့်ဆို၏" (၃ရာ၊ ၁၇း၁၃၊၁၄)။

ယင်းကိစ္စသည် ဧလိယအနေဖြင့် တစ်ကိုယ်ကောင်းဆန်ခြင်းသဘော လော၊ မုဆိုးမ၏ ယုံကြည်ခြင်းကို စမ်းသပ်ခြင်းသဘောလော၊ ယုံကြည်ခြင်းကို ပြသစေခြင်းသဘောလော။ အဖြေမှာဒွိဟဖြစ်စေနိုင်သည်။

အသားတင်ရရှိသောကောင်းချီး (ဝင်ငွေ) ကိုသတ်မှတ်ရာ၌ ကျွန်ုပ်တို့ ၏ဆုံးဖြတ်ချက်အပေါ် မူတည် နေ လိမ့်မည်။ အသင်းတော်အနေဖြင့် မည်သို့ လုပ်ပါ၊ မည်သို့ဖြင့်မလုပ်ရ၊ ထိုသို့မှမှန်မည်၊ မဟုတ်ပါကမှားသည် စသည့် အမိန့်မျိုးမပေးပါ။ ထို့ကြောင့် ကိုယ်တိုင်ရွေးချယ်ဆုံးဖြတ်ခြင်းသာလျှင် အဓိက ဖြစ်လိမ့်မည်။ တစ်မူထူး ခြားပုဂ္ဂိုလ်များတို့၏ လုပ်ပုံကိုင်ပုံဆုံးဖြတ်ပုံကို သွားရောက် တရားစီရင်ရန်လည်းမလိုပါ။ ကျွန်ုပ်တို့ကိုယ်စီကိုယ်င မိမိကိုယ်တိုင်သာ ဘုရား သခင်နှင့်ရင်ဆိုင်ဖြေရှင်းရကြမည်။ ဘုရားနှင့်သာရှင်းတမ်းပြုရပါမည်။ အဓိက မှာ ကျွန်ုပ်တို့၏ဆုံးဖြတ်ချက်အပေါ် ဘုရားရှင်စီရင်တော်မူလိမ့်မည်။ လူတိုင်း၊ စိတ်နှလုံးကြံစည်သမျှအတိုင်း လုပ်ဆောင်ချက်ကို ပြန်၍ပေးဆပ်ကြရလိမ့်    မည်။" (Ellen G. White, Testimonies for The Church, vol 4.p. 469).

`ကောင်းချီးခံစားနေရလျက် ဆယ်ဖို့တစ်ဖို့ကို တစ်ကြိမ်တစ်ခါမျှ မပေးဖူးသောသူတစ်ဦးကို သင့်အနေဖြင့် မည်သို့ရှင်းပြပါမည်နည်း။ ထိုကောင်းချီး မင်္ဂလာများကြောင့် သင်ဆယ်ဖို့တစ်ဖို့ပေးသောအခါ၊ သင်၏ ယုံကြည်ခြင်းကို မည်သို့ပို၍သန်မာစေသနည်း။`