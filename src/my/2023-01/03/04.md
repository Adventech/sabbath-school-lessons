---
title:  ဆယ်ဖို့တစ်ဖို့ထားရှိခြင်း၏ရည်ရွယ်ချက်
date:   17/01/2023
---

`ဝတ်၊ ၂၇း၃ဝ နှင့် တော၊ ၁၈း၂၁-၂၄ ကိုဖတ်ပါ။ ဘုရားရှင်သည် ဆယ်ဖို့တစ်ဖို့အားဖြင့် မည်သို့ လုပ်ဆောင်ရန် အကြံတော်ရှိသနည်း။`

ဘုရားရှင်သည် အရာအားလုံး၏ပိုင်ရှင်ဖြစ်သည် (ဆာ၊ ၂၄း၁)။ ကိုယ်တော်သည် ငွေကြေးပိုက်ဆံ မလိုအပ်ပါ။ သို့သော် ဆယ်ဖို့တစ်ဖို့သည် ကိုယ်တော်ပိုင်ဆိုင်သောအရာဖြစ်သည်။ မည်သို့ပြုလုပ်ရမည်ကိုလည်း ကျွန်ုပ် တို့ကိုပြောထားပြီးဖြစ်သည်။ ကိုယ်တော်၏အမှုတော်အတွက်အသုံးပြုရန် ယင်း ဆယ်ဖို့တစ်ဖို့အလှူငွေကို အသုံးပြုကြရမည်။ သို့ဖြစ်၍ အမှုတော်ကိုဆောင်ရွက် သူများအား ယင်းဆယ်ဖို့တစ်ဖို့ဖြင့် ထောက်ပံ့ကူညီပေး ရမည်။

လေဝိအမျိုးသည် ဓမ္မဟောင်းခေတ်၌ အမှုတော်ကိုအင်တိုက်အားတိုက် ဆောင်ရွက်သော သူများဖြစ် ကြသည်။ ကျန်ဣသရေလအမျိုးများကဲ့သို့ ဥစ္စာ ပစ္စည်းအမွေကို ရရှိသူများမဟုတ်ပါ။ လေဝိကိုပေးခဲ့သော မြို့များမှာ ခိုလှုံရာ မြို့အပါအဝင်ဖြစ်သည်။ မိမိတို့အတွက် တစ်ပိုင်တစ်နိုင်စိုက်ပျိုးနိုင်သောမြေကွက် လေးသာ ရရှိခွင့်ရသည်။ သူတို့ကို အခြားအမျိုးအနွယ်များက ဆယ်ဖို့တစ်ဖို့  ဖြင့်ထောက်ပံ့ပေးကြရသည်။ သူတို့ရရှိသော ဆယ်ဖို့တစ်ဖို့ထဲမှပြန်၍ သူတို့ သည်လည်း ဆယ်ဖို့တစ်ဖို့ကိုထည့်ကြသည်။

`တ၊ ၂ဝး၃၅ ကိုဖတ်ပါ။ မည်သို့သောသတင်းစကားမျိုးပါရှိနေ သနည်း။ ဆယ်ဖို့တစ်ဖို့နှင့်ဆိုင်သော မေးခွန်းပုစ္ဆာမျိုး မည်သို့ပါရှိသနည်း။`

ဆယ်ဖို့တစ်ဖို့ပေးခြင်းဓလေ့သည် အလွန်အရေးကြီးလှပါသည်။ အဘယ်ကြောင့်ဆိုသော် ဘုရားသခင် အပေါ်ယုံကြည်ကိုးစားခြင်းကို ဆောက်တည် နိုင်ခြင်းဖြစ်သည်။ သင်ရရှိသောဝင်ငွေ၏ ဆယ်ပုံပုံတစ်ပုံကို သင်ယူ ထားသည် ဖြစ်စေ၊ ပေးလိုက်သည်ဖြစ်စေ ထိုဆယ်ပုံတစ်ပုံသောပမာဏသည် ဘုရား ပိုင်သောပမာဏဖြစ်သည်။ သင်၏ယုံကြည်ခြင်းမည်မျှရှိကြောင်းကို ပြသသော သဘောဖြစ်သည်။ ထိုယုံကြည်ခြင်းကိုလေ့ကျင့်ပေးခြင်းဖြင့် သင်၏ယုံကြည်ခြင်း တိုးပွားသည်ထက် ပို၍တိုးပွားလာလိမ့်မည်။

နောက်ဆုံးသောနေ့ရက်ကာလအခြေအနေကို သင်စဉ်းစားပါ။ သင်၌ ငွေရှိနေသော်လည်း ဝယ်မရ၊ ရောင်းမရသောအချိန်ရောက်လာလိမ့်မည်။      ဗျာ၊ ၁၃-၁၄ ၌ ဖော်ပြပါရှိပြီးဖြစ်သည်။ (သင်ခန်းစာ ၁၁ ၌လည်း ဖော်ပြပေးမည်။) ဘုရားရှင်အပေါ်ကိုးစားခြင်းကို ပို၍တိုးတက်စေရန် ကိုယ်တော် ပြင်ဆင်ပေးထားသော တန်ခိုးတော်နှင့် မေတ္တာတော်သည်သာ ကျွန်ုပ်တို့ အားကိုးရန်ကျန်တော့သည်။ တစ်ကမ္ဘာလုံးမှ ကျွန်ုပ်တို့ကို ဆန့်ကျင်လာလိမ့်မည်။ ဆယ်ဖို့တစ်ဖို့ကို သစ္စာရှိစွာပြန်၍ပေးတတ်သောအကျင့်သည် ကိုယ်တော်ကို ကိုးစား နိုင်သော စိတ်များကို မြှင့်တင်ပေးနေသည်။ ယင်းအချိန်မရောက်မီ၊ ဘုရားသခင်သည် ကျွန်ုပ်တို့အား ကိုးစား ယုံကြည်တတ်ရန် လေ့ကျင့်သင်ကြား ပေးနေခြင်းဖြစ်သည်။ ကျွန်ုပ်တို့မည်သည့် အခြေအနေမျိုးသို့ ရောက်ရှိနေပါစေ၊ ဘုရားရှင်ကို ကိုးစားယုံကြည်နိုင်လာမည်။
	
ဒုတိယအကြောင်းအရာအနေဖြင့် ငွေကြေးအပေါ်သစ္စာရှိခြင်းသည် ဘုရားရှင်၏ ကောင်းချီးမင်္ဂလာ ကတိတော်ကို သာ၍ပြည့်စုံသွားစေမည်။ ဆယ်ဖို့တစ်ဖို့ပေးခြင်းဖြင့် ဘုရားရှင်၏ကတိတော်မှ ကောင်းကင် ပြတင်းပေါက် တံခါးကိုဖွင့်၍ ကျွန်ုပ်တို့သိုထားစရာ နေရာမရှိအောင် ကောင်းချီးသွန်းလောင်း ပေးမည်ဟု ကတိပြုထားသည်။ ကျွန်ုပ်တို့အတွက် လုံလောက်၍ ပိုလျှံနေသော အရာအားလုံးကို လိုနေသူများနှင့် ဘုရားရှင်၏အမှုတော်အတွက် ပါဝင်ကူညီ လုပ်ဆောင်လှူဒါန်းရန်ဖြစ်သည်။

`သင့်အနေဖြင့် အကြီးမြတ်ဆုံးသောသမ္မာတရား၏သွန်သင်ချက်၌ မည်သို့ခံစားချက်ရှိသနည်း။ "သင်ရရှိခြင်းထက်ပေးကမ်းရခြင်း" ကပို၍ ကောင်းချီးမင်္ဂလာဖြစ်သည်ဟု ယူဆပါသလား။`