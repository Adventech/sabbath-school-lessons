---
title:  အိမ်တော်ဘဏ္ဍာတိုက်အဘယ်မှာရှိသနည်း။
date:   16/01/2023
---

`မာလခိ၊ ၃း၁ဝ ကိုဖတ်ပါ။ ယင်းကျမ်းချက်ကို ဖတ်ရှုလေ့လာသော အခါ၊ ကျွန်ုပ်တို့၏ ဆယ်ဖို့တစ်ဖို့ ရှိသမျှကို မည်သည့်နေရာသို့အရောက်ပို့ရ မည်နည်း။`

ကျမ်းချက်၌ အတိအကျမည်သည့်နေရာဟုဖော်ပြခြင်းမပြုသော်လည်း ဘုရားသခင်၏လူတို့သည် "အိမ်တော်ဘဏ္ဍာတိုက်" မည်သည့်နေရာ၌ရှိ  သည်ကို ကောင်းစွာသိနေကြသည်။ ဘုရားရှင်ကလည်း ညွန်ကြားချက်ကို ထပ်၍ပေးသေးသည်။ "ငါ၏အိမ်တော်၌ စားစရာရှိစေခြင်းငှာ" (မာလခိ၊ ၃း၁ဝ)။ ထိုကြောင့် ဘုရားရှင်မိန့်တော်မူသော ငါ၏အိမ်တော်ဘဏာတိုက်ကို ကိုယ်တော်၏လူများက ဗိမာန်တော်ဟု တထစ်ချ သိရှိနေကြသည်။ သိနာတောင် ပေါ်မှမောရှေအား မည်သို့တည်ဆောက်ရမည်၊ အလျားမည်မျှ၊ အနံမည်မျှ၊ အမြင့်၊ အကျယ်အဝန်းစသည်ဖြင့် ညွန်ကြားသောဗိမာန်တော်ကိုဆိုလိုသည်။ နောက်ပိုင်းအချိန်၌ ဣသရေလလူတို့သည် ကတိတော်ပြည်ကိုဝင်ရောက်ဝင်စား အမွေခံယူခဲ့ပြီးနောက် နေရာဒေသ၏ဗဟိုဌာနကို "ရှိလော" မှာပထမဦးဆုံး သတ်မှတ်ထားခဲ့ကြသည်။ ထိုထက်သာ၍တည်မြဲစေသောနေရာကို နောက်တွင် ယေရုရှလင်မြို့ ဗိမာန်တော်ကို တည်ဆောက်ကြပြီး ဌာနချုပ်အဖြစ်သတ်မှတ် ကြသည်။

`တရားဟော၊ ၁၂း၅-၁၄ ကိုဖတ်ပါ။ အဆိုပါကျမ်းချက်အရ ဘုရား သခင်၏သားသမီးများတို့သည် မိမိတို့သဘောနှင့် ဆယ်ဖို့တစ်ဖို့ကိုသုံးစွဲစီမံ ခွင့်မရကြောင်းဖော်ပြထားသည်။ ယနေ့ယင်းကျမ်းချက်နှင့် ပတ်သက်၍ ကျွန်ုပ်တို့ မည်သည့်စည်းမျဉ်းစည်းကမ်းချက်များကိုလိုက်နာရန် လိုအပ်နေသနည်း။`

ဘုရားသခင်၏မိသားစုဝင်များဖြစ်နေရသော ကျွန်ုပ်တို့အနေဖြင့် ဘုရားသခင်သည် ဆယ်ဖို့တစ်ဖို့နှင့် ပတ်သက်၍ မည်သို့အလိုတော်ရှိကြောင်းကို သိလိုကြသည်။ နားလည်လိုကြသည်။ သမ္မာကျမ်း၏ဖော် ပြချက် အရ၊ နှစ် တစ်နှစ်လျှင် ပွဲတော်ကျင်းပသောပွဲရက်အချိန် သုံးကြိမ်သတ်မှတ်သည်။ ပသခါပွဲ၊ ပင်တေကုတ္တေပွဲနှင့် သကေနေပွဲ (ထွက်၊ ၂၃း၁၄-၁၇) လူတို့သည် ယေရုရှလင်  သို့သွား၍ မိမိတို့သိုထားသော ဆယ်ဖို့တစ်ဖို့နှင့် အလှူငွေကို ယူဆောင်သွားကြ ရသည်။ ထိုဆယ်ဖို့တစ်ဖို့နှင့်အလှူငွေအားဖြင့် ဘုရားရှင်ကိုချီးမွမ်းကိုးကွယ် ကြရမည်။ ထိုနောက်မှာ လေဝိအမျိုးတို့သည် ရရှိလာသောဆယ်ဖို့တစ်ဖို့ များကို ကမ္ဘာတစ်ဝန်းရှိ ဣသရေ လ လူမျိုးတို့ထံသို့ ခွဲဝေပေးကြသည် (၆ရာ၊ ၃၁း၁၁-၂၁။ နေဟမိ၊ ၁၂း၄၄-၄၇။ နေဟမိ၊ ၁၃း၈-၁၄)။ ထိုသို့ကျမ်းစာ နှင့်ညီသောဆယ်ဖို့တစ်ဖို့အသုံးပြုခြင်း စည်းမျဉ်းစည်းကမ်းကို သတ္တမနေ့ဥပုသ် အသင်းတော်မှ လက်တွေ့ ကျင့်သုံး လိုက်လျှောက်လျက်ရှိသည်။ ဒေသဆိုင်ရာ ကွန်ဖရင့်၊ မစ်ရှင်နှင့်ယူနီယံအစရှိသော ဌာနချုပ်ထားရှိရာမှ ကမ္ဘာ့အသင်း တော်ကိုယ်စားပြုပြီး အမှုတော်လုပ်ငန်းအတွက် စီမံခန့်ခွဲပေးဝေသုံးစွဲခြင်းကို ပြူကြသည်။

အသင်းသားများစိတ်ကျေနပ်စွာဖြင့် ဒေသန္တရအသင်းတော်သို့ ဆယ်ဖို့တစ်ဖို့ယူလာကြသည်။ ဝတ်ပြုခြင်း အစီအစဉ်တစ်ရပ်အဖြစ် ထည့်သွင်း လုပ်ဆောင်ကြသည်။ အသင်းသားများ မိမိတို့၏ ဆယ်ဖို့တစ်ဖို့နှင့်အလှူငွေ များကို ယူဆောင်လာကာ ထည့်ဝင်သူရှိနေသလို အဝေးရောက်အသင်းသား များလည်း အွန်လိုင်းမှတစ်ဆင့် အလှူငွေ၊ ဆယ်ဖို့တစ်ဖို့ပေးပို့ကြသည်။ ထိုနောက်မှာ ဒေသန္တရအသင်းတော်ငွေထိန်းမှ ကွန်ဖရင့်မစ်ရှင်ဌာနချုပ်သို့ စုဆောင်းရရှိသောဆယ်ဖို့တစ်ဖို့ကိုပေးပို့သည်။ ယင်းစနစ်သည် ဆယ်ဖို့တစ်ဖို့ ကိုစီမံခန့်ခွဲခြင်းစနစ်ဖြစ်သည်။ ထိုသို့ပြုရန်လည်း ဘုရားသခင်ကိုယ်တိုင် စတင်လုပ်ဆောင်ပြီး ဘိသိက် မြှောက်ထားသောလုပ်ရပ်ဖြစ်သည်။ သတ္တမနေ့ မြော်လင့်ခြင်းအသင်းတော်အနေဖြင့် ထိုသို့တစ်ကမ္ဘာလုံးသို့ စည်းစနစ်ချမှတ် ပြီး အသင်းတော်ပြန့်ပွားတိုးတက်စေရန် ဆောင်ရွက်လျက်ရှိပါသည်။

`ဆယ်ဖို့တစ်ဖို့ကို ကိုယ်ပေးချင်သူအားပေးလိုက်မည်ဆိုကြပါစို့၊ မြော်လင့်ခြင်းအသင်းတော် အတွင်းမှာ ပင် အသုံးပြုသွားခြင်း မျိုးလည်းဖြစ်သည် ဆိုပါစို့။ ကျွန်ုပ်တို့အသင်းတော်သည် မည်သို့သောအသင်းတော် ဖြစ်သွား မည်နည်း။ ထိုသို့နှုတ်ကပတ်တော်နှင့်မညီသော အတွေးအခေါ်မျိုးကို ကျွန်ုပ်တို့ အဘယ်ကြောင့် ကျင့်သုံးရန်လိုသနည်း။`