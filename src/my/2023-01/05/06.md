---
title:  အကြွေးကိုလျှော်ပစ်ပေးရသောကန့်သတ်ချိန်
date:   02/02/2023
---

`တရားဟော၊ ၁၅း၁-၅ ကိုဖတ်ပါ။ ဘုရားသခင်သည် မိမိ၏လူမျိုး တို့အား မည်ကဲ့သို့သွန်သင်ခဲ့ကြောင်း ကျမ်းချက်ကဖော်ပြသနည်း။`

ခုနစ်နှစ်နှင့်ဆိုင်သောအကြောင်းကို (ထွ၊ ၂၁း၂။ ဝတ်၊ ၂၅း၃၊၄)၊ ကျွန်များအတွက် သီးသန့်ကန့်သတ်ခြင်း မဟုတ်၊ မြေကိုလည်းလွတ်လပ်ခွင့် ပေးရသည်။ ကြွေးရှင်၊ ငွေချေးသူများအတွက်လည်း အကျုံးဝင်သည်။ အကြောင်းမှာ ရစရာအကြွေးကိုလျှော်ပစ်ပါ။ နှစ်အတန်ကြာသော်လည်း၊ ခုနစ်နှစ်အထိရှိနေသော်လည်း အကြွေးကိုပြန်၍တောင်းချင်သည်။ ယင်းကျမ်းချက်မှ ကျွနု်ပ်တို့မည်သည့်အကြောင်းအရာကိုသိရသနည်း။ ဘုရားသခင် သည် ငွေကြေးကိစ္စကိုအမှုမဲ့မထား၊ အလေးထားတော်မူကြောင်းကိုတွေ့ရသည်။ အထူးသဖြင့် ဣသရေလလူမျိုးတို့အတွက် အထူးကိစ္စဖြစ်သည်။ အကြွေး ရှိလျှင် မကောင်းမှုနောက်ဆက်တွဲများစွာ လိုက်ပါ လာတတ်သည်။ ကိုယ်တော် သည် ထိုအကြွေး၏ဆိုးကျိုးကို ရှောင်နိုင်သမျှဝေးဝေးရှောင်ကြရန် အထူး သတိ ပေးထားသည်။

ယခုအချိန်ကာလတွင် ကမ္ဘာ့ဒေသနေရာအနှံ့၌ လူများတို့သည် နေထိုင်ရန်အတွက် အိမ်ကို နှစ် ၃ဝ၊ နှစ် ၄ဝ အရစ်ကျဖြင့် ကြိုတင်ဝယ်ယူ ကြသည်။ အကြွေးနှင့်ဦကိတင်ဝယ်ထားရသောအိမ်များသည် အလွန်အဖိုးများ နေကြောင်းတွေ့ရသည်။

မိဘ၊ သားသမီး၊ ကျောင်းသူကျောင်းသားများတို့သည် အကြွေး အတက်ခံပြီး ပညာရေးအတွက် ငွေချေးကြသည်။ ဘွဲ့တစ်ခုရယူရန် အကြွေး တက်ခံပြီး ကျောင်းပြီးသည်နှင့် တစ်သက်လုံး အကြွေး ဆပ်သွားရသူ လည်း ရှိသည်။ အချို့သောသူတို့သည် မိမိတို့၏ပညာရေးအတွက် အတိုးဖြင့်ပိုက်ဆံ ချေးပြီး ကျောင်းတက် ကြရသည်။ အတိုးနှုန်းများလည်းမနည်းလှပါ။ ပညာရေး ထောက်ပံ့ကြေးများကိုလည်း ကြိုးစားကာရရှိနိုင်အောင် အမျိုးမျိုးကြိုးစားရသည်။ စည်းမျဉ်းစည်းကမ်းတကျဖြင့် အလုပ်ဦကိးစားပိုက်ဆံစုပြီး ရသမျှကို ကျောင်း စရိတ် ပေးကြရသည်။ အလုပ်တစ်ခုရရှိရေးအတွက် အသားကုန်ကြိုးစားရသည်။ မိဘတို့၏အကူအညီကိုယူရသည်။ သမ္မာကျမ်းစာရေးသားသောအချိန်၌ မိဘ တို့သည် သားသမီးများကိုအမွေပေးသောအခါ၊ လယ်ယာမြေများ ပေး၍ အသက်မွေးဝမ်းကျောင်းနိုင်ရန် စီစဉ်ပေးသည်။ ယနေ့ခေတ်၌ ထိုကဲ့သို့သော အမွေမျိုးကို ပညာပေးခြင်း၊ ပညာရအောင်စီစဉ်ပေး၍ အမွေပေးရသည်။ သို့မှသာ အသက်ကြီးလာလျှင် အားကိုးစရာဖြစ်လာခဲ့သည်။ 			ပြည့်စုံသောကမ္ဘာ၌ ချေးငှားရခြင်း၊ အကြွေးယူအကြွေးကောက်ရခြင်း မရှိနိုင်ပါ။ သို့သော် ကျွန်ုပ်တို့နေထိုင်သောကမ္ဘာသည် ပြည့်ဝစုံလင်သောကမ္ဘာ မဟုတ်၍ လိုအပ်လာသောအချိန်၌ ချေးငှား အကြွေး ယူရတော့သည်။ သင့်အနေဖြင့် သေသေချာချာစီစဉ်ပြီး အတိုးနှုန်းအနည်းဆုံးဖြင့် လိုအပ်နေသော ငွေကို ချေးငှား ရသည့်တိုင် မြန်မြန်ယူပြီး အမြန်ဆုံးအတိုးအရင်းကို ချက်ချင်းဦကိးစားပြန်ပေးပါ။ မည်မျှပင်အဆင်ပြေပါစေ၊ လူမှုဆက်ဆံရေး အတွက်ပြေပြစ်နေပါစေ၊ အကြွေးကိုရှောင်ရန်လိုပါသည်။ သမ္မာကျမ်းစာ၏ ချမှတ်သော ငွေကြေးစည်းမျဉ်းအရ နေ့စဉ်အသက်တာ၌ မလိုအပ်ဘဲအကြွေးယူပြီး ချေးငှားဝယ်ယူခြင်းကိစ္စကိုရှောင်ပါ။ အကြွေးသည် ကျွန်ုပ်တို့ကိုလည်းကောင်း၊ မိသားစုတို့ကိုလည်းကောင်း ကောင်းကျိုးပေးသောအရာမဟုတ်ပါ။

`သင့်အနေဖြင့် တခြားသူများကိုငွေချေးပေးနေလျှင် သင်၏စိတ်ထဲ၌ မည်မျှရိုးသား၍၊ မျှတမှုကြင်နာခြင်း စိတ်ရှိနေပါသနည်း။ ဘုရားသခင်၏ ရှေ့တော်၌ သင့်အနေဖြင့် ရိုးသားသောအဖြေကိုဖြေဆိုရဲပါမည်လား `