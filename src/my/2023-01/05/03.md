---
title:  ဘုရားစကားအတိုင်းအကြံပေးခြင်းကိုလိုက်နာပါ
date:   30/01/2023
---

ကျွန်ုပ်တို့သည် သက်ရှိပစ္စည်းဖြစ်၍ ကမ္ဘာပေါ်ရှိပစ္စည်းများနှင့်အတူ နေထိုင်အသက်ရှင်ကြရသည်။ အချိန်တိုင်း မှာ ကမ္ဘာကြီးသည် ကျွနု်ပ်တို့ကို ဆွဲဆောင်နေသည်။ သင်သည် အသွေးအသားနှင့် ဖြစ်လာခြင်း မျိုးမဟုတ်။ မာကျောသောသံမဏိလိုမျိုးစိတ်ရှိ၍ ခံစားချက်မဲ့ဥစ္စာပစ္စည်းနှင့် ချမ်းသာ ကြွယ်ဝခြင်းကို သာ တပ်မက်၍ ထီပေါက်ရန်၊ သူဌေးဖြစ်ရန်ကိုသာ စိတ်စော နေတတ်သည်။

ထိုကဲ့သို့ဖြစ်နေလျှင်လည်း အမှားအယွင်းမဟုတ်ပါ။ ကြိုးစား၍ ကြီးပွားချမ်းသာရန်၊ ကောင်းကောင်း မွန်မွန်နေထိုင်ရန် စိတ်ရှိကြသည်။ ပစ္စည်း ပိုင်ဆိုင်မှုနှင့်ချမ်းသာကြွယ်ဝမှု၊ ငွေရရှိရေးအတွက် ကျွန်ုပ်တို့ တစ်ယောက်မျှ ထောင်ချောက်အန္တရာယ်သို့ မရောက်သင့်ပါ။ အမှန်အတွက်သိရှိနေလျက် သစ္စာရှိစွာ ဘုရားရှင်၏ဘုန်းတန်ခိုးတော်၌ မှီခိုကြရသည်။ ထိုအချက်သည် အလွန်မှပင်အရေးကြီးသည်။ အကြောင်းမှာ ချမ်းသာဖို့ရန်အတွက် စုံစမ်းခြင်း သည် ဝိညာဉ်များပျက်စီးသွားစေရန်လမ်းသို့ ပို့ဆောင်ပေးလေ့ရှိသည်။

`မသဲ၊ ၆း၂၄ နှင့် ယော၊ ၂း၁၅ ကိုဖတ်ပါ။ မတူညီသောဖော်ပြချက် ဖြစ်သော်လည်း အဓိကဆိုလိုချက်သည် မည်သို့ဖြစ်သနည်း။`

လောကကိုချစ်ခြင်းစိတ်သဘောသည် လူအများတို့ကိုအကြွေးဝိုင်းစေ ပါသည်။ ထိုငွေကိုချစ်၍ မျှော်လင့်သည်အတိုင်းရရှိလာမည်ဟုထင်သော်လည်း လက်တွေ့မှာဖြစ်မလာပါ (ဒေ၊ ၄း၈)။

အကြွေးသည် စာတန်၏ပိုက်ကွန်ဖြစ်၍ ဝိညာဉ်ကိုထောင်ဖမ်းရန်  အတွက် လူတို့ရှေ့၌ ဖြန့်ထားသော အရာဖြစ်သည်။ ဘုရားသခင်သည် သားသမီးများအကြွေးကင်းနေသည်ကိုသာ မြင်တွေ့ချင်သည်။ ကျမ်းစာအား ဖြင့်၊ အကြံများစွာဖြင့်ဆုံးမပေးထားသည်။ ဝိညာဉ်တော်စာပေအားဖြင့်လည်း သတိပေး ထားသည်။ ငွေကြေးနှင့် ပတ်သက်၍ စိတ်ချမ်းသာခြင်းရှိစေရန် သွန်သင်ပေး ထားသည်။

`ဆာ၊ ၅ဝး၁၄၊၁၅ ကိုဖတ်ပါ။ ဘုရားရှင်၏လူတို့သည် မည်သို့သော စိတ်သဘောဖြင့်နေထိုင်သင့်သနည်း။ "သင်၌ကတိတည်ပါစေ၊ ကတိမပျက်နှင့်" ဆိုသောအဓိပ္ပာယ်မည်သို့ရှိသနည်း။`

အသင်းသားတစ်ဦးဖြစ်လာလျှင် ချီးမွမ်းခြင်းနှင့်ကျေးဇူးတော်ကို ရေတွက်တတ်ကြသည်။ ဘုရားရှင် သည် ကျွန်ုပ်တို့ကိုဖန်ဆင်း၍ ရွေးနုတ် ကယ်တင်ပေးခဲ့သည်။ ရေနှစ်ခြင်းခံယူရန် ကတိသစ္စာပြုချက် (၁၃) ချက်၏ (၉) ခုမြောက်ကတိသည် "အသင်းတော်၏ဖွဲ့စည်းပုံကို သင်ယုံကြည်စိတ်ချ ပါသလား။ အဓိပ္ပာယ်မှာ သင်သည် ဆယ်ဖို့တစ်ဖို့နှင့်အလှူငွေအားဖြင့် အသင်းတော်ကိုထောက်ပံ့ရမည့်အပြင် ကိုယ်အားစိတ်အားကိုအသုံးပြုပြီး အမှုတော်၌ ပါဝင်ရမည်ဖြစ်သည်။ ကျွန်ုပ်တို့သည် မြော်လင့်ခြင်းအသင်းသား များဖြစ်ရကာ ကျွန်ုပ်တို့ ပြောလေ့ ရှိသောစကားမှာ ယုံကြည်ပါသည်၊ ပြုလုပ် ပါမည်ဖြစ်သည်။ (ဆာ၊ ၅ဝး၁၄၊၁၅) သည် ဘုရားရှင်ကို ကျေးဇူးတင် လျက် ကတိတည်သောသူ၊ သစ္စာရှိသူကိုဆိုသည်။

ပျက်စီးသွားမည့်လောကတပ်မက်ခြင်းအပေါ် သင်မည်သို့သဘော ရှိသနည်း။ အဘယ်ကြောင့် ပိုက်ဆံ ငွေကြေးကို ကြိုးစားရှာပြီး ကောင်းကောင်း မွန်မွန်၊ ချမ်းချမ်းသာသာနေချင်ပါသနည်း။ ငွေ၏ကျေးကျွန်၊ ကြွယ်ဝခြင်း၏ ကျေးကျွန် အဘယ်ကြောင့်အဖြစ်ခံနေသနည်း။ ထိုကွာဟချက်ကို ကျွန်ုပ်တို့ မည်သို့သင်ခန်းစာ ရယူနိုင်မည်နည်း။