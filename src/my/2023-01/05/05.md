---
title:  အသေအချာလျင်မြန်စွာချမ်းသာစေသောနည်း
date:   01/02/2023
---

သမ္မာကျမ်းစာမှရှင်းလင်းစွာဖော်ပြသည်မှာ ကိုယ်တော်သည် မိမိ၏ သားသမီးများကို အကြွေး လုံးဝရှိ စေရန် အလိုတော်မရှိပါ။ တခြားသူ တစ်ယောက်ကို အကြွေးပေးရမည့်အဖြစ်မျိုးကို ဘုရားရှင်အလိုတော်မရှိပါ။ သုတ္တံကျမ်းတွင် ဘုရားသခင်သည် ကျွန်ုပ်တို့ကိုအသေအချာသတိပေးထား သည်။ တစ်ဦးတစ်ယောက်အတွက် အာမမခံရဟု သတိပေးသည်။

`သုတ္တံ၊ ၆း၁-၅။ သုတ္တံ၊ ၁၇း၁၈ နှင့် သုတ္တံ၊ ၂၂း၂၆ ကိုဖတ်ပါ။ မည်သို့သောသတင်းစကားပါရှိသနည်း။`

လူတစ်ဦးသည်ဆင်းရဲ၍ အကြွေးယူရန်အတွက် သူ၌ယုံကြည်စိတ်ချ ရသောအခြေအနေ၌မရှိ။ ပိုက်ဆံချေးမည့်သူက ထိုသူအား သူ့အတွက်အာမခံ ပေးမည့်မိတ်ဆွေတစ်ယောက်ယောက်ကို ခေါ်လာစေသည်။ နောက်တွင် အာမခံပေးသူရှိလျှင် ဘဏ်တိုက်မှငွေထုတ်ချေးပေးမည်ဟု အကြံပေးသည်။

အသင်းသားတစ်ဦးသည် သင့်ဆီသို့ရောက်လာပြီး သူ့အတွက် အာမခံပေးရန် အကူအညီတောင်း လိမ့်မည်။ သင်တုံ့ပြန်ရန်စကားမှာ "ကျမ်းစာ အရတော့ ဒီအာမခံအလုပ်ကို လုံးဝမလုပ်နိုင်ပါ" ဟူ၍ဖြစ်ရမည်။ အကူအညီ လိုနေသူအတွက် ထိုသို့အာမခံမပေးရန် ကျမ်းစာ၏သွန်သင်ထားခြင်းအပေါ် သဘောပေါက်ပါ။ သို့ဖြစ်၍ သူ၏အကြွေးအတွက် ကျွနု်ပ်တို့ခေါင်းပေါ် ကျလာခြင်းကိုရှောင်နိုင်ပါသည်။

ဆယ်ကျော်သက်အရွယ်သားသမီးများသည် မိဘများအားကားဝယ်ရန် အတွက် အာမခံပေးရန် ပူဆာ တတ်သည်။ သားသမီးအကြီးများကလည်း မိဘများကိုငွေချေးပေးရန် တောင်းဆိုလာတတ်သည်။ စီးပွားရေး လုပ်ငန်းလုပ်ရန် အတွက်ဟု အကြောင်းပြသည်။ တူညီသောအဖြေကိုပင် ပြန်၍တုံ့ပြန်ကြရ မည်။ အမှန်တကယ် လိုအပ်နေသူကိုကူညီရန် တာဝန်ရှိပါသည်။ သို့သော် အကြွေးအတွက် မိမိတာဝန်ဖြစ်လာမည့်ကိစ္စမျိုးကို မလုပ်မိပါစေနှင့်။ လေ့လာ တွေ့ရှိချက်အရ ၇၅ ရာခိုင်နှုန်းသောရလဒ်သည် အာမခံသူ၏အကြွေးဖြစ်လာ စမြဲဖြစ်သည်။

`သုတ္တံ၊ ၂၈း၂ဝ နှင့် ၁တိ၊ ၆း၉၊၁ဝ ကိုဖတ်ပါ။ မည်သို့သတိပေး ထားသနည်း။`

ဖြတ်လမ်းနှင့်ချမ်းသာစေသောနည်းသည် ငွေကြေး၏ထောင်ချောက် အတွင်းကျရောက်ရန်ရှိသည်။ ငွေကြေးဆုံးရှုံးရန်အတွက် အာမခံသောနည်း ဖြစ်သည်။ အသေအချာဖြစ်နိုင်သည်ဟု ယုံကြည်ထားသော်လည်း လူများစွာ အများစုတို့သည် စိတ်ပျက်ကြရသည်။ ငွေကြေးဆုံးရှုံးကြရသည်။ ငွေကို ကြိုတင်ချေး၍ စီးပွားရေး လုပ်ခြင်းကြောင့် များစွာသောသူ၊ များစွာသောမိသားစု တို့ ဘဝပျက်ခဲ့ကြရသည်။ ဖြတ်လမ်းဖြင့် ကြီးပွားချင်သူသည် သင့်ကိုအာမခံ စေပြီး ငွေချေးရန်အကြံရှိနေလျှင် သင်မည်မျှပင်ချစ်ခင်ရင်းနှီးသူဖြစ်ပါစေ၊ သင်ရှောင်ထွက်ပါ။ ရိုးရိုးရှောင်သွားခြင်းမျိုးမဟုတ်ဘဲ ချက်ချင်းထပြေးပါ။ မြန်နိုင်သမျှအမြန်ဆုံးရှောင်ပြေးပါ။