---
title:  အကြွေးနှင့်လွတ်ကင်းအောင်မည်သို့ပြုမည်နည်း
date:   31/01/2023
---

`သုတ္တံ၊ ၂၂း၇ ကိုဖတ်ပါ။ ပိုက်ဆံပေးရမည့်သူကို ကျွနု်ပ်တို့မည်သို့ ဆက်ဆံရသနည်း။`

ယင်းဒုက္ခပြသနာမှ သင်မည်သို့လွတ်အောင်ရှောင်မည်နည်း။ သင် အကြွေးရှိနေလျှင် အောက်ပါ အချက် များက အကြွေးကိုနည်းသွားပြီး လွတ်မြောက် သွားစေမည်။ အစီအစဉ်မှာရိုးစင်းလှပါသည်။ အဆင့်သုံးဆင့် ရှိသည်။

ဘုရားရှင်အပေါ်သစ္စာထား၍ ဆယ်ဖို့တစ်ဖို့နှင့် ကိုယ်တော်ထံမှ ကောင်းချီးများကိုရေတွက်ပြီး ပြန်လည်ပေးဆပ်ပါ။ ကိုယ်တော်သည် မိမိ၏ စကားတော်ကိုနားထောင်သူတိုင်းအား ကောင်းချီးပေးလိုသည်။

အဆင့်တစ်မှာ အကြွေးရှိသမျှအားလုံးကို သေသေချာချာစာရင်းပြုစု၍ သုံးစွဲခြင်းကိုရပ်တန့်ပါ။ နောက်ထပ်ငွေမချေးလျှင် အကြွေးထပ်တက်ရန် မရှိတော့ပါ။ နောက်ထပ်ငွေချေးယူခြင်းမပြုလျှင် နောက်ထပ် အကြွေးထပ်တက် စရာမရှိတော့ပါ။

အဆင့်နှစ်သည် ဘုရားရှင်နှင့်ပဋိညာဉ်ပြုသည့်အတိုင်း ကိုယ်တော်၏ ကောင်းချီးကိုရရှိရန် ရှိသော အကြွေးကို အလျင်အမြန်ပြန်၍ပေးချေရန်ဖြစ်သည်။ ဘုရားသခင်သည် သင်၏ငွေကြေးကို ကောင်းချီးပေးသော အခါ၊ သင်၏အကြွေးကို  ဦးစားပေးဆပ်ပါ။ လိုချင်သောအရာကို လျှောက်မဝယ်ပါနှင့်။ ဤအဆင့်သည် သင့်အတွက်ခက်ခဲပြင်းထန်ကောင်းပြင်းထန်လိမ့်မည်။ မမျှော်လင့်ဘဲရရှိလာသော ငွေရှိသောအခါမှာ လွယ်လွယ် ပင်သုံးပစ်တတ်သည်။ သင်မပေါ့ဆပါနှင့်။ အကြွေးကိုအလျင်ဆုံးဆပ်ပစ်ပါ။ သင်လုပ်ဆောင်ချင်သောအရာကို အရှိန် လျှော့ထားပါ။

အဆင့်သုံးတတိယအဆင့်မှာ သင်၏အသုံးအစွဲကို လက်တွေ့ကျကျ လုပ်ပါ။ သင်ပေးစရာ အကြွေး အားလုံးကို စာရင်းပြုစု၍ သေသေချာချာ မှတ်သားပါ။ အများဆုံးပေးရမည့်အကြွေးမှ အနည်းဆုံးအကြွေးကို တစ်ခုမကျန် ရေးသားထားပါ။ အများစုသောမိသားစုများသည် ငွေစုရန်ကို ထိပ်ဆုံးစာရင်း မှာထားပြီး ပေးရမည့် အကြွေးကို အောက်ဆုံးမှာစာရင်းထားတတ်ကြသည်။ အနည်းဆုံးသောအကြွေးကို အမြန်ဆုံးဆပ်ရသောအခါ၊ သင်သည် စိတ် ပျော်ရွင်မှုရရှိလာမည်။ လစဉ်ဆပ်စရာအကြွေးကို မှန်မှန်ဆပ်ပါ။ ထိုနောက်မှာ သင်၏အကြွေး စာရင်းကို ကြည့်ပြီး အောက်ခြေမှတက်လာသောအကြွေးစာရင်းကို မြန်နိုင်သမျှမြန်မြန်ဆပ်ပစ်ပါ။ သင်၏ စိတ်ရွင်လန်းလာလိမ့်မည်။ ပို၍ပို၍ များလာသောအကြွေးကို အောက်ခြေစာရင်းမှတစ်ဆင့် အထက်သို့တက်ပြီး တိုး၍တိုး၍ဆပ်နိုင်လာလိမ့်မည်။

ဘုရားရှင်သည် ကျွန်ုပ်တို့အကြွေးရှိနေသည်ကို မကြိုက်မနှစ်သက်ပါ။ ပဋိညာဉ်ပြုထားချက် ရှိပြီး သား ဖြစ်သည်။ အများသောမိသားစုတို့သည် မမျှော်လင့် သောနည်းလမ်းများဖြင့် ဘုရားရှင်ကောင်းချီး ချပေးခြင်း ကိုတွေ့ရှိရ၏။ အကြွေး များလည်း အလျင်အမြန်ဆပ်နိုင်ကြသည်။ ယခုကဲ့သို့ ရိုးစင်းသောနည်း သုံးသွယ်ဖြင့် စည်းကမ်းအတိုင်းလိုက်နာသောမိသားစုတို့သည် အကြွေးနှင့် ကင်းရှင်းသွားရသည်။ သင့်အနေဖြင့်လည်း ဘုရားရှင်ကိုဦးထိပ်ပန်ဆင် ထားရှိလျှင် ကိုယ်တော်ထံမှ ဉဏ်ပညာနှင့်ကောင်းချီးများရရှိကာ သင်မည်သို့ စီမံခန့်ခွဲရမည်ကို ဘုရားရှင်အကြံတော်ပေးလိမ့်မည်။

`"သင်သည် တပ်မက်ခြင်းစိတ်နှင့်ကင်းနေပါစေ။ သင်၌ရှိသောအရာ များဖြင့် ကျေနပ်စိတ်ရှိပါ။ ကိုယ်တော်မိန့်တော်မူသောစကားတော်မှာ "အကြောင်း မူကား၊ ငါသည် သင့်ကိုမစွန့်၊ သင့်ကိုအလျှင်းပစ်၍ မထားဟု ကတိတော် ရှိ၏" (ဟေဗြဲ၊ ၁၃း၅)။ ထိုကတိတော်စကားကိုယုံကြည်လျက် ကျွန်ုပ်တို့ အကြွေးကို မည်သို့ရှောင်ရှားနိုင်မည်နည်း။`