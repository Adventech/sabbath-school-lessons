---
title:  ဆက်လက်လေ့လာရန်။
date:   03/02/2023
---

အကြွေးကိုပပျောက်စေနိုင်သောအဆင့်သုံးဆင့်ကို အယ်လင်ဂျီဝှိုက်၏ ရေးသားချက်ဖြင့် မီးမောင်းထိုးပြ ပေးသည်။

"အကြွေးကိုထပ်၍ထပ်၍ယူခြင်းကို လုံးဝရှောင်ကြဉ်ပါ။ အကြွေး ယူတတ်သောအကျင့်ကို အခြား ကိစ္စများ ထက် အဆတစ်ထောင်ရှောင်ပါ။ သင်၏ဘဝအသက်တာအတွက် အမင်္ဂလာဖြစ်စေသော ကြောင့်ဖြစ် သည်။ အကြွေးကိုကျောက်ရောဂါကဲ့သို့ သဘောထားပြီးကြောက်ရွံ့ပါ။

ဘုရားရှင်နှင့်ပဋိညာဉ်ပြု ၍ ကိုယ်တော်၏ကောင်းချီးကို တောင့်တပါ။ သို့ဖြစ်၍ သင်၌ရှိသော အကြွေး များကို ပြန်၍ပေးဆပ်နိုင်မည်။ မည်သူတစ်ဦး တစ်ယောက်၏ထံမှ အကြွေးမတက်စေရန်အတွက် ရိုးစင်းသော အစားအစာ ကိုသာစားပါ။ စိတ်ဓာတ်မကျနှင့်။ နောက်ပြန်မလှည့်နှင့်၊ သင်၏ခံတွင်း အရသာခံခြင်းကို အလိုမလိုက်နှင့်။ လျှာအရသာခံခြင်းကိုရှောင်ပါ။ သင်၏ ငွေကလေးကိုစုပြီး အကြွေးကိုဆပ်ပါ။

"မြန်နိုင်သမျှမြန်မြန်လုပ်ဆောင်ပါ။ သင်သည်လွတ်လပ်သောသူတစ်ဦး အဖြစ် ပြန်၍ရပ်တည်နိုင်ရန်၊ မည်သူတစ်ဦးတစ်ယောက်ထံမှ အကြွေးကို မယူပါနှင့်၊ အောင်မြင်မှုကြီးကို သင်ရရှိပိုင်ဆိုင်ရလိမ့်မည်" (Counsels on Stewardship, p. 257).

အကယ်၍ သင့်အနေဖြင့် အကြွေးကင်းသောသူတစ်ဦးဖြစ်လိုလျှင် ဆက်လက်၍ အောက်ပါ အချက် များကို လုပ်ပါ။

"ဘတ်ဂျက်" မတည်ငွေကိုထားရှိပါ။ ဝင်ငွေနှင့်သုံးငွေကို မှန်မှန် မှတ်သားထားပါ။ သုံးလအတွင်းပြုလုပ် သောအခါ သိသာလာလိမ့်မည်။ မလိုအပ်သောနေရာ၌ ငွေကိုမည်မျှသုံးလိုက်ကြောင်း အံ့သြစွာ သိရ လိမ့်မည်။

"ခရက်ဒစ်ကတ်" (အကြွေးကတ်) ကိုဖျက်ဆီးပစ်လိုက်ပါ။ ခရက်ဒစ်ကတ် (အကြွေးကတ်) သည် မိသားစုအတွက် ကြွေးရှင်ဖြစ်နေသည်။ လွယ်လွယ်ကူကူသုံးပြီး ပြန်ဆပ်ရန်ခက်ခဲသော ကိစ္စတစ်ခုဖြစ်သည်။ ခရက်ဒစ်ကတ်အကြွေးကို လတိုင်းသင်ပြန်မဆပ်သည်ဖြစ်စေ၊ ထိုကတ်ကိုသာ အသုံးပြုပြီး စျေးဝယ်ခြင်းကို ဆက်၍လုပ်နေသည်ဖြစ်စေ၊ ထိုသို့ဖြစ်လာလျှင် ထိုကတ်ကို မြန်မြန်ဖျက်ဆီးပစ်လိုက်ပါ။ သို့မဟုတ်လျှင် သင့်ကို လည်းကောင်း၊ သင်၏အိမ်ထောင်ရေးကိုလည်းကောင်း သို့မဟုတ် နှစ်မျိုးလုံးကို ဖျက်ဆီးခြင်းခံရတော့မည်။

စီးပွားရေးကိုစတင်ချိန် ဆပ်ပါ။ တစ်ခါတစ်ရံမှာ လစဉ်လစဉ် မည်မျှစုရမည်ကိုသတိမထားဘဲ၊ အနည်းအကျဉ်း၊ အသေးအမွှးလေးများကို လွယ်လွယ်ကူကူဝယ်တတ်ြကသည်။ သို့ဖြင့်အသုံးစရိတ် လျင်မြန်စွာ များသွား တတ်သည်။	