---
title:  ကြွေးမှီနှင့်ပတ်သက်ခြင်း
date:   28/01/2023
---

### ဖတ်ရန်ကျမ်းချက်များ။
တရားဟော၊ ၂၈း၁၊ ၂၊ ၁၂။ မသဲ၊ ၆း၂၄။ ၁ယော၊ ၂း၁၅။ သုတ္တံ၊ ၂၂း၇။ သုတ္တံ၊ ၆း၁-၅။ တရားဟော၊ ၁၅း၁-၅။
 
> <p>အလွတ်ကျမ်းချက်</p>
> "ငွေရတတ်သောသူသည် ဆင်းရဲသောသူကိုအစိုးရ၏။ ချေးငှားယူသောသူသည် ချေးငှား ပေးသော သူ၌ ကျွန်ဖြစ်၏" (သုတ္တံ၊ ၂၂း၇)။

အကြွေးနှင့်ပတ်သက်သော အဓိပ္ပာယ်ဖွင့်ချက်တစ်ခုရှိသည်။ "ယနေ့ အသက်ရှင်ခြင်းသည် အနာဂတ် အတွက်ရှာဖွေရန် မျှော်လင့်နေရသည်။" ယနေ့ အကြွေးသည် တစ်ဘဝတာအတွက် ရှောင်လွဲ၍မရသောအရာဟု အဆိုရှိသည်။ သို့သော် ခရစ်ယာန်များအတွက်မှာ ထိုသို့မရှိရပါ။ သမ္မာကျမ်းစာသည် အကြွေးကိုအားမပေး၊ အကြွေးရှိခြင်းကိုရှုတ်ချသည်။ သမ္မာကျမ်းစာတွင် အကြွေးအကြောင်း (၂၆) မျိုးကိုဖော်ပြလျက် တစ်ခုမျှ ကောင်း သည်ဟု မသွန်သင် ပါ။ ပိုက်ဆံချေးရခြင်းကို အပြစ်ဟူ၍မပြောပါ။ သို့သော် ထိုသို့ချေးယူခြင်း အတွက်မကြာ ခဏ ဆိုးသောရလဒ်အကြောင်းကိုဖော်ပြသည်။ ငွေကြေး လုပ်ငန်းနှင့်ဆိုင်သောအကြောင်းအရာကို စဉ်းစားကြည့်လျှင်၊ ရှင်ပေါလု၏ အကြံပေးစကား၌ "ထိုကြောင့် လူအသီးအသီးခံထိုက်သည် အတိုင်းပေး ကြလော့။ အခွန်ကိုခံထိုက်သောသူအား အခွန်ကိုလည်းကောင်း၊ အကောက်ကိုခံထိုက်သော သူအား အကောက်ကို လည်းကောင်း ပေးကြလော့။ ကြောက်ထိုက်သောသူကို ကြောက်ကြလော့။ ရိုသေထိုက်သော သူကိုရိုသေ ကြလော့။ အချင်းချင်းချစ်ခြင်း မေတ္တာမှတစ်ပါး၊ အဘယ်ကြွေးမျှမတင်စေနှင့်၊ သူတစ်ပါးကိုချစ်သောသူသည်၊ အကျင့်တရားနှင့်ပြည့်စုံပြီ" (ရောမ၊ ၁၃း၇၊၈)။

လူတန်းစားအလွာအသီးသီးမှာသော်လည်းကောင်း၊ အဖွဲ့အစည်း အသီးသီးမှာသော်လည်းကောင်း၊ အစိုးရများအထိ အဘယ်ကြောင့် အကြွေးနှင့် မကင်းကြသနည်း။ အဖွဲ့အစည်းတိုင်း၌ အနည်းနှင့်အများ အကြွေး ရှိရကြ သည်။ သို့သော် ယနေ့လူအများစုသည် အကြွေးပို၍များလာကြသည်။ အမြတ်အစွန်းအတွက်လည်း လုပ်ငန်းများ အောင်မြင်ခြင်းမရှိသလောက်ဖြစ် လာသည်။

ယခုအပတ် အကြွေးနှင့်မည်သို့ပတ်သက်ရသည်အကြောင်း၊ အဘယ်သို့အကြွေးကို ကိုင်တွယ်ဖြေရှင်း ကြရမည်အကြောင်း လေ့လာမည် ဖြစ်သည်။ သင်သည် အကြွေးလုံးဝကင်းသူဖြစ်ကောင်းဖြစ်မည်။ သို့သော် လေ့လာတွေ့ရှိသောအကြောင်းအရာများကို သင်၏မိသားစုဆွေမျိုးများအား ဝေငှပေးနိုင်သည်။ သူတို့သည် အကြွေးနှင့်မကင်းသူဖြစ်ကြလိမ့်မည်။