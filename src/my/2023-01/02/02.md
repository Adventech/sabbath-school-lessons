---
title:  ကယ်တင်ခြင်းပဋိညာဉ်
date:   08/01/2023
---

"ကရာနိကုန်းထက် ခရစ်တော်အသေခံတော်မူခြင်းအမှုသည် ကမ္ဘာပေါ် အသက်ရှင်နေထိုင်ခဲ့သူ အားလုံးနှင့် ကမ္ဘာပေါ်မွေးဖွားလာမည့်သူအားလုံးအတွက် ကယ်တင်ခြင်းအလုံအလောက်ရရှိစေပါသည်။ ရာသီဥတု အလီလီပြောင်းလဲ  ပြန်တည်သောကတိတော်မျိုးနှင့်မတူပါ။ ကယ်တင်ခြင်းဟုဆိုရာ၌ မရေမရာ မသေမချာသဘောမျိုးလုံးဝမရှိပါ။

အရမ်းကာရော၊ စည်းမရှိကမ်းမရှိလျှောက်ပေးခြင်းမျိုးမဟုတ်၊ လူတစ်ဦး ခြင်းစီ၏ လုပ်ဆောင်ချက် အပေါ်မူတည်ပါသည်။ ယုံကြည်သူတိုင်း ကယ်တင် တော်မူခြင်းခံကြရမည်ဟုဆိုရာ၌ ကမ္ဘာပေါ်ရှိ အခမ်းနားဆုံး ရွှေနန်းတော်မှသည် လှည်းနေ၊ လှေအောင်း၊ မြင်းဇောင်းမကျန် အယုတ်အမြတ်အလတ်ဟူ၍ မခွဲ လူတိုင်းအဖို့ အခွင့်အရေးတန်းတူရရှိနိုင်သည်ကို ဆိုလိုပါသည်။

ယေရှုရှင်သည် လူသားအားလုံးအတွက် အသေခံတော်မူခဲ့သော်လည်း မိမိ၏သွန်သင်ချက်ကို သတိပြု အလေးထားလေ့လာရန်လိုသည်။ "ပျက်စီးခြင်း သို့ရောက်သောလမ်းနှင့်တံခါးသည် ကျယ်ဝန်းသည်ဖြစ်၍ ဝင်သောသူတို့သည် များကြ၏" (မသဲ၊ ၇း၁၃၊၁၄)။

**အောက်ဖော်ပြပါကျမ်းချက်များအရ ယေရှုရှင်၏ထံတော်မှ လူတို့ သည်ကယ်တင်ခြင်းဆုလာဘ်ကို မည်သို့ရရှိကြောင်းသွန်သင်ပါသနည်း။**

`၁ယော၊ ၅း၁၃`

`မသဲ၊ ၁ဝး၂၂`

`ယောဟန်၊ ၆း၂၉`

`၂ပေ၊ ၁း၁ဝ-၁၁`

တမန်တော်ကြီးရှင်ပေါလုသည် ကယ်တင်ခြင်းနှင့်ပတ်သက်သော ပဋိညာဉ်၏အသွားအပြန်သဘောကို နားလည်ထားသည်။ မကြာမီအချိန်တွင် သေဒဏ်စီရင်ခြင်းခံရတော့မည်ကိုသိနေ၏။ များစွာသော သူ၏ မိတ်ဆွေတို့သည် သူ့ကိုစွန့်ခွာထွက်သွားခဲ့သည်။ ရှင်ပေါလုသည် သူ၏မိတ်ဆွေဖြစ်သော တိမောသေကို ပြောခဲ့ သည်မှာ မိမိအနေဖြင့် အဆုံးအထိချိုသာသောကရုဏာ တော်ကိုသာ ဆွဲကိုင်သွားမည်ဟု သန္နိဌာန် ချထားပြီး ဖြစ်ကြောင်း "အကြောင်း မူကား၊ ငါ့ကိုယဇ်ပေါ်မှာလောင်းရသောအချိန်ရှိပြီ။ စုတေ့ရသော အချိန်ရောက် လေပြီ။ ကောင်းစွာသောတိုက်လှန်ခြင်းကိုငါပြုပြီ။ ပြေးရသောလမ်းကို အဆုံး တိုင်အောင်ပြေးပြီ။ ယုံကြည်ခြင်းတရားကို စောင့်ရှောက်ပြီ။ ယခုမှစ၍ ဓမ္မသရဖူသည် ငါ့အဖို့သိုထားလျက်ရှိ၏။ ထိုနေ့ရက်၌ တရားသဖြင့်စီရင်သောသူ တည်းဟူသော သခင်ဘုရားသည် ထိုသရဖူကိုငါ၌အပ်ပေးတော်မူမည်။ ထိုမျှမက၊ ပေါ်ထွန်းတော်မူခြင်းကို တောင့်တသောသူအပေါင်းတို့၌လည်း အပ်ပေးတော် မူမည်" (၂တိ၊ ၄း၆-၈)။

ရှင်ပေါလု၏စကား၌ "ငါအဆင်သင့်ရှိပြီ၊ အကြောင်းမှာ ငါ အကောင်းဆုံးတိုက်ပွဲဝင်ခဲ့ပြီ။ ငါ၌ရှိသော တာဝန်ကို ငါကျေပွန်ခဲ့ပြီ။ ယုံကြည်ခြင်းကိုငါစွဲကိုင်ထားပြီ" ရှင်ပေါလုသည် ကယ်တင်ခြင်းနှင့်ပတ်သက်၍ ယုံကြည်ခြင်းသက်သက်၊ ယုံကြည်ခြင်းသာလျှင်ဟု အစဉ်အမြဲကြွေးကြော်ဆုံးမလေ့ရှိ၍ ပညတ်တော် စောင့်ခြင်း ကြောင့်မဟုတ်၊ အကျင့်ကျင့်စောင့်ခြင်းကြောင့်လည်းမဟုတ်၊ ဘုရားသခင်၏ရှေ့တော်၌ သီလကောင်း၍ ရရှိခြင်းလည်း မဟုတ်ကြောင်းကို အကြိမ်ကြိမ်အခါခါပြောဆိုခဲ့သည်။ ဖြောင့်မတ်ခြင်း၏ဆုလာဘ် သရဖူသည် ယေရှုရှင်၏ ဖြောင့်မတ်ခြင်းအားဖြင့်သာ သူ့အတွက်စောင့်ဦကိနေ ပါသည်ဟု ရှင်ပေါလုအသေအချာ အတည်ပြုသည်။ မိမိ၏ယုံကြည်ခြင်းသည် မိမိကိုယ်ကိုအသက်ထွက်သည်အထိ စိတ်နှလုံးခိုင်မြဲစေပါကြောင်း သက်သေ ပြခဲ့သည်။

`ကယ်တင်ခြင်းသည် သီလအကျင့်ကြောင့်မဟုတ်သောဆုလာဘ် အသီးသီးပင်ဖြစ်သော်လည်း ထိုဆုလာဘ်ကို လက်ခံသူနှင့် လက်မခံသူတို့ အကြား ကွာဟချက်မည်သို့ရှိနေသနည်း။ ထိုဆုလာဘ်ကို လက်ခံခြင်းအရာ၊ လက်ခံခြင်းသဘော၏အဓိပ္ပာယ်၌ ကျွန်ုပ်တို့၏အငန်းအတာမည်သို့ရှိနေသနည်း။`