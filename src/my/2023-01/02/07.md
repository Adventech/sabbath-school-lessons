---
title:  ဆက်လက်လေ့လာရန်။
date:   13/01/2023
---

ကမ္ဘာကြီး၏ခေတ်ကာလအသီးအသီး၌ နေထိုင်ခဲ့ကြသော ဘုရား သခင်၏လူတို့သည် ဆယ်ဖို့တစ်ဖို့ကို ဝမ်းမြောက်ဝမ်းသာစွာပြန်လည်ပေးပြီး၊ စိတ်ပြဌာန်းစွာ အလှူများကိုလည်းထည့်ဝင်လှူဒါန်းတတ်ကြသည်။ သူတို့၏ ခံယူချက်၌ ဘုရားသခင်၏စကားတော်ကိုနာခံ၍ လိုက်နာကျင့်ဆောင်သော် ကတိတော် ပြုထား သည့်အတိုင်း ကြီးပွားချမ်းသာလာလိမ့်မည်ဟု သဘောထား ယူဆကြသည်။ ဘုရားရှင်တောင်းဆိုခြင်းကို ပြန်လည်တုံ့ပြန်ပေးခြင်းလုပ်ဆောင် ရမည့်တာဝန်များကိုကျေပွန်စေရန် ကြိုးစားခြင်းသည် ကိုယ်တော်ကို ဂုဏ်ပြု ချီးမြှင့်ကြောင်းဖြစ်သည်နှင့်အညီ မိမိတို့၏စပါးကျီများလည်း ပြည့်လျှံခဲ့ကြသည်။ သို့သော် ဘုရား သခင်၏ဆယ်ဖို့တစ်ဖို့နှင့်အလှူတော်ငွေများကို ခိုးယူ မိသောအခါမျိုးတွင် ဘုရားရှင်ကိုသာ ဓားပြတိုက် ယူခြင်း မကဘဲ မိမိတို့ကိုယ်ကို ပြန်၍ဓားပြတိုက်ယူခြင်းနှင့်တူနေသည်။ အကြောင်းမှာ ဘုရားသခင်သည် မိမိ၏ လူများအပေါ်၌ ကောင်းချီးမင်္ဂလာအကန့်အသတ် သတ်မှတ်ပေးထား ခြင်းကြောင့်ဖြစ်သည်။ ဆယ်ဖို့ တစ်ဖို့နှင့် အလှူငွေများကို အကန့်အသတ်ထား၍ ပြန်ပေးလျှင် ဘုရားရှင်၏ကောင်းချီးမင်္ဂလာသည်လည်း အကန့် အသတ်နှင့်သာ ကျလာလိမ့်မည်ဖြစ်သည်"Ellen G, White, Testimonies for The Church, vol 3 p 395).

သမ္မာကျမ်းစာ၏ဖော်ပြချက်သည်အလွန်ပင်ရှင်းလင်းပြတ်သားလှပါသည်။ကျွန်ုပ်တို့သည် ယုံကြည်ခြင်း အားဖြင့်သာ ကယ်တင်ခြင်းကိုရရှိ ကြမည်ဖြစ်သည်။ ဘုရားသခင်၏ ကရုဏာတော် လက်ဆောင် သက်သက်ဖြစ်၏။ ကိုယ်တော်ကို ကျွန်ုပ်တို့တုံ့ပြန်ချက်ပြုရာ၌ နားထောင်ခြင်းသည် အဓိက ဖြစ်သည်။ မည်သည့် ကောင်းမှုကုသိုလ်မျိုးနှင့်မျှ ထိုကရုဏာတော်ကိုပြန်၍ တုံ့ပြန်နိုင်စွမ်းမရှိပါ။

ဘုရားရှင်၏အပြန်အလှန်သတ်မှတ်ထားသောပဋိညာဉ်၌ ကောင်းချီး မင်္ဂလာသည် ကျွန်ုပ်တို့၏ တာဝန်ခံ မှု၌တည်ကြောင်း နားထောင်ခြင်းမရှိလျှင် ကောင်းချီးမရ။ ဘုရားရှင်သည် ကျွန်ုပ်တို့အားစေခိုင်းသမျှကို ပြန်၍ လုပ်ဆောင်ရန်ဖြစ်သည်။ ကိုယ်တော်နှင့်အစဉ်မိတ်သဟာယကို တည်ဆောက်ထားရပါမည်။ ပန်းတိုင်ကို မြင့်မားစွာ ကျွန်ုပ်တို့ထားပြီး ဘုရားရှင်နှင့်ရင်းနှီးမှုရှိရမည်။ နားထောင်ခြင်းသည် မေတ္တာတုံ့ပြန်ခြင်း၏ သဘော ဖြစ်သည်။ တပည့်တော် ခံခြင်းဖြစ်ကြောင်းကိုပြသသော လက္ခဏာပင်ဖြစ်သည်။ နာခံမှုမှလွတ်ထွက်မသွား စေရန် ယုံကြည်ခြင်းသာလျှင် အဓိကဖြစ်သည်။ ထိုယုံကြည်ခြင်းသည် ကျွန်ုပ်တို့ ကို ခရစ်တော်နှင့် အတူ ပူးတွဲပါဝင်လုပ်ဆောင်မှုကို ဖြစ်စေပါသည်။ ထိုယုံကြည်ခြင်းကြောင့် ဘုရားရှင်ေစခိုင်းသောအရာကို ကျွန်ုပ်တို့ပြုလုပ်နိုင် လိမ့်မည်။