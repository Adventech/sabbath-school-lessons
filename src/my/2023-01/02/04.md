---
title:  သခင်ဘုရားကိုဂုဏ်ပြုလော့
date:   10/01/2023
---

သုတ္တံကျမ်းကိုဖတ်ရှုရလျှင် အမှားနှင့်အမှန်တရားအကြောင်းကိုများစွာ ရေးသားထားခြင်းမရှိပါ။ သို့သော် ပညာသဘောနှင့် မိုက်မဲခြင်းသဘောကိုမူ အလေးပေးရေးသားထားသည်။ ကျမ်းတစ်ကျမ်းလုံးကို ဖတ်သွားသောအခါမှာ ပညာ၏အကျိုးနှင့်မိုက်မဲခြင်း၏နောက်ဆုံးအပြစ်ဒဏ်ကို သိရှိရမည်ဖြစ်သည်။

`သုတ္တံကျမ်း၊ ၃း၁-၁ဝ ကိုဖတ်ပါ။ မည်သည့်အံ့ဖွယ်ကောင်းသော ကတိတော်ကိုပေးထားသနည်း။ ယင်းအပြင် သင်၌ "တိုးပွားလာသောအဦး သီးသောအသီး" ဆိုသောအဓိပ္ပာယ်မှာ မည်သည်ကိုဆိုလိုပါသနည်း။`

ဘုရားသခင်သည် အရာအားလုံး၏မူလပိုင်ရှင် ပိုင်ဆိုင်သူဖြစ်ကြောင်း ကို သိရှိစေလိုသောသဘောဖြင့် ကျွန်ုပ်တို့၌တိုးပွားများပြားလာသမျှအားလုံး၏ အဦးရရှိသောအရာအားလုံးကို ပိုင်ရှင်ဘုရားသခင်အား ပြန်ပေး ခြင်းဖြင့် ကိုယ်တော်ကိုယုံကြည်စိတ်ချကြောင်း ပြသစေပါသည်။ ထိုအကြောင်းထက် သာ၍ ဘုရားရှင် မိန့်တော်မူချက်စကား၌ ကိုယ်တော်ကိုဦးထိပ်ထားဦးစားပေးလျှင် ကျန်ရှိသောကောင်းချီးမင်္ဂလာများကိုလည်း ထပ်မံသွန်းလောင်းပေးလိမ့်ဦးမည်။ ကျွန်ုပ်တို့အတွက် ထိုကဲ့သို့လုပ်ဆောင်နိုင်ရန်မှာ ယုံကြည်ခြင်းလိုအပ် နေပါသည်။ ကိုးစားခြင်းအပြုအမူများလိုအပ်နေပါသည်။ ဘုရားသခင်ကိုကိုးစားခြင်းသည် စိတ်နှလုံး အကြွင်းမဲ့ ဖြင့် ထိရောက်စွာလုပ်ဆောင်ပြသခြင်းဖြစ်ပြီး ရှိရုံသက်သက်ဖြင့်သာမဟုတ်ပါ။ (အလွန်အရေးကြီးသောအချက် ဖြစ်သည်။ အဘယ်ကြောင့်ဆိုသော် ကျွန်ုပ်တို့သည် မကြာခဏနားမလည် သောအရာ၊ ခံစားချက်မပါသော အရာများကို လိုက်လုပ်တတ်သည်။

လက်ဝါးကပ်တိုင်အကြောင်းကိုသိရှိရခြင်းအကြောင်းသည် ဘုရားရှင်၏မေတ္တာတော်နှင့် ကိုယ်တော်ကို ကိုးစား ယုံကြည်နိုင်ရန် အတိကျဆုံးအကြောင်း ဖြစ်သည်။ ထိုအကြောင်းထက်ပို၍ကောင်းသော အရာတစ်ခုမျှမရှိတော့ပါ။ ကျွန်ုပ်တို့သည် ယေရှုရှင်ကို ဖန်ဆင်းရှင်၊ ကြည့်ရှုပြုစုသောအရှင် (ယောဟန်၊ ၁း၁-၄။ ဟေဗြဲ၊ ၁း၃) သာမကဘဲ ကယ်တင်ရှင်၊ ရွေးနုတ်ရှင်အဖြစ်လည်း သိရှိသွားခဲ့လျှင် (ဗျာ၊ ၅း၉) ကျွန်ုပ်တို့၌ အဆီးအပွားမှန်သမျှအားလုံးကို ဘုရားသခင်ထံပြန်၍ယူဆောင်ကာ အဦးဆုံးရရှိသောအဆီးအပွားကို ကိုယ်တော် အားဆက်ကပ်ကြမည်သာဖြစ်သည်။ ထိုအရာသည် ကျွန်ုပ်တို့အတွက် အသေး အမွားကိစ္စသာဖြစ်နေလိမ့်မည်။

"ဘုရားရှင်သည် ဆယ်ဖို့တစ်ဖို့တစ်မျိုးတည်းသာ သူပိုင်ဆိုင်သည် ဟုမဆိုခဲ့ပါ။ ကိုယ်တော်ကို မည်သို့ပြန်၍ပူဇော် ဆက်ကပ်ရမည်ကိုလည်း အသေးစိတ်မိန့်တော်မူထားသည်။ သင်၌ရှိသော ပိုင်ဆိုင်သမျှ အရာနှင့် ဘုရားရှင် ကိုဂုဏ်ပြုလော့။ အဦးသီးသောအသီးနှင့် သင်၌တိုးပွားသမျှသော ပစ္စည်းဥစ္စာကို ရှေးဦးစွာ ကိုယ်တော်အားပူဇော်လော့။ အဓိပ္ပာယ်မှာ ကျွန်ုပ်တို့စိတ်သဘော နှင့်မိမိ၌ရှိနေသောအရာများကို သုံးဖြုံးနေရန် မဟုတ်ပါ။ ကျန်သောအရာများ ကိုလည်း ဘုရားသခင်ထံသို့ယူဆောင်လာကြပါ။ ဆယ်ဖို့တစ်ဖို့ကို သစ္စာရှိစွာ ပေးပြီးသော်လည်း အခြားကျန်သောအရာများကို ဘုရားရှင်၏ဘုန်းတော် အတွက် အသုံးပြုခြင်းဖြင့် ဂုဏ်ပြု ကြရမည်။ ဘုရားရှင်နှင့်ဆိုင်သမျှအရာအားလုံးကို ရှေးဦးစွာ ဘုရားရှင်ထံသို့ယူဆောင်သွားကြစို့" (Ellen G. White, Counsel On Stewardship, p.81).

ဘုရားရှင်မိန့်တော်မူသောစကားတော်မှာ ကိုယ်တော်ကိုဦးစားပေးလျှင် "ငါတို့၏စပါးကျီများသည် ပြည့်လျှံလျက်ရှိလိမ့်မည်။ နိမိတ်လက္ခဏာတစ်ခုအဖြစ် ဖြစ်လာခြင်းမျိုးမဟုတ်ပါ။ အခွံသာ ရှိနေသော စပါးကျီ အလွတ်တစ်လုံးကို သင်သည် မနက်စောစောထသောအခါ၊ စပါးများနှင့်ပြည့်လျှံနေသော အခြေအနေမျိုး ဗြုံးကနဲတွေ့ခြင်းမျိုးမဟုတ်ပါ။

သမ္မာကျမ်းစာ၌ စည်းမျဉ်းဥပဒေသများ များစွာဖော်ပြပေးထားသည်။ ကောင်းသောဘဏ္ဍာစိုးသည် သတိနှင့်ကြိုင်တင်ပြင်ဆင်ကာ ငွေကြေးကိုထိန်းသိမ်း ပြုစုပြီး ဘုရားရှင်နှင့်ဆိုင်သော ဘဏ္ဍာမှန်သမျှကို သစ္စာရှိစွာ တာဝန်ကျေပွန်အောင် ဦးစွာပထမ ယူဆောင်အပ်နှံလေ့ရှိသည်။

`ငွေရေးကြေးရေးခက်ခဲသောအချိန်အခါမှာပင် ဘုရားသခင်ကို ကျွန်ုပ်တို့ သစ္စာရှိရန်၊ ယုံကြည်စိတ်ချစွာ ကိုးစားရန် မည်သို့သင်ယူနိုင်မည်နည်း။ ကျွန်ုပ်တို့ သစ္စာရှိနေပါသော်လည်း ကျွန်ုပ်တို့၏ စပါးကျီမှာ အလွတ်ကြီး ဖြစ်နေပါသလား။`