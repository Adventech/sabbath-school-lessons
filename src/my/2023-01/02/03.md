---
title:  ကြားပြီးနောက်လုံ့လဝီရီယရှိစွာ
date:   09/01/2023
---

တရားဟောရာကျမ်းသည် ဣသရေလလူမျိုးဒုတိယမျိုးဆက်သစ်များအတွက် မောရှေ၏ရှေ့ရေး မျှော်တွေးပြီး တိုက်တွန်းအားပေးသောသတင်း စကားဖြစ်သည်။ တောတွင်း၌နှစ် (၄ဝ) လှည့်လည်ခဲ့ရသော လူငယ်ပိုင်းမျိုးဆက်သစ်များဖြစ်သည်။ ယင်းခွန်အားပေးတိုက်တွန်းနှိုးဆော်သော သတင်းစကားသည် ယေရိခေါမြို့၏အရှေ့ဘက် မောဘလွင်ပြင်၌ပြုလုပ်ခဲ့သည်။ တရားဟောရာကျမ်းကို လူများက "အောက်မေ့ဖွယ်ရာ အတွက်ရေးသောကျမ်း" ဟု သဘောရှိ ကြသည်။

ယင်းကျမ်းတွင် မောရှေအနေဖြင့် ထာဝရဘုရားသည် ဣသရေလ လူမျိုးကို မည်မျှကာကွယ် စောင့်ရှောက်ခဲ့ကြောင်း၊ ဣသရေလလူမျိုးအပေါ် မည်မျှသစ္စာထားကြောင်း ဖော်ပြပေးထားသည်။ သူသည် သိနာတောင်မှ ဣသရေလလူမျိုးများထွက်ခွာပြီး ကာဒေရှအရပ်အထိ ကြားကာလအဖြစ်အပျက် အကြောင်း အရာများကို ပြန်၍ရေရွတ်ပြောဆိုခဲ့သည်။ ကာဒေရှအရပ်သည် ကတိတော်ပြည်၏နယ်နိမိတ် နယ်ကြား အစပ်ဖြစ်သည်။ ပုန်ကန်ထကြွတတ် သည့်သဘောရှိသော ဣသရေလလူတို့သည်လည်း နှစ်ပေါင်း (၄ဝ) တော၌ လှည့်လည်ခဲ့ရပြီ။ မောရှေသည် ပညတ်တော် (၁ဝ) ပါးကို ပြန်၍ပြောဆို ရှင်းပြပြန်သည်။ ဆယ်ဖို့တစ်ဖို့နှင့် ထာဝရဘုရား၏ အိမ်တော်၌ စားစရာရှိိစေရန် မိမိတို့၌ရှိသောတာဝန်အကြောင်းကို သတိပေးပြန်သည်။ သို့သော် တရားဟောရာကျမ်း၏ အခြေခံသွန်သင်ချက်သဘောမှာ ဘုရားရှင်၏စကားတော်ကိုနားခံ၍ ကောင်းချီး မင်္ဂလာကို ခံယူတတ်ခြင်း အကြောင်းပင်ဖြစ်သည်။ မောရှေသည် ထာဝရဘုရားအား အရာခပ်သိမ်းတတ်စွမ်းသူ အဖြစ်လည်းကောင်း၊ အလိုတော်ရှိသည်အတိုင်းပြုနိုင်စွမ်းတော်မူသည်ကိုလည်းကောင်း မိမိ၏လူတို့ ကိုကြည့်ရှု ပြုစုပို့ဆောင်တော်မူကြောင်းကို သေသေချာချာ မိန့်မှာဆုံးမပြောဆို ခဲ့သည်။

`တရားဟော၊ ၂၈း၁-၁၄ ကိုဖတ်ပါ။ ဣသရေလလူမျိုးများရရှိသော ကြီးမားသည့်ကောင်းချီးမင်္ဂလာသည် အဘယ်အရာနည်း။ ခြွင်းချက်အဖြစ် ထိုကောင်းချီးကိုရယူနိုင်ရန် မည်သို့ပြုရမည်နည်း။`

မောရှေသည် ဘုရားသခင်၏ပြုတော်မူသောအံ့ဖွယ်နိမိတ်နှင့် ကောင်းချီး မင်္ဂလာများအကြောင်းကို လူတို့ သဘောပေါက်ပြီး စိတ်ထဲစွဲနေရန် အလွန်စိတ်ပြင်းပြလျက်ရှိသည်။ သူ၏စကား၌ "သင်တို့သည် ကြားသည့်အတိုင်း ဝီရိယလုံ့လဖြင့်လုပ်ဆောင်ကြလျှင်ဟုဆိုခြင်းမှာ နာခံလိုက်လျှောက်လျှင် လူမျိုးတို့၏ ထာဝရခိုလှုံခြင်းလမ်းသည် ထိုနေရာမှာပင်ဖြစ်ကြောင်းသိစေပါသည်။ ထိုကြောင့် လွတ်လပ်စွာ ရွေးပိုင်ခွင့် သဘောကို ရှင်းရှင်းလင်းလင်းပြသပေး ခဲ့သည်။ ဣသရေလလူမျိုးတို့သည် ရွေးချယ်ခံရသောလူမျိုး၊ ကောင်းချီး မင်္ဂလာသွန်းလောင်းခံရသောလူမျိုး၊ ကြီးမြတ်သောကတိတော်ကြီးကိုရရှိ ပိုင်ဆိုင်ခွင့်ရထားသော လူမျိုး ဖြစ်သော်လည်း ထိုကောင်းချီးနှင့်ကတိတော်တို့ သည် လက်ခံလျှင်လည်းရမည်၊ လက်မခံလိုလျှင်လည်း ရမည်ဆိုသည့်သဘော ဖြင့်မဟုတ်ပါ။ သူတို့လက်ခံရန်လိုသည်။ ရယူနိုင်ရန် မိမိတို့၏အပြုအမူ မှန်ကန်ဖို့လည်း လိုသေးသည်။

ဘုရားသခင်သည် အလွန်ခက်ခဲသောအလုပ်ကိုလုပ်ရမည်ဟု သူတို့ အတွက် သတ်မှတ်ထားခြင်းလည်း မရှိပါ။ "ယနေ့ငါမှာထားသောပညတ်တရားတော်သည် သင်နားမလည်နိုင်သောတရားမဟုတ်။ သင်နှင့်ဝေးသည် မဟုတ်။ တရားတော်ကိုငါတို့သည်နားထောင်၍ စောင့်ရှောက်မည်အကြောင်း၊ ကောင်းကင်သို့အဘယ်သူတက်၍ ငါတို့ထံသို့ဆောင်ခဲ့လိမ့်မည်နည်းဟု မေးစေခြင်းငှာ ကောင်းကင်၌ရှိသည်မဟုတ်။" "ပင်လယ်တစ်ဖက်၌ ရှိသည်မဟုတ်။ တရားတော် သည်သင်စောင့်ရှောက်ဖို့ရာ သင်နှင့်အလွန်နီး၏။ သင်၏နှုတ်၌လည်းကောင်း၊ သင်၏နှလုံး၌လည်းကောင်းရှိ၏" (တရားဟော၊ ၃ဝး၁၁-၁၄)။

အမှန်ပင် ဘုရားသခင်သည် ကောင်းချီးမင်္ဂလာသွန်းလောင်းခြင်း၏ တစ်ဖက်၌ ကျိန်ခြင်းရှိကြောင်းကို သတိပေးထားသည်။ နာခံမှု၊ စောင့်ရှောက်မှု မရှိလျှင် ကျိန်ခြင်းသည် သူတို့အပေါ်သက်ရောက်လာလိမ့်မည် (တရားဟော၊ ၂၈း၁၅-၆၈)။ သူတို့၏အပြစ်ကြောင့်လည်းကောင်း၊ ပုန်ကန်ခြင်းသဘောကြောင့် လည်းကောင်း အကျိုးကိုခံကြရမည်ဖြစ်သည်။

`ယနေ့ကျွန်ုပ်တို့အတွက် မည်သို့အဓိပ္ပာယ်မျိုးရှိသနည်း။ ဘုရားရှင် မိန့်တော်မူသောစကားတော်ကို ကြားရာတွင် ဝီရိယရှိကြရပါမည်လား။`