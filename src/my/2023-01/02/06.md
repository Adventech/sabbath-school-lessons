---
title:  ရှေးဦးစွာရှာပါ
date:   12/01/2023
---

ယေရှုရှင်ဆိုခဲ့သောစကားတော်အရ "လူအပေါင်းတို့သည် အားရဝမ်းမြောက်သောစိတ်နှင့် စကားတော်ကို နားထောင်ကြ၏" (မာကု၊ ၁၂း၃၇)။ ယေရှုရှင်သွားလေရာ နောက်တော်သို့လိုက်နေသော လူအုပ်ကြီးသည် သာမန် လူတန်းစားဖြစ်၍ စကားတော်ကိုအားရဝမ်းမြောက်သောစိတ်နှင့် နားထောင် သူများဖြစ်သည်။ ယေရှုရှင်၏ကျွေးမွေးခြင်းကို တောင်စောင်းနား၌ စားခဲ့ရသူများဖြစ်သည်။ တောင်ပေါ်ဒေသနာ တရားတော်ကို နားထောင်ခဲ့ရ ဖူးသူများဖြစ်သည်။ ယေရှုရှင်မှ ထိုသူတို့၏အခြေခံလိုအပ်ချက်များကို သိရှိထားသည်။ မိသားစုအတွက် စားဝတ်နေရေးအခက်အခဲရောက်နေသူများ၊ နေ့စဉ်စားရဖို့၊ သောက်ရဖို့၊ ဝတ်ရဖို့၊ နွေးထွေးစွာအကာအကွယ် လိုအပ် နေသူများဖြစ်ကြသည်။ သို့သော် ယေရှုရှင်ဆိုလိုသည်မှာ -

`မဿဲ၊ ၆း၂၅-၃၃ ကိုဖတ်ပါ။ မည်သို့သောကတိတော်မျိုးရှိခဲ့သနည်း။ ထိုလူများအဘယ်အရာကို ပြုရပါမည်နည်း။ ကိုယ်တော်ပေးထားသောကတိတော် ရရှိပိုင်ဆိုင်ရန် မည်သို့လုပ်ဆောင်ရမည်နည်း။`

ဘုရားရှင်၏ကတိတော်အရာမှာ အပြန်အလှန်အချက်အလက်ထားရှိ ပေးထားသည်။ ကောင်းချီးကို ရရှိရန် ကျွန်ုပ်တို့ကလည်း လုပ်ဆောင်ရမည့် အချက်ရှိသည်။

`ဟေရှာ၊ ၂၆း၃ ကိုဖတ်ပါ။ ဘုရားရှင်ထံမှငြိမ်သက်ခြင်းကိုရရှိနိုင်ရန် ကျွန်ုပ်တို့မည်သို့ ပြုလုပ်ရန် လိုအပ်ပါသနည်း။`

`၁ယော၊ ၁း၉ ကိုဖတ်ပါ။ ကျွန်ုပ်တို့အပြစ်ဝန်ချတောင်းပန်လျှင် ယေရှုရှင်မည်သို့ပြုတော်မူမည်နည်း။`

`၆ရာ၊ ၇း၁၄ ကိုဖတ်ပါ။ "အကယ်၍" ကျွန်ုပ်တို့ပြုလုပ်လျှင် "နောက်ဆက်တွဲ" ဘုရားရှင် မည်သို့ပြုလုပ်ပေးမည်ဟု ကတိရှိတော်မူသနည်း။`

ဖော်ပြပါကျမ်းချက်များ၌ ဘုရားသခင်သည် အရာခပ်သိမ်းကို ဖန်ဆင်း ပိုင်သအုပ်စိုးနေသော်လည်း ကျွန်ုပ်တို့လိုအပ်ချက်အရေးကြီးသောအရာရှိနေ ပါသည်။ ကယ်တင်ခြင်းသည် ကရုဏာတော်၏ ဆုလာဘ် လက်ဆောင် သက်သက်ဖြစ်နေသော်လည်း၊ ကျွန်ုပ်တို့ကောင်းမှုကုသိုလ် အကျင့်သီလဖြင့် လုံးဝမရနိုင် သော်လည်း၊ လောက၌ဖြစ်နေသောအမှားအမှန် မဟာတိုက်ပွဲအတွင်း ကျွန်ုပ်တို့ရှိနေ ရသောကြောင့် တစ်ခုခု ပါဝင်ဖို့ရန် လိုအပ်နေပါသည်။ လွတ်လပ်စွာဆန္ဒထုတ်ဖော်ရွေးချယ်ရာ၌ သန့်ရှင်းသောဝိညာဉ်တော်၏လမ်းညွန် မှုကိုခံယူရန် လိုပါသေးသည်။ ဘုရားရှင်စေခိုင်းသောအမိန့်တော်ကိုနာခံရန် လိုအပ်ပါသေးသည်။ ဘုရားရှင်သည် ကျွန်ုပ်တို့ကို အသက်နှင့်ကောင်းချီး မင်္ဂလာမျိုးစုံကိုပေးထားသော်လည်း သေခြင်းလမ်းနှင့်ကျိန်ခြင်းလမ်းကို ရွေးမိသွားနိုင်သေးသည်။ တရားဟော၊ ၃ဝး၁၉ ၌ဖော်ပြသော ဘုရားရှင်၏စကား တော်ကို ကျွန်ုပ်တို့ အံ့သြစရာ မလိုပါ။ "အသက်ရှင်ခြင်း၊ သေခြင်း၊ ကောင်းချီး ပေးခြင်း၊ ကျိန်ခြင်းတို့ကို သင့်ရှေ့၌ ငါထားသည်ဟု သင့် တစ်ဖက် ၌ ကောင်းကင် မြေကြီးကို ငါတိုင်တည်၏" (တရားဟော၊ ၃ဝး၁၉)။