---
title:  ကိုယ်ပိုင်လိုအပ်ချက်ဖြင့်အစပြုပါ
date:   07/03/2023
---

ဓမ္မဟောင်းကျမ်းရေးသားသောအချိန်အခါ၌ ဣသရေလလူမျိုးများ သည် လယ်ယာနှင့် သိုးမွေး မြူရေး လုပ်ငန်းကို လုပ်ကိုင်ကြသည်။ သို့အတွက် ကြောင့် အချို့သောဘုရားရှင်၏ကတိတော်များမှာ လယ်ယာမြေကို အကြောင်း ပြုပြီး အသုံးပြုသောစကားလုံးများဖြင့် ကောင်းချီးလမ်းကိုစီစဉ်ပေးသည်။    ဥပမာ၊ သုတ္တံ၊ ၃း၉၊၁ဝ ၌ ဘုရားရှင်မိန့်တော်မူချက်စကား၌ ကျွန်ုပ်တို့သည် ငွေရေးကြေးရေး၌ အစီအစဉ်သေချာလျှင်၊ သစ္စာရှိလျှင် "သင်၏စပါးကျီ တို့သည်ကြွယ်ဝ၍"......(သုတ္တံ၊ ၃း၉၊၁ဝ)။ သို့သော် ယနေ့ခေတ်အချိန်အခါ တွင် ခရစ်ယာန် တို့သည် စပါးကျီများအပိုင်မရှိကြပါ။ ထိုကြောင့် ဘုရား သခင်သည် ကျွန်ုပ်တို့၏အလုပ်အကိုင်စီးပွားရေးများကို ကောင်းချီးပေးမည်ဟု မှတ်ယူနိုင်ပါသည်။ ကိုယ်တော်၏စကားကိုနားခံလိုက်လျှောက်ရန်သာလို ပါသည်။

`သုတ္တံ၊ ၂၇း၂၃-၂၇ ကိုဖတ်ပါ။ "သိုးစုနွားစုတို့ကို စေ့စေ့ကြည့်ရှု လော့ဟုဆိုသော" ကျမ်းစကား၏ အဓိပ္ပာယ်ကို သင်မည်သို့အနက်ပြန်မည်နည်း။ ယနေ့ခရစ်ယာန်များအတွက် မည်သို့အဓိပ္ပာယ်ရှိသနည်း။`

သမ္မာကျမ်းစာသည် ချမ်းသာကြွယ်ဝခြင်းကို သတိပေးဆန့်ကျင်သည် မဟုတ်၊ ဆင်းရဲသူ၊ ဆင်းရဲသားကို ဖိနှိပ်နင်းပြားခြင်း၊ လောဘတပ်မက် စိတ်လွန်ကျူးခြင်းကိုသာ အပြစ်တင်သည်။ ချမ်းသာအောင်ကြိုးစားအလုပ် လုပ်ခြင်းကို တစ်ခါမျှအပြစ်မတင်ပါ။ မရိုးမသားစီးပွားလုပ်ခြင်းနှင့် အခြား သူကိုအနိုင်ကျင့်ခြင်းကိုသာ ရှုတ်ချ ထားသည်။ ယနေ့ဖော်ပြသောကျမ်းချက် များ၌ သုတ္တံကျမ်း၏ဆိုဆုံးမထားချက်အရ၊ ကျွန်ုပ်တို့အတွက်နှင့် မိသားစု အတွက် လုံလောက်စွာစားသုံးနိုင်ရန် ကြိုးစားလုပ်ဆောင်သင့်ပါကြောင်း ဆုံးမ ထားသည်။ "သင့်စားစရာ ဖို့၊ အိမ်သူအိမ်သားစားစရာဖို့၊ ကျွန်မိန်းမများကို ကျွေးစရာဖို့ ဆိတ်နို့လောက်လိမ့်မည်" (သုတ္တံ၊ ၂၇း၂၇)။

ယင်းကျမ်းချက်ကို ယနေ့ကျွန်ုပ်တို့မည်သို့အဓိပ္ပာယ်နားလည်ရမည် နည်း။ စဉ်းစားနိုင်သည့်အချက်မှာ သင်၏ငွေကြေးအဝင်အထွက်စာရင်းကို စစ်ဆေးပါ။ သင်သုံးလောက်သည်အထိကြံစည်ပါ။ သို့မဟုတ် သင်၏ဝင်ငွေ ထွက်ငွေစိစစ်တွက်ချက်ပါ။ အကြွေးမပိရအောင် သေချာစွာစီစဉ်ပါဟူ၍ဖြစ်မည်။ နှစ်စဉ်နှစ်စဉ် သင်ရှာဖွေရရှိသောငွေကြေးကိုတွက်ချက်ပြီး သင်လိုအပ်သော ဆန္ဒနှင့်လိုအပ်ချက်များကို ချိန်ဆတတ်ရမည်။ ကြိုတင်ပြင်ဆင်ခြင်းကို သေတမ်းစာ၌ အချိန်မီရေးမှတ်ထားပြီး သင်ဖြစ်လိုသမျှကို မထင်မမှတ်သော အချိန်၌ သင်ဆုံးပါးခဲ့သော် စိတ်ချယုံကြည်စွာဖြင့် ငွေကြေးများကိုအသုံးပြု သွားစေပါ။ သင်၏ငွေကြေးများ မည်သို့ အသုံးပြုသွားနိုင်ရန် သင်ကျန်းမာ နေချိန်၌ စီစဉ်ထားပါ။ သင်နှင့်ဆိုင်သောဥစ္စာပစ္စည်းအားလုံးအတွက် ကြိုတင် စီစဉ်ခြင်းသည် အသင့်လျော်ဆုံးဖြစ်၏။ ထိုပစ္စည်းများ သင်နှင့်ကြာရှည်စွာ ရှိနိုင်လိမ့်မည် မဟုတ်သော ကြောင့် ဖြစ်၏။

အချုပ်ဆိုရသော်၊ ဘုရားရှင်ကောင်းချီးပေးသောဥစ္စာပစ္စည်းဘဏ္ဍာများကို စီမံရသောကျွန်ုပ်တို့သည် ကောင်းသောဘဏ္ဍာထိန်းဖြစ်ရန်လိုသည်။ ထိုကြောင့် အသက်ရှင်စဉ်ကာလမှာသာ သုံးစွဲခြင်းမျိုးမဖြစ်စေရပါ။ ကျွန်ုပ်တို့အသက် သေပြီးနောက် ကျန်ရှိသောအရာများသည်လည်း အကျိုးရှိစေရမည်။ ကျွန်ုပ်တို့ အသက်ရှင် နေချိန်မှာ သခင်ပြန်မလာသေးလျှင် တစ်နေ့ကျွန်ုပ်တို့၌ရှိသော ပစ္စည်းဥစ္စာနည်းသည်ဖြစ်စေ၊ များသည်ဖြစ်စေ ထားရစ်ခဲ့ရမည်။ သို့ပါသော ကြောင့် ကျွန်ုပ်တို့ရရှိသောကောင်းချီးမင်္ဂလာသည် သူတစ်ပါးအတွက် ကောင်းချီး ဖြစ်စေရန်နှင့် သခင့်အမှုတော်အတွက် အကျိုးဖြစ်စေရန်လိုပါသည်။

`"စည်းစိမ်သည်အမြဲမတည်တတ်" (သုတ္တံ၊ ၂၇း၂၄)။ ယင်းသည် အလွန်အရေးကြီးကြောင်း အဘယ် ကြောင့် ကျွန်ုပ်တို့ စိတ်ထဲထားရမည်နည်း။`