---
title:  သင်ယူသွား၍မရပါ
date:   06/03/2023
---

တရားဟောဆရာကြီးဘီလီဂရေဟန် Billy Graham  ကို လူ တစ်ယောက်မေးဖူးသည်။ သူ၏အသက်တာ ၌ အံ့သြဖွယ်ကိစ္စတစ်ရပ်ဖြစ်  သည်။ ထိုအချိန်မှာ ဆရာကြီးသည် အသက် ၆ဝ ကျော်လာပြီး အသက်ကြီး လာပြီ ဖြစ် သည်။ ဆရာကြီးမည်သို့ပြန်၍ဖြေခဲ့သနည်း။  "လူ့အသက်တာသည် ရေပွက်ပမာတိုတောင်းလှပါတယ်" ဟု ဖြေကြားခဲ့သည်။

စောဒကတက်ရန်မလို၊ အသက်တာသည် လျင်မြန်တိုတောင်းလွန်း ပါသည်။

`အောက်ပါကျမ်းချက်များမှ လူ၏အသက်တာအကြောင်းကို မည်သို့ ဖော်ပြသနည်း။ ဆာ၊ ၄၉း၁၇။ ၁တိ၊ ၆း၆၊၇။ ဆာ၊ ၃၉း၁၁။ ယာကုပ်၊ ၄း၁၄။ ဒေ၊ ၂း၁၈-၂၂။`

လူ၏သက်တမ်းသည် မြန်ဆန်လွန်းသည်မှာသေချာသည့်အပြင် သေသွားလျှင် မည်သည့်အရာ တစ်ခုမျှ ယူသွား၍မရပါ။ သင်ရှာဖွေစုဆောင်း ထားသောအကောင်းဆုံးပစ္စည်းပင်လျှင် ယူသွား၍မရ။ (သို့ဖြစ်လျှင်၊ အကျင့် စာရိတ္တဖြစ်လျှင် မည်သို့ရှိသနည်း။ ထိုအရာသည် အခြားတစ်နည်းဖြစ်သည်) "ထိုသူသည် သေသောအခါ၊ အဘယ်ဥစ္စာမျှမပါရ။ သူ၏ဂုဏ်အသရေသည် သူ့နောက်သို့မဆင်းသက်ရ" (ဆာ၊ ၄၉း၁၇)။ အဓိပ္ပာယ်မှာ သူ၌ ရှိ သမျှ၊ စုဆောင်းထားသမျှအားလုံးကို တစ်ဦးတစ်ယောက်သောသူအတွက် ချန်ရစ် ခဲ့ရသည်။ ယူဆောင်သွား၍ မရပါ။ ထိုကျန်ရစ်သောပစ္စည်းများကို မည်သူ ရရှိမည်နည်း။ သွားလေသူစီစဉ်ခဲ့သောအစီအစဉ်များအတိုင်းသာ ဖြစ်လာ ပေမည်။

နှစ်ပေါင်းများစွာကြိုးစားလုပ်ကိုင်စုဆောင်းလာသော ဥစ္စာပစ္စည်း ကြွယ်ဝချမ်းသာခြင်းများကို အကျိုးခံစားရခြင်း မရှိသောသူများစွာရှိသည်။ စုဆောင်းသိုမှီးထားသောပစ္စည်းဥစ္စာများသည် တစ်နေ့လမ်းဆုံးရောက်သော   အချိန် သင့်အသက်တာကုန်သွားလျှင် မည်သို့အကျိုးရှိစေရန် စီစဉ်ထားခြင်း သည်သာ အလွန်အရေးကြီးသည်ကို သင် သတိ ချပ်ဖို့ရန်လိုသည်။

အသက်တာကုန်ဆုံးချိန်၌ ဥစ္စာပစ္စည်းကို များစွာပိုင်ဆိုင်ခဲ့သူများ အတွက်၊ နည်းသည်များသည်၊ ကောင်းသည်ညံ့သည် စသည့်ကိစ္စသည် အရေးမကြီးတော့ပါ။ ဘဏ္ဍာစိုးကောင်းတစ်ဦးအဖြစ် ကျွန်ုပ် တို့ ကြိုတင် စီစဉ် ထားခြင်းသာလျှင် အဓိကဖြစ်သည်။ ဘုရားရှင်ချပေးထားသောကောင်းချီး မင်္ဂလာ အပေါင်း တို့ကို သတိ ဝီရိယရှိရှိ စီမံခန့်ခွဲလုပ်ဆောင်ထားရှိရန်လိုသည်။ သေတမ်းစာကို နိုင်ငံတော်တရားဥပဒေအတိုင်း ကြိုတင်စီစဉ် ထားပါ။ (သင်၏နေထိုင်ရာဒေသတွင်း အကျိုးရှိိစေသောအစီအစဉ်) သင်၏သေတမ်းစာ ချန်ထားခဲ့ခြင်းမရှိလျှင် တရားဥပဒေအဖွဲ့မှ သင်၏ဆွေမျိုးများကို သင်ပိုင်ခဲ့သော ဥစ္စာအားခွဲဝေပေးလိမ့်မည်။ သူတို့၌ လိုသည်ရှိ၊ မလိုသည်ရှိ တရားဥပဒေအရ၊ လက်ခံကြရလိမ့်မည်။ သို့ဖြင့် အကျိုးရှိသောလုပ်ဆောင်ချက်ဖြစ်စေ၊ အကျိုးမဲ့ သောလုပ်ရပ်ဖြစ်စေ ထိုငွေကြေးများကို သုံးပစ်ကြလိမ့်မည်။ သင်မလိုသောသူ တစ်ဦးဦးလိုပင်၊ သင်ကိုယ်တိုင် မပေးချင်သော်လည်း သင်၏ကျန်ရစ်သောပစ္စည်း များကို သင့်ဆွေမျိုးများက အလွယ်တကူ ပေးလိမ့်မည်။ အသင်းတော်အနေဖြင့် မည်သည့်အလှူငွေတစ်ခုတလေကိုမျှ ရရှိမည်မဟုတ်ပါ။သင့်အနေဖြင့် ထိုကဲ့သို့သဘော ကျ ခဲ့လျှင် ကောင်းပါသည်။ အကယ်၍ ထိုသို့အလိုမရှိခဲ့လျှင် သင်ကြိုတင်စီစဉ်ထားရပါမည်။

အရိုးသားဆုံးစကားဖြင့်ဆိုကြပါစို့။ ဘုရားသခင်သည် အရာအားလုံး၏ ပိုင်ရှင်ဖြစ်သည်ဟု ပြောဆို တတ် ကြသည် (ဆာ၊ ၂၄း၁)။ ကျမ်းစကားအဆို နှင့်အမြင်အရ ဘုရားရှင်သည် ကျွန်ုပ်တို့ကိုဥစ္စာပစ္စည်းများ ချေးငှားပေးထား သည်။ ခဏတာစီမံခန့်ခွဲခွင့်ပေးထားသည်။ ဘဏ္ဍာစိုးအရာအဖြစ်ခန့်ထား သည်။ ကိုယ်တော် ထံသို့ ပြန်ယူသွားပေးရမည်။ ကိုယ်တော်သည် မူလပိုင်ရှင် အမှန်အကန်ဖြစ်တော်မူသည်။ ကိုယ်တော်ကို ချစ်ရန်လိုသည်။ 

`သေခြင်းသည် အချိန်အခါမရွေးရောက်လာနိုင်ကြောင်းကို ကျွန်ုပ်တို့ သိပြီးဖြစ်သည်။ မမျှော်လင့်သော အချိန်၊ ယနေ့အချိန်လည်းဖြစ်နိုင်သည်။ သင်ယနေ့သေဆုံးခဲ့လျှင် သင်ချစ်သောသူအတွက် မည်သို့ဖြစ်သွား မည်နည်း။ သင်၏ဥစ္စာပစ္စည်းများ မည်သို့ဖြစ်သွားမည်နည်း။ သင်စိတ်ဆန္ဒရှိသည်အတိုင်း ပေးဝေခြင်း ခံရနိုင်ပါမည်လား။`