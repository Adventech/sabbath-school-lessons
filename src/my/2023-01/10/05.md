---
title:  နောက်ဆုံးထွက်သက်အတွင်းပြုသောအလှူ
date:   08/03/2023
---

**အောက်ပါကျမ်းချက်များကိုလေ့လာပြီး ငွေကြေးများအား မည်သို့ အသုံးပြုရမည်ကို ဆင်ခြင်ရန် ဖြစ် သည်။ မည်သို့ကိုင်တွယ်အသုံးပြုမည်နည်း။**

`၁တိ၊ ၆း၁၇`

`၂ကော၊၄း၁၈`

`သုတ္တံ၊ ၃ဝး၈`

`ဒေ၊ ၅း၁ဝ`

လူသားများအပေါ်၌ငွေသည်သြဇာလွမ်းမိုးနိုင်ပါသည်။ပျက်စီးခြင်းသို့ပို့ဆောင်ပေးသောသြဇာ လွမ်းခြင်း  ဖြစ်သည်။ ငွေကြောင့် ကြောက်စရာ ကောင်းသောလုပ်ရပ်များစွာဖြစ်လာကြောင်းကို ကြားဖူးကြမည်။ ငွေကြေးများ ပြားလာသူသည် ပျက်စီးရာလမ်းကို စတင်ပြုလုပ်တော့မည်ဆိုသည်မှာ မှန်ပါသလား။

ထိုသို့လည်းမဟုတ်ပါ။ ဘုရားသခင်၏တန်ခိုးတော်ကြောင့် ရန်သူ၏ စုံစမ်းခြင်းကို ကျော်လွားနိုင်ပါသည်။ ထိုသို့ ဘုရားရှင်၏ကောင်းချီးမျိုးကို ရယူနိုင်သည်။ ဥစ္စာပစ္စည်းပိုင်ဆိုင်ခြင်းသည် ဘုရားသခင်၏ ကောင်းချီး မင်္ဂလာ ဖြစ်သည်။ ကျိန်ခြင်းအမင်္ဂလာအဖြစ် လွယ်လွယ်ကလေးပြောင်းသွားနိုင်သည်။

မသေမီ ဘဏ္ဍာစိုးကောင်းတစ်ဦးအဖြစ် ကောင်းမွန်စွာစီစဉ်ခဲ့ခြင်း အတွက် လူများတို့သည် မိမိတို့ ပစ္စည်း ဥစ္စာကိုသိမ်းဆည်းရန် အန္တရာယ် ရှိသောစုံစမ်းခြင်းကို ရင်ဆိုင်ရသည်။ ထိုပစ္စည်းတို့ကိုသိမ်းဆည်းရန်မှာ "ငါ သေသွားလျှင် အကုန်အလှူအဖြစ်သတ်မှတ်မည်၊ သို့မဟုတ် မသေမီ အကုန်သုံးပစ်မည်" စသည့် အတွေး ဖြစ်သည်။ ကဋေကြွယ်သူဌေးတစ်ဦးက မှန်ကန်သောအသက်ရှင်ခြင်းအတွက် သူ၌အသုဘ စရိတ် အတွက်သာ ကျန်လျှင် ကျေနပ်သည်ဟုဆို၏။ ကျွန်ုပ်တို့သည် ထိုထက်ပင်ကောင်းအောင်လုပ်ဆောင် နိုင်သည်။

"ကျွန်ုပ်အနေဖြင့် နောက်ဆုံးထွက်သက်အတောအတွင်းအထိ ကောင်းမှုမပြုခဲ့သူများကို မြင်ဖူးခဲ့ ပါသည်။ အသက်ရှင်စဉ်အခါ ဘုရားအမှုတော် အတွက်ပေးလှူရန် အလွန်တွယ်ကပ်ခဲ့ကြသည်။ ခရစ်တော်သည် နောက်လိုက် များကို အသက်ဆုံးသွားကြလျှင် ကျန်ရစ်သောပစ္စည်းများအား လှူဒါန်းရမည်ဟု မသတ်မှတ်ပေးပါ။ အသက်တာ၌ အတ္တစိတ်ကို ကိုယ်တော်ခွင့်မလွတ်နိုင်။ မိမိတို့၏ဥစ္စာကို မြဲမြံစွာဆုပ်ကိုင်ထားသူများသည် အသက်ပင်အသေခံသည်၊ အမှုတော်အတွက်ပေးရန် စိတ်မရှိကြ။ ဆုံးရှုံးမှုသည် ဆက်တိုက်ဖြစ်လာ ခဲ့သည်။ ဘဏ်များအရှုံးပေါ်ခြင်း၊ ပစ္စည်းဥစ္စာများလျင်မြန်စွာပျက်စီးသွားခြင်း စသည့်နည်းများစွာဖြင့် ဆုံးရှုံးမှုများ ရှိသည်။ အကြံအစည်များစွာရှိထား သော်လည်း၊ လုပ်ဆောင်သောအခါ နှောင့်နှေးကြရသည်။ စာတန်သည်လည်း နည်းမျိုးစုံဖြင့် ပစ္စည်းဥစ္စာငွေကြေးများ ဘုရားရှင်၏အိမ်တော်သို့မရောက်လာ နိုင်ရန် ကြိုးစားဟန့်တားသည်။ ဘုရားရှင်ထံရောက်ရှိခြင်းမရှိလေလေ၊ စာတန် ပို၍ဝမ်းသာလေဖြစ်၏" (Ellen G. White, Testimonies for the Church, vol. 5, p. 154).

`ကျွန်ပ်တို့ရရှိသောကောင်းချီးမင်္ဂလာပစ္စည်းဥစ္စာကို အသုံးပြုတိုင်း အဘယ်ကြောင့်သတိကြီးစွာ ထားသင့်  ပါသနည်း။`