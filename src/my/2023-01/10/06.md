---
title:  ဝိညာဉ်ဆုလာဘ်
date:   09/03/2023
---

ကမ္ဘာပေါ်၌ လူသားများအပြစ်တွင်းမကျရောက်လျှင် မည်ကဲ့သို့ ဖြစ်မည်ကို များများစားစား ခန့်မှန်း၍ မရနိုင်သော်လည်း သေချာသည့်အရာ တစ်ခုမှာ ပစ္စည်းဥစ္စာစုဆောင်းသိုလှောင်ခြင်းမျိုးမရှိ၊ လောဘတပ်မက် မှုလည်း မရှိ၊ ဆင်းရဲမွဲတေခြင်းလည်းမရှိ။ ယနေ့ကမ္ဘာ့ရာဇဝင်၌ ဖြစ်ပေါ်ခဲ့သော အရုပ်ဆိုးသည့် အရာများစွာရှိ နေသည်။ အပြစ်မဝင်ပါက ယင်းအရာများရှိစရာ အကြောင်းမရှိပါ။ ကျွန်ုပ်တို့ခံစားရသောအသိမှာ ရိုးသားစွာ လုပ်ကိုင်စားသောက် သူသည် ပိုင်ဆိုင်ခွင့်အပြည့်အဝရှိသည်။ ကျရှုံးထားသောအပြစ်ကမ္ဘာကြီးမှာပင် ထိုသို့ သော  နိယာမ တရားရှိသေးသည်။ မည်မျှလုပ်ဆောင်ပါစေ၊ မည်မျှ ပိုင်ဆိုင်မှုရှိပါစေ၊ သတိပြုရမည့် အရေးကြီးသော အချက်တစ်ချက်ရှိပါသည်။

`အောက်ဖော်ပြထားသောကျမ်းချက်များကိုဖတ်ပါ။ ကျမ်းချက်အားလုံး ၏အဓိကဆိုလိုရင်းသည် မည်သည့် အချက်ဖြစ်သနည်း။ ယင်းအချက်ဖြင့် ကျွန်ုပ်တို့ပိုင်ဆိုင်ထားသမျှအားလုံးသော ဥစ္စာဘဏ္ဍာသည် ဘုရားသခင်၏ ကောင်းချီးဖြစ်ပါသလား။ (ဆာ၊ ၂၄း၁။ ဟေဗြဲ၊ ၃း၄။ ဆာ၊ ၅ဝး၁ဝ။ က၊ ၁၄း၁၉။ ကောလောသဲ၊ ၁း၁၅-၁၇)။`

ကျွန်ုပ်တို့ကိုချေးငှားပေးထားသော ပစ္စည်းဘဏ္ဍာငွေကြေးအားလုံး အတွက် ကျွန်ုပ်တို့သည် ဘဏ္ဍာစိုးနှင့် မန်နေဂျာဖြစ်ကြရသည်။ အမှန်မှာ ထိုအရာအားလုံးကို ဘုရားရှင်သာပိုင်တော်မူ၏။ ကိုယ်တော်သည် ကျွန်ုပ်တို့ကို အသက်ရှင်ခွင့်ပေးထားသူဖြစ်သည်။ လူဖြစ်လာရခြင်း၊ ရရှိသောခွန်အားဗလ အားလုံးသည် ကိုယ်တော် ပေးထားခြင်းဖြစ်၍ ကိုယ်တော်ပိုင်တော်မူပါသည်။ လက်တွေ့ကျသောစည်းမျဉ်းတစ်ခုမှာ ကိုယ်တော်သည် ကျွန်ုပ်တို့ကိုအသက် ရှင်ခွင့်၊ လှုပ်ရှားခွင့်၊ မိမိကိုယ်တိုင်အတွက်နှင့် မိသားစုအတွက် လုံးပန်း ရှာဖွေ စားသောက်ပြီးသည်နောက်မှာ လူတိုင်းကိုယ်တော်ရှင်၌ အနားယူကြရ သည်ချည်းဖြစ်သည် (သေသွားရမည်ချည်းဖြစ်သည်)။

"ဘုရားရှင်၏အမှုတော်၌ ပါဝင်လုပ်ဆောင်ခြင်းသည် ကောင်းကင် နိုင်ငံတော်၌ ဘဏ္ဍာကို  သိလှောင် ထားခြင်းဖြစ်သည်။ အထက်အရပ်၌ ဘဏ္ဍာကို သိုလှောင်ခြင်းသည် ရန်သူမျိုး အပါးအားလုံး၏ လုယူ ဖျက်ဆီး မည်ကို မစိုးရိမ် ရပါ။ လုံခြုံလွန်းပါသည်။ ထို့အပြင် ထာဝရအသက်အထိ ပွားများသွားမည် ကို မြဲမြဲမှတ်ပါ။ သင်၏ကောင်းကင်အထက်အရပ် နိုင်ငံတော်ဘဏ္ဍာတိုက် စာရင်းတွင်လည်း ရေးထည့်မှတ်တမ်းတင်ထားသည်" (Ellen G. White, Counsels on Stewardship, p. 342).

ယခုအချိန်ပေးဆပ်ခြင်းအတွက် အကျိုးများစွာရရှိ၍ အသက်ရှင်စဉ် လုပ်ဆောင်ရန်ဖြစ်သည်။ သေသွား လျှင် အခွင့်မရ။ အနည်းငယ်သောအကျိုး ကျေးဇူးအချို့ကိုတင်ပြအံ့။

(၁)	အလှူရှင်တို့သည် မိမိတို့လှူဒါန်းသောအရာများကို မြင်တွေ့ရသည်။ ဘုရားကျောင်းအသစ်၊ ကောလိပ် ကျောင်းတက်ရသောလူငယ်၊ တရား ဟောပွဲကျင်းပနိုင်ခြင်း အစရှိသည်တို့ဖြစ်သည်။

(၂)	အလွန်အမင်းလိုအပ်နေချိန် အမှုတော်ဆောင်ဖြစ်ဖြစ်၊ လူတစ်ဦးတစ်ယောက် ဖြစ်ဖြစ် အကျိုးခံစား နေရ သည်။

(၃)	သင့်အသက်သေဆုံးပြီးနောက်ပိုင်း မိသားစုနှင့်မိတ်ဆွေသူငယ်ချင်းများ ရန်ဖြစ်စရာအကြောင်း မရှိ တော့ပါ။

(၄)	မိသားစုအတွက် သူတစ်ပါးအား သနားကူညီရက်ရောတတ်သောသဘော ကို ပုံစံနမူနာပြသနိုင်သည်။

(၅)	အခွန်ဆောင်ရန် ပမာဏလျော့သွားစေသည်။

(၆)	သင်၏အလှူကြောင့် သင့်အတွက်အာမခံချက်ဖြစ်စေသည်။ တရားရုံး မှဝင်ရောက်စွက်ဖက်ခြင်း၊ ဆွေမျိုးများမှ မနှစ်မြို့မကြည်ဖြူခြင်းများမရှိနိုင်။

(၇)	အလှူရှင်၏စိတ်သဘောသည် အတ္တကြီးခြင်းမရှိ၊ ရက်ရောစိတ်ရှိကြောင်း ပြသသည်။

(၈)	ကောင်းကင်ဘုံဘဏ္ဍာတော်တိုက်၌ မိမိဥစ္စာကိုသိုမှီးထားလိုက်သည်။