---
title:  ငွေကြေးချမ်းသာသူအရူးအမိုက်
date:   05/03/2023
---

`လု၊ ၁၂း၁၆-၂၁ ကိုဖတ်ပါ။ ယနေ့ကျွနု်ပ်တို့နှင့်မည်သို့ပတ်သက် သောသတင်းစကားဖြစ်သနည်း။ မိုက်မဲသောသူရူးကြီးကို ဘုရားရှင်မည်သို့ ရှင်းလင်းခဲ့သနည်း။ မိမိပိုင်သောဥစ္စာနှင့်ပတ်သက်၍ မည်သို့သော သဘောထား မျိုးထားရှိသင့်သနည်း။`

သွန်သင်ထားသောသတင်းစကားမှာ ကျယ်ပြန်လှသော်လည်း တစ်ဦး တစ်ယောက်သည် ယေရှုရှင်မှ ပုံပမာပေးပြောခြင်းသာဖြစ်သည်ဟုယူဆပြီး ပင်စင်စားရန်၊ အငြိမ်းစားယူရန်အတွက် ထိုသို့မစီစဉ်ကြရန် သတိပေးသည်ဟု ပြောကြသည်။ လူတစ်ဦးသည် အလုပ်မှနားသွားလျှင် ရရှိသောအမအတည်၊ အရင်းအနှီးစုငွေ စသည့် ကိစ္စအတွက် ယေရှုရှင်ပြောသော ထိုစကားကို စိတ်ထဲ ထားရှိရန်အတွက်ဖြစ်သည်။ ပြဿနာမှာ ကြီးပွားချမ်းသာရေးအတွက် မနား မနေအလုပ်လုပ်ရန်အတွက်မဟုတ်၊ လူတစ်ဦးသည် အသက်အရွယ်ကြီးလာ သည်နှင့် စားဝတ်နေရေးအဆင်ပြေလာကောင်းပြေလာလိမ့်မည်။ အဓိက အချက်မှာ စိတ်နေသဘောထား ဖြစ်သည်။ အပြောအဆိုစကား၌ "အေးဆေး နေမည်၊ သောက်မည်၊ ဇနီးခင်ပွန်းနှင့် ပျော်မည်ဟူသော စကားမျိုး ဖြစ်သည်။ ငြိမ်ဝပ်စွာနေလော့။ စားသောက်ခြင်း၊ ပျော်မွေ့ခြင်းကိုပြုလော့၊ ငါပြောမည်ဟု သူဌေးအကြံရှိ၏" (လုကာ၊ ၁၂း၁၉)။ ယင်းကဲ့သို့သဘောကို သတိပြုရန် ဖြစ်သည်။

"ယင်းပုဂ္ဂိုလ်သည် တောရိုင်းတိရစ္ဆာန်တို့၏သဘောထက်သာသော သဘောမရှိပါ။ ဘုရားမရှိ၊ တရား မသိသောသဘောမျိုးဖြင့် အသက်ရှင်နေ သည်။ ကောင်းကင်နိုင်ငံမရှိ၊ အနာဂတ်ဟူ၍မရှိ၊ မိမိ၌ရှိသမျှသည် မိမိ၏ အပိုင်သာဖြစ်သည်။ ဘုရားနှင့်မဆိုင်၊ အခြားလူသားများနှင့်လည်းမဆိုင်ဟူ၍ သဘောထားသည်" (Ellen G. White, Christ’s Object Lesson, pp. 257, 258).

အကယ်၍ ထိုသို့သောနေထိုင်မှုအဆင့်အတန်းမျိုးသာရှိနေလျှင် ကျွနု်ပ်တို့အတွက် မိမိအတွက်၊ မိမိအဖို့သာတွေးတောနေပြီး ဘုရား၏အမှုတော် ၌လိုအပ်နေသူ အခြားသောလူများကို ဥပေက္ခာ ပြုထား နေလိမ့်မည်။ အမိုက်အမဲ အရူးအသွပ်ဖြစ်သော ယေရှုရှင်မိန့်တော်မူသည့်သူကြွယ်ကြီးနှင့်တူသွားမည်မှာ သေချာသည်။ ယေရှုရှင်၏ဥပမာစကားတော်၌ သူချမ်းသာသူဌေးကြီးသည်  ပျင်းရိခြင်း၊ မသမာမှု ရှိခြင်း အကြောင်းကို ဆိုထားခြင်းမရှိပါ။ ပြသနာကိစ္စမှာ  သူ၌ရှိသောဥစ္စာပစ္စည်းကို အသုံးချပုံဖြစ်သည်။ ဘုရားရှင် ကောင်းချီးချပေးသော ဥစ္စာပစ္စည်းကို နည်းမှန်လမ်းမှန်အသုံးပြုခြင်းမျိုးမဟုတ်ပါ။ ကျွန်ုပ်တို့အသက် ထွက်မည့် နေ့ရက်ကို ကျွန်ုပ်တို့မသိရပါ။ ဘုရားရှင်၏အလိုတော်ကို အစဉ် ဆောင်လျက် မိမိတို့၏အတ္တစိတ်သဘောကို အစဉ်အမြဲသတိပြုကာ အသက် ရှင်ရန်လိုပါသည်။

သမ္မာကျမ်းစာမှ အဓိကဖော်ပြသောကိစ္စမှာ လူတစ်ယောက်သည် လုပ်ကိုင်သမျှ စီးပွား ဖြစ်လာသည့် အကြောင်းဖြစ်သည်။ ဒံယေလကျမ်းနှင့် ဗျာဒိတ်ကျမ်းကိုရေးသားသော ပုဂ္ဂိုလ်တို့၏ ဆိုဆုံးမခြင်းကို သတိပြုကြရမည်။ အလွန်ပင်စိတ်ဝင်စားဖွယ်ကောင်းလှပါသည်။ လူအများတို့သည် အသက် ၈ဝ အထိ နေရမည် ဟု ခန့်မှန်ယုံကြည်ကြသည်။ လူ၏သက်တမ်းကို အနှစ် ၅ဝ ဟုသတ်မှတ်ထားသောစံနှုန်းစံထားရှိနေပါသည်။ အလယ်လင်ဂျီဝှိုက်မှ ရေးသားထုတ်ဝေသောစာအချို့သည် အလွန်လူဖတ်များသည့်စာအုပ် "ထာဝရ လိုအင်သက်တော်စဉ်" ကို သူမအသက် ၇ဝ ကျော်မှရေးသားခဲ့သည်။ ကျန်းမာရေးအပေါ်မူတည်ပြီး အသက်ရှည်ခြင်း တိုခြင်းဖြစ်လာသည်။ အလုပ် လုပ်ကိုင်ရာ၌ ရပ်တန့်မည့်အချိန်၊ အလုပ်မလုပ်တော့ ဟုဆုံးဖြတ်သည့်အချိန် ဟူ၍ မရှိသင့်ပါ။ ကောင်းသောအလုပ်ကို ဆက်လက်လုပ်ရပါမည်။

ခရစ်တော်မှ မိမိဒုတိယအကြိမ်ပြန်၍ကြွလာခြင်းကို စောင့်နေသူများ အတွက် အကြံပေးခဲ့သည်မှာ စောင့်မျှော်နေရုံသက်သက်မဟုတ်၊ ဆက်လက် လုပ်ဆောင်နေရင်း စောင့်ကြရန်ဖြစ်သည် (မဿဲ၊ ၂၄း၄၄-၄၆)။

`အသက်အရွယ်အပိုင်းအခြားနှင့် ငွေကြေးပမာဏအရ ကျွန်ုပ်တို့ ထောင်ချောက်အတွင်းမကျသွားစေရန် မည်သို့ရှောင်ကြဉ်ရမည်နည်း။သင့်ကိုယ်ကိုပြန်၍ဆန်းစစ်ပါ။"ကျွန်ုပ်အသက်ရှင်သည်မှာအဘယ်အတွက်   နည်း။`