---
title:  ပြန်ပေးခြင်း
date:   04/03/2023
---

### ဖတ်ရန်ကျမ်းချက်များ။
လု၊ ၁၂း၁၆-၂၁။ ဒေ၊ ၂း၁၈-၂၂။ သုတ္တံ၊ ၂၇း၂၃-၂၇။ ၂ကော၊ ၄း၁၈။ ဒေ၊ ၅း၁ဝ။ ကော၊ ၁း၁၅-၁၇။

> <p>အလွတ်ကျမ်းချက်</p>
> "တစ်ဖန်တုံ၊ ကောင်းကင်အသံကား၊ ယခုမှစ၍ သခင်ဘုရား၌ သေသောသူတို့သည် မင်္ဂလာ ရှိကြ၏ဟု ရေးထားလော့ဟု ပြောဆို သည်ကိုငါကြား၏။ ဝိညာဉ်တော်ကလည်း ထိုသို့မှန်ပေ၏။ ထိုသူ တို့သည် ပင်ပန်းခြင်း ငြိမ်းမည်အကြောင်းရှိ၍၊ သူတို့၏အကျင့်တို့ သည်လည်း သူတို့နှင့်အတူလိုက်ကြ၏ဟုမိန့်တော်မူ၏" (ဗျာဒိတ်၊ ၁၄း၁၃)။

နှစ်ကုန်ခါနီးငွေရှင်းတမ်းပြုလုပ်နေကြရသည်နှင့် ရှေ့ဆက်မည့်နှစ် အသက်တာအတွက် ငွေကြေးရာ ထားသတ်မှတ်ချက်ကို ပြင်ဆင်ကြရတော့သည်။ အလုပ်လုပ်နေချိန်မှအနားယူအငြိမ်းစားဖြစ်သည်အထိ တွက်ဆ ရကြ သည်။ ငွေကြေးသဘောသဘာဝအရ အကောင်းဆုံးဆက်လက်ဆောင်ရွက် ရမည့်နည်းလမ်းသည် မည်သို့ရှိသနည်း။

လူတို့သည် အသက်ကြီးလာသည်နှင့်အမျှ၊ စိုးရိမ်စိတ်ပို၍များလာ သည်။ ရှေ့ဆက်အသက်ရှင်ဖို့ရန် ပူပင်လာတတ်သည်။ အများဆုံးပူပန်သော အချက်သည် အချိန်မရောက်မီသေဆုံးသွားပြီး မိသားစုများ ဒုက္ခ ရောက်ကျန်ခဲ့ မည့်အကြောင်းဖြစ်သည်။ အသက်ရှည်လွန်းပြန်၍ စုဆောင်းထားသမျှ ပြောင်သလင်းခါခြင်း၊ ရောဂါရ၍ လက်တွင်းရှိသမျှအားလုံးအားလုံးကုန်သွား ခြင်း၊ စိတ်ရူးသွပ်သွားခြင်းမျိုး၊ ဒုက္ခိတဘဝရောက် သွားခြင်းမျိုးဖြစ်သွားလျှင် ကြည့်ရှုမည့်သူရှိမည်မဟုတ်၊ စသည့်အပူအပင်များစွာရှိလာကြသည်။

ထိုသို့ကြောက်စိတ်တရားများဝင်လာလျှင် အယ်လင်ဂျီဝှိုက်၏ ရေးသားထားချက်ကိုပြန်သတိရပါ။ "ကြောက်ရွံ့ခြင်းတရားအားလုံး အခြေခံ ဖြစ်တည်ရာသည် စာတန်မာရ်နတ်ပင်ဖြစ်သည်။ ဘုရားရှင်ကိုသာစွဲကိုင်    ထား၍ ယုံကြည်ခြင်းစိတ်ရှိလျှင် နောက်ဆုံးသောနေ့ရက်အချိန်သည် သူတို့ အတွက် အပျော်ရွင်ဆုံး နေ့ရက်ဖြစ် လိမ့်မည်။ သူတို့အတွက် အကောင်းဆုံး နေ့ရက်ဖြစ်လာလိမ့်မည်။ ရှိရှိသမျှဝန်ထုပ်အားလုံးကိုချထားပြီး ပျော်ရွင်စွာ နေပါ။ ကောင်းကင်ဘုံမှပေးတော်မူမည့်ဆုလာဘ်ကိုသာ မျှော်လင့်နိုင်ပါမည်" (Ellen G. White, Testimonies for the Church, vol, 1, p. 424).

ယခုအပတ်မှာ နောက်ဆုံးသောကာလအတွက် ဘုရားရှင်၏အကြံ ပေးခြင်းအကြောင်းကို လေ့လာ ကြရ မည် ဖြစ်သည်။ မည်သည့်အရာကိုလုပ်ဆောင် သင့်သည်၊ မည်သည့်အရာကိုရှောင်ရှားသင့်သည်၊ လုပ်ဆောင် ချက်နှင့် စည်းမျဉ်း စည်းကမ်းသည် ဒွန်တွဲနေပါသလား။