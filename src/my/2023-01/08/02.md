---
title:  ပထမဦးစားပေးရမည့်နံပါတ် (၁) အရာ
date:   19/02/2023
---

`ဒေ၊ ၁၂း၁ ကိုဖတ်ပါ။ သင့်အတွက်၊ ကျွန်ုပ်အတွက် မည်သည့် သတင်းစကားပါရှိသနည်း။`

ငယ်ရွယ်သူဘဝမှ အသက်ကြီးရင့်လာသည်နှင့် စားဝတ်နေရေး  အတွက် စဉ်းစားပြင်ဆင်လာကြသည်။ ယေရှုရှင်ကိုယ်တော်တိုင်က ကျွန်ုပ် တို့ကိုသွန်သင်ထားသည်မှာ မည်သည့်အရာကိုဦးစားပေးရမည်အကြောင်း ကျွန်ုပ်တို့၏လိုအပ်ချက်ကို ထောက်ပြခဲ့သည်။ "ဘုရားသခင်၏နိုင်ငံတော်နှင့် ဖြောင့်မတ်ခြင်းတရားကို ရှေးဦးစွာ ရှာကြလော့။ နောက်မှထိုအရာများကိုထပ်၍ ပေးတော်မူလတ္တံ့" (မဿဲ၊ ၆း၃၃)။ အသက်ကြီးလာပြီဖြစ် သော် လည်း ငယ်သောအရွယ်မှစ၍ ယေရှုရှင်အတွက် မည်သည့်ရွေးချယ်မှုမျိုးမျှမရှိခဲ့သူတို့ အဖို့ ဘဏ္ဍာ စိုးဆိုင်ရာ စစ်မှန်သောဆုံးဖြတ်မှုကို ပြုလုပ်ရန်လိုပါသည်။

က၊ ၂၈း၂ဝ-၂၂ တွင်တွေ့ရသည်အတိုင်း ယာကုပ်သည် အသက်တာ ၌အရေးကြီးသောအလုပ်ကို ရွေးချယ် ပြုလုပ်ခဲ့သည်။ ဝိညာဉ်ရေးသော်လည်း ကောင်း၊ ငွေကြေးစီမံမှုသော်လည်းကောင်း အမှန်ကို ရွေးချယ် လုပ် ဆောင်ခဲ့သည်။ ရူပါရုံ၌ ဘုရားသခင်သည် ယာကုပ်အား မိမိကိုယ်ကိုမိတ်ဆက်ပေး ခဲ့သည်။ "ငါသည် သင်၏ အဘ အာဗြဟံ၏ဘုရား၊ ဣဇာက်၏ဘုရားတည်း ဟူသော ထာဝရဘုရားဖြစ်၏" (က၊ ၂၈း၁၃)။ ဘုရားသခင်နှင့် ကတိပြုခဲ့သောစကားမှာ ယာကုပ်က "ထာဝရဘုရားသည် ငါ၏ဘုရားဖြစ်တော်မူလျှင်" (က၊ ၂၈း၂၁)။

`က၊ ၂၉း၉-၂ဝ ကိုဖတ်ပါ။ ယာကုပ်၏အသက်တာတွင် မည်သည့် အရေးပါသော အချိန်ကိုက် ဖြစ်လာမှု ရှိခဲ့ သနည်း။`

ယာကုပ်သည် မိမိ၏ဝိညာဉ်ရေးရာနှင့်ငွေကြေးအပေါင်းတို့ကို ဘုရားရှင် ထံအပ်နှံမှုပြုပြီးနောက်တွင် ဘုရားသခင်မှသူ့အား ရာခေလရှိသောရေတွင်း ဆီသို့ လမ်းညွန်ပို့ဆောင်ခဲ့သည် (က၊ ၂၉း၉-၂ဝ)။ သင်သည် အိမ်ထောင် မပြုမီ သင်၏ဝိညာဉ်ရေးရာနှင့်ငွေကြေးပြင်ဆင်မှုကို ဆက်ကပ်အပ်နှံရန် လိုပါသည်။ အိမ်ထောင်ဖက် ဖြစ်လာမည့်ခင်ပွန်းလောင်း၊ ဇနီးလောင်းတို့ သည်လည်း "မည်သည့်အရာကိုရရှိနိုင်မည်" ကို ကြို၍ သိရှိထား နိုင်မည်။ ဆက်ကပ်မှုရှိသောခရစ်ယာန်ဟုတ်ပါ၏လား။ မည်သည့်အလုပ်ကိုဦးတည် လုပ်သွားမည့်သူဖြစ်မည်၊ ကျောင်းဆရာ၊ ဆရာမဖြစ်မည်လား၊ သူနာပြု ဖြစ်မည်လား၊ ရှေ့နေလား၊ အလုပ်ကြမ်းသမားလား စသည်ဖြင့် ပို၍ သိမြင် နိုင်လိမ့်မည်။ ကျွန်ုပ်ဆက်ကပ် သောအသက်တာသည် မည်သို့သောအသက်တာ မျိုးဖြစ်မည်။ အခြားသော ဖြေဆိုရန်လိုအပ်သည့်မေးခွန်းများကို အိမ်ထောင်  မပြုမီမှာ သင်၏ဆက်ကပ်ခြင်းကို သိသာစေရမည်။ ပညာရေး နှင့် ပတ်သက်၍ မည်သည့်အဆင့်အတန်းရောက်နေပြီနည်း။ အိမ်ထောင်ကျပြီးမှ အကြွေးမည်မျှ ရှိလာမည်၊ မည်မျှဆပ်ရမည်စသည့် ကြိုတင်ကန့်သတ်ချက်များကိုပြင်ဆင် ထားရမည်။ ကျလာမည့်တာဝန်ကို ကျွန်ုပ် လက်ခံ ကျေနပ်နိုင်ပါမည်လား အစ ရှိသည်တို့ဖြစ်သည်။

`၂ကော၊ ၆း၁၄၊ ၁၅ ကိုဖတ်ပါ။ လက်တွဲဖော်ရှာဖွေရာတွင် ဖော်ပြ သောကျမ်းချက်မှဆုံးမစကားသည် အဘယ်ကြောင့်အလွန်အရေးပါနေသနည်း။ ကောင်းမွန်ပြည့်စုံသော အိမ်ထောင်ရေးဖြစ်မလာသည့်တိုင် အိမ်ထောင်ကို ပို၍ ကောင်းစေနိုင်သောအကြံပေးကူညီမှု မည်သို့ဖြစ်စေနိုင်ပါသနည်း။`