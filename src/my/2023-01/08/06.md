---
title:  ဘုရားသခင်ပေးသောအကြံတော်ကိုခံယူပါ
date:   23/02/2023
---

လောကငွေကြေးကို မည်သို့ကိုင်တွယ်စီမံရမည်ကို ဆရာ့ဆရာကြီးများ စွာက သင်ကြားပို့ချတတ် ကြ သည်။ သို့သော် ထိုသူများကိုသတိပြုရန်နှင့် ကိုယ်တော်ပေးထားသောငွေကြေးကိုသုံးစွဲရာ၌ စီမံမှုကို အထူး အလေးထားရန် ဘုရားရှင်သတိပေးသည်။ "မတရားသောသူတို့၏တိုက်တွန်းခြင်းသို့မလိုက်၊ လူဆိုးတို့၏ လမ်းတွင်မရပ်မနေ၊ မထီမဲ့မြင်ပြုသောသူတို့၏အစည်းအဝေး၌   မထိုင်၊ ထာဝရဘုရား၏ တရားတော်၌ မွေ့လျော် ၍၊ တရားတော်ကိုနေ့ညမပြတ် ဆင်ခြင်အောက်မေ့သောသူသည် မင်္ဂလာရှိ၏။ အကြောင်းမူကား၊ ထိုသူသည် မြစ်နားမှာစိုက်လျက် မိမိအချိန်တန်မှအသီးကိုသီး၍၊ အရွက်မညှိုးနွမ်းတတ်သော အပင်နှင့်တူ၏။ ပြုလေ သမျှတို့၌ အောင်လိမ့်သတည်း" (ဆာ၊ ၁း၁-၃)။ 

ထိုကြောင့် ဘုရားရှင်၏ပညတ်တော်၌ ပျော်ရွင်ဝမ်းမြောက်ခြင်းရှိသူ တို့သည် (ပညတ်တော်၊ တရား တော်ဟု ဆိုရာတွင် အကျယ်တဝင့်နားလည် စေရန် သမ္မာကျမ်းစာကိုဆိုလိုပါသည်။) ထိုသို့သောသူတို့သည် ကောင်းချီး မင်္ဂလာကိုခံရလိမ့်မည်။ အလွန်ပင်ရှင်းလင်းလှပါသည်။ ထိုသူတို့သည် ကြွယ်ဝခြင်းသို့ ရောက်လိမ့် မည်။ အောင်မြင်ခြင်းသရဖူကို ဆွတ်ခူးသွားနိုင်သူ ဖြစ်လိမ့်မည်။

`သုတ္တံ၊ ၃း၅-၈ ကိုဖတ်ပါ။ ဆိုဆုံးမထားသောတရားစကားအတိုင်း ကျွန်ုပ်တို့ငွေရေးကြေးရေးကို မည်သို့ စီမံကိုင်တွယ်ပါသနည်း။`

ငွေရေးကြေးရေးနှင့်ဆိုင်သော သမ္မာကျမ်းစာ၏အကြံပေးချက်တို့သည် အမှန်ပင်အဖိုးထိုက်တန်သော အဆုံးအမများဖြစ်သည်။ အချက်ခုနစ်ချက်ကို ကြည့်ကြပါစို့။

(၁) အချက်အလက်များစုဆောင်းပါ။ အသုံးစရိတ်နှင့်ဆိုင်သော အကြံအစည်ကို ပိုမိုသတိဦပပါ (သုတ္တံ၊ ၂၇း၂၃၊၂၄)။ အများစုသောမိသားစု တို့သည် ပေးစရာကိုသတိမထား၊ စာရင်းမရှိပေးနေကြသည်။ ဝင်ငွေ၊ ထွက်ငွေ၊ စုငွေတို့ကို အစီအစဉ်တကျထားပါ။ အောင်မြင်မှုပိုရှိလာလိမ့်မည်။

(၂) ဝင်ငွေထက်အသုံးစရိတ်မပိုပါစေနှင့်။ ရှိတာလေးနှင့်နေတတ် အောင် ရောင့်ရဲမှုရှိပါ (သုတ္တံ၊ ၁၅း၁၆)။ အနောက်တိုင်းနိုင်ငံအများစု၌ရှိသော မိသားစုတို့သည် ဝင်ငွေရှိသည့်အတိုင်းအတာထက် ငွေကိုပို၍ သုံးတတ် သည်။ ရငွေပေးငွေကိုမချိန်ဆကြပါ။ အကြွေးတင်သူများအတွက် ပြသနာများစွာ ဝင်ရောက်လာသည်။

(၃) ဆပ်ရမည့်အကြွေးကိုချိန်ဆပြီးငွေစုခြင်း (သုတ္တံ၊ ၆း၆-၈)။ နောင်လာမည့်အချိန်အတွက် ပစ္စည်းဝယ်ယူရန် ကျွနု်ပ်တို့ငွေစုဆောင်းလေ့ရှိ သည်။ သို့သော် အစီအစဉ်စနစ်တကျပြုလုပ်ရန် သတိမပြုမိကြပါ။ အရေးပေါ် နှင့်ဖျားနာခြင်းများတွင် ကုန်ကျမည့်စရိတ်ကို မတွက်ထားကြပါ။ အချို့စုငွေ များသည် အသက်ကြီးမှစားရန် စုဆောင်းထားကြသည်။ အလုပ်မရှိတော့ သောအခါစားရန် ကြိုတင်စုဆောင်းကြသည်။

(၄) အကြွေးကို ကိုဗစ်-၁၉ လိုရှောင်ပါ (သုတ္တံ၊ ၂၂း၇)။ အတိုးနှင့် ငွေချေးယူခြင်းအသုံးမပြုရဘဲ အသားလွတ်ကုန်ကျငွေဖြစ်သည်။ အကြွေးရှိသော မိသားစု သို့မဟုတ် ပုဂ္ဂိုလ်တစ်ဦးတစ်ယောက်သည် ချေးငှားခဲ့ ရခြင်းကြောင့် ဖြစ်သည်။ ယနေ့ပြသနာကိုဖြေရှင်းလိုက်၍ နောင်ခါလာနောင်ခါစျေး အကြွေး ယူပြီး နောင်မှ ဆပ် မည်ဟု စိတ်သဘောရှိသည်။ မတော်တစ်ဆ ဘဝ ပျက်သွားခဲ့လျှင် အရှက်တကွဲအကျိုးနည်းခြင်းသာ အဖတ် တင် လိမ့်မည်။

(၅) အလုပ်ကြိုး စားသူတစ်ဦးဖြစ်စေပါ။ "ပျင်းရိသောသူသည် အဘယ် အရာကိုမျှတောင့်တ၍မရတတ်။ လုံ့လဝီရိယဦပသောသူမူကား၊ မိမိအလိုဆန္ဒ ပြည့်စုံလိမ့်မည်" (သုတ္တံ၊ ၁၃း၄)။

(၆) ငွေနှင့်ပတ်သက်လျှင် ဘုရားရှင်အပေါ်သစ္စာရှိပါ။ (တရားဟော၊ ၂၈း၁-၁၄)။ ဘုရားရှင်  ကောင်းချီး  မပါရှိ ပါက မည်သည့်မိသားစုမျှ ရပ်တည် နိုင်စွမ်းမရှိ။

(၇) လောကသည် ကျွန်ုပ်တို့၏အိမ်မဟုတ်ကြောင်းသတိရပါ။ ကျွန်ုပ် တို့စီမံခန့်ခွဲနေထိုင်ပုံသည် နောင်လာမည့်အချိန်အတွက်ဖြစ်သည် (မဿဲ၊ ၂၅း၁၄-၂၁)။