---
title:  ဂုဏ်သိက္ခာနှင့်အလုပ်လုပ်ခြင်း
date:   22/02/2023
---

အသက်တာ၌ အောင်မြင်မှုအရှိဆုံးအချိန်၊ နောက်ဆုံးပိုင်းနှင့်အပျော်ရွင် ရဆုံးအချိန်သည် နဂို မျှော်လင့်ထားသည်အတိုင်း ဖြစ်မြောက်အောင်မြင်သွား သောအချိန်ပင်ဖြစ်သည်။ မိဘတို့သည် သားသမီးများ  အား မိမိခြေပေါ်ရပ်တည် တတ်အောင် လူလားမြောက်သည်အထိ သွန်သင်လမ်းပြပေးစဉ် အိမ်ထောင် သည် ပေးဆပ်မှုရှိရသည်။ အိမ်ထောင်တိုင်းသည် ပြီးပြည့်စုံခြင်းမရှိနိုင်ပါ။ အကြွေးနှင့်လွတ်မြောက်သည် ဟူ၍ လည်းမရှိ။ မိသားစုစားဝတ်နေရေးလည်ပတ် မှုဦပနိုင်ရန် လုံလောက်ရုံဝင်ငွေမျိုးသာရှိသည်။

ဘုရားရှင်သည် မိမိ၏သားသမီးများကို ပိုမိုကောင်းမွန်အဆင့်မြင့် သောအလုပ်ကိုလုပ်ဆောင်ရန်နှင့် ပို၍မြင့်မားသောဘဝအသက်တာကိုရရှိရန် ခေါ်တော်မူသည်။ ကျွန်ုပ်တို့၏စိတ်နှလုံးအထဲ၌ ဘုရားရှင်၏ ပညတ်ချက်သည် ရေးသားထားလျက်ရှိပါသည် (ယေရမိ၊ ၃၁း၃၃)။ ကျွနု်ပ်တို့သည် ကိုယ်တော် ၏ဘုန်းတော်ကို ဖော်ပြထင်ရှားစေရမည်။ ပတ်ဝန်းကျင်၏ရိုက်ခတ်မှုနှင့် အတားအဆီးဖြစ်စေသော ခရစ်ယာန်တချို့၏ သွန်သင်ချက်များကို ရင်ဆိုင် ရသော်လည်း သီးခြားရပ်တည်ပြီး အသက်တာ၌ အလုပ်ကိုတန်ဖိုးထားလျက် အမြင့်သို့တက်လှမ်းနိုင်ရန် အထူးအရေးကြီးပါသည်။ သမ္မာကျမ်း၏ဆိုဆုံးမ ချက်အရ၊ "ကောင်းသောအသရေကို များစွာသောဥစ္စာထက်သာ၍ရွေးစရာ ကောင်း၏။ သူတစ်ပါးစုံမက်ခြင်းကျေးဇူးသည် ရွေငွေထက်သာ၍ ကောင်း၏" (သုတ္တံ၊ ၂၂း၁)။

သမ္မာကျမ်းစာ၌  မှတ်တမ်းပြုထားသော အလုပ်အပေါ်သစ္စာရှိ၍ ကောင်းချီးခံရသူများ အကြောင်း ရှိသည်။ ယာကုပ်သည် ယောက္ခမအိမ်မှ ထွက်ခွာရန်ကြံစည်သောအခါ မိသားစုအားလုံးကိုခေါ်၍ နေရင်းပြည် ဇာတိမြို့သို့ ပြန်လာကြသည်။ လာဗန်အနေဖြင့် သူ့ကိုထွက်မသွားစေရန် တားဆီးပြောဆို သည့်စကားမှာ၊ "လာဗန်က၊ သင်၏စိတ်နှင့်တွေ့ပါစေ။ ထာဝရဘုရားသည် သင်၏အကြောင်းကြောင့် ငါ့အားကောင်းချီး ပေးတော်မူသည်ကို ငါရိပ်မိပြီ" (က၊ ၃ဝး၂၇)။ ယောသပ်ကိုကျွန်အဖြစ် အဲဂုတ္တုပြည်သို့ရောင်းစားပစ်သော အခါ၌လည်း သူ၏အိမ်ရှင်ပေါတိဖာသည်လည်း ထိုသို့သောစကားမျိုးကိုပင် ထပ်မံပြောလာပြန်သည်။ ယောသပ်ကြောင့် သူ၌ဆုလာဘ်ကောင်းချီးရရှိကြောင်း နှုတ်မှထွက်ဆိုခဲ့သည်။

`က၊ ၃၉း၂-၅ ကိုဖတ်ပါ။ ကျမ်းချက်သည် ကျွန်ုပ်တို့ကိုသေသေ ချာချာ အသေးစိတ် ဖော်ပြခြင်း မပေး သော်လည်း ယောသပ်အနေဖြင့် ပေါတိဖာ၏ မျက်နှာရအောင် မည်သို့အလုပ်ကိုလုပ်ခဲ့ကြောင်း သင်စဉ်းစား မိပါသလား။`

"သင်တို့သည် စားသော်လည်းကောင်း၊ သောက်သော်လည်းကောင်း၊ မည်သည့်အမှုကိုပြု သော် လည်းကောင်း၊ ဘုရားသခင်၏ဘုန်းတော်ကိုထောက်၍ ခပ်သိမ်းသောအမှုကိစ္စကိုပြုကြလော့" (၁ကော၊ ၁ဝး၃၁)။ သို့ဖြစ်၍ ကျွန်ုပ်တို့သည် အလုပ်လုပ်သည်ဖြစ်စေ၊ ငွေကြေးများကိုစီမံရသည်ဖြစ်စေ၊ မည်သည့် အလုပ်မဆို ဘုရားသခင်၏ဘုန်းတော်ကိုထောက်၍ လုပ်ဆောင်ကြရမည်။ ကိုယ်တော်သည် ကျွန်ုပ်တို့ကိုဉာဏ် ပညာပေး သော သူ၊ ဘဝ၏အောင်မြင်မှု ခွန်အားကိုပေးသူဖြစ်သည်။

"အိုထာဝရဘုရား၊ ကိုယ်တော်သည် ဘုန်းတန်ခိုးအာနုဘော်၊ အောင်မြင်ခြင်းအခွင့်၊ အာဏာတော်နှင့် ပြည့်စုံတော်မူ၏။ ကောင်းကင်မြေကြီး၌ ရှိရှိသမျှကိုပိုင်တော်မူ၏။ အိုထာဝရဘုရား၊ ကိုယ်တော်သည် အစိုး ရတော်မူ၏။ ခပ်သိမ်းသောသူတို့၏အထွတ်၊ မြင့်မြတ်တော်မူ၏။ ဂုဏ်အသရေနှင့် စည်းစိမ်ဥစ္စာသည် ကျေးဇူးတော်ကြောင့်သာဖြစ်၏။ ကိုယ်တော်သည် ခပ်သိမ်း သောသူတို့ကိုအုပ်စိုးတော်မူ၏။ ခွန်အားအစွမ်းသတ္တိ ကိုပေးပိုင်တော်မူ၏။ ခပ်သိမ်းသောသူတို့အား ကြီးမြတ်သောအခွင့်နှင့်ခိုင်ခံ့သောအခွင့်ကို ပေးပိုင် တော်မူ၏" (၅ရာ၊ ၂၉း၁၁၊၁၂)။

`သင်ကိုယ်တိုင်ကျင့်သုံးသောစနစ်စည်းကမ်းသည် အလုပ်ခွင်၌မဟုတ်သည်တိုင် အသက်တာ၌ မည်သို့ သော အချက်မျိုးဖြစ်သနည်း။ သင့်အနေဖြင့် မည်သို့ပြောင်းလဲရန် လိုအပ်သနည်း။`