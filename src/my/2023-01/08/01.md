---
title:  အောင်မြင်မှုအတွက်အကြံအစည်
date:   18/02/2023
---

### ဖတ်ရန်ကျမ်းချက်များ။
ဒေ၊ ၁၂း၁။ က၊ ၂း၁၅။ ၁တိ၊ ၅း၈။ ကောလောသဲ၊ ၃း၂၃၊၂၄။ က၊ ၃၉း၂-၅။ သုတ္တံ၊ ၃း၅-၈။
 
> <p>အလွတ်ကျမ်းချက်</p>
> "လူ၏အမှုကိုသာဆောင်ရွက်သကဲ့သို့မဟုတ်၊ သခင်ဘုရား၏ အမှုတော်ကိုဆောင်ရွက်သကဲ့သို့၊ လေ သမျှတို့၌ စေတနာစိတ်နှင့် ပြုကြလော့။ သင်တို့သည် သခင်ခရစ်တော်၏အစေကိုခံကြသည်ဖြစ်၍၊ အမွေ တော်တည်းဟူသောအကျိုးကို၊ ထိုသခင်ဘုရား၏လက်တော်မှ ခံရလိမ့်မည်ဟု သိမှတ်ကြလော့" (ကောလောသဲ၊ ၃း၂၃၊၂၄)။

အများသောသူတို့သည် အောင်မြင်မှုကိုနှစ်သက်ကြသည်။ ပျော်ရွင် သောအသက်တာကို တောင့်တကြ သည်။

အမှန်ပင်ကျရှုံးလျက်ရှိနေသောကမ္ဘာကြီးပေါ် နေထိုင်ရသောသူတိုင်း ဒုက္ခပြသနာကို ခဏသာ ခံနိုင်ရည် ရှိသည်။ ကြာလာသည်နှင့်အမျှ စိတ်ပျက် အားငယ်ကြလိမ့်မည်။ လွယ်ကူသောကိစ္စမဟုတ်။

သို့ဖြစ်၍ အောင်မြင်မှု၏အဓိပ္ပာယ်ကို ကျွနု်ပ်တို့မည်သို့ဖွင့်ဆိုကြ မည်နည်း။ အဲဂုတ္တုပြည်၌ ယောသပ် သည် ပြသနာမျိုးစုံနှင့်ဦကံရသည်။ အောင်မြင်မှုနှင့်ပြည့်ဝသောအသက်တာမျိုးကားမဟုတ်။ အဆုံးသတ်ကောင်း   မကောင်းကို အသေအချာမတွေးနိုင်ပါ။ ထောင်ထဲမှနန်းတော်ဆီသို့ ရောက်နိုင် သလို၊ ဗတ္တိဇံဆရာယောဟန်ကဲ့သို့ ခေါင်းဖြတ်ခံရမည့် အသက်တာအဆုံးသတ် ပုံမျိုးလည်းရှိသည်။ ယောဟန်သည် ထောင်ထဲမှာနေ၍ သင်္ချိုင်းသို့ တန်းသွား ခဲ့ရသည်။ သူ့အသက်တာ၏အောင်မြင်ခြင်းသည်မည်သို့နည်း။ "အောင်မြင်မှု" ၏အဓိပ္ပာယ်ကို သင်၏ ခံယူပုံ ခံယူချက်ဖြင့်သာ အဓိပ္ပာယ်ဖွင့်ဆိုနိုင်ပါမည်။

ယခုအပတ်တွင် အောင်မြင်ခြင်း၏သဘောသဘာဝကို ကျွန်ုပ်တို့ လေ့လာကြရပါမည်။ အခြေခံ လေ့လာ ရမည့်အကြောင်းမှာ ဘဏ္ဍာစိုးအရာနှင့် ငွေကြေးစည်းကမ်းအကြောင်းပင်ဖြစ်သည်။ ကျွန်ုပ်တို့သည် ဘယ်သူ ဘယ်ဝါ ဘယ်နေရာမှာနေသည် စသည်တို့သည် အကြောင်းရင်းမဟုတ်၊ ငွေကြေး ဟူသည် ကျွန်ုပ်တို့နှင့် အနည်း အများပတ်သက်နေရမည်သာရှိသည်။ ငွေလိုချင် သည်ဖြစ်စေ၊ မလိုချင်သည်ဖြစ်စေ ငွေနှင့်ပတ်သက်နေရပါမည်။ အဆင့်အဆင့် ဖြင့်သတ်မှတ်ချက်ပြုထားပါသည်။ အောင်မြင်မှုကိုရရှိနိုင်ရန် အာမခံသော လမ်းခရီး စည်းကမ်း ကလေးများ သတ်မှတ်ပေးထားသည်။ ရှောင်ရန်နှင့်ဆောင်ရန် အချက်ထောင်ချောက်နှင့် အမှားကလေးများကို သတိပြုရင်း ခက်ခဲကြမ်းတမ်း သောငွေကြေးပြသနာကို အောင်မြင်ကျော်လွားသွားနိုင်ရန်ဖြစ်သည်။ 