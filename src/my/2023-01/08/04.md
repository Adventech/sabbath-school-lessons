---
title:  ပိုက်ဆံရှာသောနှစ်များ
date:   21/02/2023
---

လူသားများအတွက် အလုပ်လုပ်ကိုင်နိုင်သော အချိန်အကန့်အသတ်ကို ဘုရားရှင် သတ်မှတ်ပေးထား သည်။ အလုပ်လုပ်ရမည့်နှစ်ကို အနှစ် (၄ဝ) ခန့်ပေးထားသည်။ အများစုသောသူတို့အတွက် ကလေးဘဝမှ လူလားမြောက် ချိန် သို့မဟုတ် ပညာပြီးဆုံးချိန်နှင့် အိမ်အတွက်လိုအပ်နေသောအရာများကို ဝယ်ယူရမည့် အချိန်များကို အလုပ်လုပ်ရမည့်အချိန်ဟု သတ်မှတ်ကြသည်။ ငွေကြေးရှာရမည့်အချိန်ကိုသတ်မှတ်ရန် မလွယ်ကူပါ။ မိသားစုတစ်စုသည် စုပေါင်းအလုပ်လုပ်ကြသည်ဖြစ်၍၊ ပေါင်းစည်းလုပ်ကိုင်သောအသက်တာကို ဖွဲ့စည်းထားသည်။ အိမ်အတွင်းရှိမိသားစုဝင်တိုင်းသည် တစ်သက်လုံးမိမိတို့ လုပ်နိုင်သောအလုပ်ကို တာဝန်ယူလုပ်ကြသည်။ ငွေကြေးလိုအပ်မှုဖြစ်လာလျှင် အိမ်ထောင်ရေးကိုပါ ထိခိုက်သွားမည်။ မကြာခဏလည်း ထိုသို့ဖြစ်ပေါ်နေ ပါသည်။ နှစ်ဖက်သောမိဘဆွေမျိုးများတို့မှာ ဆက်ကပ်အသက်ရှင်သော ခရစ်ယာန်များဖြစ်၍၊ သမ္မာကျမ်းစာအတိုင်း လိုက်လျှောက်အသက်ရှင်ကြ၍ ပိုမိုကောင်းမွန်သောအိမ်ထောင်ရေးကို ဖြစ်စေပါသည်။ 

`၁တိ၊ ၅း၈။ သုတ္တံ၊ ၁၄း၂၃ နှင့် ကောလောသဲ၊ ၃း၂၃၊၂၄) ကို ဖတ်ပါ။ အိမ်ထောင်တွင် မရှိမဖြစ် လိုအပ်သော ငွေကြေးကို မည်သို့မည်ပုံ လုပ်ဆောင်ရကြောင်း အရေးကြီးသောအချက်အား ကျမ်းချက်မှမည်သို့ဆုံးမ ထား သနည်း။`

ပြဿနာအများစု၌ အိမ်ထောင်ဦးစီးလင်ယောက်ျားသည် အဓိကလူလို သဘောထားပြီး၊ ဇနီး၊ ခင်ပွန်းနှစ်ဦးလုပ်ရမည်ကိစ္စကို တစ်ဦးတည်းဦပတတ် သည်။ မမျှော်လင့်သောဖျားနာခြင်းမျိုး၊ စီးပွားကျခြင်းမျိုး စသည်တို့တွင် အခက်အခဲများစွာဖြစ်လာသည်။ လိုအပ်ချက်များစွာရှိလာ၍ ပြန်လည်တည့်မတ် သွားစေရန် လုပ်ဆောင်ဖို့ရန်လိုသည်။

ကမ္ဘာကြီးပေါ်မွေးဖွားလာသောသားသမီးတို့ကို "ဘုရားရှင်ထံမှ လက်ဆောင်ဘဏ္ဍာအမွေရတနာ" ဟူ၍ ခေါ်ဆိုသမုတ်ကြသည်။ သားသမီး တို့သည်လည်း မိမိတို့၏တာဝန်ကို အလှပဆုံးလုပ်ဆောင်နေကြောင်းကို သတိရပါ။ ခရစ်ယာန်မိဘတို့၏တာဝန်မှာ သားသမီးများအားသွန်သင်ရမည့် အရာသည် သူတို့သည် ကြီးပြင်းလာ သည်နှင့်အမျှ အနာဂတ်ရင်ဆိုင်ရမည့် ပြသနာပေါင်းစုံကို ရဲရင့်စွာရင်ဆိုင်တတ်ရန်ဖြစ်သည်။ မိဘတို့ကိုကူညီနိုင် သောအချက်ပေါင်း သုံးချက်ရှိသည်။

(၁) ခရစ်ယာန်ပတ်ဝန်းကျင်လွမ်းမိုးသောအိမ်ထောင်ကို ပြင်ဆင်ပါ။ အချိန်မှန်၊ စိတ်ဝင်စားဖွယ်၊ ပျော်ရွင်ဖွယ်ဖြစ်သော အိမ်ထောင်ဝတ်ဦပခြင်းကို မှန်မှန်ဦပလုပ်ပါ။ ဥပုသ်စာဖြေအတန်းနှင့် ဘုရားကျောင်း ဝတ်ပြုခြင်းအစီအစဉ်ကို အမြဲတက်ရောက်ပါ။ ဆယ်ဖို့တစ်ဖို့အပေါ်သစ္စာရှိပါ။ အလှူငွေကို ရက်ရောစွာ ထည့်ဝင် ပါ။ ထိုအကျင့်များသည် အလွန်ထိရောက်သောပုံသွင်းမှုပင်ဖြစ်သည်။

(၂) သားသမီးများအလုပ်ကိုလုပ်ချင်စိတ်၊ အလုပ်ကိုမြတ်နိုးချစ်ခင် စိတ်ရှိစေရန် သင်ကြားပေးပါ။ အလုပ် လုပ်ခြင်းသည် ဂုဏ်သိက္ခာရှိကြောင်း၊ ပျော်ရွင်စရာဖြစ်ကြောင်း၊ အကျိုးဆုလာဘ်ကြီးကြောင်းကို သိရှိစေပါ။ လုပ်ဆောင်ရမည့်တာဝန်ကို အချိန်ပေးလုပ်ဆောင်သောကြောင့် ဝင်ငွေများ ရရှိလာခြင်းကို သဘောပေါက် စေပါ။ ထိုအလုပ်သည် တန်ဖိုးရှိကြောင်းကို နားလည်စေပါ။

(၃) ကောင်းသောပညာရေးကိုသွင်းပေးပါ။ ယနေ့ပညာရေးလိုက်စား ရခြင်းသည် အလွန်အကုန် အကျများ ကြသည်။ အထူးသဖြင့် ပုဂ္ဂလိကကျောင်း များသည် အလွန်ကုန်ကျစရိတ်များသည်။ ခရစ်ယာန် ပညာရေး ကိုပေးသော ပုဂ္ဂလိကကျောင်းကိုဆိုလိုပါသည်။ သို့သော် မိဘများအနေဖြင့် သားသမီးများ အတွက် ကြိုတင် စီစဉ်ထားထားကာ ယခုဘဝအတွက်သာမဟုတ် လာမည့် အသက်တာအတွက် အကျိုးရှိစေမည့် ပညာရေး ဖြစ်သည်။ အလွန်ပင်အဖိုးတန် သောပညာရေးဖြစ်၏။

`သားသမီးများသည် နောက်ဆုံးမည်သို့ဖြစ်လာမည်ကို မည်သူမျှ အာမခံချက်မပေးနိုင်ပါ။ မိဘများအနေဖြင့် သားသမီးများအား လမ်းကြောင်း ပေးခြင်းမှားပါသည်ဟု မိမိကိုယ်ကို အပြစ်မတင် မိရလေ အောင် သားသမီးများ ကြီးလာသောအခါ မိမိတို့ရွေးချယ်ခဲ့သောလမ်းမှားသည်ဟု နောင်တမရ ရလေအောင် အဘယ်ကြောင့်အလွန်အရေးကြီးပါသနည်း။`