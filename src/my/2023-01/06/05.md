---
title:  လူလိမ်ဘဝမှမင်းသားဖြစ်လာသူ
date:   08/02/2023
---

ယာကုပ်သည်ငယ်ရွယ်သေး၍ မိခင်နှင့်မခွာ အမြဲတစေပွတ်သီး ပွတ်သပ်နေသူဖြစ်သည်။ သူ၏မိခင် ရေဗက္ကသည်လည်း သားငယ်ကိုအားပေးပြီး ဖခင်ကိုလိမ်လည်ကောင်းချီးရယူရန် တိုက်တွန်းခဲ့သည်။ အကျိုးဆက် အနေဖြင့် ယာကုပ်သည် လူလားမြောက်လာသောအချိန်မှာပင် လမ်းမှားကို စတင်ခြေချတော့သည်။ အသက်အန္တရာယ်ရှိလာ၍ ထွက်ပြေးရတော့သည်။ ရေဗက္ကသည် သားယာကုပ်ကိုထွက်ပြေးသွားရန်အတွက် "ငါ့သား၊ ငါ့စကား ကိုနားထောင်ပါ။ ငါ့မောင်လာဗန်နေရာ ခါရန်မြို့သို့ထ၍ပြေးသွားပါလော့။ သင်၏အစ်ကို စိတ်ပြေသည်တိုင်အောင်၊ သူ့ထံမှာခဏရှောင်၍နေပါလော့။ သင်၏အစ်ကိုစိတ်ပြေ၍၊ သင်သည် သူ၌ပြုသော အမှုကို သူမေ့လျော့သော အခါ၊ ငါမှာလိုက်၍၊ ထိုအရပ်မှသင့်ကိုဆောင်ခဲ့စေမည်။ ငါ့သားနှစ်ယောက် လုံးကို တစ်နေ့ချင်းတွင် အဘယ်ကြောင့်ငါရှုံးရမည်နည်းဟုဆိုလေ၏" (က၊ ၂၇း၄၃-၄၅)။ ယာကုပ်သည် နှစ် (၂ဝ) ကြာသည်အထိ အိမ်မှထွက်သွား ရ၍ မိခင်၏မျက်နှာကိုလုံးဝမမြင်ရတော့ပါ။

`က၊ ၃၂း၂၂-၃၁ ကိုဖတ်ပါ။ ယာကုပ်၌မည်သို့ဖြစ်ခဲ့သနည်း။ ယင်း အကြောင်းအရာမှာ ဝိညာဉ်ရေး သင်ခန်းစာမည်သို့ရယူနိုင်သနည်း။ ဘုရား သခင်၏ကရုဏာသည် ကျွန်ုပ်တို့အမှားလုပ်ခဲ့သည့်တိုင် မည်သို့ ဆက်လက် တည်ရှိသေးသနည်း။`

နှိမ့်ချခြင်း၊နောင်တနှင့်မိမိကိုယ်ကိုဆက်ကပ်အပ်နှံလျှင်အပြစ်မည်မျှပင်လုပ်ခဲ့သည်တိုင်အောင်ထို အမှား ကြီးသည် ဘုရားရှင်၏ကောင်းကင်ဘုံ ၌ကြီးမြတ်တော်မူသော တန်ခိုးတော်ရှေ့သို့ဝင်ရောက် တောင်းပန်သော် ခွင့်လွတ်ခြင်းရရှိလိမ့်မည်။ ယာကုပ်သည် ဘုရားသခင်၏ကတိတော်ကိုယုံကြည်လျက်  ဆွဲကိုင်၏။ ကိုယ်တော်၏ တိုင်းဆ၍မရသောမေတ္တာတော်သည် လူသား၏ အပြစ်များကို ဥပေက္ခာမပြုနိုင်ပါ။ ယာကုပ်ပြုသောအပြစ်သည် သားဦးအရိုက် အရာကိုလိမ်လည်ယူခြင်းဖြစ်သည်။ ယခုတွင် ယာကုပ်သည်လည်း ကောင်းစွာ နောင်တရရှိပြီ ဖြစ်သည်။ ဘုရားသခင်၏ကတိတော်ကို မယုံစားခဲ့သောအပြုအမူကြီးပင်ဖြစ်သည်။ မိမိ၏အကြံအစည် ကိုသာ အားကိုးပြီး လိုချင်သော  အရာကို လုယူခဲ့ခြင်းဖြစ်သည်။ ယာကုပ်သည် သူလိုချင်သည့်အရာကိုရရှိ ခဲ့ပါသည်။ ဘုရားရှင်လည်းကောင်းချီးပေးခဲ့ပါသည်။ သူလိမ်လည်ယူခဲ့သော အပြစ်ကိုလည်း ဘုရားရှင် ခွင့်လွတ်တော်မူ ခဲ့သည်" (Ellen G. White, Patriarchs and Prophets, pp. 197-198).

`က၊ ၄၉း၂၉-၃၃ ကိုဖတ်ပါ။ ယာကုပ်သည် ခါနာန်အရပ်၌ ကြာရှည်စွာမနေခဲ့ရသော်လည်း သားသမီးများ အား သူ၏စျာပနချရန် သင်္ချိုင်းကိုမည်သို့မှာထားခဲ့သနည်း။ ဂူအတွင်း၌ မည်သူသည်မြှုပ်နှံခံခဲ့ရ  သနည်း။ ယာကုပ်တောင်းဆိုမှုအပေါ် သင်မည်သို့သဘောရသနည်း။`

ကျမ်းစာ၏ဖော်ပြချက်အရ ကျွန်ုပ်တို့သိရသည်မှာ ရှေးဘိုးဘေးတော် သုံးဦးနှင့် သူတို့၏မယားများ တို့သည် ဂူတစ်ဂူတည်း၌ မြှုပ်နှံသဂြိုဟ်ခြင်း ခံရသောအခွင့်ကိုရရှိကြသည်။ ယာကုပ်သည် ဘုရားရှင်၏ ကြီးမြတ်တော် မူသောခွန်အားကို ယုံကြည်သူဖြစ်သည်။ သူသည်မိမိကိုယ်ကို လောကဧည့်သည် အဖြစ်ခံယူထား သည် (ဟေဗြဲ၊ ၁၁း၁၃)။ မှားယွင်းခဲ့သောလုပ်ရပ်အပေါင်း တို့ကို သင်ပုန်းချေကာ ကိုယ်တစ်ခုအဝတ် တစ်ထည် ဖြင့် အိမ်မှထွက်လာရသော်လည်း ခါနာန်ပြည်သို့ သူကြွယ်ကြီးတစ်ဦးကဲ့သို့ပြန်လာခဲ့သည်။ 

ကျွန်ုပ်တို့၏အမှားအယွင်းများကို ဘုရားသခင်သည်ခွင့်လွတ်ပြီး ကောင်းချီးပေးနေပါသည်။ အမှားကို ဆက်လက် မလုပ်မိစေရန် ရှောင်ကြဉ်ပါ။

`သင်သည် ယခုမည်သို့ရွေးချယ်ရန်ရှိနေသနည်း။ ထိုနောက်မှာ အမှားကို မရွေးမိစေရန် သင်မည်သို့ ရှောင်နိုင် မည်နည်း။`