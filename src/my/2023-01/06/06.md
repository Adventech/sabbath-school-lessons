---
title:  အဲဂုတ္တုပြည်မှမောရှေ
date:   09/02/2023
---

မောရှေ၏စာရိတ္တသည် ရှေးခေတ်အတွက် သန့်ရှင်းသောရာဇဝင်ကို တွင်စေသည် ဘုရားသခင်၏ ပြင်ဆင်ပေးခြင်းဖြင့် သူသည် အသက်ရှင်ခွင့် ရရှိခဲ့သည်။ မိခင်ကြီးနှင့် အစ်မတို့၏ ကြိုးစားမှုကြောင့်လည်း ပါဝင်သည်။ ဖာရောဘုရင်၏သမီးတော်သည် သစ်စေးနှင့်ကျံထားသောတောင်းကလေး အတွင်းမှ မောရှေ လေးကိုမြင်သွားသောအခါ၊ ဟေဗြဲလူမျိုးမိခင်တစ်ဦးကိုခေါ်ပြီး ကလေးကိုကြည့်ရှုထိန်းသိမ်းစေကာ အခ ကြေးငွေလည်းပေးသည်။ အသက်ငယ်သောကျွန်မိန်းမတစ်ယောက်အတွက် ဘုရားသခင်၏ကောင်းချီးမင်္ဂလာ သက်ရောက်ခြင်းသည် အလွန်အံ့သြဖွယ်ဖြစ်သည်။ သူမအတွက်လည်း စိန်ခေါ်မှုကြီးလိုဖြစ်သည်။ ယောခေဗက် သည် ၁၂ နှစ်သာ မိမိ၏ကလေးကို ဆုတောင်းရန်သင်ပေးရသောအခွင့်ရှိသည်။ ၁၂ နှစ်အတွင်း သူ၏သားသည် ဘုရားကိုကိုးစားတတ်ရန်၊ ဂုဏ်ပြုတတ်ရန် သင်ကြားပေးရမည်ဖြစ်သည်။ ဘုရားရှင်ကို ဆက်ကပ် လုပ်ဆောင် တတ်သော စာရိတ္တကိုစွဲသွားစေရန် သင်ကြား ပေးရသည်။ မောရှေသည် မိခင်လက်မှလွတ်၍ နှစ်များစွာ အဲဂုတ္တုနန်းတော် အတွင်း ပညာမျိုးစုံကိုသင်ယူရသည်။ "အဲဂုတ္တုအတတ်ပညာအလုံးစုံတို့ကို သင်၍၊ နှုတ်သတ္တိ၊ လက်သတ္တိရှိ၏" (တ၊ ၇း၂၂)။ မောရှေသည် လူလား မြောက်လာချိန်၌ မိမိအတွက်အသက်တာကို ပြောင်းလဲ စေနိုင်သော စိတ်ဆုံးဖြတ် ချက်ကိုပြုလုပ်၍ ရာဇဝင်တွင်စေခဲ့သည်။

`ဟေဗြဲ၊ ၁၁း၂၄-၂၉ ကိုဖတ်ပါ။ မောရှေသည် ရရှိသည့်အခွင့်အရေး အလုံးစုံကို မည်သို့စွန့်စပ်ကြောင်းနှင့် ဆက်လက်ရင်ဆိုင်ရသောအရာများကို သုံးသပ်ပါ။ ရွေးချယ်မှုမပြုမီ သူ၏ရာထူးရာခံကို သတိပြုပါ။ မည်သည့် အရာကို စွန့်၍ မည်သည့်ရွေးချယ်ခြင်းမျိုးပြုလုပ်ကာ အခွင့်အရေးများကိုစွန့်ခွာခဲ့သနည်း။ `

ယင်းအချိန်အခါတွင် အဲဂုတ္တုပြည်သည် ကမ္ဘာပေါ်ရှိတိုင်းပြည်အားလုံးထက် ခွန်အားကြီးသော အချိန် ဖြစ်သည်။ "နိုင်းလ်" (Nile)  မြစ်ရေသည် အဲဂုတ္တုပြည်အတွက် မြေသြဇာသယံဇာတကို ပေါကြွယ်စေ ပါသည်။ စပါး သီးနှံဖြစ်ထွန်းပေါများလှပါသည်။ ချမ်းသာကြွယ်ဝသောတိုင်းပြည်၊ တန်ခိုး အင်အားကြီးသော တိုင်းပြည် ဖြစ်သည်။ မောရှေရရှိထားသောအခွင့်အရေး သည်လည်း အထက်တန်းလွာမှအမြင့်ဆုံးနေရာကို ရာထားခြင်း ခံရသူဖြစ်သည်။ လောကကိုဖက်တွယ်ထားရန် မည်မျှစုံစမ်းခြင်းခံရမည်ကို ကျွန်ုပ်တို့ခန့်မှန်းရန် ခက်ခဲပါသည်။ အဲဂုတ္တုပြည်ရှိကြွယ်ဝခြင်းအားလုံးကို မောရှေအသက်ငယ်စဉ် ကစ မြည်းစမ်းခဲ့ပြီးဖြစ်သည်။ ထိုကြီးကျယ် ခမ်းနားသော၊ ကြွယ်ဝသော၊ ပျော်ရွင်မှုစုံလင်သောပြည်ကြီးသည် မောရှေအတွက် စုံစမ်းခြင်းတစ်ခုဖြစ်စေ ပါသည်။ ထိုအခြေအနေကိုစွန့်၍ ကျွန်ဘဝရောက်ဖို့ရန်မှာ လွယ်ကူသော အရာမဟုတ်ပါ။

သို့သော် နှုတ်ကပတ်တော်ဖော်ပြချက်အရ၊ "အပြစ်ရှိသောကာမဂုဏ်ကို ခဏ ခံစားခြင်းထက် ဘုရား သခင်၏လူတို့နှင့်အတူ ညှဉ်းဆဲခံရခြင်းကို သာ၍ အလိုရှိသဖြင့်" (ဟေဗြဲ၊ ၁၁း၂၅)။ ကာမဂုဏ်အကြောင်းကို ထွက်မြောက်ရာကျမ်း၌ အဓိကကျသောအကြောင်းတစ်ခုအဖြစ် မောရှေသည် စုံစမ်းခြင်းခံရ ကြောင်းတွေ့ နိုင်ပါသည်။ ခရီးလမ်းတစ်လျှောက် နှစ်များစွာကတိတော်ထားရာ ပြည်သို့ဝင်ရောက်ခွင့်မရခဲ့ပါ (တော၊ ၂ဝး၁၂)။ နောက်ဆုံးမှာ ၊ မောရှေသည် မှန်ကန်သောရွေးချယ်မှုကိုဦပလုပ်နိုင်ခဲ့သည်ကို ကျွနု်ပ်တို့သိရသည်။ မောရှေ အနေဖြင့် မိမိကိုယ်ကိုပြန်၍ဆန်းစစ်သော် အံ့သြသွားလိမ့်မည်။

`လောက၏အမြင်အရ၊ မောရှေသည် အဲဂုတ္တုပြည်မှာပင်နေထိုင်သင့် သည်။ ကျွန်ုပ်တို့ခရစ်ယာန်များ လည်း လောကကိုကျော်၍ အစစ်အမှန်တည် နေသောနေရာတစ်ခုကို ပြသထားခြင်းခံနေရသည်။ လောက၌ စုံစမ်းခြင်းခံနေ ရလျှင်လည်း ကျွန်ုပ်တို့ရှေးရှုမျှော်လင့်စရာသည် မည်သည့်အရာဖြစ်နေသနည်း။ ကျွန်ုပ်တို့ အတွက် မည်မျှအရေးကြီးနေပါသနည်း။`