---
title:  ဆက်လက်လေ့လာရန်။
date:   10/02/2023
---

ဘုရားရှင်သည် ပဋိညာဉ်ပြုထားသည်အတိုင်း အာဗြဟံကိုချီးမြှောက် ခဲ့သည်။ ကောင်းချီးပေးခဲ့သည်။ အာဗြဟံသည်လည်း ဘုရားသခင်ကို ဂုဏ်ပြုချီးမြှောက်ရာတွင် လောက၌ ဥစ္စာဘဏာကိုစုဆောင်းခြင်းမပြုပါ။ "ဘုရားရှင်သည် မိမိ၏လူများအားပေးမည့် ကောင်းချီးမင်္ဂလာဥစ္စာပစ္စည်းသည် ဤကမ္ဘာပေါ်တွင်မဟုတ်၊ အာဗြဟံသည် ကမ္ဘာမြေပေါ်၌ ပိုင်ဆိုင်မှုကိုအလေး မထား၊ ‘ဤပြည်ကိုခြေနင်းရာကိုမျှ အမွေပေးတော်မမူ’ (တ၊ ၇း၅)။ များစွာသော ဥစ္စည်ပစ္စည်းများကို ဘုရားရှင်၏ဘုန်းတော်အတွက်သာ အသုံးပြုခဲ့သည်။ လူအချင်းချင်း အတွက် ကူညီမှုပြုခဲ့သည်။ သို့သော် ဤလောက၌ မိမိ၏ အိမ်တည်မြဲရမည်ဟူ၍မရှိ။ ဘုရားသခင်မှသူ့အား ရုပ်တုနှင့်ပြည့်နှက်နေသော သူ၏ဇာတိမှထွက်ခွာရန် ခေါ်တော်မူခဲ့သည်။ ခါနာန်ပြည်ကိုလည်း အမွေပေး မည်ဟု ကတိတော်ထားသည်။ ထာဝရပိုင်ဆိုင်ရမည့် ပစ္စည်းများကိုလည်း ရရှိမည်။ သို့သော် အာဗြဟံသည် ထိုအမွေကိုမရ၊ သူ၏သားသည်လည်း မရ၊ သူ၏မြေးသည်လည်း ထိုအမွေကိုမရရှိခဲ့ပါ။ အာဗြဟံသည် မိမိ၏ သင်္ချိုင်းအတွက်ပင် ခါနနိလူများထံမှ ဝယ်ယူခဲ့ရသည်။ ကတိတော်ထားရာ ပြည်၌ သူပိုင်ဆိုင်ခဲ့ရသောအရာသည် မပ္ပေလအရပ်၌ရှိသောကျောက်ကိုထွင်းပြီး သင်္ချိုင်းမြေမှတစ်ပါး၊ အခြားမည်သည့်အရာကိုမျှမပိုင်"(Ellen G. white, Patriarchs and Prophets, p. 169).

ကျွန်ုပ်တို့အသက်ရှင်နေထိုင်စဉ် ချမ်းသာချင်စိတ်သည် ရှိနေစမြဲ၊ စုံစမ်းခံရစမြဲဖြစ်သည်။ ထိုစုံစမ်း ခြင်းသည် လူ၏ယုံကြည်ခြင်းကို နှောင့်နှေး အားပျော့စေပါသည်။ "ဖာရောမင်း၏ နန်းဆက်နှင့် နန်းတော် ကြီး သည် မောရှေ အတွက် မျှော်လင့်စရာ၊ တပ်မက်စရာပင်ဖြစ်သည်။ သို့သော် ထိုစိတ်သည် အပြစ်နှင့် မကင်း ကြောင်း၊ ထိုစည်းစိမ်ကြောင့် ဘုရားရှင်၏တရားစီရင်ခြင်းကို လူများမေ့လျော့တတ်ကြသည်။ မောရှေသည် ထို အဲဂုတ္တုမင်းစည်းစိမ်ရာထူးကို ကျော်လွန်ပြီး အမြင့်ဆုံးသောဘုရားသခင်၏သန့်ရှင်းသူများ ထာဝရအသက် ရရှိ ခြင်းကို တောင့်တခဲ့သည်။ မပျက်စီးမဆုံးရှုံးနိုင်သော ထာဝရသရဖူကို မျှော်ကိုးလျက် ကောင်းကင်ဘုရင်မှ အောင်မြင်သူအပေါင်းကိုပေးမည့်သရဖူ ကိုသာ လိုချင်ခဲ့သည်။ ထိုယုံကြည်မှုသည် လောကစည်းစိမ်ကိုစွန့်၍ နှိမ့်ချ သောကျွန်၊ ဆင်းရဲခြင်းနှင့်အထင်ေသေခြင်းကိုရွေးချယ်ကာ ဘုရားရှင်၏ စကားကိုသာနာခံပြီး အပြစ် ဖြစ်းစေသာ ကာမဂုဏ်အပေါင်းကိုစွန့်လွတ်ခဲ့သည်" (Ellen G. White, Patriarchs and Prophets, p. 246).