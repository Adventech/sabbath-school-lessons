---
title:  ကောင်းကင်၌ဘဏ္ဍာကိုသိုထားလော့
date:   04/02/2023
---

### ဖတ်ရန်ကျမ်းချက်များ။
က၊ ၆း၅-၁၄။ ဟေဗြဲ၊ ၁၁း၈-၁၃။ ၂ကော၊ ၄း၁၈။ က၊ ၁၃း၁ဝ-၁၂။ က၊ ၃၂း၂၂-၃၁။ ဟေဗြဲ၊ ၁၁း၂၄-၂၉။

> <p>အလွတ်ကျမ်းချက်</p>
> "လူသည် စကြဝဠာကိုအကြွင်းမဲ့အစိုးရ၍ မိမိအသက်ဝိညာဉ်ရှုံးလျှင် အဘယ်အကျိုးရှိသနည်း။ မိမိ အသက် ဝိညာဉ်ကို အဘယ် ဥစ္စာနှင့်ရွေးနိုင်သနည်း" (မာကု၊ ၈း၃၆၊၃၇)။

လောက၌အသက်ရှင်စဉ် မည်သို့ဥစ္စာဘဏ္ဍာကို စုဆောင်းရမည့် နည်းဗျူဟာကို ယေရှုဘုရားရှင် သွန်သင် ပေးခဲ့သည်။ ကိုယ်တော်မိန့်တော်မူ သည်မှာ "သံချေး၊ ပိုးရွဖျက်ဆီး၍၊ သူခိုးထွင်းဖောက်ခိုးယူရာ၊ မြေကြီးပေါ်မှာ ဘဏ္ဍာကို မဆည်းပူးကြနှင့်။ သံချေး၊ ပိုးရွမဖျက်ဆီး၍ သူခိုးမထွင်းမဖောက်၊ မခိုးယူရာကောင်းကင်ဘုံ၌ ဘဏ္ဍာကိုဆည်းပူးကြလော့" (မသဲ၊ ၆း၁၉-၂ဝ)။ ယေရှုသည် မိမိ၏ဥစ္စာစုဆောင်းခြင်းနည်းစနစ်ကို နိဂုံးချုပ် မိန့်ဆိုရာ၊ 

"အကြောင်းမူကား၊ အကြင်အရပ်၌ သင်တို့၏ဘဏာရှိ၏၊ ထိုအရပ်သို့ သင်တို့စိတ်နှလုံးရောက်တတ်၏" (မဿဲ၊ ၆း၂၁)။ အခြားတစ်နည်းသောစကား ဖြင့်ဆိုရလျှင် "သင်၏ငွေကို မည်သည့်နေရာ၌အသုံးပြုသည်ကို သင်ပြပါ။ ကျွန်ုပ်သင်၏စိတ် မည်သည့်နေရာ၌ရောက်နေသည်ကို ပြပေးပါမည်။ အကြောင်းမှာ သင်၏ ပိုက်ဆံ ငွေကြေးရှိသောအရပ် သင်၏ငွေကိုထားသော နေရာ၌ သင်၏စိတ်နှလုံးသည် ကျိန်းသေပေါက် ရောက်ရှိ နေလိမ့် မည်ဖြစ်သည်။ 

ဘုရားသခင်၏နိုင်ငံတော်ကိုစွဲလမ်းသောစိတ်မျိုး သင်အလိုရှိပါသလား။ ထိုသို့စိတ်ရှိနေလျှင် ထာဝရ အသက်ရှင်နိုင်သော၊ ဆုလာဘ်ကိုပေးနိုင်သော ကောင်းကင်နိုင်ငံတော်တွင် သင်၏ငွေကြေးဘဏ္ဍာ ကိုသိုထားပါ။ သင်၏အချိန်၊ ငွေကြေးနှင့်ဆုတောင်းခြင်းများအား ဘုရားသခင်၏အမှုတော်အတွက် အသုံး ပြုပါ။ ထိုသို့ပြုလျှင် သင်၏စိတ်သည် ဘုရားရှင်၏အမှုတော်အတွက် သာ၍သာ၍စွဲလမ်းခြင်းရှိလိမ့်မည်။ သင်၏စိတ် နှလုံးသည် လည်း အမှုတော် နှင့်အတူ တွဲကပ်နေလိမ့်မည်။ ယခုအပတ်၌ ကျွန်ုပ်တို့ကောင်းကင်ဘုံတွင် မည်သို့ဘဏ္ဍာ ဆည်းပူးရမည်အကြောင်းကို ကျမ်းချက်များ၊ သာဓကများဖြင့် ပြန်၍ကြည့်ရှုမှတ်သားလေ့လာပါမည်။ သို့ဖြစ်၍ ထာဝရဆုလာဘ်ကိုရိတ်သိမ်း ပိုင်ဆိုင်ရကြလိမ့်မည်ဖြစ်သည်။