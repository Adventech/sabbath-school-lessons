---
title:  နောဧသည်ကရုဏာတော်ကိုတွေ့ရှိခြင်း
date:   05/02/2023
---

ကောင်းကင်ဘဏ္ဍာတော်ကို ရှာဖွေနေသူတစ်ဦးအား ဘုရားသခင်သည် ဤလောကကမ္ဘာကြီးမှစတင်၍ ခေါ်ယူ၍ပေးနေပါသည်။ သင်ကိုယ်တိုင် ထိုသို့အလိုရှိနေလျှင် မိမိကိုယ်ကိုပြင်ဆင်၍ ရရှိသွားနိုင်ရန်ပြုလုပ်ပါ။

`က၊ ၆း၅-၁၄ ကိုဖတ်ပါ။ ဘုရားရှင်၏စကားတော်ကိုနားထောင် သောကြောင့် နောဧမည်သို့သော အကျိုး ကျေးဇူးကို ခံစားရသနည်း။ ကျွန်ုပ်တို့ မည်သည့်စည်းမျဉ်းစည်းကမ်းမျိုးဖြင့် အသက်ရှင်ရန်လိုအပ်ကြောင်း ဒုက္ခ ရောက်နေသောကမ္ဘာကြီးကို သတိပေးရန်လိုနေသနည်း။`

နောဧသည် မိမိနေထိုင်ရန်အိမ်အတွက်ဆောက်လုပ်ရန်အချိန် များစွာရှိသည်။ သို့သော်သူ၏ အသက် တာ ၌ ဖြစ်လာမည့်အပြောင်းအလဲကို ပြင်ဆင်သွားမည်ဟုရွေးချယ်ကာ၊ နှစ်ပေါင်း (၁၂ဝ) လုံးလုံးအချိန်ယူပြီး ဘုရားရှင်၏စကားတော်ကိုနာခံလျက် သငေ်္ဘာကြီးကိုတည်ဆောက်ခဲ့သည်။

ဝေဖန်ရေးသမားအများတို့က နောဧအချိန်ရေလွမ်းမိုးခြင်းအကြောင်းကို ယုံတမ်းစကားဒဏ္ဍာရီဟု ကရော်ကမည်ပြုလုပ်ကြသည်။ သိပ္ပံပညာအမြင်ဖြင့် သဘာဝတရား၏အစဉ်အလာကို တွေးတော မှန်းဆ ကြသည်။ အတွေးအမြင် အသစ်အဆန်းဟူ၍မရှိပါ။ ရေမလွမ်းမိုးမီလူတို့သည်လည်း သဘာဝကို    ကြည့်ပြီး အစဉ် အလာ ရှိခြင်းမရှိခြင်းဖြင့် အဆုံးအဖြတ်ပြုခဲ့ခြင်း ပင်ဖြစ်သည်။ ရာစုနှစ်ပေါင်းများစွာ ဖြစ်လေ့ဖြစ်ထ  ရှိကြောင်း နှင့် ဖြစ်လေ့မရှိသောအကြောင်း များကို မှီငြမ်းမှန်းဆတတ်ကြသည်။ ထိုသဘာဝ ဖြစ်စဉ် အလေ့အထ ကို ဖောက်ပြန်သောသဘာဝဖြစ်စဉ်ကြီးရောက်လာခဲ့သည်။ နှစ်ပေါင်းထောင်ချီ၍ မိုးတစ်ကြိမ်တစ်ခါမျှမရွာခဲ့ပါ။ ကမ္ဘာမြေသည် နှင်းငွေ့နှင်းရည်များဖြင့်သာ စွတ်စိုခဲ့ရသည်။ မြစ်ချောင်းအင်းအိုင်တို့သည် ဘောင်ကို ကျော်ပြီး လျှံကျခြင်း လည်း အလျှင်းမရှိခဲ့ပါ။ အစဉ်အလာသဘာဝအတိုင်း ပင်လယ်ကြီးအတွင်းသို့ အချိန်မှန်မှန် စီးဝင်ကြသည်။ သတ်မှတ်သောဘောင်ထက်ကျော်၍ တစ်ခါ တလေမျှလျှံကျစီးဆင်းသည်ဟူ၍မရှိပါ"(Ellen G. White, Patriarchs and Prophets, p. 126).  ရေမလွမ်းမိုးသေးမီအချိန်အထိ လူတို့သည် ရေလွမ်းမိုးမည့် ကိစ္စကို လုံးဝလက်ခံနိုင်ဖွယ်ဖြစ်ရပ်မဟုတ်ဟု သတ်မှတ်ကြသည်။ ဖြစ်ရပ်မှန် အစစ်ကို နားလည်မှုလွဲခြင်းမျိုးဖြစ်သည်။ "ဖြစ်ဖူးသောအရာသည် ဖြစ်လတ္တံ့ သောအရာနှင့်တူ၏။ ယခုပြုသောအမှုသည် ပြုလတ္တံ့သောအမှုနှင့်တူ၏။  နေအောက်မှာအသစ်သောအမှုအရာမရှိ" (ဒေ၊ ၁း၉)။

ထိုနည်းတူ သမ္မာကျမ်းစာမှဖော်ပြချက်မှာ နောက်ဆုံးသောအချိန် ကာလအကြောင်းနှင့်ပတ်သက်၍ လူတို့သည် အဖြစ်အပျက်အကြောင်းများကို ဝေဖန်တတ်ကြသည်။ ကမ္ဘာကြီးကိုရေလွမ်းမိုးတော့မည်ဟူသော သတိပေးခြင်း မျိုးကို မယုံခဲ့သူများနှင့် အတူတူပင်ဖြစ်သည် (၂ပေ၊ ၃း၃-၇)။ ပျက်စီး တော့မည့် ကမ္ဘာကြီး ပေါ်နေ ထိုင်သောသူများ မည်သို့ပြင်ဆင်ကြမည်နည်း။ သြတ္တပ္ပ၏ဆုံးဖြတ်မှု၌ "နှောင့်နှေးစွာဆုံးဖြတ်ရန်ဆွဲထားခြင်း" ဟုခေါ်သော စကားရှိသည်။ အခြေခံသဘောမှာ သည်းခံစိတ်ရှည်လျက် ဘုရား၏အမှုတော် ၌ပါဝင် လုပ်ဆောင်ခြင်း ဖြင့် ဘုန်းတော်နှင့်ပြည့်သောမျှော်လင့်ခြင်းဆုလာဘ်ကို ရရှိနိုင်ရန်ဖြစ်သည်။ ခရစ်တော် မည့်သည့် အချိန်လာမည်ကို အတိအကျမသိ နိုင်ပါ။ ထိုအတွက်လည်း ပူပင်စရာမလိုပါ။ အရေးကြီးသည်မှာ နောဧကဲ့သို့ ဘုရားရှင်ခိုင်းသည့်အရာကိုလုပ်ဆောင်ရန်ဖြစ်သည်။ နောဧကဲ့သို့ အသက်တာ ကို ပြောင်းလဲ ထားရန် လိုပါသည်။

`သင့်အနေဖြင့် နောဧကဲ့သို့အခြေအနေမျိုးကြုံလာလျှင် အသက်တာကို ပြောင်းလဲရန် အဆင်သင့်ပြင် ထားပြီလား  (လုကာ၊ ၁၆း၁ဝ ကိုဖတ်ပါ)။`