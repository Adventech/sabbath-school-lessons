---
title:  အာဗြံ၊ ယုံကြည်တတ်သူတို့၏ဖခင်
date:   06/02/2023
---

ဘုရားရှင်သည် အာဗြံကိုခေါ်တော်မူ၍၊ မိမိ၏နေရပ်ဒေသ၊ သက်မွေးဝမ်းကျောင်းမှုအလုံးစုံကို ချန်ထား စေကာ မကျွမ်းကျင်၊ မရင်းနှီး သောနေရာများသို့ ထွက်သွားစေပါသည်။ သို့ဖြင့် မေရှိယအရှင်မွေးဖွား လာမည့် သွေးသား မျိုးစဉ်ကို အစပြုခဲ့သည်။ အသေးစိတ်ဖော်ပြခြင်းမရှိသော် လည်း အာဗြံသည် မွေးရပ်မြေကို ချန်ရစ် ခဲ့ရမည်။ ကလေးဘဝကြီးပြင်းလာခဲ့ သောဒေသကို စွန့်ခွာခဲ့ရသည်။ လွယ်ကူသောဆုံးဖြတ်ချက်မဟုတ်ကြောင်း သေချာပါသည်။ လောကရှိဥစ္စာပစ္စည်းပျော်ရွင်ဖွယ်ရာများကို စွန့်လွတ်ရမည်မှာ ကျွန်ုပ်တို့သံသယထားဖွယ် မရှိပါ။ အသားကျနေသောနေရာကို စွန့်ခွာရခြင်း သည် မလွယ်ကူလှသောအလုပ်ဖြစ်သည်။

`က၊ ၁၂း၁-၃ ကိုဖတ်ပါ။ ကမ္ဘာ့မိသားစုကြီးသည် မည်သို့ကောင်းချီး ကိုရရှိခဲ့သနည်း။ ကတိတော်ကို လက်ခံယုံကြည်ခြင်း၏ရလဒ်သည် မည်သည့် အရာကိုရရှိစေသနည်း။`

အဗြံအတွက် ဘဝအခြေအနေအပြောင်းအလဲကြီးတစ်ခုဖြစ်စေခဲ့သည်။ သူ၏မိသားစုသည်လည်း သူနှင့်အတူကောင်းချီးခံခဲ့ရသည်။ "အာဗြဟံသည် အမွေခံရလတ္တံ့သောပြည်သို့ ထွက်သွားမည်အကြောင်း ဘုရားသခင်ခေါ်တော် မူသောအခါ၊ သူသည် အဘယ်အရပ်သို့သွားသည်ကို ကိုယ်တိုင်မသိဘဲလျက်၊ ယုံကြည်ခြင်းအားဖြင့်နားထောင်၍၊ ထွက်သွားလေ၏" (ဟေဗြဲ၊ ၁၁း၈)။စောဒကမရှိ၊ နာခံမှုအပြည့်အဝဖြင့် "အာဗြဟံသည် ယုံကြည်ခြင်းကြီးသူ ဖြစ်ကြောင်း သမ္မာကျမ်းစာမှဖော်ပြထားသည်။" (Ellen G. White, Patriarchs and Prophets, p. 126).

အများစုသည် မိမိတို့နေထိုင်ရာဇာတိမြေကို မစွန့်လိုကြပါ။ ကိုယ် ရင်းနှီးခဲ့သည့် မိတ်ဆွေများ၊ မိသားစု များကို မခွဲခွာလိုကြပါ။ သို့သော် အာဗြံသည် မိမိနေရာကိုစွန့်ခွာခဲ့သည်။ ဘုရားသခင်အလိုတော်ရှိသောနေရာ ဖြစ်လျှင် အာဗြံသွားရောက်နေထိုင်ရန်ကျေနပ်သည်။ ထူးဆန်းသည့်အချက်မှာ အာဗြံ၊ ဣဇာက်၊ ယာကုပ် အစရှိသောဘိုးဘေးတို့သည် မိမိတို့အသက်ရှင် စဉ်ကာလ ဘုရားရှင်မိန့်တော်မူသောမြေနေရာအသီးသီးတို့ကို ရရှိပိုင်ဆိုင်ခွင့် မရခဲ့ပါ။ သို့သော် ဘုရားသခင်အပေါ် သစ္စာရှိတည်ကြည်သူများဖြစ်ကြသည်။

`ဟေဗြဲ၊ ၁၁း၈-၁၃ ကိုဖတ်ပါ။ ကျွန်ုပ်တို့အတွက် မည်သို့သော သတင်းစကားမျိုးပါရှိသနည်း။`

အာဗြံသည် ရောက်ရှိနေထိုင်ရသည့်အရပ်၌ရှိသော ပတ်ဝန်းကျင် ဒေသရှိ မင်းညီမင်းသားများတို့နှင့် ရင်းနှီးကျွမ်းဝင်သူဖြစ်သည်။ သူ့ကို လူအားလုံးက ရက်ရောသဒ္ဒါစိတ်ကြီးသူ၊ ရဲရင့်ပြတ်သားသူ၊ ပျူငှာဧည့်ဝတ် ပြုသူ၊ အမြင့်ဆုံးသော ဘုရားရှင်၏အစေခံကျွန်ဟု သတ်မှတ်ကြသည်။ ဘုရား သခင်အတွက် သက်သေခံသူ တစ်ဦးအနေဖြင့် ကျွနု်ပ်တို့အတုယူစရာဖြစ်၏။ ဘုရားရှင်၏ကျေးဇူးတော်ကြောင့် ကျွန်ုပ်တို့သည် အာဗြဟံနှင့် အတူ အမွေခံခွင့် ရရှိသည်။ "ထိုနည်းတူ အာဗြဟံသည် ဘုရားသခင်ကိုယုံကြည်သည်ဖြစ်၍၊ သူ၏ ယုံကြည်ခြင်း ကို ဖြောင့်မတ်ခြင်းကဲ့သို့မှတ်တော်မူ၏။ ယုံကြည်ခြင်း ရှိသောသူသည် အာဗြဟံ၏ သားဖြစ်သည်ဟု အမှန်သိမှတ်ကြလော့" (ဂလာတိ၊ ၃း၆၊၇)။ "ခရစ်တော်နှင့်စပ်ဆိုင်သောအာဗြဟံ၏အမျိုးအနွယ်ဖြစ်၍၊ ကတိတော် အတိုင်း အမွေခံ၏အရာ၌တည်ကြ၏" (ဂလာတိ၊ ၃း၂၉)။

အာဗြဟံကဲ့သို့လည်းကောင်း၊ နောဧကဲ့သို့လည်းကောင်း၊ ဘုရား သခင်၏စကားတော်ကို နားထောင်ခြင်း ကြောင့် ရရှိသောရလဒ်မှာ အဓိက ကျသောအသက်တာပြောင်းလဲခြင်းများကို ဖြစ်စေပါသည်။

`၂ကော၊ ၄း၁၈ ကိုဖတ်ပါ။ ပေးထားသောသတင်းစကားများမှ ဝိညာဉ်ရေးရာဆုံးဖြတ်မှုအတွက် ကျွန်ုပ်တို့ မည်သို့ပြုနိုင်ပါမည်နည်း။ မောရှေနှင့် အာဗြဟံတို့သည် တူညီသောစည်းကမ်းချက်ကို မည်သို့လိုက်နာ ခဲ့သနည်း။`