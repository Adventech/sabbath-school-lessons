---
title:  မိုက်မဲစွာဆုံးဖြတ်သောလောတ
date:   07/02/2023
---

အာဗြံသည် ဘုရားစကားကိုနားထောင်၍ မိမိဇာတိမြေကိုစွန့်ခွာ သွားချိန်တွင် သူ၏တူတော်မောင် တော်စပ်သူ လောတသည်လည်း ဦးရီးတော်နှင့် အတူလိုက်ပါရန်ရွေးချယ်ခဲ့သည်။ က၊ ၁၃ ၏မှတ်တမ်းအရ ဘုရားသခင် သည် အာဗြံကိုကောင်းချီးပေးသောကြောင့် "ထိုအခါ အာဗြံသည်၊ သိုး၊ နွားစသည်တို့ကို လည်းကောင်း၊ ရွေငွေကိုလည်းကောင်း အလွန်ရတတ်၏" (က၊ ၁၃း၂)။ လောတသည်လည်း "အာဗြံနှင့်အတူ လိုက်လာသောလောတ သည်လည်း သိုး၊ နွားများနှင့်တဲအများရှိသဖြင့်" (က၊ ၁၃း၅) တူနှင့်ဦးရီးတော် နှစ်ယောက် တို့သည် တိရစ္ဆာန်အစီးအပွားအလွန်ပွားများလာသောကြောင့် အတူ တကွနေရန် နေရာမရှိတော့ပါ။ မိမိတို့၏ အလုပ်သမားများတို့သည်လည်း စားကျက်လုကြ၍ ခိုက်ရန်ဖြစ်ကုန်ကြသည်။ လောတအနေဖြင့် အာဗြံနှင့် သီးခြား စီးပွားခွဲရန် အချိန်ရောက်ပြီ။ သူ၏ကျေးဇူးရှင်လိုဖြစ်နေ၍ အာဗြံအားဖြင့် ကြောင့်သာသူ၏ စီးပွား ဖြစ်လာခြင်းဖြစ်သည်။ လောတသည် အမှန်တကယ် ကျေးဇူးကိုထောက်ပြီး အာဗြံကိုရေကောင်း၊ မြေကောင်း၊ စားကျက်ကောင်းသော နေရာကို ဦးစားပေးရမည့်အစား သူကြုက်သောနေရာကို အလျင်ရွေးယူ လိုက်သည်။ 

`က၊ ၁၃း၁ဝ-၁၂ ကိုဖတ်ပါ။ လောတထိုသို့ဆုံးဖြတ်စေရန် မည်သည့် အချက်အလက်များက တိုက်တွန်းခဲ့သနည်း။`

လောတသည် မြို့ကြီး၌နေထိုင်ရန် ရွေးချယ်လိုက်သည်။ သို့သော် သူ့အတွက် ထူးထူးခြားခြား အကျိုး မရှိခဲ့ပါ။ ရန်သူတို့လာရောက်လုယူခြင်းခံခဲ့ရ သည်။ စစ်တိုက်ခံရသည်။ အာဗြံသည် လောတ၏ဒုက္ခရောက်သည့် အကြောင်းကိုကြားသောအခါမှာ အားရသောစကားမျိုးဖြစ်သည့် "ကောင်းတယ် လောတ၊ မင်းမိုက်တာပဲ၊ မြို့ကြီးထဲနေဖို့မင်းရွေးတာပဲ။ ခုတော့ မင်းစိုက်တဲ့ အတိုင်း မင်းရိတ်ရပြီမဟုတ်လား။" ထိုသို့မပြောသည့်အပြင် လောတဆီကို   ပြန်သွားပြီး ကယ်ပေးသည် (က၊ ၁၄)။

တစ်ခါတစ်ရံမှာ ကျွန်ုပ်တို့သည် ရင်ဆိုင်ရသောကိစ္စများအတွက် သင်ခန်းစာမယူတတ်ကြပါ။ လောတ သည် သောဒုံသို့ပြန်ရောက်လာခဲ့သည်။ ဘုရားရှင်၏ကရုဏာတော်ကြီးလှခြင်းကြောင့် လောတနှင့် သူ၏ မိသားစု ကို သတိပေးရန် တမန်တို့ကိုစေလွတ်ပေးခဲ့သည်။ သောဒုံမြို့နှင့်ဂေါမောရမြို့ကြီးကို ဖျက်ဆီးပစ်မည့် အကြောင်းဖြစ်သည်။

`က၊ ၁၈း၂ဝ-၃၃ ကိုဖတ်ပါ။ ဘုရားရှင်သည် ကမ္ဘာမြေသို့ကြွလာ ရခြင်းအကြောင်းမှာ အာဗြဟံကို မည်သို့ မိန့်ခဲ့သနည်း။ အာဗြဟံက မည်သို့ တုံ့ပြန်ခဲ့သနည်း။ မြို့ကြီးများကိုဖျက်ဆီးပစ်မည့်သတင်းကို အာဗြဟံကြားလျှင် မည်သို့တောင်းပန်ခဲ့သနည်း။`

လောတနှင့်သူ၏မိသားစုအတွက် အာဗြဟံစိတ်ပူပန်၍ တောင်းပန် ပေးသောကြောင့် ဘုရားသခင်သည် မြို့ကိုဖျက်ဆီးမည့်အရေးအတွက် အပြန်အလှန်တောင်းဆိုကာ ဖြောင့်မတ်သူအရေအတွက်မည်ရွေ့မည်မျှရှိလျှင် မဖျက်ဆီးပါမည့်အကြောင်း အချေအတင်ဆွေးနွေးနိုင်ခဲ့သည်။ ပထမဦးဆုံး အယောက် (၅ဝ) မှစတင်ခဲ့သည်။ နောက် (၁ဝ) ယောက်အထိဖြောင့်မတ်သူ ရှိလျှင် ဘုရားရှင်ဖျက်ဆီးခြင်းမပြုတော်မူပါရန်အကြောင်း တောင်းဆို နိုင်ခဲ့ သည်။ ဘုရားရှင်သည် မေတ္တာနှင့်ပြည့်ဝသောစာရိတ္တတော်ရှိသည့်အတိုင်း အာဗြဟံတောင်းပန်ပြောဆိုသော အရေအတွက် မပြီးဆုံးမီအထိ သည်းခံပေး တော်မူပါသည်။ ဘုရားသခင်ကိုယ်တိုင်နှင့် ကောင်းကင်တမန် နှစ်ပါး တို့သည် လောတ၊ သူ၏မယားနှင့် သူ၏သမီးနှစ်ယောက်ကို ကယ်တင်ပေးခဲ့သည်။ သို့သော် သူ၏မယားသည် နောက်လှည့်ကြည့်သောကြောင့် ဆားတိုင်ဖြစ် သွားခဲ့ရသည်။ လောတသည် သောဒုံမြို့သိုု့ရောက်လာစဉ်က သူဌေးကြီး တစ်ဦးအဖြစ်ဝင်လာခဲ့သော်လည်း သောဒုံမှပြန်ထွက်လာရသောအခါ ဗလာ နတ္တိနီးပါး ပြန်ထွက်လာခဲ့ ရသည်။ ကျွန်ုပ်တို့အတွက်ဆုံးဖြတ်ချက်သည် မည်မျှအရေးကြီးသည်ကို သတိနှင့်ယှဉ်စဉ်းစားရန်လိုသည်။ လွယ်လွယ်တွေး၊ လွယ်လွယ်ဆုံးဖြတ်ခြင်း၏နောက်ဆက်တွဲအကျိုးဆိုးလှပါသည် (မာကု၊ ၈း၃၆၊၃၇)။