---
title:  ယေရုရှလင်မြို့သစ်
date:   21/03/2023
---

သမ္မာကျမ်းမှဖော်ပြသော ယေရုရှလင်မြို့သစ်ကို အာဗြဟံကိုယ်တိုင် သည် ယုံကြည်ခြင်းဖြင့် လှမ်းမျှော် မြင်တွေ့ခွင့်ရရှိခဲ့သည်။ "အကြောင်းမူကား၊ ဘုရားသခင်တည်ထောင်ပြုစုတော်မူသော၊ ခိုင်ခံ့မြဲမြံသောမြို့ကို မျှော်လင့် သတည်း" (ဟေဗြဲ၊ ၁၁း၁ဝ)။ ယေရုရှလင်မြို့သစ်သည် ဘုရားသခင်ကိုယ်တော် စီစဉ် တည်ဆောက် သည်။ ကိုယ်တော်ကိုချစ်တော်မူသောသူများအတွက် တည်ဆောက်ပေးခြင်းဖြစ်သည်။ ကိုယ်တော်၏ ပညတ်တော် ကိုစောင့်ရှောက် သူများသာ ဝင်ရောက်ခွင့်ရှိမည်။ ယေရုရှလင်မြို့သစ်သည် သစ္စာရှိသော ဘုရားသခင်၏ သားသမီးများနေထိုင်ရာအိမ်ဖြစ်လိမ့်မည်။ နှစ်ပေါင်းတစ်ထောင် ကောင်းကင်နိုင်ငံ၌နေရပြီး ကမ္ဘာသစ်၌ ထာဝရစိုးစံနေထိုင်သွားရမည့် မြို့ တော် ကြီးဖြစ်သည်။ ဒုက္ခသည်များအဖြစ် ရွေ့ပြောင်းနေထိုင် ထုပ်ပိုးသွားလာနေရသော ကျွန်ုပ်တို့အတွက်သတင်းကောင်းကြီးဖြစ်ပါသည်။ ဘုရားရှင်သည် အရာ အားလုံးကို တာဝန်ယူစောင့်ရှောက်ပေးမည်။ ရှင်ယောဟန်သည် ရူပါရုံ၌ မြို့တော်ကိုမြင်တွေ့ရပုံမှာ "သန့်ရှင်းသောမြို့ တည်းဟူသော ယေရုရှလင်မြို့ သစ်သည် မိမိခင်ပွန်းဖို့တန်ဆာဆင်သော မင်္ဂလာဆောင် သတို့သမီးကဲ့သို့ ပြင်ဆင်လျက်၊ ဘုရားသခင့်အထံတော်၊ ကောင်းကင်ဘုံမှဆင်းသက်သည်ကို ငါမြင်၏" (ဗျာ၊ ၂၁း၂)။

`ဗျာ၊ ၂၁ ကိုဖတ်ပါ။ ကျွန်ုပ်တို့အတွက် မည်သည့်ကတိတော်မျိုး ရှိနေပါသနည်း။`

ဤလောက၌ ကျွန်ုပ်တို့စိတ်ရှုပ်ထွေးစရာများစွာရှိသည်။ အပြစ်ကြောင့် ပျက်စီးခြင်းများစွာရှိသည်။ အပြစ်ကြောင့် မကောင်းမှုကိုသာ မြင်တွေ့စဉ်းစား နေကြသည်။ ကမ္ဘာကြီးသည် ပြိုလဲပျက်စီးနေသည်။ သို့သော် ကျွန်ုပ်တို့ အတွက် မည်သည့်မျှော်လင့်ချက်မျိုးရှိနေပါသနည်း။

ပထမဦးစွာ ယေရှုရှင်သည် အပြစ်တွင်းကျရောက်ခဲ့သော ကမ္ဘာ ပေါ်တွင် ကျွန်ပ်တို့နှင့် အတူနေထိုင် ခဲ့သည်။ ကိုယ်တော်သည် လူ၏အသွေး အသားကိုခံယူခဲ့သည်။ ကိုယ်တော်သည် တစ်ဖန်ကျွန်ုပ်တို့နှင့်အတူ အသစ်သောကမ္ဘာ၌ နေထိုင်သွားဦးမည်။ ယေရှုရှင်ကို အနီးကပ်သိရှိမြည်းစမ်း ရသူများအတွက် အထူး အခွင့် အရေးကြီးပင်ဖြစ်သည်။ ကျွန်ုပ်တို့တစ်ဖန် အခွင့်အရေးရရှိဦးမည်ဖြစ်သည်။ ယခုအချိန်မှာ အပြစ်သည် ကျွန်ုပ်တို့ ၏ မျက်နှာကို ဖုံးအုပ်ထားခြင်းကြောင့် ထင်ရှားစွာမမြင်နိုင်သေးပါ။

ကျွန်ုပ်တို့၏နာကျင်မှုဝေဒနာ၊မျက်ရည်စနှင့်ဝမ်းနည်းခြင်းကိုကိုယ်တော်သိမြင်ခံစားခဲ့ရပြီးသမ္မာ ကျမ်းစာ မှ ကတိတော်အပြည့်အဝပေးထား ခဲ့သည့်စကားတော်မှာ "ဘုရားသခင်သည် သူတို့၏မျက်စိ၌ မျက်ရည်   ရှိသမျှ ကို သုတ်တော်မူမည်။ နောက်တစ်ဖန်သေဘေးမရှိရ။ စိတ်မသာ ညည်းတွားခြင်း၊ အော်ဟစ်ခြင်း၊ ပင်ပန်း ခြင်းလည်း မရှိရ။ အကြောင်းမူကား၊ ရှေးဖြစ်ဖူးသောအရာသည် ရွေ့သွားကြပြီ" (ဗျာ၊ ၂၁း၄)။ ရှေးဖြစ်သောအရာ အားလုံးသည် ရွေ့သွားပြီ။ ထိုရွေ့သွားသောအရာအားလုံးသည် ဘယ်သော အခါမျှ၊ မည်သည့်အခါမျှ ပြန်၍ ပေါ်လာတော့မည်မဟုတ်။

ဘုရားရှင်၏ပလ္လင်တော်မှစီး၍ထွက်လာသော အသက်စမ်းရေနှင့် တစ်ဖက်တစ်ချက်၌ အသက်ပင်သည် စီတန်းလျက်၊ စိမ်းစိုလျက် အေးမြသော အရိပ်ကိုပေးသည်။ ထိုနေရာ၌ ဘုရားသခင်၏ပလ္လင်တော်ရှိသည်။ "ကိုယ်တော် ၏မျက်နှာတော်ကို ဖူးတွေ့ရလိမ့်မည်" (ဗျာ၊ ၂၂း၄)။ ကယ်တင်ခြင်းရရှိ သူအားလုံးတို့သည် ဘုရားရှင်နှင့်အလွန်နီးကပ်စွာနေကြမည်။ အနီးကပ်ဆုံး နေရာဖြစ်၍ ယခုကျွန်ုပ်တို့မရရှိဖူးသောနေရာဖြစ်မည်။

`ဗျာ၊ ၂၁း၈ ကိုဖတ်ပါ။ ဒုတိယသေခြင်းကိုရင်ဆိုင်ရမည့်သူများ၏ ကမ္ဘာအကြောင်းဖြစ်သည်။ ယေရှုရှင်မှ ခွင့်မလွတ်နိုင်သောအပြစ်ကို ကျူးလွန် သူများဖြစ်ကြပါသလား။ အဘယ်ကြောင့်နည်း။ အခြားသူများ ကယ်တင်ခံရသောအချိန်သည် အခွင့်အရေးတူညီခြင်းရှိနေပါလျက် ဆုံးရှုံးသွားရသူများ ဖြစ်ပါသလား။ ထိုသူနှစ်ဖွဲ့၏ အလွန်ထူးခြားသောကွာခြားချက်မှာမည်သို့နည်း။`