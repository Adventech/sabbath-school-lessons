---
title:  သစ္စာရှိခြင်း၏ဆုလာဘ်
date:   18/03/2023
---

### ဖတ်ရန်ကျမ်းချက်များ။
ဟေဗြဲ၊ ၁၁း၆။ ဟေရှာ၊ ၆၂း၁၁။ ရောမ၊ ၆း၂၃။ ယောဟန်၊ ၁၄း၁-၃။ ဗျာဒိတ်၊ ၂၁။ 
မဿဲ၊ ၂၅း၂ဝ-၂၃။ ရောမ၊ ၈း၁၆-၁၈။

> <p>အလွတ်ကျမ်းချက်</p>
> "အရှင်ကလည်း၊ သာဓုသစ္စာရှိသောငယ်သားကောင်း၊ သင်သည်အမှုငယ်၌ သစ္စာစောင့်လေပြီ။ များစွာသော အမှုအခွင့်ကို သင်၌ ငါအပ်ပေးမည်။ သင်၏သခင်နှင့်အတူ စည်းစိမ်ကိုဝင်စားလော့ဟု မိန့်တော်မူ၏" (မဿဲ၊ ၂၅း၂၁)။

ကယ်တင်ခြင်းကို ကျွန်ုပ်တို့ကိုယ်တိုင်ရယူနိုင်ခွင့်မရှိပါသော်လည်း သမ္မာကျမ်းစာမှ ဘုရားရှင်၏ ကရုဏာတော်အကြောင်းကို ဖော်ပြပေးထားသည်။ ထိုကရုဏာတော်ကို ကျွန်ုပ်တို့သစ္စာရှိသောအသက်တာဖြင့် နေထိုင်မည် ဆိုလျှင် ရရှိနိုင်မည်ဖြစ်သည်။ အဆုံးဆိုကြစို့။ ကျွန်ုပ်တို့ရရှိသမျှအရာအလုံးစုံသည် ဘုရားရှင်၏ ကရုဏာတော်ကြောင့်သာဖြစ်သည်။

ဒါဝိဒ်မင်းကြီးမှရေးသားထားချက်အရ၊ "ထာဝရဘုရား၏တရားတော်သည် စုံလင်သည်ဖြစ်၍၊ စိတ်ဝိညာဉ်ကို ပြုပြင်တတ်၏။ ထာဝရဘုရား၏ သက်သေခံတော်မူချက်သည် ဟုတ်မှန်သည်ဖြစ်၍ မလိမ္မာသော သူတို့ကို  လိမ္မာစေတတ်၏။ ထာဝရဘုရား၏နည်းဥပဒေသတို့သည် ဖြောင့်မတ်သည် ဖြစ်၍ စိတ်နှလုံးကို ရွင်လန်းစေတတ်၏။ ထာဝရဘုရား၏ပညတ်တော်သည် စင်ကြယ်သည်ဖြစ်၍ မျက်စိကိုရှင်းလင်းစေတတ်၏။ ထာဝရဘုရားကို ကြောက်ရွံ့ခြင်းသဘောသည် သန့်ရှင်းသည်ဖြစ်၍၊ ကာလအစဉ်အမြဲတည်၏။ ထာဝရဘုရား၏ စီရင်တော်မူချက်တို့သည် သစ္စာတရားနှင့်ညီ၍၊ တညီတညွှတ် တည်းဖြောင့်မတ်ကြ၏။ ရွေထက်မက၊ များစွာသောရွေစင်ထက် နှစ်သက်ဖွယ် ဖြစ်၍၊ ပျားရည်ထက်မက၊ ပျားလပို့ထက်ချို၏။ တရားတော်အားဖြင့် ကိုယ်တော်၏ကျွန်သည်သတိရ၍ တရားစောင့်ခြင်းအကျိုးသည် ကြီးလှပါ၏" (ဆာ၊ ၁၉း၇-၁၁)။

ဆုလာဘ်နှင့်ပတ်သက်သောကျမ်းစကားများကို သမ္မာကျမ်းစာ၌ များစွာဖော်ပြထားသည်။ ခရစ်တော် ဒုတိယအကြိမ်ကြွလာချိန်၌ အပြစ်ကြောင့် အိုနာသေခြင်းအားလုံးချုပ်ငြိမ်းသွားမည်။

ကတိတော်အတိုင်းဆိုလျှင် ကျွန်ုပ်တို့မည်သည့်အရာကို ပိုင်ဆိုင်ခွင့် ရရှိလိမ့်မည်နည်း။