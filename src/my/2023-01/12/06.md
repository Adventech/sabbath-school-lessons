---
title:  ရရှိမည့်ဆုလာဘ်ကိုသာမျက်ခြည်စိုက်ပါ
date:   23/03/2023
---

ရှင်ပေါလုပြောင်းလဲပြီးသည့်နောက် ခရစ်တော်၏အမှုတော်၌ လုံးလုံး ဆက်ကပ်လုပ်ဆောင်တော့သည်။ သူ၏ပညာအရည်အချင်းနှင့် ထက်မြတ်မှု ကြောင့် လောက၌အောင်မြင်မှုများစွာရရှိနိုင်ပါသည်။ မောရှေကဲ့သို့ပင် ရှင်ပေါလုသည် သစ္စာရှိသောဘုရားသခင်၏သားသမီးတို့နှင့်အတူ ဒုက္ခခံခြင်း ကိုရွေးချယ်ခဲ့သည်။ အရိုက် ခံခဲ့ ရသည်၊ ခဲနှင့်ပစ်ခြင်းခံရသည်၊ ထောင်ချခံခဲ့ ရသည်၊ သင်္ဘောပျက်ခြင်း၊ ဆာလောင်ခြင်း၊ အအေးဒဏ်  နှင့် အခြား ကိစ္စ  ဒုက္ခများကို (၂ကော၊ ၁၁း၂၄-၃၃) တွင် ဆက်လက်ဖော်ပြထားသည်။ ထို ဒုက္ခအလုံးစုံကို သူသည် မည်သည့် နည်းဖြင့်ခံနိုင်ရည်ရှိခဲ့သနည်း။

`ရော၊ ၈း၁၆-၁၈ ကိုဖတ်ပါ။ ဘုရားရှင်၏သားသမီးဖြစ်ရခြင်းအတွက် မိမိ၏အသိစိတ်ကြောင့် မည်သို့ သစ္စာ စောင့်သိနိုင်ခဲ့သနည်း။`

ခရစ်တော်ကြောင့် ဒုက္ခခံရခြင်းအတွက် ရှင်ပေါလုသည် သစ္စာရှိ ဆုလာဘ်ဟု မြင်တွေ့ခဲ့သည်။ ထောင်ထဲမှ သူ၏ရေးသားချက်တွင် "ညီအစ်ကို တို့၊ ငါကိုင်မိပြီဟု ကိုယ်ကိုကိုယ်မထင်သော်လည်း၊ ငါပြုသော အမှုတစ်ခု ဟူမူကား၊ နောက်ကျသောအရာတို့ကိုမမှတ်ဘဲ၊ ရှေ့၌ရှိသောအရာတို့ကို လှမ်းကမ်း၍၊ ယေရှုခရစ် အားဖြင့် ဘုရားသခင်သည် အထက်အရပ်မှခေါ်တော် မူခြင်းနှင့်ဆိုင်သောဆုကိုရခြင်းငှာ၊ ပန်းတုံးတိုင် သို့ ငါလိုက် ပြေး၏" (ဖိလိပ္ပိ၊ ၃း၁၃၊၁၄)။

`၁တိ၊ ၆း၆-၁၂ ကိုဖတ်ပါ။ မြင်တွေ့ခဲ့ရပြီးသောအရာပင်ဖြစ်သော် လည်း တန်ဖိုးရှိစွာ ပြန်၍ ရောက်ရှိ လာသည်။ ယင်းကျမ်းချက်၌ အလွန်အရေး ပါသောသတင်းသည် မည်သည့်အရာဖြစ်သနည်း။ အထူးသဖြင့် ကျွန်ုပ်တို့ ခရစ်ယာန်များအတွက်မည်သို့နည်း။`

ကျမ်း၏ရှုထောင့်အရ၊ ချမ်းသာကြွယ်ဝမှုသည် သင်လိုအပ်သော အချိန်တွင် သင့်အတွက်ရောက်ရှိ

လာမည် ဖြစ်သည်။ ပိုင်ဆိုင်မှုအကြီးအမားကို ဆိုလိုခြင်းမဟုတ်ပါ။ ချမ်းသာခြင်းသည် ဘုရားရှင်၏ကတိတော်ကို ရေတွက် ပိုင်ဆိုင်ခြင်းမျိုးဖြစ်သည်။ ဖိလိပ္ပိ၊ ၄း၁၉ ၌၊ "ငါ၏ဘုရားသခင်သည် ဘုန်း အာနုဘော်၌ စံပယ်တော် မူသောစည်းစိမ်ရှိသည်အတိုင်း၊ သင်တို့အလိုရှိ  သမျှတို့ကို ယေရှုခရစ်အားဖြင့် ပြည့်စုံစေတော်မူလိမ့်မည်။" နောက်ဆုံး စည်းစိမ်ဥစ္စာသည် အရာရာတိုင်းအတွက်၊ ဘုရားသခင်ကိုကျေးဇူးတင်ရန်အတွက် ဖြစ်သည်။

ဘုရားရှင်သည် မိမိ၏သားသမီးများအား ကမ္ဘာပေါ်တွင် ဥစ္စာပစ္စည်း ကြွယ်ဝချမ်းသာရမည်ဟု ကတိမပြုခဲ့ပါ။ ထိုသို့ဖြစ်မည့်အစား၊ ဘုရားသခင်၌ သစ္စာရှိသူတို့သည် နှိပ်စက်ညှဉ်းပန်းခံရကြမည်ဟူ၍သာ မိန့်တော်မူခဲ့သည်။ လောကချမ်းသာကြွယ်ဝခြင်းထက် သာ၍ကောင်းသောအရာကို ကိုယ်တော် ပေးမည်ဟု ကတိ ထားသောစကားတော်မှာ သင်၏လိုအပ်ချက်ကို ငါဖြည့်ဆည်း ပေးမည်။ သင်သွားလေရာရာ၌ ငါသည် သင်နှင့် အတူ ရှိမည်။ အဆုံး၌ သူ၌သစ္စာတည်သောသူအား စစ်မှန်သောချမ်းသာခြင်းနှင့် ထာဝရအသက်ကို ပေးမည်။ အလွန်ကောင်းသောဆုလာဘ်ကြီးပင်ဖြစ်ပါသည်။

ရှင်ပေါလုအသက်ဆုံးခါနီးအချိန်ဆိုခဲ့သောစကားမှာ "အကြောင်းမူကား၊ ငါ့ကိုယဇ်ပေါ်မှာ လောင်းရသော အချိန်ရှိပြီ။ စုတေရသောအချိန်ရောက်လေပြီ။ ကောင်းစွာသောတိုက်လှန်ခြင်းကိုငါပြုပြီ။ ပြေးရသောလမ်းကို အဆုံးတိုင်အောင် ပြေးပြီ။ ယုံကြည်ခြင်းတရားကိုစောင့်ရှောက်ပြီ။ ယခုမှစ၍ ဓမ္မသရဖူသည် ငါ့အဖို့ သိုထားလျက်ရှိ၏။ ထိုနေ့ရက်၌ တရားသဖြင့်စီရင်သောသူတည်းဟူသော သခင်ဘုရားသည် ထိုသရဖူကို ငါ၌ အပ်ပေးတော်မူမည်။ ထိုမျှမက၊ ပေါ်ထွန်းတော်မူခြင်းကိုတောင့်တသောသူအပေါင်းတို့၌လည်း အပ်ပေးတော် မူမည်" (၂တိ၊ ၄း၆-၈)။ ဘုရားရှင်၏ကရုဏာတော်အားဖြင့် ကျွန်ုပ်တို့ အားလုံးသည်လည်း ထိုသို့စကားကိုပြောနိုင်ကြပါစေ။ ထိုကဲ့သို့သေချာသော စိတ်ထားမျိုးကိုလည်း ပိုင်ဆိုင်နိုင်ပါစေ။