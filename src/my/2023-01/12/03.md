---
title:  ထာဝရအသက်
date:   20/03/2023
---

လူသားရယ်လို့ဖြစ်နေရခြင်း (ဖြစ်ချင်ချင်၊ မဖြစ်ချင်ချင်၊ လူဖြစ်ရ သည်ကိုနှစ်သက်သည်ဖြစ်စေ၊ မနှစ်သက်သည်ဖြစ်စေ) ထာဝရသည် ကြိုတင် စောင့်ကြိုမျှော်လင့်နေသည်။ သမ္မာကျမ်း၏ဖော်ပြချက်အရ၊ ထာဝရနှစ်မျိုး ရှိသည်။ မတူညီသောထာဝရလမ်းဖြစ်၏။ ထာဝရအသက်ရှင်ခြင်းနှင့် ထာဝရ သေဆုံး သွားရခြင်း တို့ဖြစ်သည်။ ဟိုမရောက်သည်မရောက် လမ်းခုလတ်ဟူ၍ မရှိပါ။ တစ်ဘက် သို့မဟုတ် တစ်ဘက်မှာသာ ဖြစ်ရမည်။ အသက်ရှင်မည် သို့မဟုတ် အသက်သေမည်သာရှိသည်။ အားလုံးကိုအပိုင်ရရှိမည် သို့မဟုတ် မည်သည့် အရာတစ်ခုကိုမျှ မရရှိဖြစ်မည်။ အမှန်တရားသက်သက်ဖြစ်သည်။

`ရောမ၊ ၆း၂၃ နှင့် ယောဟန်၊ ၃း၁၆ ကိုဖတ်ပါ။ ကျွန်ုပ်တို့ကို မည်သို့ဖော်ပြပေးထားသနည်း။`


ခန့်မှန်းရခက်သောကွာခြားမှုနှစ်ရပ်ပင်ဖြစ်သည်။ ရွေးချယ်ရန်ခက်ပါ သလား။

သင့်အတွက်အခွင့်အရေးမှာ သင်ကိုယ်တိုင် ယင်းကျမ်းချက်ကို သေသေချာချာဖတ်ရှုလျှင် သိရှိရမည်။ ထာဝရအသက်ကိုသာ သင်ရွေးချယ် မည်။ ထိုထာဝရအသက်အကြောင်းကိုသာ သင်စဉ်းစားနေပေမည်။ ဘုရားရှင်သည် မိန့်တော်မူသည်အတိုင်း ပြု နိုင်သောတန်ခိုးတော်ရှိသည်။ ကတိပေးသော အရာတိုင်းကို ပြည့်စုံအောင် ပြုတော်မူသည်။ ကျွန်ုပ်တို့အငန်းအတာမှာ ယုံကြည်ရန်သက်သက်သာရှိသည်။ ယေရှုရှင်၏ ကောင်းမှုအပေါ်၌သာ မှီခို ကြရန်လိုသည်။ ယုံကြည်ခြင်းအားဖြင့် ကိုယ်တော်၏စကားတော်ကို နားထောင် ရကြမည်။

`ယောဟန်၊ ၁၄း၁-၃ ကိုဖတ်ပါ။ အခန်းငယ် (၁) ၌ ကိုယ်တော် ဘုရားယေရှုရှင် မည်သို့အကြံပေးခဲ့သနည်း။ အခန်းငယ် ၂ နှင့် ၃ ၌ ကိုယ်တော်မည်သို့သောကတိတော်ကို ပေးခဲ့သနည်း။`

ကိုယ်တော်သည် လောကအမှုတော်ဆောင်ခဲ့ခြင်း၏ နောက်ဆုံးနေ့ရက် ၌ မျှော်လင့်ချက်နှင့် ခွန်အား ပေးသောစကားတော်များကို မိန့်တော်မူခဲ့သည်။ တပည့်တော်တို့အား မိန့်မှာခဲ့သောစကားတော်၌ စုံစမ်းခြင်း၊ စိတ်ပျက်ခြင်းနှင့် ကြုံရလျှင်လည်း စိတ်ခွန်အားရှိစေသောစကားများဖြစ်သည်။ ကျွန်ုပ်တို့အတွက်လည်းဖြစ် သည်။ ယေရှုသည် ကောင်းကင်မှလာသူဖြစ်သည်။ ကောင်းကင် သို့ပင်ပြန်သွားခဲ့ပြီ။ ထပ်မံ၍ ကတိတော် ရှိပြန်သည်ကား၊ ငါသည် တစ်ဖန် လာပြန်၍ ငါရှိရာအရပ်၌ သင်တို့ရှိစေခြင်းငှာ၊ သင်တို့ကိုငါ့ထံသို့သိမ်းဆည်း မည်" (ယောဟန်၊ ၁၄း၃)။

ထိုထက်သာ၍ မျှော်လင့်စရာရှိနေအုံးမည်ဖြစ်သည်။ ခရစ်တော်သည် ပထမအကြိမ်ကြွလာ၍ ကပ်တိုင်ပေါ်တွင် အသေခံတော်မူခြင်းသည် ကိုယ်တော် ဒုတိယအကြိမ်ပြန်၍ကြွလာရန်အတွက် ကတိတော်ကို ပေးခဲ့ခြင်းဖြစ်သည်။ အကယ်၍ ကိုယ်တော်ပြန်မလာခဲ့လျှင် ပထမတစ်ကြိမ်ကြွလာခြင်းအတွက် မည်သည့် အဓိပ္ပာယ် ရှိစေမည်နည်း။ ယေရှုရှင်သည် ကျွန်ုပ်တို့အတွက် အသေခံ တော်မူ၍ ကတိတော်ပေးခဲ့သည်မှာ "ငါသည် သွား၍ သင်တို့နေစရာအရပ်ကို ပြင်ဆင်ပြီးမှ တစ်ဖန်လာပြန်၍၊ ငါရှိရာအရပ်၌ သင်တို့ကိုရှိစေခြင်းငှာ၊ သင်တို့ကို ငါ့ထံသို့သိမ်းဆည်းမည်" (ယောဟန်၊ ၁၄း၃)။

`ပထမအကြိမ်ကြွလာခြင်းရှိသည်အတွက် ဒုတိယအကြိမ်ကြွလာ  မည်မှာ သေချာသည်ဟု ယုံကြည်ချက် ထားရကြမည်။ ပထမအကြိမ်ကြွလာ ခြင်းသည် ဒုတိယအကြိမ်ကြွလာမည့်ကတိတော်ကို မည်သို့စိတ်ချဖွယ် ဖြစ်စေ နိုင်သနည်း။`