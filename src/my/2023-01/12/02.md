---
title:  သစ္စာရှိခြင်းအတွက်ဆုလာဘ်
date:   19/03/2023
---

`ဟေဗြဲ၊ ၁၁း၆ ကိုဖတ်ပါ။ မည်သို့အဓိပ္ပာယ်ဆောင်ထားသနည်း။ ကျွန်ုပ်တို့မည်ကဲ့သို့ တုံ့ပြန် သင့်ပါ သနည်း။ ဗျာ၊ ၂၂း၁၂။ ဟေရှာ၊ ၄ဝး၁ဝ၊ နှင့် ဟေရှာ၊ ၆၂း၁၁ ကိုလည်းဖတ်ပါ။ ယင်းကျမ်းချက်အားလုံးသည် မည်သည့် သွန်သင်ခြင်းမျိုးကိုပြုပါသနည်း။`

သစ္စာရှိသောသားသမီးများအား ဘုရားရှင်ပေးသောဆုလာဘ်သည် များပြား၍၊ ဝိညာဉ်တော် ဆုလာဘ် နှင့်တူသည်။ ကျွန်ုပ်တို့ တွက်မိသည်ထက် များနေပါမည်။ "လူသား၏ဘာသာစကားဖြင့် ဖွင့်ဟ ရှင်းပြ နိုင်ခြင်း မရှိပါ။ သန့်ရှင်းသူတို့ကိုယ်တိုင်တွေ့မြင်ရသောအခါမှပင် သိရကြလိမ့်မည်။ အကန့် အသတ်အတွင်းဖြင့် သိရှိနိုင် သော လူသားတို့၏ဥာဏ်ပညာဖြင့် ဘုရားသခင်၏ ဘုန်းတော်နှင့်လွမ်းထားသော ပရဒိသုဘုံနန်း၏ ကြီးကျယ် ခမ်းနားခြင်းကို လူ့ပါးစပ်ဖြင့်ပြော၍မရပါ။" (Ellen g. White, The Great Controversy, p. 674).

ယေရှုရှင်ကိုယ်တိုင်မှ တောင်ပေါ်ဒေသနာတရားတော်ကို စတင် ဖွင့်ဆိုစဉ် ကြီးကျယ်ခမ်းနားသော ကောင်းကင်ဘုံရှိ ပွဲတော်ကြီးအကြောင်းကို မိန့်တော်မူခဲ့သည်။ "ငါ့ကြောင့် သင်တို့ကိုကဲ့ရဲ့ညှဉ်းဆဲ၍ မမှန်ဘဲ လျက် အပြစ်တကာတင်ကြသောအခါ၊ သင်တို့သည် မင်္ဂလာရှိကြ၏။ ဝမ်းမြောက် ရွင်မြူးခြင်းရှိကြလော့။ အကြောင်းမူကား၊ ကောင်းကင်ဘုံ၌ သင်တို့၏ အကျိုးသည် ကြီးလှပေ၏။ သင်တို့ရှေ့ကပေါ်ထွန်းသော ပုရောဖက်တို့ကို ထိုနည်းတူညှဉ်းဆဲကြပြီ" (မဿဲ၊ ၅း၁၁၊၁၂)။ ဟေဗြဲ၊ ၁၁ ၌ သစ္စာရှိသူတို့ အမည်စာရင်းကို ဖော်ပြပြီးနောက် ကျမ်းရေးသားသူမှ ဆက်လက်ရေးသားသော ကျမ်းအခန်းကြီးအရ ယေရှုရှင်သည် ကပ်တိုင်တွင် အသေခံရန် အလိုတော် ရှိကြောင်းရှင်းလင်းဖော်ပြသည်။

"သို့ဖြစ်၍ ကျွန်ုပ်တို့ပတ်လည်၌ မိုးတိမ်တိုက်များဝန်းရံလျက်ရှိသည်။ အရာရာတိုင်းကို သတိနှင့် ယှဉ်ထား  ရမည်။ အပြစ်ထောင်ချောက်သည် လွယ်ကူ စွာပင် ကျွန်ုပ်တို့ကိုဖမ်းချုပ်ထားနိုင်သည်။ ကျွန်ုပ်တို့ ရှေ့၌ချထားသောပြိုင်ပွဲကို အဆုံးတိုင်ပြေးပွဲဝင်ကြစို့။ ယေရှုကိုသာစူးစိုက်ပြေးပါ။ ကျမ်းရေးသူပုဂ္ဂိုလ်က အောက်ပါအတိုင်းရေးသားပေးထားသည်။

"ထိုကြောင့် ဤမျှလောက်များစွာသောသက်သေအပေါင်းတို့သည် ငါတို့ကိုဝန်းရံလျက်ရှိကြသည်ဖြစ်၍၊ ငါတို့သည် ခပ်သိမ်းသောဝန်တို့ကို လည်းကောင်း၊ နှောင့်ယှက်တတ်သောဒုစရိုက်ကိုလည်းကောင်း ဖယ်ရှား၍၊ ငါတို့မျက်မှောက်၌ထားသော ပန်းတုံးတိုင်သို့ရောက်ခြင်းငှာ၊ အားမလျော့ဘဲ ပြေးကြကုန်အံ့။ ယုံကြည်ခြင်းကို အစအဦးစီရင်၍ စုံလင်စေတော်မူသော သခင်ယေရှုကို စေ့စေ့ထောက်ရှုကြကုန်အံ့။ ထိုသခင်သည် မိမိရှေ့၌ ထားသော ဝမ်းမြောက်ခြင်းအကြောင်းကြောင့်၊ ရှက်ကြောက်သောအရာကိုမမှတ်ဘဲ၊ လက်ဝါးကပ်တိုင်၌ခံပြီးမှ၊ ဘုရားသခင်၏ပလ္လင်တော်လက်ယာဘက်၌ ထိုင်နေ တော်မူ၏" (ဟေဗြဲ၊ ၁၂း၁၊၂)။

သစ္စာရှိသူအတွက် သတ်မှတ်ထားပေးသောဆုလာဘ်သည် အကျင့် အားဖြင့် ကယ်တင်ခြင်းရ၏ ဟူသည့် သဘောနှင့်မတူပါ။ သမ္မာကျမ်းစာ၌ ဖော်ပြသောပုဂ္ဂိုလ်ကြီးများသည် ကောင်းသောအကျင့်ကို ကျင့်ဆောင် သူများပင် ဖြစ်သည်။ ဘုရားရှင်ရှေ့တော်၌ ပြည့်စုံသောအကျင့်ကိုဖြစ်စေပါသလား။  ထိုသို့မဟုတ်။ ကပ်တိုင်တော်ကြောင့်သာလျှင် ကယ်တင်ခြင်းသည် ပေးစွမ်း သနားတော်မူခဲ့ခြင်းဖြစ်သည်။ ကျွန်ုပ်တို့သည် အကျင့်ဖြင့် ကယ်တင်ခြင်းခံရလျှင် ယေရှုရှင်သည် ကပ်တိုင်ပေါ်၌အသေခံရန်မလိုပါ။ ကရုဏာတော်သက်သက် ကြောင့်သာ ကယ်တင်ခြင်းဖြစ်သည်။ "ကျေးဇူးတော်အားဖြင့်ရှိလျှင်၊ ကိုယ်ကျင့်သောအကျင့်အားဖြင့်မရှိ။ ရှိလျှင် ကျေးဇူးသည် ကျေးဇူးမဟုတ်။ ကိုယ် ကျင့်သောအကျင့်အားဖြင့်ရှိလျှင်၊ ကျေးဇူးအားဖြင့်မရှိ။ ရှိလျှင် ကိုယ်ကျင့်သော အကျင့်သည် အကျင့်မဟုတ်" (ရောမ၊ ၁၁း၆)။ ရရှိသောဆုလာဘ်သည် ဘုရားသခင်သည် ကျွန်ုပ်တို့၌ပြုတော်မူသောကျေးဇူးသာဖြစ်သည်။ကယ်တင်ခြင်းသည်ကရုဏာတော်ကြောင့်နှင့်  အကျင့်ကျင့်ခြင်း ကြောင့် ဆုလာဘ်ရရှိသည် ဟူသောစကားနှစ်ခွန်းကို မည်သို့သုံးသပ်နိုင်မည်နည်း။ ဥပုသ်စာဖြေကျောင်းသို့ သင်၏အဖြေကိုယူဆောင်လာပါ။