---
title:  အရင်းအနှီးမတည်ခြင်း
date:   22/03/2023
---

ယေရှုရှင်သည် မိမိ၏လောကအမှုတော်ကိုအဆုံးသတ်ရန် အချိန် ရောက်လာသောအခါ၊ တပည့်တော်များ ကိုယ်တော်အနီးသို့ချဉ်းကပ်လာသည်။ ထို့နောက် တိုးတိုးတိတ်တိတ်မေးခွန်းမေးခဲ့သည်။ "ထိုအမှုအရာတို့သည် အဘယ်ကာလမှဖြစ်မည်ကိုလည်းကောင်း၊ ကိုယ်တော်သည်ကြွလာ၍ ဤကပ်ကမ္ဘာ ကုန်သောပုပ္ပနိမိတ်သည် အဘယ်နိမိတ်ဖြစ်မည်ကိုလည်းကောင်း အမိန့်ရှိပါဟုလျှောက်ကြ၏" (မဿဲ၊ ၂၄း၃)။ ထိုအခါ ယေရှုရှင်သည် အခန်းကြီးနှစ်ခန်းမျှရှည်သောအဖြေကိုပေးခဲ့သည်။ မဿဲ၊ ၂၄ သည် အတိတ် နိမိတ်နှင့် ပတ်သက်သော ကမ္ဘာကြီး၏အခြေအနေ၊ စစ်ပွဲဖြစ်မည်၊ ဘေးဒဏ် သဘာဝဖောက်ပြန်ခြင်းရှိမည်၊ စသည်တို့ အကြောင်းကိုပြောပြီး (မဿဲ၊ ၂၅) ယေရှုရှင်ပြန်၍မကြွလာမီ အသင်းတော်၏အခြေအနေကို မိန့်တော်မူခဲ့သည်။ ထိုအခြေအနေများကို ပုံပမာသုံးမျိုးဖြင့် နမူနာပေးပြောကြားခဲ့သည်။ ပထမ ဥပမာပေးသောအကြောင်းမှာ အစွမ်းအစနှင့်ဆိုင်၍ ကိုယ်တော်၏လူတို့သည် ဘုရားရှင်ပေးထားသောစွမ်းရည်ကို မည်မျှအသုံးပြုကြောင်း ဆုံးမသြဝါဒပေး ခဲ့သည်။

`မဿဲ၊ ၂၅း၁၄-၁၉ ကိုဖတ်ပါ။ ပုဂ္ဂိုလ်တစ်ဦးသည် နိုင်ငံရပ်ခြား သို့သွားရန် အလုပ်ပေါ်လာသောအခါ မိမိယုံကြည်ရသောတပည့်တို့ကို ငွေရင်းငွေနှီးပေးထားခဲ့သည်။ မည်သည့်အဓိပ္ပာယ်ရှိသနည်း (မဿဲ၊ ၂၅း၁၉)။`

တစ်ခါတလေ ဘုရားပေးသောစွမ်းရည်ကို ကျွန်ုပ်တို့သည် သဘာဝ အလျောက်ရရှိသော ပင်ကို ပါရှိ လာသည့် အရာများဟု ထင်နေကြသည်။ သီချင်းဆိုတတ်ခြင်း၊ စကားပြောတတ်ခြင်း၊ စသည် စသည်အရာများဟု ထင်သည်။ သို့သော် ရိုးရိုးလေးတွေးယူပါ။ လု၊ ၁၉း၁၂-၂၄ ၌ ငွေနှင့် စီမံခန့်ခွဲမှုသည် အထူးဖော်ပြခြင်းခံရသည်။ အယ်လင်ဂျီဝှိုက်မှတ်ချက်ပြု ရေးသားချက်၌ "ကျွန်မမြင်ရသောသဘောအရ စွမ်းရည်နှင့်ပတ်သက်၍ ပြတ်ပြတ် သားသားမသိရပါ။ အလွန်အရေးကြီးသောသင်ခန်းစာသည် တပည့်တော်များအားပေးထားခြင်းဖြစ်၍ နောက်ဆုံးသောနေ့ရက်ကာလအတွက်၊ ခရစ်ယာန်တို့၏နေထိုင်မှုအတွက် အကျိုးကို သင်ခန်းစာ ပေးခြင်း ဖြစ်သည်။ ထိုစွမ်းရည်သည် သမ္မာကျမ်းစာကိုဝေငှဟောပြောသွန်သင်ခြင်းနှင့်လည်း မသက်ဆိုင်ပါ။ ပုံပမာ ပေးခြင်းသည် လတ်တလော ဘုရားသခင်မှမိမိ၏ လူတို့ကိုအပ်ပေးသောတာဝန်ဟု သတ်မှတ်ရမည်" (Testimonies for the Church, vol. 1.p 197).

`မသဲ၊ ၂၅း၂ဝ-၂၃ ကိုဖတ်ပါ။ သစ္စာရှိ၍ ငွေကြေး၌စီမံခန့်ခွဲသော သူကို ဘုရား၏အမှုတော်အတွက် ထောက်ပံ့နေသောကြောင့် ဘုရားရှင် မည်သို့မိန့်တော်မူပါသနည်း။ "သင်၏သခင်နှင့်အတူ စည်းစိမ်ကို ဝင်စား လော့" ဟုဆိုသောစကားသည် မည်သို့အဓိပ္ပာယ်ရှိသနည်း (မသဲ၊ ၂၅း၂၃)။`

ကျွန်ုပ်တို့စိတ်၌ အခြားသူများသည် ကျွန်ုပ်တို့ထက်တတ်သည်၊ တော်သည်၊ အရည်အချင်းရှိသည် ဖြစ်သောကြောင့် ထိုသူတို့သည် ဘုရား၏ အမှုတော်၌ ပို၍တာဝန်ရှိသည်ဟု အထင်ရှိတတ်သည်။ ခရစ်တော် ရှင်ပေးသော ပုံပမာအရ၊ အခွက် (၁ဝ) သာရရှိသောသူအကြောင်းတွင် အနည်းဆုံးရ၍ ထိုသူပင် သစ္စာမဲ့သော ငယ်သားဖြစ်နေသည်။ အခြားသူများအကြောင်း၊ အခြား သူများ၏တာဝန်ကိုသာ စိတ်ထဲစွဲနေသူဖြစ်သည်။ ဘုရားသခင်သည် ကျွန်ုပ် တို့ကို မည်သို့သော စွမ်းရည်မျိုးပေးထားကြောင်းကိုသာ စိတ်ထဲစွဲနေပါ။ ကိုယ်တော်၏ ဘုန်းတော်ကို ထိုစွမ်းရည်ကလေးဖြင့် မည်သို့ထွန်းလင်းနိုင်ပါ မည်နည်း။

`ဘုရားရှင်လာသောအခါ သင့်ကိုအပ်ထားသောစွမ်းရည်အတွက် သင်မည်သို့ဖြေရှင်းမည်နည်း။`