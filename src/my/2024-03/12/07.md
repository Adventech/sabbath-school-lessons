---
title:  ဆက်လက်လေ့လာရန်
date:   20/09/2024
---

Ellen G. White, “In Pilate’s Judgment Hall,” “Calavary,” and “It Is Finished,” in _The Desire of Ages_, pp. 723-764 ကိုဖတ်ပါ။

“ပိလတ်မင်းကြီးသည် ယေရှုရှင်ကို လွတ်မြောက်စေရန်အလိုရှိသည်။ သို့သော် သူကိုယ်တိုင်လုပ်၍မရကြောင်းကို သူသိနေသည်။ သူ၏ရာထူး၊ သူ၏ဂုဏ်ကိုထိခိုက်သွားမည်။ လောက၌ရှိသောအာဏာဩဇာပါ ဆုံးရှုံးသွား မည်။ ထိုကြောင့် အပြစ်မဲ့သောအသက်တစ်ချောင်းကို စတေးပစ်ရန် သူရွေးချယ် ခဲ့သည်။ ထိုကဲ့သို့သောအခြင်းအရာနှင့်အတူ လူမည်မျှအသက်စတေးခဲ့ရပြီနည်း။ အသိတရားနှင့်တာဝန်သည်တစ်လမ်း၊ ကိုယ်ကျိုးငဲ့ခြင်းသည် တစ်လမ်းသွား နေကြသည်။ ဤဖြစ်ရပ်သည် မှားယွင်းသောလမ်းသို့ပို့ဆောင်သည်။ သူသည် မကောင်းမှုနှင့်လက်ခြင်းတွဲကာ မတရားသောမှောင်မိုက်ခြင်းလမ်းအတိုင်း တိုးဝင် သွားသည်။” (_The Desire of Ages_, p. 738).

“ကျွန်ုပ်တို့အတွက် အစားထိုးခံရသူဖြစ်ရုံမက အာမခံတစ်ဦးလည်းဖြစ် တော်မူသောခရစ်တော်အပေါ်တွင် ကျွန်ုပ်တို့၏မကောင်းမှုဒုစရိုက်များကို စုပုံ ခဲ့ကြသည်။ ပညတ်တော်၏စီရင်ခြင်းမှကယ်တင်ရန် သူသည် အပြစ်သားအဖြစ် ခံယူခဲ့သည်။ အာဒံမှစ၍ လူသားအားလုံး၏အပြစ်တရားသည် ကိုယ်တော်၏ နှလုံးကိုနာကျင်စေသည်။ အပြစ်တရားအပေါ် ဘုရားသခင်၏ဒေါသနှင့် မနှစ်လို ဖွယ်အပြုအမူတို့သည် သားတော်ကိုတုန်လှုပ်ထိတ်လန့်စေသည်။ ခရစ်တော်၏ အသက်တာသည် အဖဘုရားသခင်၏ကရုဏာတော်နှင့် ခွင့်လွှတ်တတ်သည့် မေတ္တာတော်များကို ကျဆုံးပြီဖြစ်သောကမ္ဘာသို့ သတင်းကောင်းယူဆောင်လာ ခြင်းဖြစ်သည်။ အပြစ်သားများ၏ကယ်တင်ခြင်းသည် သူ၏ဆောင်ပုဒ်ဖြစ်သည်။ သို့သော် ကြီးမားလွန်းသည့်အပြစ်၏ဝန်ကို ထမ်းဆောင်ရသည့်အတွက် ခမည်းတော်၏ရန်ငြိမ်းသည့်မျက်နှာတော်ကို မမြင်နိုင်တော့ပါ။ ဤကဲ့သို့ ကြီးစွာသောဝေဒနာခံစားနေရချိန်တွင် ခမည်းတော်၏မျက်နှာလွှဲခြင်းသည် လူသား များနားမလည်နိုင်သည့်နာကျင်မှုမျိုးကို ကိုယ်တော်ခံစားရပါသည်။ စိတ်နှလုံး ကြေကွဲမှုသည် အလွန်ပြင်းထန်သောကြောင့် ခန္ဓာကိုယ်၏နာကျင်မှုမခံစားရသည် အထိဖြစ်ပါသည်။” - Ellen G. White, _The Desire of Ages_, p. 753.