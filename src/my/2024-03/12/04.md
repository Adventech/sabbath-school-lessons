---
title:  ကပ်တိုင်တင်သတ်ခြင်း
date:   17/09/2024
---

`မာ၊ ၁၅း၂၁-၃၈ ကိုဖတ်ပါ။ ကြောက်စရာ၊ နာကျင်ခြင်းနှင့်ပြည့် သောပြက်ရယ်ပြုသည့်စကားပါဝင်နေသနည်း။`

ဒုက္ခဆင်းရဲခြင်း၊ ညှဉ်းပန်းနှိပ်စက်ခြင်းခံရသော်လည်း ယေရှုရှင်သည် အသံတစ်ချက်မျှမထွက်ခဲ့ပါ။ ကိုယ်တော်အသေခံခြင်းအကြောင်းကို သိရှိရသူ တိုင်းအတွက် အံ့ဩခဲ့ရသည်။ ခရစ်ဝင်ကျမ်းများ၌ ကိုယ်တော်အဖမ်းခံရသည် အထိ ကိုယ်တော်သည် လှုပ်ရှားမှုအားလုံး၏သခင်ဖြစ်သည်။ ယခုတွင် ကိုယ်တော်ဟောပြောသူဖြစ်ခဲ့သည်တိုင် အရိုက်ခံနေရပြီ။ အစာမကြွေး၊ အအိပ် မပေး၊ ကိုယ်တော်၏ကပ်တိုင်ကိုပင် သူစိမ်းတစ်ဦးကကူထမ်းပေးနေရသည်။

ကပ်တိုင်၌ ကိုယ်တော်၏အဝတ်ကိုချွတ်ပစ်ကြ၍ စစ်သည်များက ယူထားကြသည်။ မဲနှိုက်၍ယူခဲ့ကြသည် (ဆာ၊ ၂၂း၁၈)။ ကပ်တိုင်တင်သတ် ခြင်းသည် သွေးထွက်သံယိုမရှိ၊ သေဒဏ်ချသောစီရင်မှုဖြစ်သည်။ ရာဇဝတ်သား ကို ကပ်တိုင်၌သံမှိုဖြင့်တပ်၍ရိုက်ထားသည် (ယောဟန်၊ ၂ဝး၂၄-၂၉)။ လက်ကောက်ဝတ်နှင့် လက်ဝါးကြားလက်ဖနှောင့်နေရာ၌ သွေးကြောမထိ သောနေရာတွင် သံမှိုကိုရိုက်ထည့်၍ ကပ်တိုင်နှင့်စွဲကပ်ထားသည်။ ဟေဗြဲ ဘာသာနှင့်ဟေလသဘာသာမှရေးသားထားသောကျမ်းများတွင် လက်ဟုသာ ရေးထားသည်။ လက်ဝါးဟုမရေးပါ။ ကပ်တိုင်တင်သတ်ရာ၌ လက်ဝါးတွင် သံရိုက်လျှင် လူ၏ကိုယ်အလေးချိန်ကို မခံနိုင်ပါ။ အလယ်ကြောမကြီး လက်ခုံပေါ်တွင်ဖြတ်သွား၍ သံရိုက်ချက်နှင့်မလွတ်လျှင် လက်တစ်ပြင်လုံးကို နာကျင်စေသည်။ နာကျင်မှုကြောင့် အသက်ရှုမရဖြစ်နေမည်။ အသက်ရှူ သက်သာစေရန် ရာဇဝတ်သားသည် သံရိုက်ထားသောခြေထောက်နှင့်လက်ကို လှုပ်ရှားလျှင် နာကျင်လွန်းပြန်သည်။ အသက်ရှူမဝဖြစ်ကာ ခြေကုန် လက်ပန်းကျ၍သေကြရသည်။

ယေရှုသည် ကပ်တိုင်ပေါ်တင်ထားခံရစဉ် ပြက်ရယ်ပြုခြင်း၊ သရော် ကမယ်ပြုခြင်းကိုခံရသည်။ မာကုခရစ်ဝင်ကျမ်း၌ ကိုယ်တော်ကိုမည်သူမည်ဝါ ဖြစ်ကြောင်းမေးသော်လည်း ကိုယ်တော်သည် တိတ်ဆိတ်နေတော့သည်။ “သခင်၊” “ထာဝရဘုရား၏သားတော်၊” “ခရစ်တော်” အစရှိသော ဘွဲ့နာမများကိုတွေ့ရှိ ရခြင်းမရှိလှပါ။

ကပ်တိုင်၌အပြောင်းအလဲရှိလာသည်။ ကိုယ်တော်ဖုံးဖိ၍မရတော့ပါ။ ဘာသာရေးခေါင်းဆောင်များက ကိုယ်တော့်ဘွဲ့နာမအမျိုးမျိုးတပ်၍ ခေါ်ဆို နေကြသည်။ သရော်ကမယ်ပြုကြသည်။ လုပ်သမျှသည် သူတို့ကိုပြန်၍ အပြစ်ပေးရှုတ်ချခြင်းဖြစ်သည်။

သူတို့သရော်ကမယ်ပြုချက်များအထဲမှ မာ၊ ၁၅း၃၁ တွင်ဖြစ်သည်။ သူတို့၏စကားမှာ တစ်ပါးသူကိုကယ်တင်နိုင်၍ မိမိကိုယ်ကိုမကယ်တင်နိုင် သူဟူ၍ဖြစ်သည်။ သူတို့၏စွပ်စွဲချက်မှာ ကိုယ်တော်သည် ကပ်တိုင်ပေါ်တွင် အကူအညီမဲ့နေပြီဖြစ်ကြောင်း၊ တစ်ပါးသူကိုကူညီပေးနိုင်ခဲ့သူဖြစ်သော်လည်း ယခုမိမိကိုယ်ကို မကူညီနိုင်ဟုဆိုကြသည်။ ဟေလသဘာသာစကား၌ “ကယ်တင် သည်” “ရောဂါကုသည်” “ကယ်ဆယ်သည်” ဝေါဟာရတစ်လုံးတည်းဖြစ် သည်။ သို့ဖြင့် ကိုယ်တော်ကိုကယ်တင်ရှင်အဖြစ် သူတို့ဝန်ခံကြခြင်းနှင့်တူသည်။ ပို၍မှန်ကန်သောစကား၌ ကိုယ်တော်သည် မိမိကိုယ်ကိုမကယ်တင်နိုင်ခြင်းမှာ တစ်ပါးသူတို့ကိုကယ်တင်နေခြင်းကြောင့်ဖြစ်သည်။

ယောဟန်၊ ၁း၁-၃ ကိုဖတ်၍ ယင်းအကြောင်းသည် ယေရှုရှင်ကို မည်သို့ဆိုလိုကြောင်း၊ ထိုယေရှုရှင်သည်ပင် အသေခံတော်မူပြီး၊ ကိုယ်တော် အသေခံတော်မူခြင်း၏အဓိပ္ဋာယ်မှာ မည်သို့ရှိကြောင်းကျွန်ုပ်တို့ထင်ပါသနည်း။