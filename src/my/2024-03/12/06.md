---
title:  ငြိမ်သက်စွာလျောင်းလျက်နားနေခြင်း
date:   19/09/2024
---

`မာ၊ ၁၅း၄၂-၄ရ ကိုဖတ်ပါ။ အရိမသဲမြို့သားယောသပ်သည် မည်သည့်ပုံစံဖြင့် ကြားဝင်လာခဲ့သနည်း။ အထူးသဖြင့် ယေရှု၏တပည့်တော် များအားလုံးမတွေ့မြင်ရသည့်အတွက်ကြောင့်လား။`

ကိစ္စအားလုံးပြီးသွားသည့်နောက် အခြားမြင်ကွင်းတစ်ခုပေါ်လာသည်။ သေဆုံးသောသူကို မြှုပ်နှံသဂြင်္ိုဟ်ရေးလမ်းကြောင်းအတွက် အလွန်လိုအပ်သော လုပ်ဆောင်ချက်နှင့် သမိုင်းတွင်ကျန်ရစ်နေရန် အကြောင်းဖန်လာတော့သည်။

ရှင်မာကုခရစ်ဝင်ကျမ်း၌ အရိမသဲမြို့သားယောသပ်သည် ပထမ ဦးဆုံးနှင့်နောက်ဆုံးအနေဖြင့်ပေါ်လာသည်။ သူသည် စန်ဟီဒရင်အဖွဲ့ဝင်ဖြစ်၍ လူအများရိုသေခြင်းခံရသူဖြစ်သည်။ မြို့မျက်နှာဖုံးတစ်ဦးလည်းဖြစ်သည်။ ချမ်းသာ၍လူအများလေးစားခြင်းခံရသည်။ အစိုးရမင်းတို့နှင့် ရင်းနှီးကျွမ်းဝင်သူ ဖြစ်သည်။ ပိလတ်မင်းကို ရဲရဲဝံ့ဝံ့လာရောက်တွေ့ဆုံပြီး ယေရှုရှင်၏အလောင်း ကို တောင်းခဲ့သည်။ ကောင်စီဝင်လူကြီးတစ်ဦးမှ ယေရှုရှင်၏ကျန်ရစ်သော ရုပ်အလောင်းကို သဂြင်္ိုဟ်ပေးရန်မှာ အလွန်ကြည်နူးစရာမြင်ကွင်းဖြစ်သည်။ တစ်ချိန်တည်းမှာ ယေရှုရှင်ယုံကြည်ခဲ့ရသောတပည့်တော်များ မည်သည့်နေရာ၌ ရှိနေကြသနည်း။

ယေရှုခရစ်တော်အမှန်တကယ်သေဆုံးသည့် အထောက်အထား သမိုင်းမှတ်တမ်းအဖြစ်ရှိရန် အလွန်အရေးကြီးပါသည်။ မာ၊ ၁၅း၄၃ ၌ ယောသပ်သည် ယေရှုရှင်၏ရုပ်ကလာပ်အလောင်းကို တောင်းခဲ့သည်ဟု ရေးသားထားသည်။ ပိလတ်မင်းသည်လည်း ယေရှုရှင်သေဆုံးသွားသော သတင်းကိုကြားရလျှင် အလွန်အံ့ဩသွားခဲ့သည်။ တပ်မှူးကလည်း ယေရှုရှင်သေဆုံးသွားပြီဟု အတည်ပြုထောက်ခံချက်ပေးခဲ့သည်။

ယင်းကိစ္စသည် အရေးအလွန်ကြီးသည်။ အကြောင်းမှာ အချို့လူတို့က နောက်ပိုင်းတွင် ယေရှုရှင်သည် ကပ်တိုင်ပေါ်၌အသက်မထွက်သေးဘဲ၊ မြော၍ သာနေသည်ဟု ကြံဖန်ပြောဆိုခြင်းကြောင့်ဖြစ်သည်။ ရောမတပ်မှူးကြီး၏ အတည်ပြုချက်သည် ထိုကဲ့သို့ကြံဖန်အဆိုပြုမှုကို ဆန့်ကျင်၍သက်သေခံပေး သည်။ ရောမတပ်မှူးကြီးသည် ရာဇဝတ်သားကွပ်မျက်ခြင်း၌ ကျွမ်းကျင်ပါ သည်။ သူတို့ပြောသည့်စကားမှာ မှားရန်မရှိပါ။

ယောသပ်သည် ပိုးသားပိတ်ချောကိုယူဆောင်လာ၍ ယေရှုရှင်ကို ရစ်ပတ်ကာ မိမိကိုယ်တိုင်၏သင်္ချိုင်းသစ်၌ ယေရှုရှင်၏အလောင်းကို လဲလျောင်း နားနေစေခဲ့သည်။ ထိုသင်္ချိုင်းဂူသည် အတွင်း၌ကျယ်ပြန့်စွာထွင်းထုထား၍ လမ်းလျှောက်သွား၍ရသည် (မာ၊ ၁၆း၅)။ ယောသပ်နှင့်အတူ ခရစ်ဝင်ကျမ်း ရေးသားသူသည် အခြားမိန်းမနှစ်ဦးလည်း ထိုသင်္ချိုင်းဂူကိုမြင်တွေ့ခဲ့သည်ဟု ရေးသားထားသည်။ မာဂဒလမာရိနှင့် ယေရှု၏မိခင်မာရိဖြစ်သည်။ ထိုမိန်းမ နှစ်ဦးသည် အဝေးမှနေ၍ ယေရှုရှင်ကိုမြှုပ်နှံခဲ့သောဂူသင်္ချိုင်းတော်ကို ကြည့်ရှု မှတ်သားထားခဲ့သူများဖြစ်သည်။ ရှာလုံအမည်ရှိသောအမျိုးသမီးလည်း သူတို့နှင့် အတူရှိနေသည်။ ယင်းအမျိုးသမီးသုံးဦးသည် တနင်္ဂနွေနေ့နံနက်စောစောတွင် ထိုသင်္ချိုင်းဂူသို့သွားရန် အကြံရှိခြင်းကြောင့်ဖြစ်သည်။ ယေရှုရှင်ကို ဆီမွှေး လိမ်းရန်အတွက်ဖြစ်သည် (မာ၊ ၁၆း၁)။

အဘယ်ကြောင့် ထိုအမျိုးသမီးသုံးဦး၏အကြောင်းကို ဖော်ပြရပါ သနည်း။ မာ၊ ၁၆ ၌ သူတို့သည် သင်္ချိုင်းဂူပွင့်နေ၍ ယေရှု၏အလောင်း မရှိတော့ကြောင်းကို သက်သေခံနိုင်ရန်အတွက်ဖြစ်သည်။ ယေရှုရှင်သည် ရှင်ပြန်ထမြောက်သွားပြီဆိုသည့်အကြောင်းကို သေချာစေရန် သက်သေခံဖို့ အတွက်ဖြစ်သည်။

ယေရှုရှင်၏နောက်တော်သို့လိုက်ခဲ့သောသူများ အဘယ်ကြောင့် ပျောက်ခြင်းမလှပျောက်ဆုံးနေကြသနည်း။ ယေရှုရှင်ကို တစ်ချိန်လုံးအပြစ် ပြောနေသောစန်ဟီဒရင်အဖွဲ့ထဲမှတစ်ဦးသည် သူရဲကောင်းဖြစ်လာကာ ယေရှုရှင် ၏အလောင်းကို အဘယ်ကြောင့်တောင်းယူရသနည်း။ အရေးကြီးသောအချိန် ရောက်လျှင် ကျွန်ုပ်တို့သည် ပျောက်သောသူထဲမပါရလေအောင် မည်သို့လုပ်ရ မည်နည်း။