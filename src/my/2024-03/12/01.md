---
title:  စမ်းသပ်ခံပြီးနောက်အသေသတ်ခံရသည်
date:   14/09/2024
---

### ဖတ်ရန်ကျမ်းချက်များ။
မာ၊ ၁၅။ လုကာ၊ ၁၃း၁။ ဆာ၊ ၂၂း၁၈။ ယောဟန်၊ ၂ဝး၂၄-၂၉။ ယောဟန်၊ ၁း၁-၃။ ဒံ၊ ၉း၂၄-၂၇။

> <p>အလွတ်ကျမ်းချက်</p>
> “သုံးချက်တီးအချိန်၌ ယေရှုက၊ ဧလိ၊ ဧလိ၊ လာမရှာဗခသာနိ ဟု ကြီးသောအသံနှင့်ကြွေးကြော်တော်မူ၏။ အနက်ကား၊ အကျွန်ုပ် ဘုရား၊ အကျွန်ုပ်ဘုရား၊ အဘယ်ကြောင့်၊ အကျွန်ုပ်ကိုစွန့်ပစ်တော်မူ သနည်းဟု ဆိုလိုသတည်း” (မာကု၊ ၁၅း၃၄)။

မာ၊ ၁၅ သည် ယေရှုရှင်၏အချစ်ဝေဒနာဇာတ်လမ်း၏အဓိက အလယ်ဗဟိုဖြစ်သည်။ ယေရှုရှင်စစ်ဆေးခံရပုံ၊ အပြစ်ဖို့ခံရပုံ၊ သရော်ကျီစယ် ခံရပုံ၊ စစ်သားတို့၏ပြက်ရယ်ပြုခံရပုံ၊ အသေသတ်ခံရပုံ၊ ကိုယ်တော်ကိုသဂြင်္ိုဟ် သည့်ပုံ စသည်တို့ကို ယင်းအခန်းကြီးက အသေးစိတ်ဖော်ပြထားသည်။ ရေးသားသူမှာ အချက်အလက်ကျကျရေးသားပေးနိုင်သည်။

ဤကျမ်းအခန်းကြီး ၁၅ တစ်ခုလုံးတွင် အရေးကြီးသောလှောင်ပြောင် သရော်သည့်စကားများပါဝင်ပါသည်။ ထို့ကြောင့် လှောင်ပြောင်သရော်ခြင်း အနက်အဓိပ္ဋာယ်ဖွင့်ဆိုချက်သိရန်လိုအပ်သည်။

များသောအားဖြင့်သရော်သည့်စကားတွင် အချက် (၃) ချက်ပါဝင် သည်။ (၁) အဓိပ္ဋာယ်ဖွင့်ခြင်း၏အဆင့်နှစ်ဆင့် (၂) ထိုအဆင့်နှစ်ဆင့်သည် အချင်းချင်းရှုပ်ထွေးခြင်း သို့မဟုတ် ခြားနားခြင်း (၃) အချို့လူတို့သည် သရော်စကားကိုမသိလိုက်ဘဲ သူကိုယ်တိုင်သည် ထိုစကား၏အကျိုးဆက်ခံ ရမည်ကိုလည်းမသိပါ။

ယခုအပတ်မှပိလတ်မင်း၏မေးခွန်း၌ “သင်သည် ယုဒရှင်ဘုရင် ဖြစ်ပါသလား” ဟူသောမေးခွန်းမှစ၍ ကိုယ်တော်ကိုသရော်ကမယ်ပြုသော ရောမစစ်သား၊ ကပ်တိုင်ထက်မှအမှတ်အသားဖြင့် ဘာသာရေးခေါင်းဆောင်များ၏ ပြက်ရယ်ပြုသောအရာ၊ “တခြားသူကိုကယ်တင်နိုင်၍ မိမိကိုယ်ကိုမကယ်တင် နိုင်ပါလား၊ ထိုနောက်မှာ ပေါ်ထွက်လာသော အရိမဿဲမြို့သားယောသပ် အကြောင်းတို့ကို လေ့လာသွားကြမည်။ ယခုသင်ခန်းစာသည် မာကု၊ ၁၅ ဖြစ်၍ ဝမ်းနည်းနာကျင်ရသောသရော်သည့်စကားများနှင့် ထိုစကားများမှ ဖွင့်ဟသည့် အမှန်တရားအကြောင်းတို့ပါဝင်သည်။