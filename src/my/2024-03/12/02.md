---
title:  သင်သည်ယုဒရှင်ဘုရင်ဖြစ်ပါသလား။
date:   15/09/2024
---

`မာ၊ ၁၅း၁-၁၅ ကိုဖတ်ပါ။ မည်ကဲ့သို့ပြက်ရယ်ပြုသရော်မှုဖြစ်ခဲ့ သနည်း။`

ပိလတ်မင်းကြီးသည် အေဒီ ၂၆-၃၆ တွင် ယုဒပြည်ကိုအုပ်ချုပ် သောမင်းဖြစ်သည်။ သနားညှာတာခြင်းရှိသောမင်းကြီးမဟုတ်။ သူ၏အပြုအမူ များစွာသည် ဒေသရှိလူတို့ကို ထိခိုက်နစ်နာစေပါသည် (လု၊ ၁၃း၁)။ ဂျူး လူမျိုးတို့သည် ယေရှုအား ဘုရားရှင်ကိုပြစ်မှားသည်ဟု အပြစ်တင်၍ သေဒဏ် ချမှတ်ခဲ့သည်။ သို့သော် ရောမအုပ်ချုပ်သောနေရာဖြစ်နေသေး၍ သေဒဏ်ကို စီရင်၍မရသေး။ ထိုကြောင့် ယေရှုရှင်ကို ပိလတ်မင်းထံသို့ခေါ်သွားပြီး အပြစ်ဒဏ်ချပေးရန် ကြိုးစားရသည်။

ယေရှုရှင်ကို မည်သို့သောပြစ်မှုဖြင့်စွဲဆိုထားကြောင်းကို ပိလတ်မင်း ရှေ့၌ချပြခြင်းမပြုကြပါ။ သို့သော် ပိလတ်မင်းမှ ယေရှုရှင်ကို “သင်သည် ယုဒရှင်ဘုရင်ဖြစ်ပါသလား” ဆိုသည့်မေးခွန်းမှသိနိုင်သည်။ ဓမ္မဟောင်းအချိန်၌ ဘုရင်ကိုဘိသိက်ဆီလူးတင်မြှောက်ကြသည်။ ထိုကြောင့် မေရှိယ (ဘိသိက်ခံသူ) မှာ ရှင်ဘုရင်အဖြစ်လှည့်စားအသုံးပြုရန် လွယ်ကူပါသည်။ ရောမဘုရင်ကို ယှဉ်ပြိုင်သူအဖြစ် လှည့်စားပုံဖော်သည်။ စန်ဟီဒရင်တို့၏တရားဆုံးဖြတ်ချက်၌ ယေရှုသည် ထာဝရဘုရားကိုရှုတ်ချသူဟု စွဲဆိုအပြစ်ပေးထားသည်။ အစိုးရ မင်းရှေ့ရောက်လျှင် ဆူပူထကြွသူအဖြစ်အပြစ်ဖို့၍ သေဒဏ်စီရင်ရန်ကြံစည် ကြသည်။

သရော်သည့်လှည့်ကွက်စကားမှာ ယေရှုရှင်သည် ယုဒလူများ၏ မေရှိယလည်းဖြစ်၊ ရှင်ဘုရင်လည်းဖြစ်နေပါသည်။ ကိုယ်တော်ကို ထာဝရ ဘုရားအားရှုတ်ချသောအမှု၊ လူထုကိုလှုံ့ဆော်သောအမှုဟုစွဲဆိုချက်သည် မှားနေသည်။ ကိုယ်တော်ကိုလူများကိုးကွယ်ရန် ထိုက်တန်သူဖြစ်သည်။ ယေရှုရှင်သည် ရှင်ဘုရင်တစ်ပါးကဲ့သို့ ပြုမူနေထိုင်သည်။ ပိလတ်မင်းကြီးကို တုံ့ပြန်ပြောဆိုရာ၌ သူသည် “မင်းကြီးမေးသည်အတိုင်းမှန်သည်” ဟု မယုတ်မလွန်ဖြေခဲ့သည်။ ဤတုံ့ပြန်ခြင်းမှ သူသည် အခြားတစ်နည်းနည်းဖြင့် ဘုရင်ဖြစ်ကြောင်းထောက်ပြသည် (ယောဟန်၊ ၁၈း၃၃-၃၈)။

မာ၊ ၁၅း၆ သည် ပသခါပွဲနေ့၌ အကျဉ်းသားကိုလွတ်ငြိမ်းခွင့်ပေး သောထုံးစံရှိသည်ကိုဖော်ပြသည်။ မာ၊ ၁၅း၉ ပိလတ်မင်းက ယုဒရှင်ဘုရင် ကို လွတ်ငြိမ်းခွင့်ပေးရန် အလိုရှိပါသလားဟုမေးခဲ့သည်။ သူအကြံပြုတောင်းဆို သောစကားသည် သူ့အားဆန့်ကျင်ဘက်ပြုနေသည်။

မာ၊ ၁၅း၉၊ ၁ဝ တွင် ပိလတ်မင်းအနေဖြင့် ဘာသာရေးခေါင်းဆောင် များ ယေရှုရှင်ကိုမနာလိုဝန်တိုမုန်းတီးခြင်းရှိနေကြောင်း သိရှိသွားသည်။ သို့သော် သူသည် ကာကွယ်ခြင်းမပြု၊ လူထုကြီးကိုမေးခွန်းမေးပြန်သည်။ ဘာသာရေး ခေါင်းဆောင်တို့အတွက် အကွက်ဝင်အောင်လုပ်ပေးခြင်းပင်ဖြစ်သည်။ လူထုကြီး ကို ယုဒခေါင်းဆောင်များကဆွပေးပြီး ယေရှုရှင်ကို ကပ်တိုင်တင်သတ်ရန် အော်ဟစ်စေခဲ့သည်။ ပိလတ်မင်းကို အခက်ကြုံစေသည်။ ကပ်တိုင်တင်သတ် ခြင်းသည် အလွန်ရက်စက်သောလုပ်ရပ်ဖြစ်သည်။ ကိုယ်တော်၌အပြစ်မရှိမှန်းကို ပိလတ်မင်းသိသည်။ ဘုရားမသိ၊ ဘုရားမရှိသောတစ်ပါးအမျိုးသားမင်းကြီးသည် မေရှိယကိုလွတ်ပေးချင်သည်။ ဘာသာရေးခေါင်းဆောင်တို့က ကိုယ်တော်ကို ကပ်တိုင်ပေါ်တင်၍ သတ်ချင်ကြသည်။

ပရိသတ်လူထု၏တောင်းဆိုချက်ကို လိုက်လျှောက်ခြင်းမှ ဘယ်အရာက သင့်ကိုကူညီနိုင်မည်နည်း။