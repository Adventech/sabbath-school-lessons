---
title:  ဘုရားသခင်စွန့်ပစ်ခံရခြင်း
date:   18/09/2024
---

`မာ၊ ၁၅း၃၃-၄၁ ကိုဖတ်ပါ။ မာကုကျမ်း၌ ယေရှုရှင်၏တစ်ခွန်း တည်းသောကပ်တိုင်ပေါ်မှစကားတော်သည် မည်သည့်စကားဖြစ်သနည်း။ ယေရှုရှင်၏အသေခံတော်မူခြင်းအကြောင်းသည် ကျွန်ုပ်တို့အားလုံးအတွက် မည်သို့အဓိပ္ဋာယ်ရှိစေသနည်း။`

မာကုခရစ်ဝင်ကျမ်းသည် ကပ်တိုင်တော်ကိုအလွန်မှောင်မိုက်သော နေရာဟု တင်စားထားသည်။ ကိုယ်ကာယအတွက်သော်လည်းကောင်း၊ ဝိညာဉ်ရေးအတွက်သော်လည်းကောင်း၊ မှောင်မိုက်အတိလွှမ်းသောနေရာဖြစ် သည်။ သဘာဝထက်လွန်သောအမှောင်ထုကြီးသည် ကရာနိကုန်းကို ဖုံးလွှမ်းထားပြီး သောကြာနေ့မွန်းတည့်ချိန်မှသည် သုံးချက်တီးအချိန်တွင် အမှောင် အတိလွှမ်းထားသည်။ “မွန်းတည့်ချိန်မှစ၍ သုံးချက်တီးအချိန်တိုင်အောင် မြေတစ်ပြင်လုံး၌ မှောင်မိုက်အတိဖြစ်လေ၏” (မာကု၊ ၁၅း၃၃)။

ကပ်တိုင်ပေါ်မှ ယေရှုရှင်၏စကားတော်မှာ “စွန့်ပစ်ခံရခြင်းအတွက် အော်ဟစ်အကူအညီတောင်းသောစကား” ဖြစ်သည်။ ကိုယ်တော်ဆုတောင်းရာမှာ “ထာဝရဘုရားရှင်ကိုအော်ဟစ်ခေါ်လျက် အဘယ်ကြောင့်သူ့အားစွန့်ပစ်ရသည်ကို မေးမြန်းတော်မူသည်။ ဆာလံ၊ ၂၂း၁ ကိုကိုးကား၍ တောင်းလျှောက်ခြင်းပင် ဖြစ်သည်။ ထိုဆာလံစကားများသည် မာ၊ ၂၅း၂၄ နှင့် ၂၉ တို့တွင်လည်း တွေ့ရှိနိုင်သည်။ နှုတ်တော်ထွက်စကားအလုံးစုံပြည့်စုံသွားကြောင်းကို ပြသ သည်။ ယေရှုရှင်အသေခံတော်မူခြင်းကြောင့် ကြိုတင်ဟောကြားချက်အားလုံး ပြည့်စုံသွားသည်။ လူတို့၏အကောက်ကြံစည်နေခြင်းအတွင်းမှပင် ဘုရားရှင်၏ အလိုတော်သည် ပြည့်စုံသွားခဲ့သည်။

ယေရှုရှင်ကပ်တိုင်ပေါ်၌ မိန့်တော်မူသောစကားတော်များကို အရဗစ် ဘာသာဖြစ်၍ ပြန်လည်ဘာသာပြန်ထားခြင်းဖြစ်သည်။ စကားတော်၌ “အကျွန်ုပ် ဘုရား၊ အကျွန်ုပ်ဘုရားသည် “Eloi Eloi” (အေလွိုင်း အေလွိုင်း) ဟု အသံထွက် ခဲ့သည်။ (အရဗစ်အားဖြင့် “Elahi” အီလာဟိဟုဖြစ်သည်)။ ရုတ်တရက် ကြားရလျှင် ယေရှုသည် ဧလိယကိုခေါ်နေသည်ဟု အထင်မှားစရာ ရှိနေပြန်သည်။ (အရဗစ်စကား၌ eliyyah (ဧလိယား) ဟုအသံထွက်လျှင် အဓိပ္ဋာယ်မှာ “ကျွန်ုပ်၏ဘုရားရှင်သည်” “YHWH” ဖြစ်သည်။ အနီးအနား ရပ်နေသူများအတွက် နာကြားရသည်မှာ မှားယွင်းစရာရှိစေပါသည်။

ယေရှုရှင်ဗတ္တိဇံခံချိန်၌လည်း အလားတူဘာသာစကားများကို နှိုင်းယှဉ် ချက်ပြုကြစို့။

| ဗတ္တိဇံခံချိန် (မာ၊ ၁း၉-၁၁) | ကပ်တိုင်ထက်ရှိစဉ် (မာ၊ ၁၅း၃၄-၃၉) |
| --- | --- |
| ယောဟန်သည် ယေရှုကိုဗတ္တိဇံပေး | ယေရှုရှင်၏ဗတ္တိဇံ (မာ၊ ၁ဝး၃၈) နှင့်ယှဉ်တွဲလေ့လာပါ |
| ယောဟန် (ဧလိယသဏ္ဍာန် မာ၊ ၉း၁၁-၁၃) ကိုဖတ်ပါ။ | ဧလိယကိုအော်ခေါ်ခြင်း |
| မိုးကောင်းကင်ပွင့်ခြင်း | ကန့်လန့်ကာကွဲသွားခြင်း |
| ဝိညာဉ် (Pneuma) | ယေရှုဝိညာဉ်တော်ထွက် အသက်စွန့် (expneo) |
| ငါ၏ချစ်သား (ဘုရားအသံ) | တပ်မှူးအသံ “ဘုရားသားတော်” |

ဤနှိုင်းယှဉ်ချက်သည် မာကု (၁) တွင်ပါသော ယေရှုဗတ္တိဇံခံယူ ခြင်းနှင့် သူ၏အမှုတော်အစပြုခြင်းဖြစ်ပြီး ဒံ၊ ၉း၂၄-၂ရ ၌ ပုရောဖက် ပြုချက်အတိုင်းဖြစ်သည်။ ကပ်တိုင်သို့ရောက်ရှိသောအချိန်သည် မာကု၊ ၁၅ မှာဖော်ပြချက်အတိုင်း ကိုယ်တော်၏အမှုတော်အတွက် ပန်းတိုင်ဝင်ရောက် ခြင်းဖြစ်သည်။ ကိုယ်တော်သည် အသက်တော်စွန့်ခဲ့၍ လူသားများကို ကယ်တင်ပေးခဲ့သည် (မာ၊ ၁ဝး၄၅)။ ယေရှုရှင်၏ကပ်တိုင်တော်ပေါ် အသေခံတော်မူခြင်းသည် (ဒံ၊ ၉း၂၄-၂၇) မှ ပုရောဖက်ပြုချက်ကိုလည်း ပြည့်စုံသွားစေပါသည်။ ဗိမာန်တော်၌ရှိသောကန့်လန့်ကာကြီးကွဲသွားခြင်း (မာ၊ ၁၅း၁၈) သည် ယဇ်ပူဇော်ခြင်းဓလေ့အားလုံးပြီးဆုံးသွားပြီဟု ဖော်ပြ ပေးသည်။ အရိပ်ပုံဆောင်ချက်မှ အစစ်အမှန်ကိုယ်တိုင်ဖော်ပြ၍ ကယ်တင် ခြင်းစီမံကိန်းလမ်းသစ်ကို စတင်လိုက်ခြင်းဖြစ်သည်။

လူသားတို့၏အကောက်ကြံအပြစ်ရှာသော်လည်း ဘုရားရှင်၏အကြံ အစည်တော်သည် နောက်ဆုံး၌ပြည့်စုံခဲ့သည်။ ကျွန်ုပ်တို့အဘယ်ကြောင့် သင်ခန်းစာရယူနိုင်သနည်း။ ကျွန်ုပ်တို့ဝန်းကျင်၌ ဆူးငြောင့်ခလုတ်များစွာ ရှိသည်။ ကိုယ်တော်ကိုသာကိုးစားယုံကြည်ထိုက်သည်။ ကိုယ်တော်၏ ကောင်းမြတ်တော်မူခြင်းသည် အစဉ်အောင်မြင်မည်ကို သင်ယုံကြည်ပါသလား။