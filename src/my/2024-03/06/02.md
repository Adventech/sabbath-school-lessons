---
title:  လူတို့၏ထုံးစံဓလေ့နှင့်ဘုရားရှင်၏အမိန့်တော်
date:   04/08/2024
---

`မာ၊ ရး၁-၁၃ ကိုဖတ်ပါ။ မည်သည့်သမ္မာတရားအစစ်အမှန်ကို တင်ဆက်ထားသနည်း။`

ဥပုသ်စာဖြေကျောင်းအတန်း၌ ကလေးငယ်တို့သည် အိမ်ပြန်လာပြီး အစာမစားမီ လက်ဆေးစရာမလိုဟု ယေရှုရှင်ပြောသောစကားအတိုင်း သူတို့ လက်မဆေးချင်သည်ကို သင်စဉ်းစားကြည့်ပါ။ ဤနေရာမှာ ကျန်းမာခြင်း အကြောင်း သင်ကြားခြင်းမဟုတ်ပါ။

ယေရှုရှင်ကမ္ဘာကြီးပေါ်ရောက်ရှိခဲ့စဉ် လူများတို့သည် ထုံးစံဓလေ့ကို အလွန်ရှေ့တန်းတင်ကြသည်။ ဓမ္မသစ်နှင့်ဓမ္မဟောင်းရေးသားသောစပ်ကြား အချိန်၌ လူတို့သည် လက်ဆေးခြင်းဓလေ့ကို သန့်ရှင်းခြင်းဟုခံယူကျင့်သုံး ကြသည်။ ထိုအရာသည် ဓမ္မဟောင်းအချိန်၌ ယဇ်ပုရောဟိတ်မင်းများသာ လုပ်လေ့ရှိရာမှ အများပြည်သူမှလည်း စတင်ကျင့်သုံးခြင်းဖြစ်သည် (ထွက်၊ ၃ဝး၁၇-၂၁)။ ဘာသာရေးခေါင်းဆောင်နှင့်ဆက်စပ်နေသော တပည့်တော်တို့ လက်မဆေးခြင်းကို အပြစ်ပြောနေခြင်းဖြစ်သည်။

ယေရှုရှင်သည် သူ့အားတိုက်ရိုက်မေးသောမေးခွန်းကို ပြန်၍မဖြေ ခဲ့ပါ။ သူ၏တပည့်တော်တို့အတွက် အကြောင်းနှစ်ခုဖြင့် ကာကွယ်ပြောဆို ပေးသည်။ ပထမအချက်မှာ ဟေရှာယ၏စကားကိုယူ၍ ဘုရားရှင်ကိုဂုဏ်ပြု ကြောင်းပြောသည်။ လူတို့သည် နှုတ်ဖြင့်ဘုရားကိုချီးမွမ်းပြီး စိတ်နှလုံးမှာ ဘုရားနှင့်ဝေးနေကြောင်း ကိုယ်တော်ပြောကြားသည် (ဟေရှာ၊ ၂၉း၁၃)။ ဟေရှာယ၏အဆုံးအမကို သေချာစွာယူပြီး ဘုရားပေးထားသောအမိန့်တော် ကိုဖီဆန်၍ လူတို့စီစဉ်သောထုံးစံကိုထည့်သွင်းခြင်းအတွက် အပြစ်တင်ပြောဆို သည်။

ဒုတိယပိုင်း၌ ယေရှုရှင်သည် ဆက်လက်၍ဟေရှာယ၏စကားကိုပင် အသုံးပြုထားပြန်သည်။ ဘုရားရှင်သည် မည်သူမဆို မိဘကိုရိုသေစွာပြုရ မည်ဟု ပညတ်ပေးထားသည် (ထွက်၊ ၂ဝး၁၂)။ အသက်အိုမင်းလာချိန်၌ ကြည့်ရှုပြုစုရမည်။ ဘာသာရေးဓလေ့နှင့်နှိုင်းကြည့်လျှင် ဘုရားရှင်ကို တစ်စုံ တရာပူဇော်ဆက်ကပ်ခြင်းနှင့်တူသည်။ မိမိကိုယ်တိုင်အတွက်သုံးနေသော စကားဖြစ်သော်လည်း အသက်ကြီးသူများကိုမြင်လျှင် လိုအပ်နေကြောင်းတွေ့ရ သည့်တိုင် ဥပေက္ခာပြုထားသည်။ လူတစ်ယောက်၏ပြောစကားကို သင် နားထောင်ခံစားကြည့်ပါ။ အဘရေ၊ အဘလိုနေတာကိုကျွန်တော်သိပါတယ်။ ကျွန်တော်စိတ်မကောင်းပါဘူး။ အဘကိုပေးစရာငွေက ကျွန်တော်ဘုရားကျောင်း ကို အကုန်လှူလိုက်ပါပြီဟု ပြောသောစကားကြားလျှင် သင်မည်သို့ခံစားရ မည်နည်း။

ဤကဲ့သို့သောသူတော်ကောင်းယောင်ဆောင်ခြင်းကို ယေရှုက တင်းတင်းမာမာတုံ့ပြန်ခြင်းဖြစ်သည်။ လူတို့သည် ဘုရားစကား၏အထက်သို့ လူတို့၏ထုံးစံဓလေ့ကိုတင်ချင်လိုကြသည်။ ထိုသို့ပြုခြင်းသည်အပြစ်ဖြစ်သည်။

ထိုကြောင့် ဖာရိရှဲတို့မေးသောမေးခွန်းကို ယေရှုရှင်မည်သို့ဖြေခဲ့ သနည်း။ ကိုယ်တော်၏တုံ့ပြန်ချက်၌ အပြစ်တင်လာသောဖာရိရှဲတို့၏စကားကို လက်ဆေးခြင်း၊ မဆေးခြင်းအတွက် သန့်ရှင်းသည်မသန့်ရှင်းသည်ကိုမဆိုလို၊ ဘုရားရှင်၏အလိုတော်ကိုနာခံခြင်း၊ မနာခံခြင်းသာ အဓိကဖြစ်ကြောင်းဖြေဆို သည်။ ကိုယ်တော်၏အဖြေသည် ဘုရားရှင်၏ပညတ်တော်ကို ဆန့်ကျင် လွန်ဆန်နေခြင်းအပေါ် ရှင်းလင်းစွာပြောပြီး လူ၏ဓလေ့ထုံးတမ်းသည် ပညတ်တော်အထက်၌မရှိကြောင်းကို အထူးဆုံးမပေးခြင်းဖြစ်သည် (မာ၊ ၁း၄၄။ မာ၊ ရး၁ဝ၊ ၁၁။ မာ၊ ၁ဝး၃-၈။ မာ၊ ၁၂း၂၆၊ ၂၉-၃၁)။

ဘုရားရှင်၏ပညတ်တော်နှင့်ဆန့်ကျင်သောဓလေ့ ကျွန်ုပ်တို့၌ရှိနေပါ သလား။ ရှိနေလျှင် မည်သို့သောဓလေ့မျိုးဖြစ်မည်နည်း။