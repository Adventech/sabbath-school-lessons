---
title:  စားပွဲမှာကျန်သောအနုတ်အကြွင်းများသည်ခွေးအတွက်ဖြစ်သည်
date:   06/08/2024
---

`မာ၊ ရး၂၄-၃ဝ ကိုဖတ်ပါ။ ယင်းအကြောင်းအရာ၌ အလွန်အရေး ပါသောသင်ခန်းစာသည် မည်သည့်အရာဖြစ်သနည်း။`

ယမန်နေ့သင်ခန်းစာကဲ့သို့ ပြဿနာတက်စေသောပုစ္ဆာများထပ်၍ ပါလာသည်။ အဘယ်အတွက်ကြောင့် ယေရှုရှင်သည် ထိုမိန်းမကို ရိုင်းရိုင်း စိုင်းစိုင်းခွေးဟုခေါ်ခဲ့သနည်း။

ကိုယ်တော်သည် ပွင့်ပွင့်လင်းလင်းရှင်းပြခြင်းမရှိသော်လည်း သူ၏ တုံ့ပြန်မှု၌ သွန်သင်ခြင်းသဘောနှစ်မျိုးပါဝင်နေသည်။ မာ၊ ရး၂ရ ၌ ဦးစွာ သားသမီးတို့အား အစာကြွေးရမည်ဟုဆိုထားသည်။ အလျင်ဆုံးထိုစကားကို ပြောလျှင် နည်းလမ်းကျကျစဉ်းစားသောအခါ ဒုတိယအချက်လာလိမ့်မည်ဟု သိရှိနိုင်သည်။ ဒုတိယအဆင့်မှာ ယေရှုရှင်သည် ခွေးဟုနှိုင်းယှဉ်ပြောဆိုသည်။ ချစ်စရာကောင်းပြီး အလှမွေးထားသည့်ခွေးမျိုးကိုမဆိုလိုဘဲ အိမ်ထဲဝင်ခွင့်ရှိသည့် သာမန်ခွေးမျိုးကိုဆိုလိုသည်။ အိမ်ထဲဝင်ခွင့်မရှိသော လမ်းဘေးခွေးဝဲစား၊ ခွေးလေခွေးလွင့်ကိုလည်းမဆိုလိုပါ။ ယေရှုရှင်၏စကားတော်ကို ကြားရ သောမိန်းမသည် ယင်းစကားအဆင့်နှစ်ဆင့်ကို သေချာအာရုံစိုက်၍ ပြန်လည် တုံ့ပြန်ခဲ့သည်။

ထိုမိန်းမ၏တုံ့ပြန်စကား၌ “သခင်မှန်ပါ၏။ ခွေးမည်သည်ကား၊ သားတို့၏စားနုပ်စားပေါက်ကို စားပွဲအောက်၌စားမြဲထုံးစံရှိပါသည်ဟု ပြန်၍ လျှောက်၏” (မာ၊ ရး၂၈)။

ထိုမိန်းမသည် ယေရှုရှင်ကို အဘယ်ကြောင့်ထိုသို့ပြန်၍တုံ့ပြန်ရဲ သနည်း။ သမီးကိုချစ်လွန်းသောစိတ်ကြောင့် ယင်းသို့ရဲရင့်စွာပြန်ဆိုနိုင်ခြင်း ဖြစ်သည်။ ကိုယ်တော်ကလည်း သူမကိုအားပေးလိုက်သည်။ အလျင်ပြောသော စကားကို နောက်လိုက်လာသောစကားက ပြန်၍ဖြေပေးလိုက်သည်။ ထိုမိန်းမ ကို စားပွဲအောက်ဝပ်နေ၍ ကျန်ကြွင်းသောစားနုပ်စားပေါက်ကိုစောင့်နေရသော ခွေးဖြင့်နှိုင်းသည်။ အဘယ်ကြောင့်ဆိုသော် သူမသည် ယေရှုရှင်၏ခြေတော် ရင်း၌ပျပ်ဝပ်နေ၍ သမီးအတွက်တောင်းပန်နေသည်။ ထိုကြောင့် စားပွဲမှ ကျလာသောအလေအလွင့်ကလေးများကို ကောက်စားပိုင်ခွင့်တော့ရှိပါသည်ဟု ပြန်၍တုံ့ပြန်ခြင်းဖြစ်သည်။

မိန်းမကြီး၏တုံ့ပြန်ချက်သည် သူမ၏ယုံကြည်ခြင်းကိုပြသနေသည်။ သမီးငယ်၏ရောဂါပျောက်ကင်းစေရန် ကြီးမားလှသောယေရှုရှင်၏တန်ခိုးတော် အထဲမှ အနုပ်အကြွင်းအလေအလွင့်ကလေးသည် သူမ၏သမီးငယ်ကိုပျောက်ကင်း စေနိုင်ကြောင်းယုံကြည်သည်။ (တန်ခိုးတော်အလုံးအရင်းအားလုံးမလိုအပ်ပါ) အနည်းငယ်မျှသာတန်ခိုးတော်ကို သူမအားဝေမျှပေးရန်ကိုတောင်းဆိုသည်။

ကိုယ်တော်သည် ထိုမိန်းမ၏တောင်းဆိုမှုကိုတုံ့ပြန်ရာတွင် ဣသရေလ တို့၏ပစ်ပယ်ထားခြင်းခံရသူမှ ဘုရားသခင်၏မိသားစုအိမ်သူအိမ်သားအဖြစ် သတ်မှတ်စေရန် ပြသခြင်းဖြစ်သည်။ သားသမီးအချင်းချင်းဖြစ်၍ ဖခင်မှ လက်ဆောင်ဆုလာဘ်ညီမျှစွာရရှိမည့်အခွင့်ရှိရမည်။ - Ellen G. White, _The Desire of Ages_, p. 401.

အဘယ်ကြောင့်လူမျိုးခြားများအပေါ် ယေရှုရှင်၏သွန်သင်ချက်များနှင့် ဆန့်ကျင်၍ဘက်လိုက်ကြသနည်း။ ထိုဆိုးယုတ်သောဘက်လိုက်မှုကို အဘယ်သို့ ဆေးကြောနိုင်မည်နည်း။