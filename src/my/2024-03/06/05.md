---
title:  စကားအသူ
date:   07/08/2024
---

`မာ၊ ရး၃၁-၃ရ ကိုဖတ်ပါ။ ယေရှုရှင်အထံတော်သို့ မည်သူ့ကို လူများခေါ်လာသနည်း။ ယေရှုရှင်မည်သို့ပြုတော်မူသနည်း။`

ယေရှုရှင်သည် တုရုနှင့်ဇိဒုန်မှ ဂါလိလဲသို့ပြန်လာခဲ့သည်။ တုရု၏ မြောက်ပိုင်းဒေသများတွင် ယေရှုရှင်လှည့်လည်တော်မူခဲ့သည်။ ဇိဒုန်ပြည် တစ်လျှောက်ဖြတ်သွားခဲ့သည်။ ထိုနောက်မှာ ရေလမ်းခရီးဖြင့် ဂါလိလဲ မြောက်ဘက်ပိုင်းဒေသများသို့သွားခဲ့သည်။ နောက်ဆုံး၌ အိုင်နားသို့ပြန်ရောက် လာခဲ့သည်။ နေရာဒေသကိုပတ်ပြီးသွားသောခရီးဖြစ်သည်။ ကိုယ်တော်၏ တပည့်တော်များကို သင်တန်းပေးသည်နှင့်တူနေသည်။

ကျမ်းချက်အရကြည့်သော် ယေရှု၏အထံတော်သို့ ထိုသူကို မည်သူ ခေါ်လာကြောင်းကို ရေးသားထားခြင်းမရှိပါ။ သို့သော် ထိုသူ၏အခက်အခဲသည် အလွန်ရှင်းလှသည်။ နားမကြားစကားမပြောတတ်။ နားမကြားသူသည် ပတ်ဝန်းကျင်နှင့်အဆက်ပြတ်နေရသည်။ နားမကြားခြင်းကြောင့် စကားပြော၍ မရနိုင်ပါ။ ထိုသူ၏ပြဿနာမှာ ကြာမြင့်စွာခံစားနေရကြောင်းသိရသည်။

ယေရှုရှင်သည် ထိုသူ၏အခက်အခဲကိုနားလည်၍ မိမိ၏အနီးသို့ ခေါ်လိုက်သည်။ သခင်ယေရှု၏ရောဂါကုသခြင်းအမူအရာမှာ သွက်သွက် လက်လက်ရှိသည်။ ယခုခေတ်လူတို့အတွက် ထူးဆန်းနေပေလိမ့်မည်။ ကိုယ်တော်သည် သူ၏လက်ချောင်းများဖြင့် ထိုသူ၏နားထဲထိုးထည့်၏။ တံတွေးဖြင့်တို့၍လျှာကိုထိ၏။ ကိုယ်တော် ညည်းသံဖြင့်စကားပြော၏။ ယေရှုရှင်သည် ထိုသူ၏လိုအပ်နေသောကိုယ်ခန္ဓာအစိတ်အပိုင်းကို တို့ထိ ကုစားနေသည်။ သို့သော် ကိုယ်တော်သည် အဘယ်ကြောင့်ညည်းသံဖြင့် စကားပြောရသနည်း။ “ကိုယ်တော်ညည်းသံပြုရခြင်းအကြောင်းမှာ ထိုနားများ သည် အမှန်တရားကိုမကြားရခြင်း၊ ထိုလျှာသည် ကယ်တင်ရှင်အကြောင်းကို မပြောရခြင်းကြောင့်ပင်ဖြစ်သည်။” - Ellen G. White, _The Desire of Ages_, p. 404.

ယေရှုရှင်သည် ထိုသူကိုကြားနိုင်စေရန်နှင့် စကားကောင်းစွာ ပြောဆိုနိုင်ရန်ကုသပေးသည်။ ကိုယ်တော်၏ညည်းညူသံသည် ဘုရားရှင် မှသူ့အားပေးထားသော အခွင့်အာဏာသည် လူသားတို့၏ရွေးချယ်မှုအပေါ် တည်နေသည်ကိုပြသည်။ ကိုယ်တော်သည် မည်သူကိုမျှအတင်းယုံကြည် စေခိုင်းခြင်းမပြုပါ။ လူတိုင်းမိမိတို့၏အသက်တာလမ်းခရီးအတွက် လွတ်လပ် စွာရွေးပိုင်ခွင့်ရှိသည်။ အသက်သခင်ကိုရွေးမည်လား။ မှောင်မိုက်အရှင်ကို ရွေးမည်လား။ ကြိုက်ရာကိုရွေးနိုင်သည်။ ယေရှုရှင်သည် ပင်းနေသောနားကို ကြားစေနိုင်ရာ၌ အတင်းအဓမ္မပြုပေးခြင်းမျိုးမရှိ။ မယုံကြည်သောသူကို ကိုယ်တော်၏မေရှိယအမှုတော်၏လုပ်	ရပ်ကို အသရေပျက်မခံနိုင်ပါ။

ယခုအကြောင်းအရာ၌ ဘုရားရှင်သည် ဆန္ဒရှိသောသူကိုသာ မိမိထံသို့ ဆွဲခေါ်ကြောင်းကိုပြသောပုံပမာဖြစ်သည်။ ဆိုပါစို့၊ သင်သည် သင့်ယုံကြည်မှု ကိုဝေငှပြောကြားရန် စကားအနေသည်၊ ပြောရန်ဝန်လေးနေသည်။ ထိုအခြေ အနေမျိုးရှိလျှင် ယေရှုရှင်သည် သင်၏နှုတ်၊ သင်၏နားတို့ကိုဖွင့်ပေး၍ ကိုယ်တော်၏နှုတ်ကပတ်တော်ကို ပြောကြားဝေငှသွားနိုင်သည်။

သင်သည် ကြားနာပြောနိုင်ရန် ဘုရားရှင်ဆုလာဘ်ပေးထားသော ကြောင့် ထိုဆုလာဘ်အတွက် သင်မည်သို့ပြုမည်နည်း။ သင်မည်သို့အသုံးချ နေသနည်း။