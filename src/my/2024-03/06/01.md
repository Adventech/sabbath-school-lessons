---
title:  ကိုယ်ခန္ဓာအတွင်းမှထွက်သောအရာ
date:   03/08/2024
---

### ဖတ်ရန်ကျမ်းချက်များ။
မာ၊ ၇။ ဟေရှာ၊ ၂၉း၁၃။ ထွက်၊ ၂ဝး၁၂။ မာ၊ ၈း၁၁-၂၁။

> <p>အလွတ်ကျမ်းချက်</p>
> “လူပြင်မှလာ၍ လူအတွင်းသို့ဝင်လျက်၊ လူကိုညစ်ညူးစေ နိုင်သောအရာတစ်စုံတစ်ခုမျှမရှိ။ လူအတွင်းမှထွက်သောအရာသည် လူကိုညစ်ညူးစေသောအရာဖြစ်၏” (မာ၊ ရး၁၅)။

ယခုအပတ်သင်ခန်းစာသည် မာ၊ ရ ဖြစ်သည်။ မာကု၊ ၈ ၏ အရှေ့ပိုင်းထက်ဝက်ခန့်ပါသွားသည်။ မာကု၊ ရ ၏အစ၌ ယေရှုရှင်သည် ဘာသာရေးထုံးတမ်းဓလေ့ကို လက်သင့်မခံသောအတိုက်အခံလုပ်ရပ်ကိုပြုခဲ့သည်။ ကိုယ်တော်ပြုတော်မူချက်သည် ယနေ့ခရစ်ယာန်များကြုံတွေ့နေရသောကိစ္စ၌ အထောက်အကူဖြစ်စေသောနည်းလမ်းဖြစ်သည်။

ယုံကြည်ခြင်းဟုဆိုရာ၌ မှန်မှန်ကန်ကန်မည်သို့နားလည်ရမည်ကို ယေရှုရှင်တိတိကျကျဖွင့်ပြခဲ့သည်။

ကိုယ်တော်သည် ဆက်လက်၍တုရုနှင့်ဇိဒုန်မြို့များသို့သွားရာ ခရစ်ဝင် ကျမ်းအားလုံး၌ မှတ်တမ်းတင်ထားသောတစ်ဦးတည်းသောကိုယ်တော်ကို အတိုက် အခံပြုသည့်အမျိုးသမီးကြီးနှင့်ဆုံခဲ့ရသည်။ သူမနှင့်ကိုယ်တော်ရင်ဆိုင်ပုံမှာ ပုံမှန်အချိန်တိုင်းနှင့်မတူ။ ထူးခြားသောလျှို့ဝှက်ဆက်ဆံပြောဆိုခြင်းမျိုးကို ထိုအမျိုးသမီးအသုံးပြုခဲ့သည်။ ထိုမိန်းမ၏ယုံကြည်ခြင်းအကြောင်းကြောင့် သူမတောင်းဆိုသောအရာကို ကိုယ်တော်ပေးခဲ့သည်။

မာ၊ ရ တွင် အခြားတစ်ခုသောရောဂါပျောက်ကင်းပေးခြင်းအကြောင်း ပါလာသည်။ အရေးကြီးသောအမှန်တရားကို ဖွင့်ဟပေးခဲ့သည်။ နိမိတ် လက္ခဏာများမည်မျှပင်မြင်တွေ့ရသော်လည်း စစ်မှန်သောသမ္မာတရားကို မရရှိ တတ်ကြပါ။ ယေရှုကိုငြင်းပယ်သောဘာသာရေးခေါင်းဆောင်များသည် ယေရှုရှင် ပြုတော်မူသော အံ့ဩဖွယ်နိမိတ်လက္ခဏာများမြင်တွေ့လေတိုင်း သူတို့အတွက် ဘာကောင်းကျိုးမျိုးသက်ရောက်သနည်း။

မာ၊ ၈ ၌ မုန့်ကိုပုံပမာပြု၍ သွန်သင်မှုနှင့်ထုံးစံဓလေ့ကို လေ့လာ တွေ့ရှိနိုင်သည်။ ယင်းအကြောင်းအရာ၌ ဘာသာရေးလိုက်စားခြင်းသဘော၏ ကျင့်စဉ်ကို သင်ခန်းစာကြီးမားစွာပေးထားသည်။