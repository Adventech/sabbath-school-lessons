---
title:  ဆက်လက်လေ့လာရန်
date:   09/08/2024
---

Ellen G. White, “Tradition,” “Barriers Broken Down,” and “The True Sign,” in _The Desire of Ages_ ကိုဖတ်ပါ။

သခင်ယေရှုရှင်လောက၌ရှိစဉ်ကကဲ့သို့ပင် ယနေ့သူ၏နောက်လိုက် များတို့သည် အလိမ်အကောက် မကောင်းသောသဘောထားအပြစ်များ မည်သို့ ရှိသနည်း။ မိမိကိုယ်ကိုသာချီးမြှောက်ပြီး ခရစ်တော်နှင့်အခြားသူများကို ဆက်ကပ်မိတ်သဟာယပြုခြင်း၌ မည်သို့လျော့နည်းနေသနည်း။ လူတို့၏ ထောက်ခံမှုနှင့် ကိုယ်ကိုကိုယ်အထင်ကြီးနေကြသလား။ ဘုရားရှင်ညွှန်ပြသော လမ်းကိုလိုက်လျှောက်ခြင်းထက် ပို၍လွယ်ကူသော လူတို့သတ်မှတ်သည့် ထုံးစံဓလေ့ကို သာ၍နှစ်သက်ခြင်းဖြစ်ပါသလား။ ခရစ်တော်ရှင်သည် သူ၏ တပည့်တော်အရင်းခေါက်ခေါက်ကြီးများကို သတိပေးရာ၌ “ဖာရိရှဲတို့၏ တဆေးကို သတိနှင့်ရှောင်ကြဉ်လော့” ဟူ၍ဖြစ်၏။

ခရစ်တော်၏ဘာသာရေးလုပ်ရပ်သည် ရိုးရိုးသားသားပင်ဖြစ်သည်။ ဘုရားရှင်၏ဘုန်းတော်ကို ဖော်ကျူးလိုသောစိတ်ဆန္ဒသည် သန့်ရှင်းသောဝိညာဉ် တော်၏သွတ်သွင်းပေးခြင်းဖြစ်သည်။ သန့်ရှင်းသောဝိညာဉ်တော်ကသာ ယင်းအပြုအမူမျိုးကို ပြုလုပ်ပေးနိုင်သည်။ ဘုရားရှင်၏တန်ခိုးတော်ကသာလျှင် ယင်းသဘောထားမျိုးကို ထိရောက်စွာလုပ်ဆောင်ပေးနိုင်မည်။ အတ္တသဘော နှင့်မနာလိုစိတ်ကို ဖျောက်ဖျက်ပေးနိုင်မည်။ ထိုသို့သောပြောင်းလဲခြင်းနိမိတ်သည် ကိုယ်တော်၏လုပ်ဆောင်မှုဖြစ်သည်။ အတ္တကိုချေမှုန်းသောယုံကြည်ခြင်းမျိုးကို ကျွန်ုပ်တို့လက်ခံသောအခါ၊ အယောင်ဆောင်ခြင်းများအားလုံးကို ဖျက်ဆီး ပစ်နိုင်သည်။ ဘုရားရှင်၏ဘုန်းတော်ကိုသာ ထင်ရှားစေရန်ဖြစ်ပြီး ကိုယ်ကျိုး အတွက် လုံးဝမစဉ်းစားတော့ပါ။ ထိုသို့ဖြစ်လာလျှင် ကျွန်ုပ်တို့၏အခြေအနေ မှန်ကိုရောက်နေကြောင်းသိနိုင်သည်။ “အိုအဖ၊ ကိုယ်တော်၏နာမတော်ကို ချီးမြှောက်တော်မူပါ” (ယောဟန်၊ ၁၂း၂၈)။ ထိုစကားတော်သည် ခရစ်တော် ၏အသက်တာအတွက် အဓိကအချက်ဖြစ်သည်။ ကိုယ်တော်၏နောက်တော် သို့ကျွန်ုပ်တို့လိုက်နေလျှင် ထိုစကားတော်သည် ကျွန်ုပ်တို့အတွက် အဓိက အချက်ဖြစ်လာလိမ့်မည်။ ကိုယ်တော်၏အမိန့်တော်ကား၊ ထိုသခင်ကျင့်တော် မူသည်နည်းတူကျင့်ရမည်။ “ထိုသခင်ကို ကိုယ်တိုင်သိကျွမ်းသည်ကို အဘယ်သို့ သိရသနည်းဟူမူကား၊ ပညတ်တော်တို့ကိုစောင့်ရှောက်လျှင် သိရသတည်း (၁ယော၊ ၂း၆၊ ၃)။” - Ellen G. White, _The Desire of Ages_, p. 409.