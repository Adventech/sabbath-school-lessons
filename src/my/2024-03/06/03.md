---
title:  သန့်ရှင်းသောလက် သို့မဟုတ် သန့်ရှင်းသောစိတ်နှလုံး
date:   05/08/2024
---

`မာ၊ ရး၁၄-၁၉ ကိုဖတ်ပါ။ မာ၊ ရး၁၅ ၌ ယေရှုရှင်၏ဆိုလိုခြင်း အဓိပ္ဋာယ်သည် မည်သို့ရှိသနည်း။`

ယေရှုရှင်ပြောဆိုသုံးနှုန်းသောစကား၌ ကြားရသူတို့အတွက် ဝတ်ပြုရာ ကျမ်း ၁၁ မှ သန့်ရှင်းသောအစာ၊ မသန့်ရှင်းသောအစာကို ဆက်နွှယ်သွန်သင် သည်ဟု အထင်ရောက်သူများစွာရှိသည်။ ယေရှုရှင်ယင်းကိစ္စကိုပြောနေခြင်း ဖြစ်ပါသလား။ မြော်လင့်ခြင်းအသင်းတော်အနေဖြင့် အသင်းသားများအား သွန်သင်ရာ၌ အသားစားသောအခါ သန့်ရှင်းသောအကောင်စာရင်း၌ပါဝင်သော အကောင်ကိုသာစားရမည်ဟု သွန်သင်ခြင်းသည်မှားသလား။

ပထမအနေဖြင့် ယေရှုသည် မာ၊ ရး၁၄-၁၉ တွင် မောရှေ၏ သွန်သင်ချက်များကို ပစ်ပယ်ခြင်းမဟုတ်နိုင်ပါ။ အဘယ်ကြောင့်ဆိုသော် မာ၊ ရး၆-၁၃ တွင် မောရှေကို ကာကွယ်ပြောဆိုပြီးရုံပဲရှိသေး၏။ ဒုတိယအနေဖြင့် ဖာရိရှဲများအထူးအလေးထားသော မိရိုးဖလာကိစ္စများသည် ဓမ္မဟောင်းကျမ်း၌ သွန်သင်ထားခြင်းလည်းမရှိပါ။ အစားအသောက်ပညတ်ချက်နှင့်လည်းမဆိုင်ပါ။ တတိယအနေဖြင့် မာကု၊ ရး၁၉ ၌ ဖော်ပြသောအစာအားလုံးသည် သန့်ရှင်းသည်ဟုဆိုရာ၌ ပညတ်ထားသည့်မသန့်ရှင်းသောအစာများကို သန့်ရှင်းစေပြီး ရှောင်စရာမလိုတော့ဟုဆိုလိုခြင်းမဟုတ်ပါ။ ဆိုလိုချက်မှာ ဖာရိရှဲများကမသန့်ရှင်းဟုယူဆသော အစာစားရန် လက်မဆေးခြင်းကိစ္စသည် ထုံးစံမိရိုးဖလာသာဖြစ်ကြောင်း ဘုရားသခင်မှ သန့်ရှင်းပြီးသားအစာကို လက်မဆေးဘဲစားသော်လည်း မညစ်ညူးပါဟုဆိုလိုခြင်းသာရှိသည်။ ဥပမာ တစ်ပါးအမျိုးသားတို့နှင့်တို့ထိမိလျှင်၊ မသန့်ရှင်းဟုသဘောရှိလျှင် သူတို့နှင့် ထိမိသောအစာသည်လည်း မသန့်ရှင်းဟုသဘောထားရမည့်အယူအဆမျိုးကို မှားယွင်းကြောင်းရှင်းပြခြင်းဖြစ်သည်။

`မာ၊ ရး၂ဝ-၂၃ ကိုဖတ်ပါ။ လူတစ်ယောက်သည် မသန့်ရှင်းဟု သခင်ယေရှုဆိုလိုသောအခါ မည်သည့်အကြောင်းကိုဆိုလိုပါသနည်း။`

မာ၊ ရး၁၉ တွင် ယေရှုရှင်မှတ်ချက်ပေးသည့်အချက်၌ အစာသည် လူ၏စိတ်နှလုံးသားတွင်းသို့ ဝင်ရောက်သည်မဟုတ်။ အစာအိမ်ထဲသို့ဝင်ပြီး အူလမ်းကြောင်းကိုဖြတ်သန်းသွားသည်။ သို့သော် မာ၊ ရး၂၁-၂၃ ၌ ယေရှုရှင် ၏မှတ်ချက်စကားမှာ မကောင်းမှုဒုစရိုက်တို့သည် လူ၏စိတ်နှလုံးသားအတွင်းမှ ထွက်လာသည်။ လူတစ်ယောက်၏ဗဟိုနေရာမှလာသည်။ မကောင်းမှုဒုစရိုက် သည် မည်သည့်အရပ်ကစတင်လာ၍ ဒုစရိုက်အပြုအမူဖြစ်လာကြောင်းကို ကိုယ်တော်တင်ဆက်ထားသည်။

ပဉ္စမပညတ်နှင့်ဆိုင်သော မာ၊ ရး၁ဝ ကိုဖတ်ရှုရာ ဒုတိယကျောက်ပြား ၌ရေးသားထားသော ပညတ်ချက်အားလုံးနှင့် ဆက်နွှယ်နေသည်။ ထိုထက် ပိုသောအကြောင်းမှာ ယေရှုရှင်သည် အဓိပ္ဋာယ်မဲ့သောဝတ်ပြုကိုးကွယ်ခြင်း အကြောင်းကိုဆိုလိုသည်။ မာ၊ ရးရ ၌ ပထမကျောက်ပြားတွင်ရေးသားထား သောပညတ်ချက်များကို ချိုးဖျက်ခြင်းအကြောင်းဖြစ်သည်။ ထိုကြောင့် ယေရှု သည် ဘုရားရှင်၏ပညတ်တော်ကို ကာကွယ်စောင့်ရှောက်သူဖြစ်ကြောင်း သူ၏စကား၌ထင်ရှားပါသည်။

သင်၌မှန်ကန်သောဘာသာရေးအတွေးရှိလိမ့်မည်။ သို့သော် သင်၏ စိတ်ကို လုံးလုံးလျားလျားပိုင်ဆိုင်သူမှာ မည်သူဖြစ်ပါသနည်း။