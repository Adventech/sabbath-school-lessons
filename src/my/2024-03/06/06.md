---
title:  မကောင်းသောမုန့်ကိုသတိနှင့်ရှောင်
date:   08/08/2024
---

`မာ၊ ၈း၁၁-၁၃ ကိုဖတ်ပါ။ ဖာရိရှဲတို့၏ မည်သည့်ချဉ်းကပ်မှုမျိုး သည် ယေရှုကိုအလွန်စိတ်ပျက်စေသနည်း။`

ကိုယ်တော်သည် ဘုရားတန်ခိုးတော်ရှိကြောင်းကို အဘယ်ကြောင့် မပြသသနည်း။ ပြဿနာမှာ မာကု၊ ၃ ၏အဆုံးပိုင်းသို့ပြန်သွားရသည်။ ယေရှုရှင်သည် သန့်ရှင်းသောဝိညာဉ်တော်ကို ပြစ်မှားသောအပြစ်အကြောင်း သွန်သင်ခဲ့ပြီးဖြစ်သည်။ မျက်စိမှိတ်နားပိတ်ထားသူအတွက် နိမိတ်လက္ခဏာ မည်မျှပင်ပြပြ၊ ကောင်းကင်မှထူးဆန်းသောအရာကို မည်မျှပင်ထင်ရှားပေးပါစေ၊ ထိုသူတို့သည် ယုံကြည်လာမည်မဟုတ်ပါ။ နဂိုအတိုင်းသာပြန်၍ဖြစ်ကြမည်။ ထိုလူများအတွက် နိမိတ်လက္ခဏာသည် ဘယ်သောအခါမျှ လုံလောက်မည် မဟုတ်ပါ။

`မာ၊ ၈း၁၄-၂၁ ကိုဖတ်ပါ။ တပည့်တော်များမည်သည့်အရာကိုမေ့နေ ကြသနည်း။ ထိုအရာမှ ယေရှုသည် မည်သည့်အရာကိုပြောချင်သနည်း။`

ယေရှုရှင်မှ တပည့်တော်များအား ဖာရိရှဲတို့၏တဆေးကိုလည်းကောင်း၊ ဟေရုဒ်မင်း၏တဆေးကိုလည်းကောင်း ရှောင်ကြဉ်ခိုင်းသည် (မာ၊ ၈း၁၅)။ အဓိပ္ဋာယ်မှာ သူတို့၏သွန်သင်ခြင်းကိုဆိုလိုသည် (မဿဲ၊ ၁၆း၁၂)။

သို့သော်လည်း တပည့်တော်တို့မှာမူ သူတို့မုန့်ဝယ်လျှင် သတိထား ကြရမည်ဟူ၍ ရိုးရိုးသာပြောနေကြောင်းဟု အထင်ရှိကြသည်။ တပည့်တော် တို့၏နားလည်မှုလွဲမှားခြင်းအပေါ် ယေရှုရှင်သည် သွန်သင်ရှင်းလင်းပြခဲ့သည်။ သခင်ယေရှုသည် မေးခွန်းများကိုမေးမြန်းခဲ့သည်။ ပထမဦးဆုံးစကားကို သွက်သွက်လက်လက်ဖြင့်ပြောပြီး ကိုယ်တော်သည် မိမိ၏သာသနာပြုခြင်းကို နားမလည်ကြသောကြောင့် စိတ်ပျက်သွားခဲ့သည်။ ကိုယ်တော်မိန့်တော် မူသောစကားမှာ မာ၊ ၄း၁ဝ-၁၂ တွင် ပြောထားပြီးသားဖြစ်သည်။ အပြင်လူများနားမလည်သောစကားဖြစ်သည်။ ကိုယ်တော်၏ခိုင်မာပြတ်သားသော စကားသည် တပည့်တော်တို့၏ဝိညာဉ်ရေး အားနည်းနေခြင်းမှ နိုးထလာရန် ဖြစ်သည်။

မာ၊ ၈း၁၉၊ ၂ဝ တွင် ကိုယ်တော်သည် တပည့်တော်တို့အား လူ ၅,ဝဝဝ ကျွေးပြီးနောက် မုန့်များတောင်းမည်မျှကျန်ရှိနေကြောင်းကိုမေးသည် (မာ၊ ၆း၃ဝ-၄၄)၊ လူ ၄,ဝဝဝ ကိုကျွေးခြင်း၌လည်း (မာ၊ ၈း၁-၁ဝ) မေးသည်။ ကိုယ်တော်သိစေလိုသောအကြောင်းမှာ မေရှိယအတွက် အကန့်အသတ်ရှိ ခြင်းသည် အဟန့်အတားမဖြစ်စေကြောင်းဖြစ်ပါသည်။ နောက်ဆုံးကိုယ်တော်၏ မေးခွန်း မာ၊ ၈း၂၁ သည် “သင်တို့နားမလည်နိုင်သေးပါလား” ဆိုသည်မှာ ဖြေရန်မလိုသည့်မေးခွန်းဖြစ်သည်။ ထိုနောက်မှ တပည့်တော်တို့သဘောပေါက် လာသည်ကိုတွေ့ရသည်။

ကျွန်ုပ်တို့၏စိတ်နှင့်နှလုံးသားကိုဖွင့်၍ ဘုရားရှင်နှင့်မေတ္တာတော် အကြောင်းအမှန်ကိုသိရှိနိုင်ရန် သင်ယူရမည်လား။ ဘုရားရှင်နှင့် ကိုယ်တော် ၏မေတ္တာတော်အကြောင်း သင်ယူရသော်လည်း အဘယ်ကြောင့် လွယ်ကူစွာ သံသယဝင်နိုင်သနည်း။