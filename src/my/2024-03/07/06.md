---
title:  ငရဲကျသောကျန်းမာသန်စွမ်းသည့်လူ
date:   15/08/2024
---

`မာ၊ ၉း၄၂-၅ဝ ကိုဖတ်ပါ။ ယေရှုရှင်သည် မည်သည့်သွန်သင် ခြင်းမျိုးကိုတွဲဖက်၍ သင်ကြားထားသနည်း။`

ပထမဦးစွာဖော်ပြပါအကြောင်းအရာကိုကြည့်လျှင် ယေရှုရှင်သည် မဆီမဆိုင်သောအကြောင်းအရာတို့ကို ရောပြွမ်းသမ၍သွန်သင်သည်ဟု ထင်နိုင် ပါသည်။ ပို၍သေသေချာချာလေ့လာမိသောအခါ သွန်သင်ချက်များသည် တစ်ခုနှင့်တစ်ခုအချိတ်အဆက်ရှိကြောင်းတွေ့ရသည်။ ဖော်ပြပါအကြောင်း အရာ၌ မတူညီသောသွန်သင်မှုအချက် အဆင့်သုံးဆင့်ရှိသည်။ “အပြစ်ပြုခြင်း” “မီးအိုင်” နှင့် “ဆား” အစရှိသည်တို့ဖြစ်သည်။

ပထမဆုံးသွန်သင်ချက်မှ “သေးငယ်သောသူ” ကို ယုံကြည်သူအသစ် တို့အားရည်ညွှန်းသည်။ ဆရာများနှင့်ခေါင်းဆောင်များတို့သည် ပြောင်းလဲလာ သူအသစ်တို့ကိုသင်ကြားပေးပါရန် တာဝန်ရှိကြသည်။ အထူးကြပ်မတ်သွန်သင် ပေးရန်လိုသည့် ဓမ္မဟောင်းအချိန်အားနည်းသူတို့ကို ယုယပြုစုရခြင်းသည် ရှေးခေတ်အဖွဲ့အစည်း၏လုပ်ရိုးထုံးစံဖြစ်သည်။ မုဆိုးမ၊ မိဘမဲ့နှင့် ဧည့်သည် အာဂန္တုများကို ယုယပြုစုကြသည်။ အားနည်းသူ၊ အငယ်ဆုံးသူကို နိုင်ထက် စီးနင်းလုပ်နေခြင်းထက် မိမိကိုယ်ကိုပင်လယ်ထဲခုန်ချသေလျှင် သာ၍ ကောင်းသည်ဟု သခင်ယေရှုဆုံးမထားသည်။

ထိုသို့အပြစ်ဖြစ်သောအကြောင်းကို ယေရှုရှင်သွန်သင်ရာ၌ အရှည်ဆုံး သောဆုံးမစကားဖြစ်လာသည်။ ဖတ်ရှုရသူများအတွက် စိတ်နှစ်ခွဖြစ်စရာ အကြောင်းရှိသည်။ ပထမအချက်မှာ ယေရှုရှင်သည် လူတို့၏လက်၊ ခြေ၊ မျက်စိကို ဖြတ်တောက်နှိုက်ထုတ်ပစ်ရမည်ဟု သွန်သင်ပါသလား။ ဒုတိယ အချက်မှာ ထာဝရလောင်နေသောငရဲမီးအိုင်ထဲ၌ လူတို့ခံစားရမည်ဟု သင်ကြား ပါသလား။ ပထမပုစ္ဆာကိုဖြေကြားရလျှင် ထိုကဲ့သို့မဟုတ်ပါဟု အဖြေပေးရ ပါမည်။ ကိုယ်လက်အဂင်္ါဖြတ်တောက်ရမည်ဟု အမှန်သွန်သင်ခြင်းမဟုတ်ပါ။ ယုဒဘာသာရေးအရ ထိုသို့ပြုခြင်းကိုလက်မခံပါ (တရားဟော၊ ၁၄း၁။ ၃ရာ၊ ၁၈း၂၇၊ ၂၈)။ သခင်ဘုရားသည် ပြင်းထန်သောစကားကို တမင်ဆို၍ လူများ ကိုသွန်သင်နေခြင်းဖြစ်သည်။ လက်ခြေ၊ မျက်လုံးတို့ကိုစွန့်လွှတ်ပစ်ရမည် ဆိုလျှင် ကြောက်ကြရသည်။ ခရစ်ယာန်များအတွက် အပြစ်သည် ထိုကဲ့သို့ ဆိုးရွားကြောင်းကို ပုံပြပြောဆိုနေခြင်းပင်ဖြစ်သည်။

ဒုတိယပုစ္ဆာမှာလည်း အနုတ်သဘောဆောင်သောရလဒ်ကိုပြထား သည်။ ယေရှုရှင်သည် ထာဝရလောင်သောငရဲမီးရှို့သည်ဟု ဆိုလိုခြင်းမဟုတ် ပါ။ ကျွန်ုပ်တို့မည်သို့သိနိုင်သနည်း။ ပထမဦးဆုံး ကိုယ်တော်ပြောသောစကား ၌ ဟာသနှောသောစကားပါဝင်သည်။ စဉ်းစားကြည့်ပါ။ ကောင်းကင်နိုင်ငံကို မျက်လုံးတစ်ဖက်တည်းနှင့်ဝင်ရောက်သောသူ၊ ခြေတစ်ဖက်တည်း၊ လက်တစ်ဖက် တည်းဝင်ရသောသူနှင့် ငရဲကိုကိုယ်ခန္ဓာစုံလင်စွာဝင်နိုင်သူဆိုသောကိစ္စသည် ရှိနိုင်မည်လား။ ငရဲ၌ကျန်းကျန်းမာမာရှိနေသူရှိနိုင်ပါမည်လား။ ဟာသနှော သောစကားမျိုးသာပင်ဖြစ်သည်။ ထိုဟာသနှောသောစကားဖြင့် ယေရှုရှင်သည် အမှန်အရေးပါသောအချက်ကို ဆုံးမတော်မူခဲ့သည်။

အပြစ်သည် လွန်စွာဆိုးသည့်အကြောင်း သတိပြုရန်၊ အပြစ်ပြုလုပ် မည့်အစား လက်၊ ခြေ၊ မျက်လုံးများကိုစွန့်ပစ်သင့်ကြောင်းသွန်သင်ပါသည်။

ငရဲဟုဆိုရာ ထာဝရအစဉ်ခံနေရမည်လား။ အပြစ်၏အကျိုးကြောင့် ငရဲကျသည်တွင် ထာဝရအပြစ်အကြွေးကိုခံရမည်ဟုသာဆိုသည်။ ထာဝရမီး သည် မငြိမ်းနိုင်၊ မပြီးနိုင်မစီးနိုင်ဖြစ်သည်ဟု ဆိုလိုသည်မဟုတ်ပါ။ “ဘုရား သခင်၏သားတော်ကို ယုံကြည်သောသူအပေါင်းတို့သည် ပျက်စီးခြင်းသို့ မရောက်၊ ထာဝရအသက်ကိုရစေခြင်းငှာ ဘုရားသခင်သည် မိမိ၌တစ်ပါးတည်း သောသားတော်ကိုစွန့်တော်မူသည့်တိုင်အောင် လောကီသားတို့ကိုချစ်တော်မူ၏” (ယောဟန်၊ ၃း၁၆)။ ထာဝရအသက်ဆုံးရှုံးသူသည် ထာဝရလောင်ကျွမ်းခြင်း ခံကြရမည်မဟုတ်။ သူတို့သည် ထာဝရပျောက်ဆုံးသွားမည်သာဖြစ်သည်။ ကွာခြားလွန်းလှပါသည်။