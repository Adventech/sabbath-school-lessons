---
title:  ရှင်းလင်းစွာမြင်ရခြင်း
date:   11/08/2024
---

`မာ၊ ၈း၂၂-၃ဝ ကိုဖတ်ပါ။ မျက်စိကန်းသူတစ်ဦးကို ယေရှု အဘယ်ကြောင့်နှစ်ကြိမ်တို့ခဲ့သနည်း။ မည်သည့်သင်ခန်းစာရရှိသနည်း။`

ခရစ်ဝင်ကျမ်း၌ မျက်စိကန်းသူများစွာကို ယေရှုရှင်ပျောက်ကင်း စေကြောင်းရေးသားထားသည်။ ယခု မာ၊ ၈ တွင် မျက်မမြင်ဗာတိမဲအကြောင်း ရေးသားပြီး မာ၊ ၁ဝး၄၆-၅၂ ၌ မှတ်တမ်းပြုပြန်၍ ရေးသားထားသည်။ ရှင်မဿဲက မျက်မမြင်နှစ်ဦးဟူ၍ (မဿဲ၊ ၂ဝး၂၉-၃၄) ၌ မှတ်တမ်း တင်ထားသည်။ ယောဟန်၊ ၉ ၌ မျက်မမြင်သူတစ်ဦးကို ယေရှုရှင်သည် ရှိလောင်ရေကန်၌ မျက်စိဆေးကြောပြီး ကုသပေးခဲ့သည်။ ထိုသူမှာ မွေးရာပါ မျက်မမြင်ဖြစ်သည်။

မာ၊ ၈ တွင်ရေးသားထားသော ယင်းအကြောင်းအရာသည် အထူး ခြားနားမှုရှိသည်။ မာကုခရစ်ဝင်ကျမ်း၌သာမြင်ရသည်။ ယေရှုရှင်မှ မျက်မမြင် နှစ်ဦးအား လုပ်ဆောင်ရန်အချက်ကိုညွှန်ကြားပြီး ကျန်းမာခြင်းအပြည့်အဝပြန်လည် ရရှိခဲ့ကြသည်။ အကြောင်းအရာ၏တစ်စိတ်တစ်ပိုင်းအဖြစ် အသေးစိတ် ရေးသားထားသည်။ ယေရှုရှင်သည် ထိုလူကန်းတို့၏မျက်စိကို လက်နှင့် တို့ထိပေးကြောင်း၊ ရွာအပြင်ဘက်သို့ခေါ်ဆောင်သွားကြောင်းနှင့် ကိုယ်တော် သည် မသန်မစွမ်းသူများကို ကြင်နာသနားကြောင်းပြသသည်။

သို့သော် အဘယ်ကြောင့်နှစ်ကြိမ်တို့ထိရသနည်း။ နိမိတ်လက္ခဏာ အားလုံးတို့၌ ထူးခြားသောလုပ်ဆောင်ချက်ဖြစ်၍ နှစ်ခါတို့ထိရသော တစ်ခုတည်း သောနိမိတ်လက္ခဏာဖြစ်သည်။ ယေရှုရှင်၌တန်ခိုးမရှိဟု ထင်မြင်၍မရသောနိမိတ် လက္ခဏာဖြစ်သည်။ ဝိညာဉ်ရေးရာ၌ အမြင်မှန်ရရှိနိုင်ရန် အချိန်လိုအပ်ကြောင်း ပြသခြင်းဖြစ်သည်။ ကိုယ်တော်သည် တပည့်တော်တို့အား မကြာမီသူ၏ အသေခံခြင်းနှင့် ရှင်ပြန်ထမြောက်မည့်အကြောင်းများကို သင်တန်းပေးရာတွင် မျက်စိမမြင်သူကို ကုသခြင်းဖြင့်အစပြု၍ မျက်စိမမြင်သူကိုဘဲ ကုသခြင်းဖြင့် အဆုံးသတ်သည်။ အမြင်အာရုံကို ပြန်၍ရရှိစေခြင်းမှာ တပည့်တော်လုပ်ငန်း အတွက် အဓိပ္ဋာယ်ပြည့်ဝ၍ နားလည်လွယ်သောဥပမာဖြစ်ပါသည်။

ဆရာများသည် မေးခွန်းမေးတတ်သည်။ ထိုမေးခွန်းများမှ ကျောင်းသူ၊ ကျောင်းသားတို့၏နားမလည်မှုကို နားလည်စေတတ်သည်။ မာကု၊ ၈ မှ အကြောင်းအရာ၌ မာကုကျမ်း၏အဓိကကျသောအချက်ပြန်၍ဝင်လာသည်။ အကြောင်းအရာသုံးခုဖြင့် အတည်ပြုထားသည်။ ပထမအချက်မှာ ယေရှုသည် တပည့်တော်တို့အား မိမိကိုမည်သို့မြင်ကြကြောင်းမေးသည်။ ထိုသို့ယေရှုမမေးခဲ့ဖူး ပါ။ ဒုတိယအချက်မှာ ပေတရုသည် နတ်ဆိုးမစွဲသောသူတွေထဲမှ ယေရှုရှင်ကို မေရှိယဟု ပထမဦးဆုံးပြောသောသူဖြစ်သည်။ တတိယအချက်မှာ ယေရှုရှင် သည် မည်သူဖြစ်ကြောင်းကို ချက်ချင်းမည်သူမည်ဝါဖြစ်ကြောင်းနှင့် ကိုယ်တော် တိုင်ကပ်တိုင်တော်သို့သွားနေကြောင်း ထုတ်ဖော်ပြောဆိုလာသည်။

ယေရှုရှင်သည် တပည့်တော်တို့အား မိမိကိုမေရှိယဟုမပြောရန် အဘယ်ကြောင့်မိန့်ထားရသနည်း။ ဘုရားသခင်၏နိုင်ငံတော်ကိုတည်ထောင်ရန် အတွက်ဟုထင်ရှားသည်။ ယေရှုရှင်အချိန်၌ ရောမအင်ပါယာကိုတိုက်ခိုက် သိမ်းယူမည့်သူသည် မေရှိယအရှင်ဖြစ်ကြောင်း ကျော်ကြားထားသည်။ ယေရှုရှင် သည် ထိုကဲ့သို့သောမေရှိယမျိုးမဟုတ်သည့်အတွက် မပြောရန်မိန့်ထားခြင်းဖြစ် ပါသည်။

ဖော်ပြပါအကြောင်းအရာမှအဖြစ်မှန်ကို အမှန်အတိုင်းမပြောသင့်သော အချိန်ရှိသည်ဟု သင်ထင်နေပါသလား။