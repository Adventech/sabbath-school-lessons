---
title:  တောင်ကုန်းနှင့်လူထုကြီး
date:   13/08/2024
---

`မာ၊ ၉း၁-၁၃ ကိုဖတ်ပါ။ ပေတရု၊ ယာကုပ်နှင့် ယောဟန်တို့သည် တစ်ည၌ ယေရှုကိုမည်သူနှင့်အတူတွေ့သနည်း။`

ယေရှုသည် မာ၊ ၉း၁ တွင် ကြိုတင်ဟောထားသည့် မသေမီ ဘုရားရှင်၏နိုင်ငံတော်မြင်ရမည်ဆိုသည့်အရာ ပြည့်စုံလာပါသည်။ ပေတရု၊ ယာကုပ်နှင့်ယောဟန်ကို တောင်ပေါ်သို့ခေါ်သွားခဲ့သည်။ ထိုနေရာမှာပင် ကိုယ်တော်၏ရုပ်သဏ္ဍာန်သည် ပြောင်းလဲသွားခဲ့သည်။ ကောင်းကင်နိုင်ငံ တော်၏ဘုန်းတန်ခိုးဖြင့် တပည့်တော်သုံးဦးရှေ့၌ ပေါ်ထွန်းတော်မူခဲ့သည်။

ဧလိယနှင့်မောရှေတို့သည် ကောင်းကင်ဘုန်းတော်အရောင်အဝါဖြင့် ယေရှုရှင်နှင့်စကားပြောနေကြသည်။ သူတို့သည် ယေရှုရှင်ထွက်ခွာရတော့မည့် အကြောင်းကို ပြောဆိုကြသည်ဟု ရှင်လုကာမှမှတ်တမ်းပြုထားသည်။ ထို့ပြင် ယေရုရှလင်၌ ကိုယ်တော်၏အလုပ်အားလုံးပြီးစီးမည့်အကြောင်းပါ ပြောနေကြ သည်။ (လု၊ ၉း၃ဝ၊ ၃၁)။ ရောင်ဝါတော်အလုံးစုံသည် ယေရှုရှင်ကို လွှမ်းခြုံထားသည်။ ယေရှုရှင်သည် ကပ်တိုင်ပေါ်အသေခံရမည်အကြောင်းနှင့် ဆက်နွှယ်နေသည် (မာ၊ ၉း၉ နှင့်ယှဉ်တွဲဖတ်ပါ)။ တပည့်တော်တို့သည် လက်ဝါးကပ်တိုင်မှာ ယေရှုအသေခံခြင်းကို တွေ့မြင်သည့်အခါ အထက်ပါ အကြောင်းအရာကို ပြန်လည်သတိရခြင်းဖြင့် မျှော်လင့်ခြင်းရရှိပါလိမ့်မည်။

တောင်ပေါ်မှပြန်ဆင်းလာပြီးနောက် နံနက်ခင်းအချိန် တပည့်တော် တို့သည် ယေရှုရှင်ကို ပထမကြွလာသောဧလိယအကြောင်းကိုမေးမြန်းကြသည်။ ဖြစ်ပုံမှာ မေရှိယမလာမီ ဧလိယကြွလာမည့်ပုံစံဖော်နေသည် (မာလခိ၊ ၄း၅၊ ၆)။ ယေရှုရှင်ကလည်း ဧလိယလာပြီဟု ဖြေကြားတော်မူသည်။ ယောဟန် (နှစ်ခြင်းဆရာ) ကိုပုံဆောင်ခြင်းဖြစ်သည်။ ယောဟန်ကို လူတို့သတ်ပစ် လိုက်သကဲ့သို့ ယေရှုသည်လည်း ထိုသူတို့၏လက်တွင်း၌ အသေခံရမည်။ သို့သော် သုံးရက်မြောက်နေ့မှာ ကိုယ်တော်ပြန်၍ရှင်ပြန်လာမည်။

ရောင်ဝါတော်ထွန်းတောက်သောည၌ တောင်ခြေရင်းတွင်မြင်ရ သောမြင်ကွင်းမှာ ဝမ်းနည်းစရာအတိဖြစ်ရသည် (မာ၊ ၉း၁၄-၂၉)။ ကျန်ရစ် ခဲ့သောတပည့်တော် (၉) ပါးသည် နတ်ဆိုးစွဲနေသောယောက်ျားကလေးတစ်ဦး ကို ကုသနိုင်ခြင်းမရှိဖြစ်နေသည်။ ယေရှုရှင်ပြန်လည်ရောက်လာသောအခါ လူတိုင်းကိုယ်တော်ထံသို့ပြေးလာကြသည်။ နတ်ဆိုးနှောင့်ယှက်ပုံ နှောင့်ယှက် နည်းအမျိုးမျိုးကို ကိုယ်တော်သည် အသေးစိတ်မေးသည့်အတိုင်း လူငယ် ကလေး၏ဖခင်သည်လည်း အစုံအစေ့ဖြေခဲ့သည်။ ဖခင်အတွက်အလွန်စိတ် ဆင်းရဲနေရသည်။ “ကိုယ်တော်သည် တတ်နိုင်တော်မူလျှင် အကျွန်ုပ်တို့ကို သနား၍ကယ်တော်မူပါ” (မာ၊ ၉း၂၂) ဟု တောင်းလျှောက်ခဲ့သည်။

ယေရှုရှင်သည် ထိုသို့သံသယရှိသောသဘောကို ချက်ချင်းရှင်းလင်း ခဲ့သည်။ သခင်ဘုရားက ထိုသံသယစိတ်ကို ပြေပြစ်စွာဖြင့်တုံ့ပြန်ပေးသည်။ “ကိုယ်တော်က သင်သည်ယုံကြည်နိုင်သလော” ဟု ပြန်၍မေးခွန်းထုတ်ခဲ့သည် (မာ၊ ၉း၂၃)။ ချက်ချင်းပင် ဖခင်ကြီး၏မျက်နှာသည် ကောင်းကင်ထက်မှ အလင်းလုံးကြီးကိုမြင်ရသကဲ့သို့ မိမိ၏သား၌သာဒုက္ခရောက်သည်မဟုတ်ပါ။ သူကိုယ်တိုင်ကပင် ယုံကြည်ခြင်းမရှိကြောင်းကိုမြင်လာသည်။ ထိုမယုံကြည်စိတ် ကြောင့် သူ၏သားသည် ရောဂါမပျောက်ကင်းရကြောင်းကိုမြင်လာသည်။ ဖခင်ကြီးသည် ယေရှုရှင်၏ခြေတော်ရင်း၌ မိမိကိုယ်ကိုပျပ်ဝပ်လျက် ကရုဏာ တော်ကို စိတ်ပါလက်ပါတောင်းခံနေတော့သည်။ “အကျွန်ုပ်ယုံကြည်ပါ၏သခင်၊ မယုံကြည်သည်ကို မစတော်မူပါဟုလျှောက်လေ၏” (မာ၊ ၉း၂၄)။ ယေရှုရှင်သည် ထိုသူငယ်ကိုပျောက်ကင်းသက်သာစေတော်မူသည်။

မည်သည့်အခြေအနေရောက်မှ သင်သည် “အကျွန်ုပ်ယုံကြည်ပါ၏ သခင်၊ မယုံကြည်သည်ကိုမစတော်မူပါဟု အော်ဟစ်မည်နည်း။ ထိုအတွေ့ အကြုံမျိုးကို သင်မည်သို့သင်ခန်းစာယူနိုင်မည်နည်း။