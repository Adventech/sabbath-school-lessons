---
title:  မည်သူသည်အကြီးမြတ်ဆုံးနည်း
date:   14/08/2024
---

`မာ၊ ၉း၃ဝ-၄၁ ကိုဖတ်ပါ။ ယေရှုရှင်သည် မိမိ၏သေခြင်းနှင့်ရှင်ပြန် ထမြောက်မည်အကြောင်းကို ဒုတိယအကြိမ်ကြိုတင်ဟောရာ၌ မည်သည့်ထူးခြား ချက်ရှိသနည်း (မာ၊ ၈း၃၁ နှင့်ယှဉ်ကြည့်ပါ)။ တပည့်တော်များက မည်သို့ ငြင်းခုံကြသနည်း။ ယေရှုရှင်က မည်သည့်သွန်သင်ခြင်းမျိုးကိုပေးခဲ့သနည်း။`

ပထမဟောပြောခြင်း၌ ယေရှုရှင်သည် သူ့အားခါးခါးသီးသီး ငြင်းဆို၍ အသေသတ်ပစ်မည်အကြောင်းကိုဟောသည်။ ဒုတိယအကြိမ်ထပ်၍ ဟောကြားသောအခါ ယေရှုရှင်သည် သူသည်အပ်နှံခြင်း၊ သစ္စာဖောက်ခြင်း ခံရမည်ဟုဟောသည်။ သူ့ကိုသစ္စာဖောက်အပ်နှံမည့်သူကို သူသည်မဖော်ပြ သေးပါ။ သို့သော် ကျမ်းစာဖတ်သူများသည် မည်သူဖြစ်ကြောင်းကိုသိပြီးသား ဖြစ်သည်။ ယုဒကိုသာပြောကြောင်းပေါ်လွင်သည် (မာ၊ ၃း၁၉)။ နောက် တစ်ဖန်ကိုယ်တော်သည် မိမိအသေသတ်ခံရမည်အကြောင်းကို ကြိုတင်ဟောပြန် သည်။ ယခုတစ်ကြိမ်ကိုယ်တော်၏စကားတော်ကို တပည့်တော်တို့သည် ပထမ အကြိမ်လောက်စိတ်မဝင်စားပါ။ စိတ်မဝင်စားသောသတင်းဖြစ်နေ၍ တပည့်တော် တို့၏နှုတ်၌ ပြောဆိုခြင်းပင်မရှိတော့ပါ။

မာ၊ ၈း၂ရ တွင် ယေရှုရှင်သည် ဂါလိလဲပြည်၏မြောက်ပိုင်း ဖိလိပ္ဋု ကဲသရိမြို့နား၌ရှိနေသည်။ မာ၊ ၉း၃ဝ တွင် ကိုယ်တော်သည် ဂါလိလဲပြည် တစ်လျှောက်ဖြတ်သွားကြောင်းရေးသားထားသည်။ မာ၊ ၉း၃၃ တွင် ကိုယ်တော် သည် ကပေရနောင်မြို့ကိုဝင်ရောက်လာသည်။ မြောက်ပိုင်းဒေသမှ တောင်ပိုင်း ဒေသသို့ပြန်လာရာလမ်းသည် အခက်အခဲမရှိပါ။ ကိုယ်တော်သည် ကပေရနောင် သို့စော၍ တပည့်တော်များထက်ဝင်လာခဲ့သည်။ အိမ်ထဲ၌ လမ်းခရီးတွင် တပည့်တော်တို့ ဆွေးနွေးခဲ့ကြသည့်အကြောင်းကို ကိုယ်တော်မေးခဲ့ပါသည်။ မည်သူမျှထ၍ပြန်မဖြေကြပါ။ အမှားလုပ်မိသောကလေးများ၏မျက်နှာ အမူအရာမျိုးကဲ့သို့ဖြစ်နေကြသည်။ သူတို့ပြောဆိုနေကြသောအကြောင်းမှာ မည်သူသည် အကြီးမြတ်ဆုံးဖြစ်သနည်းဆိုသည့်အကြောင်းအရာဖြစ်ပါသည်။ လူတိုင်းစိတ်ဝင်စားနေကြသည်။ သို့သော် ဘုရားသခင်၏နိုင်ငံတော်မှာမူ ထိုအကြောင်းအရာသည် ဆန့်ကျင်ဘက်ဖြစ်နေပါသည်။

ယေရှုရှင်သည် သူတို့အတွက်သိချင်သောကိစ္စကို အဆင့်နှစ်ဆင့်ဖြင့် တုံ့ပြန်ပေးခဲ့သည်။ ပထမအချက်၌ မည်သူသည်အကြီးမြတ်ဆုံးဟူသောကိစ္စကို ယေရှုရှင်ရှင်းလင်းစွာထုတ်ဖော်ပြောဆိုသည်။ ရှေးဦးစွာအစေခံဖြစ်ရမည်ဖြစ် သည်။ ထိုနောက်မှာ ယေရှုရှင်သည် ဥပမာပေး၍ ပုံဖော်သင်ကြားပြသပေးသည်။ နားထောင်နေသောသူများနှင့်အတူ အနား၌ကလေးငယ်တစ်ယောက်ရှိသည်။ ယေရှုရှင်သည် ကလေးငယ်ကိုယူ၍ လူထုပရိသတ်အလယ်၌ထားလိုက်သည်။ ကလေးငယ်အတွက်လန့်သွားပေလိမ့်မည်။ သို့သော် ကိုယ်တော်သည် ထိုကလေးငယ်ကို လက်တော်ဖြင့်ချီပွေ့ထားပြီး အခြေအနေကိုတည်ငြိမ် သွားစေပါသည်။ ကလေးငယ်ကဲ့သို့ဖြစ်လျှင်၊ ကိုယ်တော်ကိုရရှိမည်။ ကိုယ်တော်ကိုရရှိလျှင် ခမည်းတော်ကိုရရှိမည်ဟုဆိုလာသည်။ သို့ဖြစ်၍ အငယ်ဆုံးသောကလေးငယ်သည် ဘုရားရှင်နှင့်ဆက်သွယ်မှုရှိကြောင်း ပြသ ပေးသည်။

ယောဟန်အနေဖြင့် အပြင်လူများအကြောင်းကို မေးမြန်းလာသည်။ ယေရှုရှင်ကလည်း ငါတို့ကိုမဆန့်ကျင်သောသူရှိသမျှ ငါတို့၏လူများဖြစ် သည်ဟုပြန်ဖြေသည်။ သခင်သည် ခရစ်ယာန်သဘောဖြင့် ကျွန်ုပ်တို့ကိုကူညီ သူတိုင်းအတွက် သေးငယ်သောအမှုကိစ္စဖြစ်ပါစေ၊ ကောင်းကင်မှမှတ်သားထား သည်ဟုဆိုသည်။

သမ္မာကျမ်းစာ၏အဆိုအရ ကြီးမြတ်ခြင်းနှင့် လောက၏လက်ခံ ထားသောကြီးမြတ်ခြင်းသည် မည်သို့ကွာခြားသနည်း။ သင့်အနေဖြင့် မည်သည့် တစ်ခုကိုတောင့်တနေသနည်း။