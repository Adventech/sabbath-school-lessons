---
title:  တပည့်တော်တို့ကိုသွန်သင်ခြင်း အပိုင်း (၁)
date:   10/08/2024
---

### ဖတ်ရန်ကျမ်းချက်များ။
မာ၊ ၈း၂၂-၃၈။ မဿဲ၊ ၂ဝး၂၉-၃၄။ ယောဟန်၊ ၁၂း၂၅။ မာ၊ ၉း၁-၅ဝ။ မာလခိ၊ ၄း၅၊ ၆။ လု၊ ၉း၃ဝ၊ ၃၁။

> <p>အလွတ်ကျမ်းချက်</p>
> “ထိုအခါတပည့်တော်တို့နှင့် ပရိသတ်များကိုခေါ်တော်မူပြီး လျှင်၊ အကြင်သူသည် ငါ၌ဆည်းကပ်ခြင်းငှာအလိုရှိ၏၊ ထိုသူသည် ကိုယ်ကိုကိုယ်ငြင်းပယ်ရမည်။ ကိုယ်လက်ဝါးကပ်တိုင်ကိုထမ်း၍ ငါ့နောက်သို့လိုက်ရမည်” (မာ၊ ၈း၃၄)။

ရှင်မာကုခရစ်ဝင်ကျမ်း၏ပထမပိုင်းထက်ဝက်သည် ယေရှုရှင်ကို မည်သူမည်ဝါဖြစ်ကြောင်းဖော်ပြပေးသည်။ ကိုယ်တော်၏ပြုတော်မူသောအံ့ဖွယ် သွန်သင်ချက်နိမိတ်လက္ခဏာတန်ခိုးတို့သည် သက်သေပြနေသည်။ ကိုယ်တော် သည်မေရှိယဖြစ်တော်မူသည်။ ယင်းအချက်ကိုအခြေခံကာ ယေရှုရှင်သည် တပည့်တော်များအား မိမိကိုအဘယ်သူဟုထင်နေကြကြောင်း မေးခွန်းထုတ် ခဲ့သည်။

ရှင်ပေတရုအနေဖြင့် ရှင်းလင်းပြတ်သားလှသောအဖြေကိုပေးခဲ့သည်။ ယေရှုသည်လည်း မေရှိယ၏လုပ်ဆောင်မှုနှင့်ဆိုင်သောအဆင့်ခြေလှမ်းကို စတင်ရှင်းလင်းသွန်သင်တော့သည်။ အထူးသဖြင့် ကပ်တိုင်တော်အကြောင်းကို သွန်သင်ထားသည်။

ရှင်မာကုခရစ်ဝင်ကျမ်း၏အခန်း ၈ နောက်ဆုံးပိုင်းတွင်စတင်ကာ အခန်းကြီး ၁ဝ အထိ ယေရှုရှင်သည် မိမိ၏တပည့်တော်တို့ကို မိမိသွားမည့် ခရီးစဉ်ကိုသင်ကြားခဲ့သည်။ ယင်းအခန်းကြီးများ၌ မိမိ၏ကပ်တိုင်အကြောင်း ကို ကြိုတင်ဟောကြားထားပေးသည်။ ထိုနောက်မှာ တပည့်တော်မွေးထုတ် ခြင်းအကြောင်းကို ဆက်လက်သင်ကြားပေးသည်။ ယနေ့ထိတိုင် ထိုတန်ခိုး ပါသောသင်ခန်းစာသည် အသုံးပြုခြင်းရှိဆဲဖြစ်သည်။

ဒုတိယမြောက်ခရစ်ဝင်ကျမ်း၌ မတူညီထူးခြားသောမျက်စိကန်းသူ နှစ်ဦးအကြောင်းကိုဖော်ပြထားသည်။ ပထမတစ်ဦးသည် မာ၊ ၈ ၏အလယ် လောက်၌ဖော်ပြပြီး ဒုတိယတစ်ဦးသည် မာကု၊ ၁ဝ အဆုံးပိုင်း၌ဖော်ပြထား သည်။ ဖော်ပြပါနိမိတ်လက္ခဏာနှင့်ဆက်စပ်ပြီး တပည့်တော်မွေးထုတ်ခြင်း ပညာနှင့် ဝိညာဉ်သဘောဖြင့်မြင်တွေ့နိုင်သောအသိဖြင့် ယေရှုရှင်သည် မည်သူ ဖြစ်၍ မည်သို့ဆက်လက်သွားမည်ဆိုသောအချက်ကို သင်ပြပေးသည်။ လွန်ခဲ့ သော ၂,ဝဝဝ နှစ်မှ တပည့်တော် (၁၂) ပါးကိုသွန်သင်သည်နည်းတူ ယနေ့ တပည့်တော်အရာကိုခံယူထားသူအားလုံးကိုလည်း တန်ဖိုးကြီးလှသော၊ အမြတ် အစွန်းများလှသော ယေရှုရှင်၏နောက်တော်လိုက်လျှောက်ခြင်းအကျိုးကို သင်ကြား ပေးနေသည်။