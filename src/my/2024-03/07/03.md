---
title:  တပည့်တော်ဖြစ်ခြင်း၏တန်ဖိုး
date:   12/08/2024
---

`မာ၊ ၈း၃၁-၃၈ ကိုဖတ်ပါ။ ယေရှုရှင်သည် ခရစ်တော်၏နောက်သို့ လိုက်ခြင်း၏အကျိုးရှိပုံကို မည်သို့သွန်သင်ထားသနည်း။`

တပည့်တော်တို့သည် ယေရှုရှင်နှင့်လက်တွဲရခြင်းအတွက် သိသာသော ပြောင်းလဲမှုစတင်နေပြီဖြစ်သည်။ ယခုတွင် သူတို့သည် ယေရှုရှင်ကို မေရှိယဖြစ်ကြောင်းသိနေပြီဖြစ်သည်။ ရှင်မာကုခရစ်ဝင်ကျမ်းကိုဖတ်သောသူ တိုင်းလည်း ကျမ်းကိုစဖတ်စကပင်သိရှိပြီးဖြစ်သည် (မာ၊ ၁း၁)။ တပည့်တော် တို့အတွက် အကျိုးအမြတ်လွန်စွာရှိသည်။

ပထမဦးဆုံးတပည့်တော်ကို စတင်ခေါ်တော်မူရာ၌ ကိုယ်တော်က သူတို့အား လူကိုမျှားသောတံငါသည်ဖြစ်စေမည်ဟု ကတိပေးခဲ့သည် (မာ၊ ၁း၁၇)။ ရင်ဆိုင်ရမည့်အခက်အခဲပြဿနာအကြောင်း တစ်စုံတစ်ခုမျှမပြောပါ။ ယခုမှကိုယ်တော်သည် မည်သူဖြစ်ကြောင်းကိုသိနေပြီ။ ကိုယ်တော်ကလည်း သူပြုလုပ်မည့်အမှုတော်အကြောင်းကို ဖော်ပြပေးသည်။ ရင်ဆိုင်ရမည့်အခက် အခဲပြဿနာများစွာရှိနေပါသည်။ လူတို့၏ငြင်းပယ်ခြင်း၊ သတ်ပစ်ခြင်းခံရ မည်။ သုံးရက်မြောက်သောနေ့၌ ရှင်ပြန်ထမြောက်လိမ့်မည်။

သူတို့ထိတ်လန့်စရာသတင်းကြီးဖြစ်သည်။ ယေရှုရှင်သည် မေရှိယ ပါဟုဝန်ခံသောရှင်ပေတရုပင်လျှင် ယေရှုကိုအပြစ်တင်ပြောဆို၏။ ယေရှုသည် မေရှိယဖြစ်ကြောင်း သွယ်ဝိုက်၍ကျမ်းစာမှာဖော်ပြထားသော်လည်း ပေတရုအဖို့ လက်ခံရန်ခက်ခဲခဲ့သည်။ ကိုယ်တော်သည် ရှင်ပေတရုကို စာတန်ဟုခေါ်၍ သူ့အနားမှထွက်သွားရန် မောင်းထုတ်ခဲ့သည်။ အဘယ်ကြောင့်ဆိုသော် ထိုသို့သောစိတ်သဘောသည် ဘုရားရှင်၏အလိုတော်နှင့်မညီပါ။

ပေတရုပြောသောစကားသည် ယေရှုရှင်အတွက် အထောက်အကူ မဖြစ်၊ စုံစမ်းခြင်းခံရချိန်အနှောင့်အယှက်ဖြစ်နေသည်။ ဘုရားရှင်၏ကြံရွယ် ချက်နှင့်မကိုက်ညီပါ။ ပျောက်ဆုံးနေသောလူသားကမ္ဘာကိုကယ်တင်ရာ၌ ယင်းနည်းကိုအသုံးပြု၍မရပါ။ ကိုယ်တော်ကြွလာခြင်း၌ အတ္တတစ်ကိုယ်ကောင်း စိတ်အားလုံးကို စွန့်လွှတ်ထားကြောင်း သင်ခန်းစာပေးနေသည်။ - Ellen G. White, _The Desire of Ages_, p. 415.

ယေရှုရှင်နောက်တော်လိုက်သူသည် ကပ်တိုင်ထမ်းပြီးလျှောက်လှမ်း ကြရမည်။ ကပ်တိုင်တင်၍သတ်သောအလုပ်သည် အရက်စက်ဆုံးအလုပ် ဖြစ်သည်။ ရောမတို့သေဒဏ်စီရင်ရာ၌ အရက်စက်ဆုံး၊ အနှိမ့်ကျဆုံး၊ လူမဆန် ဆုံးသောစီရင်ခြင်းဖြစ်သည်။ လူတိုင်းက ကပ်တိုင်ဖြင့်အသေခံခြင်းကို ရှောင်ကြဉ် ကြသည်။ သို့ဖြစ်၍ မည်သူသည်ကပ်တိုင်ကိုထမ်း၍ ယေရှုရှင်၏နောက်သို့ လိုက်လိုမည်နည်း။

ယေရှုရှင်ကိုယ်တော်တိုင်မှ တပည့်တော်အဖြစ်ခံယူကြခြင်း၏တန်ဖိုး သည် များစွာရှိသည်သာမက ဂုဏ်သရေကြီးကြောင်းပြောထားသည်။ ခရစ်ယာန် တို့၏ယုံကြည်ခြင်း၌ အသက်တစ်ချောင်းပေးဆပ်ခြင်းသည် ထာဝရအသက် ရရှိကြောင်းယုံကြည်သည်။ နှိုင်းယှဉ်ကြည့်သောအခါ စကြဝဠာတစ်ခွင်လုံးကို ပိုင်ဆိုင်ရသည်တိုင် အသက်ဆုံးလျှင်အကျိုးမရှိ။ ထာဝရအသက်နှင့်နှိုင်း၍ မရနိုင်ပါ။ (Jim Elliott) ဂျင်မ်အီလွှိုက်သည် သာသနာပြုတစ်ဦးဖြစ်သည်။ ၁၉၄၉ ခုနှစ် အောက်တိုဘာ ၂၈ ရက်နေ့၌ မှတ်သားဖွယ်စကားမှာ “လက်လွှတ် အရှုံးမခံသင့်သည့်အရာရရှိဖို့ရန် မထိန်းသိမ်းနိုင်သည့်အရာပေးအပ်သောသူသည် လူမိုက်မဟုတ်။”

“မိမိအသက်ကိုနှမြောသောသူသည် အသက်ဆုံးလိမ့်မည်။ ဤလောက၌ မိမိအသက်ကိုမုန်းသောသူမူကား၊ ထာဝရအသက်ကို စောင့်ရှောက် လျက်နေ၏” (ယောဟန်၊ ၁၂း၂၅)။ ယင်းကျမ်းစကားနှင့်ပတ်သက်၍ သင်မည်သို့ခံစားရသနည်း။