---
title:  ထပ်မံ၍အမှုတော်ဆောင်ရွက်သောဥပုသ်နေ့
date:   09/07/2024
---

`မာ၊ ၁း၂၉-၃၄ ကိုဖတ်ပါ။ ရှင်ပေတရု၏မိသားစုကို ယေရှုရှင် မည်သို့ကူညီပေးခဲ့သနည်း။ ယင်းအချက်အပေါ် ကျွန်ုပ်တို့မည်သည့်ဝိညာဉ်ရေး သင်ခန်းစာကိုရယူနိုင်ပါသနည်း။`

တရားဇရပ်၌ဖြစ်ခဲ့သမျှပြီးသည်နောက် ယေရှုရှင်သည် အနည်းငယ် သောတပည့်တော်များနှင့် အနားယူတော်မူခဲ့သည်။ (ပေတရု၊ အန္ဒြေ၊ ယာကုပ်၊ ယောဟန်) ပေတရု၏အိမ်၌ဖြစ်သည်။ နေဝင်သွားသည်အထိ ဥပုသ်နေ့ကို စောင့်ရန်ဖြစ်သည်။ ညနေစာကိုလည်း မိတ်ဆွေများနှင့်အတူတကွသုံးဆောင် ကြသည်။

သို့သော်လည်း မှတ်သားဖွယ်ရာသတင်းတစ်ခုကျော်ဇော်သွားရပြန် သည်။ ပေတရု၏ယောက္ခမသည် အဖျားပြင်းစွာခံစားနေရသည်။ သူတို့ကလည်း ယင်းအကြောင်းကို ယေရှုရှင်အားပြောပြခဲ့သည်။ အခြေအနေမှာ သေလျှင် သေမည်၊ ရှင်လျှင်ရှင်မည့်အခြေအနေမျိုးဖြစ်သည်။ ကိုယ်တော်သည် ပေတရု၏ယောက္ခမကိုလက်ဆွဲပြီး ထခိုင်းသောအခါ သူမသည်ထလာခဲ့သည်။ ချက်ချင်းလူများကိုထ၍ ပြုစုဧည့်ခံကျွေးမွေးတော့သည်။ ယေရှုရှင်၏ ကယ်တင် ခြင်းခံရသူနှင့် ရောဂါပျောက်ကင်းခြင်းခံရသူများသည် ပြန်လည်၍ အခြား သူများအားကူညီရမည့်အကြောင်းကို သင်ခန်းစာသက်သေပြခြင်းဖြစ်သည်။

ရှင်မာကုခရစ်ဝင်ကျမ်းတွင် ယေရှုရှင်လက်နှင့်တို့ထိ၍ ရောဂါ ပျောက်ကင်းသွားစေသောသူများစွာရှိသည် (မာ၊ ၁း၄၁။ မာ၊ ၅း၄၁)။ တို့ထိ၍ မဟုတ်၊ ပျောက်ကင်းစေသောသူများလည်းရှိသည် (မာ၊ ၂း၁-၁၂။ မာ၊ ၃း၁-၆။ မာ၊ ၅း၇-၁၃)။

ယေရှုရှင်သည် ထိုနေ့ချင်းမှာပင် သူ၏အမှုဆောင်ရွက်ခြင်းကို အဆုံးသတ်ခြင်းမရှိသေး။ နေဝင်သွားပြီးနောက် လူများတို့သည် ပေတရု၏ အိမ်သို့ရောဂါပျောက်ကင်းရန်အတွက်လာကြပြန်သည်။ နေ့လယ်ပိုင်းတရား ဇရပ်၌ ကြားရမြင်ရသောအရာများကို မျက်စိထဲစွဲနေကြ၍ ရောက်လာ ကြခြင်းဖြစ်သည်။

ကျမ်းရေးသားသူသည် ဥပုသ်နေ့ဖြစ်၍ လူတို့စောင့်နေကြသည်။ နေမဝင်သေး၍မလာကြပါဟူ၍ မည်သို့အကြောင်းကိုမျှရေးသားထားသည်ကို မတွေ့ရပါ။ အဘယ်ကြောင့်ဆိုသော် ကျမ်းဖတ်ရှုသူများသည် ဥပုသ်နေ့ကို သိသောသူများဖြစ်သည်။ ရှင်မာကုခရစ်ဝင်ကျမ်းရေးသူနှင့် သူ၏ပရိသတ် ကျမ်းဖတ်သူအားလုံး ဥပုသ်တော်နေ့ကို ကောင်းစွာသိရှိစောင့်ထိန်းပြီး သားသူများဖြစ်ကြောင်းကို ဤကျမ်း၏အသွင်အပြင်လက္ခဏာများကို ကြည့်ခြင်း ဖြင့်သိနိုင်သည်။

တစ်မြို့လုံးရှိလူတို့သည် စုရုံးလာကြသည်ဟု ရှင်မာကုရေးသားထား သည် (မာ၊ ၁း၃၃)။ လူများတို့ကိုကူညီနိုင်ရန် ယေရှုရှင်အချိန်ရရှိခဲ့သည်။ အချိန်လည်းယူခဲ့သည်။

လူတို့သည် လာသူလာ၊ ပြန်သူပြန်ဖြင့် နာရီများစွာကြာခဲ့သည်။ နံနက်ရောက်လျှင် ရောဂါကိုကုသပေးသူမှာ သူတို့နှင့်အတူမရှိတော့မည်ကို လူတို့မသိကြပါ။ ကပေရနောင်မြို့၌ ထိုကဲ့သို့အဖြစ်မျိုးတစ်ကြိမ်မျှမရှိခဲ့ဖူးပါ။ ကယ်နုတ်ခြင်းနှင့်အောင်မြင်ခြင်းအသံများ ကပေရနောင်မြို့တစ်မြို့လုံးအုတ်အော် သောင်းတင်းမျိုးကျော်နေတော့သည်။ ကယ်တင်ရှင်သခင်သည်လည်း မိမိ၏ လုပ်ရပ်အတွက် ဝမ်းမြောက်ရွှင်လန်းလျက်နေသည်။ ကိုယ်တော်သည် မိမိ၏ အထံတော်သို့လာရောက်သောရောဂါသည်များကို သနားကရုဏာသက်နေခဲ့ သည်။ သူတို့ရောဂါပျောက်ကင်းသွား၍ ပျော်ရွှင်နေကြောင်းမြင်ရလျှင် ကိုယ်တော် အလွန်ဝမ်းသာကြည်နူးနေခဲ့သည်။

နောက်ဆုံးရောက်လာသူ၏ ရောဂါပျောက်ကင်းကုသခြင်းမပြီးမချင်း ကိုယ်တော်သည် မိမိ၏အလုပ်ကိုမရပ်မနားလုပ်ဆောင်ခဲ့သည်။ လူထုကြီးများ ထွက်ခွာသွားကြချိန်သည် ညအလွန်နက်နေပြီဖြစ်သည်။ ရှိမုန်၏အိမ်သည် လည်း တိတ်ဆိတ်ငြိမ်သက်သွားတော့သည်။ စိတ်လှုပ်ရှားဖွယ်အလွန်ကောင်း သောနေ့ကြီးလည်းလွန်သွားခဲ့ပြီ။ ယေရှုရှင်သည်လည်း အနားယူတော်မူခဲ့သည်။ သို့သော် မြို့ကြီးသည် ငြိမ်သက်အိပ်မောကျနေဆဲအချိန်၌ ကယ်တင်ရှင်ယေရှု သည်ထ၍ မြို့ပြင်သို့ထွက်သွားတော်မူခဲ့သည်။ လူသူကင်းသောအရပ်သို့ ထွက်သွားတော်မူ၍ ကိုယ်တော်ဆုတောင်းတော်မူသည်။ (Ellen G. White, _The Desire of Ages_, p. 259.