---
title:  ယေရှု၏အမှုတော်လျှို့ဝှက်ချက်
date:   10/07/2024
---

`မာ၊ ၁း၃၅-၃၉ ကိုဖတ်ပါ။ ယေရှုရှင်ပြုတော်မူသောအရာအတွက် မည်သည့်အရေးကြီးသောသင်ခန်းစာရယူနိုင်သနည်း။`

ယေရှုရှင်သည် နေမထွက်မီစောစောထ၍ ဆိတ်ငြိမ်ရာအရပ်သို့ သွားကာ တစ်ဦးတည်းဆုတောင်းသည်။ မာ၊ ၁း၃၅ တွင် ဆုတောင်းခြင်း သည် ယေရှုရှင်၏အဓိကလုပ်ဆောင်မှုဖြစ်ကြောင်း အထူးရေးသားထားသည်။ အခြားသောလုပ်ဆောင်မှုများကို ဖော်ပြရာတွင် ကိုယ်တော်သည်ထ၍ အပြင်သို့ ထွက်သည်၊ ထွက်ခွာသည် စသည်ဖြင့်ရေးထားသည်။ “ဆုတောင်းရန်” စကားလုံးတစ်ခုတည်းသာ လုပ်ဆောင်၍မပြီးသေးသည့်အချိန်ကိုညွှန်းသည်။ ဆက်လက်လုပ်ဆောင်နေသည်ဟုပြသောဝါကျစာကြောင်းဖြစ်သည်။ ကိုယ်တော် ဆုတောင်းနေခဲ့သည်။ ဆုတောင်းနေဆဲဖြစ်သည်။ ဝါကျစာကြောင်း၌ ယေရှုသည် မည်မျှစောစောထခဲ့ကြောင်းဖော်ပြသည်။ သူတစ်ဦးတည်းဆုတောင်းသော အချိန်ကို ပိုု၍ပြုတော်မူကြောင်းထင်ရှားသည်။

ခရစ်ဝင်ကျမ်းအားလုံးတွင် ယေရှုရှင်ကိုဆုတောင်းနေသူဟု မြင်တွေ့ ရသည် (မဿဲ၊ ၁၄း၂၃။ မာ၊ ၆း၄၆။ ယော၊ ၁၇)။ ကိုယ်တော်၏အမှုတော် ဆောင်ခြင်းတန်ခိုးတွင် ဆုတောင်းခြင်းသည် လျှို့ဝှက်ချက်ဖြစ်သည်။

`လု၊ ၆း၁၂ ကိုဖတ်ပါ။ ယေရှုရှင်ဆုတောင်းခြင်းပြုသောအသက်တာ အကြောင်း မည်သို့ဖော်ပြထားသနည်း။`

အများသောခရစ်ယာန်တို့သည် ဆုတောင်းရမည့်အချိန်ကို သတ်မှတ် တတ်ကြသည်။ ယင်းအကျင့်သည် ကောင်း၍မှန်ပါသည်။ သို့သော် နေ့စဉ် လုပ်ဆောင်မှုဖြစ်သွားနိုင်သည်။ အကျင့်ပါသလိုဖြစ်သွားနိုင်သည်။ အရာခပ်သိမ်း တို့သည် အကျင့်ပါ၍လုပ်နေရသောပုံစံမျိုးဖြစ်တတ်သည်။ ထိုကဲ့သို့အကျင့် ပါသွားခြင်းမရှိစေရန် ဆုတောင်းမည့်အချိန်ကို အလျဉ်းသင့်သလိုပြောင်းလဲ ဆုတောင်းခြင်းပြုသင့်သည်။ အဓိကအချက်မှာ သင့်ကိုယ်ကိုပုံသေလုပ်ရပ် ဖြစ်မသွားစေရန် သတိပြုရမည်။ ပုံသေလုပ်ရပ်ဖြစ်သွားလျှင် ပြောင်းလဲ၍မရ တော့ပါ။

ပေတရုနှင့်အဖော်သားများသည် ယေရှုရှင်ဆုတောင်းရာနေရာသို့ လိုက်သွားခြင်းမပြုပါ။ မည်သည့်နေရာဖြစ်မှန်းကို သိရှိထားနိုင်ပါသည်။ ကိုယ်တော်ကိုသွားရောက်ရှာဖွေလေ့ရှိသောကြောင့်ဖြစ်သည်။ သူတို့၏စိတ်ထဲ၌ လွန်ခဲ့သောနေ့၌ ယေရှုရှင်ရောဂါကုသဆုံးမသွန်သင်သောအကြောင်းကိုသာ စိတ်ထဲစွဲနေကြသည်။ အံ့ဖွယ်ကောင်းသောအချက်မှာ ယေရှုရှင်သည် တပည့် တော်များအား သာ၍ကျယ်ပြန့်သောနေရာသို့ အမှုတော်ဆက်လက်လုပ်ဆောင် ရန် ပြသပေးခြင်းဖြစ်သည်။ “ကိုယ်တော်ကလည်း ငါသည် နီးစပ်သောမြို့ရွာ တို့၌ တရားဟောခြင်းငှာသွားကြကုန်အံ့။ ထိုသို့အလိုငှာ ငါကြွလာပြီဟု မိန့်တော်မူ၏” (မာ၊ ၁း၃၈)။

`ယေရှုရှင်ကိုယ်တော်တိုင်ဆုတောင်းရန် အချိန်များစွာလိုအပ်နေလျှင် ကျွန်ုပ်တို့ကိုယ်တိုင်မည်သို့ရှိနေမည်နည်း။ ကျွန်ုပ်တို့အချိန်မည်မျှကြာကြာ ဆုတောင်းသင့်သနည်း။ ယေရှုရှင်၏ပုံပမာသည် ကျွန်ုပ်တို့အတွက် မည်သို့ ပြသထားပေးသနည်း။`