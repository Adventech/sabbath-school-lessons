---
title:  သင်လျှို့ဝှက်ထားနိုင်မည်လား။
date:   11/07/2024
---

`မာ၊ ၁း၄ဝ-၄၅ ကိုဖတ်ပါ။ ယေရှုရှင်အကြောင်း မည်သို့သင်ပေး ၍ ယေရှုမည်ကဲ့သို့ အပယ်ခံလူတန်းစားများကို ဆက်ဆံသနည်း။`

နူနာရောဂါအကြောင်းကိုဖော်ပြထားသည်။ ဓမ္မကျမ်း၌လည်း နူနာ ရောဂါအကြောင်းရေးသားထားပေးသည်။ ယနေ့ခေတ်အနာကြီးရောဂါဟု သတ်မှတ်သည်အတိုင်းဖြစ်သည်။ အရေဖျားရောဂါဟုခေါ်ဆိုသည်။ သမ္မာ ကျမ်းစာ၌ဘာသာပြန်ရာတွင် အရေဖျားပျက်သောရောဂါဟုဘာသာပြန်လျှင် ပို၍သင့်လျော်မည်။ အခြားအရေဖျားနှင့်ဆိုင်သောရောဂါအားလုံးပါဝင်သွားမည်။ အနာကြီးရောဂါသည် တတိယရာစုဘီစီမှ အရှေ့နိုင်ငံသို့ရောက်လာသည်။ (David P. Wright and Richard N. Jones, “Leprosy,” The Anchor Bible Dictionary, vol. 4 [New York: Doubleday, 1992], p. 277-282). သို့ဖြစ်၍ နူနာရောဂါခံစားရသူကို ယနေ့အရေဖျားရောဂါသည်ဟူ၍ ခေါ်သောရောဂါပင် ဖြစ်သည်။ ကျွန်ုပ်တို့အတိအကျမသိရသော်လည်း ရောဂါခံစားရသူသည် အလွန် ဆိုးရွားနေသည်ကိုသိရသည်။

နူနာခံစားရသူတို့သည် ယေရှုရှင်ကိုယုံကြည်မှုအပြည့်ရှိကြသည်။ သူတို့၏ရောဂါကိုသန့်ရှင်းစေနိုင်ကြောင်း ယုံကြည်ကြသည်။ ဝတ်၊ ၁၃ အရ နူနာစွဲသူသည် လူမြင်ကွင်းတွင်မနေရ၊ နေခွင့်မရှိ။ လူတို့ကိုရှောင်ပေး ရသည့်အယူရှိသည်။ မသန့်ရှင်းသောကြောင့်ဟု ယူဆကြသည် (ဝတ်၊ ၁၃း၄၅၊ ၄၆)။

မည်သို့ဖြစ်စေ၊ ယေရှုသည် နူနာစွဲနေသူထံသို့ချဉ်းကပ်ပြီး ထိုသူကို လက်နှင့်တို့တော်မူခဲ့သည်။ သနားစိတ်ရှိနေသောကြောင့်ဖြစ်သည်။ “ယေရှုသည် သနားသောစိတ်ရှိသဖြင့် လက်တော်ကိုဆန့်၍ ထိုသူကိုတို့လျက်၊ ငါအလိုရှိ၏။ သန့်ရှင်းခြင်းသို့ရောက်စေဟုမိန့်တော်မူ၏ (မာ၊ ၁း၄၁)။ ထိုကဲ့သို့ပြုမူခြင်းသည် ယေရှုရှင်သည် နေဝင်သည့်တိုင်အောင်မသန့်ရှင်းဟု ဓလေ့ထုံးစံအရအယူရှိ ကြသည်။ ကိုယ်တော်သည် သန့်ရှင်းခြင်းရှိ၍ ထုံးစံအရရေချိုးရန်လိုအပ်သည် (ဝတ်၊ ၁၃-၁၅ ကိုဖတ်ပါ)။ သို့သော် မာကုသည် ယေရှုရှင်မှ နူနာရောဂါသည် ကိုတို့ထိခြင်းအကြောင်း၌ ရှင်းလင်းပြတ်သားစွာရေးသားထားပေးသည်။ ထိုကြောင့် ထိုသူကိုကိုယ်တော်တို့ထိခြင်း၌ ကိုယ်တော်ညစ်ညမ်းခြင်းအလျှင်းမဖြစ်ပါ။

ယေရှုသည် ထိုသူအား ယဇ်ပုရောဟိတ်မင်းထံသို့စေလွှတ်၍ မောရှေ ၏သတ်မှတ်သောဝတ်အတိုင်းပြုပါရန် ပူဇော်သကာများကိုပြုရပါမည်အကြောင်း ဝတ်၊ ၁၄ ၌ရေးထားသမျှအတိုင်း ပြုစေခဲ့ပါသည်။ မာကုခရစ်ဝင်ကျမ်း တစ်လျှောက် ယေရှုရှင်သည် မောရှေသွန်သင်ထားသမျှတို့ကို ကာကွယ် ထောက်မပေးသူအဖြစ်ရပ်တည်ခဲ့သည် (မာ၊ ရး၁ဝ။ မာ၊ ၁ဝး၃၊ ၄။ မာကု၊ ၁၂း၂၆၊ ၂၉-၃၁)။ ဘာသာရေးခေါင်းဆောင်များ ယင်းအချက်ကိုအတုယူရန် အထူးအရေးကြီးသည်။ မာ၊ ၇၊ ၁ဝ၊ ၁၂ ၌ရေးသားသည်အတိုင်း၊ မောရှေ သွန်သင်မှာကြားထားသမျှအတိုင်း တစ်သဝေမတိမ်းဆက်လက်ထောက်ခံသည်။ ထိုအသေးစိတ်ရှင်းပြသောယေရှုရှင်၏ မိန့်တော်မူချက်စကားသည် ထိုသူအား နှုတ်ပိတ်စေခဲ့သည် (မာ၊ ၁း၄၄)။ ယေရှုရှင်ကြောင့် သူ၏ရောဂါပျောက်ကင်း သည်ဟု လိုက်လံပြောဆိုနေလျှင်လည်း ယဇ်ပုရောဟိတ်မင်းနှင့်ပြဿနာ တက်နေအုံးမည်ဖြစ်နေပြန်သည်။ ထိုကြောင့် မည်သူကိုမျှမပြောရန် ယေရှုရှင် သတိပေးခြင်းဖြစ်သည်။

သို့သော်လည်း သန့်ရှင်းခြင်းသို့ရောက်သောနူနာရောဂါရှင်သည် ယေရှုရှင်၏သတိပေးချက်ကို နားမလည်ဖြစ်မည်။ ယေရှု၏အမိန့်တော်ကို နာခံခြင်းမရှိဘဲ လျှို့ဝှက်ခိုင်းထားသောသတင်းကို ရပ်နီးရပ်ဝေးသို့ကြေညာ မောင်းခတ်တော့သည်။ ယေရှုရှင်သည် မြို့များသို့ဝင်ရောက်၍ အမှုတော် ဆောင်ရွက်ရန်အတွက် သူလမ်းကြောင်းဖွင့်ပေးသကဲ့သို့ ဖြစ်နေပြန်တော့သည်။

`ဧဝံဂေလိသတင်းကိုဖြန့်ချိရာ၌ အမှုတော်လုပ်ငန်းမထိခိုက်ရန် ဘယ်အရာ များကို သတိထားရမည်နည်း။ ရည်ရွယ်ချက်စိတ်ရင်းခံကောင်းသော်လည်း အမှုတော်ကိုထိခိုက်စေနိုင်သောအရာများကို စဉ်းစားပါ။`