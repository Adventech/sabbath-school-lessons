---
title:  ယေရှုရှင်အမှုတော်ဆောင်သောနေ့ရက်တစ်ရက်
date:   06/07/2024
---

### ဖတ်ရန်ကျမ်းချက်များ။
မာ၊ ၁း၁၆-၄၅။ ယောဟန်၊ ၁း၂၉-၄၂။ မာ၊ ၅း၄၁။ လု၊ ၆း၁၂။ ဝတ်၊ ၁၃။

> <p>အလွတ်ကျမ်းချက်</p>
> “ထိုသူတို့အား ငါ့နောက်သို့လိုက်ကြလော့။ သင်တို့သည် လူကိုမျှားသောတံငါဖြစ်စေခြင်းငှာ ငါပြုမည်ဟုအမိန့်တော်ရှိ၏” (မာကု၊ ၁း၁၇)။

ဧဝံဂေလိခရစ်ဝင်ကျမ်းတိုင်း ယေရှုရှင်၏အမှုတော်အစပြုပုံကို တစ်နည်း မဟုတ်တစ်နည်းဖြင့် တင်ဆက်ကြသည်။

ရှင်မဿဲခရစ်ဝင်ကျမ်း၌ ယေရှုရှင်၏အမှုတော်ဆောင်ပုံမှာ တပည့်တော် တို့ကိုခေါ်တော်မူ၍ တောင်ပေါ်ဒေသနာကိုဟောကြားခြင်းအကြောင်း တင်ဆက် ထားသည်။

ရှင်လုကာခရစ်ဝင်ကျမ်း၌ ဥပုသ်နေ့တစ်ရက်တွင် ယေရှုရှင်နာဇရက် မြို့၌ တရားဟောတော်မူသည့်အကြောင်းကို တင်ဆက်ရေးသားထားသည်။

ရှင်ယောဟန်ခရစ်ဝင်ကျမ်း၌ တပည့်တော်အချို့ကိုခေါ်တော်မူခြင်းနှင့် ကာနမြို့၌ မဂင်္လာလက်ထပ်ပွဲအကြောင်း၊ ယေရှုရှင်ပထမဦးဆုံးနိမိတ်လက္ခဏာ ပြသခြင်းအကြောင်းကို တင်ဆက်ရေးသားထားသည်။

ရှင်မာကုခရစ်ဝင်ကျမ်း၌ တပည့်တော် ၄ ဦးကိုခေါ်တော်မူခြင်း အကြောင်းနှင့် ဖတ်ရှုရသူများက ယေရှုရှင်သည် မည်သူဖြစ်ကြောင်းကို ရေးသားထားသည်။ ကပေရနောင်၌ ဥပုသ်တော်နေ့တွင် တရားဟောတော် မူကြောင်းကိုလည်းကောင်း နောက်ဆက်တွဲဖြစ်စဉ်များကို ရေးသားထားသည်။

ရှင်မာကုခရစ်ဝင်ကျမ်း၏အစပြုရေးသားထားခြင်း၌ “ဥပုသ်နေ့နှင့် ယေရှုရှင်၏အကြောင်းကိုဖတ်ရခြင်းကြောင့် ကိုယ်တော်သည် မည်သူမည်ဝါ ဖြစ်ကြောင်း ဖတ်ရသူများနားလည်သဘောပေါက်သွားသည်။ ယခုအပတ် တစ်ပတ်လုံးသင်ခန်းစာ၌ ကိုယ်တော်၏မိန့်တော်မူချက်စကားများစွာမတွေ့ရဘဲ တပည့်တော်ကိုခေါ်တော်မူခြင်းအကြောင်းသာ ရေးဖွဲ့ထားသည်။ နတ်ဆိုးကို နှင်ထုတ်ခြင်း၊ အခြားနေရာဒေသသို့လည်ပတ်သွားလာခြင်း၊ နူနာရောဂါသည်ကို ပျောက်ကင်းစေခြင်း၌ ယဇ်ပုရောဟိတ်မင်းထံသို့ မိမိတို့ကိုယ်ကိုသွားရောက် ပြသရန် အကြံပေးခြင်းစကားများပါဝင်သည်။ အထူးထင်ရှားချက်မှာ လူတို့ကို ရောဂါပျောက်ကင်းသက်သာစေခြင်းဖြစ်သည်။ ခရစ်ဝင်ကျမ်းကိုရေးသားသူသည် ယေရှုရှင်အမှုတော်ဆောင်ရွက်ရာတွင် မဆိုင်းမတွခပ်သွက်သွက်ဆောင်ရွက်နေပုံကို ရေးသားထားသည်။