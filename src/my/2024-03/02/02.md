---
title:  ငါ့နောက်သို့လိုက်လော့
date:   07/07/2024
---

`မာ၊ ၁း၁၆-၂ဝ ကိုဖတ်ပါ။ ယေရှုရှင်သည် တပည့်တော်အဖြစ် အသိအမှတ်ပြုခေါ်ယူသောသူများမှာ မည်သူတို့ဖြစ်သနည်း။ သူတို့မည်သို့ တုံ့ပြန်ကြသနည်း။`

ရှင်မာကုအခန်းကြီး ၁ သည် ယေရှုရှင်မိန့်တော်မူသည့်စကားတော် များများစားစားမပါရှိပါ။ မည်သို့ရှိပါစေ၊ မာ၊ ၁း၁ရ သည် တံငါသည် နှစ်ဦးနှင့်ဆုံ၍ပြောသောစကားရှိနေပါသည်။ ရှိမုန်ဟုအမည်တွင်၍ နောက်ပိုင်း၌ ပေတရုဟူ၍ ကျော်ကြားသောပုဂ္ဂိုလ်ဖြစ်သည်။ သူ၏ညီအန္ဒြေနှင့်ဖြစ်သည်။ ထိုပုဂ္ဂိုလ်နှစ်ဦးသည် ဂါလိလဲအိုင်ကမ်းခြေ၌ ပိုက်ကွန်ချ၍ငါးဖမ်းနေစဉ်ဖြစ်သည်။

လှေပါသည်မပါသည်၊ ငါးဖမ်းဖောင်ပါသည်မပါသည်ကို ရေးသား ထားခြင်းမရှိပါ။ ငွေကြေးချမ်းသာနေသူများတော့မဟုတ်ချေ။ မာ၊ ၁း၁၉၊ ၂ဝ ၌ ယာကုပ်နှင့်ယောဟန်ညီအစ်ကိုနှစ်ယောက်မှာမူ လှေကြီးပေါ်၌ ဖခင်နှင့်အတူ၊ အလုပ်သမားများနှင့်အတူရှိနေသည်။ ပေတရုနှင့်အန္ဒြေတို့ထက် ငွေကြေး ချမ်းသာနေကြောင်းသိရသည်။ ရှင်လုကာခရစ်ဝင်ကျမ်း၌ ပေတရုသည် လှေပိုင်ရှိ၍ ယာကုပ်၊ ယောဟန်တို့သည် ပေတရုနှင့်အန္ဒြေ၏တံငါလုပ်ငန်း၌ ပါဝင်ဖက်စပ်လုပ်ကိုင်သည်ဟု တင်ပြထားသည် (လု၊ ၅း၁-၁၁)။ သို့သော် မာကုခရစ်ဝင်ကျမ်း၌ ညီအစ်ကိုနှစ်ဖွဲ့၏အကြောင်းကို နှိုင်းယှဉ်တင်ပြထား သည်မှာ ယေရှုရှင်သည် ပစ္စည်းနည်းသူကိုလည်းကောင်း၊ များသူကိုလည်းကောင်း အမှုတော်၌ပါဝင်ရန် ခေါ်တော်မူကြောင်းကို ဖော်ပြလိုသောကြောင့်ဖြစ်ပါလိမ့် မည်။

ထိုသူတို့ကို ယေရှုရှင်ခေါ်တော်မူရာ၌ ကိုယ်တိုင်ကိုယ်ကျ ရိုးရိုးရှင်းရှင်း ဖြင့် သူ၏နောက်သို့လိုက်ရန်နှင့် သူ၏တမန်တော်ဖြစ်ရန်ခေါ်တော်မူသည်။ သူ၏ခေါ်တော်မူခြင်းကို နာခံလိုက်လျှောက်လျှင် သူတို့အား လူကိုမျှားသော တံငါဖြစ်စေမည်ဟု တာဝန်ယူပါသည်။

`ထိုသူတို့သည် ရှိသမျှပစ္စည်းကိုချန်ထားပြီး ချက်ချင်းအဘယ်ကြောင့် ယေရှုနောက်ကိုလိုက်ရသည်ကို သေချာတွေးကြည့်ပါ (မာ၊ ၁း၁၆-၂ဝ)။`

ရှင်ယောဟန်ခရစ်ဝင်ကျမ်းသည် ပို၍ပီပြင်စွာရေးသားပေးထားသည် (ယော၊ ၁း၂၉-၄၂)။ ထိုသူတို့ညီအစ်ကိုများသည် ပထမတွင် နှစ်ခြင်းဆရာ ယောဟန်၏နောက်လိုက်များဖြစ်၍ ယေရှုရှင်သည် “ဤလောက၏အပြစ်ကို ဆောင်သွားသော ဘုရားသခင်၏သိုးသငယ်” ဟု ယောဟန်ကြွေးကြော် သည်ကို ကြားခဲ့သူများဖြစ်ပါသည်။ (ယော၊ ၁း၂၉)။ ယေရှုရှင်ကိုတွေ့ဆုံ၍ ယော်ဒန်မြစ်နား၌ ကိုယ်တော်နှင့်အတူရှိခဲ့ကြသည်။ ထိုနောက် ယေရှုရှင်မှ အမှုတော်၌ပါဝင်ရန်ခေါ်သောအခါ မိုက်ရူးရဲစွန့်စားခြင်းမဟုတ်ဘဲ အချိန်ယူ စဉ်းစားခဲ့ပြီးလက်ခံခြင်းဖြစ်သည်။

သို့သော် ရှင်မာကုသည် အသေးစိတ်အဘယ်ကြောင့်မရေးထား သနည်း။ ယေရှုရှင်၏တန်ခိုးတော်ကို ပို၍ထင်ရှားစေလိုသောသဘောရှိမည်ဟု ထင်ရသည်။ ကိုယ်တော်သည် ခေါ်တော်မူ၍ တံငါသည်များမှ မိမိတို့၏ တုံ့ပြန်ချက်ကိုပြသလိုသည့် ယနေ့ကမ္ဘာပေါ်ရှိလူသားများလည်း ယင်းကဲ့သို့ ဖြစ်စေလိုသည်။

`ယေရှုရှင်နောက်တော်လိုက်ရန် မည်သည့်အရာကိုစွန့်လွှတ်နိုင်ရမည် နည်း။ (သင့်အနေဖြင့် ထွေထွေထူးထူးမစဉ်းစားနိုင်သည့်တိုင် သင်၏ထင်မြင် ချက်ကို ဖြည့်စွက်ဆွေးနွေးပါ)။`