---
title:  မေ့မရနိုင်သောဝတ်ပြုခြင်းအစီအစဉ်
date:   08/07/2024
---

`မာ၊ ၁း၂၁-၂၈ ကိုဖတ်ပါ။ ကပေရနောင်ရှိတရားဇရပ်၌ မည်သည့် အကြောင်းသည် မေ့မရနိုင်ဖြစ်နေရသနည်း။ ထို့အပြင် ဝိညာဉ်ရေးရာအမှန် တရားကို ထိုနေရာ၌မည်သို့ရယူနိုင်သနည်း။`

ခရစ်ယာန်တိုင်းလိုလို မေ့မရနိုင်သောအသက်တာအတွေ့အကြုံရှိကြ စမြဲဖြစ်သည်။ ယေရှုဘုရားနောက်တော် မည်သို့လိုက်မည်အကြောင်း ဆုံးဖြတ် သည့်အချိန်၊ ဗတ္တိဇံခံရသော်နေ့၊ တန်ခိုးနှင့်ပြည့်ဝသည့်ဒေသနာတော် တရားဟော ချက်ကြောင့် ဘုရားသခင်၏မျက်မှောက်တွင်ရှိနေခြင်းကို လေးလေးနက်နက်ခံစား ရခြင်းတို့သည်၊ မေ့မရနိုင်သည်သာမက ထိုအရာများသည် အသက်တာကိုပါ ပြောင်းလဲသွားစေပါသည်။

ထိုနည်းတူ ကပေရနောင်၌ ဥပုသ်နေ့တွင်ဖြစ်ခဲ့သောအကြောင်းအရာ သည် မာ၊ ၁ မှာဖော်ပြထားသည့်အတိုင်း အချို့လူတို့မေ့မရနိုင်ပါ။ “ပရိသတ် တို့သည် ဆုံးမဩဝါဒပေးတော်မူခြင်းကို အလွန်အံ့ဩကြ၏။ အကြောင်းမူကား၊ ကျမ်းပြုဆရာနည်းတူမဟုတ်၊ အစိုးရသောသူနည်းတူ ဆုံးမဩဝါဒပေးတော် မူ၏ (မာ၊ ၁း၂၂)။ ယေရှုရှင်ဆုံးမဩဝါဒပေးစဉ် နတ်ဆိုးစွဲသူသည် ယေရှုရှင် ဆုံးမခြင်း၌ စိတ်ရောက်ရှိပြီး ကြီးသောအသံနှင့်ထ၍အော်ဟစ်သည်မှာ “အော်နာဇရက်မြို့သားယေရှု၊ ကိုယ်တော်သည် အကျွန်ုပ်တို့နှင့်အဘယ်သို့ ဆိုင်သနည်း။ အကျွန်ုပ်တို့ကိုဖျက်ဆီးခြင်းငှာလာသလော။ ကိုယ်တော်သည် အဘယ်သူဖြစ်သည်ကို အကျွန်ုပ်သိပါ၏။ ဘုရားသခင်၏သန့်ရှင်းတော်မူ သောသူဖြစ်ပါသည်ဟု ဟစ်ကြော်လေ၏” (မာ၊ ၁း၂၄)။ ထိုနောက်မှာ ယေရှုသည် နတ်ဆိုးကိုနှင်ထုတ်ပစ်လိုက်သည်။

နတ်ဆိုးနှုတ်ကထွက်သောစကားကိုတွေးကြည့်ပါ။ ပထမဦးဆုံး နတ်ဆိုးသည် ယေရှုကိုကောင်းစွာသိသည်။ “ဘုရားသခင်၏သန့်ရှင်းတော် မူသောသူဖြစ်ပါသည်။” နတ်ဆိုးသည် ယေရှုရှင်ကို ဘုရားရှင်၏သန့်ရှင်းသူ ဟု အသေအချာသိနေသည်။ မသန့်ရှင်းသူနှင့်နှိုင်းယှဉ်သည်။ မသန့်ရှင်းသော စာတန်၏အပေါင်းအပါနှင့်နှိုင်းယှဉ်သည်။ ဝတ်ပြုကိုးကွယ်ရာနေရာ၌ သန့်ရှင်း သောသူကိုသာမျှော်လင့်သည်။ မသန့်ရှင်းသူ၊ မသန့်ရှင်းသောအရာကို မျှော်လင့်ခြင်းမရှိ။ ယခုအကြောင်းအရာ၌ မြင့်မြတ်သောအင်အားနှင့် မကောင်းမှု ဆိုးယုတ်သောအင်အားကို နှိုင်းယှဉ်ပြထားသည်။ ကျွန်ုပ်တို့အမှားနှင့်အမှန် မဟာတိုက်လှန်ပွဲကို ကောင်းစွာမြင်တွေ့ရသည်။ လူတို့သည် ယေရှုကို သိချင်မှ သိကြမည်။ သို့သော် နတ်ဆိုးသည် လူပရိသတ်တို့၏အလယ်မှာပင် ယေရှုရှင် ကိုမည်သူဖြစ်ကြောင်း အသိအမှတ်ပြုကြသည်။

နောက်တစ်ချက်မှာ အမိန့်သံတစ်သံထွက်လာခြင်းအပေါ် နားလည်နိုင် သော်လည်း “တိတ်တိတ်နေစမ်း” ဟူသောအမိန့်သံသည် အဘယ်ကြောင့် ထွက်လာသနည်း။ ရှင်မာကုခရစ်ဝင်ကျမ်း၏အစမှာပင် မှတ်သားဖွယ်ကိစ္စရပ် ဖြစ်သည်။ ယေရှုရှင်သည် “တိတ်တိတ်နေပါ” ဟု အမိန့်ပေးခြင်းသည် ကျမ်းလေ့လာသူများက “မေရှိယနှင့်ဆိုင်သောလျှို့ဝှက်ချက်” ဟုခေါ်ဆိုကြသည်။

ယေရှုရှင်မှတိတ်တိတ်နေရန် အမိန့်ပေးခြင်းသည် ကိုယ်တော်၏ အချိန်အခါနေ့ရက်၌ အလွန်မှပင်သင့်လျော်သည်။ မေရှိယအရှင်အပေါ် နိုင်ငံရေးအရ များစွာမျှော်လင့်ထားသောကြောင့်ဖြစ်သည်။ တိတ်ဆိတ်စွာနေပါဟု အမိန့်ပေးနိုင်ခြင်းဖြင့် ကိုယ်တော်သည် မည်သူဖြစ်ကြောင်းကို ဖော်ပြနေသည်။ ယေရှုရှင်၏လျှို့ဝှက်ချက်များသည်လည်း တဖြည်းဖြည်းပေါ်လာပြီးဖြစ်သည်။ ကိုယ်တော်သည် ဧဝံဂေလိ၏ဗဟိုချက်မှတ်ဖြစ်သည်ကို အသိသာကြီး ထင်ရှားလာသည်။ လူတို့သည် ယေရှုရှင်မည်သူဖြစ်ကြောင်းသိရန် သက်သက် မဟုတ်၊ ယေရှုရှင်ကိုမည်သို့ပြန်၍တုံ့ပြန်ရမည်၊ ကိုယ်တော်အဘယ်ကြောင့် ကြွလာရသည်၊ ကြွလာရခြင်းအကြောင်းသည် အဘယ်သို့ဖြစ်သည်ကို သိရန်လိုသေးသည်။

`အခြားသူများထံ ဧဝံဂေလိသတင်းစကားဝေငှသက်သေခံရာတွင် မည်သည့်အချိန်အခါ၌ အမှန်တရားအားလုံးမဖော်ပြခြင်းသည် ပို၍သင့်လျော်နိုင် သနည်း။`