---
title:  ဆက်လက်လေ့လာရန်
date:   12/07/2024
---

Ellen G. White, “At Capernaum,” and “Thou Const Make Me Clean,” pp. 252-266, in _The Desire of Ages_ ကိုဖတ်ပါ။

မာကု၊ ၁ ၌ ယေရှုရှင်အကြောင်းကို မည်သို့ရုပ်လုံးဖော်ပြထား သနည်း။ ယေရှုရှင်သည် တပည့်တော်များကိုခေါ်ယူနိုင်သောတန်ခိုးဩဇာ ရှိသည်။ တပည့်တော်များလည်းနာခံသည်။ နောက်တော်သို့လိုက်ကြသည်။ ကိုယ်တော်သည် သန့်ရှင်းတော်မူသည်။ စာတန်၏အောက်၌ရှိသော မသန့်ရှင်း သည့်ဝိညာဉ်များကိုနိုင်သည်။ အကောင်းနှင့်အဆိုးတိုက်လှန်ပွဲကြီး၌ ယေရှုရှင် သည် နတ်ဆိုးများထက်တန်ခိုးကြီးသည်။ ယေရှုရှင်သည် ဖျားနာသူ တို့ကိုသနား၍ ကူညီပေးသည်။ မည်သူတစ်ဦးတစ်ယောက်မျှ မတို့မထိရသော သူကို ကိုယ်တော်တို့ထိတော်မူသည်။

တရားဇရပ်၌ ကိုယ်တော်ပြောကြားသောစကားတွင် ကိုယ်တော် တည်ထောင်မည့်နိုင်ငံတော်အကြောင်းပါဝင်သည်။ ကိုယ်တော်၏အလုပ်မှာ စာတန်ချုပ်နှောင်ထားသူမှန်သမျှကို လွတ်ငြိမ်းခွင့်ပေးရန်ဖြစ်သည်။ ကိုယ်တော် သည် အမျိုးမျိုးအနှောင့်အယှက်နှင့်ကြုံခဲ့ရဖူးသည်။ အမျိုးသမီးတစ်ဦးလူထု အကြား၌ တိုးဝှေ့ပြေးလာပြီးဟစ်အော်သည်။ ကျွန်ုပ်တို့နှင့်ဝေးဝေးနေပါ။ သင့်ကို ကျွန်ုပ်တို့အလိုမရှိ။ နာဇရက်မြို့သားယေရှုရေ့ ကျွန်ုပ်တို့ကိုလာပြီးဖျက်ဆီး နေသလား။ သင်မည်သူဖြစ်သည်ကို ကျွန်ုပ်သိပါသည်။ ထာဝရဘုရား၏ သန့်ရှင်းသူဖြစ်ပါသည်ဟု အော်ဟစ်ကြွေးကြော်ခဲ့သည်။

လူအားလုံးစိတ်ရှုပ်ထွေးသွားပြီး ခရစ်တော်ကိုအာရုံစိုက်နေရာမှ တခြား သို့အာရုံရောက်သွားသည်။ ကိုယ်တော်ပြောနေသောစကားကို လူတို့သတိမထား နိုင်တော့ပါ။ ဤသို့လုပ်ရပ်သည် စာတန်၏လှည့်ကွက်ဖြစ်၍ တရားဇရပ် အတွင်းရှိလူများကို သားကောင်အဖြစ်ဖမ်းစားခြင်းဖြစ်သည်။ ယေရှုသည် နတ်ဆိုးကိုမာန်မဲလိုက်သည်။ “တိတ်တိတ်နေပါ၊ သူ၏အထဲမှထွက်လော့။ တစ်ချိန်တည်းမှာပင် နတ်ဆိုးသည် ထိုသူကိုလူတို့အလယ်၌ပစ်ချပြီး ထိုသူ၏ အထဲမှာထွက်သွားတော့သည်။ နာကျင်အောင်တစ်စုံတစ်ခုမျှမပြုလုပ်တော့ပါ။ တော၌စာတန်ကိုအောင်မြင်ခဲ့သောကိုယ်တော်သည် တစ်ဖန်ရန်သူနှင့် မျက်နှာ ချင်းဆိုင်ခဲ့ရသည်။ နတ်ဆိုးသည် သူဖမ်းထားသောသားကောင်ကို အပိုင် ဆက်လက်ချုပ်ကိုင်ထားချင်သည်။ အရှုံးပေးရလျှင် ယေရှုကိုအောင်မြင်ခြင်း ပေးသည်နှင့်အတူတူပင်ဖြစ်သည်။ သို့ရာတွင် ကယ်တင်ရှင်သည် ဩဇာသံ ပါပါဖြင့် စကားတော်မိန့်တော်မူခဲ့သည်။ ဖမ်းချုပ်ခံထားရသူကိုလွတ်မြောက် ခွင့်ပေးခဲ့သည်။” Ellen G. White, _The Desire of Ages_, pp. 255, 256.

ထိုအချိန်မှာပင် ကျွန်ုပ်တို့၏အရှင်ယေရှုသည် များစွာသောအမှုတော် လုပ်ဆောင်ချက်ကို ပြုတော်မူခဲ့သည်။ တစ်နေရာပြီးတစ်နေရာသို့သွားခဲ့သည်။ ကိုယ်တော်သည် နေ့စဉ်မပြတ်ဆက်ကပ်ဆုတောင်းခြင်းကြောင့် ထိုသို့ဆောင်ရွက် နိုင်သည်မှာ သံသယဝင်ရန်မရှိပါ။

`သင်သည် ဆုတောင်းနိုင်သောအချိန်နှင့် ကျမ်းစာလေ့လာနိုင်သော အချိန်ကိုသတ်မှတ်ပါ။ အချိန်ယူပြီး သင်၏စိတ်ငြိမ်သက်မှုရရှိရန်ရှာကြံပါ။ သန့်ရှင်းသောဝိညာဉ်တော်နှင့် ဘုရားရှင်၏နှုတ်ကပတ်တော်လမ်းပြမှုကိုခံယူပါ။`