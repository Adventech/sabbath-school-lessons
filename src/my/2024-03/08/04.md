---
title:  အကောင်းဆုံးစုဆောင်းခြင်း
date:   20/08/2024
---

`မာ၊ ၁ဝး၁၇-၃၁ ကိုဖတ်ပါ။ ယုံကြည်ခြင်းနှင့် တပည့်တော်ဖြစ်ခြင်း အတွက် ပေးဆပ်မှုများမှ မည်သည့်အရေးကြီးသောသင်ခန်းစာများရရှိသနည်း။ ဆင်းရဲသားဖြစ်စေ၊ လူကုံထံဖြစ်စေ မည်သို့သက်ရောက်မှုရှိနိုင်သနည်း။`

လူတစ်ဦးသည် သခင်ယေရှုထံသို့ ရိုးသားစွာလေးလေးစားစားဖြင့် ချဉ်းကပ်လာသည်။ ပြေးလာပြီး ကိုယ်တော်၏ရှေ့၌ ဒူးထောက်ချသည်။ လူတိုင်းအတွက်အရေးကြီးသောမေးခွန်းတစ်ခုကို မေးလိုက်သည်။ ထာဝရ အသက်ရရှိရန် မည်သို့လုပ်ဆောင်ရမည်နည်းဟူ၍ မေးခွန်းမေးခဲ့သည်။ ယေရှုရှင်က ဒုတိယကျောက်ပြားပေါ်၌ ထွင်းထားသောပညတ်ချက်တို့ကို ပြန်ပြီးစောင့်ထိန်းခိုင်းသည်။ ထိုပုဂ္ဂိုလ်ကလည်း ထိုပညတ်ချက်အားလုံးကို ငယ်ရွယ်စဉ်မှစ၍ စောင့်ထိန်းခဲ့ကြောင်းအာမခံခဲ့သည်။

ခရစ်ဝင်ကျမ်းလေးကျမ်းလုံး၌ မာကုတစ်ကျမ်းတည်းသာ ရှင်ယေရှု သည် ထိုုသူကိုချစ်သနားကြောင်းဖော်ပြပေးသည်။ လူတစ်ယောက်သည် အယူအဆတစ်ခုကိုဖော်ပြပါရန် တောင်းဆိုလာသော်လည်း ယေရှုရှင်မှ သူ၌ ရှိသမျှအရာအားလုံးကိုရောင်းချပြီး ကိုယ်တော်၏နောက်တော်ကိုလိုက်ရန် စေခိုင်းတော်မူသည်။ ထိုသူသည် ယေရှုရှင်၏စေခိုင်းချက်ကို လုံးဝငြင်းပယ်ပြီး နောက်ဆုတ်သွားသည်။ အကြောင်းမှာ ထိုသူသည် ပိုင်ဆိုင်မှုအလွန်တရာ များပြားခြင်းကြောင့်ဖြစ်သည်။ အမှန်တကယ်မှာ သူသည် ပညတ်တော်ကို စောင့်ခဲ့သူမဟုတ်။ ပထမပညတ်ချက်ကိုချိုး၍ ပစ္စည်းဥစ္စာကို ဘုရားရှင် အထက်၌ထားသည်။ သူ၏ကြွယ်ဝခြင်းသည် မိမိအတွက်ရုပ်တုကြီးဖြစ်နေ သည်။

ယင်းနောက်မှာ ယေရှုရှင်သည် လူချမ်းသာများသည် ကောင်းကင် နိုင်ငံတော်ဝင်ရန် အလွန်ခက်ကြောင်းကို ပုံပြသွန်သင်ခဲ့သည်။ အပ်နဖါးကို ကုလားအုတ်သည် လျှိုဝင်လျှင်လွယ်ကူနိုင်သည်။ ချမ်းသာသူများကောင်းကင် နိုင်ငံတော်ဝင်ရန် ထိုအမှုထက်ခက်သည်ဟု ပုံခိုင်းနှိုင်းယှဉ်သွန်သင်ပြသည်။

တပည့်တော်တို့သည် ယေရှုရှင်၏စကားတော်အတွက် အမှန်ပင် အံ့ဩကြသည်အတိုင်း မည်သူသည်ကယ်တင်ခြင်းရနိုင်တော့မည်နည်းဟု စိတ်ပျက်ကြသည်။ မာ၊ ၁ဝး၂ရ တွင် ယေရှုရှင်သည် စကားကိုပြန်၍ ဖြည်လိုက်သည်။ “လူမတတ်နိုင်သောအရာကို ဘုရားရှင်တတ်နိုင်တော်မူသည်။ ဘုရားရှင်ပါရှိလျှင် အရာအားလုံးတတ်စွမ်းနိုင်တော်မူသည်။”

မာ၊ ၁ဝး၂ရ သည် အကြောင်းအရာကို လှပစွာအဆုံးသတ်ပေးနိုင် ခဲ့သည်။ သင်သည် ကိုယ့်အားဖြင့် ကောင်းကင်သို့မရောက်ရှိနိုင်ပါ။ သင်သည် ကယ်တင်ခြင်းရရှိရန် ဘုရားရှင်၏ကရုဏာတော်လိုအပ်နေပါသည်။

ထိုအချိန်မှာပင် ပေတရုက သူနှင့်သူ၏မိတ်ဆွေများတို့သည် ပိုင်ဆိုင် သမျှပစ္စည်းအားလုံးကို ထားပစ်ခဲ့ကြောင်းပြောလာတော့သည်။ ယေရှုရှင်က တစ်ဖန်သူ၏နောက်တော်သို့လိုက်၍ ရှိသမျှကိုစွန့်ရသော်လည်း ရရှိမည့်အကျိုး အလွန်ကြီးကြောင်း နှိုင်းစာ၍မရကြောင်း ယခုလက်ရှိအချိန်နှင့် နောင်အနာဂတ် အချိန်အတွက်ပါ အကျိုးကြီးကြောင်းကို သွန်သင်ပေးသည်။

အရေးကြီးသောအချက်တစ်ချက်ရှိသည်။ ယေရှုရှင်အသေခံတော် မူခြင်းသည် လူတို့၏အပြစ်အနာအဆာကို ဆေးကြောသန့်စင်စေပါသည်။ ခရစ်တော်၏ကရုဏာတော်နှင့် ရှင်ပြန်ထမြောက်ခြင်းတို့သည် ဘုရားသခင်၏ ပညတ်တရားများလိုက်နာနိုင်ရန် တန်ခိုးခွန်အားများကိုပေးစွမ်းနိုင်သည်။

ရောမ၊ ၆း၁-၁၁ ကိုဖတ်ပါ။ ယင်းကျမ်းချက်များသည် ဘုရားရှင်၏ ကရုဏာတော်အစစ်အမှန်အကြောင်း မည်သို့ဖော်ပြပေးသနည်း။ ခရစ်တော်၏ ကရုဏာတော်သည် ကျွန်ုပ်တို့ကို သန့်ရှင်းခြင်းနှင့်အသစ်သောလူသားအဖြစ် ရရှိစေနိုင်ပါသလား။