---
title:  ကျွန်ုပ်၏ခွက်ကိုသင်သောက်နိုင်မည်လား။
date:   21/08/2024
---

`မာ၊ ၁ဝး၃၂-၄၅ ကိုဖတ်ပါ။ ဖော်ပြပါကျမ်းချက်၌ တပည့်တော် တို့သည် ယေရှုရှင်၏သာသနာလုပ်ငန်းနှင့် တပည့်တော်ဖြစ်ခြင်း၏အဓိပ္ဋာယ် ကို ဘယ်ကဲ့သို့ဆက်လက်လျစ်လျူရှုကြောင်းကို ဖော်ပြသနည်း။`

ယေရှုရှင်သည် ခရီးသွားနေရင်း ယေရုရှလင်မြို့နှင့်နီးကပ်လာသည်။ တပည့်တော်တို့ကိုလည်း မည်သည့်အကြောင်းများဖြစ်လာမည်ကို ဖွင့်ပြပြောဆို သည်။ ကိုယ်တော်ပြောပြသောအရာများကို သူတို့မမြင်ချင်၊ မကြားချင်သော အကြောင်းများဖြစ်နေသည်။ အထူးသဖြင့် ယေရှုရှင်ပြောသောကိစ္စသည် ကိုယ်တော်အသေခံရမည်။ ပြန်လည်ရှင်ပြန်ထမြောက်မည်ဟူသောစကားပင် ဖြစ်သည်။ သင်မနာမကြားလိုသောအကြောင်းဖြစ်လျှင် သင်ကိုယ်တိုင်က ရှောင်ထွက်သွားမည်ဖြစ်သည်။

ယာကုပ်နှင့်ယောဟန်ညီအစ်ကိုနှစ်ယောက်သည် ယေရှုရှင်ထံသို့ ရောက်လာကြသည်။ အခွင့်အရေးတစ်ရပ်ကို တောင်းရန်အတွက်ဖြစ်သည်။ ယေရှုရှင်အနေဖြင့်လည်း ပို၍ထူးခြားသောတောင်းဆိုမှုတစ်ခုကို သူတို့အား ပြုခဲ့သည်။ သူတို့၏ဆန္ဒမှာ ကိုယ်တော်၏ဘုန်းတော်လက်ယာလက်ဝဲဘက် တို့တွင် နေရာရရှိရန်ဖြစ်သည်။ သူတို့၏အတ္တကြီးသောတောင်းဆိုခြင်းကို ယေရှုရှင်ဝေဖန်ပြစ်တင်လျှင် လွယ်လွယ်ကူကူပင်ဖြစ်သည်။ သို့သော်လည်း ယင်းပုဂ္ဂိုလ်နှစ်ဦးသည် ယေရှုရှင်၏အမှုတော်အတွက် ဆက်ကပ်သူများဖြစ် သည်။ သူတို့၏သဘောထားသည်လည်း အတ္တသဘောလုံးလုံးလည်းမဖြစ် တန်ချေ။

သူတို့၏တောင်းဆိုမှုကို ပိုမိုထင်ရှားမှုရှိစေရန် ယေရှုရှင်သည် ပို၍ သေသေချာချာလေ့လာခဲ့သည်။ သူတို့တောင်းဆိုသောအရာကို သူတို့ပိုနားလည် စေရန် ယေရှုရှင်ပြသပေးသည်။ ကိုယ်တော်က သူကိုယ်တိုင်သောက်ရသော ခွက်ဖလားကို သောက်နိုင်လျှင်သော်လည်းကောင်း၊ သူခံယူမည့်ဗတ္တိဇံကိုခံယူ နိုင်လျှင်သော်လည်းကောင်း ကိုယ်တော်ပေးနိုင်မည်အကြောင်းဖွင့်ပြောခဲ့သည်။ ကိုယ်တော်၏ခွက်ဖလားသည် ဒုက္ခဆင်းရဲနှင့်ပြည့်သောဂေသရှေမန်မှစတင်ပြီး ကပ်တိုင်ပေါ်အထိဖြစ်သည် (မာ၊ ၁၄း၃၆ နှင့်နှိုင်းဖတ်ပါ)။ ကိုယ်တော်၏ ဗတိ္တဇံသည်လည်း ကိုယ်ခန္ဓာကြေမွပျက်စီးရမည့် ဒဏ်ရာဒဏ်ချက်ဖြင့် အသေခံ ရမည်အထိဖြစ်ကြောင်း (မာ၊ ၁၅း၃၃-၄၇)။ ထိုခံရမည့်အရာများကို ကိုယ်တော် ၏ဗတ္တိဇံနှင့် နှိုင်းယှဉ်ထားပါသည်။ မာ၊ ၁ ၌ မှတ်တမ်းပြုထားခဲ့သည်။

သို့သော် ယာကုပ်နှင့်ယောဟန်တို့သည် ထိုအချက်ကိုမမြင်မိချေ။ သူတို့သည် ခွက်ကိုသောက်နိုင်သည်။ ထိုဗတိ္တဇံကိုခံနိုင်သည်ဟု ရဲရဲကြီး အာမခံခဲ့သည်။ ယေရှုရှင်သည်လည်း သူတို့သည် ကိုယ်တော်နှင့်အတူ ခွက်ကို သောက်ရမည်။ ဗတ္တိဇံကိုခံရသည်ဟု ကြိုတင်ဟောပြောထားသည်။ ယာကုပ် သည် တမန်တော်များအားလုံးတွင် မာတုရသေခြင်းနှင့် အသေခံရသူဖြစ် သည် (တ၊ ၁၂း၂)။ ယောဟန်သည် အသက်အရှည်ဆုံးနေရသူတမန်တော် တစ်ပါးဖြစ်၍ ပတ်မုကျွန်းသို့ပို့ခြင်းခံရသူဖြစ်သည် (ဗျာ၊ ၁း၉)။ သို့သော် ယေရှုရှင်မှ အတိအလင်းပြောထားသည်မှာ ရာထူးနေရာသည် ဘုရားသခင် ၏အလိုတော်ဖြင့်သာ ရရှိနိုင်လိမ့်မည်။

အခြားသောတပည့်တော်တို့သည် ယေရှုရှင်၏ပြောကြားချက်ကို မည်သို့တုံ့ပြန်ကြသနည်း။ ဟေလသစကားတစ်လုံးတည်းဖြင့်ပင် တုံ့ပြန်ကြ သည်။ စိတ်ဆိုးလျှင်သုံးသောဝေါဟာရဖြစ်သည်။ “aganakteo” (အဂါနစ်ကီအို) ထိုစကားကို မာကု၊ ၁ဝး၄၁ မှာသော်လည်းကောင်း၊ မာ၊ ၁ဝး၁၄ မှာ သော်လည်းကောင်း အသုံးပြုထားသည်။ ကိုယ်တော်ထံသို့လာသောကလေး သူငယ်များကို မာန်မဲသောစကားသည်လည်း ယင်းစကားပင်ဖြစ်သည်။

ယေရှုရှင်သည် တပည့်တော်တို့ကိုခေါ်ယူစုရုံးစေပြီး ကိုယ်တော်၏ သွန်သင်ချက်စကားကို အထိရောက်ဆုံးပြုလုပ်ခဲ့သည်။ ကိုယ်တော်က တစ်ပါး အမျိုးသားအုပ်ချုပ်ရေးသမားများသည် မိမိတို့အကျိုးအတွက် တန်ခိုးအာဏာ ယူကြသည်။ သို့သော် ဘုရားသခင်၏နိုင်ငံတော်၌ အာဏာတန်ခိုးသည် မဂင်္လာကောင်းချီးအတွက်သာဖြစ်စေရပါမည်။ ယေရှုရှင်သည် ဘုရားသခင်၏ နိုင်ငံတော်မှ ဘုရင်မင်းကြီးတစ်ပါးကဲ့သို့ ဦးဆောင်မှုပြုတော်မူသည်။ ကိုယ်တော် သည် မိမိအသက်ကိုစွန့်ပြီးအသေခံသည်မှာ ကိုယ်တော်နောက်တော်လိုက်နေ သူများမကြားချင်ဆုံးသောစကားဖြစ်သည်။

ခရစ်ယာန်ဟူသည် သူတစ်ပါး၏အစေခံဖြစ်ရမည်ဟူသောစကားသည် မည်သည့်အဓိပ္ဋာယ်ရှိသနည်း။ သင့်အနေဖြင့် နေ့စဉ်ယင်းကဲ့သို့ မည်သို့ လုပ်ဆောင်နေသနည်း။