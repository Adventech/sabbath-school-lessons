---
title:  ထိမ်းမြားမဂင်္လာအတွက်ဘုရားရှင်၏အကြံတော်
date:   18/08/2024
---

`မာ၊ ၁ဝး၁-၁၂ ကို က၊ ၁း၂ရ နှင့် က၊ ၂း၂၄ ကိုတွဲ၍ဖတ်ပါ။ လင်မယားကွဲခြင်းအကြောင်းနှင့်ဆိုင်သော မေးခွန်းမေးလာသောဖာရိရှဲတို့၏ ဆင်ထားသောထောင်ချောက်သည် မည်သို့ရှိသနည်း။ ယေရှုရှင်အနေဖြင့် မည်သည့်သင်ခန်းစာကိုသွန်သင်၍ ပြန်လည်ပြောကြားထားသနည်း။`

ဖော်ပြသောကိစ္စအရ ဖာရိရှဲတို့သည် လင်မယားကွာရှင်းခြင်းအကြောင်း နှင့်ဆိုင်သောဥပဒေ၌ လူတစ်ယောက်သည် မိမိ၏မယားနှင့်ကွာရှင်းခွင့်ရှိပါ သလားဟု မေးခွန်းထုတ်သည်။ ဖာရိရှဲအချို့တို့သည် လင်မယားကွာရှင်းခြင်း ကို တရားဝင်ဟုလက်ခံသည်။ မေးခွန်းသည် အစွန်းနှစ်ဖက်ရောက်နေသည်။ ရှမ္မ (shammai) ကျောင်းတော်၌ လင်မယားကွာရှင်းခြင်းကို တင်းကျပ်ထားပြီး ဟိလေလယ (Hillel) ကျောင်းတော်တွင်မူ ပို၍သက်ညှာလျော့ပေါ့ထားသည်။ ရှမ္မကျောင်းတွင် သားသမီးမထွန်းကားနိုင်ခြင်း၊ ငွေကြေးဥစ္စာဖြင့် မထောက်ပံ့ခြင်း၊ စိတ်ထိခိုက်စေခြင်း၊ သစ္စာမရှိခြင်းများတို့ကြောင့် ကွာရှင်းချင်းပေးထားသည်။ ဟိလေလကျောင်း၌ မည်သည့်ကိစ္စကြောင့်မဆို ကွာရှင်းခွင့်ပေးထားသည်။ ကွာရှင်းခြင်းအတွက် ဆောင်ရွက်ရမည့်အဆင့်ဆင့်ကိုမူ ပို၍များပြီး အချိန်ပို၍ လည်းကြာတတ်သည်။

သို့ဖြစ်သောကြောင့် ယေရှုရှင်ကို လင်မယားကွာရှင်းခြင်းကိစ္စသည် လက်ခံနိုင်သည်မခံနိုင်သည်ကို မေးလာခြင်းဖြစ်သည်။ မေးခွန်း၏နောက်ကွယ် ၌ ယေရှုရှင်ကိုထောင်ချောက်ဆင်ပြီး ဟေရုဒ်မင်းနှင့်ပြဿနာဖြစ်စေရန် ချောက်တွန်းသည်။ ဟေရုဒ်အန္တိပသည် ယော်ဒန်အရှေ့ပိုင်းဒေသကို အုပ်စိုး ရသောအခွင့်ပြုထားသည်။ သူ၏မယားကိုကွာ၍ ဟေရောဒိနှင့်ပေါင်းနေသည်။ ဟေရောဒိသည် သူ၏ညီအစ်ကိုမိန်းမဖြစ်ခဲ့သည်။ ဟေရုဒ်အန္တိပသည် နှစ်ခြင်း ဆရာယောဟန်၏ဦးခေါင်းကို ဖြတ်ရခြင်းအကြောင်းသည်လည်း ညီအစ်ကို ၏မယားကို ပြန်ယူထားသောကိစ္စကြောင့် ဟေရုဒ်အန္တိပကို ရဲရဲတင်းတင်း ပြောဆိုခဲ့မှုကြောင့်ဖြစ်သည် (မဿဲ၊ ၁၄း၁-၁၂)။

ယေရှုရှင်သည် ဖာရိရှဲတို့၏မေးခွန်းကို ပါးနပ်စွာမေးခွန်းဖြင့် တုံ့ပြန်ခဲ့သည်။ မောရှေ၏ကျမ်း၌ မည်သို့ပညတ်ထားကြောင်းကိုမေးသည်။ ယင်းမေးခွန်းနှင့်ပတ်သက်၍ ဖာရိရှဲတို့၏အဖြေမှာ တရားဟော၊ ၂၄း၁-၄ ၌ ဖော်ပြချက်အရ ကွာရှင်းပြီးနောက်ပြန်လည်လက်ထပ်ခြင်းအကြောင်းကို ထိုသူများကအထောက်အထားပြကြသည်။ မောရှေခေတ်အချိန်အခါမှာပင် ဣသရေလလူများ လင်မယားကွာရှင်းခြင်းကို ကျင့်သုံးကြသည်။ ပြဿနာ ပြဌာန်းချက်ကို တရားဟော၊ ၂၄ ၌ဖော်ပြကြသည်မှာ အမျိုးသမီးများကို ကာကွယ်ပေးရန်အတွက်ဖြစ်သည်။ သို့သော် ယေရှုရှင်အချိန်ရောက်သောအခါ ဟိလေလ၏ကျောင်း၌ ထိုကွာရှင်းပြတ်စဲခြင်းကိစ္စကို မည်သည့်အကြောင်းကြောင့် မဆို ကွာရှင်းခွင့်ရှိသည်ဟု သွန်သင်လာသည်။ ထိုကြောင့် အမျိုးသမီးကို ကာကွယ်ပေးသောဥပဒေသည် အလိုလိုပျက်ပြယ်သွားသောသဘောဖြစ်သည်။

တရားဟော၊ ၂၄ ၌ ရေးထားသောပညတ်ချက်အကြောင်းကို အပြန် အလှန်အငြင်းပွားနေမည့်အစား ယေရှုရှင်သည် နဂိုမူလဘုရားရှင်၏ပေါင်းစပ် ထိမ်းမြားပေးခဲ့သည့်အကြောင်းကို ပြန်ပြောသည်။ က၊ ၁ နှင့် ၂ ၌ ကမ္ဘာဦး၌ ဘုရားရှင်သည် လူယောက်ျားနှင့် လူမိန်းမတစ်ဦးစီကိုသာ ဖန်ဆင်း ပေးခဲ့သည် (က၊ ၁း၂၇)။ ထိုနောက်မှာ ပေါင်းစပ်ပေးသည် (က၊ ၂း၂၄)။ ယောက်ျားသည် ကိုယ့်မိဘကိုစွန့်၍ မယား၌မှီဝဲသဖြင့် ထိုသူနှစ်ဦးတို့သည် တစ်သားတစ်ကိုယ်တည်းဖြစ်ကြလိမ့်မည်။ ယင်းခံယူချက်ကို ယေရှုရှင်သည် အတည်ပြုပြီး ထိမ်းမြားခြင်းကိုချုပ်ထားပေးသည်။ ဘုရားသခင်ပေါင်းဖက်၍ ထမ်းပိုးတင်တော်မူသောအရာကို လူမခွဲမခွာစေနှင့်။

သင်၏နေရာ၌ လူတို့သည် လင်မယားထိမ်းမြားခြင်းကို မည်သို့ သဘောထားသနည်း။ မည်သို့ခိုင်မြဲအောင်ဆောင်ရွက်ကြသနည်း။ လင်မယား ခြင်းကွဲနေသူများကို သင်မည်သို့ကူညီပေးခဲ့သနည်း။