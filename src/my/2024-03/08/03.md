---
title:  ယေရှုနှင့်ကလေးသူငယ်များ
date:   19/08/2024
---

`မာ၊ ၁ဝး၁၃-၁၆ ကိုဖတ်ပါ။ ယေရှုသည် မိမိထံသို့ခေါ်ဆောင် လာသောကလေးသူငယ်များကို မည်သို့ပြုသနည်း။`

ရှေးခေတ်ကာလ၌ သားသမီးများကို အလွန်လိုချင်သည်။ ကလေး မွေးဖွားလာခြင်းနှင့် ကလေးဘဝသည် သိပ်မလွယ်ကူလှပါ။ ခေတ်မီဆေးဝါး မရှိ၊ မီးဖွားရသောမိခင်၏အသက်အန္တရာယ်၊ မွေးကင်းစကလေးငယ်၏အဆင်သင့် ကြီးထွားလာရမည့်အရေးသည် ခက်ခဲလှပါသည်။ လူမျိုးဓလေ့မျိုးစုံရှိနေသည်၌ ဓလေ့ယုံကြည်မှုများစွာကို ရင်ဆိုင်ကြီးပြင်းကြရသည်။ သူတစ်ပါးကို မကောင်းကြံ ပြုစားခြင်းများကိုကာကွယ်ရန် အဆောင်များထားသည့်ဓလေ့လည်းရှိခဲ့သည်။

ကလေးငယ်ကို ပြုစုပျိုးထောင်လိုသောစိတ်ပြင်းပြနေသော်လည်း ပတ်ဝန်းကျင်ဆက်ဆံရေးသဘောအရ ကျွန်ဖြစ်နေခြင်း (ဂလာတိ၊ ၄း၁၊ ၂) ဟေလသနှင့်ရောမယဉ်ကျေးမှုရောပြွမ်းနေသောခေတ်၌ မွေးဖွားလာသောလူ၊ ကလေးတစ်ယောက်သည် ကိုယ်ခန္ဓာအဂင်္ါပုံစံမကျလျှင် သတ်ပစ်ကြသည်။ ရေထဲမြစ်ထဲသို့ပစ်ချပစ်သည်။ ယောက်ျားလေးကို မိန်းကလေးထက်ပို၍တန်ဖိုး ထားကြသည်။ အချို့မွေးလာသောမိန်းကလေးကို အစာမကျွေး၊ ရေမတိုက်ဘဲ သေအောင်စွန့်ပစ်ထားတတ်သည်။ ထိုအချိန်ကာလတွင် စွန့်ပစ်ခံရသော မိန်းကလေးကို ကယ်ဆယ်သူများအနေဖြင့် ကျွန်အဖြစ်မွေးမြူထားရန် သဘော ထားကြသည်။

မာ၊ ၉ ၌ ခရစ်တော်ရှင်သည် တပည့်တော်တို့ကို သွန်သင်သော ဘုရားသခင်၏နိုင်ငံတော်ဝင်စားရန် ကလေးငယ်တစ်ယောက်လိုဖြစ်ရမည်ဟူသော အချက်ကို နားလည်ကြပါ (မာ၊ ၉း၃၃-၃၇)။ ထိုကြောင့် ယေရှုရှင်အထံတော် သို့ ကလေးသူငယ်များကိုခေါ်လာ၍ ကောင်းချီးပေးစေရန်လာသောအခါ တပည့်တော်တို့တားမြစ်ကြသည်။ မတော် ယေရှုရှင်သည် ယင်းကဲ့သို့ အသေးအမွှားကိစ္စအတွက် အချိန်ကုန်မခံဟု ထင်ကောင်းထင်ကြလိမ့်မည်။

သူတို့၏အထင်သည် မှားယွင်းနေသည်။ ယေရှုရှင်သည် ယင်းသို့ မဟုတ်ဘဲ၊ ကလေးသူငယ်တို့ကို တားဆီးသောသူများအပေါ်သို့ပင် အပြစ် ဆိုခဲ့သည်။

တပည့်တော်တို့ကို သူငယ်တော်ကလေးများအား မတားဆီးကြပါရန် သတိပေးခဲ့သည်။ အဘယ်ကြောင့်နည်း။ အကြောင်းမှာ ဘုရားသခင်၏နိုင်ငံ တော်သည် သူတို့၏နိုင်ငံတော်ပင်ဖြစ်သည်။ ကောင်းကင်နိုင်ငံတော်ကို လိုချင်သူ မည်သူမဆို ကလေးသူငယ်ကဲ့သို့ဖြစ်ရမည်၊ ရိုးသားရမည်၊ ဘုရားရှင်ကို ကိုးစားယုံကြည်တတ်သူဖြစ်ရမည်။

ခရစ်တော်၏စာရိတ္တနှင့် မညီသောအမူအရာဖြင့် ယေရှုရှင်အကြောင်း ကို မှားယွင်းစွာမဖော်ပြပါနှင့်။ သင်၏အေးစက်၍မာကျောသောသဘောဖြင့် မည်သည့်သူငယ်တစ်ဦးတစ်ယောက်ကိုမျှ မထွက်သွားစေပါနှင့်။ ဘာသာရေးနှင့် ဆိုင်သောယုံကြည်ခြင်းသည် ကလေးသူငယ်များနားမလည်နိုင်၊ သို့မဟုတ် ကလေးဘဝ၌ ခရစ်တော်ကိုလက်ခံရရှိရန် မလိုအပ်ဟူ၍ ကလေးများ ထံမပြောပါစေနှင့်။ ယေရှုကိုယုံကြည်ခြင်းသည် ပျော်စရာမကောင်း၊ ကလေး ဘဝ၏လွတ်လပ်ပျော်ရွှင်မှုများကို လက်လွတ်ခံရမည်ဆိုသည့် မှားယွင်းသော ခံယူချက်ကိုလည်း မပြောမိပါစေနှင့်။ မသက်ရောက်စေနှင့်။ - Ellen G. White, _The Ministry of Healing_, pp. 43, 44.

သင့်ဝန်းကျင်ရှိကလေးများရှေ့၌ ယေရှုရှင်ကို မည်သို့သာ၍ကောင်းမြတ် ကြောင်းကိုပြသနိုင်မည်နည်း။