---
title:  သင်၌အဘယ်သို့ပြုစေလိုသနည်း။
date:   22/08/2024
---

`မာ၊ ၁ဝး၄၆-၅၂ ကိုဖတ်ပါ။ ယေရှုရှင်လမ်း၌ဖြတ်သွားစဉ် ဗာတိမဲ သည် မည်သို့ပြုလုပ်သနည်း။`

ရှင်မာကုခရစ်ဝင်ကျမ်းတွင် မှတ်တမ်းပြုထားသောအချက်အရ ထူးခြား ချက်အနည်းငယ်မျှပါရှိသည်။ ယေရှုရှင်သည် လူတို့ကိုသတင်းမပေါက်ကြား စေရန် နိမိတ်လက္ခဏာမြင်ရသည်ကို နှုတ်ဆိတ်ထားရန်မှာကြားတော်မူသည်။ ထိုအကြောင်းအရာ၌ ကိုယ်တော်သည် ယေရိခေါမြို့မှထွက်ခွာလာချိန် မျက်စိ ကန်းသူတစ်ဦးသည် လမ်းဘေး၌တောင်းစားနေသည်။ နာဇရက်မြို့သားယေရှု အကြောင်းကိုကြားနေရ၍ စတင်အော်ခေါ်အကူအညီတောင်းတော့သည်။ “ယေရှု၊ ဒါဝိဒ်၏သားတော်၊ အကျွန်ုပ်ကိုသနားတော်မူပါ” (မာ၊ ၁ဝး၄၇)။ ဖော်ပြခဲ့သောအကြောင်းတွင် ရှင်မာကုက လူထုကြီးသည် အကူအညီတောင်း ခံနေသောသူတောင်းစား၏အသံကို တိတ်ဆိတ်သွားအောင်မလုပ်နိုင်ပါ။

ဗာတိမဲသည် ပို၍ပို၍ကျယ်လောင်စွာအော်ဟစ်အကူအညီတောင်းခံ တော့သည်။ ဒါဝိဒ်၏သားတော် အကျွန်ုပ်ကိုသနားတော်မူပါ” (မာ၊ ၁ဝး၄၈)။ သူ၏စကားလုံးတို့သည် ယုံကြည်ခြင်းပါလျက် တောင်းပန်နေသောစကားများ ဖြစ်သည်။ ယေရှုကိုမေရှိယဟုယုံကြည်လျက် သူ့အားကုသပေးနိုင်ကြောင်းကို ယုံကြည်ခြင်းရှိသည်။ “ဒါဝိဒ်၏သားတော်” ဟုချီးမြှောက်ခေါ်ဆိုသောစကားမှာ ယေရှုရှင်၏အချိန်အခါ၌ ခံယူချက်နှစ်မျိုးရှိသည်။ (၁) ဣသရေလတို့၏ ရာဇပလ္လင်ကို ပြန်လည်ထူထောင်သောဘုရင် (ဟေရှာ၊ ၁၁။ ယေရမိ၊ ၂၃း၅၊ ၆။ ယေရမိ၊ ၃၃း၁၅၊ ယေဇကျေလ၊ ၃၄း၂၃၊ ၂၄။ ယေဇကျေလ၊ ၃ရး၂၄။ မိက္ခာ၊ ၅း၂-၄။ ဇာခရိ၊ ၃း၈။ ဇာခရိ၊ ၆း၁၂)။ (၂) ထိုသို့သောပုဂ္ဂိုလ်မျိုးသည် ရောဂါပျောက်ကင်းစေသူ၊ မကောင်းဆိုးဝါးကို နှင်ထုတ်သူ (ပယောဂဆရာ) ဟု သတ်မှတ်သည်။

ယေရှုရှင်သည် ခြေလှမ်းနေသည်ကိုရပ်တန့်ပြီး မျက်စိမမြင်သော သူကိုခေါ်လာရန် မိန့်တော်မူခဲ့သည်။ ထင်ရှားလှသောအမူအရာ၌ မျက်စိ မမြင်သူသည် မိမိ၏ဝတ်ရုံကိုချွတ်၍ပုံချပြီး ယေရှုရှင်၏ခြေတော်ရင်းသို့ ရောက်လာခဲ့သည်။ ယေရှုရှင်၏အချိန်အခါ၌ မျက်စိမမြင်သောသူကို အောက်တန်းအကျဆုံးလူများဟု သတ်မှတ်ကြသည်။ မုဆိုးမနှင့်မိဘမဲ့များနှင့် အတူနေရသည်။ သီးသန့်စွန့်ပစ်ခြင်းခံရသောသူများဖြစ်ကြသည်။ လူတို့ ဝတ်ဆင်သောဝတ်ရုံသည် လူကိုလုံခြုံစေရန်အတွက်ဖြစ်သည်။ ထိုဝတ်ရုံကို ချွတ်ချပစ်ခြင်း၏သဘောမှာ ယေရှုရှင်သည် သူ့အားကုစားပေးနိုင်ကြောင်းကို ယုံကြည်ကြောင်းပြသည်။

ယေရှုရှင်သည် အလျှင်းစိတ်ပျက်ခြင်းမရှိ။ ကိုယ်တော်၏အထံတော် သို့ အကူအညီရယူလိုသူတိုင်းရောက်လာလျှင် လိုချင်သောအရာကို ရရှိစမြဲ ဖြစ်သည်။ ယေရှုရှင်သည် ထိုသူကိုမေးသောမေးခွန်းမှာ ယာကုပ်နှင့်ယောဟန် ကို မေးသောမေးခွန်းနှင့်အတူတူပင်ဖြစ်သည်။ မာကု၊ ၁ဝး၃၆ ၌ “သင်၌ အဘယ်သို့ပြုစေလိုသနည်းဟူ၍ဖြစ်သည် (မာကု၊ ၁ဝး၅၁)။ မျက်မမြင်သူ သည် ဆိုင်းတွခြင်းမရှိ၊ အမြင်အာရုံရရှိရန်တောင်းဆိုသည်။ ချက်ချင်းပင် ထိုသူ၏မျက်စိသည် ပြန်၍ပွင့်လင်းလာတော့သည်။ မျက်မမြင်ခဲ့သောသူသည် ယေရှုရှင်၏သွားရာလမ်းအတိုင်း အနောက်မှလိုက်နေတော့သည်။

ထိုအကြောင်းအရာသည် မာကုခရစ်ဝင်ကျမ်း၌ တပည့်တော်ဖြစ်ခြင်း အပိုင်းကို ပြည့်စုံအဆုံးသတ်ပေးသည်။ မာကု၊ ၈း၂၂-၂၆ ၌ မျက်မမြင်သူကို မျက်စိပြန်၍မြင်တွေ့စေခြင်းအကြောင်းဖြင့် အဆုံးသတ်ပေးသွားသည်။ အကြောင်း အရာနှစ်ခုလုံးသည် တပည့်တော်ဖြစ်လာခြင်းအကြောင်း၌ ကမ္ဘာကြီးကို အသစ် သောအမြင်မျိုးဖြင့် မြင်တွေ့သွားစေပါသည်။ တစ်ခါတစ်ရံ ပထမပိုင်း၌ ကောင်းစွာမရှင်းမလင်းဖြစ်ရသော်လည်း ယေရှုရှင်နောက်သို့ ဆက်လက် လိုက်သွားရမည့်သင်ခန်းစာကို သင်ပြပေးထားသည်။

သင့်အနေဖြင့် မည်သို့သောနည်းဖြင့် ယေရှုရှင်၊ ဒါဝိဒ်၏သားတော် အကျွန်ုပ်ကိုသနားတော်မူပါဟု သင်အော်ဟစ်အကူအညီတောင်းဖူးပါသနည်း။ မည်သို့ဖြစ်လာ၍ သင်ကိုယ်တိုင်မည်သည့်သင်ခန်းစာကိုရရှိဖူးသနည်း။