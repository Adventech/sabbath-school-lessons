---
title:  တပည့်တော်တို့ကိုသွန်သင်ခြင်း အပိုင်း (၂)
date:   17/08/2024
---

### ဖတ်ရန်ကျမ်းချက်များ။
မာ၊ ၁ဝ။ က၊ ၁း၂၇။ က၊ ၂း၂၄။ ဂလာတိ၊ ၄း၁၊ ၂။ ရောမ၊ ၆း၁-၁၁။ ဟေရှာ၊ ၁၁း၁-၁၆။

> <p>အလွတ်ကျမ်းချက်</p>
> “အကြောင်းမူကား၊ လူသားသည် သူတစ်ပါးကိုစေစားခြင်း ငှာမလာ၊ သူတစ်ပါးအစေကိုခံခြင်းငှာလည်းကောင်း၊ မိမိအသက်ကို စွန့်၍ လူများကိုရွေးခြင်းငှာလည်းကောင်း၊ ကြွလာသတည်းဟု မိန့်တော်မူ၏” (မာကု၊ ၁ဝး၄၅)။

ယခုအပတ် မာ၊ ၁ဝ ကိုလေ့လာရပါမည်။ အထူးသဖြင့် ယေရှုရှင် သည် တပည့်တော်များအားကပ်တိုင်အတွက်ပြင်ဆင်မှုပြုရန် သွန်သင်ထားပေး သောသင်ခန်းစာဖြစ်သည်။ အခန်းတစ်ခန်းလုံး၏ထက်ဝက်မှာ တပည့်တော် များ၏အကြောင်းများသာရေးထားပြီး ကျန်အပိုင်းမှာ တပည့်တော်ဖြစ်ခြင်း၏ အရေးကြီးပုံကို ယေရှုနှင့်ပတ်သက်လာသူများ၏ရှုထောင့်မှ ရေးသားပေးထား သည်။ ဖာရိရှဲတို့သည် ကိုယ်တော်နှင့်လာ၍ အချေအတင်စကားများပြော ကြသည်။ လင်မယားကွဲခြင်းကိစ္စနှင့်ပတ်သက်၍ အငြင်းပွားကြသည်။ မိဘတို့သည် သားသမီးများကိုခေါ်လာပြီး ယေရှုရှင်မှကောင်းချီးပေးရန် တောင်းဆိုကြသည်။ လူကုံထံတစ်ဦးသည် ကိုယ်တော်ထံရောက်လာ၍ ထာဝရ အသက်အကြောင်းကို မေးမြန်းတောင်းဆိုခဲ့သည်။ မျက်ကန်းတစ်ဦးကလည်း စက္ခုအမြင်ရရှိရန်တောင်းဆိုခဲ့သည်။

ရှင်မာကုကျမ်း၌ ယခုအခန်းကြီးသည် ယေရှုရှင်နောက်လိုက်ခြင်း အဓိပ္ဋာယ်အလွန်အရေးကြီးကြောင်းကို သွန်သင်ထားသည်။ ယနေ့နေထိုင် အသက်ရှင်စဉ် အိမ်ထောင်ပြုသားသမီးမွေးဖွားခြင်း၊ ချမ်းသာကြွယ်ဝအောင် ကြိုးစားခြင်းနှင့် ယေရှုရှင်၏နောက်တော်လိုက်ခြင်းအကျိုးရလဒ်တန်ဖိုးများကို နားလည်စေမည်။ မျက်မမြင်သူဒုတိယတစ်ယောက်ကို ကုသပေးခြင်းအကြောင်း လည်း ထပ်၍ပါဝင်လာသည်။ မာ၊ ၁ဝး၄၆- ၅၂ ကို မာ၊ ၈း၂၂-၂၆ နှင့်နှိုင်းယှဉ်လေ့လာပါ။ ယေရှုရှင်၏နောက်တော်လိုက်ခြင်း၏ပေးဆပ်မှုနှင့် အကျိုးရလဒ်များကို ရှင်းလင်းစွာပုံဖော်ထားသည်။

လွန်ခဲ့သောနှစ် ၂,ဝဝဝ မှ ခရစ်တော်၏နောက်တော်လိုက်ခဲ့သော တပည့်တော်များနှင့် ၂၁ ရာစုယခုအချိန် ခရစ်တော်နောက်လိုက်သောတပည့် တော်များအတွက် စိန်ခေါ်ချက်သင်ခန်းစာဖြစ်၍ အဆင်သင့်ပြင်ဆင်ထားနိုင်ရန် အတွက်ဖြစ်သည်။