---
title:  လေဝိကိုခေါ်တော်မူခြင်းနှင့်အစာရှောင်ခြင်း၏အမေးအဖြေ
date:   15/07/2024
---

`မာ၊ ၂း၁၃-၂၂ ကိုဖတ်ပါ။ အာလဖဲ၏သားလေဝိသည် မည်သည့် အလုပ်ကိုလုပ်ကိုင်သနည်း။ အဘယ်ကြောင့်တပည့်တော်ဖြစ်လာရန် ကန့်ကွက်မှု ရှိသနည်း။`

ယေရှုရှင်လောကကမ္ဘာပေါ်၌ လှုပ်ရှားသွားလာစဉ် အခွန်ခံသူများသည် ရောမအစိုးရ၏ကိုယ်စားလှယ်ဝန်ထမ်းများဖြစ်ကြသည်။ ယုဒပြည်အတွင်း ယုဒလူတို့အမြင်ကပ်ကြည့်မရခြင်းခံနေရသူများဖြစ်ကြသည်။ အဘယ်ကြောင့် ဆိုသော် သူတို့သည် သတ်မှတ်ထားသောအခွန်နှုန်းထက်ပိုကောက်ပြီး လူချမ်းသာ များဖြစ်လာကြသည်။ ဂျူးလူမျိုးများပြုစုသော တိုဟို ရောသ်မိရှန (Mishnah Tractate Tohoroth) ကျမ်း၌ရေးထားချက်ကိုဖတ်ပါ။ “အခွန်ခံများအိမ်ထဲ ဝင်လာလျှင် (အိမ်အတွင်းရှိပစ္စည်းများအားလုံးလူအပါညစ်ညူးသွားသည်” ဟု ဆိုထားသည်။

သို့ဖြစ်၍ ကျမ်းတတ်တို့၏ထောက်ခံခြင်းမခံရသောအကြောင်းမှာ ထူးဆန်း၍နေသည်မဟုတ်ပါ။ “အဘယ်ကြောင့်အခွန်ခံနှင့်အပြစ်သားများတို့ နှင့်အတူ စားသောက်ရသနည်း။”

ယေရှုရှင်သည် သူတို့၏မေးခွန်းကို မည်သို့တုံ့ပြန်သနည်း။ ကိုယ်တော် မငြင်းပါ။ မငြင်းသည့်အပြင် သူတို့၏ခေါင်းပေါ်သို့မီးခဲလေးကိုတင်ပေးလိုက် ပုံမှာ၊ ကျန်းမာသောသူသည် ဆေးဆရာမလို၊ ဖျားနာသူသာဆရာဝန်လိုအပ် သည်။ ကိုယ်တော်သည် ဝိညာဉ်ရေးကုသသူဆရာဝန်ဖြစ်ကြောင်း အပြစ်ကို ကုသပေးသူဖြစ်ကြောင်း မိမိကိုယ်ကိုပြသခဲ့သည်။ ဖျားနာလျက်ရှိသောစိတ် ဝိညာဉ်များကိုကုစားပေးသူဖြစ်သည်။ ဆရာဝန်သည် ဖျားနာသူများထံသွားရ မည်မဟုတ်လော။

မာ၊ ၂း၁၈-၂၂ သည် အသစ်သောအကြောင်းအရာတစ်မျိုးကို ဖော်ပြ ပြန်သည်။ ဖော်ပြသည့်အကြောင်းအရာငါးခုမှ ဗဟိုပြုထားသောအကြောင်းအရာ ဖြစ်သည်။ အပြန်အလှန်တိုက်လှန်ရသောပွဲလည်းဖြစ်သည်။ လေဝိ၏အိမ်၌ စားပွဲကျင်းပသောအခါမှာ ကိုယ်တော်သည် အပြစ်ပြောခံခဲ့ရသည်။ တစ်ဆက် တည်းမှာပင် အစာရှောင်ခြင်းအကြောင်းနှင့်ဆိုင်သောမေးခွန်းလည်းပါဝင်လာသည်။ နှစ်ခြင်းဆရာယောဟန်နှင့် ဘာသာရေးခေါင်းဆောင်ဖာရိရှဲများအစာရှောင်ခြင်း ကိုပြုကြသော်လည်း ယေရှု၏တပည့်တော်များသည် အဘယ်ကြောင့်အစာ မရှောင်ကြသနည်းဟူသောမေးခွန်းပင်ဖြစ်သည်။ ယေရှုရှင်သည် ယင်းမေးခွန်း ကို ဥပမာပုံဆောင်၍နှိုင်းယှဉ်ပြကာ တုံ့ပြန်ပြောဆိုခဲ့သည်။ မဂင်္လာပွဲကျင်းပ သောနေရာ၌ အစာရှောင်ခြင်းကို ဧည့်သည်များပြုလုပ်လေ့မရှိပါ။ သို့သော် ယေရှုရှင်သည် သတို့သားအားဖမ်းသွားပြီး ကပ်တိုင်ပေါ်၌တင်၍ သတ်မည့် အချိန်ရောက်လာမည်။ ထိုအချိန်၌ အစာရှောင်ခြင်းအတွက် အချိန်များစွာ ရှိလိမ့်မည်ဟု ကြိုတင်ဟောကြားပေးသည်။

ယေရှုသည် ဥပမာနှစ်ခုကိုပုံဆောင်၍ ဆက်လက်သွန်သင်ကာ ဘာသာရေးခေါင်းဆောင်များကို သတိပေးပြောကြားခဲ့သည်။ အဝတ်ဟောင်းကို အဝတ်သစ်နှင့်မဖာမချုပ်ရ၊ စပျစ်ရည်ဘူးအဟောင်းကို စပျစ်ရည်အသစ်မထည့်ရ ဟူသောပုံပမာဖြစ်သည်။ ခရစ်တော်၏သွန်သင်ခြင်းနည်းနှင့် ဘာသာရေး ခေါင်းဆောင်တို့၏သွန်သင်ပုံကွာခြားလှပါသည်။ သခင်ခရစ်တော်သွန်သင်ပုံမှာ အလွန်စိတ်ဝင်စားဖွယ်ကောင်းလှသည်။ ဘာသာရေးဆရာတို့သွန်သင်သော နည်းလမ်းသည် ပျက်စီးခြင်းကိုသက်ရောက်စေသည်။ စစ်မှန်သောဘာသာ တရားပင်လျှင် အမှောင်ထုသို့ကျရောက်သွားနိုင်သည်။ လူတို့သတိမပြုမိလျှင် အန္တရာယ်အလွန်များလှသည်။

`ယနေ့ ယေရှုရှင်၏ခေတ်အချိန်ကကဲ့သို့ အခွန်ခံကို အထင်အမြင်သေး သောအကြည့်နှင့်ကြည့်သောသူ ဘယ်သူဖြစ်မည်နည်း။ ကျွန်ုပ်တို့၏ အတွေးအခေါ်ကို မည်သို့ပြုပြင်နိုင်မည်နည်း။`