---
title:  ဆက်လက်လေ့လာရန်
date:   19/07/2024
---

Ellen G. White, “Levi - Matthew,” pp. 272-280; and “The Sabbath,” pp. 281-289, in _The Desire of Ages_ ကိုဖတ်ပါ။

ဥပုသ်နေ့၌ အနာရောဂါကုသသင့်ပါသလားဟု မေးခွန်းထုတ်လာလျှင် “လူအချို့တို့က၊ ဥပုသ်နေ့၌ရောဂါကိုငြိမ်းစေအပ်သလောဟု ကိုယ်တော်၌ အပြစ်တင်ခွင့်ကိုရှာ၍မေးလျှောက်ကြ၏။ ကိုယ်တော်ကလည်း၊ မိမိ၌သိုး တစ်ကောင်တည်းရှိ၍ ထိုသိုးသည် ဥပုသ်နေ့၌တွင်းထဲသို့ကျလျှင် မဆွဲမတင်ဘဲ နေမည့်သူ တစ်စုံတစ်ယောက်မျှသင်တို့တွင်ရှိသလော။ လူသည် သိုးထက် အလွန်မြတ်ပေ၏။ ထိုကြောင့် ဥပုသ်နေ့၌ ကျေးဇူးပြုအပ်သည်ဟု ပြန်ပြော တော်မူ၏” (မဿဲ၊ ၁၂း၁ဝ-၁၂)။

ခရစ်တော်ကိုလာရောက်လေ့လာသူတို့သည် လူထုကြီးရှေ့၌ ကိုယ်တော် ၏စကားကို ပြန်၍မဖြေရဲကြပါ။ မိမိတို့အတွက်ပြဿနာဖြစ်မည်ကိုစိုးရိမ်ခြင်း ကြောင့်ဖြစ်သည်။ ကိုယ်တော်၏စကားများသည် အမှန်ပင်ဖြစ်ကြောင်းကို သူတို့သည် ကောင်းစွာသိကြသည်။ မိမိတို့၏ထုံးစံဓလေ့ကိုကာကွယ်ခြင်းထက် လူတစ်ဦးကိုဒုက္ခရောက်စေလိုသောသဘောရှိသည်။ တိရစ္ဆာန်ကိုတွင်းထဲထားလျှင် သခင်အတွက်ဆုံးရှုံးမှုဖြစ်သည့်အပြင် တိရစ္ဆာန်ကိုရက်စက်ရာကျသည်။ လူမျှ လောက်အသိမရှိသောတိရစ္ဆာန်ကို ကယ်တင်မည်ဆိုလျှင် တိရစ္ဆာန်ထက်မြတ် သောလူကို ဥပုသ်နေ့၌အဘယ်ကြောင့်မကူညီနိုင်မည်နည်း။ လူသည် ဘုရား၏ ပုံသဏ္ဍာန်တော်နှင့်အညီ ဖန်ဆင်းထားခြင်းခံရသည်။ အဆိုပါပုံပမာသည် မှားယွင်းသောဘာသာရေး၏လုပ်ဆောင်ချက်သဘောကို ဖော်ပြထားသည်။ လူတို့၏မူရင်းစိတ်ဓာတ်သည် မိမိကိုယ်ကို ဘုရားရှင်၏အထက်၌ ချီးမြှင့် လိုတတ်သည်။ သို့သော် နောက်ဆုံး၌ လူကိုတိရစ္ဆာန်ထက်နှိမ့်ကျသောနေရာ တွင်ထားချင်ကြသည်။ ဘာသာတရားတိုင်း ဘုရားသခင်၏အချုပ်အခြာ အုပ်စိုးခြင်းကိုဆန့်ကျင်သည့်အခါ ဖန်ဆင်းစကလူ၏ဘုန်းတန်ခိုးကိုလည်း ဆန့်ကျင်နှိမ့်ချကြသည်။ ယင်းဘုန်းတန်ခိုးကို ခရစ်တော်အားဖြင့် ပြန်လည် ရရှိနိုင်မည်ဖြစ်သည်။ မှားယွင်းသောဘာသာတရားသွန်သင်ချက်တိုင်း၌ လူသားတို့၏လိုအပ်ချက်၊ ဒုက္ခဆင်းရဲနှင့် အခွင့်အရေးကို အလေးမထား တတ်ပါ။ ဧဝံဂေလိတရားမှာ လူသားတို့၏တန်ဖိုးမည်မျှကြီးကြောင်းကို ခရစ်တော်၏အသွေးတော်နှင့်ဝယ်ယူထားသည်ဟု တင်စားဖော်ပြသည်။ လူတို့၏လိုချင်သောအရာကို ဘုရားရှင်ကိုယ်တိုင်ထပ်၍မိန့်တော်မူချက်၌ “လူသည် ရွှေစင်ထက်အဖိုးထိုက်မည်အကြောင်း၊ ဆင်းရဲသားသည် ဩဖိရရွှေကျောက်ထက် အဖိုးထိုက်မည်အကြောင်းငါပြုမည် (ဟေရှာ၊ ၁၃း၁၂)။” - Ellen G. White, _The Desire of Ages_, pp. 286, 287.