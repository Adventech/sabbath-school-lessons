---
title:  မဟာတိုက်လှန်ပွဲများ
date:   13/07/2024
---

### ဖတ်ရန်ကျမ်းချက်များ။
မာ၊ ၂း၁-၃း၆။ မိက္ခာ၊ ၆း၆-၈။ ၁ရာ၊ ၂၁း၁-၆။ မာ၊ ၃း၂ဝ-၃၅။ လုကာ၊ ၁၂း၅၃။ လုကာ၊ ၁၄း၂၆။

> <p>အလွတ်ကျမ်းချက်</p>
> “ထိုမှတစ်ပါး ဥပုသ်နေ့သည်လူအဖို့ဖြစ်၏။ လူသည် ဥပုသ် နေ့အဖို့ဖြစ်သည်မဟုတ်။ သို့ဖြစ်၍ လူသားသည် ဥပုသ်နေ့ကိုပင် အစိုးရသည်ဟုမိန့်တော်မူ၏” (မာကု၊ ၂း၂၇၊ ၂၈)။

မာ၊ ၂း၁-၃း၆ ၌ ယေရှုရှင်ပုံပမာ ၅ ခုပြောပြီး ဘာသာရေးခေါင်းဆောင် များ၏သွန်သင်ချက်များနှင့် ကွဲပြားခြားနားသည်။ ပုံပမာပေးသွန်သင်မှုတစ်ခုနှင့် တစ်ခုဆက်စပ်နေကြသည်။ နောက်ဆုံးပုံပမာသည် အားလုံးကိုခြုံငုံထားပြီး ပထမဆုံးပုံပမာနှင့် ပြန်လည်ဆက်နွှယ်သည်။ 					ပုံပမာတိုင်းသည်လည်း ယေရှုကိုရည်ညွှန်း၍ ကိုယ်တော်သည် မည်သူ မည်ဝါဖြစ်ကြောင်းဖော်ပြပေးသည်။ မာ၊ ၂း၁ဝ၊ ၁၇၊ ၂ဝ၊ ၂၈ ၌ အဆိုပါပုံပမာများကို ရေးသားညွှန်းဆိုသည်။ သင်ခန်းစာ၏တနဂင်္နွေ၊ တနလင်္ာ၊ အဂင်္ါတို့တွင် ယေရှုရှင်၏အမိန့်တော်စကားများကို နက်နဲစွာလေ့လာသွားရမည်။

မာ၊ ၃း၂ဝ-၃၅ သည် ဗုဒ္ဓဟူးနှင့်ကြာသပတေးနေ့သင်ခန်းစာကို ပြင်ဆင်ပေးသည်။

ခရစ်ဝင်ကျမ်းရေးသားသူ၏ ကြားညှပ်ထည့်ထားသောအရသာကလေး ကိုလည်း မြည်းစမ်းကြရအုံးမည်ဖြစ်သည်။ ထိုသို့အရသာရှိသော ကြားညှပ် အကြောင်းအရာကို မာကုခရစ်ဝင်ကျမ်း၌ အနည်းဆုံး ၆ ကြိမ်တွေ့ရှိနိုင်ပါသည်။ ရေးသားထားသောကိစ္စတိုင်း၌ ယေရှုရှင်၏အလွန်အရေးပါသော ဇာတိတော် အကြောင်းနှင့် မေရှိယအရှင်ဖြစ်တော်မူသောအကြောင်းကို ရေးသားထားသည်။ တပည့်တော်ဖြစ်ခြင်း၏သဘောသဘာဝအကြောင်းကို ရည်စူးရေးသား ထားသည်။

ယခုအပတ်ယေရှုရှင်၏အကြောင်းအချို့ကို ဖတ်ရှုလေ့လာပြီး သင်ခန်းစာ ယူကြရန်ဖြစ်သည်။