---
title:  ပူးတွဲရသပုံပမာ အပိုင်း (၂)
date:   18/07/2024
---

`မာ၊ ၃း၂ဝ၊ ၂၁ ကိုဖတ်ပါ။ ယေရှုရှင်၏မိသားစုကိုယ်တိုင် ကိုယ်တော် ကိုစိတ်မနှံ့သူဟု အဘယ်ကြောင့်ပြောရသနည်း။`

တစ်ဦးတစ်ယောက်ကို စိတ်မူမမှန်ဟုစွပ်စွဲခြင်းသည် အထူးသတိပြု ရမည်။ ယေရှုသည် သူ့ကိုယ်ကိုအန္တရာယ်ပေးနေသည့်အတွက် ထိုသို့စွပ်စွဲ ရခြင်းဖြစ်သည်။ ကိုယ်တော်သည် အချိန်တိုင်းအလုပ်ရှုပ်နေခဲ့၍ အစာစားရန် အချိန်ပင်မရှိ။ မနားမနေအလုပ်လုပ်သောကြောင့်ဖြစ်သည်။ ကိုယ်တော်သည် မိသားစုတို့နှင့်အမြဲမရှိဘဲ မိသားစုမှသူ့အားထိန်းချုပ်ရန် ကြိုးစားနေစဉ် ကျမ်းတတ်များကလည်း နတ်ဆိုးနှင့်ပေါင်းသင်းသည်ဟု စွပ်စွဲကြသည်။

အိမ်တွင်းရေးနှင့် အိမ်ပြင်၊ မိသားစုနှင့်အပြင်သူများ၏တူညီသော စွပ်စွဲချက်များလည်းရှိသည်။ ယေရှုရှင်၏မိသားစုကပင် ကျမ်းတတ်များစွပ်စွဲ သကဲ့သို့ ကိုယ်တော်ကိုစွပ်စွဲခဲ့သည်။ မိသားစုမှ သူ့အားစိတ်ဓာတ်မူမမှန်သူဟု ပြောသည်။ ကျမ်းတတ်များက သူ့အားနတ်ဆိုးအပေါင်းအဖော်ပြုဟုစွပ်စွဲသည်။

`မာ၊ ၃း၃၁-၃၅ ကိုဖတ်ပါ။ ယေရှု၏မိသားစုများက မည်သို့ ဖြစ်စေချင်၍ ကိုယ်တော်ကမည်သို့တုံ့ပြန်သနည်း။`

ဤအခြင်းအရာမှာထူးဆန်းသလိုဖြစ်သည်။ သင်ကိုယ်တိုင် သင်၏ အမေ၊ ညီအစ်ကိုများလာတွေ့လျှင် သင်လက်ခံတွေ့သင့်ပါသလား။ ပြဿနာမှာ ယင်းအချိန်၌ ယေရှု၏မိသားစုတို့သည် ဘုရားရှင်၏အလိုနှင့်မညီသောစိတ်မျိုး ရှိနေသည်။ ယေရှုရှင်သည် သမ္မာတရားနှင့်မိသားစု၏သဘောကို အဓိပ္ဋာယ် ဖွင့်ဆိုပြသည်။ ဘုရားရှင်၏အလိုတော်ကိုဆောင်သူတိုင်းသည် ကိုယ်တော်၏ ညီအစ်ကိုနှင့်မောင်နှမများပင်ဖြစ်ကြောင်းရှင်းပြသည်။ ကိုယ်တော်သည် ဘုရားရှင် ၏သားတော်ဖြစ်သည်အတိုင်း ဘုရားရှင်၏အလိုတော်နှင့်အညီ နေထိုင်သော သူမည်သည် ကိုယ်တော်၏မိသားစု၊ ကိုယ်တော်၏မိခင်ပင်ဖြစ်သည်။

အလားသဏ္ဍာန်တူသောအကြောင်းရင်းနှစ်ခုသည် နက်နဲခိုင်မာသော အကြောင်းရှိသည်။ စိတ်တွင်း၌ရှိသောအတွေးများအရ ယေရှုရှင်သည် အိမ်သား အချင်းချင်းစိတ်ဝမ်းကွဲနေလျှင် ထိုအိမ်သည်အဘယ်သို့တည်မြဲနိုင်မည်နည်း။ အပြင်ပန်းအဖြစ် သခင်ခရစ်တော်၏မိသားစုအိမ်ထောင်ကိုကြည့်မည်ဆိုလျှင် သူ၏အိမ်ထောင်သည် အချင်းချင်းစိတ်ဝမ်းကွဲနေသည်။ သို့သော်လည်း ယေရှုရှင် သည် မိသားစု၏စိတ်သဘောထားအမှန်ကို ပြန်၍သွန်သင်ပြသည်။ အိမ်ထောင် မိသားစုအစစ်အမှန်ဆိုရာ၌ ကိုယ်တော်နှင့်အတူ ဘုရားရှင်၏အလိုတော်ကို လုပ်ဆောင်သောသူတိုင်းကို မိသားစုဟုသဘောထားသည် (လု၊ ၁၂း၅၃။ လု၊ ၁၄း၂၆)။

ခရစ်ယာန်တို့၏ရာဇဝင်၌ ဆွေမျိုးတော်သူများနှင့် မိတ်ပျက်ကင်းကွာ တတ်ကြပါသည်။ ခက်ခဲသောအတွေ့အကြုံများရှိသည်။ မာကုခရစ်ဝင် ကျမ်း၌ရေးသားချက်အရ၊ ယေရှုရှင်သည် အိမ်ထောင်မိသားစုအခက်အခဲမျိုးကို ပြသသည်။ အထီးကျန်နေခြင်း၏နာကျင်မှုကိုနားလည်၍ နှစ်သိမ့်ပေးနိုင်သူ လည်းဖြစ်သည်။