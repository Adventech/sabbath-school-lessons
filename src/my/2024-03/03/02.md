---
title:  ခြေလက်သေသူကိုကုသခြင်း
date:   14/07/2024
---

`မာ၊ ၂း၁-၁၂ ကိုဖတ်ပါ။ ခြေလက်သေသူသည် ယေရှုရှင်ထံသို့ ယူဆောင်လာစဉ် မည်သည့်အရာကိုအလိုရှိနေသနည်း။ သူသည် မည်သည့် အရာကိုယေရှုထံမှရရှိသနည်း။`

ယင်းပုဂ္ဂိုလ်သည် ခြေလက်သေနေသည်။ သူ့မိတ်ဆွေလေးဦးမှ သူ့အား ယေရှုရှင်ထံတော်သို့ယူဆောင်လာခဲ့သည်။ အိမ်ခေါင်မိုးကိုဖောက်ပြီး သူ့ကို ယေရှုရှင်ရှိရာနေရာ ကိုယ်တော်၏ရှေ့သို့လျှောချပေးခဲ့သည်။ မာ၊ ၂း၅ ၏ မှတ်တမ်းအရ ယေရှုသည် သူတို့၏ယုံကြည်ခြင်းကိုမြင်တွေ့သည်။ ယုံကြည်ခြင်း ရှိကြောင်း မည်ကဲ့သို့တွေ့မြင်နိုင်ပါသနည်း။ မေတ္တာရှိခြင်းကဲ့သို့ပင် အမူအရာ၌ ပေါ်လာသည်။ မိတ်ဆွေများဝိုင်းဝန်းကူညီခြင်းဖြင့်ထင်ရှားနေသည်။

ထိုပုဂ္ဂိုလ်သည် ကိုယ်ကာယခွန်အားအမှန်လိုအပ်နေပါသည်။ ယေရှုရှင် ထံသို့ရောက်လာစဉ် ယေရှု၏နှုတ်တော်မှ ပထမဦးဆုံးထွက်သောစကားမှာ အပြစ်လွှတ်ခြင်းစကားတော်ပင်ဖြစ်သည်။ လူနာမှာမူ မည်သည့်စကားမျှပြောဆို ခြင်းမပြုပါ။ ဘာသာရေးခေါင်းဆောင်များသည် ယေရှုရှင်နှုတ်မှထွက်သော စကားကို အပြစ်ရှာနေကြသည်။ ကိုယ်တော်၏စကားတော်အား ဘုရားကို ရှုတ်ချသောစကားဟူ၍လည်းကောင်း၊ ဘုရားကိုစော်ကားသည်ဟူ၍လည်းကောင်း၊ ထိုစကားမျိုးသည် ဘုရားသာသုံးပိုင်သည်ဟူ၍လည်းကောင်း ပြစ်တင်ပြောဆို ကြသည်။

ယေရှုရှင်သည် အပြစ်ရှာနေသူများ၏အသိုက်အဝန်းအတွင်း ရောက်နေ ရ၍ အသေးအမွှားကိစ္စကို အကြီးအကျယ်အလုပ်ခံရသည်။ လူတစ်ယောက်၏ အပြစ်ကိုလွှတ်ငြိမ်းခွင့်ရှိပြီဟု ပြောသောစကားကိုစင်စစ်သတိပြုပါ။ ခြေလက် သေနေသူတစ်ဦးကို ထ၍လမ်းလျှောက်နိုင်အောင်ပြုသောယေရှုသည် လူ၏ အပြစ်ကိုလွှတ်ပိုင်သောတန်ခိုးမရှိဘဲနေမည်လား။ ကိုယ်တော်မှအပြစ်လွှတ်ပြီဟု ပြောသောစကားကို လက်တွေ့လမ်းထလျှောက်နေသူမှ အတည်ပြုပေးနေပါသည်။

`မာ၊ ၆း၆-၈ ကိုဖတ်ပါ။ ဖော်ပြပါကျမ်းချက်၌ ယေရှုရှင်နှင့် ဘာသာရေး ခေါင်းဆောင်များကွာခြားပုံမည်သို့ရှိသနည်း။`

ဘာသာရေးခေါင်းဆောင်တို့သည် တကယ်ဖြစ်နေသောအခြေအနေကို မမြင်တတ်ကြပါ။ တရားမျှတမှု၊ ကရုဏာနှင့် ထာဝရဘုရားရှေ့တော်၌ နှိမ့်ချ ခြင်းသဘောကို နားမလည်ကြပါ။ သူတို့၏နားလည်သောအသိကလေးဖြင့် အကြောက်အကန်ငြင်းကြသည်။ ဘုရားသခင်ထံမှလာသောသူဖြစ်ကြောင်းကို မျက်မြင်သက်သေများဖြင့်ပြသသော်လည်း သူတို့လက်မခံနိုင်ကြပါ။ သူတို့ စိတ်ထဲတွင်တွေးနေသည့်အရာများ ယေရှုရှင်သိကြောင်းကို ဖော်ပြ၍သော် လည်းကောင်း၊ ခြေလက်သေသောသူကို လမ်းလျှောက်စေ၍လည်းကောင်း၊ မငြင်းပယ်နိုင်သောသက်သေများပေးနေပါသော်လည်း ယေရှုအပေါ် သူတို့၏ အမြင်မပြောင်းလဲခဲ့ပါ။

`ထိုသူတို့ကျဆုံးခဲ့သောထောင်ချောက်နည်းတူ ကျွန်ုပ်တို့မကျဆုံးရအောင် မည်သို့ရှောင်ရှားနိုင်သနည်း။ ဘာသာရေးလုပ်ဆောင်နေရင်း ဘာသာရေး အစစ်အမှန်ပျောက်ဆုံးနေပါသလား (ယာကုပ်၊ ၁း၂၇)။`