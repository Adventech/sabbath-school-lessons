---
title:  ပူးတွဲရသပုံပမာ အပိုင်း (၁)
date:   17/07/2024
---

`မာ၊ ၃း၂ဝ-၃၅ ကိုဖတ်ပါ။ ရေးသားထားသောအကြောင်းအရာနှစ်ခု ၏ဆက်နွှယ်ပုံမည်သို့ရှိပါသနည်း။`

အထက်ပါအကြောင်းကို ရှင်မာကုမှာ ပူတွဲရသပုံပမာအဖြစ်ရေးသား ထားသည်။ ပထမအဖြစ်အပျက်ကိုစတင်ပြီးနောက် အဖြစ်အပျက်တစ်ခုမှ ဝင်လာနှောင့်ယှက်ကာ ပထမအကြောင်းအရာကို ဒုတိယအကြောင်းအရာမှ အဆုံးသတ်ပေးသည်။

ထင်ထင်ရှားရှားပေါ်ပေါ်လွင်လွင်ဖြစ်သောအကြောင်းမှာ ကိုယ်တော်၏ အမျိုးများသည် ကိုယ်တော်ကိုအရူးဟုသတ်မှတ်ကာ ဖမ်းဆီးရန်လာကြသည် (မာ၊ ၃း၂၁)။ အတွင်း၌ကြိတ်ကြံနေကြသောအကြံအစည်မှာ ကျမ်းတတ်တို့သည် ယေရှုကိုနတ်ဆိုးနှင့်ပေါင်း၍လုပ်စားသည်ဟု စွပ်စွဲပြီးဖမ်းဆီးရန်ကြံကြသည်။ (ယနေ့ကျွန်ုပ်တို့၏သင်ခန်းစာမှာ အတွင်းကြိတ်ကြံနေသောအကြောင်းကို လေ့လာ မည်ဖြစ်သည်။ မာ၊ ၃း၂၂-၃ဝ)။

မာ၊ ၃း၂၂ ၌ ကျမ်းတတ်တို့သည် ယေရှုရှင်ရောဂါများကို ကုသ ပျောက်ကင်းသည်အချက်ကို နတ်ဆိုးကြီးထံမှတန်ခိုးရယူသည်ဟု စွပ်စွဲကြသည်။ ယေရှုသည် အဆင့်မြင့်သောမေးခွန်းဖြင့် ပြန်၍တုံ့ပြန်ခဲ့သည်။ စာတန်ကို စာတန်မည်သို့နှင်ထုတ်မည်နည်း။ စာတန်သည် ဘယ်နည်းနှင့်မျှ မိမိကိုယ်ကို ပြန်၍ဆန့်ကျင်မည်မဟုတ်။ ယေရှုရှင်သည် နိုင်ငံ၊ အိမ်ထောင်နှင့် စာတန် ကိုယ်တိုင်ကွဲပြားခြင်းအကြောင်းကို လိပ်ပတ်လည်အောင်ပြောကြားခဲ့သည်။ ပေါင်းသင်းခြင်းရှိလျှင် အဘယ်သို့အချင်းချင်းနိုင်ထက်စီးနင်းလုပ်မည်နည်း။ မစည်းမလုံးရှိလျှင် သူ၏အလုပ်မည်သို့အောင်မြင်နိုင်မည်နည်း။ ယေရှုရှင် သည် စားပွဲ၌ထိုင်သောသူအပေါင်းတို့ကို ထပ်မံပြောဆိုသောစကားမှာ သူရဲကောင်း ၏အိမ်သို့ဝင်၍လုယူလိုလျှင် ဦးစွာထိုသူရဲကောင်းကို ကြိုးဖြင့်တုပ်ထားရမည်။ ကြိုးနှင့်မချည်ထားလျှင် လုယူ၍မရနိုင်။ ယင်းပုံပမာ၌ ယေရှုရှင်သည် မိမိ ကိုယ်ကိုသူခိုးဓားပြနေရာ၌ထားပြီး စာတန်၏အိမ်သို့ဝင်ရောက်သည့်ပုံစံကို ပြောပြသည်။ အမှောင်မင်းသားစာတန်ကို ချည်နှောင်ထားပြီးမှ အဖမ်းခံထား ရသောလူတို့ကိုလွှတ်ပေးသည်။

`မာ၊ ၃း၂၈-၃ဝ ကိုဖတ်ပါ။ ခွင့်လွှတ်၍မရသောအပြစ်သည် မည်သည့် အပြစ်ဖြစ်သနည်း။ အဓိပ္ဋာယ်မှာမည်သို့ရှိသနည်း။`

ခွင့်လွှတ်၍မရသောအပြစ်မှာ သန့်ရှင်းသောဝိညာဉ်တော်ဘုရားကို ပြစ်မှားသောအပြစ်ဖြစ်သည်။ သန့်ရှင်းသောဝိညာဉ်တော်၏လုပ်ဆောင်ချက်ကို စာတန်၏လုပ်ဆောင်ချက်ဟု စွပ်စွဲခြင်းဖြစ်သည်။ မာ၊ ၃း၃ဝ ကိုသတိပြုဖတ်ရှု ပါ။ ကိုယ်တော်ရှင်သည် မာ၊ ၃း၂၈၊ ၂၉ မှပြောသောစကားအဆက်ဖြစ် သည်။ အကြောင်းမှာ ကျမ်းတတ်တို့သည် ကိုယ်တော်အားနတ်ဆိုးဝိညာဉ်ကို ပိုင်ထားသည်ဟု စွပ်စွဲထားသည်။ အမှန်မှာ ကိုယ်တော်၌ သန့်ရှင်းသော ဝိညာဉ်တော်စိတ်တွင်းမှာကိန်းအောင်းနေပါသည်။ သန့်ရှင်းသောဝိညာဉ်တော် ၏လုပ်ဆောင်တော်မူခြင်းကို နတ်ဆိုး၏လုပ်ရပ်ဟု သင်ခေါ်ဆိုလျှင် ထို သန့်ရှင်းသောဝိညာဉ်တော်၏လုပ်ဆောင်ချက်ကို သင်နားထောင်လိမ့်မည် မဟုတ်။ အဘယ်ကြောင့်ဆိုသော် မည်သူတစ်ဦးတစ်ယောက်မျှ နတ်ဆိုး၏ ပို့ဆောင်ခြင်းကို လိုက်လျှောက်လိုစိတ်မရှိပါ။

`ခွင့်မလွှတ်နိုင်သောအပြစ်ကို ကျူးလွန်မိပြီလား၊ ကြောက်ရွံ့ခြင်းသည် အဘယ်ကြောင့် မကျူးလွန်သောအကြောင်းကို သိစေနိုင်သနည်း။ ထိုကြောက်ရွံ့ ခြင်းသည် မကျူးလွန်သေးကြောင်း၏သက်သေဖြစ်နိုင်မည်နည်း။`