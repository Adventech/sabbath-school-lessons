---
title:  ကျောက်တုံးသည်အဝေးသို့လှိမ့်သွားသည်
date:   23/09/2024
---

`မာ၊ ၁၆း၁-၈ နှင့် ၁ကော၊ ၁၅း၁-၈ ကိုဖတ်ပါ။ တူညီသော အကြောင်းမည်သို့ရှိသနည်း။`

ခရစ်ဝင်ကျမ်းတိုင်းမှာ ယေရှုရှင်ပြန်လည်ရှင်ပြန်ထမြောက်ခြင်း အကြောင်းမှတ်တမ်းပြုကြသည်။ ခရစ်ဝင်ကျမ်းတိုင်း၌လည်း ရှုထောင့်မတူ သောအမြင်များဖြင့် တင်ဆက်ထားသည်။ သို့သော် အားလုံး၏တူညီသော အမြင်မှာ ၁ကော၊ ၁၅း၁-၈ ၌ဖော်ပြသည့်အတိုင်းဖြစ်သည်။

သဘောထားလေးခုမှာ ထပ်ခါထပ်ခါတူညီနေပါသည်။ သေဆုံး သွားသည်။ မြှုပ်နှံသဂြင်္ိုဟ်သည်။ ပြန်လည်ရှင်ပြန်ထမြောက်သည်။ တွေ့မြင် ကြသည်ဟု တညီတညွတ်တည်းရေးသားကြသည်။ မာကုခရစ်ဝင်ကျမ်း၌ ကိုယ်တော်အသက်တော်ဆုံးခြင်းနှင့် အလောင်းကိုမြှုပ်နှံခြင်းအကြောင်းအား အခန်းကြီး ၁၅ တွင်ရေးသားပြီး ပြန်လည်ရှင်ပြန်ထမြောက်လာခြင်းနှင့် တွေ့မြင်ကြရခြင်းကို အခန်းကြီး ၁၆ ၌ရေးမှတ်ထားသည်။ မာကု၊ ၁၆းရ ၌ ဂါလိလဲတွင် တပည့်တော်တို့နှင့်တွေ့ဆုံခြင်းအကြောင်း ရေးသားထားသည်။ ထိုနေရာ၌ ကိုယ်တော်ကိုမြင်ရမည်ဟု (ယောဟန်၊ ၂၁) ၌ ဖော်ပြပါသည်။

အချို့သူများက ခရစ်ယာန်တို့အနေဖြင့် ရှင်ပြန်ထမြောက်ခြင်းကို ယုံကြည်နေသည်ကို အံ့ဩကြသည်။ သို့သော် ကိုယ်တော်ထမြောက်ရှင်ပြန် တော်မူသည့်အထောက်အထားအပြည့်အစုံရှိသည်။

စတင်လေ့လာသူများအဖို့ ထာဝရဘုရားရှင်သည် ဖန်ဆင်းရှင်ဖြစ် ကြောင်း ယုံကြည်ကြသည် (က၊ ၁ နှင့် ၂)၊ ထိုနောက်မှာ ရှင်ပြန်ထမြောက် ခြင်းကို နိမိတ်လက္ခဏာအဖြစ်လက်ခံစရာအကြောင်းဖြစ်လာသည်။ စကြဝဠာ ကို ဖန်ဆင်းနိုင်သောဖန်ဆင်းရှင်သည် ကမ္ဘာပေါ်ရှိသတ္တဝါအားလုံးကို အသက် ပေးထားသူဖြစ်သည်။ တန်ခိုးနှင့်ပြည့်စုံတော်မူသည်။ ယေရှုရှင်ကိုရွေးချယ်၍ အသက်ရှင်ပြန်ထမြောက်လာစေနိုင်သော ဘုရားရှင်ဖြစ်တော်မူသည်။ ထာဝရ အသက်ရှင်တော်မူသောထာဝရဘုရားသည် အကြောင်းမဲ့ယေရှုရှင်ကို ထမြောက် စေသည်မဟုတ်ကြောင်း အချက်ပြည့်စုံစွာဖြင့်ထမြောက်ရှင်ပြန်စေသည်။

နောက်တစ်ချက်မှာ သင်္ချိုင်းတော်သည် လွတ်လပ်နေသည်။ အလောင်း မရှိ။ ဘုရားမသိသူများပင် ယင်းအချက်ကို လက်ခံကြသည်။ ထိုသို့မရှိခဲ့ လျှင် ကိုယ်တော်ရှင်ပြန်ထမြောက်ပြီဟု ကြွေးကြော်သံသည် အစမှာပင် ပျောက်ပျက်သွားလိမ့်မည်။ ကိုယ်တော်၏အလောင်းရှိနေလျှင် ထမြောက်သွား ပြီဟုပြောဆိုသောစကားသည် အထမြောက်မည်မဟုတ်ပါ။

နောက်တစ်ချက်မှာ တပည့်တော်များက ကိုယ်တော်၏အလောင်းကို လာရောက်ခိုးယူပါသည်ဟု စွပ်စွဲခြင်းသည်လည်း အလုပ်မဖြစ်ခဲ့ပါ။ တပည့် တော်တို့သည် အစောင့်များကိုကျော်၍ မည်သည့်နည်းနှင့်မျှကိုယ်တော်၏ ရုပ်အလောင်းကို သယ်ယူ၍ရမည်မဟုတ်။ အကယ်၍ အလောင်းကိုခိုးယူ ရရှိသည်ဟုဆိုပါစေ၊ အဖမ်းခံရမည်မှာသေချာသည်မဟုတ်ပါလား။ အဖြေမှာ ရှင်းနေပါသည်။ ဘာသာရေးခေါင်းဆောင်များအနေဖြင့် တပည့်တော်များ ထိုကဲ့သို့လုံးဝမလုပ်ခဲ့ကြောင်းကို အတပ်သိနေကြသည်။

အခြားလူများစွာတို့ကလည်း ကိုယ်တော်ရှင်ပြန်ထမြောက်လာကြောင်း ကို မြင်ရကြောင်းသက်သေခံကြပြန်သည်။ များစွာသောလူထဲမှာ တပည့်တော် များပါသည်။ အစပိုင်း၌မယုံကြပါ။ ရှင်ပေါလုကိုယ်တိုင်မြင်ရသည်ဟု ဝန်ခံရုံ မက ထမြောက်ကြောင်းကို အတပ်သိသောကြောင့် တစ်ချိန်က ခရစ်တော် ၏ရန်သူတော်ကြီးဖြစ်သော်လည်း သူ၏အသက်တာကို အကုန်အစင်ပြောင်းလဲ ပစ်လိုက်သည်။ မကောင်းသောလမ်းစဉ်ဟူသရွေ့ စွန့်ပစ်ခဲ့သည်။

နောက်ဆုံးအနေဖြင့် အခြားအကြောင်းပြချက်များစွာရှိနေသည့်အနက်မှ ခရစ်ယာန်အသင်းတော်၏ပေါ်ပေါက်လာခြင်းအကြောင်း ထိုအသင်းတော်ကို တည်ထောင်သောသူတို့က ယေရှုရှင်သည် ရှင်ပြန်ထမြောက်လာပြီဟု ဟောပြော သက်သေခံသူများမဟုတ်ပါကလား။ ထိုသူတို့သည် မိမိတို့သိရှိထားသောကိစ္စ အတွက် အသေခံနိုင်သူများဖြစ်နေလျှင် လိမ်လည်သူများဖြစ်နိုင်ပါမည်လား။ သူတို့၏သက်သေခံချက်သည် ကိုယ်တော်အသေခံပြီးနောက်ချက်ချင်း (တ၊ ၃း၁၅) နောက်ပိုင်းနှစ်များအထိ (၁ပေ၊ ၁း၃) ထိုအကြောင်းအချက်များသည် ကိုယ်တော်ထမြောက်ခြင်းအကြောင်းကို ခိုင်မာစွာစီမံပေးသောအချက်အလက်များ ဖြစ်နေသည်။

လူတစ်ယောက်မှ သင့်အားခရစ်တော်ရှင်ပြန်ထမြောက်ပါသည်ဟူသော သက်သေအထောက်အထားကိုမေးလျှင် သင်မည်သို့ဖြေဆိုမည်နည်း။