---
title:  ဆက်လက်လေ့လာရန်
date:   27/09/2024
---

Ellen G. White, “The Lord Is Risen,” and “Go Teach All Nations,” in _The Desire of Ages_, pp. 779-787 and pp. 818-828 ကိုဖတ်ပါ။

ယုံကြည်သူများအတွက် ခရစ်တော်သည် ရှင်ပြန်ထမြောက်ခြင်း အကြောင်း၊ အသက်ရှင်ခြင်းအကြောင်းဖြစ်၏။ ကျွန်ုပ်တို့၏ကယ်တင်ရှင် အားဖြင့် အပြစ်ကြောင့်ဆုံးရှုံးရသောအသက်သည် ပြန်လည်ရရှိခဲ့သည်။ အကြောင်းမှာ ကိုယ်တော်၌အသက်ရှိ၍ ထိုအသက်ကိုရယူလိုသူ၊ ဆန္ဒရှိသူ တိုင်းအား ကိုယ်တော်ပေးတော်မူသည်။ ကိုယ်တော်၌မသေနိုင်သောထာဝရ အသက်လက်ဆောင်ကို အလိုရှိသောသူတိုင်းအား ပေးနိုင်စွမ်းရှိသည်။ လူသား ဇာတိကိုခံယူလျက် အသက်စွန့်တော်မူခြင်း၌ ထိုအသက်ကိုပြန်၍တစ်ဖန်ယူ ပြန်သည်။ ထိုပြန်၍ယူနိုင်သောအသက်ကို လူတို့အားပေးသည်။ “ငါသည် လာ၏” ဟု ကိုယ်တော်မိန့်တော်မူလျက် ထိုသူတို့အသက်ရမည်အကြောင်းနှင့် အသက်နှင့်ပြည့်စုံရမည်အကြောင်း ငါလာ၏ဟုဆိုသည်။ ‘ငါမူကား၊ သိုးတို့ သည် အသက်လွတ်ရုံမျှမက အထူးသဖြင့်အသက်နှင့်ပြည့်စုံစေခြင်းငှာ လာ သတည်း။ ငါပေးသောရေကိုသောက်သောသူမူကား၊ ရေငတ်ခြင်းနှင့်အစဉ်မပြတ် ကင်းလွတ်လိမ့်မည်။’ ‘ငါပေးသောရေသည် ထိုသူ၏ထာဝရအသက်ရှင်ခြင်း အလိုငှာ ထွက်သောစမ်းရေဖြစ်လိမ့်မည်ဟု မိန့်တော်မူ၏။’ ‘ငါ၏အသားကို စား၍ ငါ၏အသွေးကိုလည်းသောက်သောသူသည် ထာဝရအသက်ကိုရ၏။ ထိုသူကို နောက်ဆုံးသောနေ့၌ ငါထမြောက်စေမည်’ (ယောဟန်၊ ၁ဝး၁ဝ။ ၄း၁၄။ ၆း၅၄)။

ယုံကြည်သူများအတွက် သေခြင်းသည် အသေးအမွှားကိစ္စသာဖြစ် သည်။ ခရစ်တော်ကိုယ်တိုင် ယင်းကိစ္စကိုတစ်ခဏအိပ်စက်ခြင်းဖြင့် ပုံဆောင် ပြောကြားခဲ့သည်။

“ငါ့စကားကိုနားထောင်သောသူသည် သေခြင်းနှင့်အစဉ်မပြတ် ကင်းလွတ်လိမ့်မည်။” ခရစ်ယာန်တို့အဖို့မှာ သေခြင်းသည် အိပ်စက်ခြင်း သာဖြစ်သည်။ ဆိတ်ငြိမ်မှောင်မိုက်သောနေရာသာဖြစ်သည်။ အသက်သည် ခရစ်တော်နှင့်အတူ လျှို့ဝှက်စွာရှိနေသည်။ ထာဝရဘုရား၌ ထာဝရအသက် ပေးစွမ်းနိုင်သောတန်ခိုးရှိသည်။ “ငါတို့အသက်တည်းဟူသောခရစ်တော်သည် ထင်ရှားတော်မူသောအခါ၊ ငါတို့သည်လည်း ထိုသခင်နှင့်အတူ ဘုန်းကြီး၍ ထင်ရှားကြလတ္တံ့” (ယောဟန်၊ ၈း၅၁၊ ၅၂။ ကော၊ ၃း၄)။ - Ellen G. White, _The Desire of Ages_, pp. 786, 787.

ဘုရားမရှိဟုယုံကြည်သူတို့၏သမိုင်းရာဇဝင်စာအုပ်မှာပင် ယေရှုရှင် သည် အသေသတ်ခြင်းကိုခံရသည်အကြောင်းနှင့် လူတို့က ထိုယေရှုသည် ရှင်ပြန်ထမြောက်လာသည်အကြောင်းကို ထိုသူတို့သည် မယုံကြည်သော်လည်း မှတ်တမ်းရေးသားထားကြသည်။ နောက်ဆုံးရလဒ်မှာ သူတို့သည် ခရစ်ယာန် အသင်းတော်၏အစိတ်အပိုင်းကလေးအဖြစ် ပါဝင်လာကြသည်။ အချို့သူတို့ မှာ အဘယ်ကြောင့်ရှင်ပြန်ထမြောက်ခြင်းအကြောင်းကို ကြွေးကြော်ဟောပြော ရကြောင်းကို အောက်ပါများဖြင့်ခုခံကြသည်။ ယေရှုရှင်၌ အမြွှာညီအစ်ကိုနှစ်ယောက် ရှိသည်ဟုဆိုသည်။ သို့မဟုတ် တပည့်တော်တို့သည် သွေးလေချောက်ချား ပြီး ထိုအမြွှာညီကို ယေရှုကိုယ်တိုင်ဟုထင်နေခြင်းဖြစ်မည်။ အချို့သူများက လည်း ယေရှုရှင်သည် တစ်ကြိမ်တစ်ခါမျှမသေခဲ့၊ မေ့မြောနေပြီးနောက် ပြန်သတိရလာသည်ဟုဆိုကြပြန်သည်။ အခြားသူတစ်ဦးက အလောင်းကို အခြားဂြိုဟ်သားကလာရောက်ယူသွားသည်ဟုဆိုပြန်သည်။ သူတို့၏အကြောင်း ပြချက်အားလုံးသည် အလုပ်မဖြစ်ပါ။ တစ်ခုမျှမမှန်ပါ။ - (Clifford Goldstein, _Risen: Finding Hope in the Empty Tomb_ (Pacific Press, 2021).