---
title:  သေခြင်းမှထမြောက်ခဲ့သောအရှင်
date:   21/09/2024
---

### ဖတ်ရန်ကျမ်းချက်များ။
မာ၊ ၁၅း၄၂-၄၇။ မာ၊ ၁၆။ ကောလောသဲ၊ ၂း၁ဝ-၁၂။ ၁ကော၊ ၁၅း၁-၈။ ဒံ၊ ၉း၂၄-၂၇။ ယောဟန်၊ ၂ဝး၁၁-၁၈။

> <p>အလွတ်ကျမ်းချက်</p>
> “ထိုသူကလည်း၊ ထိတ်လန့်မိန်းမောခြင်းမရှိကြနှင့်။ လက်ဝါး ကပ်တိုင်မှာသတ်သောနာဇရက်မြို့သားယေရှုကို သင်တို့ရှာကြ၏။ ထိုသူသည် ထမြောက်တော်မူပြီ။ ဤအရပ်၌မရှိ။ အလောင်းတော် ထားရာအရပ်ကိုကြည့်ကြလော့” (မာကု၊ ၁၆း၆)။

ယေရှုရှင်အသေခံရခြင်း၊ ကပ်တိုင်တင်သတ်ခြင်းခံရခြင်းသည် ကိုယ်တော်၏တပည့်တော်များအတွက် မျှော်လင့်ချက်ဆုံး၊ ယုံကြည်ခြင်းကွယ် ရသောအကြောင်းဖြစ်လာခဲ့သည်။ အမှောင်ဖုံးသောရက်သတ္တပတ်၏နောက်ဆုံး ရက်တစ်ရက်ဖြစ်၍ မိမိတို့အတွက် ခိုကိုးရာမဲ့ဖြစ်ရသည်။ သခင်ကိုသတ်ပြီး၍ မိမိတို့ကိုသတ်ရန်သာကျန်သောကြောင့် ကြောက်ရွံ့နေကြရသည်။ မိမိတို့၏ အသက်ကိုခြိမ်းခြောက်နေပါသည် (ယော၊ ၂ဝး၁၉)။

မာ၊ ၁၆ သည် ကျမ်း၏နောက်ဆုံးအခန်းကြီးဖြစ်သည်။ ကိုယ်တော် အသက်တော်စွန့်ပြီး နောက်ဆက်တွဲဖြစ်ပျက်ပုံများကို ထပ်မံလေ့လာကြစို့။

ပထမဦးဆုံး ယေရှုရှင်ပြန်လည်ထမြောက်လာသောအချိန်သည် မည်သည့်အချိန်နှင့် အဘယ်ကြောင့်မိန်းမတို့ တနဂင်္နွေနေ့စောစောဂူသင်္ချိုင်းသို့ လာရသနည်း။ မျှော်လင့်ခြင်းအသင်းသားများသည် ကိုယ်တော်ထမြောက်တော် မူသောနံနက်ကို နက်နက်နဲနဲအလေးထားခြင်းသိပ်မရှိကြပါ။ အဘယ်ကြောင့် ဆိုသော် ပထမနေ့ကို သန့်ရှင်းရာနေ့ဟု လွဲမှားစွာအသုံးပြုနေကြသော သူများကြောင့်ဖြစ်သည်။ ယခုကျွန်ုပ်တို့ တနင်္ဂနွေနေ့နံနက်စောစောရှင်ပြန် ထမြောက်ခြင်းအတွက် ဝမ်းသာဂုဏ်ယူရခြင်းအကြောင်းကိုဆိုကြစို့။ မှားယွင်း သောဘာသာရေးအတွေးအခေါ်များကို ဖယ်ထားပါ။ ကိုယ်တော်သည် ထိုနေ့မှာ ပင် ရှင်ပြန်ထမြောက်တော်မူခဲ့ပြီ။

ဒုတိယအချက်မှာ မာ၊ ၁၆ ၏ပထမဦးဆုံးကျမ်းပိုဒ်၌ ဖော်ပြပါ အကြောင်းသည် ကျမ်းတစ်ကျမ်းလုံး၏ဆိုလိုရင်းကို လွှမ်းမိုးသွားသည်။ ကျွန်ုပ်တို့လေ့လာသွားမည့် တနလင်္ာနှင့်အဂင်္ါသင်ခန်းစာများသည် ထိုအချက် ကို သေချာစွာစူးစိုက်ထားသည်။

တတိယအချက်အနေဖြင့် ရက်သတ္တပတ်အကုန်ရက် ဗုဒ္ဓဟူးနှင့် ကြာသပတေး၌ မာ၊ ၁၆ ၏အဆုံးပိုင်းကို အာရုံစိုက်လေ့လာသွားပါမည်။ ကျွန်ုပ်တို့ရှေ့၌ရှိသော သာသနာလုပ်ဆောင်စရာကို ဆွေးနွေးလေ့လာရပါမည်။ မာကုကျမ်းကိုလေ့လာနေသူများအတွက် စိန်ခေါ်မှုအဖြစ် ကမ္ဘာအနှံ့ ဧဝံဂေလိ သတင်းဝေငှရန်ဖြစ်သည်။