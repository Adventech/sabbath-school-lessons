---
title:  သင်္ချိုင်းတော်မှမိန်းမများ
date:   24/09/2024
---

ခရစ်တော်ကိုကပ်တိုင်ပေါ်တင်ထားပြီး ကပ်တိုင်ခြေရင်း၌ထနေခဲ့သော မိန်းမတို့သည် ယခုဥပုသ်လွန်မည့်အချိန်ကို စောင့်နေကြသည်။ ရက်သတ္တပတ် ၏ပထမနေ့နံနက်စောစောအချိန်၌ သူတို့သည် သင်္ချိုင်းဂူရှိရာသို့သွားကြသည်။ ကယ်တင်ရှင်၏အလောင်းကိုဆီလူးရန်အတွက်ဖြစ်သည်။ ကိုယ်တော်ထမြောက် တော်မူမည့်အကြောင်းကိုလည်း မစဉ်းစားကြပါ။ သူတို့၏မျှော်လင့်ချက်အားလုံး နေဝင်သွားပြီဖြစ်သည်။ သူမတို့၏စိတ်ထဲ၌ ညအမှောင်ထုလွှမ်းနေသည်။ လမ်း၌လျှောက်လာရင်း သူတို့သည်ကိုယ်တော်ပြုတော်မူခဲ့သောကရုဏာကျေးဇူး များစွာအကြောင်းကို အချင်းချင်းပြောဆိုနေကြသည်။ သို့သော် ကိုယ်တော်၏ စကားတော်ဖြစ်သော “နောက်တစ်ဖန် သင်တို့ကိုငါတွေ့မြင်သဖြင့် (ယောဟန်၊ ၁၆း၂၂) စကားကိုသတိမရကြပါ။” (Ellen G. White, _The Desire of Ages_, p. 788).

`မာ၊ ၁၆း၁-၈ ကိုဖတ်ပါ။ မည်သည့်ကိစ္စဖြစ်လာ၍ မိန်းမတို့သည် မည်သို့တုံ့ပြန်သနည်း။`

ခရစ်ဝင်ကျမ်း၏အစပိုင်းမှာပင် ဖတ်ရှုသူတိုင်းက ယေရှုသည် မေရှိယ ဖြစ်ကြောင်းသိထားပြီးဖြစ်သည်။ သို့သော် ကျမ်းချက်၌ဖော်ပြချက်အရ၊ ပေတရု သည် နတ်ဆိုးစွဲသူမဟုတ်ဘဲ ယေရှုရှင်ကို မေရှိယဟု ပထမဦးဆုံးပြောခဲ့သူ ဖြစ်သည်။ မာ၊ ၈း၂၉ ကျမ်း၏ထက်ဝက်အထိ ယင်းအကြောင်းကိုမဖော်ပြပါ။

ရှင်မာကုခရစ်ဝင်ကျမ်း၏ဖော်ပြချက်အရ၊ ရှင်ယေရှုသည် ရောဂါကို ကုသပျောက်ကင်းတိုင်း မည်သူအားမျှမပြောကြပါရန်ပိတ်ပင်သည်။ မာ၊ ၁း၄၄ ၌ ကိုယ်တော်သည် နူနာရောဂါပျောက်ကင်းသွားသူကို အဘယ်သူကိုမျှ မပြောပါရန်တားမြစ်ပိတ်ပင်သည်။ မာ၊ ၅း၄၃ ၌ ယာဣရုနှင့်သူ၏ဇနီးကို သူတို့၏သမီးငယ်လေးအား ရှင်ပြန်ထမြောက်စေသောအကြောင်းအား အဘယ်သူ ကိုမျှမပြောရန် ပိတ်ပင်ထားသည်။ မာ၊ ရး၃၆ ၌ စကားမပြောနားမကြား သူကို ကုသပျောက်ကင်းစေပြီး နောက်လူများအား အဘယ်သူကိုမျှထပ်၍ မပြောရန် တားမြစ်သည်။ တပည့်တော်များကိုလည်း သူသည် မေရှိယဖြစ် ကြောင်းကို အဘယ်သူကိုမျှမပြောရန် ပိတ်ပင်ထားခဲ့သည် (မာ၊ ၈း၃ဝ။ မာ၊ ၉း၉)။ အဘယ်သူကိုမျှမပြောရန် ယေရှုရှင်မိန့်မှာထားရခြင်းအကြောင်းမှာ ကိုယ်တော်သည် အနာဂတ္တိဟောကြားချက်အတိုင်း အချိန်တန်မှ မိမိ၏အမှုတော် ကို ပြီးစီးအောင်ဆောင်ရွက်မည့်အကြံတော်အစီအစဉ်ကြောင့်ဖြစ်သည် (ဒံ၊ ၉း၂၄-၂၇)။

ယခုထင်ရှားသောအချက်မှာ သူတို့သည် ယေရှုထမြောက်ပြီဖြစ်ကြောင်း ပြောဆိုနေသော်လည်း မိန်းမကြီးများအဖို့မှာ ကြောက်ရွံ့ထိတ်လန့်နေသည်။ အံ့ဩတုန်လှုပ်နေသည်။ သင်္ချိုင်းဂူမှထွက်ပြေးကြ၍ လတ်တလောမည်သည့် စကားမျှကို မပြောနိုင်ပါ။

တိတ်ဆိတ်ခြင်းသည် အချိန်အကန့်အသတ်နှင့်ကြာရှည်ခဲ့သော်လည်း နောက်ဆုံး၌ ရှင်မာကုခရစ်ဝင်ကျမ်းအဆုံးမှာ ကျွန်ုပ်တို့မည်သို့ဖတ်ရသနည်း။ “တပည့်တော်တို့သည်လည်းထွက်သွား၍၊ သခင်ဘုရားသည် မစတော်မူသည် နှင့်လည်းကောင်း၊ သူတို့၌ဖြစ်သောနိမိတ်လက္ခဏာအားဖြင့် နှုတ်ကပတ် တရားတော်ကို တည်စေတော်မူသည်နှင့်လည်းကောင်း၊ ခပ်သိမ်းသောအရပ်တို့၌ တရားဟောကြ၏” (မာ၊ ၁၆း၂ဝ)။

သို့ဖြစ်၍ ယေရှုရှင်သည် မည်သူဖြစ်ကြောင်း ဖုံးကွယ်ထားခြင်း ကိစ္စပြီးဆုံး၍ သတင်းတော်ပျံ့နှံ့ကုန်တော့သည်။ မာကုကျမ်းသည် နေရာအနှံ့ ဟောပြောခြင်းအကြောင်းနှင့် အဆုံးသတ်သွားသည်။

ယေရှုရှင်သည် မည်သည့်အမှုကိုပြု၍ ကျွန်ုပ်တို့အနေဖြင့် တိတ်ဆိတ် ၍မနေလိုကြောင်းမှာ အဘယ်ကြောင့်နည်း။ ယနေ့ယေရှုရှင်၏အကြောင်းနှင့် ကယ်တင်ခြင်းစီမံကိန်းကြီးအကြောင်းကို မည်သူအားပြောပြနိုင်ပါမည်နည်း။