---
title:  မာရိနှင့်အခြားသူများရှေ့၌ပေါ်လာခြင်း
date:   25/09/2024
---

`မာ၊ ၁၆း၉-၂ဝ ကိုဖတ်ပါ။ ကျမ်းချက်များမှ ကိုယ်တော်ထမြောက် တော်မူခြင်းအကြောင်း မည်သို့ရေးထားသနည်း။`

မာ၊ ၁၆း၁၉-၂ဝ သည် အခြားသော ဓမ္မသစ်ကျမ်းများနှင့် တူညီမှု များရှိနေသည်။ မာဂဒလမာရိသည် သင်္ချိုင်းတော်၌ ယေရှုကိုစတင်မြင်ခဲ့ရ သည် (မဿဲ၊ ၂၈း၁၊ ၉၊ ၁ဝ။ ယောဟန်၊ ၂ဝး၁၁-၁၈ ကို လုကာ၊ ၈း၂ နှင့်နှိုင်းယှဉ်ပါ)။ မြို့ပြင်၌လူနှစ်ယောက်သည် ကိုယ်တော်ကိုမြင်ခဲ့သည် (လုကာ၊ ၂၄း၁၃-၃၅)။ တပည့်တော် (၁၁) ပါးအား အမှုတော်အတွက်အပ်နှံသည်။ (မဿဲ၊ ၂၈း၁၆-၂ဝ။ လုကာ၊ ၂၄း၃၆-၄၉။ ယောဟန်၊ ၂ဝး၁၉-၂၃) စသည့်ကျမ်းတွင်လည်းတွေ့နိုင်သည်။

ယေရှုရှင်အသက်ရှင်ပြန်လျက်နေသည်ကို ပထမဦးဆုံးမြင်ရသူမှာ မာဂဒလမာရိပင်ဖြစ်သည် (ယော၊ ၂ဝး၁၁-၁၈)။ အခြားမိန်းမများလည်း ကိုယ်တော်ကိုမြင်တွေ့ရသည် (မဿဲ၊ ၂၈း၈-၁ဝ)။ ထမြောက်ခြင်းကို ပထမ ဦးဆုံးမြင်တွေ့သိရှိရသူမှာ မိန်းမဖြစ်သည်။ အကြောင်းမှာ ရှေးခေတ်ယဉ်ကျေးမှု အရ မိန်းမတို့သက်သေခံစကားသည် အရာမရောက်တတ်။ အကယ်၍သာ ထမြောက်ခြင်းအကြောင်းကို လုပ်ကြံဇာတ်ခင်းသည်မှန်လျှင် ယောက်ျားတစ်ဦး ၏နာမည်ကို အသုံးပြုလိမ့်မည်။ သို့သော် ယခုမှာ အမျိုးသား၏နာမည်ကို မသုံး၊ တပည့်တော် ၁၂ ပါး၏သက်သေကိုလည်းမသုံးပါ။ မိန်းမတစ်ဦး၏ နာမည် မိန်းမကိုအသုံးပြုခဲ့သည်။ သူမသည် တပည့်တော်တို့ရှိရာသို့သွား၍ သတင်းကောင်းကိုပြောကြားခဲ့သည်။ သို့သော် သူ၏စကားကို အဘယ်သူမျှ မယုံကြ။ ပေါက်တတ်ကရစကားဖြစ်သည်ဟု သဘောထားကြသည်။ ၎င်းအပြင် မာရိသည် မိန်းမတစ်ယောက်ဖြစ်နေသောကြောင့်ဖြစ်သည်။

ယေရှုရှင်သည် မိမိ၏ထမြောက်ခြင်းအကြောင်းအား အလျင်ဆုံးမြင်တွေ့ သိရှိရသူကို မိန်းမအားအသုံးပြုခဲ့သောကြောင့် ခိုင်လုံသောသက်သေ၊ တိကျသော အကြောင်းဖြစ်ရသည်ဟု လေ့လာသူများက မှတ်ချက်ပြုကြသည်။

`မာ၊ ၁၆း၁၄ ၏ဖော်ပြချက်အရ ကိုယ်တော်ထမြောက်ခြင်းသည် လုပ်ကြံဇာတ်လမ်းခင်းခြင်းသာဖြစ်လျှင် မည်သို့ဖြစ်လာနိုင်သနည်း။`

အကယ်၍ လုပ်ကြံဇာတ်လမ်းသာ သူတို့ဖန်တီးခဲ့မည်ဆိုလျှင် ဝမ်းနည်း ကြေကွဲမည်မဟုတ်ပါ။ သူတို့၏ခိုင်မာသောနှလုံးသားကြောင့် ယေရှုရှင်သည် သူတို့ကိုဆုံးမလိုက်သည်။ ခရစ်ဝင်ကျမ်း၏မှတ်တမ်းအရ၊ ကိုယ်တော်အဖမ်းခံ ရသောအချိန်မှစ၍ ရှင်ပြန်ထမြောက်လာသည့်အချိန်အထိ ကိုယ်တော်၏ နောက်တော်လိုက်သူတို့သည် ကြောက်ရွံ့ထွက်ပြေးနေကြရသည်။ လူတကာ ၏ဝိုင်းပယ်ခြင်း၊ မယုံမကြည်ခြင်းကိုခံကြရသည်။ ယင်းကိစ္စကြောင့် ကိုယ်တော် ထမြောက်ခြင်းအကြောင်းသည် လုပ်ကြံဖန်တီးခြင်းမဖြစ်နိုင်ပါ။ မရှိပါ။

ယခင်ကနှင့်မတူတော့ဘဲ သူတို့သည် ရဲရင့်စွာဖြင့် မယိမ်းမယိုင် သောယုံကြည်ခြင်းဖြင့် ခရစ်တော်ထမြောက်ခြင်းအကြောင်းကို ကြွေးကြော် ဟောပြောကြသည်။ သူတို့၏ဟောပြောကြွေးကြော်မှုကြောင့် တန်ခိုးပြည့်သော သက်သေဖြင့် လူတိုင်းမျှော်လင့်ရာအကြောင်းရရှိလာခဲ့သည်။

ကျွန်ုပ်တို့သည် ဝိညာဉ်ရေးနှင့်ပတ်သက်၍ သံသယနှင့်မယုံမကြည် ဖြစ်စေသောထောင်ချောက်ကို မည်သို့ရှောင်ကြဉ်ကြမည်နည်း။ နေ့စဉ်အသက် တာ၌ ထမြောက်ခဲ့သောခရစ်တော်နှင့်ချိတ်ဆက်ထားနိုင်ရန် မည်သို့ပြုရမည်နည်း။