---
title:  ဖျက်ဆီးတတ်သောရွံရှာဖွယ်
date:   03/09/2024
---

`မာ၊ ၁၃း၁၄-၁၈ ကိုဖတ်ပါ။ “ဖျက်ဆီးတတ်သောရွံရှာဖွယ်အရာ” ကို ယေရှုရှင်မည်သို့အရိပ်အမြွက်ပေးထားသနည်း။`

မာ၊ ၁၃း၁၄ ၌ ယေရှုရှင်သည် ယေရုရှလင်ကျဆုံးခြင်း၏အဓိက အချက်ကို ဖော်ပြလာသည်။ ကိုယ်တော်သည် အော့နှလုံးနာစရာကောင်းလှ သော လူသူကင်းမဲ့ပြိုကျပျက်စီးနေသောမြင်ကွင်းကို ပြောပြလာသည်။ သခင် ယေရှုသည် ဖတ်ရှုရသူများအနေဖြင့် နားလည်သင့်သောအရာကို မိန့်တော် မူပေးသည်။ ယေရှုရှင်သည် ဒံယေလအနာဂတ္တိကျမ်းမှရေးသားထားချက်ကို ကိုးကား၍ ကြိုတင်ပြောထားသောစကားဖြစ်သည်။ ဒံ၊ ၉း၂၇။ ဒံ၊ ၁၁း၃၁ နှင့် ဒံ၊ ၁၂း၁၁ သည် ဒံ၊ ၈း၁၃ ကို ယှဉ်ပြိုင်ကိုးကားပြီး တပည့်တော်တို့ကို သင်ကြားညွှန်ပြပေးခြင်းဖြစ်သည်။

`ဒံ၊ ၉း၂၆၊ ၂ရ ကိုဖတ်ပါ။ ဘိသိက်ပေးခြင်းခံရသောသူသည် မည်သူဖြစ်သနည်း။ ရောက်လာမည့်ရှင်ဘုရင်သည် မည်သူဖြစ်သနည်း။`

ဒံယေလ၊ ၉း၂၆ မှ ဘိသိက်ခံသူသည် မေရှိယဟုမြန်မာပြန်ဆိုထား သည်။ ဒံ၊ ၉း၂၄-၂ရ ကို သေချာစွာလေ့လာမိသော် ဘိသိက်ခံသူသည် ရောက်ရှိလာသောယေရှုခရစ်ကိုသာ ရည်ညွှန်းထားကြောင်း ရှင်းရှင်းလင်းလင်း သိရသည်။

သို့သော် ကြွလာမည့်ရှင်ဘုရင်သည် ယေရုရှလင်မြို့ကြီးကို လူသူ ကင်းမဲ့အောင်ပြုမည့်သူဖြစ်ပါသလား။ ယေရုရှလင်မြို့ကြီးကို ရောမစစ်သူကြီး တိတုဦးဆောင်၍ တိုက်ခိုက်ဖြိုဖျက်ခဲ့သည်။ လက်တွေ့သဘောအရ သူသည် ကြွလာမည့်ရှင်ဘုရင်ကြီးပင်ဖြစ်နေသည်။ ဒံ၊ ၉း၂၆၊ ၂ရ အရကြည့်လျှင် စစ်သူကြီးတိတုသည် ကြွလာသောရှင်ဘုရင်ကြီးဖြစ်ကြောင်း ထင်ရှားလှပါ သည်။ မတူညီသောသီးခြားပုဂ္ဂိုလ်နှစ်ဦးသည် ဆက်စပ်မှုရှိသည်။ အဘယ် ကြောင့်ဆိုသော် မေရှိယအရှင်အပေါ် ပြုမူခဲ့သည့်အကြောင်းအရာများသည် ယေရုရှလင်မြို့၏ပျက်စီးခြင်းနှင့်ဆက်စပ်ပါသည်။

လူသူကင်းသောအော့နှလုံးနာစရာမြင်ကွင်းဟု ဒံယေလကျမ်းကိုမှီ၍ ယေရှုရှင်မည်သည့်အကြောင်းကိုဆိုလိုသနည်း။ အချို့ကျမ်းတတ်ပုဂ္ဂိုလ်များက နှလုံးနာစရာမြင်ကွင်းဟုဆိုသော် (၂) ရာစုဘီစီ၌ ဗိမာန်တော်ကို မရိုမသေ မလေးမစားပြုသောအမှုဖြစ်သည်ဟု ယူဆကြသည်။ ယုံကြည်ကြသည်။ သို့သော် ယင်းသို့မဟုတ်ပါ။ ယေရှုရှင်မိန့်တော်မူသောနှလုံးနာစရာမြင်ကွင်း၊ လူသူ ကင်းမဲ့ခြင်းသည် ကိုယ်တော်၏အချိန်နောက်ပိုင်းမှဖြစ်သည်။ သို့ဖြစ်၍ ခရစ်တော် လောက၌နေထိုင်လှုပ်ရှားချိန်၏ အရှေ့နှစ် (၂ဝဝ) ၏အဖြစ်အပျက်ဟု သတ်မှတ်၍မရနိုင်ပါ။

အေဒီ၊ ၆ဝ ဝန်းကျင်ရောမတို့သည် ဣသရေလနိုင်ငံကို လာရောက် ဝန်းရံတိုက်ခိုက်သောအချိန်ကိုသာ အော့နှလုံးနာစရာမြင်ကွင်းဖြစ်နေပါသည်။ ခရစ်ယာန်များထွက်ပြေးတိမ်းရှောင်ကြရန်ဟု သတိပေးသောနိမိတ်စကားဖြစ် သည်။ သူတို့သည်လည်း ထွက်ပြေးတိမ်းရှောင်ခဲ့ကြပါသည်။

ယေရှုရှင်ဟောထားသည်အတိုင်း ယေရုရှလင်မြို့ပျက်စီးခဲ့သည်။ ကိုယ်တော်ကိုကျွန်ုပ်တို့ယုံကြည်ကြရန် မည်သို့စိတ်ချနိုင်မည်နည်း။ သမ္မာကျမ်း ကိုလည်း ယုံရမည်လား။ ကြိုတင်ဟောပြောသတိပေးသည့်အရာအားလုံးဖြစ် လာမည်ဟု စိတ်ချရမည်လား။