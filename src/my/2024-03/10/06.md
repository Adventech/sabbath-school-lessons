---
title:  လူသားသည်ကြွလာတော်မူခြင်း
date:   05/09/2024
---

`မာ၊ ၁၃း၂၄-၃၂ ကိုဖတ်ပါ။ မည်သည့်ကြီးမားသောကိစ္စကို ဖောပြ ထားသနည်း။`

ဘုန်းတန်ခိုးနှင့်ယေရှုခရစ်တော်ပြန်လည်ကြွဆင်းလာခြင်းကိုသာ ဆိုလို ခြင်းဖြစ်သည်။ နေလကြယ်တို့၌ နိမိတ်များဦးစွာဖြစ်လိမ့်မည်။ ဓမ္မသစ်ကျမ်း၌ ကိုယ်တော်ပြန်ကြွလာမည့်အကြောင်းမြင်ကွင်းကို အပြည့်အစုံဖော်ပြထားသည်။ ရှင်ပေါလုက ယင်းအကြောင်းကို အသေးစိတ်အနေဖြင့် ၁သက်၊ ၄း၁၃-၁၈ ၌ဖော်ပြပြီး ခရစ်တော်၌အိပ်ပျော်သွားသူများအားလုံး ပြန်လည်ရှင်ပြန်ထမြောက်ကာ သန့်ရှင်းသူများတို့နှင့်အတူ မိုးကောင်းကင်အာကာသ၌ ခေါ်ဆောင်ခြင်းခံရမည် အကြောင်း ရေးသားထားသည်။ ၁ကော၊ ၁၅ ၌လည်း တမန်တော်ကြီးသည် သေသွားသောသူများ ခရစ်တော်ပြန်ကြွလာချိန်၌ အမှန်ပင်ပြန်လည်ထမြောက် လာမည့်အကြောင်းကို အသေးစိတ်ဖော်ပြထားသည်။

ရှင်ပေတရုမှလည်း ၂ပေ၊ ၃း၃-၁၃ ၌ သခင်ဘုရားသည် ကတိတော် အရာ၌ နှေးတော်မမူကြောင်းနှင့် လူတိုင်းနောင်တရကြရန်လိုကြောင်းရှင်းပြထား သည်။ ဗျာဒိတ်ကျမ်းမှ ယေရှုရှင်ပြန်၍ကြွလာတော်မူမည်အကြောင်းကို သေချာစွာ ဖွင့်ဆိုထားပေးသည် (ဗျာ၊ ၁း၇။ ဗျာ၊ ၆း၁၂-၁၇။ ဗျာ၊ ၁၄း၁၄-၂ဝ နှင့် ဗျာ၊ ၁၉း၁၁-၂၁)။ ဓမ္မသစ်ကျမ်းတစ်ကျမ်းလုံးမှာ ယေရှုရှင်ပြန်လည်ကြွဆင်း လာမည်မှာ လူကိုယ်တိုင်၊ ကိုယ်ခန္ဓာအစစ်အမှန်၊ လူတိုင်းမျက်စိနှင့်မြင်ရမည်။ လူတိုင်းနားဖြင့်ကြားရမည့်အရာဖြစ်သည်ဟု ရေးသားထားသည်။ ကိုယ်တော် ကြွလာသောအခါ လူတိုင်းသည် ကိုယ်တော်ကိုမျက်မြင်ကိုယ်တွေ့မြင်ကြရ လိမ့်မည်။

ယေရှုရှင်၏စကား၌ ‘ယခုလူတို့၊’ ‘ထိုနေ့’ နှင့် ‘ထိုနာရီ’ ဆိုသည့်စကား သည် မည်သို့အဓိပ္ဋာယ်ရှိသနည်း။ ထိုစကားသည် လူများစွာကိုစိတ်ရှုပ်ထွေးစေ သည်။ အကြောင်းမှာ ယေရှုရှင်အချိန်၌ရှိသောလူတို့သည် သေဆုံးကုန်ပြီဖြစ်သည်။

ယင်းစကားကို လူတို့ကမတူညီသောအဖြေကိုထုတ်ကြသည်။ အချို့ တို့က “ယခုလူမျိုး” ဟုဆိုသောစကားသည် လူမျိုးနွယ်စုကိုဆိုလိုသည်ဟု ထင်သည်။ အထူးသဖြင့် ဂျူးလူမျိုးဟုထင်ကြသည်။ ထိုကြောင့် ဂျူးလူမျိုး နွယ်စုသည် ယေရှုရှင်ပြန်၍မကြွလာမီ၊ မကြွလာမချင်း ပျောက်ဆုံးနိုင်ခြင်း မရှိဟု သဘောပိုက်ကြသည်။ အခြားအဖြေတစ်ခုမှာ နိမိတ်လက္ခဏာကို မြင်တွေ့ရသောလူတို့သည် ယေရှုရှင်ပြန်မကြွလာမချင်း မသေဆုံးရဟု သဘော ထားကြသည်။

သို့သော် ရိုးရိုးတွေးကြည့်လျှင် မာ၊ ၁၃း၃ဝ တွင် ယေရှုရှင်သုံးသော စကားလုံးမှာ “ယခုလူတို့” ဟု ယေရှုရှင်သုံးသောစကားလုံးနှင့် မာ၊ ၁၃း၃၂ မှ ယေရှုရှင်ပြောသောစကား “ထိုနေ့ရက်အချိန်နာရီ” နှင့်သက်ဆိုင်သည်။ မာ၊ ၁၃ ၌ ဖော်ပြချက်သည် ယေရုရှလင်ပျက်စီးမည့်အချိန်ကိုဆိုသည်။

ထိုကြောင့် “ယခုလူတို့” ဟုဆိုရာ၌ ပထမရာစုနှစ်လူများကို အထူး ရည်ညွှန်းပြောဆိုသည်။ ထိုလူတို့သည် ယေရုရှလင်မြို့၏ပျက်စီးခြင်းကို ကိုယ်တိုင်မြင်ခဲ့ရသည်။ မာ၊ ၁၃း၃ဝ မှဖော်ပြသည်အတိုင်းဖြစ်သည်။ မာ၊ ၁၃း၃၂ မှာမူ ယေရှုရှင်ဒုတိယအကြိမ်ပြန်၍ကြွလာခြင်းအနာဂတ်အချိန်ကိုဆိုလိုပြီး ပထမရာစုနှစ်မှဝေးနေသေးသည့်အချိန်ဖြစ်သည်။ မာ၊ ၁၃း၃၂ ၌ဆိုထားသောစကား “ထို” သည် ပထမရာစုနှစ်မှ ဝေးကွာသည့်ဖြစ်ရပ်များကို ရည်ညွှန်းထားသည်။