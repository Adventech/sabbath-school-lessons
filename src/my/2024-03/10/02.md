---
title:  ဒင်္ဂါးလေးနှစ်းပြားအလှူငွေ
date:   01/09/2024
---

`မာ၊ ၁၂း၄၁-၄၄ ကိုဖတ်ပါ။ မုဆိုးမသည် အလှူမည်မျှထည့်ခဲ့ သနည်း။ ယေရှုရှင်မှ ယင်းကိစ္စကို မည်သို့မိန့်တော်မူခဲ့သနည်း။`

ယေရုရှလင်ရှိဗိမာန်တော်ကြီးသည် လှပသေသပ်ချစ်စဖွယ်ကောင်းလှ သည်။ ယေရုရှလင်မြို့ကြီးကိုစိုးမိုးလျက် ထီးထီးမားမားတည်ရှိနေသည်။ အသုံးပြုတည်ဆောက်ထားသောကျောက်တုံးကြီးတို့သည် ယနေ့ခေတ်မှာပင် အံ့ဩ စရာကောင်းလှသည်။ အချို့ကျောက်များသည် တန်ချိန်ရာနှင့်ချီပြီးလေးကြသည်။ ဘီစီ ၂ဝ ဟေရုဒ်မင်းကြီးအချိန်၌ ဗိမာန်တော်ကို ပြန်၍မွမ်းမံကြသည်။ ထိုပြုပြင်မွမ်းမံချဲ့ထွင်ခြင်းအလုပ်ကို အေဒီ ၆ဝ အထိပြုလုပ်ကြသည်။

လူတို့သည် ဗိမာန်တော်ပြင်ဆင်မွမ်းမံမှုအတွက် အလှူငွေများစွာ လာရောက်ထည့်ဝင်ကြသည်။ အလှူခံပုံး ၁၃ ပုံးထားရှိပြီး ဗိမာန်အနီး မိန်းမကြီးများရှိရာနေရာ၌ ပုံးကိုချထားသည်။ ယေရှုရှင်သည် ထိုင်နေစဉ်မှာပင် မိန်းမတစ်ဦးချဉ်းကပ်လာသည်ကို သတိပြုမိသည်။ သူမသည် အလှူခံပုံး အတွင်းသို့ ဒဂင်္ါးလေးနှစ်ပြားထည့်သွားသည်။ ဒဂင်္ါးနှစ်ပြား၏တန်ဖိုးသည် လူတစ်ယောက်တစ်ရပ်လုပ်အားခ ဒေနာရိတစ်ပြား၏ ၁/၃၂ တန်ဖိုးရှိသည်။ သို့ဖြစ်၍ ထိုမိန်းမ၏အလှူငွေသည် အလွန်သေးငယ်လှပါသည်။

ယေရှုရှင်သည် သူမထည့်ဝင်သောဒဂင်္ါးနှစ်ပြားအလှူငွေကို အရေး တကြီးအမွှမ်းတင်ခဲ့သည်။ သူဌေးသူကြွယ်များစွာထည့်ဝင်သောအလှူငွေကို ကိုယ်တော်သည် မည်သည့်စကားမျှဖြင့် ဝေဖန်ခြင်းမပြုပါ။ မုဆိုးမ၏ဒဂင်္ါး နှစ်ပြားလေး၏အလှူငွေကိုမူ ကိုယ်တော်ချီးမွမ်းခြင်းပြုသည်။ ကိုယ်တော်၏ နှုတ်မှ ထိုဒဂင်္ါးနှစ်ပြားအလှူသည် အခြားသူများထည့်ဝင်သည့် အလှူငွေ အားလုံးထက်များကြောင်း ထုတ်ဖော်ချီးမွမ်းခဲ့သည်။ မည်သို့ဖြစ်ရသနည်း။ ယေရှုရှင်သည် ချမ်းသာသူများမှ မိမိတို့၏အပိုအလျှံထဲမှသာပေးလှူကြကြောင်း သိတော်မူသည်။ မုဆိုးမမှာမူ မိမိ၌ရှိသမျှအားလုံးကို ထည့်လှူခြင်းဖြစ်သည်။ သူမသည် အလွန်ဆင်းရဲပါသည်။ သူချမ်းသာတို့မှာ အိမ်တွင်များစွာကျန်နေ သေးသည်။ မုဆိုးမမှာမူ သူ၌ရှိသမျှအားလုံးကိုပေးသည်။ ယင်းအချက်သည် ပင် သူမ၏ပေးလှူခြင်းသည် အကြီးမားဆုံးအများဆုံးဖြစ်သည်ဟု မှတ်ယူ နိုင်သည်။ ငွေပမာဏနည်းသော်လည်း စေတနာမှာ ထက်သန်နေသောကြောင့် ဖြစ်သည်။

အကြောင်းအရာမှာ ပိုင်ဆိုင်မှုစီမံခန့်ခွဲခြင်းဆိုင်ရာ နက်နဲသောသင်ခန်းစာ ယူစရာပါဝင်နေပါသည်။ အလှူတော်ငွေပေးရာတွင် ခေါင်းဆောင်များ၏ အကျင့်၊ အပြုအမူနှင့်မသက်ဆိုင်ပါ။ ဗိမာန်တော်ရှိဘာသာရေးခေါင်းဆောင်တို့၏ အကျင့်နှင့်စိတ်သဘောသည် ပျက်စီးယိုယွင်းနေသည်။ သို့သော် ထိုအခြေအနေ ၌ပင် ယေရှုသည် အလှူငွေမပေးခြင်းကို မသွန်သင်ပါ။ ဤအချိန်တွင် ကယာဖ၊ အာနတို့လို အကျင့်ပျက်စီးသောဘာသာရေးခေါင်းဆောင်များရှိနေသည် ကို ယေရှုသိပါသည်။ စစ်မှန်သောခေါင်းဆောင်တို့သည် ဘုရားရှင်၏ အလိုတော်နှင့်အညီ သန့်ရှင်းဖြူစင်သောတာဝန်ဖြင့် ပိုင်ဆိုင်မှုအလုံးစုံကို စီမံရန်လိုအပ်သည်။ ထိုသို့မဟုတ်သည့်တိုင် ဘုရားရှင်၏အမှုတော်အတွက် စိတ်ပါလျက် ပေးလှူသောသူအပေါင်းတို့သည် မုဆိုးမကဲ့သို့ ကောင်းချီးခံစား ကြရသည်။

ဘာသာရေးခေါင်းဆောင်တို့၏လုပ်ရပ်ကြောင့်ဆယ်ဖို့တစ်ဖို့နှင့် အလှူငွေမပေးခြင်းသည် ဘုရားရှင်ကိုကျေးဇူးတင်၍ ပေးခြင်းမဖြစ်သည့်အတွက် ထိုသို့မလုပ်သင့်ပါ။ အလှူပေးခြင်းသည် ခေါင်းဆောင်များအပေါ်မမူတည်ဘဲ ဘုရားရှင်ကို ကျေးဇူးတင်ခြင်းကြောင့်ဖြစ်ရမည်။

ဖော်ပြပါအကြောင်းမှ ကျွန်ုပ်တို့သည် သစ္စာရှိရန်အရေးကြီးကြောင်း မည်သို့သွန်သင်ပေးထားပါသနည်း။ ဘုရားရှင်၏အမှုတော်အတွက်ပေးရာ၌ မည်သို့သဘောပိုက်ရမည်နည်း။