---
title:  ကျောက်တစ်လုံးအပေါ်တစ်လုံးမထပ်ရ
date:   02/09/2024
---

`မာ၊ ၁၃း၁-၃ ကိုဖတ်ပါ။ ဗိမာန်တော်အကြောင်းနှင့်ပတ်သက်၍ ယေရှုရှင်မိန့်တော်မူသောစကားတော်ကို တပည့်တော်တို့မည်သို့တုံ့ပြန်ခဲ့သနည်း။ ထိုနောက် ယေရှု၏အဖြေမှာ မည်သို့အရေးပါသနည်း။`

ကျွန်ုပ်တို့သိရပြီးသည်အတိုင်း ဗိမာန်တော်ကိုတည်ဆောက်ထားသည် မှာ အလွန်အံ့ဩဖွယ်လှပပြည့်စုံလှသည်။ ယောရှဖတ်၏မှတ်တမ်း၌ ဗိမာန်တော် ၏တောင်ဘက်တွင်ရှိသော ဆင်ဝင် (Portico) သည် တိုင်ပေါင်း ၁၆၂ တိုင်ကိုစိုက်ထူထားပြီး ခံ့ညားထည်ဝါစွာပြင်ဆင်ထားသည်။ တိုင်လုံးကြီးတစ်တိုင် ၏လုံးပတ်သည် လူယောက်ျားသုံးယောက်ဝိုင်းဖက်မှသာ ပတ်လည်မီနိုင်သည်။ ယေရှုရှင်က ထိုအရာအားလုံးသည် ပြိုလဲကျိုးပဲ့ကုန်ကြမည်ဟုဆိုသော် ထိုကြိုတင်ပြောသောစကားကို ကြားရသူတိုင်းအတွက် ကမ္ဘာအဆုံးအချိန် ပျက်စီးခြင်းဖြစ်မည်ဟု ယူဆဖွယ်ရှိသည်။

“ခရစ်တော်ပြောကြားသောဗိမာန်တော်၏အခြေအနေကို မည်သူမျှ ယုံကြည်နိုင်မည်မဟုတ်ပါ။ ကိုယ်တော်၏ရှေ့တွင် ထီးထီးကြီးရပ်နေသော ဗိမာန်တော်သည် အလွန်လှပတင့်တယ်နေသည်။ သို့သော် ကိုယ်တော်က ဝမ်းနည်းပက်လက်စကားဆိုလာပုံမှာ သင်တို့မြင်ရသောဗိမာန်တော်သည် လှပ တင့်တယ်ခိုင်ခံ့၍ မပြိုမပျက်နိုင်ပါဟု ထင်ကြသည်။ ငါ၏စကားကိုနားထောင် ကြလော့။ ယခုထပ်ထားသောကျောက်တုံးတို့သည် တစ်တုံးနှင့်တစ်တုံးထပ်လျက် မရှိ၊ ပြိုပျက်ပြန့်ကျဲရသောနေ့ရောက်လာလိမ့်မည်။” - Ellen G. White, _The Desire of Ages_, p. 627.

တပည့်တော်တို့သည် ထိုအချိန်သည် မည်သည့်အခါ၌ရောက်လာ မည်ကို အလွန်သိချင်ကြသည်။ သို့ဖြစ်၍ မာ၊ ၁၃း၄ ၌ ပေတရု၊ ယာကုပ်၊ ယောဟန်နှင့် အန္ဒြေသာပါဝင်သောလူနည်းစုသည် ယေရှုရှင်ထံချဉ်းကပ်ကာ အချိန်နာရီကိုမေးစမ်းကြသည်။ ဖြစ်လာမည့်အချိန်၊ ရောက်လာမည့်အချိန်ကို သိလိုသောကြောင့်ဖြစ်သည်။ မည်သည့်နိမိတ်လက္ခဏာရှိမည်ကို ကြိုတင်သိလို ကြသည်။

မာ၊ ၁၃း၅-၁၃ ၌ ယေရှုရှင်သည် ယေရုရှလင်မြို့ပျက်စီးခြင်း အချိန်ကို အတိအကျပြောပြရန်မဟုတ်ဘဲ တပည့်တော်တို့မည်သို့စောင့်နေရ မည်အကြောင်းကိုသာ သတိပေးထားသည်။ ရှေးဦးခရစ်ယာန်အသင်းတော်ကို တည်ထောင်ကြရာ၌ ရင်ဆိုင်ရမည့်အခက်အခဲအကြောင်းကို ကြိုတင်သတိပေး ထားသည်။ ထိုအရာသည်လည်း လွယ်ကူမည်မဟုတ်ပါ။

အကြောင်းမှာ သူတို့သည် ညှဉ်းပန်းနှိပ်စက်ခြင်းခံကြရမည်။ အမျိုးမျိုး ဒုက္ခရောက်ရမည်။ အချို့လူတို့သည် အသေသတ်ခံကြရမည်။ သို့သော် အရာအားလုံးအတွက် ယေရှုရှင်သတိပေးထားချက်၌ ယခုအချိန်သည် မဖြစ်သေး ပါ။ သူတို့သည် နည်းမျိုးစုံဖြင့်လိမ်လည်ခြင်းခံကြရမည်။ ထို့ပြင် သန့်ရှင်းသော ဝိညာဉ်တော်၏ပဲ့ပြင်မှုကိုခံရ၍ အချိန်တန်သောအခါ သူတို့ပြောရမည့်စကားကို သွန်သင်ပေးသည်။ မိသားစုမှလည်းကောင်း၊ မိတ်ဆွေရင်းမှလည်းကောင်း သူတို့ကိုရန်သူလက်သို့ အပ်နှံကြလိမ့်အုံးမည်။

ယေရှုရှင်၏ကြိုတင်ပြောကြားထားသည်အတိုင်း ဘုရားရှင်၏လူတို့ သည် စုံစမ်းနှောင့်ယှက်ညှဉ်းဆဲခြင်းကိုကြောက်ရန်မလိုပါ။ ဘုရားရှင်၏လူတို့ သည် ခိုင်မာစွာရပ်တည်နိုင်လိမ့်မည်။ အကြောင်းမှာ ဒုက္ခဆင်းရဲကာလ၌ ဘုရားရှင်၏ဝိညာဉ်တော်သည် သူတို့ကိုကြည့်ရှုစောင့်ရှောက်ပေးလိမ့်မည်။

ယေရှုရှင်၏နောက်တော်သို့လိုက်ခြင်းကြောင့် သင်သည် မည်သည့် စုံစမ်းညှဉ်းပန်းခြင်းခံရဖူးသနည်း။ သင်သည် အခက်အခဲတစ်စုံတစ်ရာမရှိခဲ့ ပါဟုထင်နေရလျှင် သင်သည် ယေရှုရှင်နောက်တော်သို့ တကယ်ပင်လိုက်နေ ပါသလားဟု မေးစရာရှိပြန်ပါသလား။