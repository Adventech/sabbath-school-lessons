---
title:  နောက်ဆုံးနေ့ရက်များ
date:   31/08/2024
---

### ဖတ်ရန်ကျမ်းချက်များ။
မာ၊ ၁၂း၄၁-၄၄။ မာ၊ ၁၃း၁-၃၂။ ဒံ၊ ၉း၂၄- ၂၇။ ဒံ၊ ရး၂၅။ ၁သက်၊ ၄း၁၃-၁၈။

> <p>အလွတ်ကျမ်းချက်</p>
> “ထိုအခါလူသားသည် ကြီးစွာသောဘုန်းတန်ခိုးအာနုဘော် ကိုဆောင်လျက်၊ မိုးတိမ်ကိုစီး၍ ကြွလာတော်မူသည်ကို မြင်ရ ကြလိမ့်မည်။ ထိုအခါလူသားသည် မိမိတမန်တို့ကိုစေလွှတ်သဖြင့် မိမိရွေးချယ်သောသူတို့ကို အရပ်လေးမျက်နှာ ကောင်းကင်အောက် ထက်ဝန်းကျင်တို့မှခေါ်၍ စုရုံးစေတော်မူလတ္တံ့” (မာ၊ ၁၃း၂၆၊ ၂၇)။

ယခုအပတ်သင်ခန်းစာသည် မာ၊ ၁၂ ၏အဆုံးပိုင်းအကြောင်းအရာ၌ အလွန်တိုသောအကြောင်းအရာတစ်ခုဖြင့် စတင်ခဲ့သည်။ မုဆိုးမတစ်ဦး၏ အကြောင်းနှင့်ပတ်သက်၍ ယေရှုရှင်မိန့်တော်မူသောစကားဖြစ်သည်။ ယခု အပတ်သင်ခန်းစာ၏အဓိကအပိုင်းသည် မာ၊ ၁၃ နှင့် ဆက်နွှယ်နေပါသည်။ ယေရုရှလင်မြို့ဗိမာန်တော်၏ကြမ္မာကို ကြိုတင်ဟောပြောထားသည်။ အခြား အကြောင်းများလည်းပါဝင်ပါသည်။ မာကု၊ ၁၃ သည် မဿဲ၊ ၂၄ နှင့် လု၊ ၂၁ အပြိုင် တူညီသောအကြောင်းဖြစ်ပြီး ဗိမာန်တော်ပျက်စီးရခြင်းအကြောင်းနှင့် ကမ္ဘာကြီး၏နောက်ဆုံးအချိန်အခါထိ ကြိုတင်ပြောထားသည်။

မာကု၊ ၁၃ ၌ အနာဂတ်ဟောကြားချက်သည် ပုရောဖက်များ၏ အချိန်မှယေရှု၊ နောက်ဆုံးသောအချိန်နှင့် ဒုတိယကြွလာခြင်းအချိန်တို့ဖြစ်ကြောင်း ရှင်းလင်းစွာဖော်ပြထားသည်။ ဤသို့ဖော်ပြထားခြင်းသည် သမိုင်းဆရာများ၏ အဓိပ္ဋာယ်ဖွင့်ဆိုချက်နှင့်လည်းကိုက်ညီသည်။ အချို့တို့သည် ဤကျမ်းချက်မှ အတိတ်ကိုသာရည်ညွှန်းသည်ဟူ၍လည်းကောင်း၊ အလွန်ဝေးကွာသေးသည့် အနာဂတ်အချိန်ကိုသာရည်ညွှန်းသည်ဟူ၍လည်းကောင်း ကြိုးစားဖော်ပြကြသည်။

မာကုခရစ်ဝင်ကျမ်း၌ ယေရှုရှင်သွန်သင်တော်မူသောအရာတို့ကို တပည့်တော်များက မှားယွင်းစွာနားလည်တတ်ကြသည်။ ထိုမှားယွင်းတတ် သောနားလည်မှုကြောင့် ယေရှုရှင်သည် ခရစ်ယာန်အသက်တာ၏အမှန်နှင့် တွေ့ကြုံကြရခြင်းအစစ်ကို ပြန်၍သွန်သင်ပေးနိုင်သည်။ ယေရှုရှင်သည် အနာဂတ် ကိုသာ ကြိုတင်ဟောကြားပေးသည်မဟုတ်။ တပည့်တော်တို့ကို သွန်သင်ပေး သည်၊ သင်ကြားပေးသည်။ ယခုလက်တွေ့ကြုံရသောအခက်အခဲနှင့် ရှေ့ဆက် ရင်ဆိုင်ရမည့်စုံစမ်းခြင်းကို ခံနိုင်ရည်ရှိရန်ပြင်ဆင်ပေးတော်မူသည်။