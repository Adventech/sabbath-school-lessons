---
title:  ကြီးမားသောအတိဒုက္ခဆင်းရဲခြင်း
date:   04/09/2024
---

`မာ၊ ၁၃း၁၉ ကိုဖတ်ပါ။ ယင်းကျမ်းချက်သည် မည်သည်ကိုဆိုလို သနည်း။`

မာ၊ ၁၃း၁၄ ၌ နှလုံးပျက်စရာမြင်ကွင်းအကြောင်းသည် အဓိက ကျသည်။ မာ၊ ၁၃း၁၉ ၌ အချိန်အခါအကူးအပြောင်းကို ပြန်၍ ဆိုလာပြန်သည်။ အတိဒုက္ခဆင်းရဲခြင်းသည် ကမ္ဘာ့ရာဇဝင်၌ တစ်ကြိမ်မျှ မဖြစ်ဖူးခဲ့ဟုဆိုသည်။ ယေရုရှလင်မြို့ကို ဝန်းရံတိုက်ခိုက်ညှဉ်းဆဲခြင်းထက် သာ၍ကြီးမားသောအတိဒုက္ခဆင်းရဲခြင်းဖြစ်လိမ့်မည် (မာ၊ ၁၃း၁၉)။ အနာဂတ္တိ အချိန်ကို ပြန်ပြောင်းရည်ညွှန်းထားသည်။

မာ၊ ၁၃း၁၄ သည် ပုရောဖက်ဒံယေလ၊ ၉ ၏ အနာဂတ္တိစကားကို ပြန်၍ပြောနေခြင်းဖြစ်သည်။ ကြီးကျယ်ကြောက်မက်ဖွယ်ညှဉ်းပန်းနှိပ်စက်ခြင်း သည် ဒံ၊ ရ နှင့် ၈ မှ ပြောထားချက်ကို ပြန်၍တင်ပြနေခြင်းပင်ဖြစ်သည်။ ချိုငယ်ကလေး၏တန်ခိုးသည် ဘုရားရှင်၏လူများကို နှိပ်စက်ညှဉ်းပန်းခြင်း ပြုသောအချိန်မှာ တစ်ကာလ၊ နှစ်ကာလနှင့် ကာလတစ်ဝက် အချိန်ကြာညောင်း သည် (ဒံ၊ ရး၂၅)။ ထိုပုရောဖက်ပြုချက်အချိန်မှာ ရက်ပေါင်း ၁,၂၆ဝ ဖြစ်နေ၍ ပုရောဖက်၏အချိန်သတ်မှတ်ချက်အရ နှစ် ၁,၂၆ဝ နှင့်ညီမျှသည် (တောလည်၊ ၁၄း၃၄။ ယေဇကျေလ၊ ၄း၆)။ ထိုကာလအချိန်ကို အေဒီ ၅၃၈-၁၇၉၈ အေဒီအထိဖြစ်သည်။ အေဒီ ၁၇၉၈ ခုနှစ်တွင် နပိုလီယံသည် မိမိ၏စစ်ဗိုလ်ချုပ် ကိုစေလွှတ်၍ ရဟန်းမင်းကိုဖမ်းဆီးချုပ်နှောင်စေသည်။ ၁,၂၆ဝ နှစ်လုံးလုံး ချိုငယ်လေးသည် ဘာသာရေးအသင်းတော်၏အုပ်ချုပ်ခြင်းကို မနာမခံလိုသူ တိုင်း ညှဉ်းဆဲနှိပ်စက်သတ်ဖြတ်ခဲ့သည်။

`မာ၊ ၁၃း၂ဝ-၂၃ ကိုဖတ်ပါ။ နှိပ်စက်ညှဉ်းပန်းခြင်းအချိန်အတော အတွင်း ဘုရားရှင်သည် မိမိ၏လူများကို မည်သည့်မျှော်လင့်ချက်ပေးထား သနည်း။ အချိန်နီးလာသည်နှင့်အမျှ မည်သို့သောသတိပေးစကားမျိုးကို ကိုယ်တော်ကြိုတင်ပေးထားသနည်း။`

မာ၊ ၁၃း၂ဝ သည် ဘုရားရှင်၏လူများအတွက် နှိပ်စက်ညှဉ်းပန်း ခြင်းအချိန်သည် တိုတောင်းသွားစေမည်ဟုဖော်ပြသည်။ သမိုင်းရာဇဝင်အရ နှိပ်စက်ညှဉ်းပန်းမှုသည် ဘာသာရေးပြောင်းလဲခြင်းကို ကြိုးပမ်းသောသူများ ကြောင့် အချိန်ကိုပို၍တိုတောင်းသွားစေသည်။ ချိုငယ်ကလေးတန်ခိုးစတင် အားနည်းလာသည်နှင့် လူများတို့သည် ဘာသာရေးပြုပြင်ပြောင်းလဲရေးအဖွဲ့နှင့် ပေါင်းလာကြသည်။ သို့သော် ချိုငယ်ကလေး၏တန်ခိုးသည် တစ်ဖန်ပြန်၍ ကြီးမားလာအုံးမည်။ ဗျာ၊ ၁၃ ၌ ဖော်ပြသောရဟန်းမင်းကြီး၏တန်ခိုးသည် မသွေမုချပြန်၍ကြီးမားလာအုံးမည်ဖြစ်သည်။

မာ၊ ၁၃း၂၁-၂၃ ၌ ယေရှုရှင်သည် အခြားသောသတိပေးမှုတစ်ခုကို ပြုခဲ့ပြန်သည်။ ပုရောဖက်အတုအယောင်နှင့် ခရစ်တော်အတုအယောင်အကြောင်း ဖြစ်သည်။ ကိုယ်တော်ပြန်ကြွလာမည့်အချိန်မတိုင်မီအတောအတွင်း ပေါ်ထွက် လာမည့်အရာများဖြစ်သည်။ ယေရှုရှင်သည် မိမိ၏နောက်သို့လိုက်နေသော သူအားလုံးကို သတိပေးထားသည်။

ယေရှုရှင်မှ ခရစ်တော်အယောင်ဆောင်သူအကြောင်းကို သတိပေးနေ ချိန်၌ အယောင်အဆောင်၏လှုပ်ရှားမှုအနည်းငယ်မျှသာရှိနေသေး၏။ ယနေ့ အချိန်လူအချို့တို့က မိမိတို့ကိုယ်ကိုခရစ်တော်ဟု ကြေညာနေကြပြီ။ ကိုယ်တော်ကြိုတင်ပြောသောစကားသည် နှုတ်ကပတ်တော်ကို ကျွန်ုပ်တို့ပို၍ ကိုးစားနိုင်ကြောင်း မည်သို့တွန်းအားဖြစ်စေသနည်း။