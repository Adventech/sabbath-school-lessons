---
title:  ဆက်လက်လေ့လာရန်
date:   06/09/2024
---

Ellen G. White, “On the Mount of Olives,” in _The Desire of Ages_, pp. 627-636 ကိုဖတ်ပါ။

ကမ္ဘာပေါ်၌ များစွာသောစိတ်ပျက်စရာအကြောင်းများဖြစ်ပေါ်နေပါ သည်။ လူတွေကြောက်လန့်နေကြရသည်။ အချိန်ကာလများကို မှတ်တမ်းရှိသော ကျွန်ုပ်တို့မြော်လင့်ခြင်းအသင်းသားများအနေဖြင့် ထိုအကြောင်းအရာများကို အသုံးပြု၍ မည်ကဲ့သို့သူတစ်ပါးအား ယေရှု၏ပြန်လည်ကြွလာမည့်မျှော်လင့်ခြင်း သို့ ညွှန်ပြမည်နည်း။

“လာမည့်အချိန်ကို အတိအကျမသိရခြင်းဖြစ်နေသော်လည်း ကိုယ်တော် ၏အမိန့်တော်အတိုင်းစောင့်မျှော်နေရန်သာရှိသည်။ “အကြင်ကျွန်တို့သည် စောင့်လျက်နေသည်ကို သခင်သည် ပြန်လာ၍တွေ့၏၊ ထိုကျွန်တို့သည် မဂင်္လာရှိကြ၏။ ငါအမှန်ဆိုသည်ကား၊ သခင်သည် ခါးပန်းစည်းလျက် ကျွန်ုပ်တို့ကို စားပွဲ၌လျောင်းစေပြီးမှ ကိုယ်တိုင်လာ၍ သူတို့အားလုပ်ကျွေး လိမ့်မည်” (လု၊ ၁၂း၃၇)။ ကိုယ်တော်ပြန်လာမည်ကို စောင့်နေသောသူတို့ သည် ပျင်းရိစွာအလဟဿစောင့်နေခြင်းမဟုတ်ရပါ။ ခရစ်တော်ပြန်၍ကြွလာ မည်ကို မျှော်နေခြင်းသည် မှားယွင်းမိသောလုပ်ရပ်များအတွက် တရားစီရင်ခြင်းကို ကြောက်လန့်စေသည်။ ကရုဏာတော်ကိုငြင်းမိသောကြောင့် ကိုယ်တော်စီရင်မည့် ဆုံးဖြတ်ချက်ကို ကြောက်ရွံ့နေကြရသည်။ ဘုရားရှင်ကိုမျှော်လင့်စောင့်စား နေသူသည် မိမိကိုယ်ကိုသန့်ရှင်းစေလျက် အပြစ်ကိုဆေးကြောထားလိမ့်မည်။ နားထောင်လိုက်လျှောက်ခြင်းရှိလိမ့်မည်။ စိတ်စွဲလမ်းသောမျှော်လင့်ခြင်းနှင့်အတူ တက်ကြွစွာလုပ်စရာရှိသည်တို့ကို ကြိုးစားလုပ်ဆောင်ကြလိမ့်မည်။ အကြောင်းမှာ သခင်ဘုရားသည် တံခါးဝ၌ရောက်နေပြီဖြစ်ကြောင်းကို သိရှိနေသောကြောင့် ဖြစ်သည်။ သူတို့၏စိတ်သဘောတို့မှာ ဝိညာဉ်များကိုကယ်တင်ရန်၊ ဘုရားရှင်နှင့် အတူပါဝင်လုပ်ဆောင်ရန်ဖြစ်သည်။ ဤသူတို့သည် အချိန်တန်လျှင် အစား အသောက်တို့ကိုဝေဖန်စေခြင်းငှာ အအုပ်အချုပ်ခန့်ထား၍ သစ္စာနှင့်လည်း ကောင်း၊ သတိပညာနှင့်လည်းကောင်း ပြည့်စုံသောကျွန် (လု၊ ၁၂း၄၂) များဖြစ်ကြသည်။ သူတို့သည် အမှန်တရားသမ္မာကျမ်းကို ခေတ်ကာလနှင့်အညီ ကြွေးကြော်ကြလိမ့်မည်။ ဧနောက်၊ နောဧ၊ အာဗြဟံ၊ မောရှေတို့သည် မိမိတို့၏အချိန်ကာလနှင့်အညီ အမှန်တရားသမ္မာစကားကိုဟောပြောကြသည် နည်းတူ၊ ဤအချိန်၌ ခရစ်တော်၏အစေခံတို့သည် မိမိတို့၏အချိန်နှင့် ကိုက်ညီသော သမ္မာတရားအမှန်စကားကို ဟောပြောသတိပေးသွားကြ လိမ့်မည်။” - Ellen G. White, _The Desire of Ages_, p. 634).