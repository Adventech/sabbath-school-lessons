---
title:  ငြင်းဆိုခြင်းနှင့်လက်ခံခြင်း
date:   31/07/2024
---

`မာ၊ ၆း၁-၆ ကိုဖတ်ပါ။ ယေရှု၏ဇာတိမြေမှလူတို့သည် အဘယ်ကြောင့် သူ့အားလက်မခံကြသနည်း။`

လူတစ်ဦးတစ်ယောက်သည် မြို့ငယ်တစ်မြို့၌နေထိုင်ပြီး ထင်ပေါ် ကျော်ကြားလာလျှင် မြို့နေလူထု၏စိတ်ဝင်စားမှုကို ဖမ်းစားတတ်သည်။ သို့သော် နာဇရက်မြို့သည် ထိုသို့မဟုတ်ပါ။ လူတို့သည် ယေရှုရှင်၏ သွန်သင်ချက်နှင့်ရောဂါကုသပျောက်ကင်းစေခြင်းအကြောင်းအတွက် အံ့ဩနေ ကြသော်လည်း လက်သမားဘဝမှ ဆရာအဖြစ်သော်လည်းကောင်း၊ ရောဂါ ပျောက်ကင်းစေသူအဖြစ်လည်းကောင်း လက်မခံနိုင်ကြပါ။ မတော်လျှင်လည်း သူသည် အများသောနိမိတ်အံ့ဖွယ်လက္ခဏာကို ကပေရနောင်မြို့၌ ပို၍ ပြုလုပ်သောကြောင့်လည်းဖြစ်မည် (လု၊ ၄း၂၃)။ ထို့ပြင် ကိုယ်တော်သည် သူ၏မိသားစုနှင့်သဘောထားခြင်းမတိုက်ဆိုင်ပါ (မာ၊ ၃း၃၁-၃၅)။

`မာ၊ ၆း၇-၃ဝ ကိုဖတ်ပါ။ တမန်တော် ၁၂ ပါး၏သာသနာ လုပ်ဆောင်မှုနှင့် နှစ်ခြင်းဆရာယောဟန်၏ခေါင်းဖြတ်ကွပ်မျက်ခြင်းကို မည်သို့ နှိုင်းယှဉ်၍ရမည်နည်း။`

ပူးတွဲရသပေးသော တတိယမြောက်အကြောင်းအရာဖြစ်သည်။ တမန်တော် (၁၂) ပါးသည် ယေရှုရှင်ပေးသောသတင်းစကားကို နေရာတိုင်း သို့သွား၍ ဟောကြားခြင်းနှင့် ရေနှစ်ခြင်းပေးသူရှင်ယောဟန်ကို နှုတ်ပိတ် ဖျောက်ဖျက်ပစ်ခြင်းသည် အလွန်ကွာခြားပါသည်။ တပည့်တော်တို့သည် အထုပ်အပိုးများများမသယ်ဆောင်ဘဲ အခြားသူများ၏ထောက်ပံ့မှုအပေါ်မှီခိုရန် မှာကြားခြင်းရရှိကြသည်။ ထိုနည်းဖြင့် သာသနာပြုသည့်အခါ သာသနာပြု ဆရာများနှင့်ပြည်သူများ ပို၍အစေးကပ်စေရန်ဖြစ်သည်။

နှစ်ခြင်းဆရာယောဟန်သည် ဟေရုဒ်မင်း၏မိသားစုနှင့် အဆင်မပြေ ခဲ့ပါ။ နှစ်ခြင်းဆရာယောဟန်၏သေခြင်းသည် ဟေရောဒိမှ ဟေရုဒ်မင်း၏ အပျော်အပါးလိုက်ခြင်းကို အခွင့်ကောင်းယူ၍ အပိုင်ကြံသတ်ဖြတ်ခြင်းဖြစ် သည်။ ဟေရောဒိ၏သမီးသည် အစီအစဉ်ကျနစွာပင် ကြိုတင်စီစဉ်ပြီး နှစ်ခြင်း ဆရာယောဟန်၏ဦးခေါင်းကို လင်ပန်း၌ထည့်ပြီးယူလာခိုင်းခြင်းဖြစ်သည်။

နှစ်ခြင်းဆရာယောဟန်၏ရဲရင့်စွာပြောခြင်းကို နှုတ်ပိတ်သည့်အချိန် သည် တမန်တော် ၁၂ ပါးမှ နောင်တတရားကိုဟောပြောနေသောအချိန်နှင့် ကိုက်နေသည်။ ထိုတရားကို နှစ်ခြင်းဆရာယောဟန်ပင် စတင်ပြောခဲ့ခြင်း ဖြစ်သည်။ ယောဟန်၏သေခြင်းသည် ယေရှုရှင်၏သေခြင်းကို ကြိုတင်နိမိတ် ပေးခြင်းဖြစ်သည်။ ယောဟန်ကိုသေဒဏ်ပေးကွပ်မျက်ပြီး မြေမြှုပ်သဂြင်္ိုဟ်သည်။ ထိုနောက်ပြန်ရှင်လာသည်ဟု သတင်းထွက်လာခဲ့သည် (မာ၊ ၆း၁၄-၁၆၊ ၂၉)။ ယေရှုရှင်သည်လည်း ထိုသို့ဖြစ်ရမည် (မာ၊ ၁၅ နှင့် ၁၆)။ ယင်း အကြောင်းအရာနှစ်ခုသည် အပြိုင်ဖြစ်၍ ယေရှုရှင်နှင့်သူ၏နောက်လိုက်များ ရင်ဆိုင်ရမည့်ဘေးဒုက္ခများကို ကြိုတင်ရည်ညွှန်းထားခြင်းဖြစ်သည်။

သင်သည် ယေရှုရှင်ကဲ့သို့လက်မခံခြင်းကို ကြုံရဖူးပါသလား။ သို့မဟုတ် အခက်အခဲနှင့်ရင်ဆိုင်ရဖူးပါသလား။ ယင်းကဲ့သို့ပြဿနာကို သင်နားလည်သဘောပေါက်ထားပါသလား။ ယင်းခံစားချက်မှ သင်မည်သို့ သင်ခန်းစာရရှိသနည်း။ နောက်တစ်ကြိမ်အတွက် သင်ခံနိုင်ရည်ရှိစေပါမည် လား။