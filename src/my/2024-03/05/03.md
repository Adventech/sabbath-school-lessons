---
title:  ကျယ်လောင်စွာအော်ဟစ်ခြင်းအထက်၌တိုးညင်းသောအသံကိုသင်ကြားနိုင် သလား။
date:   29/07/2024
---

`မာ၊ ၅း၁-၂ဝ ကိုဖတ်ပါ။ မဟာတိုက်လှန်ပွဲကြီးအကြောင်းနှင့် ပတ်သက်၍ ကျွန်ုပ်တို့မည်သို့သင်ယူနိုင်ပါသနည်း။ ထပ်ဆင့်၍ ယေရှုရှင်၏ တန်ခိုးတော်အကြောင်း သင်မည်သို့သိရှိနိုင်မည်နည်း။`

ည၌ဖြစ်ခဲ့သောကန်ပင်လယ်အတွင်းကိစ္စကိုမမေ့နိုင်ပါ။ ယခုမိုးလင်း လာ၍ ဂါဒရပြည်သို့ရောက်ပြီး စိတ်လှုပ်ရှားရဆဲဖြစ်သည်။ နတ်ဆိုးစွဲထားသော သူ၏အကြောင်းကို အသေးစိတ်သိရလျှင် ရင်ကွဲစရာကိစ္စဖြစ်သည်။ ထိုသူ၏ ဘဝထက်ဆိုးသောဘဝမရှိတော့ပါ။ သင်္ချိုင်းကုန်းအုတ်ဂူထဲနေရသည်။ မိမိ ကိုယ်ကို ကျောက်ခဲများနှင့်ကုတ်ခြစ်ဖြတ်တောက်သည်။ မည်သူမျှသူ့အား ထိန်းချုပ်၍မရ” (မာ၊ ၅း၄)၊ သူသည် ယေရှုနှင့်ဆုံတွေ့ခဲ့သည်။

ထိုသူသည် ယေရှုထံသို့အန္တရာယ်ပြုရန် အတင်းပြေးလာသည်။ တပည့်တော်များစကားပင်မထွက်အားဘဲ ပြေးကြရသည်။ ထိုသူသည် ယေရှု အနီးသို့ရောက်လျှင် ကိုယ်တော်၏ရှေ့၌ဝပ်ချတော့သည်။ ဝပ်ချသည်ဟုဆိုသော စကားသည် ဂရိဝေါဟာရမှ ပရိုစကိုင်နီယို “proskyneo” ကိုယူ၍ သုံးထား သည်။ အများအားဖြင့် ယင်းစကားလုံးကိုဘာသာပြန်လျှင် ဝပ်ပြုကိုးကွယ် သည်ဟု ပြန်ဆိုလေ့ရှိသည်။ ယေရှုရှင်မှ သူ့အားတစ်စုံတစ်ခုကူညီနိုင်မည်ဟု သူသိနေသည်။ သူစကားပြောရန် နှုတ်ကိုဟလိုက်သည်နှင့် သူ့ကိုချုပ်ထား သောနတ်ဆိုးကပင် အသံကျယ်စွာဖြင့်ထအော်သည်။ နတ်ဆိုး၏အော်ဟစ်သံ အထက်မှ ထိုသူ၏ကိုယ်ပိုင်အသံတိုးတိုးလေးကိုကြားနိုင်သူမှာ ယေရှုရှင် သာလျှင်ရှိသည်။ ဝက်အုပ်ကြီးအတွင်း နတ်ဆိုးတို့ဝင်ခွင့်တောင်းလျှင် ယေရှု သည် အခွင့်ပေးတော်မူခဲ့သည်။ ဝက်အကောင်နှစ်ထောင်တစ်ပြိုင်ထဲ ကမ်းပါးယံ ပေါ်မှနေရင်း ပင်လယ်ထဲခုန်ချသေဆုံးကုန်သည်။ ပိုင်ရှင်သည် စီးပွားရေး ပျက်သည်အထိဖြစ်သည်။

နတ်ဆိုးတို့သည် အမှန်ပင်ယေရှုကိုမည်သူဖြစ်ကြောင်း အတပ်သိကြ သည်။ ကိုယ်တော်၏ရှေ့ရောက်နေစဉ် မည်သည့်တန်ခိုးအင်အားမျှမရှိကြောင်း ကိုလည်း သိနေကြသည်။ နောက်ဆုံး၌ နတ်ဆိုးတို့သည် နှစ်ကြိမ်တိုင်တိုင် တောင်းပန်ရတော့သည် (မာ၊ ၅း၁ဝ၊ ၁၂)။ သူတို့တောင်းပန်ခွင့်တောင်းသည် အတိုင်း အခွင့်ပေးပါရန် အထူးတောင်းဆိုကြတော့သည်။ ကိုယ်တော်၏ တန်ခိုးသည် သူတို့ကိုနိုင်နေကြောင်း သူတို့သိကြသည်။

ယင်းကိစ္စ၌ အကြောင်းရင်း (၂) မျိုးရှိနေသည်။ ဓမ္မဟောင်းကျမ်း၏ အယူအဆဓလေ့ထုံးစံအရ မသန့်ရှင်းသောအရာများနှင့်ပြည့်နေသည်။ သင်္ချိုင်းဂူ နှင့်လူသေလောင်းသည် မသန့်ရှင်းပါ (တောလည်ရာ၊ ၁၉း၁၁၊ ၁၆)။ သွေးသွန် ခြင်းဝေဒနာရှင်သည် မသန့်ရှင်း (ဝတ်၊ ၁၅)။ ဝက်သည်မသန့်ရှင်း (ဝတ်၊ ၁၁း၇)။

သို့သော် ဒုတိယအချက်မှာ မသန့်ရှင်းခြင်းနှင့်သန့်ရှင်းခြင်း၏ လွန်ဆွဲပွဲ၌ အမှားနှင့်အမှန်တိုက်လှန်ပွဲကြီးဖြစ်သည်။ ယေရှုရှင်သည် နတ်ဆိုး ကိုနှင်ထုတ်သောအခါ ယေရှုအတွက်အမှတ်နှစ်မှတ်ရှိသည်။ နတ်ဆိုးတို့သည် ဝက်များကိုအကုန်သေကုန်စေသည်။ စာတန်အတွက် အမှတ်နှစ်မှတ်) မြို့သူ မြို့သားတို့သည် ယေရှုကို သူတို့ဒေသမှထွက်သွားရန်တောင်းဆိုသည် (ယေရှု အတွက်အမှတ်နှစ်မှတ်) ရောဂါပျောက်ကင်းသူကို ယေရှုသည်သက်သေခံရန် ပြန်၍စေလွှတ်သည်။ (ယေရှုအတွက်အမှတ်သုံးမှတ်) ထိုသူသည် ယေရှု စေလွှတ်၍ ပြန်သွားသော်လည်း မည်သည့်အကျိုးမျှမရှိဟု ထင်ကောင်းထင်ကြ လိမ့်မည်။ သူ၏သက်သေခံချက်ကြောင့် အံ့ဖွယ်အထူးအောင်မြင်ခြင်းအကြောင်း များဖြစ်ပေါ်လာသည်။

အဆိုပါအကြောင်းအရာမှ သင်ဒုက္ခရောက်နေချိန်တွင် ယေရှုရှင်သည် ကူညီနိုင်မည်ဟု သင်မျှော်လင့်ချက်ရှိပါသလား။