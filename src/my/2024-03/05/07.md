---
title:  ဆက်လက်လေ့လာရန်
date:   02/08/2024
---

Ellen G. White, “Peace, Be Still” and “The Touch of Faith,” pp. 333-348 in _The Desire of Ages_ ကိုဖတ်ပါ။

“ဘုရားရှင်၏သွန်သင်ခြင်းအောက်၌ အသက်ရှင်နေထိုင်ကြသောသူ သည် လောက၏ထုံးစံနှင့်ဓလေ့များနှင့် သဟဇာတမဖြစ်နိုင်ပါ။ လူတိုင်းလူတိုင်း ဘုရားရှင်၏အလိုတော်အတိုင်းသိရှိနေထိုင်ရန် လိုအပ်သည်။ ကျွန်ုပ်တို့ကိုယ်စီ ၏စိတ်ထဲ၌ ကိုယ်တော်၏စကားတော်ကို ကြားနာကြရမည်။ အခြားအခြားသော ရှုပ်ထွေးသည့်စကားများဝင်ရောက်လာသော်လည်း ကျွန်ုပ်တို့သည် ကိုယ်တော် ၏စကားတော်ကို နားစိုက်ထားရပါမည်။ ငြိမ်သက်သော စိတ်ဝိညာဉ်သည် ဘုရားရှင်၏စကားသံကို ပို၍ကြားစေရသည်။ ကိုယ်တော်မိန့်တော်မူသည်မှာ “ငြိမ်ဝပ်လျက်နေကြလော့။ ငါကားဘုရားသခင်ဖြစ်သည်ဟု သိမှတ်ကြလော့” (ဆာ၊ ၄၆း၁ဝ)။ ကိုယ်တော်တစ်ပါးတည်းသာ စစ်မှန်သောခိုနားရာ နေရာဖြစ်သည်။ ဘုရားရှင်အတွက် အမှုဆောင်သောသူတိုင်းအတွက် ထိရောက်သောပြင်ဆင်မှုကိုရရှိစေနိုင်ပါသည်။ ရုန်းရင်းခတ်သောလူထုကြီးနှင့် ရှုပ်ထွေးသောဤလောကတွင် ကိုယ်တော်ထံတော်၌ စိတ်အားဖြည့်သောသူသည် အလင်းနှင့်ငြိမ်ချမ်းမှုဖြင့် ပြည့်စုံလိမ့်မည်။ အသက်တာ၌ သင်းရနံ့မွှေးပျံ့ပြီး လူများ၏စိတ်နှလုံးသို့ သက်ရောက်မှုရှိစေမည်ဖြစ်သည်” (Ellen G. White, _The Desire of Ages_, p. 363).

“ယေရှုရှင်သည် များစွာသောအံ့ဖွယ်ရာများကိုလုပ်ဆောင်ရာတွင် လူများစွာကျန်းမာခြင်းခွန်အားနှင့် ကြွယ်ဝချမ်းသာခြင်းကို ပေးနိုင်သည်သာမက ဖိနှိပ်ခံရခြင်းများလည်း လွတ်ငြိမ်းခွင့်ရမည်မဟုတ်လော။ ဘုရားရှင်စေလွှတ်သူဟု သူ့ကိုယ်သူကြွေးကြော်လျက်ပင် ဣသရေလရှင်ဘုရင်အဖြစ်တင်မြှောက်ခြင်းကို လက်မခံရခြင်းအကြောင်းကို လူထုကြီးကသဘောမပေါက်နိုင်ပါ။ သူ၏ ငြင်းဆိုခြင်းအကြောင်းကို လူတွေအဓိပ္ဋာယ်ထုတ်လွဲကြသည်။ များစွာသော သူများက ကိုယ်တော်သည် မိမိကြွေးကြော်သောစကားကို တာဝန်မယူရဲပါ ဟုထင်သည်။ သူကိုယ်၌က အမှုတော်ဆောင်ရာတွင် ယုံကြည်ခြင်းစိတ် အားနည်းသည်ဟု လူထုကြီးကထင်နေသည်။ သို့ဖြစ်၍ မယုံကြည်သော စိတ်ထားများကို သူတို့စိတ်တွင်ခံယူကြတော့သည်။ စာတန်ကြဲချသောမျိုးစေ့သည် အသီးအပွင့်များဝေဆာလာတော့သည်။ နားလည်မှုလွဲမှားခြင်း၏အကျိုးဆက် ပင်ဖြစ်သည်။” - _The Desire of Ages_, p. 385.