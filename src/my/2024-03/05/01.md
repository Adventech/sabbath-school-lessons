---
title:  အိုင်၏အနီးအနားပတ်လည်၌ပြုသောနိမိတ်လက္ခဏာများ
date:   27/07/2024
---

### ဖတ်ရန်ကျမ်းချက်များ။
မာ၊ ၄း၃၅-၄၁။ မာ၊ ၁ဝ၄း၁-၉။ မာ၊ ၅း၁-၄၃။ တောလည်ရာ၊ ၂ရး၁၇။

> <p>အလွတ်ကျမ်းချက်</p>
> “ကိုယ်တော်သည် အခွင့်မပေး။ သင်သည် ကိုယ်အိမ်သို့ သွားလော့။ ထာဝရဘုရားသည် သနားခြင်းစိတ်တော်နှင့် သင်၌ အဘယ်မျှလောက်ကျေးဇူးပြုတော်မူသည်ကို သင်၏အဆွေအမျိုးတို့အား ပြန်ကြားလော့ဟု မိန့်တော်မူ၏” (မာ၊ ၅း၁၉)။

ယေရှုရှင်သည် ဂါလိလဲအိုင်တစ်ဝိုက်၌ အမှုတော်ကိုကျယ်ကျယ် ပြန့်ပြန့်လုပ်ဆောင်တော်မူသည်။ အထူးသဖြင့်မှာ ဂါလိလဲအိုင်နှင့်ပတ်ဝန်းကျင် ဒေသကို အထူးအလေးထားလုပ်ဆောင်သည်။ အိုင်၏အလျားမှာ ၁၃ မိုင် (၂၁) ကီလိုမီတာနှင့် အနံမှာ ၈ မိုင် (၁၃) ကီလိုမီတာကျယ်သည်။ ရေပြင်အကျယ်အဝန်းမှာကျယ်ပြန့်ပြီး နေထိုင်သူများအတွက် ရှာဖွေစားသောက် ရသောနေရာပင်ဖြစ်သည်။

မာကုခရစ်ဝင်ကျမ်းအခန်းကြီး ၄ သည် ယေရှုရှင်နှင့်တပည့်တော် တို့ဂါလိလဲအိုင်တစ်ဖက်သို့ကူးသွားခြင်းအကြောင်းကိုရေးသားပြီး အဆုံးသတ် ထားသည်။ မုန်တိုင်းကျ၍ ယေရှုသည် စကားတော်ဖြင့်လေပြင်းနှင့်လှိုင်းတို့ ကို ငြိမ်သက်သွားစေသည်။ မာကုခရစ်ဝင်ကျမ်းအခန်းကြီး ၆ တွင် တစ်ဖန် ယင်းမြင်ကွင်းမျိုးကိုပင် ပြသရေးသားထားသည်။ သို့သော် ယခုတစ်ကြိမ်မှာ ယေရှုရှင်သည် ရေပေါ်လမ်းလျှောက်ပြီး တပည့်တော်တို့ဆီသို့လာနေသည်ဟု ထပ်လောင်းရေးသားထားသည်။ ရေမျက်နှာပြင်ပေါ်၌ ယေရှုရှင်ပြုတော်မူသော အရာသည် ကုန်းမြေပေါ်၌ပြုသောနိမိတ်လက္ခဏာထက် ထူးဆန်းနေသည်။ ကိုယ်တော်၏တပည့်တော်များ အမှုတော်စတင်လုပ်ဆောင်ခြင်းအကြောင်းတို့ ပါဝင်သည်။ ယင်းအကြောင်းအရာတို့ကို ယခုအပတ်လေ့လာရန်အတွက် ဖြစ်သည်။

ထိုအကြောင်းအရာများကို ဖတ်ရှုရသောစာဖတ်သူများသည် ယေရှုကို မည်သူဟူ၍ သိရှိသွားစေသည်။ ကိုယ်တော်သည် ဟုန်းဟုန်ထပြင်းထန်သော မုန်တိုင်းကြီးကို ငြိမ်သက်စေနိုင်သည်။ နတ်ဆိုးစွဲသူကိုပျောက်ကင်းစေနိုင်သူ၊ သူ၏ဝတ်ရုံကိုတို့ရုံဖြင့် သွေးသွန်ဝေဒနာခံရသောမိန်းမသည် ပျောက်ကင်း သွားသည်။ အမျိုးသမီးငယ်လေးကို သေခြင်းမှရှင်ပြန်ထမြောက်စေသည်။ သူနေထိုင်ရာမြို့၌ တရားဟောသည်။ တပည့်တော်တို့ကို သာသနာပြုရန် အဝေးသို့စေလွှတ်သည်။ လူ ၅,ဝဝဝ ကို မုန့်အနည်းငယ်နှင့်ငါးအနည်း ကလေးဖြင့် ဝအောင်ကျွေးမွေးသည်။ ရေပေါ်၌လမ်းလျှောက်သည်။ တပည့် တော်တို့ကို ထူးဆန်းသောတန်ခိုးများပြပြီး သူသည် ဘုရားသခင်၏သားတော် ဖြစ်ကြောင်းကို သက်သေပြသည်။