---
title:  လေမုန်တိုင်းကိုငြိမ်သက်စေခြင်း
date:   28/07/2024
---

`မာကု၊ ၄း၃၅-၄၁ ကိုဖတ်ပါ။ မည်သည့်အကြောင်းဖြစ်၍ ယေရှုရှင် ဘယ်သူဖြစ်ကြောင်းကိုလေ့လာ၍ ဘာသင်ခန်းစာရရှိနိုင်သနည်း။`

ရှင်မာကုခရစ်ဝင်ကျမ်းအခန်းကြီး ၄ အစပိုင်းမှာပင် ယေရှုရှင်သည် လှေပေါ်သို့တက်ပြီး ပရိသတ်ကိုသွန်သင်စကားပြောရန် ကမ်းခြေ၌လူများစွာ ရှိနေသည်။ မာ၊ ၄း၁ဝ-၁၂ တွင် ကိုယ်တော်သည် လှေပေါ်မှဆင်းပြီး တပည့်တော်တို့နှင့်စကားပြောကြောင်းဖတ်ရသည်။ တစ်ရက်လုံးယေရှုရှင်သည် သွန်သင်ခြင်းအမှုကိုပြုပြီးနောက် ယေရှုရှင်ကို တပည့်တော်တို့သည် လှေပေါ် တင်၍လှော်ခတ်သွားကြသည်။ ကိုယ်တော်သည်လည်း အလွန်မောပန်းလျက် ရှိ၍ လှေပေါ်၌ချက်ချင်းအိပ်မောကျသွားသည်။ လှေ၏ဝမ်းဗိုက်အောက်ခြေ ပိုင်းဖြစ်လိမ့်မည်။ ရုတ်တရက်လေပြင်းမုန်တိုင်းကြီးတိုက်ခတ်လာသည်။ လှေသည် လှိုင်းရိုက်ခတ်ခြင်းကြောင့် မြုပ်လုမတတ်အချိန်တွင် တပည့်တော်တို့သည် ကိုယ်တော်ကိုလှုပ်နိုးကြသည်။ ထူးထူးဆန်းဆန်းပင် ယေရှုသည် လေပြင်း မုန်တိုင်းကို ငြိမ်သက်စေရန်အမိန့်ပေးပြီး လှိုင်းတံပိုးများပြေပျောက်သွားစေသည်။ ကန်ရေပြင်သည် သင်ဖြူးဖျာခင်းထားသကဲ့သို့ပြေပြစ်ငြိမ်သက်သွားသည်။ တပည့်တော်တို့သည် မြင်လိုက်ရသောဘုရား၏တန်ခိုးကြောင့် ကြောက်ရွံ့ တုန်လှုပ်နေမည်ဖြစ်သည်။

`ဆာ၊ ၁ဝ၄း၁-၉ ကိုဖတ်ပါ။ ယာဝဲအရှင်၏တည်ရှိပုံနှင့် ခရစ်တော် ၏မုန်တိုင်းကိုငြိမ်သက်စေခြင်းတန်ခိုးဖြင့် နှိုင်းယှဉ်မြင်တွေ့နိုင်ပါသလား။`

မာ၊ ၄း၃၅-၄၁ ၌ ရေးထားသောအကြောင်းအရာသည် သမ္မာကျမ်းစာ ၏ယေဘုယျကိစ္စလူအများလက်ခံသည့်အရာဖြစ်သော “ဘုရားရှင်ကိုယ်တော်တိုင် သို့မဟုတ် ကောင်းကင်တမန်တစ်ပါးပါးပေါ်လာခြင်း” ဖြစ်သည်။ အချက် ၅ ချက်ဖြင့်လေ့လာ သုံးသပ်နိုင်သည်။ (၁) ဘုရားတန်ခိုးပြခြင်း၊ (၂) လူသားများကြောက်ရွံ့ရခြင်း၊ (၃) အမိန့်စကား-မကြောက်နှင့်၊ (၄) ဘုရားရှင်ကိုယ်တော်တိုင် သို့မဟုတ် ကောင်းကင်တမန်မှဖော်ပြဟောကြား သောစကား (၅) လူသားများမှဖော်ပြချက်ကို တုံ့ပြန်ခြင်းတို့ဖြစ်သည်။ ယခုတင်ဆက်ထားသောအကြောင်းအရာ၌ ၅ ချက် အနက် ၄ ချက် ပါဝင် နေသည်။ မုန်တိုင်းကိုငြိမ်သက်စေသောအမိန့်တော်သည် ဘုရားတန်ခိုး ပြသခြင်းဖြစ်သည်။ တပည့်တော်တို့ကြောက်ရွံ့ခြင်းသည် လူသားတို့ ကြောက်ရွံ့တုန်လှုပ်ခြင်းဖြစ်သည်။ အဘယ်ကြောင့်ကြောက်ရွံ့နေကြသနည်း ဟူသောမေးခွန်းမှာ မကြောက်နှင့်ဟူသော အမိန့်စကားဖြစ်သည်။ တပည့်တော် တို့မေးခွန်း၌ ဤသူသည်မည်သို့သောသူနည်း။ “မည်သူနည်းသည်” လူသား တို့၏တုံ့ပြန်ချက်ဖြစ်သည်။ ကျန်သောအချက်တစ်ချက်မှာ မည်သည့် အချက်ဖြစ်သနည်း။ မပါရှိသောအချက်တစ်ချက်သည် ကျမ်းတစ်ကျမ်းလုံး၌ အသေးစိတ်ဖော်ပြထားသောအချက်ဖြစ်သည်။ ယေရှုရှင်၏အကြောင်း အစစ်အမှန်ကို မည်သို့သိရှိလာရသည့် ဖော်ပြချက်ဖြစ်သည်။ တပည့်တော်တို့ မေးခွန်းမေးသောအချက်၌ “ပင်လယ်နှင့်မုန်တိုင်းသည် သူ၏စကားကို နားထောင်ရလောက်အောင် ဤသူသည်မည်သူနည်း။” ယင်းမေးခွန်းသည် ဖတ်ရှုရသူအပေါင်း၏စိတ်ကို ကျန်နေ၍မပါဝင်သေးသောအချက်တစ်ချက်ကို ဖော်ပြလိုက်ခြင်းပင်ဖြစ်သည်။ ကိုယ်တော်သည် ဘုရားရှင်၏သားတော်၊ သခင်ဘုရားကိုယ်တော်တိုင်ပင်ဖြစ်သည်။

ဘုရားရှင်၏တန်ခိုးတော်ကိုဆင်ခြင်စဉ်းစားပါ။ ကိုယ်တော်၏တန်ခိုး တော်၌ သင်မည်ကဲ့သို့မှီခိုနိုင်မည်နည်း။ သင်၏အသက်တာတစ်လျှောက်လုံး၌ ကိုယ်တော်ကို မည်သို့ကိုးစားနိုင်မည်နည်း။