---
title:  ယေရှုနှင့်စိတ်လှုပ်ရှားမှု
date:   30/07/2024
---

`မာ၊ ၅း၂၁-၂၄ ကိုဖတ်ပါ။ ယာဣရုနှင့်ပတ်သက်သောထူးခြားချက် မည်သို့ရှိသနည်း။`

ယာဣရုကဲ့သို့ ဘာသာရေးခေါင်းဆောင်များသည် ယေရှုရှင်နှင့် မိတ်ဖွဲ့လေ့မရှိကြပါ (မာ၊ ၁း၂၂။ မာ၊ ၃း၂၊ ၆။ လုကာ၊ ၁၃း၁၄)။ သို့သော် သူသည်တစ်ခုခုကို အပူတပြင်းလိုအပ်နေပုံရသည်။ ယာဣရုသည် ယေရှုရှင်၏ရှေ့တော်မှောက်၌ ဒူးထောက်ချစေခဲ့သည့်အကြောင်းရင်းဖြစ်သည်။ သူ၏တောင်းပန်မှုပြုသောအသံသည် မိဘတိုင်းသဘောပေါက်ရသော အသံမျိုးဖြစ်သည်။ အကြောင်းမှာ သူ၏သမီးသည် အသက်လုနေပြီး သေဆုံး တော့မည့်အခြေအနေဖြစ်နေသည်။ သို့သော် ယေရှုရှင်သည် သူ့ကိုတစ်စုံတစ်ရာ ကူညီပေးနိုင်မည်ကို သူယုံကြည်နေပြန်သည်။ ကိုယ်တော်သည် စကား တစ်လုံးတစ်ပါဒမျှမမြွက်မဆိုဘဲ ဖခင်ကြီးနှင့်အတူ သူ၏အိမ်သို့လိုက်သွားသည်။

`မာ၊ ၅း၂၅-၃၄ ကိုဖတ်ပါ။ ယာဣရုအိမ်သို့သွားနေစဉ် ဘယ်အရာက နှောင့်ယှက်သနည်း။`

ယာဣရု၏အိမ်၌ ကမ္ဘာပျက်သည့်အလား အခြေအနေကိုဆက်လက် မရှုစားမီ ကြားဖြတ်ကိစ္စတစ်ခုဝင်လာသည်။ မိန်းမတစ်ဦးသည် ၁၂ နှစ်လုံးလုံး ရောဂါခံစားရ၍ အင်မတန်ပျောက်ကင်းသက်သာလိုလှပါသည်။ ယာဣရုနှင့် ယင်းမိန်းမတို့ပြဿနာကိစ္စမှာ အပြိုင်ဖြစ်နေသည် (မာ၊ ၃း၂ဝ-၃၅)။ ထိုအကြောင်းအရာများ၌ ယာဣရုနှင့်ယင်းအမျိုးသမီးနှစ်ဦးလုံး ယေရှုရှင်ထံလာ၍ အကူအညီတောင်းနေခြင်းဖြစ်သည်။

အမျိုးသမီးကြီးသည် ယေရှုရှင်၏နောက်နားသို့အတင်းတိုးကပ်ပြီး ဝတ်ရုံတော်ကိုတို့ထိလိုက်သည်။ ချက်ချင်းသူ၏ကိုယ်၌ရှိသောရောဂါပျောက် သွားတော့သည်။ နေကောင်းသွားပြီ။ သို့သော် ယေရှုရှင်သည် ရုတ်တရက် လှမ်းသွားနေရာမှရပ်လိုက်သည်။ “မည်သူတစ်ဦးတစ်ယောက်သည် ငါ၏ ဝတ်ရုံကိုတို့သနည်း” ဟုမေးလိုက်သည်။

ရောဂါပြင်းစွာခံစားခဲ့ရသောအမျိုးသမီးကြီးသည် ချက်ချင်းကျန်းမာ သွားပြီ။ ယေရှုရှင်စိတ်ဆိုးအမျက်ထွက်မည်ကို သူမအလွန်ကြောက်သည်။ သူမ၏အပြုအမူအတွက် အမျက်တော်ရှမည်ကို ကြောက်ရွံ့နေသည်။ သို့သော် သူမသည် အင်မတန်စိတ်လှုပ်ရှားနေပါသည်။ သူမ မသိသောအကြောင်းကျန်သေး သည်။ ယေရှုရှင်သည် သူမအားကိုယ်ကာယကျန်းမာခြင်းအတွက်သာ ကုစားပေးလိုသည်မဟုတ်။ ဝိညာဉ်ရေးကိုပါ ကုစားပေးလိုသည်။

ထိုနောက်တွင် ယာဣရုဘက်ဆက်လက်ကြည့်ပြန်လျှင် (မာ၊ ၅း၃၅-၄၃)။ တရားဇရပ်မှူးကြီးတစ်ဦးဖြစ်၍ စိတ်ခံစားနေရမှုအလွန်ပြင်းထန်လှသည်။ ယေရှုရှင်သည် ယာဣရုမှလွဲ၍ ကိုယ်တော်နှင့်အတူ မည်သူတစ်ဦးတစ်ယောက်မျှ လိုက်ပါခွင့်မပြုပါ။ သူ၏တပည့်တော်ပေတရု၊ ယာကုပ်နှင့်ယောဟန်ကိုသာ ခေါ်သည်။ ယေရှုက သူငယ်မသည် သေဆုံးသွားခြင်းမဟုတ်။ အိပ်နေခြင်းသာ ဖြစ်သည်ဟုဆို၏။ အိမ်ထဲ၌ငိုကြွေးနေသူများအားလုံးကိုဖယ်ပေးရန် အပြင်သို့ထွက်ခိုင်းသည်။ ကိုယ်တော်သည် သူငယ်မလေး၏လဲလျောင်း ရာနေရာဆီသို့ တည့်တည့်မတ်မတ်လျှောက်သွားသည်။ သူငယ်မလေး၏လက်ကို ဆွဲကိုင်ပြီး “သမီးငယ်လေးထတော့” ဟုဆိုလိုက်သည်။ အမှန်မှာ “ွှေူငအ့ေ” ဆိုသောဝေါဟာရသည် “သိုးကလေး” ဟုအဓိပ္ဋာယ်ရှိသည်။ အိမ်၌ ကလေးငယ်ကို ချစ်စနိုးခေါ်သောစကားဖြစ်လိမ့်မည်။ အဘယ်သူမျှအားမပြောရန် ပိတ်ပင်ထားသောစကားသည် မာကုခရစ်ဝင်ကျမ်းတစ်လျှောက် ရေးသား မှတ်တမ်းပြုထားသောကြောင့် ကမ္ဘာတစ်ဝန်းလူအများသိ၍ ယေရှုရှင်သည် အဘယ်သူဖြစ်ကြောင်းကို ဖုံးကွယ်ထား၍မရနိုင်တော့ပါ။