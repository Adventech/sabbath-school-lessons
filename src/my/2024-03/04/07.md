---
title:  ဆက်လက်လေ့လာရန်
date:   26/07/2024
---

Ellen G. White, “The Sower Went Forth to Sow,” pp. 33-61, in _Christ’s Object Lessons_ ကိုဖတ်ပါ။

ဘုရားရှင်၏အမှုတော်၌ လုံးလုံးဆက်ကပ်ခြင်းသည် သန့်ရှင်းခြင်း ဖြစ်သည်။ စစ်မှန်သောခရစ်ယာန်တို့၏နေထိုင်အသက်ရှင်ခြင်း အခြေအနေ ဖြစ်သည်။ ခရစ်တော်သည် နောက်လှည့်ပြန်သောဆက်ကပ်မှုများကို တောင်းဆို ခြင်းမပြုပါ။ မကွဲမပြားတစည်းတလုံးတည်းဖြင့် လုပ်ဆောင်သောအစေခံခြင်း ကို ခရစ်တော်တောင်းဆိုတော်မူသည်။ ကိုယ်စိတ်နှလုံးခွန်အားအားလုံးကိုဆက်ကပ် ရန် ဘုရားရှင်စေခိုင်းတော်မူသည်။ အတ္တစိတ်ကို မကြီးထွားစေပါနှင့်။ မိမိကိုယ်ကိုအတွက်သာအသက်ရှင်သူသည် ခရစ်ယာန်အစစ်မဟုတ်ပါ။

“မေတ္တာသည် လုပ်ဆောင်ချက်ပါရှိရမည်။ မေတ္တာသည် ကောင်းကင် နိုင်ငံတော်၌ ဘုရားရှင်၏အုပ်ချုပ်ပုံအခြေခံသဘောဖြစ်သည်။ လောက၌လည်း ခရစ်ယာန်တို့၏စာရိတ္တအခြေခံအချက်ဖြစ်ရမည်။ မေတ္တာတစ်ခုတည်းသာ ခရစ်ယာန်တစ်ယောက်ကို ရဲရင့်ခိုင်ခံ့စေနိုင်သည်။ မေတ္တာသဘောဖြင့်သာ စုံစမ်းခြင်းနှင့်လှည့်ဖြားခြင်းကို ရင်ဆိုင်နိုင်ပေမည်။”

“မေတ္တာသည် စွန့်လွှတ်အနစ်နာခံပေးဆပ်ခြင်းဖြင့် ဖော်ပြရသည်။ ရွေးနုတ်ကယ်တင်ခြင်းစီမံကိန်းသည် အပူဇော်ခံခြင်းဖြင့် လမ်းခင်းထားသည်။ အပူဇော်ခံနိုင်ခြင်းသည် အလွန်ကျယ်ပြန့်သည်။ နက်နဲသည်၊ မြင့်မားသည်။ တိုင်းတာ၍မရနိုင်ပါ။ ခရစ်တော်သည် မိမိ၌ရှိသောအရာအားလုံးကို ကျွန်ုပ်တို့ အတွက်ပေးလှူခဲ့သည်။ ခရစ်တော်ကို အမှန်တကယ်ရရှိသောသူသည် မိမိတို့၌ ရှိသမျှအားလုံးကို ကယ်တင်ရှင်အတွက်ပေးဆပ်လိမ့်မည်။ အခြားအရာအားလုံး အထက်၌ ကိုယ်တော်ကိုဂုဏ်ပြုချီးမြှောက်နိုင်လိမ့်မည်။” - Ellen G. White, _Christ’s Object Lessons_, pp. 48, 49).