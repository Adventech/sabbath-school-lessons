---
title:  ပုံပမာအတွက်အကြောင်းရင်း
date:   23/07/2024
---

`မာ၊ ၄း၁ဝ-၁၂ ကိုဖတ်ပါ။ ယင်းဥပမာကို ယေရှုရှင်အဘယ်ကြောင့် သွန်သင်ရသနည်း။`

ကျမ်းချက်များကို အပေါ်ယံဖတ်လျှင် ယေရှုရှင်သည် အပြင်လူများ ကိုအမှောင်ထဲပစ်ပယ်သည်ဟု ထင်ရသည်။ သို့သော် မာကုခရစ်ဝင်ကျမ်း၏ မှတ်တမ်းများအရ ယေရှုရှင်၏အပြုအမူနှင့် မကိုက်ညီပါ။ မာ၊ ၃း၅၊ ၆ တွင် စိတ်နှလုံးသားမာကျောသောဘာသာရေးခေါင်းဆောင်များအတွက် ယေရှုရှင် ကြေကွဲရခြင်းအကြောင်းရေးသားထားသည်။ မာ၊ ၃း၂၂-၃ဝ တွင် ယေရှုရှင် သည် ကျမ်းတတ်များနှင့်အငြင်းပွားကာ ယင်းကျမ်းတတ်များမည်သို့မှားယွင်း နေကြောင်းကို အသေးစိတ်ရှင်းပြသည်။ မာ၊ ၁၂း၁-၁၂ တွင် ဘာသာရေး ခေါင်းဆောင်တို့သည် ယေရှုရှင်ပြောသောပုံပမာ၌ သူတို့ကိုအငှားချထားသူနှင့် နှိုင်းယှဉ်ကြောင်းကိုသဘောပေါက်ကြသည်။ ယေရှုရှင်ကိုဆန့်ကျင်၍အကွက်ရှာ နေကြောင်းနှင့် သူတို့၏လုပ်ရပ်သည် ကြောက်ဖွယ်အကျိုးရလဒ်ကြီးရှိနေကြောင်း သတိပေးခြင်းဖြစ်သည်။ သူတို့ကိုအရေးမလုပ်လျှင် သတိပေးစရာအကြောင်း မရှိပါ။ ယေရှုရှင်မိန့်တော်မူသောစကား၌ မာကု၊ ၄ သည် သေသေချာချာ အနီးကပ် ကိုယ်တော်မည်သည့်အရာကိုဆိုလိုကြောင်းနှင့် ယေရှုသည် ဟေရှာယ၊ ၆း၉၊ ၁ဝ ကို ပြန်၍အသုံးပြုသွန်သင်နေခြင်းပင်ဖြစ်သည်။

`ဟေရှာ၊ ၆း၁-၁၃ ကိုဖတ်ပါ။ ဟေရှာယ၌ မည်သို့ဖြစ်သနည်း။ ဣသရေလလူတို့ကို သူသည်မည်သို့သောသတင်းစကားမျိုးကိုပေးသနည်း။`

ဟေရှာယသည် ဗိမာန်တော်အတွင်းရှိနေစဉ် ဘုရားရှင်မှရူပါရုံကို ပေးခဲ့သည်။ ဗိမာန်တော်တစ်ခုလုံး ဘုရားရှင်၏ဘုန်းတော်နှင့်လွှမ်းပြီး မိမိ၏ မသန့်ရှင်းဖြစ်နေသောအခြေအနေကို မြင်တွေ့ရသည်။ ဘုရားရှင်သည် သူ့အား သန့်ရှင်းခြင်းပေးပြီး အမှုတော်ကိုဆောင်စေသောသတင်းစကားသည် သူ့အတွက် အလွန်အံ့အားသင့်ရသည်။ ရှင်မာကုနည်းတူ ဟေရှာယသည် အဆင်ပြေ နေသောနေရာ၌ အမှုတော်ကိုမလုပ်ဆောင်ဘဲ ခက်ခဲသောနေရာသို့ထွက်သွားရန် ဘုရားရှင်စေခိုင်းသည်။

ဟေရှာယအခန်းကြီး ၆ ၌ပါရှိသောသတင်းစကားသည် အပြစ်မှ နောင်တရပြီး ဘုရားရှင်ထံသို့ပြန်လာရန် ခေါ်တော်မူခြင်းအကြောင်းဖြစ်၍ လူတို့ထိတ်လန့်ကြရသည်။ ရှင်မာကုခရစ်ဝင်ကျမ်း၌ သခင်ခရစ်တော်၏ မိန့်တော်မူသောစကားတော်နှင့်ပတ်သက်၍ မာ၊ ၃း၃၅ တွင်တွေ့ရသည်။ ယေရှုရှင်မိန့်တော်မူသောစကားတော်ကိုနားလည်နိုင်ရန်နှင့် ကိုယ်တော်၏သွန်သင် ချက်ကိုသဘောပေါက်ရန်၊ ဘုရားရှင်၏အလိုအတိုင်းနေထိုင်လုပ်ဆောင်ရန် ဖြစ်သည် (မာ၊ ၃း၃၅)။ ထိုသို့အလိုတော်ကိုလိုက်လျှောက်ခြင်းသည် လူတို့ကို ယေရှုရှင်၏မိသားစုဝင်ဖြစ်လာစေသည်။ ယေရှုရှင်သည် နတ်ဆိုးစွဲထားသူဟု ယုံကြည်ဆုံးဖြတ်ထားသူများအနေဖြင့် ကိုယ်တော်၏ပြောသောစကားများကို နားထောင်မည်မဟုတ်။

ယေရှုရှင်သည် ဟေရှာ၊ ၆ ကိုအခြေပြု၍ ဟောပြောသည်တွင် ဘုရားရှင်အနေဖြင့် လူတို့ကိုစွန့်ပစ်၍မထားကြောင်းနှင့် လူတို့သည် မိမိတို့ ယူဆချက်ကို ပို၍အားကိုးပြီး စိတ်နှလုံးမာကျောနေသောကြောင့် ကယ်တင်ခြင်းနှင့်ဆိုင်သော အမှန်တရားကိုလက်ခံရန် အတားအဆီးဖြစ်ကြောင်း သွန်သင်ခြင်းဖြစ်သည်။

မျိုးကြဲသူအကြောင်းကို ပုံပမာမိန့်ကြားရာ၌ လက်ခံ၍ရသောအမှန် တရားကို ခြုံငုံပြောထားခြင်းဖြစ်သည်။ လူတိုင်းလူတိုင်းမိမိတို့ဖြစ်ချင်သော မြေသားအမျိုးအစားကို ရွေးချယ်ပိုင်ခွင့်ရှိသည်။ လူတိုင်းလူတိုင်းဆုံးဖြတ်ပိုင် ခွင့်ရှိသည်။ မိမိကိုယ်ကိုယုံကြည်အားကိုးမည်လား။ ယေရှုရှင်ကိုအပ်နှံမည် လား။ ကျွန်ုပ်တို့ရွေးချယ်မှုသည်သာ အဓိကဖြစ်သည်။