---
title:  ပုံပမာများ
date:   20/07/2024
---

### ဖတ်ရန်ကျမ်းချက်များ။
မာ၊ ၄း၁-၃၄။ ယာကုပ်၊ ၁း၂၁။ ဟေရှာ၊ ၆း၁-၁၃။ ဆာ၊ ၁ဝ၄း၁၂။ ဒံ၊ ၄း၁ဝ-၁၂။

> <p>အလွတ်ကျမ်းချက်</p>
> “ထိုမှတစ်ပါး သင်တို့သည် အဘယ်သို့ကြားနာရသည်ကို သတိပြုကြလော့။ အကြင်ချိန်၊ တင်းပမာဏနှင့် သင်တို့သည် သူတစ်ပါးအားပေး၏။ ထိုပမာဏအတိုင်း ကိုယ်တိုင်ခံရကြလိမ့်မည်။ အကြင်သူသည်ရတတ်၏။ ထိုသူအားပေးဦးမည်။ အကြင်သူသည် ဆင်းရဲ၏။ ထိုသူ၌ရှိသမျှကိုပင်နုတ်လိမ့်မည်” (မာ၊ ၄း၂၄၊ ၂၅)။

ယခုအပတ်လေ့လာမည့်သင်ခန်းစာမှာ မာကုခရစ်ဝင်ကျမ်း အခန်းကြီး (၄) ကိုအခြေပြုထားသည်။ ရှင်မာကုခရစ်ဝင်ကျမ်းသည် အခြားခရစ်ဝင် ကျမ်းများနှင့်စာလျှင် ပုံပမာအနည်းဆုံးရေးသားထားသောကျမ်းဖြစ်သည် (မဿဲ၊ လုကာ၊ ယောဟန်)။

ယေရှုရှင်၏ပုံပမာစကားများနှင့်စပ်လျဉ်း၍ နှစ်ပေါင်းများစွာကျမ်းစာ လေ့လာသူများက အငြင်းပွားကြသည်။ မည်သို့အဓိပ္ဋာယ်ဖော်မည်၊ မည်သည့် အဓိပ္ဋာယ်ရှိမည်၊ အဘယ်ကြောင့်ယေရှုရှင်အသုံးပြုရသည်၊ မည်သည့်သင်ခန်းစာ မျိုးကိုပေးလို၍ အသုံးပြုရကြောင်း၊ မည်သို့အဓိပ္ဋာယ်ယူရမည်အကြောင်း စသည်ဖြင့်လေ့လာကြသည်။

ယင်းကိစ္စအားလုံးအတွက် ကျွန်ုပ်တို့မဖြေရှင်းတတ်ပါ။ ယခုအပတ် သင်ခန်းစာ၌ ဆက်လက်ပြီးဘုရားရှင်၏ကရုဏာတော်သည် ယေရှုရှင်အသုံးပြု တော်မူသောပုံပမာများဖြင့် ကျွန်ုပ်တို့နားလည်နိုင်ကြောင်းကို လေ့လာရပါမည်။

ရှင်မာကုခရစ်ဝင်ကျမ်းအခန်းကြီး ၄ ၌ ပုံပမာ ၅ ခုကိုဖော်ပြထား သည်။ မျိုးစေ့ကြဲသူ၊ ဆီမီးခွက်၊ အခွက်အချိန်အရေအတွက်၊ ကြီးထွားလာ သောမျိုးစေ့နှင့် မုန်ညင်းစေ့တို့ဖြစ်သည်။ ပုံပမာ၏အများစုမှာ အကြောင်းအရာ ကိုဦးစွာပြောပြီးမှ အကျိုးအကြောင်းကို ဆက်လက်သင်ကြားသည်။ ထိုနောက် မှာ အဓိပ္ဋာယ်ရှင်းလင်းချက်ကို အဆုံးဖြေကြားပြသည်။ ယင်းအဆင့်သုံးဆင့် ကို မည်သို့လေ့လာရမည်အကြောင်း သင်ခန်းစာ တနဂင်္နွေ၊ တနလင်္ာနှင့် အင်္ဂါနေ့များ၌ ဖော်ပြသွားပါမည်။ အခြားကျန်ရစ်သောပုံပမာများကို ဗုဒ္ဓဟူးနှင့် ကြာသပတေးနေ့များ၌ ဆက်လက်လေ့လာရပါမည်။