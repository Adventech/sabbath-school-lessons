---
title:  မျိုးစေ့ကြီးထွားလာခြင်းပုံပမာ
date:   25/07/2024
---

`မာ၊ ၄း၂၆-၂၉ ကိုဖတ်ပါ။ ယင်းပုံပမာ၏အခြေခံဆိုလိုရင်းသည် မည်သည့်အကြောင်းဖြစ်သနည်း။`

ရှင်မာကုခရစ်ဝင်ကျမ်း၌ ရေးသားထားသောပုံပမာတို့သည် ရှင်မဿဲ နှင့်ရှင်လုကာများတွင်လည်းပုံစံတူတွေ့ရသည်။ သို့သော် ဤပုံပမာမူကား ပုံစံတူမဟုတ်တော့ပါ။ မာကုကျမ်းတွင် ထူးခြားမှုမှာသိသာပါသည်။ ထူးခြားသည် မှာ မျိုးစေ့အဆင့်ဆင့်ကြီးထွားလာပုံဖြစ်သည်။ ယေရှုရှင်သည် နိုင်ငံတော် အကြောင်းကို ဤသို့ပုံဆောင်ပေးထားသည်။ လူသားတို့သည် မျိုးစေ့ကြဲခြင်း၌ ပါဝင်လုပ်ဆောင်ရမည်။ သို့သော် မျိုးစေ့အပင်ကြီးထွားလာရခြင်းမှာ ဘုရားရှင် ၏လုပ်ဆောင်တော်မူချက်ဖြစ်သည်။ အဆုံးမရှိအဆင့်ဆင့် ဆက်လက်ကြီးထွား သွားခြင်းမျိုးမဟုတ်ပါ။ အသီးမှည့်၍ ရိတ်ချိန်ရောက်လာသကဲ့သို့ ယေရှု ဒုတိယအကြိမ်ကြွလာခြင်းသည် ရုတ်တရက်ရောက်လာ၍ ကမ္ဘာ့ရာဇဝင် အဆုံးရောက်လာမည်ဖြစ်သည်။

`မာ၊ ၄း၃ဝ-၃၂ ကိုဖတ်ပါ။ မုန်ညင်းစေ့ပုံပမာ၌ မည်သည့်အရာ သည် အထူးအရေးကြီးသနည်း။`

ပုံပမာသရုပ်၌ အလွန်သေးကွေးသောမုန်ညင်းစေ့ကလေးမှ အပင် ကြီးကြီးဖြစ်လာပုံကို အထူးအလေးပေးဖော်ပြထားသည်။ မုန်ညင်းစေ့၏ အရွယ်ကိုတိုင်းကြည့်လျှင် ၁ မီလီမီတာမှ ၂ မီလီမီတာအချင်းသာရှိသည်။ (ဝ.၃၉ မှ ဝ.၇၉) လက်မဖြစ်သည်။ မုန်ညင်းအနက်မျိုးကိုဆိုလိုခြင်းဖြစ်နိုင်ခြေရှိ သည်။ အစေ့သည် အလွန်သေးငယ်၍ အစေ့ပေါင်း ၇ဝဝ ရှိမှ ၁ ဂရမ် အလေးချိန်သာရှိသည်။ ကမ္ဘာပေါ်ရှိအစေ့တကာ့အစေ့တို့၌ မုန်ညင်းစေ့သည် အသေးငယ်ဆုံးမဟုတ်သည်တိုင်အောင် အစေ့နှင့်အပင်အရွယ်အစားကို နှိုင်းယှဉ်ကြည့်လျှင် အလွန်သေးငယ်သောမျိုးစေ့ဖြစ်သည်။ သူ၏အစေ့နှင့်အပင် ကြီးလာသောအချိန်အရွယ်အစားမှာ အခြားအပင်ထက်အစေ့သေး၍ အခြား အပင်ထက်အပင်ကြီးပြန်သည်။ မုန်ညင်းစေ့သည် အပင်အမြင့် ၂ မီတာ (၁ဝ ပေ) အထိ ကြီးထွားနိုင်သည်။ ယေရှုရှင်သည် ထိုမုန်ညင်းအပင်ပေါ်၌ ငှက်များနှင့် ငှက်အသိုက်များကိုမြင်ရ၍ သာဓကယူပုံပမာပေးခြင်းပင်ဖြစ်သည်။ အကိုးအကားယူထားသောအကြောင်းများအလွန်ကောင်းသည်။ ဆာလံ၊ ၁ဝ၄ သည် ဘုရားရှင်၏ဖန်ဆင်းခြင်းတန်ခိုးတော်အကြောင်းနှင့် ဒံ၊ ၄ ၌ နေဗုခဒ်နေဇာ မြင်မက်သောသစ်ပင်ကြီးသည် ကမ္ဘာသူကမ္ဘာသားများအားလုံးအရိပ်ခိုရသော အပင်ဖြစ်ခြင်းတို့နှင့် ကိုးကားသုံးသပ်နိုင်သည်။

ယေရှုရှင်ဆုံးမလိုသောအရာမှာ ဘုရားရှင်၏နိုင်ငံတော်အကြောင်း ဖြစ်သည်။ စတင်သောအချိန်မှာ အင်မတန်ငယ်သော်လည်း အလွန်ကြီးမား ခြင်းသို့ရောက်မည်။ ယေရှုရှင်၏နေ့ရက်အချိန်ကာလ၌ ဂါလိလဲမှလာသော ဖုန်အလိမ်းလိမ်းရွံ့ဗွက်ပေနေသူတစ်ဦး တရားဟောပြောနေသည်ကို အလွန် အထင်သေးကြသည်။ တပည့်တော်တို့သည်လည်း တောက်တောက်ပြောင်ပြောင် မရှိ၊ ညစ်ပေနေကြသည်။ သို့သော် အချိန်ကျလာသောအခါ ကိုယ်တော်၏ နိုင်ငံတော်သည် ကျယ်ပြန့်လာပြီး ကမ္ဘာတစ်ဝန်းပျံ့နှံ့တော့သည်။

“နိုင်ငံတော်နှင့်ယှဉ်သောဧဝံဂေလိတရားကို လောကီနိုင်ငံအရပ်ရပ် ရှိသမျှတို့၌ ဟောရလိမ့်မည်။ သို့ပြီးမှ အဆုံးသည်ဖြစ်လတ္တံ့” (မဿဲ၊ ၂၄း၁၄)။ အသင်းတော်၏တိုးတက်လာပုံကို ယေရှုရှင်ကြိုတင်ပြောထားသည်အတိုင်းပင် ဖြစ်ကြောင်း သတိပြုပါ။ ကျွန်ုပ်တို့အတွက်ယုံကြည်ခြင်းခိုင်မြဲစေရန်သာရှိကြောင်း သတိရှိရန်လိုပါသလား။