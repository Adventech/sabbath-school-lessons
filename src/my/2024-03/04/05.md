---
title:  မီးအိမ်နှင့်ချိန်တောင်း
date:   24/07/2024
---

`မာ၊ ၄း၂၁-၂၃ ကိုဖတ်ပါ။ မီးအိမ်နှင့်ဆိုင်သောပုံပမာကို ယေရှုရှင် သည် မိန့်မြွက်ရာ၌ မည်သည့်အထူးကိစ္စကို သွန်သင်လိုသနည်း။`

ယေရှုလောက၌ရှိစဉ်အချိန်ကာလတွင် လူတို့အိမ်ဆောက်နေထိုင်ရာ၌ အရွယ်အစားမတူဘဲ နေရာဒေသလိုက်၍ သူဌေးဆင်းရဲသားတို့၏အိမ်သည် ကွာခြားသည်။ ဂရိတို့၏ပုံစံကိုယူပြီး ခေတ်ဆန်သောအိမ်ကိုဆောက်လုပ် ကြသည်။ ယေရှုရှင်သည် အိမ်သေးများအကြောင်းကိုပြောပြနေခြင်းဖြစ်မည်။ ကြီးသည်ဖြစ်စေ၊ သေးသည်ဖြစ်စေ ကိုယ်တော်၏ဆိုလိုချက်သည် အတူတူပင် ဖြစ်သည်။ တစ်နေ့တစ်ချိန်မှာ ယေရှုရှင်၏စစ်မှန်သောအကြောင်းအရာသည် ပေါ်လာလိမ့်မည်ဖြစ်သည်။

ယေရှုရှင်သည် မာ၊ ၄း၂၁ ၌ မေးခွန်းနှစ်ရပ်ကိုမေးခဲ့သည်။ ပထမ မေးခွန်း၌ “မဟုတ်ပါ” ဟူ၍ ဖြေဆိုစေချင်သည့် မေးခွန်းမျိုးဖြစ်သည်။ မီးအိမ်ကိုတောင်းဇလားအောက်၌ သို့မဟုတ် ကုတင်အောက်၌ထားသင့် ပါသလား။ ဒုတိယမေးခွန်းမှာ လိုလိုလားလားသဘောတူသောအဖြေကို “ဟုတ်ပါ၏” ဟူ၍ ဖြေဆိုစေလိုသည်။ “မီးခုံအမြင့်မှာ တင်ထားသင့်ပါသလား။ ယေရှုသည် မဖြစ်နိုင်သောကိစ္စကို လူအများမြင်နိုင်စေရန်မေးခွန်းထုတ် ခြင်းဖြစ်သည်။ မီးအိမ်သည် အလင်းပေးရန်အတွက်ဖြစ်သည်။ ရည်ရွယ်ချက် အတိုင်းမဟုတ်ဖြစ်နေကြသည် (မာ၊ ၄း၂၂)။ လူထုကြီးကို လျှို့ဝှက်စွာ သွန်သင်နေခြင်းဖြစ်သည်။ အီးမေးလ် သို့မဟုတ် ကွန်ပျူတာကို ဟက်လုပ် တတ်သူသည် ထိုအီးမေးလ်နှင့် ကွန်ပျူတာအတွင်းရှိစာအားလုံးကို ဖွင့်ဖတ် နိုင်သည်။ လျှို့ဝှက်ထားသမျှကိစ္စအားလုံးဖော်ထုတ်နိုင်သည်။ သို့သော်လည်း ယေရှုရှင်ဆိုလိုသောကိစ္စမှာ ဧဝံဂေလိဟောပြောခြင်းသဘောသာဖြစ်သည်။

`မာ၊ ၄း၂၄၊ ၂၅ ကိုဖတ်ပါ။ ချိန်တောင်းဇလားနှင့်ပတ်သက်သော ပုံပမာကို ယေရှုရှင်အဘယ်ကြောင့် သင်ကြားပေးရသနည်း။`

ကမ္ဘာနေရာအနှံ့အပြား၌ လတ်လတ်ဆတ်ဆတ်ပစ္စည်းများကို ဈေး၌ ချရောင်းပေးလေ့ရှိသည်။ ဈေးရောင်းချသူသည် ဈေးဝယ်ယူသူကိုချိန်တွယ်ပြီး အပိုဆောင်းကာ ပိုပိုသာသာလေးထည့်ပေးရောင်းချခြင်းဖြင့် စေတနာပါကြောင်း ပြသသည်။ ယေရှုရှင်သည် ဈေးရောင်းသူမှဈေးဝယ်သူအား ပွင့်ပွင့်လင်းလင်း ရိုးရိုးသားသားမှန်မှန်ကန်ကန်ရောင်းချခြင်းမြင်ကွင်းကို မြင်သာစေခြင်းဖြစ်သည်။ လူတစ်ဦးသည် အလင်းနောက်သို့လိုက်လျှင် ပို၍အကျိုးများစွာရရှိလိမ့်မည်။ သို့သော် အလင်းကိုငြင်းပယ်လျှင် ထိုသူ၌ ရှိသမျှကိုပင်နုတ်ယူလိမ့်မည်။

ချိန်တောင်းအလေးချိန်နှင့်ပတ်သက်၍ ကျွန်ုပ်တို့မည်သည့်သင်ခန်းစာ ရနိုင်သနည်း။ တခြားသူများနှင့်ပေါင်းသင်းသောအခါမှာ ယင်းအလေးချိန် တောင်းကိုသတိပြုပါ။