---
title:  ယေရှုရှင်၏အဓိပ္ဋာယ်ရှင်းလင်းချက်
date:   22/07/2024
---

ယေရှုရှင်သည် ပုံပမာများကိုပြောပြီး အဓိပ္ဋာယ်ရှင်းလင်းချက်များ မပေးသေးပါ။ မာ၊ ၄း၁ အရ ယေရှုရှင်သည် လူထုကြီး၏ရှေ့မှောက်၌ စကားပြောခဲ့သည် မာ၊ ၄း၁ဝ ၌ လူနည်းစုနှင့်စကားပြောခဲ့သည့်အချိန်ကျမှ ပုံပမာ၏အဓိပ္ဋာယ်ကိုရှင်းပြခဲ့သည်။

`မာ၊ ၄း၁၃-၂ဝ အထိဖတ်ပါ။ ယေရှုရှင်သည် မျိုးစေ့ကြဲသူအကြောင်း ကို မည်သို့အဓိပ္ဋာယ်ဖော်ထားသနည်း။`

ယေရှုသည် လူအများမြင်နိုင်သောအကြောင်းအရာကို အရင်းပြု၍ ပုံပမာမြွက်ဆိုတတ်သည်။ ယင်းပုံပမာများ အဓိပ္ဋာယ်ဖော်ဆောင်ရာ၌ မမြင်ရသောအရာကို မျက်မြင်ကမ္ဘာပေါ်ရှိ အရာဝတ္ထုများနှင့်ဒွန်တွဲယှဉ်ပြသည်။ သို့သော် တစ်ခုချင်းစီအသေးစိတ်ရှင်းပြရန် မလိုအပ်ပါ။

ယေရှုရှင်အနေဖြင့် မျိုးစေ့ကို နှုတ်ကပတ်တော်နှင့်ပုံဆောင်မှုပြုထား သည်။ ဘုရားရှင်၏နှုတ်ထွက်စကားတော်ဖြစ်သည်။ အထူးသဖြင့် ယေရှုရှင် ဟောပြောသောနှုတ်ကပတ်တော်ဖြစ်သည်။ ရှင်ယာကုပ်ဩဝါဒစာ ၁း၂၁ တွင် “ထိုကြောင့်ခပ်သိမ်းသောညစ်ညူးခြင်း၊ မနာလိုသောစိတ်လွန်ကျူးခြင်းကို ပယ်ရှား၍၊ သင်တို့စိတ်ဝိညာဉ်ကိုကယ်တင်နိုင်သော၊ အထဲ၌စိုက်ပျိုးသော နှုတ်ကပတ်တရားကို နူးညံ့သိမ်မွေ့သောစိတ်နှင့်ခံယူကြလော့” (ယာကုပ်၊ ၁း၂၁)။

မတူသောမြေသားသည် မတူသောကြားနာသူများကိုပုံဆောင်သည်။ ယေရှုရှင်၏အဓိပ္ဋာယ်ဖော်ရှင်းပြချက်၌ လူတိုင်းသည် နှုတ်ကပတ်တော်ကို ကြားကြရသည်။ ယင်းအကြောင်းကို မြေအမျိုးမျိုးပေါ်သို့ မျိုးစေ့ကြဲချခံရ သည်နှင့်နှိုင်းယှဉ်သည်။ ခံယူသောအပေါ်၌ကွာခြားချက်ရှိသည်။ လမ်းမြေသည် မာကျောသည်။ ကြက်ငှက်များကောက်စားလွယ်သည်။ ယေရှုရှင်သည် စာတန် မှအမှန်တရားကိုနုတ်ယူသွားခြင်းဖြင့်ပုံဆောင်သည်။ ကျောက်ပေါသောမြေမှာမူ အနည်းငယ်ပျော့သော်လည်း အပေါ်ယံသာပျော့သည်။ ယေရှုရှင်က ထိုကြားနာ သူမျိုးကို ဆပ်ကပ်ခြင်းအပေါ်ယံသာရှိသောသူနှင့်နှိုင်းယှဉ်သည်။ ချုံထူ၍ ပေါင်းပင်အကြားကျသောမျိုးစေ့ကို ယေရှုရှင်က မိမိကိုယ်ကိုချစ်၍ ချမ်းသာ ကြွယ်ဝသောသူများနှင့်ပုံဖော်ပေးသည်။ ထိုအရာများကြောင့် နှုတ်ကပတ်တော် သည် သူတို့အသက်တာ၌ ဆက်လက်မရှင်သန်နိုင်ပါ။ ကောင်းသောမြေ၌ ကျသောမျိုးစေ့ကိုမူ နှုတ်ကပတ်တော်ကိုကြားရ၍ အဖက်ဖက်မှအခြေအနေ ကောင်းပြီး အသီးအပွင့်များစွာပြန်၍တိုးပွားရိတ်သိမ်းရခြင်းကို ပုံဆောင်ထား သည်။ ဝိညာဉ်ရေး၌ကြီးပွားတိုးတက်ခြင်းကို ပုံဆောင်ပါသည်။

အရှည်ဆုံးရှင်းပြချက်မှာ ကျောက်ပေါ်ကျသောမျိုးစေ့နှင့် ချုံပင် ပေါင်းပင်ကြားကျမျိုးစေ့ပင်ဖြစ်သည်။ ကျောက်ပေါသောမြေ၌ကျသောမျိုးစေ့ ကို ပုံဆောင်ရှင်းလင်းချက်ပြုရာတွင် ကြားနာရသူသည် နှုတ်ကပတ်တော်ကို ဝမ်းပန်းတသာဖြင့်ကြားခဲ့ရသော်လည်း ခဏသာတည်သည်။ တပည့်တော် အဖြစ်ခဏသာနေနိုင်သည်။ နှိပ်စက်ညှဉ်းပန်းခြင်းရောက်ရှိလာသောအခါ ကျဆုံး ကုန်သည်။ ချုံနွယ်ပိတ်ပေါင်းအတွင်းကျသောမျိုးစေ့ကိုပုံဆောင်ရှင်းလင်းရာ၌ ထိုကြားနာသူသည် ကျဆုံးခြင်းမရှိသေးသော်လည်း အလွန်ခက်ခဲစွာနေထိုင် ရသည်။ သူတို့သည် လောကကြွယ်ဝခြင်းကိုသာတောင့်တကြသည်။ ဘုရားရှင်၏နိုင်ငံတော်ကို မတောင့်တကြပါ။ သူတို့၏စိတ်ဝင်စားချက်မှာ လောက၌မည်သည့်အရာကိုရရှိရန်သာဖြစ်သည်။

သင်၏ကိုယ်ပိုင်အသက်တာကိုစဉ်းစားပါ။ သင်သည် လမ်းမြေမျိုး လား။ ကျောက်ပေါသောမြေမျိုးလား။ ချုံနွယ်ပိတ်ပေါင်းထူသောမြေမျိုးလား။ သင်မည်သို့ကြုံတွေ့နေရသနည်း။ သင်၏အခြေအနေမှန်ကိုရှာဖွေပြီး လိုအပ်လျှင် ရွေးချယ်ပြင်ဆင်နိုင်ပါမည်လား။