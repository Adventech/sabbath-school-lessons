---
title:  မျိုးစေ့ကြဲသူနှင့်ဆိုင်သောပုံပမာ
date:   21/07/2024
---

`မာ၊ ၄း၁-၉ ကိုဖတ်ပါ။ မတူညီသောမြေသားများ မည်သို့ကွာခြား၍ ယင်းမြေတို့အပေါ်ကျရောက်သောမျိုးစေ့သည် မည်သို့ဖြစ်မည်နည်း။`

ပုံပမာများသည် ခရစ်ယာန်အသက်တာအတွက် ဝိညာဉ်ရေးဆိုင်ရာ အမှန်တရားသို့ သွန်သင်ပေးခြင်းများမဟုတ်သလော။ ဟုတ်ပါ၏။ သို့သော် ခရစ်တော်သည် အောက်ပါအနည်းငယ်သောစကားများမှလွှဲ၍ ရှင်းပြထားခြင်း မပေးပါ။ “ဘုရားသခင်၏နိုင်ငံတော်သည် မည်သည့်အရာနှင့်တူသည်” သို့မဟုတ် “နားရှိသောသူသည်ကြားပါစေ” စသည်ဖြင့်သာပြောထားသည်။

အကျိုးရှိစေမည့်အရာမှာ ဖော်ပြသောပုံပမာအကြောင်းအရာကို ဖြည်းဖြည်းချင်းစဉ်းစားသွားရမည်။ မည်သည့်ကိစ္စကိုဆိုလိုကြောင်း ရှေ့သို့ ဆက်လက်ညွှန်ပြပေးသည်။ မျိုးစေ့ကြဲသူပုံပမာနှင့်ပတ်သက်၍ လူတွေ၏ အတွေးအခေါ်များစွာရှိကြသည်။ မျိုးစေ့သည် တစ်မျိုးတည်းဖြစ်သော်လည်း ကျရောက်သွားသောမြေအမျိုးအစားမှာ (၄) မျိုးဖြစ်သည်။ ကျရောက်သောမြေ အမျိုးအစားသည် မျိုးစေ့အောင်မြင်လာရန် အဓိကကျသည်။ ပုံပမာ၏ အကြောင်းအရာကို ဆက်လက်မသွားမီ မြေအမျိုးအစား (၄) မျိုးအကြောင်းကို လေ့လာရမည်။ ပုံပမာအကြောင်းအရာ၏အဖြေကိုသိရှိနိုင်ရန် ရှည်လျားစွာ လေ့လာရန်လိုသည်။

လမ်းဘေးနားကျသွားသောမျိုးစေ့သည် ချက်ချင်းကြက်ငှက်များ ကောက်စားသွားသည်။ “အစေ့ကိုကြဲသည်တွင် အချို့သောအစေ့တို့သည် လမ်း၌ကျသဖြင့် မိုးကောင်းကင်ငှက်တို့သည် လာ၍ကောက်စားကြ၏” (မာ၊ ၄း၄)။

ကျောက်သားထူထပ်သောမြေ၌ ကျရောက်သွားသောမျိုးစေ့သည် ရက်အနည်းငယ်မှ ရက်သတ္တပတ်အထိရှင်သန်လာပြီးနောက် ခြောက်သွေ့ နွမ်းလျသွားသည်။ နေပူဒဏ်မခံနိုင်ဖြစ်ကာ ခြောက်သွေ့သွားသည်။

ခြုံမြက်ပေါင်းပင်ထူထဲသောမြေ၌ ကျရောက်သောမျိုးစေ့သည် ကြိုးစား ရှင်သန်လာသော်လည်း ဆူးပင်ပေါင်းပင်၏နှိပ်စက်မှုကြောင့် မကြီးထွားနိုင်ပါ။

မြေဩဇာကြွယ်ဝသောမြေပေါ်သို့ကျရောက်သောမျိုးစေ့မှာမူ ရာသီ အမီကြီးထွားရင့်သန်လာကာ အသီးများကိုများစွာပေးနိုင်သည်။

သုံးခုသောပုံပမာမှာ ကျရှုံးဆုံးရှုံးခြင်းကိုပေးသည်။ နောက်ဆုံးပုံပမာ တစ်ခုသာ အောင်မြင်ခြင်းကိုပေးသည်။ အသီးအနှံအောင်မြင်သည်။ ကိစ္စ အားလုံး၌ ကျဆုံးတတ်သည့်တိုင် အောင်မြင်ခြင်းလည်းရှိကြောင်းကို သွန်သင် ပြသလိုခြင်းဖြစ်သည်။

ပုံပမာသည် တပည့်တော်ဖြစ်ခြင်း၏အဖိုးအခနှင့် ကျရှုံးနိုင်ခြေရှိခြင်း ကို ညွှန်ပြပေးနေရုံမကဘဲ ယေရှုခရစ်တော်၏နောက်လိုက်ခြင်းဖြင့် ခံစားရ မည့်ရလဒ်ကောင်းများစွာကို ဖော်ပြပေးပါသည်။

အခြားသဘာဝနှင့်စပ်လျဉ်းသောသင်ခန်းစာများကို ကျွန်ုပ်တို့မည်သည့် နေရာမှရယူနိုင်မည်နည်း။