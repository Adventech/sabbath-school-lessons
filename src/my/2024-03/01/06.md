---
title:  ယေရှုရှင်၏ဧဝံဂေလိသတင်း
date:   04/07/2024
---

`မာ၊ ၁း၁၄၊ ၁၅ ကိုဖတ်ပါ။ ယေရှုရှင်ကြွေးကြော်သော ဧဝံဂေလိ အပိုင်းသုံးပိုင်း၌ မည်သည့်အရာများပါဝင်သနည်း။`

ယေရှုရှင်၏သတင်းစကားကို ရှင်မာကုအနေဖြင့် အကျဉ်းချုံးဖော်ပြ ထားသည်။ ထိုအပိုင်းသုံးပိုင်းကို အောက်ပါဇယားကွက်ဖြင့်ရေးဆွဲပေးသည်။

| အဆင့်ဆင့် | အကြောင်းအရာ |
| --- | --- |
| အချိန်နှင့်ဆိုင်သောပုရောဖက် ပြုခြင်း | အချိန်ကာလပြည့်စုံခြင်း |
| ပဋိညာဉ်ကတိတော် | ဘုရားရှင်၏နိုင်ငံတော် တည်လုပြီ |
| တပည့်တော်ဖြစ်ရန်  ခေါ်တော်မူခြင်း | နောင်တရ၍ယုံကြည်ခြင်း ရှိလော့ |

ယေရှုရှင်ပြောသော “အချိန်ပြည့်စုံပြီ” ဆိုသည်မှာ ဒံ၊ ၉း၂၄-၂ရ တွင်ပါရှိသော ရက်သတ္တပတ် ၇ဝ အနာဂတ္တိစကားကို ရည်ညွှန်းခြင်းဖြစ်သည်။ ယင်းပုရောဖက်ပြုချက်ပြည့်စုံရချိန်သည်လည်း ယေရှုရှင်ဗတ္တိဇံခံယူချိန်၊ သန့်ရှင်းသောဝိညာဉ်တော်ဖြင့် ဘိသိက်ခံချိန်နှင့် အမှုတော်ကိုစတင်ဆောင်ရွက် သောအချိန်ပင်ဖြစ်သည် (တ၊ ၁ဝး၃၈)။ ရက်သတ္တပတ် ၇ဝ သီတင်း၏ စိတ်ဝင်စားဖွယ်အကြောင်းကို အောက်ပါဇယားကွက်ဖြင့်ဖော်ပြပေးလိုက်သည်။

ယခုဖော်ပြပါပုရောဖက်ပြုချက်၌ ရက်တစ်ရက်ကို နှစ်တစ်နှစ်နှင့်အညီ ထားရသည် (တောလည်ရာ၊ ၁၄း၃၄။ ယေဇကျေလ၊ ၄း၆) ယင်းပုရောဖက် ပြုချက်သည် ဘီစီ ၄၅ရ တွင်စတင်သည်။ ပါးရှားဘုရင်အတေဇေရဇ်မင်း၏ ယေရုရှလင်မြို့ကို ပြန်လည်တည်ဆောက်ရန် အမိန့်ထုတ်ပြန်သောအချိန်မှ စသည်။ (ဧဇရ ၇)။

၆၉ သီတင်းအနာဂတ္တိပြုချက်အချိန်သည် အေဒီ ၂ရ အထိရောက်ရှိ မည်ဖြစ်၍ ထိုအချိန်သည် ယေရှုရှင်ဗတ္တိဇံခံတော်မူသောအချိန်နှင့် သန့်ရှင်းသော ဝိညာဉ်တော်ဖြင့်ဘိသိက်ခံ၍ အမှုတော်ကိုစတင်လုပ်ဆောင်သောအချိန်ဖြစ်သည်။

ကိုယ်တော်အသေခံတော်မူမည့်အချိန်သည် အမှုတော်စတင်ဆောင်ရွက် ချိန်မှ ၃— နှစ်အထိဖြစ်သည်။

နောက်ဆုံးအနေဖြင့် သီတင်း (၇ဝ) ၏အဆုံးသည် အေဒီ ၃၄ ခုနှစ်တွင်	 သတေဖန်ကိုခဲနှင့်ပေါက်သတ်၍ ဧဝံဂေလိသတင်းစကားသည် တစ်ပါးအမျိုးသားတို့ထံသို့ ပြန့်လွင့်သွားရသည့်အချိန်ပင်ဖြစ်သည်။ ထိုနည်းတူ ဂျူးလူမျိုးများထံ၌လည်း ဧဝံဂေလိသတင်းပျံ့နှံ့သွားပါသည်။

`သင်သည် သီတင်း ၇ဝ နှင့်ပတ်သက်သောပုရောဖက်ပြုချက်ကို နောက်ဆုံးမည်သည့်အချိန်တွင် လေ့လာခဲ့ရသနည်း။ ထိုအနာဂတ္တိပုရောဖက် ပြုချက်အကြောင်းသည် သင်၏ယုံကြည်ခြင်းကိုတိုးပွားစေပါသလား။ ယေရှုရှင် အပေါ်မှာ ယုံကြည်ခြင်းသာမကဘဲ ပုရောဖက်ပြုသောအနာဂတ္တိစကား၏ ယုံကြည်ထိုက်မှုကိုတိုးပွားစေသလား။`