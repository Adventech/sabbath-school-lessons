---
title:  သတင်းယူဆောင်ပေးသူ
date:   02/07/2024
---

`မာကု၊ ၁း၁-၈ ကိုဖတ်ပါ။ ဖော်ပြပါကျမ်းချက်၌ မည်သူများပါဝင် ကြသနည်း။ သူတို့အနေဖြင့် မည်သည့်စကားမျိုးကိုပြော၍ လုပ်ဆောင်ကြ သနည်း။`

ကျမ်းချက်၏ဖော်ပြချက်အရ အဓိကပုဂ္ဂိုလ်သုံးဦးပါဝင်သည်။ ယေရှုရှင် ခရစ်တော်ဘုရားကိုယ်တော်တိုင်အကြောင်းကို မာကု၊ ၁း၁ ၌ဖော်ပြသည်။ ခမည်းတော်ဘုရား (မာကု၊ ၁း၂ ၌ဖော်ပြသည်)။ ထိုနောက်မှာ နှစ်ခြင်း ဆရာယောဟန်ဖြစ်သည်။ သူသည် သတင်းသယ်ဆောင်လာသူဖြစ်၍ ကျမ်းပိုဒ် ၏အဆုံးပိုင်း၌ အဓိကအရေးပါသူဖြစ်နေပါသည်။

မာကု၊ ၁း၂၊ ၃ ၌ ဓမ္မဟောင်းကျမ်းကိုကိုးကားပြီး မကြာမီ ဖြစ်လာမည့်အရာများကို ရှင်မာကုမှတင်ဆက်ရေးသားထားသည်။ ရှင်မာကု ပေါင်းဖွဲ့ရေးသားချက်၌ ကျမ်းချက်သုံးချက်ကို ပေါင်းဖွဲ့ရေးသားထားသည်။ ထွက်၊ ၂၃း၂ဝ။ ဟေရှာ၊ ၄ဝး၃ နှင့် မာလခိ ၃း၁ တို့ဖြစ်သည်။

`ထွက်၊ ၂၃း၂ဝ။ ဟေရှာ၊ ၄ဝး၃ နှင့် မာလခိ၊ ၃း၁ ကိုဖတ်ပါ။ အဆိုပါကျမ်းချက်သုံးချက်၌ တူညီသောသဘောထားချက်သည် မည်သည့် အရာဖြစ်သနည်း။`

ထွက်၊ ၂၃း၂ဝ သည် ကောင်းကင်တမန်တော်တစ်ပါးကို ဘုရားရှင် စေလွှတ်၍ ဣသရေလလူမျိုးများအား ခါနာန်ပြည်သို့ပို့ဆောင်စေမည့်အကြောင်း ရေးသားထားသည်။ ဟေရှာယ၊ ၄ဝး၃ သည် ထာဝရဘုရားကိုယ်တော်တိုင် ကန္တာရတောခရီး၌ပေါ်လာပြီး မိမိကိုယ်တိုင်၏လမ်းခရီးကို ပြင်ဆင်သည့် အကြောင်းကို ရေးသားထားသည်။ မာလခိ၊ ၃း၁ သည် တမန်တော်တစ်ပါးက သခင်ဘုရား၏ရှေ့ကြိုတင်ရောက်လာပြီး လမ်းခရီးတော်ကိုပြင်ဆင်ပေးသည့် အကြောင်းကို ရေးသားထားသည်။ ကျမ်းချက်၏ဖော်ပြချက်သုံးချက်လုံးမှာ လမ်းခရီးအကြောင်းကိုဗဟိုထားရည်စူးရေးသားသည်။

ဟေရှာယကျမ်း၏ဖော်ပြပါကျမ်းချက်သည် နှစ်ခြင်းဆရာယောဟန်၏ အမှုတော်လုပ်ရပ်နှင့်ပတ်သက်၍ သခင်ဘုရား၏လမ်းခရီးတော်ကို ပြင်ဆင် ပေးသူဟု ထင်ရှားပတ်သက်မှုများစွာရှိသည်။ ရှင်မာကုခရစ်ဝင်ကျမ်း၌ ယေရှု သခင်သည် လမ်းခရီးပေါ်၌ရှိနေ၍ ကျမ်းရေးသားသူအနေဖြင့် ထိုလမ်းခရီး တော်အကြောင်းကို စိတ်ခံစားချက်အပြည့်ဖြင့် ခပ်သွက်သွက်တင်ဆက်ပေး ထားပြန်သည်။ ယင်းလမ်းခရီးတော်သည် ကပ်တိုင်တော်ပေါ်သို့ ရောက်ရှိ သွားစေပြီး ကိုယ်တော်သည် ကျွန်ုပ်တို့အားလုံးအတွက် အသက်တော်စွန့် အသေခံခြင်းမှာလည်း ရောက်ရှိစေပါသည်။

သို့ပါသော်လည်း ကပ်တိုင်တော်ပေါ်၌ အသေသတ်မခံရမီ အဖြစ် အပျက်များစွာကြုံတွေ့ရအုံးမည်။ လမ်းခရီး၏အစမှ ရှင်မာကုသည် စတင် ရေးသားပေးပြီး အလုံးစုံသောကိစ္စအစုံအလင်ကို ရှင်မာကုကပင်ဖော်ပြပေးသွား လိမ့်မည်။

ဓမ္မဟောင်းကျမ်းကိုကိုးကားယူကာ မာ၊ ၁း၂၊ ၃ ကိုရေးသားခြင်း၌ နှစ်ခြင်းဆရာယောဟန်သည် နောင်တတရားအကြောင်းကို ကြွေးကြော်ဟောပြော ခဲ့သည်။ အပြစ်မှလှည့်ပြန်ကြပါဟု ဆုံးမသည်။ ထာဝရဘုရားရှင်ထံတော်သို့ ပြန်လာကြပါ (မာ၊ ၁း၄)။ ရှေးပုရောဖက်ကြီးဧလိယ၏ဝတ်ရုံတော်ကဲ့သို့ (၄ရာ၊ ၁း၈)၊ ရှင်မာကုသည် မာ၊ ၁း၇၊ ၈ ၌ ပြောကြားထားသေးသည်။ နောက်ရောက်လာမည့်သူသည် သူ့ထက်သာ၍ကြီးမြတ်ပါကြောင်း ဖော်ပြထား ခြင်းဖြစ်သည်။ နှစ်ခြင်းဆရာယောဟန်သည် သူ့၏နောက်မှလာသောမေရှိယ၏ ခြေနင်းအစုံကို ချွတ်ပေးခြင်းပြုရန်မှာပင် မထိုက်တန်ပါဟုဆိုသည်။ ယေရှုရှင်ကို ချီးမြှောက်တင်စားသောစကားပင်ဖြစ်သည်။