---
title:  ဒုတိယအကြိမ်အခွင့်အရေး
date:   01/07/2024
---

`တ၊ ၁၅း၃၆-၃၉ ကိုဖတ်ပါ။ ရှင်ပေါလုသည် အဘယ်ကြောင့် ဂျွန်မာ့ခ်ကိုလက်မခံရသနည်း။ ဗာနဗအနေဖြင့် မာကု (ဂျွန်မာ့ခ်) ကို အဘယ်ကြောင့် ဒုတိယအကြိမ်အခွင့်အရေးပေးခဲ့သနည်း။`

ထိုလူငယ်ကို ရှင်ပေါလုလက်မခံနိုင်ခြင်းအကြောင်းကို တ၊ ၁၅း၃၈ ၌ဖတ်ရသည်။ မာကုသည် သူတို့ကိုထားခဲ့၍၊ အမှုတော်ကိုဆက်လက်ဆောင်ရွက် ခြင်းမပြုတော့ပါ။ ရှင်ပေါလု၏သဘောထားမှာလည်း ရှင်းနေပါသည်။ အသုံး မဝင်အသုံးမကျလျှင် အသုံးပြုစရာမလို။ သာသနာပြုအသက်တာ၌ အထူးသဖြင့် ရှေးခေတ်အခါ၌ အလွန်ကြမ်းတမ်းလှပါသည်။ လူတွေ၏အပြစ်ရှာခြင်းကို ခံရသည် (၂ကော၊ ၁၁း၂၃-၂၈ နှင့်နှိုင်းယှဉ်ဖတ်ပါ)။ ရှင်ပေါလုအနေဖြင့် ခက်ခဲနေသောသာသနာပြုလုပ်ဆောင်ချက်ကို ရင်ဆိုင်ရာ၌ သူ့အားကူညီ ထောက်ပံ့ပေးသောသူကို အလိုရှိသည်။ သူ၏အမြင်မှာ လွယ်လွယ်ကူကူ လက်မြှောက်အရှုံးပေးတတ်သူသည် သာသနာအလုပ်၌ထိုက်တန်မှုမရှိ၊ အဖွဲ့လိုက် စုပေါင်း၍ မကောင်းမှုကိုလက်တွဲရင်ဆိုင်ရန်ကိုသာ သူလိုအပ်ပါသည်။

ဗာနဗမှာမူ ထိုသဘောကိုမနှစ်သက်ပါ။ မာကု၌ရှိသောစွမ်းရည် အင်အားကို သူသိထားသည်။ ယင်းလူငယ်ကိုချန်ထားပစ်ချင်စိတ်မရှိပါ။ ထိုကြောင့် ပေါလုနှင့်ဗာနဗတို့နှစ်ဦးသည် မာကု၏ကိစ္စကြောင့် လမ်းခုလတ် မှာပင် လမ်းခွဲခဲ့ကြသည်။ ပေါလုသည် သိလကိုခေါ်၍ ဗာနဗသည်မာကုကို ခေါ်ကာ အဖွဲ့ကွဲသွားသည်။

ဗာနဗသည် အဘယ်ကြောင့် မာကုကိုရွေးချယ်ခေါ်ယူရသည်ကို တမန်တော်ဝတ္ထုမှ ရှင်းပြထားခြင်းမရှိပါ။ သူတို့နှစ်ဦး၏အကြောင်းကို တမန်တော် ဝတ္ထု၌ နောက်ဆုံးမြင်တွေ့ရသောအချက်ဖြစ်သော်လည်း မာကုအနေဖြင့် ဓမ္မသစ်ကျမ်း၌ ဆက်လက်၍ပါလာသေးသည်။

`ကောလော၊ ၄း၁ဝ။ ၂တိ၊ ၄း၁၁။ ဖိလေမုန် ၂၄ နှင့် ၁ပေ၊ ၅း၁၃ ကိုဖတ်ပါ။ မာကုပြန်လည်၍ကြိုးစားလုပ်ကိုင်လာကြောင်းကို အသေးစိတ် မည်သို့ဖော်ပြသနည်း။`

မာကု၏အသက်တာအပြောင်းအလဲကို အံ့ဩစွာမြင်တွေ့ကြရသည်။ အထက်ဆိုခဲ့သောစကားများအရ၊ ရှင်ပေါလုသည်မာကုအား သာသနာ၌ အလွန်အဖိုးတန်ကြောင်းရေးသားထားသည်။ မာကုကိုရှင်ပေါလုက လုပ်ဖော် ကိုင်ဖက်တစ်ဦးအဖြစ်သတ်မှတ်ခဲ့သည်။ တိမောသေကိုလည်း မာကုအား ခေါ်လာရန်မှာလိုက်သည်။ ပထမဦးဆုံးရှင်ပေတရု၏ရင်းနှီးသောမိတ်ဆွေသည် မာကုဖြစ်ကြောင်းတွေ့ရသည်။ ယင်းကျမ်းများကို အေဒီ ၆ဝ အစောပိုင်း ကာလ၌ ရှင်ပေတရုနှင့်ရှင်ပေါလုတို့ရေးသားကြကြောင်းကို ခန့်မှန်းရရှိသည်။ တမန်တော် ၁၅ မှ ကြုံတွေ့ရသောပြဿနာအပြီး ၁၅-၂ဝ နှစ်အတောအတွင်း၌ ဖြစ်သည်။ မာကုသည် မိမိကျဆုံးခဲ့ရသောအခြေအနေကို ပီပီပြင်ပြင်ပြန်၍ ပြုပြင်ကြောင်းကိုတွေ့ရသည်။ ဗာနဗနှင့်ညီအစ်ကိုဝမ်းကွဲတော်စပ်၍ ဗာနဗ အနေဖြင့် သူ့ကိုယုံကြည်ပြီး နေရာပေးခြင်းဖြစ်သည်။

`သင်၏မိတ်ဆွေတစ်စုံတစ်ယောက်ကျရှုံးခြင်းရှိသောအခါမှာ ဒုတိယ အကြိမ်အခွင့်အရေးပြန်ပေးရန် သင်စဉ်းစားထားပါ။ သင်သည် ယင်းကဲ့သို့ တွေ့ကြုံရခြင်းဖြင့် သင့်ကိုကူညီမည့်သူဖြစ်မည်လား။ တစ်ပါးသူကို သင့်အနေဖြင့် မည်သို့အားပေးချီးမြှောက်ပေးမည်နည်း။`