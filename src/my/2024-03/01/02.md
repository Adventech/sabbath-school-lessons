---
title:  ကျရှုံးခဲ့သောသာသနာပြုဆရာ
date:   30/06/2024
---

`တ၊ ၁၂း၁၂ ကိုဖတ်ပါ။ တမန်တော်ဝတ္ထု၌ ရှင်မာကု၏အကြောင်းကို မည်သို့မိတ်ဆက်ပေးထားသနည်း။`

ရှင်မာကုခရစ်ဝင်ကျမ်းကိုရေးသားသူမှာ ဂျွန်မာ့ခ်ဖြစ်နိုင်ခြေအလွန် များပါသည်။ သူသည် တမန်တော်ဝတ္ထု ၁၂ မှ ဖော်ပြသောလူငယ်ကလေးပင် ဖြစ်၍ အေဒီ ၄ဝ အလယ်ပိုင်းလောက်အချိန်၌ဖြစ်သည်။ သူ၏အကြောင်းကို တ၊ ၁၂ ၌ မိတ်ဆက်ရေးသားထားသည်။ မေရီဟုအမည်ရှိသောအမျိုးသမီး ကြီး၏သားတစ်ယောက်ဖြစ်သည်။ သူမသည် ငွေကြေးချမ်းသာသူဖြစ်၍ အသင်းတော်ကိုထောက်ပံ့သူဖြစ်သည်သာမက သူမအိမ်၌ဆုတောင်းစည်းဝေး ကျင်းပသည်။ ပေတရုအချုပ်ခန်းမှလွတ်မြောက်သွားသောအကြောင်းအရာနှင့် ဟေရုဒ်မင်းကြီးသေဆုံးသွားခြင်းတို့၏ ခြားနားမှုများကိုတင်ပြထားသည်။ ထိုအကြောင်းအရာများတွင် ဂျွန်မာခ့်ပါဝင်ပတ်သက်မှုမရှိပါ။ သို့သော် ဤနေရာ မှာ သူ့ကိုကြိုတင်မိတ်ဆက်ထားခြင်းဖြင့် ဗာနဗနှင့် ရှင်ပေါလုတို့ပတ်သက် လာမည့်အရာများအတွက် ဆက်စပ်ပေးထားပါသည်။

`တ၊ ၁၃း၁-၅၊ ၁၃ ကိုဖတ်ပါ။ ဂျွန်မာ့ခ်သည် ဗာနဗနှင့်ပေါလုတို့ မည်သို့ဆက်သွယ်မိသွားသနည်း။ မည်သို့အဖြေထွက်ပေါ်ခဲ့သနည်း။`

တ၊ ၁၃ သည် ပေါလုနှင့်ဗာနဗတို့၏ သာသနာခရီးပထမအကြိမ် အကြောင်းကိုဖော်ပြထားသည်။ အေဒီ ၄၆ ၌စတင်ခဲ့သည်။ ဂျွန်မာ့ခ်၏ အကြောင်းကို အခန်းငယ် ၅ အထိမတွေ့ရဘဲ အစေခံတစ်ယောက်ကဲ့သို့ ရိုးရိုးတန်းတန်းကူညီပေးခဲ့သူဟုသိရသည်။ အခန်းငယ် ၁၃ အထိဖတ်မိသော် လည်း ယင်းလူငယ်၏အကြောင်းကိုမတွေ့ရပါ။ ယေရုရှလင်မြို့သို့သူပြန်လာ သည့်အကြောင်းကိုသာ ရေးသားဖော်ပြထားပါသည်။

သာသနာလုပ်ဆောင်ရင်း နောက်ကြောင်းပြန်သွားရသောအကြောင်းရင်း ကိုမသိရပါ။ မည်သို့ဖြစ်၍ပြန်လာရခြင်းကိုလည်း မရှင်းပြပါ။ အခက်အခဲ ပေါင်းများစွာရှိနေမည်မှာ သေချာပါသည်။ အယ်လင်ဂျီဝှိုက်မှ ဂျွန်မာ့ခ် အကြောင်းကိုရေးသားထားရာ၊ “မာကုသည် ကြောက်ရွံ့လျက်စိတ်ဓာတ်ကျဆင်း ခဲ့သည်။ ဘုရားရှင်၏အမှုတော်၌ စိတ်ရှိသမျှလုံးလုံးအပ်ပြီး လုပ်ဆောင်ရမည် ကို ဇဝေဇဝါဖြစ်ခဲ့သည်။ အခက်အခဲကိုရင်ဆိုင်နိုင်စွမ်းမရှိ။ ပြင်ပ၏ဖိအား ကြောင့် စိတ်ပျက်ခဲ့ရသည်” (The Acts of the Apostles, p. 169). အတိုချုပ်ရသော် သူ့အတွက်ရင်ဆိုင်ရသောကိစ္စသည် အလွန်ခက်ခဲခဲ့သည်။ သို့ဖြင့်အမှုတော်မှ ထွက်သွားခဲ့သည်။

`သင်၏ဝိညာဉ်ရေးလမ်းခရီး၊ ခရစ်ယာန်လမ်းခရီး၌ စိတ်ပျက်ဖွယ် ကိစ္စများရှိနေပါသလား။ သင်တွေ့ကြုံရသောကိစ္စအတွက် မည်သို့သင်ခန်းစာ ရယူနိုင်မည်နည်း။`