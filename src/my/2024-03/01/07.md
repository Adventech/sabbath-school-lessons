---
title:  ဆက်လက်လေ့လာရန်
date:   05/07/2024
---

Ellen G. White, “The Voice in the Wilderness,” pp. 97-108 in _The Desire of Ages_; and “Heralds of the Gospel,” pp. 166-176. in _The Acts of the Apostles_ ကိုဖတ်ပါ။

ဗျာ၊ ၁၄း၆၊ ရ မှ ပထမကောင်းကင်တမန်သတင်းစကားသည် မည်မျှစိတ်ဝင်စားဖွယ်ကောင်းလှပါသနည်း။ မာ၊ ၁း၁၅ မှ ယေရုရှလင်၏ ဧဝံဂေလိသတင်းနှင့်နှိုင်းယှဉ်ပါ။

ပထမကောင်းကင်တမန်ကြွေးကြော်သော ထာဝရဧဝံဂေလိသတင်း စကား၌ ယေရှုရှင်ဒုတိယအကြိမ်ကြွလာမည့်အချိန် နောက်ဆုံးသောကာလ၌ လူတို့မည်သို့ပြင်ဆင်ရမည်အကြောင်းကို သတိပေးထားသည်။ ယေရှုရှင်၏ ဧဝံဂေလိသတင်းနှင့်တူညီနေပါသည်။ ကောင်းကင်တမန်၏ကာလအဆုံးနှင့် ဆိုင်သောဧဝံဂေလိသတင်းသည် အောက်ပါဇယားကွက်မှဖော်ပြသော အကြောင်း အရာ (၃) ခုနှင့်တူညီနေပါသည်။

| မာ၊ ၁ | အဆင့် | ဗျာ၊ ၁၄ |
| --- | --- | --- |
| အချိန်ကာလပြည့်စုံ ခြင်း (ဒံ၊ ၉)	 | အချိန်နှင့်ဆိုင်သော ပုရောဖက်ပြုခြင်း | တရားစီရင်ရာအချိန် နာရီ (ဒံ၊ ၇၊ ၈) |
| နိုင်ငံတော်တည်လုနီးပြီ | ပဋိညာဉ်ကတိ | ထာဝရဧဝံဂေလိ သတင်းစကား |
| နောင်တရ၍ယုံကြည် ကြလော့ | တပည့်တော်ဖြစ် ရန်ခေါ်တော်မူချိန် | ထာဝရဘုရားကို ကြောက်ရွံ့၊ ချီးမွမ်း၊ ကိုးကွယ်ခြင်း |

ပထမကောင်းကင်တမန်သည် ကြိုတင်တရားစီရင်မှုအစပြုချိန်ကို ကြေညာသည်။ ဒံ၊ ၈း၁၄ မှ ရက်ပေါင်း ၂,၃ဝဝ အကြောင်းကိုပုံဖော်သည်။ ၁၈၄၄ ခုနှစ်၌စတင်သည်။ တရားစီရင်ခြင်းသည် ဘုရားရှင်၏နိုင်ငံတော် အားနှိပ်စက်ညှဉ်းဆဲခံခဲ့ရသော ကိုယ်တော်၏လူတို့ကို အမွေခံစေရန်အတွက် ဖြစ်သည် (ဒံ၊ ၇၊ ၂၂)။ ပထမကောင်းကင်တမန်သည် ကြောက်ရွံ့ပါရန် နှိုးဆော်ထားသည်။ ချီးမွမ်းရန်နှင့် ထာဝရဘုရားအားကိုးကွယ်ရန်၊ တပည့်တော် များဖြစ်ကြရန် ကမ္ဘာသားအားလုံးကို နှိုးဆော်ထားသည်။ ဗျာ၊ ၁၃ မှ သားရဲ၏ဩဇာတန်ခိုးမှာ မှားယွင်းသောနတ်ဘုရားကိုကြောက်ရွံ့ရန်၊ ချီးမွမ်းရန်၊ ကိုးကွယ်ရန်ပြုလုပ်ထားသည်။

မာ၊ ၁ မှ ယေရှုရှင်၏ဧဝံဂေလိသတင်းတော်သည် ဒံယေလ အနာဂတ္တိဖော်ပြသောအချက်နှင့် ဆက်နွှယ်နေသည်။ ဧဝံဂေလိသတင်းကို စတင်ဟောကြားသောအချိန်ပင်ဖြစ်သည်။ ထိုကြောင့် ပထမကောင်းကင်တမန် ၏သတင်းစကားသည် ဒံယေလကျမ်းမှဖော်ပြသော လောက၏နောက်ဆုံး အဆုံးသတ်မည့်အချိန်ကို ဆက်နွှယ်ပြောကြားခြင်းဖြစ်သည်။