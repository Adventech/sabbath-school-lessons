---
title:  ယေရှုရှင်ဗတ္တိဇံခံယူခြင်း
date:   03/07/2024
---

`မာ၊ ၁း၉-၁၃ ကိုဖတ်ပါ။ ယေရှုရှင်ဗတိ္တဇံခံယူစဉ် မည်သူရှိနေ သနည်း။ မည်သို့ဖြစ်သနည်း။`

ယောဟန်သည် ယော်ဒန်မြစ်ထဲ၌ ယေရှုရှင်ကိုဗတ္တိဇံပေးခဲ့သည်။ ကိုယ်တော်သည် ရေမှပြန်၍ပေါ်ထွက်လာသည်နှင့် မိုးကောင်းကင်ကြီးသည် ပွင့်၍ သန့်ရှင်းသောဝိညာဉ်တော်ဘုရားသည် ချိုးငှက်အသွင်ဖြင့် ကြွဆင်း လာသည်။ ကောင်းကင်ဘုံမှဘုရား၏အသံတော်ကိုလည်း သူကြားခဲ့သည်။ “သင်ကားငါနှစ်သက်မြတ်နိုးရာ၊ ငါ၏ချစ်သားပေတည်း” (မာကု၊ ၁း၁၁)။

ယင်းအခြေအနေသည် ယေရှုရှင်၏ဗတ္တိဇံသည် အထူးအရေးကြီး ကြောင်းကို သက်သေပြနေသည်။ ခမည်းတော်၊ သားတော်၊ သန့်ရှင်းသော ဝိညာဉ်တော်သည် အတူရှိနေ၍ ယေရှုရှင်၏အမှုတော်၌ လက်တွဲပါဝင်နေ ကြောင်းကိုဖော်ပြသည်။ ထိုအခြင်းအရာမျိုးကို မာကု၊ ၁၅ တွင် ယေရှုရှင် ကပ်တိုင်တော်ပေါ်အသေခံချိန်၌ တစ်ဖန်ပြန်၍ဖြစ်လာပြန်သည်။ ထိုသို့ သုံးပါး တစ်ဆူ တစ်လုံးတစ်ဝတည်း တည်နေတော်မူကြောင်းကို ရာဇဝင်အထောက် အထားများစွာဖြင့် သက်သေထူနိုင်သည်။

ဝိညာဉ်တော်သည် ယေရှုရှင်ကို တောသို့ဆောင်ယူသွားသည်။ ကျမ်းစကားအရ “တောသို့သွားစေတော်မူသည်” ဆိုလိုသည်မှာ ဂရိဝေါဟာရဖြစ်သော “ekballo” (အက်ခဘားလို) မှ ဘာသာပြန်ယူခြင်း ဖြစ်သည်။ မာကုခရစ်ဝင်ကျမ်း၌ ယင်းဝေါဟာရကို ထပ်ခါထပ်ခါအသုံးပြုလျက်၊ နတ်ဆိုးကိုနှင်ထုတ်လိုက်သောအခါ၌လည်း ယင်းဝေါဟာရကိုပင် အသုံးပြုရေးသားထားသည်။ သန့်ရှင်းသောဝိညာဉ်တော်ကိန်းအောင်း သည်ဟုဆိုရာမှာ ယေရှုရှင်၏အသက်တာ၌ ဝိညာဉ်တော်တန်ခိုးနှင့်ပြည့်ဝခြင်းကို ပုံပမာပြုပြောခြင်းဖြစ်သည်။ သခင်ဘုရားသည် မိမိ၏အမှုတော်ကို စတင်လုပ်ဆောင်သည်နှင့် လျှောက်လှမ်းရသောအသက်တာခရီးလမ်းအတွက် စာတန်နှင့်စတင်ရင်ဆိုင်ရတော့သည်။ ရက် ၄ဝ အစာရှောင်ရင်း စုံစမ်းခြင်း ကိုခံရတော်မူသည်။ တောရိုင်းတိရစ္ဆာန်များအကြား နေထိုင်ရသည်။ ကောင်းကင်တမန်များလည်း ကိုယ်တော်ကိုချဉ်းကပ်၍ ပြုစုလုပ်ကျွေးတော်မူသည်။

ရှင်မာကုခရစ်ဝင်ကျမ်း၏ရေးသားချက်၌ ယေရှုရှင်မှာ ဘုရားဇာတိနှင့် လည်းကောင်း၊ လူသားဇာတိနှင့်လည်းကောင်း ပြည့်စုံနေပါသည်။ ဘုရားဇာတိ တော်အပိုင်း၌ ကိုယ်တော်သည် “ခရစ်တော်” “မေရှိယ” ဖြစ်တော်မူ၏ (မာ၊ ၁း၁)။ သတင်းသယ်ဆောင်သူကိုအသုံးပြုပြီး ကြေညာအသိပေးစေသည် (မာ၊ ၁း၇)။ သန့်ရှင်းသောဝိညာဉ်တော်ဆင်းသက်ခြင်းခံရသောခမည်းတော် ချစ်တော်မူသောသားတော် (မာ၊ ၁း၁၂) သို့သော် လူသားဇာတိဘက်မှ ကြည့်လျှင်လည်း အချက်များစွာကိုတွေ့ရပြန်သည်။ ယောဟန်၏လက်၌ ဗတ္တိဇံ ခံယူသည်။ (အခြားနည်းကိုမသုံး မာ၊ ၁း၉) ဝိညာဉ်တော်၏စောင်မမှုကို ခံရသည် (မာ၊ ၁း၁၂)။ စာတန်၏စုံစမ်းခြင်းကိုခံရသည် (မာ၊ ၁း၁၃)။ ကောင်းကင်တမန်တို့၏ပြုစုမှုကိုခံယူရသည် (မာ၊ ၁း၁၃)။

အဘယ်ကြောင့်ခြားနားမှုအမျိုးမျိုးရှိရသနည်း။ နှိုင်းယှဉ်ပြသော အချက်တို့၌ ခရစ်တော်သည် ကျွန်ုပ်တို့၏ကယ်တင်ရှင်၊ ကျွန်ုပ်တို့၏ ဘုရားရှင် ဖြစ်နေစဉ်မှာပင် လူသားစင်စစ်လည်းဖြစ်ရသည်။ ကျွန်ုပ်တို့၏အစ်ကိုကြီးနှင့် နမူနာယူဖွယ်အရှင်ဖြစ်သည်။ ယင်းအချက်များကို မည်သို့အပြည့်အဝ နားလည်နိုင်မည်နည်း။ နားမလည်နိုင်ပါ။ သို့သော် ယုံကြည်ခြင်းဖြင့်လက်ခံ၍ ၎င်းအမှန်တရားသည် ဘုရားသခင်၏ချစ်ခြင်းမေတ္တာကို ဖော်ပြနေခြင်း ဖြစ်ကြောင်းကို ချီးမွမ်းရမည်။

`အံ့ဖွယ်ရာဘုရားရှင်၏မေတ္တာတော်အကြောင်းကို ယေရှုရှင်အားဖြင့် မည်သို့ပြသတော်မူသနည်း။ ကိုယ်တော်သည် ကျွန်ုပ်တို့ကိုကယ်တင်ရန်အတွက် လူဇာတိကိုခံခဲ့ပါသလား။`