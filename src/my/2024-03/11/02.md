---
title:  မေ့မရနိုင်သောကိစ္စ
date:   08/09/2024
---

`မာ၊ ၁၄း၁-၁၁ ကိုဖတ်ပါ။ မည်သည့်အကြောင်းအရာနှစ်ခုအပြိုင် ရောယှက်ခဲ့သနည်း။ တစ်ခုနှင့်တစ်ခုမည်သို့ပတ်သက်၍အဆုံးသတ်သနည်း။`

မာ၊ ၁၄း၁ ၌ ပသခါပွဲရောက်ရန် နှစ်ရက်သာလိုတော့သည်။ စည်းဝေးသည် အင်္ဂါနေ့ည သို့မဟုတ် ဗုဒ္ဓဟူးနေ့ဖြစ်မည်။ ဘာသာရေး အကြီးအကဲများတို့သည် အချိန်ကိုက်၍အကြံအစည်ပြုလုပ်ကြသည်။ မိမိတို့၏ အကြံအစည်အောင်မြင်ရေးအတွက် အကြောင်းအရာတစ်ခုလိုအပ်ကြသည်။မထင်မှတ်သည့်အရာမှဖြစ်လိမ့်မည်။

ဤအကြောင်းအရာသည် ပဉ္စမမြောက်နှစ်ပိုင်းရှိသည့်အကြောင်းအရာကို မာကုတွင်ဖော်ပြခြင်းဖြစ်သည်။ (သင်ခန်းစာ ၃ ကိုကြည့်ပါ)။ ယေရှုရှင်ကို အပြစ်ရှာဖမ်းဆီးရန်ကြံစည်ခြင်းသည် မိန်းမတစ်ဦးကဆီမွှေးယူပြီး ယေရှု၏ခေါင်း တော်ကိုလိမ်းခြင်းနှင့် ဆက်စပ်နေသည်။ ဖြစ်ပျက်ပုံနှစ်ခုလုံး၌ ဆန့်ကျင်ဘက် လုပ်ဆောင်မှုများရှိပြီး မတူကွဲပြားခြားနားမှုကြီးကို ထင်ဟပ်ပြသနေသည်။

ဆီမွှေးနှင့်လိမ်းသောအမျိုးသမီးသည် မည်သူမည်ဝါဖြစ်ကြောင်း ရှင်မာကုမှဖော်ပြခြင်းမပြုပါ။ သူမ၏အပြုအမူသည် ယုဒအတွက် အလွန် မကျေမနပ်ဖြစ်သည်။ သူမ၏အမည်ကိုမဖော်ပြပါ။ တပည့်တော် (၁၂) ပါး ထဲမှတစ်ပါးဟု မကျေနပ်သူကိုဖော်ပြထားသည်။ သူမဆက်သသောဆီမွှေး လက်ဆောင်သည် မည်မျှအဖိုးတန်ကြောင်းဖော်ပြသည်။ အပြစ်မြင်သော တပည့်တော်၏တန်ဖိုးမှာမူ ငွေကြေးကိုသာကြည့်ကြောင်းဖော်ပြသည်။

မိန်းမသည် အဘယ်ကြောင့် ထိုမျှအဖိုးကြီးသောလက်ဆောင်ကို ဆက်သရမည့်အကြောင်း အထူးအထွေရေးသားဖော်ပြချက်မရှိပါ။ သို့သော် လည်းအခန်းတွင်းရှိ ရောက်နေသောဧည့်သည်များက ထိုဆီမွှေး၏တန်ဖိုးမှာ တစ်နှစ်စာလုပ်အားခနှင့် ညီမျှမည်ဟုပြောဆိုကောက်ချက်ချကြသည်။ ကိုယ်တော် က အမျိုးသမီးကိုကာကွယ်ပြောဆိုပေးရာ၌ သူမ၏အပြုအမူသည် ဧဝံဂေလိ အမှုတော်အတွက် ပြောစမှတ်ဖြစ်သွားပြီး မှတ်သားဖွယ်အောက်မေ့ဖွယ်ရာအဖြစ် ကျန်ရစ်နေမည်ဟု လူတို့ကိုသတိပေးခဲ့သည်။ မမေ့နိုင်စရာအကြောင်းအရာ ဖြစ်သည်။ အမှန်မှာ ခရစ်ဝင်ကျမ်းလေးကျမ်းလုံးမှ ထိုအကြောင်းကို မှတ်တမ်း တင်ရေးသားထားသည်။ အကြောင်းအရာကို မတူညီသောပုံစံဖြင့် ဖော်ပြ ရေးသားကြသည်။ အကြောင်းမှာ ယေရှု၏မှတ်ချက်ကြောင့်ဖြစ်နိုင်သည်။

ယုဒသည် သခင်ကိုအပ်နှံသောကိစ္စသည်လည်း မေ့မရနိုင်သောကိစ္စ ဖြစ်သည်။ ရှင်မာကုအနေဖြင့် ယုဒ၏သဘောသည် လောဘနှင့်လွှမ်းနေသည် ဟု ကောက်ချက်ချရေးသားထားသည်။ ယင်းအကြောင်းကို ရှင်ယောဟန် ခရစ်ဝင်ကျမ်းမှ အတိအလင်းဖော်ပြထားသည် (ယော၊ ၁၂း၄-၆)။

ရှင်မာကုအနေဖြင့် “ကောင်း၏” ဟူသောစကားလုံးကို မတူညီသည့် အရာနှစ်ခုကိုဖော်ပြရန် သုံးထားသည်။ ယေရှုသည် မိန်းမ၏အပြုအမူကို ချီးမွမ်းခဲ့သည်။ “ကောင်းသည်၊ သင့်သည်ဟု အမွှမ်းတင်ပေးသည် (မာ၊ ၁၄း၆)။ ကိုယ်တော်၏စကားတော်၌ သင်တို့သည် ဆင်းရဲသားများအတွက် ကောင်းစွာအစဉ်ပြုစုနိုင်သည် (မာ၊ ၁၄း၇)။ ထို့အပြင် ကိုယ်တော်သည် မိန်းမ၏လုပ်ဆောင်မှုအပေါ်သုံးသပ်ချက်၌ သူမ၏အပြုအမူသည် (မာ၊ ၁၄း၉) သတင်းကောင်း၊ ဧဝံဂေလိကိုဟောကြားသည်ဟု ခေါ်ပြန်သည်။ သို့သော် မာ၊ ၁၄း၁၁ ၌ ယုဒသည် အခွင့်ကောင်းကိုချောင်းနေသည်ဟုဖော်ပြသည်။ ယေရှုကိုအပ်နှံဖို့ရန်အတွက်ဖြစ်သည်။ “ကောင်း၏” သို့မဟုတ် “ကောင်း” ဆိုသည့်စကားလုံးသည် မေရှိယကိုကြံစည်သည့်အခါတွင် သုံးထားသည့်အတွက် ဧဝံဂေလိသတင်း၏အစိတ်အပိုင်းတစ်ခုဖြစ်ပါသည်။ အဘယ်ကြောင့်ဆိုသော် ဘုရားရှင်၏အလိုတော်အတိုင်း လူသားများကိုကယ်တင်ရန် ဘုရားရှင်သည် မိမိ၏သားတော်ကိုပေးအပ်ခြင်းအမှုကို အထမြောက်စေသောကြောင့်ဖြစ်သည်။

ရော၊ ၈း၂၈ မှ မည်သို့ဖြစ်လာမည်ဟု ရှင်းလင်းပြသပေးထား သနည်း။