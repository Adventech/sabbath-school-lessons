---
title:  နောက်ဆုံးညစာ
date:   09/09/2024
---

`မာ၊ ၁၄း၂၂-၃၁ နှင့် ထွက်၊ ၂၄း၈ ကိုဖတ်ပါ။ ယင်းအကြောင်း အရာ၌ ခရစ်ယာန်များအတွက် သင်ခန်းစာယူဖွယ်အကြောင်းမည်သို့ရှိသနည်း။`

မာ၊ ၁၄း၁၂ ၏မှတ်တမ်းအရ၊ ထိုနေ့သည် တဆေးမဲ့မုန့်ပွဲ၏ပထမ နေ့ရက်ဖြစ်သည်။ ပသခါသိုးသငယ်ကိုပူဇော်ရာ၌ ကျင်းပသောပွဲဖြစ်သည်။ ယင်းညစာစားပွဲသည် ကြာသပတေးနေ့ညဖြစ်သည်။

နောက်ဆုံးညစာစားပွဲ၌ ယေရှုရှင်သည် အသစ်သောပွဲတော်ပုံစံကို ချမှတ်ပေးခဲ့သည်။ ဂျူးလူမျိုးများ၏ညစာပသခါပွဲနှင့်အတူ ဣသရေလလူတို့ အဲဂုတ္တုပြည်မှထွက်ခွာလာသောအခါ ဘုရားရှင်၏ပဋိညာဉ်တော်သည် လူတို့နှင့် သိနာတောင်တွင်ပြုသောပွဲအထိမ်းအမှတ်ဖြစ်သည်။ ပဋိညာဉ်ကိုတံဆိပ်ခတ် ခြင်းကို ထွက်၊ ၂၄း၈ ၌ မောရှေသည် ယဇ်ကောင်၏အသွေးဖြင့် လူများ တို့ကိုပက်ဖျန်းပြီး နှုတ်မှလည်း “ဤအသွေးကား၊ ဤအမှုအရာတို့တွင် သင်တို့၌ ထာဝရဘုရားဝန်ခံတော်မူသော ပဋိညာဉ်၏အသွေးဖြစ်သည်ဟုပြောဆို၏။”

သခင်ဘုရား၏ညစာစားပွဲ၌ ယေရှုရှင်သည် သိုးသငယ်ကိုအသုံး မပြုဘဲ ပသခါပွဲကိုကျင်းပခဲ့သည်အကြောင်းမှာ ယေရှုရှင်ကိုယ်တော်တိုင်မှ ဘုရားရှင်၏သိုးသငယ်ဖြစ်နေသောကြောင့်ဖြစ်သည် (ယော၊ ၁း၂၉ နှင့်ယှဉ် ဖတ်ပါ)။ သခင်ဘုရား၏ညစာ၌ အသုံးပြုသောမုန့်သည် ကိုယ်တော်၏ ခန္ဓာကိုယ်ကိုပုံဆောင်ထားသည်။ ပဋိညာဉ်သစ်၌ (ယေရမိ၊ ၃၁း၃၁-၃၄) ယေရှုရှင်၏အသွေးတော်ဖြင့် တံဆိပ်ခတ်ခြင်းပြုသည်။ ထိုအသွေးကိုစပျစ်ရည် ဖြင့်ပုံဆောင်သည်။ ကိုယ်တော်စကားတော်၌ “ဤခွက်ကားပဋိညာဉ်တရား သစ်နှင့်ဆိုင်၍ လူများအဖို့အလိုငှာ သွန်းသောငါ၏အသွေးဖြစ်၏” (မာ၊ ၁၄း၂၄)။

ထို့နောက် ယေရှုရှင်သည် ကြိုတင်ဟောကြားချက်တစ်ခု ကိုဟောပြောသည်မှာ သူ၏တပည့်တော်အားလုံးသည် သူ့အားစွန့်ပစ်ထွက်ပြေး သွားမည်ဟုဟောသည်။ ဇာခရိ၊ ၁၃းရ တွင် သိုးထိန်းနှင့်သိုးများကစဉ့်ကလျား ထွက်ပြေးကွဲလွင့်သွားမည်ကို ကိုးကား၍ပြောခြင်းဖြစ်သည်။ ယေရှုရှင်ကိုယ်တိုင် သည် သိုးထိန်း၊ တပည့်တော်တို့သည် သိုးများဖြစ်သည်။ စိတ်မကောင်းစရာ သတင်းဖြစ်သည်။ သို့သော် ယေရှုရှင်က မျှော်လင့်ချက်ရှိသောစကားတော်ကို မိန့်တော်မူသေးသည်။ ကိုယ်တော်ရှင်ပြန်ထမြောက်လာမည်အကြောင်း၊ တပည့် တော်တို့ထက်စော၍ အလျင်ဂါလိလဲပြည်သို့သွားနှင့်မည်အကြောင်း ကြိုတင် ဟောပြောထားသည်။ ထိုဟောထားချက်မှာ မာ၊ ၁၆းရ တွင်ရေးသားထား သည်အတိုင်း ယေရှုရှင်၏ သင်္ချိုင်းတော်၌ရှိသောလုလင်တစ်ဦးပြောမည့်စကားကို ကြိုတင်ဟောပြောထားသည့်အတွက် အလွန်ခိုင်မာသည့်ဟောကိန်းတစ်ခုဖြစ်ပါ သည်။

ထိုသို့ဖြစ်လာသော်လည်း တပည့်တော်တို့အဖို့ လက်ခံရန်ခဲယဉ်းကြ သည်။ အထူးသဖြင့် ပေတရုမှ အခြားသူတွေအားလုံးစွန့်ပစ်သည့်တိုင် သူမစွန့်ပစ်ကြောင်းဖြင့် ပြန်လည်ငြင်းခဲ့သည်။ သို့သော် ယေရှုရှင်က ပေတရုသည် သူ့အားသုံးကြိမ်တိုင်အောင် ကြက်နှစ်ကြိမ်မတွန်မီငြင်းပယ်မည်ဟု ကြိုတင် ဟောထားသည်အတိုင်းဖြစ်လာသည်။ ကိုယ်တော်ဒုက္ခနှင့်စုံစမ်းခြင်းခံရစဉ် ကြိုတင်ဟောသောကိစ္စအားလုံးအတိုင်း ပေတရုသည် သူ့ကိုငြင်းပယ်ခဲ့သည်။ အရေးကြီးသောဖြစ်ရပ်ပင်ဖြစ်သည်။

သင်ကိုယ်တိုင် ကတိပေးထားသောစကားကို လက်တွေ့ကျကျအဆုံး တိုင်လုပ်ဆောင်နိုင်၊ မလုပ်ဆောင်နိုင်ကြောင်း သင်ခန်းစာရှိပါသလား။