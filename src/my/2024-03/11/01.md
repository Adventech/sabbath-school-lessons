---
title:  ခံယူ၍မြည်းစမ်းခဲ့ပြီ
date:   07/09/2024
---

### ဖတ်ရန်ကျမ်းချက်များ။
မာ၊ ၁၄။ ယော၊ ၁၂း၄-၆။ ရော၊ ၈း၂၈။ ထွက်၊ ၂၄း၈။ ယေရမိ၊ ၃၁း၃၁-၃၄။ ဇာခရိ၊ ၁၃း၇။

> <p>အလွတ်ကျမ်းချက်</p>
> “ကိုယ်တော်သည် အလုံးစုံတို့ကိုတတ်နိုင်တော်မူ၏။ ဤခွက် ကိုအကျွန်ုပ်မှလွှဲတော်မူပါ။ သို့သော်လည်း အကျွန်ုပ်အလိုရှိသည် အတိုင်း မဖြစ်ပါစေနှင့်။ ကိုယ်တော်အလိုရှိသည်အတိုင်းဖြစ်ပါစေ သောဟူ၍” (မာ၊ ၁၄း၃၆)။

မာ၊ ၁၄ မှ ၁၆ အထိ အချစ်ဝေဒနာဇာတ်လမ်းဟု ကျော်ကြား သည်။ အကြောင်းမှာ ဒုက္ခဆင်းရဲခြင်းအကြောင်း၊ သေခြင်းအကြောင်းနှင့် ယေရှုရှင်၏ရှင်ပြန်ထမြောက်ခြင်းအကြောင်းကို ဖော်ပြထားခြင်းကြောင့်ဖြစ် သည်။ သင်ခန်းစာ ၉ အရ မာကုခရစ်ဝင်ကျမ်း၏အခန်းကြီး ၆ ခန်းသည် တစ်ပတ်အတွင်းဖြစ်သောအကြောင်းအရာကို မှတ်တမ်းပြုထားသည်။ မာကု၊ ၁၄ မှ ၁၆ အထိ အရေးကြီးဆုံးသောအချိန်နာရီဟုသတ်မှတ်လျှင် ကြာသပတေး နှင့်သောကြာနေ့ကိုယ်တော်ညှဉ်းပန်းခြင်း အလူးအလိမ့်ခံရချိန်ဖြစ်ပြီး သောကြာ နေ့ညမှာပင် အသက်စွန့်သွားရသည်။ တနဂင်္နွေနံနက်စောစော၌ ယေရှုရှင် ပြန်လည်ရှင်ပြန်ထမြောက်လာခဲ့သည်။

ယခုအပတ်သင်ခန်းစာသည် မာကု၊ ၁၄ ကို အခြေခံ၍ ပဉ္စမမြောက် ဒွန်တွဲသောအကြောင်းအရာဖြင့်စတင်ခဲ့သည်။ ယေရှုရှင်နှင့်ငြိစွန်းရသောမလိုလား အပ်သည့်အပြုအမူနှစ်ခုပါဝင်သည်။ နောက်ဆုံးညစာစားပွဲမှ ဂေသရှေမန်ဥယျာဉ် တော်အတွင်း ရုန်းကန်မှုပါဝင်ပါသည်။ ကိုယ်တော်ကိုဖမ်းဆီး၍စစ်ဆေးရန် ခေါ်ဆောင်သွားသည်။ ပေတရုမှယေရှုကိုမသိကြောင်းငြင်းဆိုသောဖြစ်ရပ်၊ ဆဌမမြောက်အကြောင်းအရာနှင့် နောက်ဆုံးပိတ်အကြောင်းများကို မာကုကျမ်း၌ ရေးသားထားသည်။ တစ်ဖန်ဆန့်ကျင်ဘက်ပြုမူချက်နှစ်ခုထပ်မံလာပြန်သည်။ သို့သော် အမှန်တရားကိုလက်ခံသွားကြသည်။

အကြောင်းအရာနှစ်ခုလုံး၌ ယေရှုရှင်အတွက် ရင်ဆိုင်ရခက်သော် လည်း နောက်ဆုံး၌ယေရှုရှင်သာအောင်မြင်သွားခဲ့သည်။