---
title:  ဂေသရှေမန်
date:   10/09/2024
---

`မာ၊ ၁၄း၃၂-၄၂ ကိုဖတ်ပါ။ ဂေသရှေမန်ဥယျာဉ်တော်အတွင်း ယေရှုရှင်မည်သို့ဆုတောင်းခဲ့သနည်း။ မည်သို့အဖြေရခဲ့သနည်း။`

မြို့ရိုးကြီးဖြင့်ကာရံထားသောယေရုရှလင်မြို့တော်ကြီးကို ကျောခိုင်း ထွက်ခွာကာ ယေရှုရှင်နှင့်တပည့်တော်တို့သည် ကေဒုန်ချိုင့်ကိုဖြတ်ကျော်ကာ သံလွင်တောင်ကုန်းမြင့်၌ရှိသောဥယျာဉ်သို့ ဦးတည်သွားကြသည်။ ဂေသရှေမန် ၏အဓိပ္ဋာယ်မှာ ဆီနှင့်ပြည့်သောနေရာ၊ သံလွင်ဆီပေါသောနေရာဖြစ်သည်။ ရောမတို့သည် တောင်ပေါ်၌ရှိသောသံလွင်ပင်ရှိသမျှအပင်အားလုံးကိုခုတ်လှဲကာ ယေရုရှလင်မြို့ကို အေဒီ ၇ဝ ၌ ဝန်းရံတိုက်ခိုက်ခဲ့သောကြောင့် ဂေသရှေမန် ဥယျာဉ်နေရာအတိအကျမသိနိုင်တော့ပါ။

ယေရှုရှင်သည် ဥယျာဉ်အတွင်းဝင်ရောက်လာသည်နှင့် ပေတရု၊ ယာကုပ်နှင့်ယောဟန်ကိုသာခေါ်ပြီး ကျန်တပည့်တော်များကိုချန်ထားကာ တစ်နေရာသို့ထွက်သွားသည်။ တစ်ဖန်တစ်နေရာရောက်လျှင် ထိုတပည့်တော် သုံးပါးကိုထားပြန်၍ သူတစ်ပါးတည်းရှေ့သို့ဆက်သွားသည်။ ယေရှုရှင်သည် တစ်ပါးတည်းတပည့်တော်တို့နှင့်ဝေးကွာသောနေရာသို့သွားပြီး မိမိရင်ဆိုင် ရမည့်ဒုက္ခဆင်းရဲကို တစ်ကိုယ်တည်းရင်ဆိုင်ရန်သွားခဲ့သည်။

ယေရှုရှင်သည် ဒုက္ခဆင်းရဲခြင်းခွက်ဖလားကို မိမိထံမှလွန်သွားပါရန် တောင်းဆိုခဲ့သည်။ သို့သော် ဘုရားရှင်၏အလိုတော်အတိုင်းသာဖြစ်စေပါရန် ဆုတောင်းသည် (မာ၊ ၁၄း၃၆)။ အရမစ်ဝေါဟာရကို ကိုယ်တော်အသုံးပြုသည် မှာ “Abba” (အဘ) ကို ခမည်းတော်ဟူ၍ ဘာသာပြန်ဆိုထားသည်။ ယင်း စကားလုံးဝေါဟာရသည် “ဖေဖေ” ဟုအဓိပ္ဋာယ်မရှိပါ။ တချို့လူများက အဖေ၊ သခင်ဟုဘာသာပြန်ကြသည်အတိုင်းမဟုတ်ပါ။ ကလေးငယ်တစ်ယောက်မှ မိမိ၏ဖခင်ကိုခေါ်သောအခါ “Abi” (အဘိ) ဆိုသောဝေါဟာရကို အသုံးပြုကြ သည်။ “Abba” အဘဟုခေါ်သောဝေါဟာရကို ခမည်းတော်ဟုသုံးနှုန်းရာတွင် ရင်းနှီးကျွမ်းဝင်သောသဘောကိုပြသခြင်းဖြစ်သည်။

ယေရှုရှင်၏ဆုတောင်းချက်မှာ ဒုက္ခခွက်ဖလားကို ကျော်လွန်ပေးစေရန် ဖြစ်သည်။ သို့သော်လည်း မိမိကိုယ်ကိုဘုရားရှင်၏အလိုတော်အတိုင်းဖြစ်စေရန် ဆက်ကပ်ထားသည်။ (မဿဲ၊ ၆း၁ဝ မှဆုတောင်းချက်နှင့်ယှဉ်ကြည့်ပါ)။ ယေရှုရှင်၏ဆုတောင်းချက်ကို ဘုရားရှင်မှပြန်၍အဖြေပေးချက်မှာ “နိုး” “မရပါ” ဟူ၍ဖြစ်သည်။ အကြောင်းမှာ ထိုအတွေ့အကြုံဖြင့်သာ လောကသားများအားလုံး ကယ်တင်ခြင်းရရှိမည်ဖြစ်သည်။

သင်သည် အခက်အခဲနှင့်ရင်ဆိုင်ရလျှင် သင်ရင်းနှီးသောသူတစ်ယောက် ၏အကူအညီကိုမျှော်လင့်တတ်သည်။ ဖိလိပ္ဋိ ၄း၁၃ ၌ ရှင်ပေါလုက တစ်ပါး တည်းသောသူမှ သူ့ကိုခွန်အားပေး၍ အရာအားလုံးကို သူတတ်စွမ်းနိုင်ကြောင်း ရေးသားထားသည်။ လူများစွာတို့သည် ဖိလိပ္ဋိ၊ ၄း၁၄ ကိုမေ့လျော့တတ်ကြ သည်။ တမန်တော်ရှင်ပေါလုမှ “သို့ပါသော်လည်း” ဟူသောစကားကို အသုံးပြု ထားသည်။ သို့ပါသော်လည်းဟုဆိုရာ သင်သည် ဒုက္ခကိုမျှဝေခံစားနိုင်ရန် စကားဖြစ်သည်။ ဂေသရှေမန်ဥယျာဉ်တော်ထဲမှ ယေရှုရှင်၏ဆန္ဒသဘောထား ပင်ဖြစ်သည်။ တပည့်တော်တို့ထံမှနှစ်သိမ့်အားပေးခြင်းကို သုံးကြိမ်တိုင် ကိုယ်တော်တောင့်တခဲ့သည်။ သုံးကြိမ်လုံးတပည့်တော်များအိပ်ပျော်လျက်နေ သည်ကိုတွေ့ရသည်။ နောက်ဆုံးမှာ တပည့်တော်တို့ကိုခေါ်နိုး၍ ဒုက္ခစုံစမ်းခြင်း ကို သူနှင့်အတူရင်ဆိုင်စေသည်။ ကိုယ်တော်သည် အဆင်သင့်ဖြစ်ပြီး သို့သော် တပည့်တော်များမှာ အဆင်သင့်မရှိပါ။