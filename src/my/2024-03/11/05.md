---
title:  ယေရှုရှင်ကိုစွန့်ခွာပြေးကြသည်
date:   11/09/2024
---

`မာ၊ ၁၄း၄၃-၅၂ ကိုဖတ်ပါ။ ကယ်တင်ခြင်းစီမံကိန်းအတွက် အထူး အရေးကြီးသောအကြောင်း မည်သို့ဖြစ်လာသနည်း။`

ယေရှုရှင်၏အနီးကပ်ဆုံးအဖွဲ့ထဲမှတစ်ယောက်သည် ကိုယ်တော်ကို ရန်သူလက်သို့အပ်နှံခြင်းကိစ္စသည် ထိတ်လန့်စရာကိစ္စဖြစ်သည်။ ခရစ်ဝင်ကျမ်း ၌အသေးစိတ်တိတိကျကျဖြင့် ယုဒ၏စိတ်သဘောကိုဖော်ပြခြင်းမရှိပါ။ သို့သော် အယ်လင်ဂျီဝှိုက်အနေဖြင့် “ယုဒ၏စိတ်ထားသည် သဘာဝအလျောက် ငွေ တပ်မက်သူတစ်ဦးဖြစ်သည်။ သို့သော် အမြဲတမ်းယင်းစိတ်သဘောမျိုးလည်း မရှိပါ။ တဖြည်းဖြည်းနှင့်ဆိုးညစ်သောသဘောများ သူ၏အသက်တာကို လွှမ်းမိုးချုပ်ကိုင်လာခြင်းဖြစ်သည်။ ငွေးကြေးဥစ္စာကိုချစ်မြတ်နိုးခြင်း၊ ခရစ်တော် ကိုချစ်ခြင်းထက်သာ၍များလာသည်။ ငွေကြေးတပ်မက်ခြင်းကြောင့် နောက်ဆုံး မှာစာတန်၏လက်သို့မိမိကိုယ်ကိုအပ်နှံတော့သည်။ အပြစ်စေရာသို့လိုက်သွား တော့သည်။” - Ellen G. White, _The Desire of Ages_, p. 716.

သစ္စာဖောက်၍ မိမိအရှင်ကိုရန်သူလက်အပ်နှံခြင်းသည် လူတိုင်း အတွက်ဝမ်းနည်းခြင်းဖြစ်စေသည်။ အပ်နှံသူကိုယ်တိုင် စိတ်ချမ်းသာမှုမရရှိပါ (မဿဲ၊ ၂ရး၃-၇)။ သို့သော် ယုဒ၏စိတ်ထားသည် အလွန်တရာပင်ဆိုးညစ် လှသည့် သစ္စာဖောက်အပ်နှံခြင်းကို သူကိုယ်တိုင်ဖုံးကွယ်ထားလို၍ မိတ်ဆွေ စစ်ဖြစ်ဟန်ဆောင်ထားရသည်။ လူထုကြီးကိုအကြံပေးထားသည်မှာ သူနှုတ်ဆက် ၍နမ်းသောသူသည် ဖမ်းဆီးရမည့်သူဖြစ်သည်ဟု အချက်ပြထားသည်။ ယင်း အပြုအမူသည် ယုဒအနေဖြင့် သစ္စာဖောက်ဖြစ်ကြောင်းထင်ရှားစေသည်။ သို့သော် မိမိ၏သခင်ယေရှုကိုလည်းကောင်း၊ တပည့်တော်အချင်းချင်းအပေါ်မှာသော်လည်း ကောင်း သစ္စာဖောက်ပစ်ခြင်းကို ဟန်ဆောင်အနမ်းဖြင့်ဖုံးထားချင်ပုံပေါ်သည်။

ယေရှုရှင်ကို လူထုကြီးကဝင်ရောက်ဖမ်းဆီးသောအချိန်မှာ ရုန်းရင်းခတ် ကမ္ဘာပျက်သည့်အလားဖြစ်တော့သည်။ ရှိမုန်သည် ဓားအိမ်မှဓားကိုဆွဲထုတ်ပြီး (ယော၊ ၁၈း၁ဝ၊ ၁၁ ၌ ပေတရုရေးထားသည်) ယဇ်ပုရောဟိတ်မင်းကြီး၏ လုလင်တစ်ယောက်ကို ဓားဖြင့်ခုတ်ချရာနားရွက်တစ်ဖက်ပြတ်သွားသည်။ ယေရှုရှင်သည် လူထုကြီးအား နေ့အချိန်လူအများရှေ့၌ အဘယ်ကြောင့် လာရောက်ဖမ်းဆီးခြင်းမပြုဘဲ ညအချိန်လူမမြင်သူမမြင်အချိန် ဘာကြောင့် လာဖမ်းရသည့်အကြောင်းကို မေးခွန်းထုတ်ခဲ့သည်။ ဗိမာန်တော်မှာ သူကိုယ်တိုင် ဆုံးမသွန်သင်ချိန်မှာ အဘယ်ကြောင့်မဖမ်းဆီးရသနည်း။ သို့သော် ယေရှုသည် နှုတ်ကပတ်တော်ပြည့်စုံရမည်အကြောင်းကိုသာပြောဆိုပြီး မိမိ၏စကားကို အဆုံး သတ်ခဲ့သည်။ ဒွန်တွဲပြည့်စုံလာသောအကြောင်းနှစ်ရပ်မှာ ဘုရားရှင်၏အလိုတော် ပြည့်စုံပေးရခြင်းပင်ဖြစ်သည်။ မေရှိယ၏ကယ်တင်ခြင်းလမ်းပြည့်စုံသွားစေရန် လူတို့သည်မေရှိယကိုသတ်ပစ်ရမည်သာဖြစ်သည်။

တပည့်တော်အားလုံးထွက်ပြေးကြသည်။ ပေတရုသည်လည်း ထွက်ပြေး သည်။ သို့သော်လည်း သူပြန်ပေါ်လာသည်။ ယေရှုရှင်ကိုဖမ်းခေါ်၍ သွားနေ သောနောက်ခပ်လှမ်းလှမ်းမှ လိုက်နေတော့သည်။ အလွန်ကြောက်ရွံ့ထိတ်လန့် နေရသည်။ သို့သော် မာ၊ ၁၄း၅၁၊ ၅၂ တွင် ယေရှုရှင်၏ဖမ်းခေါ်သွားရာ နောက်မှလူရွယ်တစ်ဦးလိုက်လာသည်ဟု ရေးသားထားသည်။ ထိုအကြောင်း ကို ခရစ်ဝင်ကျမ်းများမှတ်တမ်းရှိသည်။ အချို့သောသူများက ထိုလူရွယ်သည် မာကုကိုယ်တိုင်ဖြစ်သည်ဟု အထင်ရှိကြသည်။ သို့သော် အတည်ပြု၍မရပါ။ မှတ်သားထားသောမှတ်တမ်းအရ မာကုသည်အဝတ်မပါဘဲထွက်ပြေးခဲ့သည်ဟု ဆိုသည်။ ထိုလူရွယ်သည် ရှိသမျှပိုင်ဆိုင်မှုအားလုံးကိုစွန့်လွှတ်ကာ ယေရှုရှင် နောက်သို့လိုက်သွားရမည့်အစား မိမိ၌ရှိသမျှအရာကိုယ်ပေါ်မှအဝတ်အစားကိုပင် စွန့်ပစ်၍ ကိုယ်တော်၏အနီးမှထွက်ပြေးခဲ့သည်။

ယုဒရှကာရုတ်၏လုပ်ရပ်သည် အလွန်ကြောက်မက်ဖွယ်ဖြစ်ကြောင်း သင်စဉ်းစားပါ။ အပြစ်ကိုမုန်းတီးဖွယ်ရာဟု သတ်မှတ်ပြီး ဘုရားရှင်၏ ကရုဏာတော်ဖြင့် ထိုအပြစ်ကိုအောင်မြင်နိုင်ပါသလား။