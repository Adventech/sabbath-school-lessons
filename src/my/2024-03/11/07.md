---
title:  ဆက်လက်လေ့လာရန်
date:   13/09/2024
---

Ellen G. White, “Before Annas and the Court of Caiaphas,” and “Judas,” in _The Desire of Ages_, pp. 698-722 ကိုဖတ်ပါ။

ပေတရု၏နှုတ်မှကျိန်ဆိုသောစကားထွက်လာစဉ်မှာပင် ကြက်ဖကြီး၏ မြည်ဟီးသောတွန်သံကြီးပေါ်ထွက်လာသည်။ ကယ်တင်ရှင်သည် တရားခွင်မှ ပေတရုကိုလှည့်၍ကြည့်လိုက်သည်။ သနားစရာအလွန်ကောင်းသော ကိုယ်တော် ၏တပည့်တော်ကို ကိုယ်တော်ကြင်နာသောအကြည့်ဖြင့် ကြည့်တော်မူသည်။ ထိုအချိန်တဒဂင်္အတွင်းမှာပင် ပေတရု၏မျက်လုံးကို သခင်မှဆွဲယူလိုက်နိုင် သည်။ ကိုယ်တော်သည် သနားခြင်း၊ ကရုဏာသက်ခြင်း၊ ဝမ်းနည်းခြင်း ရောပြွမ်းလျက်၊ ဒေါသကင်းသောမျက်လုံးဖြင့် သူ့အားကြည့်နေခဲ့သည်။

“ဖြူရော်လျက်၊ ဒုက္ခကြီးစွာဖြင့်တုန်ယင်နေသောနှုတ်ခမ်းကြားမှ ကိုယ်တော် ၏မျက်နှာမှာ ကြင်နာခြင်း၊ ခွင့်လွှတ်ခြင်းပါရှိနေသည်ကို ပေတရု၏နှလုံးသား အား မြားတစ်စင်းသို့နှယ် ခွင်းဖောက်သွားစေခဲ့သည်။ သတိလက်လွတ် ဖြစ်ရခြင်းမှနိုးထလာတော့သည်။ အသိစိတ်များပြန်၍လှုပ်ရှားလာတော့သည်။ လွန်ခဲ့သောနာရီအနည်းငယ်မျှသည် ပေတရုကထောင်တွင်းရောက်ရောက်၊ ငရဲခန်းသွားသွား ကိုယ်တော်နှင့်လိုက်မည်ဟု အာမခံထားသည်။ ကိုယ်တော် ကတစ်ညချင်းမှာ သူ့အားသုံးကြိမ်ငြင်းဆိုမည်ဟုပြောသောအချိန်၌ မျက်ရည် ကျခဲ့ရခြင်းကို သတိရလာသည်။ ပေတရုသည် ယေရှုရှင်ကိုမသိရပါဟု ငြင်းခဲ့သည်။ သို့သော် ယခုခံစားနေရ၍ ကျလာသောမျက်ရည်သည် ကိုယ်တော် ကောင်းစွာသိတော်မူကြောင်းကို ပေတရုအသေအချာသဘောပေါက်ပြီ။ ကိုယ်တော် သည် သူ၏အတွေးစိတ်ကို ကောင်းစွာသိနေသည်။ သူကိုယ်တိုင်မသိနားမလည် မိသောအမှားများအားလုံးကိုလည်း ကိုယ်တော်သိတော်မူနေပြီ။ ကောင်းကောင်း နားလည်သွားပြီ။” - Ellen G. White, _The Desire of Ages_, pp. 712, 713.