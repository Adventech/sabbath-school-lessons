---
title:  သင်မည်သူနည်း။
date:   12/09/2024
---

`မာ၊ ၁၄း၆ဝ-၇၂ ကိုဖတ်ပါ။ ယေရှုသည် ပေတရုကဲ့သို့မဟုတ်ဘဲ ဖြစ်ရပ်များကို မည်သို့တုံ့ပြန်သနည်း။ ဤခြားနားချက်တွင် မည်သည့်သင်ခန်းစာ ရယူနိုင်သနည်း။`

မာ၊ ၁၄း၅၃-၅၉ ၏ဖော်ပြချက်၌ ယေရှုရှင်ကို ယုဒခေါင်းဆောင် စန်ဟီဒရင်အဖွဲ့ဆီသို့အမှုစစ်ဆေးခြင်းပထမပိုင်းတွင် ခေါ်သွားသည်။ မတရား ဆုံးဖြတ်ရန်အတွက်ဖြစ်သည်။ ယုဒခေါင်းဆောင်တို့သည် ယေရှုကို အမျိုးစုံ အပြစ်ရှာ အပြစ်တင်စွပ်စွဲတော့သည်။ ခရစ်ဝင်ကျမ်း၌ရေးသားထားချက်မှာ မည်သို့ပင်သက်သေထူအပြစ်ပြောကြသော်လည်း အပြစ်ရှာမတွေ့ဖြစ်နေသည်။

နောက်ဆုံးမှာ ယဇ်ပုရောဟိတ်မင်းကြီးကိုယ်တိုင်ထပြီး ယေရှုရှင်ကို တိုက်ရိုက်စကားပြောလာတော့သည်။ ပထမတွင် ယေရှုရှင်သည် စကားပြန်၍ မပြောပါ။ ထိုကြောင့် ယဇ်ပုရောဟိတ်မင်းကြီးက ကိုယ်တော်ကိုထာဝရဘုရား သခင်၏ရှေ့တော်၌ သစ္စာဆိုခိုင်းသည် (မဿဲ၊ ၂၆း၆၃)။ သူ့အား မေရှိယ ဖြစ်သည်မဖြစ်သည်ကို တိုက်ရိုက်မေးတော့သည်။ ယေရှုကလည်း ပွင့်ပွင့် လင်းလင်းပြတ်ပြတ်သားသားပင် ဟုတ်သည်ဟုဖြေ၏။ ဒံ၊ ရး၁၃၊ ၁၄ ၌ ရေးထားသည်အတိုင်း လူသားသည် ထာဝရဘုရား၏ပလ္လင်တော်လက်ယာ ဘက်၌ ထိုင်နေတော်မူ၍ မိုးတိမ်ကိုစီးလျက် ကောင်းကင်မှကြွလာမည်ကို ကိုယ်တော်ပြောသောအခါ ယဇ်ပုရောဟိတ်မင်းကြီးအတွက် လုံးဝမခံစားနိုင် တော့ပါ။ အလွန်အထိနာသောစကားဖြစ်သည်နှင့် သူ၏ဝတ်ရုံကိုဖြဲပစ်ကာ ယေရှုကိုအပြစ်တင်သောစကားဖြင့် လူအုပ်ကြီးနှင့်အတူဝိုင်း၍ အော်ဟစ်ကြ တော့သည်။ ခေါင်းဆောင်များတို့သည် ယေရှုရှင်ကို ဝိုင်းဝန်းတံတွေးထွေးကာ အရှက်ကွဲစေသည်။ ကိုယ်တော်၏မျက်နှာတော်ကို ဖုံးအုပ်လိုက်ကြသည်။ ရိုက်နှက်ကြသည်။ မည်သူရိုက်သည်၊ မည်သူကန်သည်ထိုးသည်ကို မျက်နှာ ပိတ်ထား၍ဟောခိုင်းသည်။

ယေရှုရှင်သည် စစ်ဆေးခံနေရစဉ်နှင့် အမှန်အတိုင်းပင်ဖြေဆိုနေစဉ်မှာ ပေတရုသည် အခန်းအပြင်ဘက်၌ရှိ၍ လိမ်လည်စကားများပြောနေသည်။ ယင်းအကြောင်းအရာသည် မာကုကျမ်းတွင် ဆဋ္ဌမမြောက်ကိစ္စနှင့်နောက်ဆုံး အဖြစ်အပျက်ဖြစ်သည်။ တိကျသေချာသောအထူးအကြောင်းကိုဖော်ပြသည်။ ယေရှုရှင်၏အကြောင်းနှင့် ရှင်ပေတရု၏အကြောင်းကို ပြိုင်၍ရေးသားထား သည်။ ဆန့်ကျင်ဘက်လုပ်ရပ်ကိုပြုနေကြသည်။ ယေရှုရှင်သည် အမှန်ကို အမှန်အတိုင်းဖြေကြားနေချိန်၌ ပေတရုသည် မုသားစကားကိုပြောနေသည်။ ပေတရုသည် မိမိအနား၌ရှိသောအစေခံတို့၏အမေးကို သုံးကြိမ်တိုင်တိုင် မုသားသုံး၍ပြန်ဖြေခဲ့သည်။ ယေရှုရှင်နှင့်အတူသွားလာခြင်းမပြုခဲ့ပါဟု ငြင်းဆို ခဲ့သည်။ ကျိန်ဆိုတိုင်တည်သောစကားများကို အသုံးပြုခဲ့သည်။

ထိုအချိန်မှာပင် ကြက်ဖကြီးသည် ဒုတိယအကြိမ်ထ၍တွန်သောအသံကို ကြားလိုက်ရသည်။ ပေတရုသည် ချက်ချင်းပင်ယေရှု၏စကားတော်ကို အမှတ်ရသွားသည်။ ထိုညတွင်းချင်း ကိုယ်တော်ကိုသုံးကြိမ်တိုင်အောင် ငြင်းဆိုမည်အကြောင်း ယေရှုရှင်ပြောသောစကားကို သတိရမိသည်။ ချက်ချင်းပင် မြေသို့မှောက်ချလျက် ငိုကြွေးလေတော့သည်။ ယေရှုရှင်၏ဒုက္ခဆင်းရဲခြင်း နောက်ဆုံးအချိန်မှာ ဟောကြားခဲ့သောစကားသည် မှန်ကန်တိကျလှပါသည်။ ကိုယ်တော်၏မျက်နှာကိုစည်းထား၍ မည်သူရိုက်ကြောင်းဟောပြောခိုင်းကြစဉ် ပေတရုသည် ကိုယ်တော်ကိုတွင်တွင်ကြီးငြင်းနေသော်လည်း နောက်ဆုံး၌ ကိုယ်တော်ဟောခဲ့သောစကားသည် ပြည့်စုံသွားသည်။ အကျိုးဆက်မှာ ယေရှုကိုငြင်းပယ်နေစဉ်အတွင်းမှာပင် ပေတရုသည် ယေရှုကိုမေရှိယဟု အတိအလင်းသိရှိသွားရသည်။

သင်၌မည်သည့်မျှော်လင့်ချက်စကားမျိုးကို ထိုသူတို့အားပေးနိုင် မည်နည်း။ ကိုယ်တော်၏နောက်တော်သို့လိုက်လိုသူများဖြစ်နေပါလျက် သင်ကျရှုံးခဲ့ဖူးပါသလား။ ယေရှုရှင်၏အလိုတော်ကိုသိနေပါလျက် ကျွန်ုပ်တို့ လိုက်လျှောက်ရန် ပျက်ကွက်ပါသလား။