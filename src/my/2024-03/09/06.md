---
title:  အကြီးမြတ်ဆုံးပညတ်ချက်
date:   29/08/2024
---

`မာ၊ ၁၂း၂၈-၃၄ ကိုဖတ်ပါ။ ကျမ်းတတ်ပုဂ္ဂိုလ်သည် ရင်းရင်းနှီးနှီးဖြင့် မည်သည့်မေးခွန်းကိုမေးလာသနည်း။ ယေရှုရှင်မှ နှစ်ချက်ဆင့်၍မည်သို့ဖြေဆို ခဲ့သနည်း။`

ယခုထိလေ့လာသလောက် မာကုကျမ်းတွင် အများစုသောဘာသာရေး ခေါင်းဆောင်တို့သည် ယေရှုရှင်ကို ဆန့်ကျင်လိုသူများဖြစ်ကြသည်။ ယေရုရှလင် မြို့၌ပင်ဖြစ်၍ ဗိမာန်တော်အတွင်းဝတ်ပြုခြင်းနှင့်ဆိုင်သောကိစ္စဖြင့် ဘာသာရေး ခေါင်းဆောင်တို့ကို ယေရှုရှင်ရင်ဆိုင်ရသောအကြောင်းပင်ဖြစ်သည်။ ယုဒ ဘာသာ၏အသည်းနှလုံးအဖြစ် အလွန်တင်းကျပ်စွာစွဲကိုင်ထားသောအရာဖြစ် သည်။ ကျမ်းတတ်ပုဂ္ဂိုလ်တစ်ဦးသည် ယေရှုရှင်၏ဟောပြောသွန်သင်ခြင်းကို အလွန်နှစ်သက်သဘောကျနေလျက်ရှိသည်။ ရိုးသားသောစိတ်ဖြင့်ပင် ယေရှုရှင်ကို တွေ့ဆုံစကားပြောရန် စိတ်ပြင်းပြလျက် ကိုယ်တော်အနီးသို့ချဉ်းလာသည်။ လူများတို့၏နောက်ဆုံးတန်း၌ထ၍ အသာလေးကြည့်ပြီး နားထောင်ခြင်း အလုပ်သည် အလွန်လွယ်ကူသည်။ ယေရှုရှင်ကိုကြိုက်နှစ်သက်သူဖြစ်နေ သည်တိုင် အေးဆေးစွာဖြင့် မထင်မရှားနေလျှင်ရပါသည်။ သို့သော် ထိုကျမ်းတတ်သည် ယင်းကဲ့သို့မပြုပါ။

ထိုကျမ်းတတ်ပုဂ္ဂိုလ်သည် စိတ်ထဲ၌မည်သည့်ပညတ်တော်သည် အရေးကြီးဆုံးဖြစ်သည်ကို အလွန်သိချင်သည်။ ယေရှုရှင်သည်လည်း ရိုးရှင်း ပွင့်လင်းစွာပင် တရားဟောရာကျမ်း၊ ၆း၄၊ ၅ မှ ယုဒဘာသာဝင်တို့ယုံကြည် သော “ရှိမာ” (shema) ကို ကိုးကားပြောကြားပေးသည်။ ယေရှုရှင်က အကြီးမြတ်ဆုံးအရေးအကြီးဆုံးပညတ်ချက်သည် ဘုရားသခင်ကို စိတ်နှလုံး အကြွင်းမဲ့၊ ကိုယ်စိတ်ဝိညာဉ်အလုံးစုံဖြင့်ချစ်ရန်ဖြစ်သည်ဟု ပြန်၍ဖြေဆိုသည်။ ယေရှုရှင်သည် ကျမ်းတတ်ကိုထပ်၍ အရေးကြီးသောပညတ်ချက်ကို သတိပေး ပြန်သည်။ ထိုပညတ်ချက်တို့လည်း အရေးအကြီးဆုံးပညတ်ချက်ပင်ဖြစ်သည်။ ဓမ္မဟောင်းကျမ်းကိုပင် ပြန်၍ညွှန်းပြပြန်သည်။ ယခုတစ်ကြိမ်ဝတ်ပြုရာကျမ်း၊ ၁၉း၁၈ ကိုကောက်နုတ်ပြီး မိမိတို့၏အိမ်နီးချင်းကို မိမိတို့ကိုယ်နှင့်အမျှချစ်ရမည်ဟု မိန့်တော်မူပြန်သည်။

တစ်ခါတစ်ရံလူတို့အနေဖြင့် ချစ်ခြင်းမေတ္တာအကြောင်းကို အဘယ် ကြောင့်ပညတ်ရသည်ကို စိတ်ထဲတစ်မျိုးခံစားကြသည်။ ယဉ်ကျေးမှုဓလေ့ အတိုင်း တရားဟောရာကျမ်းမှ ရှင်းပြပေးသည်။ စကားလုံးမှာ အဖွဲ့နှစ်ဖွဲ့ ကြားသဘောတူချက်ပြုသောအခါ “မေတ္တာ” ဟူသောစကားကို အသုံးပြုကြ လေ့ရှိသည်။ ရှေးခေတ်လူတို့သဘောတူစာချုပ်ချုပ်ဆိုရာ၌ သစ္စာရှိကတိတည်ရန် “မေတ္တာ” စကားကိုအသုံးပြုပြီး ကတိထားကြသည်။ မေတ္တာပါရှိမှသာ ကတိ တည်၍ အောင်မြင်မှုရရှိကြသည်။ မေတ္တာအမူအရာမပါရှိသောအခါ၌ နှစ်ဦး နှစ်ဖက်အတွက် ပို၍ခက်ခဲကြမ်းတမ်းသောဆက်ဆံရေးကိုဖြစ်လာစေပါသည်။

ကျမ်းတတ်ဆရာသည် သခင်ယေရှုရိုးသားပွင့်လင်းစွာတုံ့ပြန်လာသော စကားတော်ကို အလွန်နှစ်သက်သဘောကျသွားသည်။ ယေရှုရှင်တုံ့ပြန်သော စကားတော်အပေါ် ကျမ်းတတ်သည် ကျေနပ်နှစ်သက်မှုရှိသည်။ ထိုမေတ္တာကို လက်ခံစွဲကိုင်လိုသူများမရှိလိုပါ။ ယေရှုရှင်မှလည်း ကျမ်းတတ်၏ရိုးသားခြင်း သဘောကို အသိအမှတ်ပြုသည်။ ထိုကျမ်းတတ်ကို ထာဝရဘုရားရှင်၏ နိုင်ငံတော်နှင့်မဝေးသူဟု အသိအမှတ်ပြုပေးသည်။ မဝေးဟုဆိုသောစကားသည် အထဲတွင်ရှိသည်ဟုဆိုလိုသည်မဟုတ်။ ကျမ်းတတ်သည် ယေရှုရှင်မည်သူ မည်ဝါဖြစ်ကြောင်းကို လက်ခံရန်လိုအပ်သေးသည်။ ကိုယ်တော်၏နောက်တော် လိုက်ရန်လိုအပ်သေးသည်။ ယုံကြည်ခြင်း၏ခရီးလမ်းသည် အဆင့်ဆင့်ရှိနေ ဆဲဖြစ်သည်။

ဘုရားရှင်နှင့်လူတို့ကိုချစ်နိုင်ရန် ကျွန်ုပ်တို့မည်သို့သင်ယူနိုင်သနည်း။ ကပ်တိုင်တော်လမ်းသည် ယင်းပညတ်ချက်နှင့် အဘယ်ကြောင့်သက်ဆိုင်သနည်း။