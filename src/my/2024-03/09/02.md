---
title:  အောင်မြင်စွာဝင်ရောက်လာပုံ
date:   25/08/2024
---

`မာ၊ ၁၁း၁-၁၁ ကို ဇာခရိ၊ ၉း၉၊ ၁ဝ နှင့်ယှဉ်တွဲဖတ်ပါ။ မည်သို့ ဖြစ်ခဲ့သနည်း။`

အကြောင်းအရာ၏တစ်ဝက်လောက်သည် ယေရှုရှင်မှ တပည့်တော် နှစ်ဦးကို အနီးရှိရွာသို့စေလွှတ်ပြီး သူကိုယ်တိုင်စီးရန် မြည်းကလေးတစ်ကောင် ကိုယူလာစေပြီး ယေရုရှလင်မြို့သို့စီးဝင်ရန်အတွက်ဖြစ်သည်။ ယင်းအကြောင်း ကို အဘယ်ကြောင့်အချိန်များစွာယူ၍ ဖော်ပြနေရသနည်း။

အဖြေမှာနှစ်ခုရှိသည်။ ပထမတစ်ခုမှာ ယေရှုရှင်သည် ပုရောဖက် တန်ခိုးကို အသုံးပြုခြင်းဖြစ်သည်။ ကိုယ်တော်ရှင်ကိုယ်တော်တိုင်ရောက်ရှိလာ ခြင်း၌ ဂုဏ်သိက္ခာရရှိ၍ ဘုရားရှင်၏အလိုတော်နှင့်ညီကြောင်းကို ဖော်ပြလို ပါသည်။ ဒုတိယတစ်ခုမှာ ယင်းကိစ္စသည် ဇာခရိ၊ ၉း၉၊ ၁ဝ နှင့် ဆက်စပ်မှု ရှိသည်။ ရှင်ဘုရင်သည်မြည်းစီးပြီး ယေရုရှလင်မြို့သို့ဝင်ရောက်လာမည်ဟု ကြိုတင်ဟောထားသည်။ ရှောလမုန်မင်းကြီးနန်းတက်ပွဲ၌ ယေရုရှလင်မြို့သို့ မြည်းစီးပြီး ဝင်ရောက်လာခဲ့သည် (၃ရာ၊ ၁း၃၂-၄၈)။ အဒေါနိယမှ ထီးနန်း ပလ္လင်ကိုယူရန် ကြံစည်သောအခါ ဒါဝိဒ်မင်းသည် ရှောလမုန်ကို ချက်ချင်း သရဖူဆောင်းစေ၍ မင်းကြီးအဖြစ်မြှောက်လိုက်သည်။

ခရစ်တော်မမွေးဖွားမီ နှစ်ပေါင်း ၅ဝဝ ၌ ပုရောဖက်ဇာခရိသည် ဣသရေလဘုရင်အကြောင်းကြိုတင်ဟောထားသည်။ ထိုပုရောဖက်ပြုချက်သည် ပြည့်စုံလာရသည်။ ဂုဏ်ပြုခြင်းကိုအမြဲငြင်းပယ်သူသည် ယခုယေရုရှလင်မြို့တော် သို့ဝင်ရောက်လာတော့မည်။ ဝင်လာမည့်ပုံမှာ ဒါဝိဒ်၏ မင်းဆက်ပလ္လင်ကို ခံယူမည့်ပုံစံအတိုင်းဖြစ်မည်။ - Ellen G. White, _The Desire of Ages_, p. 569.

ယေရုရှလင်မြို့သည် တောင်ကုန်းထူထပ်သောနေရာတွင် တည်ထား သည်။ ပင်လယ်ရေမျက်နှာပြင်အထက် ပေ ၂,၄ဝဝ တွင်တည်ရှိသည်။ ယေရှုရှင် နေ့ရက်ကာလက လူဦးရေ ၄ဝ,ဝဝဝ - ၅ဝ,ဝဝဝ မျှရှိမည်ဖြစ်သည်။ ပသခါ ပွဲကျင်းပချိန်ဖြစ်နေ၍ ပိုမိုများနေပါလိမ့်မည်။ ဧရိယာအကျယ်အဝန်းဧက ၂၅ဝ ခန့်ရှိမည်။ ဗိမာန်တော်ရှိသောတောင်ကုန်းမှာ ဧက ၃ရ ဧကကျယ်ဝန်းသည်။ ခံ့ညားထည်ဝါသောဗိမာန်တော်သည် မြို့တော်ကိုအသရေဖြင့်ဖုံးလွှမ်းစေသည်။

ယေရှုသည် အရှေ့ဘက်မှဝင်ရောက်လာသည်။ သံလွင်တောင်ပေါ်မှ ဆင်းလာသည်။ ရွှေတံခါးပေါက်မှဝင်လာ၍ ဗိမာန်တော်တောင်ပေါ်သို့ရောက် သောတံခါးပေါက်ဖြစ်သည် (ယခုယင်းတံခါးဝသည် အုတ်ခဲပုံကြီးဖြင့်ပိတ်နေ သည်)။ မြို့တစ်မြို့လုံး အုတ်အော်သောင်းတင်း သောင်းသောင်းဖြဖြဖြစ်ကာ ကိုယ်တော်ကိုကြိုဆိုကြသည်။ လူတိုင်းလူတိုင်း ကိုယ်တော်၏အပြုအမူကိုလက်ခံ ကြသည်။ ယေရှုရှင်၏နောက်သို့လိုက်နေသောလူထုကြီးသည် ဟောရှဏ္ဏဟု ကျယ်စွာဟစ်ကြော်နေကြသည်။ မူရင်းဘာသာစကား၏အဓိပ္ဋာယ်မှာ “ကယ်တင် ခြင်းရောက်လာပြီ” ဟူ၍ဖြစ်သည်။ နောက်ပိုင်းတွင်မူ “ဘုရားရှင်ကိုချီးမွမ်းပါ၏” ဟူ၍ အဓိပ္ဋာယ်ဆောင်ပါသည်။

ရှင်မာကု၏ဖော်ပြခဲ့သောစကားမှာ ကိုယ်တော်သည် မည်သည့်အမှုကို ပြုသည်မဆို လျှို့ဝှက်ထားကြရန် သတိပေးတတ်သည်။ ယခုတစ်ကြိမ်မှာ ကိုယ်တော်သည် ထင်ထင်ပေါ်ပေါ်ပင် ယေရုရှလင်မြို့တွင်းသို့ တော်ဝင်မင်းသား တစ်ပါး၏ပုံစံကိုဆောင်ပြီး ဝင်ရောက်လာသည်။ ကိုယ်တော်သည် ဗိမာန်တော် တွင်းသို့ဝင်ရောက်လာသည်။ သို့သော် နေဝင်လုသောအချိန်သို့ရောက်နေပြီ။ ကိုယ်တော်သည် ပတ်ဝန်းကျင်ကိုအကဲခတ်ကာ တပည့်တော်များနှင့်အတူ ဗေသနိသို့ဆက်သွားခဲ့သည်။ အေးဆေးငြိမ်သက်သောအချိန်နာရီကို ကိုယ်တော် သိုသိုသိပ်သိပ်ရှာဖွေခဲ့သော်လည်း နောက်နေ့ရက်၌ တစ်မူထူးခြားမှုဖြစ်လာ တော့သည်။

မြည်းကိုစီး၍ကြွလာခြင်းသဘောသည် နှိမ့်ချခြင်းသဘောကိုဆောင် သည်။ ခရစ်ယာန်တို့အတွက် အလွန်အရေးကြီးသည့်အချက်ဖြစ်ပါသလား။ ကပ်တိုင်တော်၏အလင်းသည် ကျွန်ုပ်တို့အတွက် မည်သို့ဝါကြွားဖွယ်ရာဖြစ် သနည်း။