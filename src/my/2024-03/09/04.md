---
title:  သင်လုပ်နိုင်သည်ဟုမည်သူဆိုသနည်း။
date:   27/08/2024
---

`မာ၊ ၁၁း၂၇-၃၃ ကိုဖတ်ပါ။ ဘာသာရေးခေါင်းဆောင်တို့သည် မည်သည့်စိန်ခေါ်ချက်မျိုးဖြင့် ယေရှုရှင်ထံသို့လာကြသနည်း။ ကိုယ်တော် မည်သို့တုံ့ပြန်သနည်း။`

ဗိမာန်တော်ကို ယေရှုရှင်ရှင်းလင်းပြီးနောက် ဘာသာရေးခေါင်းဆောင် များသည် ယေရှုရှင်ကိုလာရောက်ရင်ဆိုင်ကြသည်။ ဗိမာန်တော်၏ပရဝဏ် အတွင်းမှာပင် တွေ့ဆုံကြသည်။ မနေ့က ကိုယ်တော်သည် မည်သူ၏ အခွင့်အာဏာဖြင့်လုပ်ဆောင်ခဲ့ကြောင်းကို ထောင်ချောက်ဆင်ပြီးမေးမြန်းကြ သည်။ သူတို့သည် အမှန်တရားကိုရှာဖွေသူများမဟုတ်၊ ယေရှုရှင်ကိုချောက်တွန်း ပို့ရန်သာရှာနေသည်။ အကယ်၍ ကိုယ်တော်သည် ဘုရားရှင်ထံမှ အခွင့် အာဏာရသည်ဟုဆိုလျှင် ရိုးရိုးလက်သမားတစ်ယောက်သည် ယင်းအခွင့် အာဏာကိုရနိုင်မည်မဟုတ်ဟု ငြင်းဆိုကြမည်။ အကယ်၍ မိမိကိုယ်ပိုင် အာဏာသာဖြစ်သည်ဟုဆိုပြန်လျှင် လူမိုက်လူရူးဟု သဘောထားကြပြန်မည်။

သို့သော် ယေရှုရှင်သည် ထိုသူတို့၏ထောင်ချောက်ကို ကောင်းစွာ ကြိုတင်မြင်ထားသောကြောင့် ကိုယ်တော်ကသူတို့၏မေးခွန်းကိုဖြေမည်။ သို့သော် သူကိုယ်တိုင်မေးခွန်းတစ်ခုကိုမေးမည်။ သူတို့ဖြေရမည်။ သူတို့ဖြေလျှင် သူတို့ မေးထားသောမေးခွန်းကို ကိုယ်တော်ဖြေမည်ဟုပြန်ပြောသည်။ ကိုယ်တော် မေးသောမေးခွန်းသည် နှစ်ခြင်းဆရာယောဟန်၏ဗတ္တိဇံသည် ဘုရားမှဖြစ် သလော၊ လူကဖြစ်သလောဟူ၍ဖြစ်သည်။

ချက်ချင်းပင်ဘာသာရေးခေါင်းဆောင်များသည် သူတို့ထောင်ချောက် ထဲပြန်မိတော့မည်ကိုသိသည်။ အကယ်၍ သူတို့သည် ဘုရားထံမှလာသည်ဟု ဖြေလျှင် ယေရှုက သို့ဖြစ်လျှင် သင်တို့အဘယ်ကြောင့်ယောဟန်ကိုမယုံကြည် သနည်းဟု ထပ်ဆင့်မေးလာလိမ့်မည်။ လူထံမှလာသည်ဟု ဖြေမည်ဆိုပြန်လည်း လူထုကြီးကို သူတို့ကြောက်နေရသည်။ ထိုကြောင့် ကျွန်ုပ်တို့မသိပါဟု လိမ်ပြောသောစကားကို အသုံးပြုကြတော့သည်။ ထိုစကားကြောင့် ယေရှုသည် သူတို့မေးသောမေးခွန်းကိုလည်း ငြင်းရန်အခွင့်သာသွားတော့သည်။

`မာ၊ ၁၂း၁-၁၂ ကိုဖတ်ပါ။ ယေရှုရှင်သည် ကျွန်ုပ်တို့မသိပါဟု ဆိုသောသူများကို ဆက်လက်၍မည်သို့ထိရောက်စွာပြောဆိုသွားသနည်း။`

ယေရှုရှင်သည် စပျစ်ဥယျာဉ်ပုံပမာကို ဆက်လက်ပုံပမာဆောင် ပြောကြားသွားသည်။ စပျစ်ဥယျာဉ်၊ ပိုင်ရှင်နှင့် မြေကွက်ဥယျာဉ်ကို ငှားပြီး လုပ်စားနေသူတို့ဖြစ်သည်။ သခင်ယေရှုပေးသောပုံပမာသည် ဟေရှာယ ၅ ၌ဖော်ပြထားသောစပျစ်ခြံပုံပမာနှင့်ဆင်တူဖြစ်သည်။ သစ္စာမရှိသောဣသရေလ လူတို့ကို ဘုရားရှင်အရေးယူခြင်းအကြောင်းဖြစ်သည်။ လူတိုင်းထိုသို့ခိုင်းနှိုင်း ပြောဆိုမှုကို နားလည်နိုင်ကြမည်။ အထူးသဖြင့် ဘာသာရေးခေါင်းဆောင်များ နားလည်ကြမည်။

ပုံပမာ၌ မြေငှားသူတို့သည် ရရှိသောအသီးအနှံ၏အမျိုးအစားအတိုင်း ခြံပိုင်ရှင်ကိုပေးရမည်ဖြစ်သော်လည်း သူတို့သည် မပေးဘဲနေကြသည်။ ထိုထက်မက ပိုင်ရှင်စေလွှတ်လိုက်သောအစေခံတို့ကို ရိုက်နှက်သတ်ဖြတ် ပစ်သည်။ နောက်ဆုံး၌ ပိုင်ရှင်သည် သူအလွန်ချစ်သောသားကိုစေလွှတ် လိုက်သည်။ ပိုင်ရှင်၏သားဆိုလျှင် မြေငှားများမှလေးစားရိုသေတန်ကောင်း ပါ၏ဟူ၍ အထင်ရှိသည်အတိုင်း စေလွှတ်လိုက်ခြင်းဖြစ်သည်။ သို့ရာတွင် ထိုသို့ဖြစ်မလာ။ သူတို့၏စိတ်၌ ထိုသားကိုသတ်ပစ်လျှင် ခြံကြီးကိုပိုင်ရမည်ဟု အထင်ရှိသွားသည်။ သူတို့၏မှားယွင်းသောအမြင်ကြောင့် တရားစီရင်ခြင်း ခံရပြီး အရေးယူခံလိုက်ရတော့မည်ဖြစ်သည်။

ယင်းပုံပမာအကြောင်းအရာတို့သည် ယေရှုရှင်သည် အသုံးပြုလျက် ဘာသာရေးခေါင်းဆောင်များအား သူတို့၏ဦးတည်ရာခြေလှမ်းသည် မည်သည့် ဘက်သို့သွားနေကြောင်းကို သတိပေးသည်။ အကောင်းဘက်မှကြည့်ရမည်။ ကိုယ်တော်၏သတိပေးခြင်းသည် မေတ္တာဖြင့်ပုံပမာပြသတိပေးခြင်းဖြစ်သည်။ သူတို့အတွက်နောက်မကျသေးပါ။ ယင်းကဲ့သို့တရားစီရင်ခြင်းကို ရှောင်ရှား နိုင်ရန်အချိန်ရှိသေးသည်။ ပြောင်းလဲကြရမည်။ အချို့တို့သည် နောင်တရ၍ ပြောင်းလဲလာလိမ့်မည်။ ယေရှုရှင်ကို လက်ခံလာလိမ့်မည်။ သို့သော် အခြား သူများကမူလက်မခံကြ။