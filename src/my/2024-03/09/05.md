---
title:  လောကတာဝန်နှင့်ကောင်းကင်၏အကျိုး
date:   28/08/2024
---

`မာ၊ ၁၂း၁၃-၂ရ ကိုဖတ်ပါ။ မည်သို့ဖြစ်၍ ယေရှုရှင်သည် မည်သည့် အမှန်တရားကို သင်ကြားထားသနည်း။`

ဘာသာရေးခေါင်းဆောင်များသည် ယေရှုရှင်ကိုအပြစ်ဖုံးပြီးထောင်ချောက်

ဆင်ဖမ်းရန်ကြိုးစားကြသည်။ ရောမအာဏာပိုင်အစိုးရနှင့်လည်းကောင်း၊ လူထု ပရိသတ်နှင့်လည်းကောင်း အမျိုးမျိုးလှည့်ပတ်တိုက်ပေးသည်။ ယခုရင်ဆိုင် ရမှု၌ အခွန်ဆက်သခြင်း၊ အခွန်ပေးခြင်းကိစ္စဖြစ်သည်။ ယင်းအချိန်ယင်းကာလ ၌ အခွန်ကိုမပေးဆောင်လျှင် ရောမအစိုးရကို ပုန်ကန်မှုပြုသောရာဇဝတ်မှုကြီး ပင်ဖြစ်သည်။ အလွန်ကြီးလေးသောသေပြစ်ဒဏ်ခံရမည်။

ယေရှုကလည်း ကဲသာဘုရင်နှင့်ဆိုင်လျှင် ကဲသာကိုဆက်သပါ။ ဘုရားသခင်နှင့်ဆိုင်လျှင် ဘုရားကိုသာဆက်ကပ်ပါဟု ပြန်၍ဖြေကြားခြင်းဖြင့် ထောင်ချောက်မှလွတ်မြောက်ခဲ့သည်။ ယုံကြည်သူများကိုလည်း အစိုးရကို ရိုသေစွာဆက်ဆံရမည်ကို တစ်ပါတည်းသွန်သင်ပေးသည်။ “ကိုယ်တော်က ရောမအုပ်ချုပ်မှုအောက်၌ရှိသောသူသည် အစိုးရ၏ကာကွယ်ပေးခြင်းခံရ သူများဖြစ်သည်။ ဘုရားသခင်၏စကားတော်နှင့် ကိုက်ညီနေသရွေ့ အစိုးရကိုထောက်ပံ့ကူညီရန် တာဝန်ရှိသည်။ တိုင်းပြည်၏ဥပဒေအတိုင်း ငြိမ်းချမ်းစွာနေထိုင်သောအခါ ဘုရားရှင်၏အမှုတော်အတွက်လည်း သတိရရန် လိုအပ်သေးသည်။ သာသနာအတွက်ဦးစားပေးကြရမည်။” - Ellen G. White, _The Desire of Ages_, p. 602..

ထပ်မံ၍လိုက်ပါလာသောမေးခွန်းမှာ သေခြင်းမှရှင်ပြန်ထမြောက်ခြင်း အကြောင်းဖြစ်သည်။ ဇဒ္ဒုကဲတို့သည် ယဇ်ပုရောဟိတ်မျိုးဆက်အဖွဲ့ဖြစ်၍ မောရှေ၏ကျမ်း ၅ ကျမ်းကိုသာ လက်ခံကိုင်စွဲသောသူများဖြစ်ကြသည်။ လူတို့သည်သေလွန်ပြီး ပြန်၍ရှင်ပြန်ထမြောက်ခြင်းအကြောင်းကို လုံးဝ အယုံအကြည်မရှိပါ။ ယေရှုရှင်ကို မေးခွန်းမေးသောအကြောင်း၌ ညီအစ်ကို (၇) ယောက်ရှိ၏။ မိန်းမတစ်ဦးတည်းကို အစ်ကိုကြီးသေပြီးနောက် မျိုးဆက် မထားခဲ့နိုင်သောကြောင့် ညီများကအဆက်ဆက်ပြန်၍ မျိုးဆက်ရအောင် ပေါင်းသင်းပေးရသည်။ မောရှေ၏ဥပဒေအရ အစ်ကို၏ကျန်ရစ်သောဥစ္စာ ပစ္စည်းကို ဆက်လက်ထိန်းသိမ်းရမည့် တာဝန်ရှိသောကြောင့်ဖြစ်သည် (တရားဟော၊ ၂၅း၅-၁ဝ)။

ရှင်ပြန်ထမြောက်ခြင်း၏သွန်သင်ချက်ကို လက်မခံနိုင်ကြောင်းမေးလာ သောမေးခွန်းဖြစ်သည်။ ယေရှုရှင်ကလည်း ထိုသူတို့၏မေးခွန်းကို အဆင့် (၂) ဆင့်ဖြင့်ပြန်၍တုံ့ပြန်သည်။ နှုတ်ကပတ်တော်နှင့်လည်းကောင်း၊ ဘုရားရှင် ၏တန်ခိုးတော်နှင့်လည်းကောင်း ထောက်ပြပြောဆိုသည်။ ပထမအဆင့်၌ ဘုရားရှင်၏တန်ခိုးတော်ဖြင့် လူသည်ရှင်ပြန်ထမြောက်လာမည့်အကြောင်း၊ ကောင်းကင်နိုင်ငံတော်၌ လက်ထပ်ထိမ်းမြားခြင်းအမှုမရှိကြောင်း တုံ့ပြန်ပြောဆို ပေးသည်။ ထိုနောက်မှာ ရှင်ပြန်ထမြောက်ခြင်းသွန်သင်ချက်ကို ကာကွယ် ပြောဆိုရာ၌ ထွက်၊ ၃း၁-၂၂ ကို အသုံးပြုထားသည်။ ဘုရားရှင်ကိုယ်တော် တိုင်မှာ သူသည် အာဗြဟံ၊ ဣဇာက်၊ ယာကုပ်၏ဘုရားဖြစ်ကြောင်း မိန့်တော် မူသောစကားဖြစ်သည်။ ယေရှုရှင်ဆိုလိုရင်းမှာ ထိုပုဂ္ဂိုလ်အားလုံးတို့ ပြန်လည် ရှင်ပြန်ထမြောက်လာမည်။ အစဉ်ထာဝရသေနေရမည်မဟုတ်ပါ။ ထာဝရ ဘုရားသည် အာဗြဟံ၊ ဣဇာက်၊ ယာကုပ်နှင့် ယခုသေနေလျက်ရှိသောသူ အားလုံးတို့၏ဘုရားသခင်ဖြစ်တော်မူသည်။

တစ်ဦးတစ်ယောက်က သင့်ကို “ဘုရားရဲ့တန်ခိုးတော်ကို သင်နားလည် ပါသလားဟုမေးလာသော် သင်မည်သို့ပြန်၍ဖြေဆိုမည်နည်း။ အဘယ်ကြောင့် နည်း။