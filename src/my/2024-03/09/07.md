---
title:  ဆက်လက်လေ့လာရန်
date:   30/08/2024
---

Ellen G. White, “A Doomed People,” The Temple Cleansed Again,” and “Controversy,” in _The Desire of Ages_, pp. 580-609 ကိုဖတ်ပါ။

“သစ်တစ်ပင်ကို ခရစ်တော်ကျိန်လိုက်ခြင်း၏နောက်ဆက်တွဲအကြောင်း သည် ခရစ်ယာန်တို့ကို သတိပေးလိုက်ခြင်းပင်ဖြစ်သည်။ တစ်ပါးသူကို ကူညီ ခြင်းမရှိသောသူသည် မည်သည့်နည်းနှင့်မျှ ဘုရားရှင်၏ပညတ်တော်ကို မစောင့်ထိန်းနိုင်ပါ။ သို့သော် ခရစ်ယာန်၏အကြင်နာသနားခြင်းရှိရမည့် သဘောမျိုးဖြင့် မနေထိုင်သောသူများစွာရှိသည်။ တစ်ကိုယ်ကောင်းမဆန်သော စိတ်အသက်တာမျိုးမရှိသူများစွာရှိသည်။ မိမိကိုယ်ကို ခရစ်ယာန်ကောင်းဟု အထင်ရှိသူအချို့တို့သည် ဘုရားအတွက်ပါဝင်အမှုဆောင်ခြင်းကို လုံးဝနားမလည် ကြပါ။ အစီအစဉ်ချ၍ မိမိကိုယ်ကိုကောင်းစားရေးအတွက်သာ ရှာကြံနေသည်။ တစ်ကိုယ်တော်ကောင်းစားရေးအပြုအမူများသာ ပြုမူနေတတ်သည်။ ရသမျှအချိန်၊ ရသမျှအခွင့်အရေးကို မိမိတို့အတွက်သာ သိမ်းကြုံးရယူတတ်သည်။ သူတို့၏ အသက်ရှင်ခြင်းအသက်တာတစ်လျှောက် သူတို့အတွက်သာစုဆောင်းနေကြ သည်။ တခြားသူအတွက်ဆိုလျှင် လုံးဝမစဉ်းစားပါ။ မိမိတို့ကိုယ်ပိုင်အတွက်သာ ကြိုးစားလုပ်ဆောင်ကြသည်။ ဘုရားရှင်သည် သူတို့ကိုဖန်ဆင်းထားစဉ် ကမ္ဘာပေါ်၌ တစ်ကိုယ်ကောင်း မဆန်သောစိတ်ဖြင့်နေထိုင်ကြရန် ဖန်ဆင်းထား ပေးသည်။ ကိုယ်တော်ရှင်သည် လူတို့ကိုဖန်ဆင်းစဉ် တစ်ဦးနှင့်တစ်ဦး ကူညီရိုင်းပင်းကြစေရန် ဖန်ဆင်းထားသည်။ သို့သော် လူတို့သည် အတ္တသဘောကြီးမားလွန်း၍ မည်သည့်အရာကိုမျှ မမြင်မကျင့်ကြတော့ပါ။ လူသားတို့အချင်းချင်းထားအပ်သောသဘောမျိုးလည်းမထားကြတော့ပါ။ အတ္တစိတ်နှင့်အသက်ရှင်နေထိုင်သူသည် ကိုယ်တော်ကျိန်လိုက်သောသဘေင်္ာ သဖန်းပင်နှင့် အတူတူပင်ဖြစ်သည်။ ဟန်ဆောင်ခြင်းအပြည့်အဝဖြင့် အသီးမသီးသော၊ အသီးမရှိသောအပင်ဖြစ်သည်။ ကိုးကွယ်မှုကို ဟန်ဆောင် ပြတတ်သည်။ သို့သော် ယုံကြည်ခြင်း၏နောင်တစိတ်မရှိပါ။ ဘုရားသခင်၏ ပညတ်တော်ကို ကောင်းကောင်းလိုက်လျှောက်သည်၊ သို့သော် နားထောင်ခြင်း မရှိကြ။ အပြောသာရှိသည့်အလုပ်မပါဝင်ပါ။ သဘေင်္ာသဖန်းပင်ကိုကျိန်သော ခရစ်တော်၏စကား၌ ဟန်ဆောင်နေခြင်းသဘောကို ကိုယ်တော်မည်မျှ မုန်းကြောင်းပြသသည်။ ပြောင်ပြောင်တင်းတင်းအပြစ်ပြုသူသည် ဘုရားသခင် ကိုဟန်ဆောင်ကိုးကွယ်သူထက် အပြစ်နည်းသည်ဟု ကိုယ်တော်မိန့်တော်မူ သည်။ ထိုဟန်ဆောင်သူတို့သည် ကိုယ်တော်၏ ဘုန်းတော်အတွက် မည်သည့်အသီးအပွင့်မျှမရှိနိုင်ပါ၊ မရှိပါ။” - - Ellen G. White, _The Desire of Ages_, p. 584.