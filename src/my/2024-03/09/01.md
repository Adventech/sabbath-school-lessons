---
title:  ယေရုရှလင်မြို့၏မဟာတိုက်လှန်ခြင်းများ
date:   24/08/2024
---

### ဖတ်ရန်ကျမ်းချက်များ။
မာ၊ ၁၁။ ၃ရာ၊ ၁း၃၂-၄၈။ ဇာခရိ၊ ၉း၉၊ ၁ဝ။ ဟေရှာယ၊ ၅၆း၇။ ယေရမိ၊ ရး၁၁။ မာ၊ ၁၂း၁-၃၄။

> <p>အလွတ်ကျမ်းချက်</p>
> “သင်တို့သည်ဆုတောင်းသောအခါ၊ သူတစ်ပါး၌ အပြစ် တင်ခွင့်ရှိလျှင်၊ သူ့အပြစ်ကိုလွှတ်ကြလော့။ လွှတ်လျှင် ကောင်းကင် ဘုံ၌ရှိတော်မူသောသင်တို့အဘသည် သင်တို့၏အပြစ်ကိုလွှတ်တော် မူမည်” (မာကု၊ ၁၁း၂၅)

မာကု၊ ၂ နှင့် ၃ တို့တွင် ယေရှုရှင်နှင့် ဘာသာရေးခေါင်းဆောင်တို့ အချေအတင်အပြန်အလှန်ပဋိပက္ခဖြစ်ခြင်းအကြောင်း ၅ ကြိမ်ဖော်ပြထားသည်။ (သင်ခန်းစာ ၃ ကိုကြည့်ပါ) ယခုအပတ်သင်ခန်းစာ၌ ယေရှုရှင်သည် ယေရုရှလင်မြို့သို့ရောက်လာသောအခါ ဘာသာရေးခေါင်းဆောင်တို့နှင့် အချေအတင်ရင်ဆိုင်ရသောအကြောင်းအရာ ၆ ခုကို ဖော်ပြသွားပါမည်။ အကြောင်းအရာနှစ်ခုမှာ မြေကြီးပေါ်၌အမှုတော်အစနှင့် ပြီးဆုံးသွားမည့် အကြောင်းအရာနှင့်ဆိုင်သည်။ အကြောင်းအရာတိုင်းမှာ ခရစ်ယာန်အသက်တာ အတွက်အရေးကြီးသည်။ ယေရှုရှင်၏သွန်သင်တော်မူခြင်းသည် ယုံကြည်သူ အားလုံးအတွက် အခြေခံယုံကြည်ခြင်းနှင့်ဆိုင်သောကိစ္စများတွင်ဖြစ်စေ၊ နေ့စဉ်ရင်ဆိုင်ကြုံတွေ့ရမည့်အခက်အခဲများတွင်ဖြစ်စေ လမ်းပြမည်ဖြစ်သည်။

ဘာသာရေးခေါင်းဆောင်များ၊ လာရောက်ရင်ဆိုင်အပြစ်ပြောနှိပ်ကွပ် ချင်ကြသည်။ သို့သော် ယေရှုရှင်ကို တစ်ကြိမ်မှမလွန်နိုင်ပါ။ ယခုအပတ် သင်ခန်းစာမှာ ဘုရားရှင်ကိုဆန့်ကျင်တတ်သူများ သန့်ရှင်းသောဝိညာဉ်တော် ၏လုပ်ဆောင်ခြင်းကို ပြန်၍တွန်းလှန်တတ်သူများအကြောင်းကို ဆွေးနွေး သွားပါမည်။

မာ၊ ၁၁ တွင် ယေရှုရှင်သည် ယေရုရှလင်မြို့၌ ပသခါပွဲ ကျင်းပမည်ဖြစ်သည်။ မာ၊ ၁၁-၁၆ အထိရေးသားထားချက်မှာ ရက်သတ္တပတ်ထက်ပို၍ အချိန်ကြာသည်အကြောင်းဖော်ပြသည်။ မှတ်သား ဖွယ်ရာအချိန်သည် တဖြည်းဖြည်းထင်ရှားလာသည်။ ပထမပိုင်းအခန်းကြီး ၁ဝ အထိမှ သုံးနှစ်ခွဲအချိန်ဖြစ်သည်။ အရေးကြီးလှသောအဆုံးသတ်ချက် ကိုရောက်လာသည်။