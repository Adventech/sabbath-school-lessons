---
title:  လူသားသည်ပြန်၍ကြွလာခြင်း
date:   03/04/2023
---

ဗျာ၊ ၁၄ သည် နောက်ဆုံးသောကာလအတွက် ကမ္ဘာသားများအား ဘုရားရှင်ပေးသောသတိသတင်းစကားကို ဖော်ပြသည်။ အဓိကဗဟိုပြုချက် မှာ ယေရှုရှင်ပြန်လည်ကြွလာမည့်အကြောင်းဖြစ်သည်။ ပြည့်စုံစေမည့်ကတိ တော်မှာ ‘‘နောက်ကာလ၌ လူသားသည် တန်ခိုးတော်၏လက်ယာဘက်၌ ထိုင်လျက်၊ မိုးတိမ်ကိုစီး၍ကြွလာသည်ကို သင်တို့မြင်ရကြလတ္တံ့ဟု မိန့်တော် မူ၏’’ (မာကု၊ ၁၄း၆၂)။

`ဗျာ၊ ၁၄း၁၄ ကိုဖတ်ပါ။ ယေရှုရှင်ကမ္ဘာမြေသို့ ပြန်လည်ကြွလာ မည့်အကြောင်းကို မည်သည့်ခေါင်းစဉ်မျိုးဖြင့် ဖော်ပြပေးခဲ့သနည်း။ ယောဟန် သည် ထိုသို့အမွှမ်းတင်ခေါ်ပေးရခြင်း၌ မည်သို့အဓိပ္ဋာယ်ရှိမည်ဟု သင်ထင် ပါသနည်း။`

ယေရှုသည် ‘‘လူသား’’ ဟူသောစကားလုံးကို အသုံးပြုခဲ့သည်။ ခရစ်ဝင်ကျမ်း၌ အကြိမ်ပေါင်း ၈၂ ကြိမ် မိမိကိုယ်ကိုလူသားဟု ပြန်၍ အမွှမ်းတင်ရည်ရွယ်ခေါ်ဆိုသည်။ ထိုရာထူးသည် သူ့အတွက်အလွန်နှစ်ခြိုက် ၍ တန်ဖိုးအထားဆုံးရာထူးများ၌ တစ်ခုဖြစ်သည်။ ကျွန်ုပ်တို့လူသားနှင့် တစ်သွေးတစ်သားတည်းရှိကြောင်းကို အသိပေးဖော်ပြခြင်းဖြစ်သည်။  ကိုယ်တော် သည် ကျွန်ုပ်တို့အကြောင်းကို နားလည်ပေးသောကယ်တင်ရှင်ဖြစ်သည်။ ကျွန်ုပ်တို့ခံနေရသောစုံစမ်းခြင်းမျိုးအားလုံးကို ကိုယ်တော်ရင်ဆိုင်ရပြီးဖြစ်သည်။  ရင်ဆိုင်ရသောစုံစမ်းခြင်းအားလုံးကိုလည်း ကျော်လွှားနိုင်ခဲ့သည်။ ကိုယ်တော် သည် ‘‘လူသား’’ ဖြစ်၍ အိမ်တော်သို့ ကျွန်ုပ်တို့ကိုခေါ်ဆောင်ရန် ပြန်၍ ကြွလာတော်မူမည်။ ကျွန်ုပ်တို့အတွက် အလျင်တစ်ခါလာခဲ့သောယေရှုသည် ကျွန်ုပ်တို့နှင့်အတူနေတော်မူသော ထိုယေရှုပင်ဖြစ်သည်။ ကိုယ်တော်သည် ကျွန်ုပ်တို့ကိုရွေးနုတ်ကယ်တင်ရန် အရည်အချင်းနှင့်ပြည့်စုံသူဖြစ်၏။ ကိုယ်တော် သည် ကျွန်ုပ်တို့ကဲ့သို့ လူသားဖြစ်ခဲ့ခြင်းကြောင့်ဖြစ်သည်။ ကိုယ်တော်တိုင် စာတန်၏အငြိုးကြီးသောစုံစမ်းခြင်းကို ကြံ့ကြံ့ခံခဲ့ရ၏။ ထိုစုံစမ်းခြင်းအားလုံး ကို အောင်နိုင်ခဲ့သည်။

**ရှင်မဿဲခရစ်ဝင်ကျမ်းမှ ကျမ်းချက်တို့သည် ကျွန်ုပ်တို့ကို ယေရှုရှင် သည် လူသားဖြစ်ကြောင်း မည်သို့ဖော်ပြပေးသနည်း။**

`မဿဲ၊ ၁၆း၂၇`

`မဿဲ၊ ၂၄း၂၇၊၃ဝ`

`မဿဲ၊ ၂၅း၃၁၊၃၂`

ကျမ်းပိုဒ်များမှ သတိချပ်စရာအကြောင်းများကို အလေးထားပါ။

(၁) ယေရှုသည် လူသားဖြစ်၍ ကောင်းကင်တမန်များနှင့်အတူ ကြွလာ၍ ဘုန်းတော်ထင်ရှားလိမ့်မည်။ (၂) ကိုယ်တော်သည် သိုးနှင့်ဆိတ်ကို ခွဲခြားလိမ့်မည် (တရားစီရင်မည့်သူဖြစ်သည်)။ (၃) လူမျိုးတို့နှင့်လူသား အားလုံး၏လမ်းဆုံးသည် မိမိတို့ကိုယ်တိုင်ဆုံးဖြတ်သည်အတိုင်း သေခြင်း ထာဝရနှင့် အသက်ရှင်ခြင်းထာဝရလမ်းကို ရရှိပိုင်ဆိုင်ရလိမ့်မည်။

`‘‘လူသား’’ ဟူသောစကားအသုံးအနှုန်းကို ဆင်ခြင်ပါ။ ခရစ်တော် ၏လူသားအဖြစ်ခံယူပုံကို မည်သို့ဖော်ပြထားသနည်း။ ကိုယ်တော်တိုင် ဘုရားတစ်ပါးဖြစ်နေသည့်တိုင် ကျွန်ုပ်တို့လူသားများနှင့် နေထိုင်တော်မူ၏။ လူသားကဲ့သို့သွားလာခဲ့၏။ သို့သော် ကျွန်ုပ်တို့လူသားနှင့် မတူသောအချက် ရှိနေပါသည်။ ကိုယ်တော်သည် အပြစ်တစ်စုံတစ်ရာကို လုံးဝမကျူးလွန်ခဲ့ပါ။ အပြစ်မလုပ်ခဲ့ပါ။ ထိုကြောင့် သင့်အတွက် ကိုယ်တော်ကိုစေလွှတ်ပေးခြင်း သည် မည်မျှအံ့ဖွယ်အကြောင်းဖြစ်သနည်း။ (၁) ကျွန်ုပ်တို့ကို ဘုရားရှင် အလွန်ချစ်တော်မူကြောင်းကို ပြသသည်။ (၂) ကိုယ်တော်တိုင် ကျွန်ုပ်တို့ ခံရသောစုံစမ်းခြင်းကို အတူပါဝင်ရင်ဆိုင်ကာ အောင်မြင်ခြင်းကိုပေးနေကြောင်း ကျွန်ုပ်တို့သိရှိခွင့်ရသည်။`