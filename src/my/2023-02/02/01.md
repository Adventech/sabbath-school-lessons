---
title:  အဆုံးရလဒ်၏ခဏတာအချိန်
date:   01/04/2023
---

### ဖတ်ရန်ကျမ်းချက်များ။
မဿဲ၊ ၂၄း၁၄။ ဗျာ၊ ၁၄း၁၄-၂ဝ။ မဿဲ၊ ၁၆း၂၇။ တမန်၊ ၁း၉-၁၁။ မာကု၊ ၄း၂၆-၂၉။ ဗျာ၊ ၁၆း၁။

> <p>အလွတ်ကျမ်းချက်</p>
> ‘‘တစ်ဖန်ငါကြည့်လျှင်၊ ဖြူသောမိုးတိမ်ရှိ၏။ လူသားတော် နှင့်တူသောသူသည် ခေါင်းတော်ပေါ်၌ ရွှေသရဖူကိုဆောင်းလျက်၊ ထက်သောတံစဉ်ကိုကိုင်လျက်၊ မိုးတိမ်ပေါ်မှာ ထိုင်တော်မူ၏။ ကောင်းကင်တမန်တစ်ပါးသည် ဗိမာန်တော်ထဲကထွက်၍၊ ကိုယ်တော် ၏တံစဉ်ကိုလွှတ်၍ စပါးကိုရိတ်တော်မူပါ။ ရိတ်ရသောအချိန်ရောက် ပါပြီ။ မြေကြီး၌ ရိတ်စရာစပါးမှည့်ပါပြီဟု မိုးတိမ်ပေါ်မှာထိုင်သော သူကို ကြီးသောအသံနှင့်ဟစ်လေ၏’’ (ဗျာ၊ ၁၄း၁၄၊၁၅)။

ဘုရားရှင်သည် မိမိ၏လူတို့ကို အစဉ်စကားပြောတော်မူခဲ့သည်။ အချိန်အခါနှင့်ကိုက်ညီသော သမ္မာတရားကို အစဉ်သတင်းပေးတတ်၏။ ရေလွှမ်းမိုးရန်အချိန်၌ သတိပေးခဲ့သည် (က၊ ၆း၇)။ ယေရှုရှင်ပထမအကြိမ် ဆင်းလာရန် သတင်းကိုလည်းသတိပေးခဲ့သည် (ဒံ၊ ၉း၂၄-၂၇)။ ကြိုတင် တရားစီရင်ခြင်းအကြောင်းသတင်းကိုလည်း ပေးခဲ့သည် (ဒံ၊ ရး၉၊၁ဝ။ ဒံ၊ ၈း၁၄)။ နောက်ဆုံးကာလ ယေရှုရှင်မကြွလာမီအချိန်အထိ သတိပေးစကား ပြောခဲ့သည် (ဗျာ၊ ၁၂-၁၄)၊ ဘုရားရှင်သည် ကျွန်ုပ်တို့ကိုကြိုတင်ပြောထား ပြီး လူသားတို့၏သမိုင်းအဆုံးကာလတွင် ကိုယ်တော်သည် ကမ္ဘာကြီးသို့ သတင်းစကားများကို ကောင်းကင်အလယ်၌ ပျံဝဲလျက်ရှိသောကောင်းကင် တမန်များအားဖြင့် အရေးတကြီးယူဆောင်လာစေသည်။ ထိုသတင်းစကား များမှာ နောက်ဆုံးသောကာလအတွက် ကမ္ဘာကြီးသို့ပေးသောသတင်းများ ဖြစ်သည်။

ကောင်းကင်တမန်သုံးပါးသတင်းစကားသည် ယေရှုရှင်၏နောက်ဆုံး ပိတ်ကရုဏာတော်အကြောင်းကို သတိပေးသည်။ အဓိကအချက်မှာ ကျွန်ုပ်တို့ သည် မိမိကိုယ်ကိုအားကိုးခြင်းသဘောမှ ယေရှုခရစ်တော်ကို အားကိုးယုံကြည်  ပါရန် ယေရှုရှင်၏ဖြောင့်မတ်ခြင်းနှင့် ကိုယ်တော်၏ဖြောင့်မတ်ခြင်းကို ယုံစား ခြင်းသည်သာ ကျွန်ုပ်တို့ကိုစင်ကြယ်စေနိုင်ပါမည်။ နောက်ဆုံးသောကာလ အချိန်၌ ကိုယ်တော်၏ဘုန်းတော်ထင်ရှားနိုင်စေရန်ဖြစ်သည်။

အမြဲလိုလို ခရစ်တော်ကိုရွေးချယ်ရန် ကိုယ်တော်၏လက်တော်သို့ ကျွန်ုပ်တို့ကိုယ်ကိုအပ်နှံရန်၊ စကားတော်ကိုနာခံရန်အတွက်ဖြစ်သည်။ သို့ဖြစ်၍ ယနေ့ကျွန်ုပ်တို့ရွေးချယ်ခြင်းအရာသည် နောက်ဆုံးသောကာလ၌ ရွေးချယ် ရမည့်အရာကို ကြိုတင်ရွေးချယ်ကာ ဒုက္ခဆင်းရဲကာလ၌ ကျွန်ုပ်တို့ခံရပ်နိုင် မည်ဖြစ်သည်။ ယခုအချိန်သည် ပြင်ဆင်ရမည့်အချိန်ပင်ဖြစ်သည်။