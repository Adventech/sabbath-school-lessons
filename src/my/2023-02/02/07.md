---
title:  ဆက်လက်လေ့လာရန်။
date:   07/04/2023
---

ဆက်လက်လေ့လာရန်။
ကျွန်ုပ်တို့ပြောင်းလဲခြင်းရရှိရန် စည်းမျဉ်းစည်းကမ်းချက်နှစ်ရပ်၌ အသိစိတ်နှင့်ဝိညာဉ်ရေးသဘောသဘာဝ ဒွန်တွဲသွားရန်လိုသည်။ လူ၏ အသိစိတ်သည် နေထိုင်တည်ရှိသည့်အရာတစ်ခုကို တဖြည်းဖြည်းချင်း လက်ခံသွားနိုင်သည်။ ထိုတည်ရှိမှန်ကန်သောအရာကို ချစ်ခင်လေးစား အားကိုးလာတတ်သည်။ လူသားများအနေဖြင့် မိမိတို့၏ရှိနေသောအဆင့် အတန်းထက်ကျော်ပြီး သန့်ရှင်းဖြူစင်ရန်၊ ကောင်းမြတ်စုံလင်ရန်၊ ဖြောင့်မတ် နိုင်ရန် မည်သောအခါမျှမစွမ်းနိုင်ပါ။ အတ္တသဘောထိန်းချုပ်ခံထားရသူ တစ်ဦးသည် အခြားတည်ရှိသောအရာ မည်မျှပင်မှန်ကန်တိကျနေပါစေ၊ လက်ခံခြင်းလုံးဝပြုမည်မဟုတ်။ သူသည် အထက်သို့မရောက် တဖြည်းဖြည်း နှိမ့်၍သာ ကျဆင်းသွားမည်ဖြစ်သည်။ သူကြိုးစားသမျှသည်လည်း ဦးစိုက် ချသွားမည့်အဖြစ်သို့သာ ဆင်းသက်ရမည်’’ (Ellen G. White, The Great Controversy, p. 555).

ပါးနပ်စွာလိမ်လည်ခြင်း၊ သေးကွေးငယ်ရွယ်၍ မမြင်နိုင်သောအရာ တို့သည် ပထမပိုင်း၌ လူတို့သတိမထားမိကြ။ မကောင်းသောစာရိတ္တကို ချက်ချင်းလူတို့မသိနိုင်သော်လည်း ကျွန်ုပ်တို့၏ပင်ကိုသဘောသည် အတွင်း စိတ်မှ အမြစ်စတည်လာခဲ့သည်။ ကောင်းသောမျိုးစေ့ကိုကြဲခဲ့သော် သင်သည် ကောင်းသောအသီးကိုဆွတ်ခူးရလိမ့်မည်။ လောဘဒုစရိုက်မျိုးစေ့ကိုကြဲချလျှင် သင်သည် ဒုစရိုက်၏အကျိုးကိုခံရလိမ့်မည်။ မကောင်းသောစာရိတ္တရလဒ်ကို သာ ဆွတ်ခူးသွားရလိမ့်မည်။ ဘုရားတရားကိုသော်လည်းကောင်း၊ ဝိညာဉ် ရေးရာအကြောင်းကို ဦးစားမပေးဘဲ မသိလိုက်ဘာသာနေမည်ဆိုလျှင် ဘာသိ ဘာသာ၏အကျိုးကိုသာ ရိတ်သိမ်းသွားရမည်။ ချောက်ချားခြင်းသဘောများ၊ ဘာသိဘာသာနေ၍ လူနှင့်မပေါင်းသင်းသည့်အဖြစ်ကိုသာ ကျေနပ်နေခြင်း၊ ဝိညာဉ်ရေးအသက်တာချွတ်ယွင်းခြင်းများကိုသာ ရရှိသွားပေမည်။ အချို့ လူတို့၏သဘောထားမှာ ‘‘နှိပ်စက်ညှဉ်းပန်းခြင်း၊ သားရဲတံဆိပ်အကြောင်းကို ငါကောင်းကောင်းသိတယ်။ ဘာဖြစ်မည်၊ မည်သည့်အကြောင်းဆိုက်လာမည် ကို ငါသိတယ်။ ဖြစ်လာတော့လည်း အတူတူခံပေါ့ စသည့်အတွေးမျိုးရှိ သည်။ ယခုအချိန်သည် ဘုရားရှင်ကျွန်ုပ်တို့ကိုခေါ်နေသောအချိန်ဖြစ်သည်။  ကျွန်ုပ်တို့၏အသက်တာကို ကိုယ်တော်ထံဆက်ကပ်အပ်နှံကြရမည်။ သန့်ရှင်း သောဝိညာဉ်တော်၏နှိုးဆော်နေခြင်းကို နှောင့်နှေးစွာတုံ့ပြန်လေလေ၊ ဒုက္ခ များလေလေဖြစ်ပြီး ဘုရားကိုပင်ဆည်းကပ်ရန် အားမရှိတော့သည့်အခြေအနေ သို့ဖြစ်ရန် နတ်ဆိုးစာတန်သည် လိမ်လည်ခြင်းအမျိုးမျိုးဖြင့် နှိပ်စက်နေလိမ့် မည်ဖြစ်သည်။