---
title:  မျိုးစေ့တိုင်းသည်ရိတ်သိမ်းမှုကိုဖြစ်စေပါသည်
date:   06/04/2023
---

ဗျာဒိတ်၊ ၁၄ သည် ရိတ်သိမ်းခြင်းနှစ်မျိုးအကြောင်းကို တင်ဆက် ထားသည်။ ရွှေရောင်ဝင်းသောစပါးကိုရိတ်သိမ်းခြင်းသည် ဖြောင့်မတ်သူကို စုသိမ်းခြင်းဟု အဓိပ္ဋာယ်ရှိစေ၍ သွေးအလိမ်းလိမ်းဖြင့်ပြည့်သောစပျစ်သီး နယ်ရာတန်ဆာကိုမူ ငရဲကျသူ၊ ဆိုးယုတ်သူများကို အပြစ်ဒဏ်စီရင်ခြင်းဟု အဓိပ္ဋာယ်ရှိစေသည်။ ရိတ်သိမ်းခြင်းနှစ်မျိုးလုံးသည် ရင့်မှည့်သောအသီးအနှံ များချည်းပင်ဖြစ်သည်။ ကြဲချခံရသောမျိုးစေ့တိုင်းသည် ရင့်သန်ကြီးထွား ပွင့်သီးမှည့်ခဲ့ရသည်ချည်းဖြစ်၏။

`ဗျာ၊ ၁၄း၁၇-၂ဝ ကိုဖတ်ပါ။ သို့ဖြစ်၍ ဘုရားသခင်၏အမျက်တော် တည်းဟူသော ဒေါသဖလားသည် အဘယ်အရာကို မည်သို့ဆိုလိုပါသနည်း (ဗျာ၊ ၁၄း၁ဝ။ ဗျာ၊ ၁၅း၁။ ဗျာ၊ ၁၆း၁)။ `

‘‘မီးကိုအစိုးရသော ကောင်းကင်တမန်တစ်ပါးသည် ယဇ်ပလ္လင်ထဲက ထွက်၍’’ (ဗျာ၊ ၁၄း၁၈)။ ထိုကောင်းကင်တမန်သည် ဘုရားသခင်၏ တရားစီရင်ခြင်းနောက်ဆုံးကာလအချိန်၌ လောင်မည့်မီးကို အမိန့်ပေးလိုက် သည်။ အသီးအနှံစပါးများဝင်းမှည့်ပြီ။ အပြစ်သည် သတ်မှတ်ချက်သို့ ကျော်လွန်လေပြီ။ ပုန်ကန်ခြင်းအမှုသည် သတ်မှတ်သောဘုရားရှင်၏ကရုဏာ စည်းမျဉ်းကိုကျော်သွားပြီ။ မကောင်းမှုဒုစရိုက်များ ဆိုးသည်ထက်ဆိုးလေပြီ။  ပို၍ပို၍ကြီးမားလာမည်သာရှိသည်။ မေတ္တာကရုဏာတော်အရှင်ဘုရားသည် အတိုင်းအတာထက်လွန်၍ ခွင့်ပေးတော်မူခဲ့ပြီ။ အပြစ်ကြွေးအတွက် ကိုယ်  တိုင်ပင် ပူဇော်ခံခဲ့ပြီဖြစ်သည်။ ‘‘အဘယ်ကြောင့်နည်းဟူမူကား၊ ဘုရား  သခင်သည် အပြစ်နှင့်ကင်းစင်သောသူကို ငါတို့အတွက်ကြောင့် အပြစ် ရှိသောသူဖြစ်စေတော်မူ၏။ အကြောင်းမူကား၊ ငါတို့သည် ထိုသူအားဖြင့်  ဘုရားသခင့်ရှေ့တော်၌ ဖြောင့်မတ်သောသူဖြစ်မည်အကြောင်းတည်း’’ (၂ကော၊ ၅း၂၁။ ဂလာတိ၊ ၃း၁၃)။

ကပ်တိုင်ထက်အသေခံတော်မူခြင်းထက် သာလွန်သောအမှုကို ဘုရားရှင်မည်သို့ပြုတော်မူသေးသနည်း။ သန့်ရှင်းသောဝိညာဉ်တော်ဘုရား၏ နှိုးဆော်ခြင်းကို ထပ်ခါထပ်ခါစော်ကားငြင်းပယ်သူကို ဘုရားရှင်၏ကရုဏာ  အနေဖြင့် မည်သို့မျှစွမ်းဆောင်ပေးမည်မဟုတ်။

ဗျာ၊ ၁၄ ၌ အရေးပေါ်ပုရောဖက်စကားကို ဖော်ပြထားသည်။ မျိုးစေ့ဟူသမျှ သီးပွင့်ရင့်မှည့်ကြရမည်။ စပါးနှံများဝင်းမှည့်သကဲ့သို့ စပျစ်သီး သည်လည်း ရင့်မှည့်ကြရသည်။ ဘုရားရှင်၏လူမှန်လျှင် ဘုရား၏ကရုဏာ၊ သနားခြင်း၊ မေတ္တာတော်အကြောင်းကို စကြဝဠာတစ်ခွင်သို့ သက်သေပြုကြ သည်။ ဆိုးသွမ်းသူတို့မူ တပ်မက်ခြင်း၊ လောဘ၊ မနာလိုခြင်း၊ မုန်းတီး ခြင်းအကြောင်းကိုသာ ကျင့်သုံးကြမည်။ ယေရှုရှင်၏စာရိတ္တတော်သည် လူအုပ်စုတစ်မျိုးအပေါ်၌ထင်ရှားပြီး စာတန်၏စာရိတ္တမှာမူ အခြားလူတစ်မျိုး အုပ်စုတစ်ခုအပေါ်၌ ထင်ရှားနေလိမ့်မည်။

စကြဝဠာတစ်ခွင်မှ ဘုရား၏သားသမီးတို့ ဖြောင့်မတ်စွာကျင့်ကြံ နေထိုင်ခြင်းကို မြင်ရလိမ့်မည်ဖြစ်၍၊ လွန်ခဲ့သောအချိန်မှာ ထိုသို့သော စာရိတ္တမျိုးမရှိခဲ့သကဲ့သို့ရှိနေမည်။ ခရစ်တော်၏စာရိတ္တအကြောင်းကို ထင်ဟပ် စေသော ကိုယ်တော်၏လူတို့၏သက်သေခံချက်ကြောင့် စကြဝဠာတစ်ခွင်ရှိ သတ္တဝါအပေါင်းတို့သည် ထာဝရဘုရား၏သန့်ရှင်းမှုကို ပုန်ကန်ခဲ့သော သူပုန်များအတွက် နိဂုံးချုပ်မည်အဖြစ်ကို သိရှိနိုင်သည်။ ဆိုးသွမ်းခြင်း၊ မကောင်းမှုဒုစရိုက်၊ အပြစ်နှင့်ဥပဒေမဲ့လုပ်ရပ်တို့သည် လူနှင့်ကောင်းကင် တမန်တို့၏ရှေ့၌ ဖော်ပြခြင်းခံရမည်။ ဓမ္မနှင့်အဓမ္မအကြား ယှဉ်ပြိုင်ခြင်း၌ ကောင်းခြင်းနှင့်မကောင်းမှု၊ နားခံမှုနှင့်မနာခံမှုတို့သည် လူသားများနှင့် ကောင်းကင်တမန်တို့၏မျက်မှောက်၌ ကွက်ကွက်ကွင်းကွင်းထင်ရှားလာလိမ့်  မည်။

သင့်အနေဖြင့် အမှားနှင့်အမှန်အကြား ပွတ်တိုက်မှု၊ ပြိုင်ဆိုင်မှုတွင် မည်သို့သတိထားနေသနည်း။ အဘယ်ကြောင့် ကျွန်ုပ်တို့လုပ်ဆောင်ချက်သည် အလွန်အရေးကြီးပါသနည်း (ဟေဗြဲ၊ ၅း၁၄)။