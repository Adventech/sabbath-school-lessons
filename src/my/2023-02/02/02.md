---
title:  ထာဝရရွေးချယ်ခြင်း
date:   02/04/2023
---

ဗျာ၊ ၁၄ သည် ကျဆုံးခဲ့သောပုန်ကန်သူကမ္ဘာသားများအတွက် နောက်ဆုံးကရုဏာတော်သတင်းစကားဖြစ်သည်။ နှစ်ပေါင်းခြောက်ထောင် ကြာခဲ့ပြီ။ အပြစ်သည် ဆက်လက်တည်နေဆဲဖြစ်သည်။ ကမ္ဘာမြေဂြိုဟ်ကြီး အပေါ်နေထိုင်သူလူသားတိုင်း နောက်ဆုံးရွေးချယ်ရမည့်အချိန်ရောက်လာမည်။ မည်သည့်ရွေးချယ်မှုမျိုးမဆို ခရစ်တော်ကိုဆန့်ကျင်သောရွေးချယ်မှုမျိုးဖြစ်နေ သည့်တိုင် ရွေးချယ်ခြင်းကိုပြုရတော့မည်။ ခရစ်တော်၏ဖြောင့်မတ်ခြင်း အကြောင်းကို ဗျာဒိတ်ကျမ်းမှ သတင်းပေးထားသည်။ အပြစ်မှလွတ်မြောက်  စေရန်အတွက် ကိုယ်တော်ကယ်တင်ခဲ့သည်။ ကျွန်ုပ်တို့၏အသက်တာ၌ အပြစ်၏ညှဉ်းဆဲခြင်းကိုလည်း လွတ်ကင်းသွားစေသောအခွင့်ကို ရရှိစေသည်။ အထပ်ထပ်အခါခါ ကမ္ဘာကြီးအား ပဲ့တင်ထပ်မြည်ဟည်းသွားစေမည့် သတင်း စကားဖြစ်သည်။

`မဿဲ၊ ၂၄း၁၄ ကို ဗျာ၊ ၁၄း၆ နှင့် နှိုင်းယှဉ်ဖတ်ပါ။ တပည့်တော် တို့ကို ယေရှုရှင်မည်သို့သောကတိတော်ကိုပေးခဲ့သနည်း။ အထူးသဖြင့် လောကီ နိုင်ငံအရပ်ရပ်သို့ ဧဝံဂေလိသတင်းသည် ခရစ်တော်ပြန်၍မကြွလာမီ ပျံ့နှံ့ သွားရမည်ဟု ကြိုတင်ပြောထားပါသလား။`

ယေရှုရှင်၏ကတိတော်မှာ ‘‘ဧဝံဂေလိသတင်းစကားသည် လောကီ နိုင်ငံအရပ်ရပ်သို့ ဟောကြားလိမ့်မည်’’ ဟု မဿဲ၊ ၂၄း၁၄ အရ နောက်ဆုံး သောသတိပေးသတင်းစကားသည် ပြည့်စုံရမည်ဟု သိရှိနေရသည်။ ဗျာ၊ ၁၄း၆ တွင် ဧဝံဂေလိသတင်းစကားသည် လူအမျိုးအနွယ်ခပ်သိမ်းတို့ကို ဟောရလိမ့်မည်ဟု ပါရှိနေသည်။ ဗျာ၊ ၁၄း၆ အရ အသေအချာဖော်ပြ ထားသည်။

ဗျာဒိတ်၊ ၂၂ အခန်းကြီးတစ်ခန်းတည်းမှာပင် ခရစ်တော်သည် အလျင်အမြန်လာမည်ဟု သုံးကြိမ်တိုင်ရေးသားထားသည် (ဗျာ၊ ၂၂း၇၊၁၂၊ ၂ဝ)။ မကြာမီကိုယ်တော်ပြန်လာမည့်အကြောင်းကို သခင်သည် ထပ်လောင်း အတည်ပြုသည်မှာ ‘‘မတရားသောသူသည် မတရားသဖြင့်ပြုစေဦး။ ညစ်ညူး သောသူသည် ညစ်ညူးစေဦး။ ဖြောင့်မတ်သောသူသည် ဖြောင့်မတ်စေဦး။ သန့်ရှင်းသောသူသည် သန့်ရှင်းစေဦး’’ (ဗျာ၊ ၂၂း၁၁)။ ခရစ်တော်ကို လက်ခံ ရွေးချယ်ခြင်း၊ မရွေးချယ်ခြင်းအတွက် အကျိုးရလဒ်ရှိကြောင်းကို ဗျာဒိတ်ကျမ်း မှ ကောင်းစွာသတိပေးထားသည်။ နောက်ဆုံးရလဒ်၏နိဂုံးကို ကြိုတင် ဖော်ပြသည်။

အမှန်ပင် နေ့စဉ်ကျွန်ုပ်တို့ရွေးချယ်မှု၌ သေးငယ်သောအရာဖြစ်နေ လင့်ကစား ယေရှုရှင်ကိုလက်ခံခြင်း၊ ဆန့်ကျင်ခြင်းအပြစ်ရလဒ်ထင်ရှားစေ ပါသည်။ အသက်တာ၌ မတော်တဆမှားယွင်းစွာရွေးချယ်မိသည့် သဘော မျိုးမဟုတ်ပါ။ ယနေ့ရွေးချယ်ခြင်းသည် နောက်ဆုံးသောပဋိပက္ခအဆုံးသတ် ချိန်အထိ သက်ရောက်မှုဖြစ်စေပါမည်။ အထူးသဖြင့် ကမ္ဘာသူကမ္ဘာသား အားလုံးမှ မကောင်းမှုကျူးလွန်ချိန်ပင်ဖြစ်နေသော်လည်း ကျွန်ုပ်တို့အမှန်ဘက်၊ ယေရှုရှင်ဘက်ရပ်တည်နိုင်ရမည်ဖြစ်သည်။ နေ့စဉ်နှင့်အမျှ ကျွန်ုပ်တို့သည် ခရစ်တော်၌သာ သစ္စာရှိနေရမည်။ ကိုယ်တော်၏အမိန့်တော်ကိုသာ နားထောင် ရမည် (၁ယော၊ ၅း၃)။ အယ်လင်ဂျီဝှိုက်ရေးသားခဲ့သလို၊ ‘‘ယေရှုရှင်သည် ကြွလာသောအခါမှ လူတို့၏စာရိတ္တကို ပြောင်းလဲသွားစေမည်မဟုတ်ပါ။ ပြုပြင်ပြောင်းလဲခြင်းအမှုသည် ယခုအချိန်တွင်
စတင်ပြီးဖြစ်သည်။ ကျွန်ုပ်တို့ နေ့စဉ်အသက်တာ၏ဆုံးဖြတ်ချက်သည် ကျွန်ုပ်တို့၏လမ်းဆုံးအတွက် ရွေးချယ် ခြင်းဖြစ်သည်’’ (Last Day Events, p. 295).

ဘုရားရှင်သည် ကျွန်ုပ်တို့၏စာရိတ္တကို မည်သို့ပုံစံချပေးသနည်း။ ကရုဏာတော်၌ ကြီးပွားစေခြင်း၏အဓိပ္ဋာယ်သည် မည်သို့နည်း။ ယေရှုရှင် နှင့် ကျွန်ုပ်တို့ပို၍တူညီစေရန် သန့်ရှင်းသောဝိညာဉ်တော်ဘုရားအား မည်သို့ ပြောင်းလဲပေးစေနိုင်မည်နည်း။