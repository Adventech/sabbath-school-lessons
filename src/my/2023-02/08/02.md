---
title:  တရားစီရင်ခြင်း၊ ဖန်ဆင်းခြင်းနှင့်တာဝန်ယူမှုတာဝန်ခံမှု
date:   14/05/2023
---

ကျွန်ုပ်တို့သည် ဆဲလ်ပိုးမွှားကလေးများဖြင့် ကိုယ်ခန္ဓာတည်ဆောက် ခြင်းခံရပြီး အခန့်သင့်၍ သတ္တဝါဖြစ်လာခြင်းဖြစ်လျှင် အာဖရိကမျောက်ကောင် နှင့်မထူးခြား၊ လူ့ဘဝသည်လည်း အကျိုးသိပ်မရှိပါ။ သန်းပေါင်းရှစ်ထောင် သောကမ္ဘာ့လူဦးရေ၌ ကျွန်ုပ်တို့သည် ရိုးရိုးသွားလာနေထိုင်၍ ကမ္ဘာကြီး ပေါ်၌ နေရာလုနေကြလျှင် အသက်တာ၏ရည်ရွယ်ချက်ပျောက်ဆုံးသွားလိမ့် မည်။ ကျမ်းစာ၏ဆုံးမချက်အရ ဖန်ဆင်းခြင်း၌ အကြောင်းအရာထပ်ချပ်ပါ လာသည်။ အသက်ရှင်နေထိုင်ရန်နှင့် စိတ်ကောင်းနှလုံးကောင်းထားရန်ဖြစ် သည်။ ကျွန်ုပ်တို့သည် ဘုရားရှင်၏ဖန်ဆင်းခြင်းကို ခံကြရသည်။ ကျွန်ုပ်တို့ အပြုအမူအနေအထိုင်များအတွက် ထာဝရဘုရားရှေ့တွင် တာဝန်ယူတာဝန်ခံ မှုရှိရမည်။ ကျွန်ုပ်တို့ကိုဖန်ဆင်းထားသောသူသည် ကျွန်ုပ်တို့အတွက် တာဝန် ယူထားသည်။ သူသည်။ ကမ္ဘာကိုဖန်ဆင်းရာ၌ သစ္စာရှိသောအသိုက်အဝန်း စိတ်ထားတစ်ခုကို တည်ထောင်ထားသည်။

`ဗျာ၊ ၁၄း၇။ ရောမ၊ ၁၄း၁ဝ နှင့် ယာကုပ်၊ ၂း၈-၁၃ ကိုဖတ်ပါ။ တာဝန်ခံမှုနှင့်တာဝန်ယူမှုအပေါ် တရားစီရင်ခြင်းမည်သို့သက်ရောက်သနည်း။ တရားစီရင်ရာ၌ ဘုရားသခင်၏ပညတ်တော်နှင့်ကိုးကွယ်ခြင်းသည် မည်သို့ ဆက်နွှယ်လျက်ရှိသနည်း။`

ကောင်းကင်အလယ်၌ပျံဝဲလျက် ကောင်းကင်တမန်သုံးပါးကြွေးကြော် သောသတင်းစကားသည် ‘‘တရားစီရင်သောအချိန်နာရီရောက်ရှိလာပြီ’’ ဗျာ၊ ၁၄းရ ဟူ၍ဖြစ်သည်။ ဘုရားသခင်သည် ကျွန်ုပ်တို့ကိုဖန်ဆင်းစကတည်း ကပင် ရွေးချယ်တတ်၊ ရွေးချယ်နိုင်သောစိတ်အစွမ်းကို ထည့်သွင်းပေးထား သည်။ ကျွန်ုပ်တို့ဆုံးဖြတ်သောအရာအပေါ်၌ ကျွန်ုပ်တို့တာဝန်ရှိသည်။ တာဝန် ယူရမည်။ ကျွန်ုပ်တို့၏ကိုယ်ခန္ဓာသည် ဆဲလ်ပိုးမွှားအသီးသီးဖြင့်သာ စုပေါင်း ပြီး လူဖြစ်လာလျှင် ပတ်ဝန်းကျင်အတွက် အသက်ရှင်နေထိုင်ရန် ထိန်းချုပ်ခြင်း လုံးဝမရှိနိုင်ပါ။

သို့သော် တရားစီရင်ခြင်း၌ အသိစိတ်၏တာဝန်ကို စီရင်သွားမည်။ ယခုအချိန်ကမ္ဘာကြီးသည် ရှုပ်ထွေးလှသည်။ တရားစီရင်ရာအချိန်နာရီပင် ဖြစ်၍ ဘုရားရှင်မှ ကျွန်ုပ်တို့ကို ထာဝရလမ်းအတွက်ဆုံးဖြတ်ရန် ဖိတ်ခေါ် နေလျက်ရှိသည်။ ပထမကောင်းကင်တမန်၏အရေးတကြီးဖိတ်ခေါ်သောစကား ၌ ‘‘ကောင်းကင်၊ မြေကြီး၊ သမုဒ္ဒရာနှင့်စမ်းရေတွင်းတို့ကို ဖန်ဆင်းတော်မူ သောအရှင်ကို ကိုးကွယ်ကြလော့’’ ဟုဆိုသည် (ဗျာ၊ ၁၄း၇)။ အခြေခံ အသိပေးချက်မှာ ကျွန်ုပ်တို့အားလုံးသည် ထာဝရဘုရားရှင်မှ ဖန်ဆင်းထား ကြောင်းကို သိစေခြင်းဖြစ်သည်။ ထာဝရဘုရားကိုကိုးကွယ်ပါ။

တစ်ချိန်တည်း၌ သတ္တမနေ့ဥပုသ်ကို တန်ဖိုးထားစောင့်ထိန်းကာ ယုံကြည်ခြင်းပြသနေခြင်းသည် ယေရှုခရစ်တော်ကို တန်ဖိုးထားပြီး ဖန်ဆင်းရှင် ကိုကိုးကွယ်နေခြင်းဖြစ်သည်။ ကိုယ်တော်၏ပညတ်တော် (၁ဝ) ပါးကို  လက်ခံ၍ ဘုရားရှင်မှပညတ်ထားသည်ဟုခံယူကာ ပြည့်ဝသောအသက်တာ ဖြင့် နေထိုင်သွားရန်ဖြစ်သည်။ ပညတ်တော်သည် ဘုရားသခင်၏အုပ်စိုးမှု အခြေခံစည်းမျဉ်းဖြစ်သလို၊ ကိုယ်တော်၏စာရိတ္တကိုဖော်ပြနေသည်။ တရား စီရင်ထုံးစံနှုန်းလည်းဖြစ်သည်။ ကျွန်ုပ်တို့ဥပုသ်နေ့ပညတ်တော်အပေါ် သစ္စာ စောင့်ခြင်းသည် နာခံမှုရှိသောအသက်တာ၌နေထိုင်ကြောင်း သိသာထင်ရှား စေသည်။

ဖန်ဆင်းခြင်းကိုနားလည်သဘောပေါက်ခြင်းကြောင့် ကျွန်ုပ်တို့၏ အပြုအမူအနေအထိုင် မည်သို့ရှိသနည်း။ မျိုးရိုးဗီဇနှင့်ပတ်ဝန်းကျင်လွှမ်းမိုး မှုအပေါ် ဆက်နွှယ်နေမှုကို ကျွန်ုပ်တို့နေ့စဉ် မည်သို့ရွေးချယ်မှုပြုရပါသနည်း။ ဘုရားသခင်၏ကရုဏာတော်ကြောင့် မကောင်းသောစာရိတ္တကို အောင်မြင် ကျော်လွှားသွားနိုင်ပြီး မကောင်းမှုကိုဦးစားပေးနေရာ၌ မရွေးချယ်မိရန် မည်သို့ လုပ်ဆောင်နိုင်ခဲ့သနည်း။