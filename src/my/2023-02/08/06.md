---
title:  ဥပုသ်နေ့နှင့်ထာဝရနားနေခြင်း
date:   18/05/2023
---

ဥပုသ်နေ့သည် သောကပြည့်နေသောကမ္ဘာကြီးအတွက်ခိုလှုံရာဖြစ် သည်။ အပတ်စဉ်အပတ်တိုင်း ဥပုသ်နေ့ရောက်လာလျှင် ကျန်အလုပ်များကို ထား၍ ဘုရားရှင်နှင့် ပို၍နီးကပ်စွာနေကြသည်။ ကျော်ကြားသောဂျူးလူမျိုး စာရေးဆရာ ‘‘အာဗြဟံဟစ်ချယ်လ်’’ (Abraham Heschel) သည် ဥပုသ်နေ့ ကို ‘‘နန်းတော်၌ရှိနေချိန်’’ ဥပုသ်နေ့တိုင်း ကောင်းကင်မှဘုရားရှင်၏နန်းတော် သည် ကမ္ဘာမြေပေါ်သို့ကြွလာသည်ဟုဆိုသည်။ ဘုရားရှင်သည် သူ၏ရှေ့တော် မှောက် ဘုန်းတော်နှင့်ပြည့်သောနေရာသို့ ကျွန်ုပ်တို့ကိုခေါ်ဖိတ်လျက်၊ ယင်း ၂၄ နာရီအတွင်း ကိုယ်တော်နှင့်အတူ နီးကပ်စွာနေလျက် အချိန်ယူကြရသည်။

သူရေးသားထားသာ ‘‘လှပခြင်းနှင့်ဆိတ်ငြိမ်သောဥပုသ်နေ့’’ အကြောင်း စာအုပ်၌ ဟစ်ချယ်သည် ဥပုသ်တော်နေ့နှင့်ပတ်သက်သော ထင်ရှားသည့် ရုပ်အင်လက္ခဏာကို ရေးသားထားသည်။ ဥပုသ်တော်နေ့သည် ပရဒိသုဘုံ ကဲ့သို့ ဘုရားရှင်တည်ရှိရာအရပ်ဖြစ်ကြောင်းကိုပြသသည်။ ကျွန်ုပ်တို့သည် ဆုတောင်းခြင်းအမှု၊ မေရှိယသခင်ကယ်တင်ရှင်၏အကြောင်းကို ဥပုသ်နေ့၌ ပြောဆိုဆုတောင်းကြသည်။ အပတ်စဉ်တိုင်း ဥပုသ်တော်နေ့သည် ကျွန်ုပ်တို့ ကို အတွေ့အကြုံများစွာပေးသည်။ ဥပုသ်နေ့၏အရသာကို မြည်းစမ်းကြည့်  သူတိုင်း ရောက်လာမည့်ကမ္ဘာသစ်၏ ထာဝရငြိမ်းချမ်းခြင်းအရသာကို ဝမ်းမြောက်စွာ ကြိုတင်ခံစားကြရမည်။

ဖန်ဆင်းခြင်းအစ၌ ယေရှုသည် ကျွန်ုပ်တို့အတွက် နေစရာကိုပြင်ဆင် ပေးထားသည်။ ကျွန်ုပ်တို့ခိုလှုံရာကိုတွေ့ရှိနိုင်သည်။ ကိုယ်တော်၏လက်ရာ တော်သည် ပြည့်စုံလှသည်။ ဖန်ဆင်းခြင်းအမှုလည်း ပြည့်စုံသွားသည်။ ဥပုသ်နေ့၌ နားနေကြသောအခါ ကိုယ်တော်၏မေတ္တာဖြင့် ယုယခြင်းကို ခံကြရသည်။ မကြာမီရောက်လာမည့် ကောင်းကင်သစ်နှင့်မြေကြီးသစ်တွင် ကျွန်ုပ်တို့ပါဝင်အနားယူကြရပါမည်။

`ဟေရှာ၊ ၆၅း၁၇။ ဟေရှာ၊ ၆၆း၂၂။ ၂ပေ၊ ၃း၁၃ နှင့် ဗျာ၊ ၂၁း၁ ကိုဖတ်ပါ။ ဥပုသ်နေ့ကို ထာဝရကာလပတ်လုံး စောင့်သွားမည်အကြောင်း မည်သို့ပြောထားသနည်း။`

ပထမကမ္ဘာကြီးကို ဖန်ဆင်းခဲ့သောထာဝရဘုရားသည် ဒုတိယအကြိမ် ကမ္ဘာကြီးကို ပြန်၍ဖန်ဆင်းလိမ့်မည်။ ထိုဒုတိယအကြိမ်ဖန်ဆင်းခြင်းအထိ ဥပုသ်နေ့သည် မပျက်မစီးမတိမ်းမရွေ့ တည်မြဲဆဲတည်မြဲလျက်၊ ဆက်လက် ၍ထာဝရကာလပတ်လုံး အဆုံးမရှိ၊ ဥပုသ်နေ့သည် ဖန်ဆင်းခြင်းအထိမ်းအမှတ် အဖြစ် ရှိနေမည်ဖြစ်သည် (ဟေရှာ၊ ၆၆း၂၃)။ ဂျူးလူမျိုးတို့သည် ဥပုသ်နေ့ ကို လက္ခဏာတစ်ရပ်အဖြစ်ရှုမြင်ထားပြီး လာမည့်ကမ္ဘာသစ် ‘‘အိုလမ်ဟာဘာ’’ (Olam haba)   အား ကြိုတင်မြည်းစမ်းသောအရသာဟု သဘောထားသည်။

၂၁ ရာစုနှစ်အတွင်း စိတ်သောကရောက်သူများအတွက် ကောင်းကင် တမန်သုံးပါးသည် အာကာသကောင်းကင်အလယ်၌ပျံဝဲလျက် ဖန်ဆင်းရှင်ကို ကိုးကွယ်ရန် ဖိတ်ခေါ်ကြွေးကြော်ကြသည်။ ယင်းအခြင်းအရာသည် ဖန်ဆင်းရှင် ကို ပြသညွှန်ပြနေခြင်းပင်ဖြစ်သည်။ အရာခပ်သိမ်းကိုဖန်ဆင်းသောသူ၊  ကျွန်ုပ်တို့ကိုလာရောက်ကယ်တင်သူ၊ တရားစီရင်ခြင်းအချိန်၊ တရားစီရင်ပြီးဆုံး ချိန်၊ အပြစ်ကိုသုတ်သင်ပယ်ရှင်းပြီးချိန်၊ အရာခပ်သိမ်းကို အသစ်ဖန်ဆင်းချိန် အထိ ထာဝရရှိနေမည့်သူဖြစ်သည်။ ‘‘ငါသည် ခပ်သိမ်းသောအရာတို့ကို အသစ်ဖန်ဆင်းသည်ဟု မိန့်တော်မူ၏။ တစ်ဖန်တုံရေးထားလော့။ ဤစကား သည် သစ္စာစကား၊ ဟုတ်မှန်သောစကားဖြစ်၏’’ (ဗျာ၊ ၂၁း၅)။

သင်နှင့်သင်၏မိသားစုအတွက် ဥပုသ်နေ့သည် ကောင်းကင်နိုင်ငံတော် ၏ ရှေ့ပြေးအရသာဟု မည်သို့ခံယူနိုင်မည်နည်း။