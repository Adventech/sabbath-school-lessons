---
title:  ဥပုသ်နေ့နှင့်ဖန်ဆင်းခြင်း
date:   15/05/2023
---

ဘုရားသခင်ချမှတ်ထားသောဥပုသ်နေ့ကို ပြန်၍စိစစ်ပြီး ဖန်ဆင်းခြင်း အကြောင်းကို ကမ္ဘာကြီးအားသတင်းပေးရန်လိုသည်။ ၁၈ဝဝ အလယ်ပိုင်း အချိန်နှစ်များတွင် ဆင့်ကဲဖြစ်စဉ်သီအိုရီအကြောင်းအရာသည် ကျယ်ကျယ်ပြန့်ပြန့် ခေတ်စားခဲ့သည်။ ထိုအချိန်အတွင်းမှာပင် ဘုရားသခင်သည် သတင်းစကား ကိုပေးပို့ပြီး ကြီးစွာသောမျှော်လင့်ချက်ဖြင့် လူတို့ကိုအသိပေးသည်။ ဘုရားရှင် ပေးလာသောသတင်းစကားကို ဗျာဒိတ်၊ ၁၄း၆၊ရ တွင် တွေ့ရသည်။

စာတန်သည် ဖန်ဆင်းခြင်းအား လူတို့မယုံကြည်ရန် နည်းလမ်း မျိုးစုံဖြင့် ကြိုးစား၏။ အကြောင်းမှာ သူသည် ယေရှုကိုမုန်း၍ လူတို့ကိုးကွယ် ခြင်းကို မပြုစေလို။ ယေရှုအား ဖန်ဆင်းရှင်၊ ကယ်တင်ရှင်အဖြစ် အသိ အမှတ်ပြုကိုးကွယ်ခြင်းကို လုံးဝမနှစ်မြို့ပါ။ ဥပုသ်နေ့သည် အမှန်နှင့်အမှား တိုက်ပွဲ၏အချက်အခြာ၊ အကြောင်းရင်းတစ်ရပ်ဖြစ်ပြီး ခရစ်တော်ကို လူသား များကိုးကွယ်ပြီးချီးမွမ်းရန် ထိုက်တန်သောကိစ္စဖြစ်သည်။ ကောင်းကင်နှင့် မြေကြီးကိုဖန်ဆင်းသောအရှင်အဖြစ် ဖော်ပြနေသောကြောင့်ဖြစ်သည်။ ကိုယ်တော်ကိုကိုးကွယ်ဝတ်ပြုခြင်း၏ အဓိကအခြေခံအချက်မှာ ကျွန်ုပ်တို့ကို ဖန်ဆင်းခဲ့ခြင်းကြောင့်ဖြစ်သည်။

`က၊ ၂း၁-၃၊ ထွက်၊ ၂ဝး၈-၁၁ နှင့် တရားဟော၊ ၅း၁၂-၁၅ ကို ဖတ်ပါ။ ဗျာ၊ ၁၄း၆၊ရ နှင့် ယှဉ်တွဲလေ့လာပါ။ ဥပုသ်နေ့ပညတ်ချက်သည် ဖန်ဆင်းခြင်းနှင့်ကယ်တင်ခြင်းအကြား ဆက်နွှယ်မှုရှိနေပါသလား။`

ဥပုသ်နေ့၏ထာဝရအမှတ်အသားသည် ကိုယ်တော်နှင့်အတူ ငြိမ်သက် ခြင်း၊ နားနေခြင်းဖြစ်သည်။ ဖန်ဆင်းရှင်ကို သစ္စာခံဂုဏ်ပြုရန် အထူးအမှတ် အသားဖြစ်သည် (ယေဇကျေ၊ ၂ဝး၁၂၊၂ဝ)။ နားနေဖို့ရန်ကို အထူးတောင်းဆို  ထားသည်။ ရှိသမျှအလုပ်မှအနားယူရန်နှင့် ဖြောင့်မတ်ခြင်းသည် ထာဝရ ဘုရား၌သာ တွေ့ရှိနိုင်ကြောင်းကိုဖော်ပြသည်။ ကျွန်ုပ်တို့လူသားများမစွမ်းဆောင် နိုင်သောအရာကို ထာဝရဘုရားရှင်သည် လုပ်ဆောင်ပေးနေကြောင်းကိုပြသော အကြောင်းရင်းဖြစ်သည်။

နှုတ်ကပတ်တော်သည် ကျွန်ုပ်တို့အား ကိုယ်တော်၏မေတ္တာနှင့် စောင်မတော်မူခြင်းကို အသိအမှတ်ပြုရန်၊ ဥပုသ်နေ့တိုင်းအနားယူရန် ခေါ်တော်  မူသည်။ ဥပုသ်နေ့သည် အနားယူရန်လက္ခဏာ၊ အလုပ်လုပ်ရန်မဟုတ်ပါ။ ကရုဏာတော်ကိုခံယူရန် ပညတ်ချက်တိုက်တွန်းခြင်းမဟုတ်။ စိတ်ချလက်ချ ရှိနေရန်၊ စိုးရိမ်ပူပန်ရန်မဟုတ်။ ပြစ်တင်ဝေဖန်ရန်မဟုတ်။ ကိုယ်တော်ကို မှီခိုရန်၊ မိမိကိုယ်ကိုကိုယ်အားကိုးရန်မဟုတ်။ ဥပုသ်နေ့ရောက်တိုင်း ကိုယ်တော် ၏ကောင်းမြတ်ခြင်း၌ ကျွန်ုပ်တို့ဝမ်းမြောက်ပျော်ရွှင်ကြရသည်။ ကိုယ်တော်၏ ကယ်တင်ခြင်းအကြောင်းအတွက် ချီးမွမ်းကြရသည်။ ထိုအရာအားလုံးကို ခရစ်တော်၌ တွေ့မြင်ရရှိနိုင်သည်။

ဥပုသ်နေ့သည် ဧဒင်ဥယျာဉ်တော်၏ပြည့်စုံကြွယ်ဝခြင်းနှင့် လာမည့် ကောင်းကင်သစ်နှင့်မြေကြီးသစ်၏ ဘုန်းတန်ခိုးတော်ကို ထင်ဟပ်စေသည် (ဟေရှာယ၊ ၆၅း၁၇။ ဗျာ၊ ၂၁း၁)။

ဥပုသ်တော်နေ့သည် ကျွန်ုပ်တို့ကို စတင်အမြစ်တည်ရာနေရာသို့ ပြန်၍ခေါ်ဆောင်သွားသည်။ ကျွန်ုပ်တို့၏မိသားစုစတင်ပေါက်ဖွားရာနေရာနှင့် အဆက်အသွယ်ပြုပေးသည်။ အချိန်ကာလစတင်ကတည်းက ဥပုသ်နေ့ကို စောင့်ထိန်းခဲ့ကြသည်။ ဖန်ဆင်းခြင်းအကြောင်းနှင့် အဆက်ပြတ်မသွားစေရန် ဖြစ်သည်။ ဘုန်းကြီးသောသမ္မာတရားကို ဘုရားရှင်၏သားသမီးတို့အား အာရုံစူးစိုက်စေသည်။ ကိုယ်တော်နှင့်သာ၍နီးကပ်စေသည်။

ဥပုသ်နေ့သည် ဗျာ၊ ၁၄း၆၊ရ နှင့် မည်သို့ပတ်သက်၍ နောက်ဆုံး ကာလသတင်းစကားအတွက် အဘယ်ကြောင့်အထူးအရေးကြီးနေသနည်း  (ထွက်၊ ၂ဝး၈-၁၁)။