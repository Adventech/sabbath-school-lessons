---
title:  ပါးနပ်သောလိမ်လည်ခြင်းမဟုတ်
date:   16/05/2023
---

ဖန်ဆင်းခြင်းအကြောင်းကို လူတို့လက်မခံကြရန် စာတန်သည် ပါးနပ်မှုမပါသောလိမ်လည်ခြင်းတစ်ခုကို ပြုလုပ်သည်။ အတုအယောင်တစ်ခု ကိုပြုလုပ်သည်။ ယင်းအတုအယောင်ကို ကျွန်ုပ်တို့ထဲမှ အချို့တို့သည်လည်း လက်ခံနေကြသည်။ ဤသို့ဖြစ်သည်။ ဘုရားသခင်သည် ဖန်ဆင်းခြင်းကို ပြုခဲ့သည်မှန်သော်လည်း သက်ရှိသတ္တဝါဟူ၍ပေါ်လာရန် အချိန်ကြာညောင်း စွာစောင့်ယူခဲ့ရသည်ဟုထွင်၍ လိမ်လည်ခဲ့သည်။ ဆင့်ကဲဖြစ်စဉ်သီအိုရီအဆင့်ဆင့် ကို ဘုရားရှင်အသုံးပြုခဲ့သည်ဟု လိမ်လည်သည်။ ထိုသို့ဆိုခြင်းဖြင့် သိပ္ဋံ ပညာနှင့်ကမ္ဘာဦးကျမ်းမှတ်တမ်းကို ရောထွေးသွားစေသည်။ ဖန်ဆင်းခြင်းရက် များသည် အလွန်ကြာသည်ဟုလိမ်သည်။ သို့ဖြင့် အချိန်ကာလကိုသတ်မှတ် ပြီး အသက်တစ်ချောင်းဖြစ်လာရန် နှစ်ပေါင်းသန်းထောင်ချီကြာမြင့်သည်ဟု လိမ်လည်သည်။ ကမ္ဘာကြီး၏သက်တမ်းသည်လည်း နှစ်သန်းထောင်ပေါင်း များစွာကြာပြီဟုဆိုသည်။

`ဆာ၊ ၃၃း၆၊၉ နှင့် ဟေဗြဲ၊ ၁၁း၃ ကိုဖတ်ပါ။ ယင်းကျမ်းချက် များသည် ဘုရားရှင်မှ ကမ္ဘာကြီးကိုမည်သို့ဖန်ဆင်းကြောင်း ရှင်းရှင်းလင်းလင်း ဖော်ပြသနည်း။`

သမ္မာကျမ်းစာ၏မှတ်တမ်းသည် အလွန်ရှင်းလှသည်။ ‘‘အကြောင်း မူကား၊ ထာဝရဘုရားမြွက်ဆို၍၊ မြွက်ဆိုတော်မူသည်အတိုင်းဖြစ်၏။ အမိန့်တော် ရှိ၍၊ မိန့်တော်မူသည်အတိုင်း တည်လျက်နေ၏’’ (ဆာ၊ ၃၃း၉)။ ‘‘လောက ဓာတ်တို့သည် ဘုရားသခင်၏အမိန့်တော်ကြောင့်သာတည်သည်ကို ငါတို့သည် ယုံကြည်ခြင်းအားဖြင့်သိကြ၏’’ (ဟေဗြဲ၊ ၁၁း၃)။ ကမ္ဘာဦးကျမ်း၌ ပထမဦးဆုံး အခန်းကြီး (၁) သည် ဘုရားသခင်မှ ကမ္ဘာကိုဖန်ဆင်းခြင်း၌ ၂၄ နာရီဖြင့် ဖွဲ့စည်းထားသောရက်ဖြင့် ခြောက်ရက်အတွင်းဖန်ဆင်းခဲ့သည်ဟု ရေးထား သည်။ သတ္တမနေ့ရောက်လျှင် ငြိမ်ဝပ်စွာနားနေတော်မူသည်။ ကမ္ဘာဦးကျမ်း အခန်းကြီး ၁ နှင့် ၂ သည် အခြားအကြောင်းအရာများ လုံးဝထည့်သွင်း ရေးသားခြင်းမရှိပါ။ ဘုရားသခင်သည် ရိုးရိုးရက် (နေ့) ခြောက်ရက်ဖြင့် ဖန်ဆင်းခြင်းအမှုကို ပြီးစီးသည်ဟု မယုံကြည်သောကျမ်းစာလေ့လာသူများ  ပင်လျှင် ကျမ်းရေးသားသူမှ ရေးသားထားသောခြောက်ရက်တာဖန်ဆင်းခြင်း အကြောင်းကို လက်ခံရသည်။

ဟေဗြဲဝေါဟာရတွင် ကမ္ဘာဦးကျမ်း (၁) ကိုရေးသားသောအခါ ‘‘နေ့ရက်’’ ကို ‘‘ယွမ်’’ (yom)  ဟု ရေးထားသည်။ ကျမ်းစာတစ်အုပ်လုံး သည်လည်း အချိန်တိုင်းနေရာတိုင်း၌ ထို ‘‘ယွမ်’’ ဝေါဟာရကို အသုံးပြု ကာ (တတိယနေ့၊ ပထမနေ့) အစရှိရေးသားမည်။ အချိန်အတိုင်းအတာကို ၂၄ နာရီဟု သတ်မှတ်သည်။ ယင်း ‘‘ယွမ်’’ ဟုခေါ်သောနေ့ရက်ကို မည်သည့်ကျမ်းပိုဒ်တစ်ပိုဒ်မျှ အကန့်အသတ်မရှိ၊ ရှည်ကြာသောအချိန်ဟု  မရေးပါ။ လက်ခံ၍လည်းမရပါ။ ‘‘ယွမ်’’ ဟုဆိုရာ၌ ၂၄ နာရီကိုပင် ရည်ညွှန်းထားပါသည်။

အရေးကြီးစကားတစ်ခွန်းဆိုကြစို့။ ဘုရားရှင်သည် ရိုးရိုးရက်ဖြင့်  ခြောက်ရက်အတွင်း ဖန်ဆင်းခြင်းကိုမပြုလုပ်လျှင် သတ္တမနေ့ဟုခေါ်သော ဥပုသ်နေ့သည် မည်သို့ရှိလာမည်နည်း။ ဘုရားရှင်မည်ကဲ့သို့ ပညတ်ချက် ထုတ်နိုင်မည်နည်း။ ခြောက်ရက်အတွင်း ဖန်ဆင်းခြင်းအမှုကို ပြုတော်မူခြင်း မရှိခဲ့လျှင် သတ္တမနေ့ရောက်တိုင်းရောက်တိုင်း ဥပုသ်နေ့ဟုသတ်မှတ်၍မရပါ။  ဖန်ဆင်းခြင်းကို ဆင့်ကဲဖြစ်စဉ်သီအိုရီအဖြစ်ခံယူပြီး အချိန်ကြာမြင့်စွာယူထားလျှင် ဥပုသ်နေ့ကိုစိန်ခေါ်ခြင်းဖြစ်သည်။ နှုတ်ကပတ်တော်ကိုလည်း အပြစ်ရှာနေခြင်း ပင်ဖြစ်သည်။

ဥပုသ်နေ့ကို တိုက်ခိုက်မှုပြုခြင်းအတွက်၊ စာတန်သည် ဘုရားသခင် ၏အချုပ်အခြာအာဏာကို တိုက်ခိုက်နေသည်။ ခြောက်ရက်အတွင်း ဖန်ဆင်း  ခြင်းအမှုကို တိုက်ခိုက်သည်နှင့် ဖန်ဆင်းခြင်း၏အထိမ်းအမှတ်ကို တိုက်ခိုက် နေခြင်းဖြစ်ပါသလား၊ ငြင်းပယ်နေပါသလား။ ခရစ်ယာန်အမြောက်အမြား အကြား၊ သတ္တမနေ့ကိုလျစ်လျူပြုခြင်းအတွက်၊ သတ္တမနေ့ဥပုသ်နေ့ကို အရေးမလုပ်ခြင်းအတွက်  နောက်ဆုံးလိမ်လည်ခြင်းအပေါ် မည်သို့သဘော ထားနေသနည်း။