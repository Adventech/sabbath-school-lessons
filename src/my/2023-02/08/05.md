---
title:  ဖန်ဆင်းခြင်း၊ ဥပုသ်နေ့နှင့်ကာလအဆုံး
date:   17/05/2023
---


နှစ်ထောင်ချီ၍ ကောင်းကင်မှစတင်ခဲ့သော မဟာတိုက်ပွဲသည် ဘုရား သခင်၏အုပ်ချုပ်မှုကို မေးခွန်းထုတ်ခဲ့သော အခြေခံအကြောင်းဖြစ်သည်။ ယနေ့တိုင် ထိုကိစ္စသည် ရှိနေဆဲရှိနေမြဲဖြစ်သည်။

**ဗျာ၊ ၁၄း၇၊၉ နှင့် ၁၂ ကိုဖတ်ပါ။ အောက်ပါပေးထားသော ကွက်လပ်ကိုဖြည့်ရန် ကျမ်းချက်များကိုအတိုချုပ်ရေးသားပါ။**

`ဗျာ၊ ၁၄းရ သည်`

`ဗျာ၊ ၁၄း၉ သည်`

`ဗျာ၊ ၁၄း၁၂ သည်`

အဆိုပါကျမ်းချက်များသည် နောက်ဆုံးနေ့ရက် အမှန်အမှားပဋိပက္ခ ၏ အဓိကအချက်ကိုဖော်ပြသည်။ ခရစ်တော်ကိုယုံကြည်ကိုးကွယ်မည်လား။ စာတန်ကိုကိုးကွယ်မည်လား။ ဖန်ဆင်းရှင်ကိုကျွန်ုပ်တို့ကိုးကွယ်ပါသလား။ သားရဲကိုကိုးကွယ်ပါသလား။ ကျွန်ုပ်တို့၏ယုံကြည်ခြင်းသည် ဖန်ဆင်းခြင်းကို လက်ခံ၍ တည်ရှိလာသည်။ ဘုရားသခင်ကိုဖန်ဆင်းရှင်ဟု လက်မခံမယုံကြည် ခြင်းရှိလာလျှင် မည်သို့ဖြစ်သွားမည်နည်း။ သတ္တမနေ့ဥပုသ်နေ့သည် ကမ္ဘာဦးကျမ်း၏ဖန်ဆင်းခြင်းမှတ်တမ်း၌ အသေအချာထည့်သွင်းထားသည် (က၊ ၂း၁-၃)။ ထာဝရတည်မြဲ၍ ဖျက်ပယ်၍မရသောအရာတစ်ခုဖြစ်သည်။  လက္ခဏာသက်သေဖြစ်သည်။ အခြေခံအကျဆုံးလက္ခဏာသက်သေနှင့်အခြေခံ အကျဆုံး သွန်သင်ချက်လည်းဖြစ်သည်။ တစ်ခုတည်းသောအချုပ်အခြာ အခြေခံလာရာသည် ဘုရားရှင်ကိုယ်တော်တိုင်ဖြစ်သည်။

ထိုကြောင့် ဥပုသ်နေ့ကို (သတ္တမနေ့) ဖျက်လိုဖျက်ဆီးပြုလုပ်ခြင်း သည် ဘုရားရှင်၏အုပ်စိုးခြင်းအာဏာတန်ခိုးကို ဖျက်ဆီးခြင်းနှင့်အတူတူပင် ဖြစ်သည်။ ထာဝရဘုရားကို ဖန်ဆင်းရှင်အဖြစ်ငြင်းပယ်ခြင်းမျိုးပင်ဖြစ်သည်။ နောက်ကွယ်၌ ကျမ်းစကားအားလုံးကိုလက်မခံ အလုံးစုံပျက်သုဉ်းခြင်းသို့ ဦးတည်သွားသည်။ ဘုရားရှင်ကိုယ်တော်တိုင် တည်ရှိနေတော်မူကြောင်းကို ရှာရန် အဓိကဖြစ်သည် (၂သက်၊ ၂း၄)။

နောက်ဆုံးသောနေ့ရက်ကာလ၌ ယေရှုရှင်အပေါ် ကျွန်ုပ်တို့သစ္စာနှင့် လည်းကောင်း၊ မေတ္တာနှင့်လည်းကောင်း ဆက်ကပ်ပူဇော်ကြရမည်။ သမ္မာကျမ်း ဆိုဆုံးမှချက်အတိုင်း ယင်းချစ်ခြင်းသဘောသည် ပညတ်တော်ကိုစောင့်ရှောက် နာခံခြင်းဖြင့် ဖော်ပြသည် (၁ယော၊ ၅း၃၊ ဗျာ၊ ၁၄း၁၂)။ ဥပုသ်နေ့သည် အခြားပညတ်ချက်များကိုဦးဆောင်ကာ ထာဝရဘုရားသည် ဖန်ဆင်းရှင်ဖြစ် ကြောင်းညွှန်ပြသည် (ထွက်၊ ၂ဝး၈-၁၁)။ နောက်ဆုံးကာလ၌ ထာဝရဘုရား ကိုကိုးကွယ်သူနှင့် သားရဲကိုကိုးကွယ်သူတို့အား ခွဲခြားနိုင်သော ထင်ရှားသည့် အပြင်သဏ္ဍာန်သည် ထင်းကနဲပေါ်လွင်နေသည် (ဗျာ၊ ၁၄း၁၁၊၁၂)။ ဥပုသ် နေ့သည် အရာအားလုံးအတွက် အခြေခံအုတ်မြစ်ဖြစ်သည်ကို သုံးသပ်ပါ။ ဖန်ဆင်းရှင်ကိုကိုးကွယ်ပါဟု ကြွေးကြော်သောသတင်းစကားအတွက် အခြား မည်သည့်ကိစ္စနှင့် သက်ဆိုင်အုံးမည်နည်း။ မြင်ရန်ခက်ခဲမှုမရှိပါ။

လူအများတို့သည် ဥပုသ်နေ့ကို ရက်တစ်ရက်သဘောဖြင့် မည်သည့် ရက်မဆို စောင့်နိုင်သည်ဟု သဘောထားကြသည်။ ယင်းအဆိုကို ကျွန်ုပ်တို့ ကျမ်းချက်နှင့်အတူ မည်သို့ပြန်၍ဖြေဆိုနိုင်မည်နည်း။