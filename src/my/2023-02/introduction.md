### ကောင်းကင်တမန်သုံးပါး၏သတင်းစကား

၁၈၄၄ ခုနှစ်၊ အောက်တိုဘာလ ၁၅ ရက်သည် အကြီးအကျယ် စိတ်ပျက်ရခြင်းမရောက်မီ တစ်ပတ်အလိုဖြစ်သည်။ ဂျာမနီနိုင်ငံတွင် လူးသာ ကိုယုံကြည်ထောက်ခံသောသူတို့၏မိသားစုမှ သားယောက်ျားလေးတစ်ဦး မွေးဖွားလာခဲ့သည်။ သူ၏အမည်ကို ‘‘ဖရိုင်းဒရစ်ချ်နီအယ်ချက်’’ (Friedrich Nietzsche)   ဟု ကင်ပွန်းတပ်ပေးကြသည်။ နောင်တစ်ချိန်၌ ထိုသူသည် ဖန်ဆင်းရှင်ဘုရားကို မယုံကြည်သူတစ်ဦးဖြစ်လာခဲ့သည်။ သူ၏ယုံကြည်မှုမှာ ခရစ်ယာန်တို့ကိုးကွယ်သောဘုရားသည် အနောက်တိုင်းတွင်သေဆုံးခဲ့ရသည်ဟု ယုံကြည်သည်။ ‘‘နီအယ်ချက်’’ (Nietzsche) သည် ခရစ်ယာန်ဘာသာရေး ကိုဆန့်ကျင်ကာ၊ ကျွန်သက်ရှည်စနစ်ကိုအားပေးသော ဘာသာရေးဟုစွပ်စွဲသည်။  စိတ်ဓာတ်ပျော့ညံ့ခြင်းကိုသာသွန်သင်ပေးပြီး အခက်အခဲရင်ဆိုင်ကျော်ဖြတ် ချင်စိတ်မရှိသော၊ မိမိကိုယ်ကိုခုခံကာကွယ်ခြင်းစိတ်မရှိသောအယူဝါဒဖြစ်သည် ဟု စွပ်စွဲသည်။ ရူးသွပ်ခြင်းဆန်သော ‘‘ရန်သူကိုချစ်ရမည်’’ ပညတ်ချက်မျိုး သည် Nietzche (နီအယ်ချက်) အနေဖြင့် အကြောင်းအကျိုးနှင့် အကောင်း အဆိုးကို ဝေခွဲနိုင်သောအသိတရားမျိုးရှိရန်လိုသည်ဟု ခံယူပါသည်။ သူ ရေးသားသောစာအုပ်များထဲမှ တစ်အုပ်ဖြစ်သည့် (Thus Spake Zarathustra) ဖြစ်သည်။ ထိုစာအုပ်ထဲ၌ “Smash the old law tablets”  ပညတ်တော်ကျောက်ပြားအိုကြီးကိုထုချေပစ်ပါဟု အဓိပ္ဋာယ်ရှိသည်အတိုင်း (ပညတ်တော် ၁ဝ ပါး) ကိုဆိုလိုခြင်းဖြစ်သည်။

၁၈၄၄ ခုနှစ်ကဲ့သို့နှစ်မျိုးသည်လည်း ‘‘ကားလ်မတ်(စ်)’’ (Karl Marx) အတွက် အရေးကြီးသောနှစ်ဖြစ်ခဲ့သည်။ ကားလ်မတ်(စ်)သည် ကွန်မြူနစ်ဝါဒကိုစတင်တည်ထောင်သူဖြစ်သည်။ ၁၈၄၄ ခုနှစ်၏စီးပွားရေးနှင့် အတွေးအခေါ်ကိစ္စရပ်များကို အသေအချာရေးသားခဲ့သောနှစ်ဖြစ်သော်လည်း ၁၉၃၂ အထိ ယင်းစာအုပ်ကိုဆိုဗီယက်ယူနီယံမှ ပုံနှိပ်ထုတ်ဝေခြင်းမပြုနိုင် ခဲ့ပါ။ မူရင်းစာမူကြမ်းအတိုင်းလေ့လာရာ၌ ကားလ်မတ်(စ်)၏စိတ်သဘောထား မှာ ဝတ္ထုပစ္စည်းကိုအားယူထားပြီး ကမ္ဘာကြီးအားအရွေ့တစ်ခုဖြစ်သွား      စေမည့် အလွှာအသီးသီးမှဝန်ထမ်းအားလုံးသည် စည်းလုံးသွားသည်အထိ ဖြစ်လာမည့် ဖိနှိပ်တတ်သူလူတန်းစားကို ဖယ်ထုတ်နိုင်ပြီး လူအများမျှော်လင့် သော သာယာသည့်ကမ္ဘာကိုတည်ဆောက်နိုင်ကြမည်။

၁၈၄၄ ခုနှစ်သည် ‘‘ချားလ်ဒါဝင်’’ (Charles Darwin) အဖို့ သည်လည်း အရေးကြီးသောနှစ်ဖြစ်သည်။ ဒါဝင်သည် ဆင့်ကဲဖြစ်စဉ်သီအိုရီ ကို ထိုနှစ်အစောပိုင်းမှာပင် ရေးသားထုတ်ဝေဖြန့်ချိခဲ့ခြင်းမရှိသေးသော်လည်း ၁၈၅၉ ခုနှစ်ရောက်လာသောအခါ ‘‘အရာခပ်သိမ်း၏အသက်စတင်ရာအရပ် ဟူသော စာအုပ်ကိုပုံနှိပ်ဖြန့်ချိခဲ့သည်။ အသက်ဟူ၍စတင်လာရာအရပ်သည် ရှေးပဝေသဏီပေါင်းများစွာ၊ နှစ်ပေါင်းများစွာအချိန်ကြာပြီး သဘာဝနှင့် အခန့်သင့်သွား၍ ဖြစ်လာခြင်းပင်ဖြစ်ကြောင်း မိမိ၏အမြင်ကို တင်ပြရေးသား ထားသည်။

၁၈၄၄ ခုနှစ်သည် ဒံယေလအနာဂတ္တိကျမ်း၊ ၈း၁၄ မှဖော်ပြသော ရက်ပေါင်း ၂,၃ဝဝ ပုရောဖက်စကားပြည့်စုံခြင်းရောက်ရှိရန် အရေးပါသော နှစ်ဖြစ်သည်။ စိတ်ပျက်စိတ်ဓာတ်ကျခဲ့ရသောအဖြစ်ကြောင့် ကမ္ဘာတစ်ဝန်းမှ လူများတို့သည် ကားလ်မတ်(စ်)၊ နီအယ်ချက်နှင့်ဒါဝင်တို့၏အယူကို အသေအချာ ပြန်၍လေ့လာဖြစ်စေခဲ့သည်။

‘‘ကားလ်မတ်(စ်)’’ ၏ အယူအဆသည် မှန်ကန်မှုမရှိဘဲ မြော်လင့်ခြင်း အသင်းတော်အနေဖြင့် အမှားအမှန်မဟာတိုက်လှန်ပွဲကိုလေ့လာကြရာ ဥစ္စာပစ္စည်းနှင့်လည်းမသက်ဆိုင်၊ ကမ္ဘာ့ရာဇဝင်မည်သို့အဆုံးသတ်မည် အကြောင်းသည်လည်း လူတို့တီထွင်သော ကွန်မြူနစ်သာယာဝပြောသည့် နိုင်ငံကြီးလည်းမဟုတ်၊ သဘာဝကိုလွန်၍ ထာဝရဘုရားသခင်ကိုယ်တော်တိုင် တည်ဆောက်မည့်နိုင်ငံတော်သာလျှင် အမှန်ဖြစ်ကြောင်းကိုတွေ့ရသည်။

‘‘ဒါဝင်’’ ၏သီအိုရီကိုလည်း မြော်လင့်ခြင်းအသင်းတော်မှ သေသေ ချာချာလေ့လာသောအခါ အသက်သည် သဘာဝအလျောက်နှင့်အခန့်သင့် လာ၍ တည်ရှိလာခြင်းမျိုးမဟုတ်ပါ။ ဖန်ဆင်းရှင်၏တန်ခိုးအားဖြင့် စတင် ခဲ့သည်။ ခြောက်ရက်လုံးလုံးဖန်ဆင်းသမျှအားလုံးကို ပြုတော်မူပြီး သတ္တမနေ့၌ ငြိမ်ဝပ်စွာနေတော်မူပါသည်။

နီအယ်ချက်၏ဝါဒနှင့် မြော်လင့်ခြင်းအသင်းတော်မှ လေ့လာ တွေ့ရှိချက်၌လည်း ထာဝရဘုရားသည် ထီးထီးတည်နေတော်မူခြင်းမဟုတ်။ မိမိ၏စာရိတ္တတော်ကို စကြဝဠာတစ်ခွင် ဖြန့်ကြက်ထားတော်မူသည်။ (စာရိတ္တ တော်သည် ပညတ်တော် ၁ဝ ပါး) တို့ ပညတ်ချက်ဥပဒေအတိုင်း တရား စီရင်၍ လူမျိုးအားလုံးကို ဖွဲ့စည်းချည်နှောင်မှုပြုထားသည်။

၁၈၄၄ ခုနှစ်၌ တစ်ချိန်တည်းပေါ်ပေါက်လာခဲ့သော ကိစ္စအပေါင်း တို့သည် စဉ်းစားဖွယ်အကြောင်းဖြစ်လာသည်။

ကားလ်မတ်(စ်)၊ နီအယ်ချက်၊ ဒါဝင် ပုဂ္ဂိုလ်သုံးဦးတို့သည် လူသား များကို တုန်လှုပ်စေနိုင်သူများဖြစ်ကြသည်။ မှားယွင်းသောသက်သေပြချက်များ အကြားမှာပင် ဘုရားသခင်သည် မိမိ၏အမှန်တရားကို ဖွင့်ဟသက်သေပြု ခဲ့သည်။ ကမ္ဘာကြီးကို ဘုရားရှင်ပစ်၍မထားပါ။ ပျက်စီးသွားစေနိုင်သော အယူဝါဒများကိုထောက်ပြနိုင်ရန် ကမ္ဘာကြီးကို ဘုရားရှင်စောင့်ရှောက်ခဲ့သည်။  မြော်လင့်ခြင်းအသင်းတော်ကိုအသုံးပြုပြီး နောက်ဆုံးနေ့ရက်အမှန်တရား အကြောင်းကို ကောင်းကင်တမန်သုံးပါးသတင်းစကားဖြင့် ကြွေးကြော် ဟောပြောစေပါသည်။ ထိုကောင်းကင်တမန်သုံးပါးသတင်းစကားသည် ကြောက်ရန်ကောင်းသောလူလိမ်များတို့၏ အလိမ်အကောက်များကို ဖွင့်ပြ ထောက်ပြနိုင်သည်။

ကောင်းကင်တမန်သုံးပါးသတင်းစကားသည် မြော်လင့်ခြင်း အသင်းတော်၏ ချီတက်ရန်အမိန့်ဖြစ်သည်။ ယင်းအမိန့်တွင် ဧဝံဂေလိ၊ သန့်ရှင်းခြင်း၊ ရိုးသားခြင်းပါရှိနေလျက် ယနေ့အတွက်သမ္မာတရားကို တင်ဆက် ပြသပေးထားသည် (၂ပေ၊ ၁း၁၂)။

ယခုကွာတာလေ့လာမည့်သင်ခန်းစာမှာ ကောင်းကင်တမန်သုံးပါး သတင်းစကားအကြောင်းဖြစ်သည်။

မခ်၊ ဖင်လေ
-ဝ-



