---
title:  ရှုပ်ထွေးခြင်းဟုအခေါ်ခံရသောမြို့ကြီး
date:   20/05/2023
---

### ဖတ်ရန်ကျမ်းချက်များ။
ဗျာ၊ ၁ရး၁၊ ၂၊ ၁၅။ ဗျာ၊ ၁၈း၁-၄။ ဗျာ၊ ၁ရး၄-၆။ မဿဲ၊ ၁၆း၁၈။ ယေရမိ၊ ၅ဝး၃၃-၃၈။ ဆာ၊ ၁၁၅း၄-၈။

> <p>အလွတ်ကျမ်းချက်</p>
> ‘‘သူတို့သည် သိုးသငယ်ကိုစစ်တိုက်၍ သိုးသငယ်သည် နိုင်တော်မူမည်။ အကြောင်းမူကား၊ သိုးသငယ်သည် သခင်တို့၏ သခင်၊ ဘုရင်တို့၏ဘုရင်ဖြစ်တော်မူ၏။ ကိုယ်တော်နှင့်အတူရှိသော သူတို့သည်လည်း ခေါ်တော်မူသောသူ၊ ရွေးချယ်တော်မူသောသူ၊ သစ္စာရှိသောသူဖြစ်ကြ၏’’ (ဗျာ၊ ၁ရး၁၄)။

မဟာတိုက်လှန်ပွဲ၏အနှစ်ချုပ်အကြောင်းကို ဗျာဒိတ်ကျမ်းတွင် ရေးသား ထားပြီး မိန်းမနှစ်ဦးဖြင့်ပုံဆောင်မှုပြုထားသည်။ တစ်ဦးမှာ နေကိုဝတ်ထား သည် (ဗျာ၊ ၁၂) တွင်တွေ့ရသည်။ ကျန်တစ်ဦးသည် နီမောင်းသောအဝတ် ဝတ်ဆင်ကာ (ဗျာ၊ ၁၇) တွင်ဖတ်ရသည်။

နေဝတ်သောမိန်းမကို ပုံဆောင်မှုပြုချက်တွင် ခရစ်တော်၏ဘုန်းရောင် ခြည်တော်ကို ကွန့်မြူးနေခြင်းဖြစ်သည်။ ယင်းအကြောင်းကို ဗျာ၊ ၁၂ ၌ တွေ့ရသည်။ သူမသည် သူမ၏သစ္စာရှိသောချစ်သူအပေါ် တန်ဖိုးထား ချစ်မြတ်နိုးသူဖြစ်သည်။ သူမ၏ချစ်သူမှာ ယေရှုပင်ဖြစ်သည်။ သူမသည် မှားယွင်းသောသွန်သင်ချက်များနှင့် ဆက်ဆံမှားယွင်းမှုကိုမပြုပါ။ ကျမ်းစာ တစ်အုပ်လုံး၌ သန့်ရှင်းသောမိန်းမကို ခရစ်တော်ယေရှု၏သတို့သမီးဟု တင်စား ထားသည်။ သို့မဟုတ် မှန်ကန်သောအသင်းတော်ဖြစ်သည်။ ယေရမိ၊ ၆း၂ ၌ ပုရောဖက်၏စကားမှာ ‘‘အဆင်းလှ၍ နူးညံ့သိမ်မွေ့သောသူတည်းဟူသော ဇိအုန်သတို့သမီးကို ငါဖျက်ဆီးမည်။’’ ပုရောဖက်၏ဖော်ပြသောစကား၌ ‘‘ဇိအုန်သတို့သမီး’’ ဟု တင်စားထားသည်။ သို့မဟုတ် သစ္စာရှိသောမိန်းမသည် ဘုရားသခင်၏လူတို့ကို ရည်ညွှန်းခေါ်ဆိုခြင်းဖြစ်သည် (ဧဖက်၊ ၅း၂၅-၃၂ နှင့် ဟောရှေ၊ ၂း၂ဝ ကိုဖတ်ပါ)။

နှိုင်းယှဉ်ချက်အဖြစ် ဖောက်ပြန်သောပြည့်တန်ဆာမဟု ကျမ်းစာ၌ ခေါ်ဆိုခံရသူသည် ပုန်ကန်ခြင်းပြုသော ဣသရေလလူတို့ကို ဆိုလိုပါသည်။ သူတို့၏သစ္စာဖောက်ခြင်းအတွက် ယေဇကျေလပုရောဖက်၏ မြည်တမ်းသော စကား၌ ‘‘ကိုယ်နှင့်မဆိုင်သောယောက်ျားကို ကိုယ်လင်၏ကိုယ်စားလက်ခံ၍ မျောက်မထားသောမိန်းမနှင့်တူ၏’’ (ယေဇကျေ၊ ၁၆း၃၂)။

ယခုအပတ်သင်ခန်းစာ၌ ဖော်ပြပါမိန်းမနှစ်ယောက်တို့၏အကြောင်းကို ဗျာဒိတ်ကျမ်းမှ မည်သို့ဖော်ပြကြောင်းကို နက်နဲစွာဖြင့် အမှန်နှင့်အမှားအကြား ရှုပ်ထွေးခြင်းပြဿနာကို ရှုမြင်ရပါမည်။