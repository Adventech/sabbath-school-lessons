---
title:  နက်နဲသောအရာဗာဗုလုန်မြို့ကြီး
date:   23/05/2023
---

`ဗျာ၊ ၁ရး၄-၆ ကိုဖတ်ပါ။ ဆိုးညစ်၍ မကောင်းသောသွန်သင်ခြင်း စနစ်၏သဘောကို ယင်းကျမ်းချက်များက မည်သို့သွန်သင်ထားသနည်း။`

ဗျာဒိတ်ကျမ်း၌ရေးသားထားသော ဖောက်ပြန်ပျက်စီးသည့်ဘာသာရေး စနစ်အကြောင်းကို ကျွန်ုပ်တို့သိရသည်အတိုင်း ထိုသွန်သင်ချက်အမှားများ သည် ခရစ်ယာန်အသိုက်အဝန်းထဲဝင်ရောက်နေပြီး ဓမ္မဟောင်းခေတ် ဗာဗုလုန် ၏သွန်သင်ချက်မျိုးကို သက်ရောက်နေစေသည်။

‘‘ဗာဗုလုန်၏သဘောကိုနားလည်ရန် လေ့လာသောအခါ၊ သမ္မာ ကျမ်းစာ၏အဦးပိုင်းမှတ်တမ်းများကို ပြန်၍လှန်လှောရန်လိုသည်။ ကမ္ဘာဦး ကျမ်းမှမှတ်တမ်းကို လှန်လှောကြည့်ရှုရမည်။ ကိစ္စအခြေအမြစ်အားလုံးသည် ရှိနာလွင်ပြင်မှ အစပြုခဲ့သည်။ မက်ဆိုပိုတေးမီးယား (မေသောပေါတေမိ) ၏ တောင်ဘက်ပိုင်းဒေသဖြစ်သည်။ ယနေ့အီရတ်နိုင်ငံ၏တောင်ဘက်ဖြစ်၍ ဘေဘီလိုးနီးယား (ဗာဗုလုန်) ဟုခေါ်တွင်သည်။ ၎င်းနေရာမှာပင် ဗာဗုလုန် ရဲတိုက်ကို တည်ဆောက်ခဲ့သည်။ လူသားများမိမိကိုယ်ကိုအားကိုးခြင်းသဘော ကို ပုံဆောင်မှုပြုသည်။ ကိုယ်ပိုင်အားကိုး၊ ကိုယ်ပိုင်လုပ်ဆောင်၊ ကိုယ်ပိုင် နေထိုင်အသက်ရှင်မည်ဟူသော မိမိကိုယ်ကိုယုံကြည်စိတ်ကို ဖော်ပြသောနေရာဖြစ် သည်။ ဘုရားကိုမှီခိုရန်မလို၊ လွတ်လပ်စွာနေမည့်သဘောဖြစ်သည် (က၊ ၁၁း၁-၄)။ (ဗညါနူ ြညေကနူ ျွသိမ၍ါကနဖယ စစေနမ နညအငအူနိ “ (Angel Manuel Rodríguez, paper entitled “The Closing of the Cosmic Conflict: Role of the Three Angels’ Messages,” p. 43).

ဗာဗုလုန်ရဲတိုက်တည်ခဲ့သောနေရာသည် ရှေးခေတ်ဗာဗုလုန်မြို့ကြီး ရှိသောနေရာပင်ဖြစ်သည်။ ဘုရားသခင်၏နှုတ်ထွက်စကားအတိုင်း တည်ဆောက် ခဲ့ကြသောနေရာပင်ဖြစ်သည်။ ဗာဗုလုန်ရဲတိုက်ကြီးကိုတည်ဆောက်ခဲ့သော သူများသည် မိမိတို့ဘုန်းကျော်ကြားမှုအတွက် တည်ဆောက်ခဲ့ခြင်းဖြစ်ပြီး၊ ဘုရားသခင်သည် သူတို့၏စကားအားလုံးကို ရှုပ်ထွေးစေခဲ့သည်။ ကမ္ဘာဦးကျမ်း ၏မှတ်သားသောမှတ်တမ်းအရ ရေးသားထားခြင်း၌ ‘‘သို့ဖြစ်၍ ထိုမြို့၌ ထာဝရဘုရားသည် မြေကြီးသားအပေါင်းတို့၏စကားကိုရှုပ်ထွေး၍၊ သူတို့ကို မြေကြီးတစ်ပြင်လုံး၌ အရပ်ရပ်ကွဲပြားစေတော်မူသောကြောင့်၊ ထိုမြို့သည် ဗာဗုလုန်မြို့ဟူ၍တွင်သတည်း’’ (က၊ ၁၁း၉)။

ထိုကြောင့် ထိုစနစ်ဆိုးကြီးသည် ဖြစ်ပေါ်ခဲ့သည်ဖြစ်ပြီး၊ ပုရောဖက် ၏စကား၌ ယခုတစ်ဖန် ‘‘သန့်ရှင်းသူတို့၏အသွေး၊ ယေရှု၏သက်သေခံ တို့၏အသွေးနှင့်ယစ်မူးသည်ကို ငါမြင်၏’’ (ဗျာ၊ ၁ရး၆)။ ဗာဗုလုန်၏ ပျက်စီးသောစာရိတ္တသည် အလွန်စက်ဆုတ်ဖွယ်ဖြစ်သည် (ဟေရှာ၊ ၄၆း၂၆)။

အထူးဆိုးယုတ်ချက်မှာ ဝိညာဉ်ရေးနှင့်ဆိုင်သော ဗာဗုလုန်ကို ကိုယ်စား ပြုသော ဘာသာရေးအခြေခံသွန်သင်ချက်သည် လူတို့၏စိတ်ကူးဖြစ်သည်။   လူတို့၏အတွေးအခေါ်ဖြင့်သင်ကြားသည်။ လူတို့၏ထုံးစံဓလေ့ကိုအခြေခံ၍ ခြေကုပ်ယူထားသည်။ လူလုပ်သောဘာသာရေး၊ ထင်ရှားသောဘာသာရေး ခေါင်းဆောင်များတို့၏လက်ချက်ဖြစ်နိုင်သည်။ မည်သို့ဆိုစေ၊ အသင်းတော်နှင့် (ယေရှုရှင်တည်ထောင်ခဲ့သောအသင်းတော်) ဧဝံဂေလိသတင်းစကားကို ဆန့်ကျင် ဘက်ပြုသည်။ ယေရှုရှင်တည်ထောင်သောအသင်းတော်သည် ပဋိပက္ခဖြစ်စေ သောအသင်းတော်မျိုးမဟုတ်၊ မေတ္တာနှင့်သွန်သင်အုပ်ချုပ်သော အသင်းတော် ဖြစ်သည်။

ဗျာဒိတ်ကျမ်းသည် ယင်းဘာသာရေးစနစ်နှစ်ခုအကြောင်းကို ဖော်ပြ သည်။ ပထမတစ်ခုသည် ယေရှုကိုလုံးလုံးလျားလျားယုံကြည်သည်။ ကိုယ်တော် ၏နှုတ်ကပတ်တော်ကို အားကိုးသည်။ ဒုတိယဘာသာရေးစနစ်တစ်ခုမှာ လူသားကိုအားကိုးသည်။ လောကီအာဏာကိုကိုးစားသည်။ လူသားတို့ တွေးခေါ်ယူသောဘာသာရေးလုပ်ရပ်များကို အားကိုးသည်။ ဘာသာရေးဆရာ များကိုသာ အထင်ကြီးသည်။ စစ်မှန်သောဘာသာရေးစနစ်သည် ခရစ်တော် ၏အာဏာကိုသာ ယုံကြည်ကိုးစားပြီး ခရစ်တော်၏ကရုဏာတော်၌လည်း ကောင်း၊ အပူဇော်ခံခြင်း၌လည်းကောင်း၊ ကယ်တင်ရွေးနုတ်ခြင်း၌လည်းကောင်း အပြည့်အဝခံယူယုံကြည်သည်။ မှားယွင်းသောဘာသာရေးစနစ်မှာမူ ခရစ်တော် ကိုကိုးစားယုံကြည်ရမည့်အစား၊ လူသားကိုသာ ယုံကြည်အထင်ကြီးတတ်သည်။ ခရစ်တော်ကိုလုံးလုံးလျားလျားယုံကြည်ပြီး ကယ်တင်ခြင်းကိုရယူရမည့်အစား လူသားတို့၏ထုံးစံ၊ မိရိုးဖလာကိုအားကိုးသောအသင်းတော်ဖြစ်သည်။

ဗာဗုလုန်၏ဩဇာလွှမ်းမိုးမှုအောက်မှကင်းဝေးနိုင်ရန် ကျွန်ုပ်တို့မည်သို့ ကာကွယ်ရမည်နည်း။ ကိုယ်ကိုကိုယ်သာအားကိုးပြီး ဘုရားရှင်ကိုအပြည့်အဝ ကိုးစားခြင်းမရှိသောအသက်တာ ယုံကြည်ခြင်းမျိုးဖြစ်ပါသလား။