---
title:  ဆက်ကပ်ကြရန်ဖိတ်ခေါ်ခြင်း
date:   24/05/2023
---

ဗျာဒိတ်ကျမ်းသည် အရေးတကြီးဆက်ကပ်အပ်နှံကြပါရန် တောင်းဆို မှုပြုထားသည်။ ကျမ်း၌ဖော်ပြပါမိန်းမနှစ်ဦးကို ပုံဆောင်ထားချက်မှာ အကျဉ်းချုပ် အဖြစ် လေ့လာတင်ပြနိုင်သည်။ ဘုရားသခင်၏လူတို့သည် အမှားနှင့်အမှန် တိုက်ပွဲအကြားပါဝင်နေရ၍ ကျဆုံးမည်ဟု အမြင်အားဖြင့်ရှိတတ်သော်လည်း ဘုရားရှင်၏ကတိတော်၌ ကိုယ်တော်၏အသင်းတော်သည် ကာလအဆုံး၌ အောင်မြင်သွားမည်ဖြစ်သည်။

`မဿဲ၊ ၁၆း၁၈ နှင့် ဗျာ၊ ၁ရး၁၄ ကိုနှိုင်းယှဉ်ဖတ်ပါ။ အသင်းတော်ကို ယေရှုရှင်သည် မည်သို့သောကတိတော်မျိုးကို ပေးထားသနည်း။`

ခရစ်တော်သည် ခိုင်ခံ့သောအုတ်မြစ်ဖြစ်၍ ကိုယ်တော်၏အသင်းတော် ကို တည်ဆောက်ထားသည်။ ကိုယ်တော်၏အသင်းတော်ကို နှုတ်ကပတ်ဖြင့် အခြေခံ၍ သွန်သင်ခြင်းကိုပြုပြီး သန့်ရှင်းသောဝိညာဉ်တော်၏လမ်းပြခြင်းကို ခံယူစေသည်။ နှိုင်းယှဉ်ချက်ကိုကြည့်သော် ဗာဗုလုန်ကို ကျွန်ုပ်တို့သိရှိရသည် အတိုင်း လူသားတို့၏သွန်သင်ချက်နှင့် မိရိုးဖလာထုံးစံတို့မှအစွဲများဖြင့် တည်ထောင်ထားသည်။ မည်သည့်ဘာသာရေးခေါင်းဆောင်မဆို လူ့အတွေး၊ လူ့ထုံးစံမိရိုးဖလာကိုအစွဲပြုပြီး ကျမ်းစာကိုဂရုမစိုက်၊ အထက်မှလာသော ဖော်ပြချက်ကိုမလေးစား၊ မိမိတို့အထင်အတိုင်း နှုတ်ကပတ်တော်၏နေရာ၌ အစားထိုးပြီး သွန်သင်ချက်များထည့်လာလျှင် ဗာဗုလုန်၏ရှုပ်ထွေးခြင်းပင် ဖြစ်သည်။

ရှေးအချိန်ဗာဗုလုန်ပြည်ကြီးကောင်းစားစဉ်၊ အသင်းတော်နှင့်နိုင်ငံတော် အစိုးရ၏အာဏာကို ပူးတွဲရယူထားသည်။ နှစ်မျိုးသည် တစ်မျိုးတည်းဟု သတ်မှတ်သည်။ နေဗုခဒ်နေဇာမင်းကြီးသည် မိမိ၏နန်းတော်အတွင်းပလ္လင် တော်ပေါ်၌ထိုင်နေစဉ်၊ သူကိုးကွယ်သောနတ်ဘုရားများအတွက် စကားပြော လေ့ရှိသည်။ သူ၏အပြုအမူတို့သည် စစ်မှန်သောဘုရားကိုဆန့်ကျင်လျက်၊ ကမ္ဘာတစ်ခွင်လုံးရှိလူအား သူထုတ်ပြန်သောအမိန့်အတိုင်းနာခံကြရန်၊ အာဏာ သုံးပြီး ဘုရားရှင်အပေါ် သစ္စာရှိသူများကိုနှိပ်ကွပ်ခဲ့သည်။ မှားယွင်းနေသော နတ်ဘုရားရုပ်ထုများကို မကိုးကွယ်၊ ငြင်းပယ်လျှင် အသေခံရမည်။ နောက်ဆုံးနေ့ရက်၌ ထိုသို့သောကိစ္စမျိုးကိုကြုံတွေ့ကြရမည် (ဒံ၊ ၃)။

ကမ္ဘာ့ရာဇဝင်၏အဆုံးပိုင်း၊ နောက်ဆုံးကာလ၌ အသင်းတော်အစိုးရ စနစ်သည် ပြန်၍အသက်ဝင်လှုပ်ရှားလာမည်။ ဝိညာဉ်ရေးဗာဗုလုန်ဟု သတ်မှတ်သည်။ ဘာသာရေးခေါင်းဆောင်သည် ဘုရားရှင်ကြွေးကြော်သကဲ့သို့ ကြွေးကြော်သောစကားပြောလာမည်။ သူ၏စကားသည် ဘုရားသခင်၏စကား ကဲ့သို့၊ သူ၏ပညတ်ချက်တို့သည် ဘုရားသခင်၏ပညတ်ချက်ကဲ့သို့ သူ ကြေညာလိမ့်မည်။ ရာစုနှစ်ပေါင်းများစွာ ရောမဘုန်းကြီးတို့သည် ကမ္ဘာပေါ် ၌ ဘုရားကဲ့သို့ မိမိတို့ကိုယ်ကိုသတ်မှတ်ခဲ့သည်။ ဘုရား၏ကိုယ်စားနေရာဟု ခေါ်တွင်ကြသည်။ ကြေညာသည်။ ၁၈၉၄ ခုနှစ်၊ ဇွန်လ၊ ၂ဝ ရက်ထုတ် (encyclical)  စာစောင်၌ ‘‘ပုပ်လီအို’’ (Pope Leo) (၁၃) ၏စကားမှာ ‘‘ငါတို့သည် ဤလောက၌နေ၍ တန်ခိုးကြီးမြတ်တော်မူသော ထာဝရဘုရား၏ နေရာကိုရယူထားရသည်။’’ (The Ferraris Ecclesiastical Dictionary) မှ ဆက်လက်၍ဖြည့်စွက်ပေးသော ရေးသားချက်မှာ ‘‘ရဟန်းမင်းကြီးသည် သိက္ခာသမာဓိနှင့်လည်းကောင်း၊ ချီးမြှင့်မြှောက်စားခြင်းခံရရုံမက၊ သူသည်  သာမန်ရိုးရိုးလူသားမဟုတ်ပါ။ ဘုရားလည်းဖြစ်၍ ဘုရားသခင်၏သားတော် ဖြစ်သည်။’’ တမန်တော်ကြီးရှင်ပေါလုက ယင်းအာဏာတန်ခိုးအကြောင်းနှင့် ပတ်သက်၍ ဤကဲ့သို့ရေးသားထားသည်။ ‘‘ထိုသူသည် ဘုရားသခင်ဟူ၍ လည်းကောင်း၊ ဘုရားဟူ၍လည်းကောင်း ခေါ်ဝေါ်သမျှသောအရာတို့ကို ရန်ဘက်ပြု၍၊ ကိုယ်ကိုကိုယ်ချီးမြှောက်သောအားဖြင့်၊ ဘုရားသခင်၏ဗိမာန်တော် ၌ ဘုရားသခင်ကဲ့သို့ထိုင်၍၊ ဘုရားသခင်ဖြစ်ယောင်ဆောင်လျက် ကိုယ်ကို ပြသောသူဖြစ်သတည်း’’ (၂သက်၊ ၂း၄)။

ဗာဗုလုန်တိုင်း၌ ဖိနှိပ်မှုအကြား သစ္စာရှိသောဘုရားသခင်၏လူတို့ကို ကျွန်ုပ်တို့တွေ့မြင်ကြရသည်။ ထိုကြောင့် ကျွန်ုပ်တို့သတိကြီးစွာဖြင့် ယင်း အကြောင်းအရာများကို အဘယ်ကြောင့်ပြောသင့်သနည်း။ အဘယ်ကြောင့် လူတိုင်းကို အပြစ်မပြောမိရန် သတိထားရပါမည်နည်း။ ကိုယ်မကြိုက်၍ ဆန့်ကျင်သောယင်းစနစ်ကို မည်သို့သတိပြုရမည်နည်း။