---
title:  ဗာဗုလုန် - ရုပ်တု၏ဗဟိုအရပ်
date:   25/05/2023
---

‘‘ဗာဗုလုန်၏နက်နဲခြင်း’’ အကြောင်းကို လေ့လာရာ ရှင်းလင်းစွာ မြင်ရသောအကြောင်းအရာမှာ ရုပ်တုသည် ဗာဗုလုန်လူမျိုးများကိုးကွယ်ရာ အဓိကနှလုံးသားအသက်ဖြစ်၏။

`ယေရမိ၊ ၅ဝး၃၃-၃၈ နှင့် ယေရမိ၊ ၅၁း၁၇၊ ၄ရ ကိုဖတ်ပါ။ ယင်းကျမ်းချက်များမှ ရှေးခေတ်ဗာဗုလုန်တိုင်းပြည်၏ကိုးကွယ်သော ရုပ်တု အကြောင်း မည်သို့ဖော်ပြသနည်း။ ဘုရားရှင်မှ မည်သို့တုံ့ပြန်မှုပြုတော် မူသနည်း။`

ယေရမိအခန်းကြီး ၅ဝ နှင့် ၅၁ သည် ဗာဗုလုန်နိုင်ငံကို မီဒိုနှင့် ပါးရှားလူမျိုးများသိမ်းပိုက်ဖျက်ဆီးမည့်အကြောင်း ကြိုတင်ရေးသားဟောပြော ထားသည်။ ဗာဗုလုန်တိုင်းပြည်၌ အသေအလဲအယုံအကြည်စွဲလမ်းသော  အရာမှာ ရုပ်တုဖြစ်သည်။ ဗာဗုလုန်လူမျိုးတို့သည် ယင်းရုပ်တုများကို သူတို့ ကိုးကွယ်သောနတ်ဘုရား၏ကိုယ်စားပြုပေးသည်ဟု ယုံကြည်ကြသည်။ ဗာဗုလုန်၏ဘာသာရေးအယူ၊ အကျင့်သီလတည်ဆောက်ခြင်းတွင် ရုပ်တုကို ကိုးကွယ်လျက်၊ နတ်ဘုရားတို့သည် ထိုရုပ်တုအထဲဝင်ရောက်ပြီး သန့်ရှင်း စေသည်ဟု အယုံအကြည်ထားသည်။ သူတို့ထုလုပ်သောရုပ်တုနှင့် ဗိမာန် တို့တွင် အမှန်တကယ်ပင်ကိုးကွယ်ထားသော နတ်ဘုရားများစံမြန်းတော်မူသည်ဟု အယူရှိကြသည်။ ရုပ်တုများလုယက်ခံရခြင်း သို့မဟုတ် ဖျက်ဆီးခံရလျှင် နတ်ဘုရားတို့၏အမအစမရှိနိုင်တော့ဟု အစွဲရှိသည်။ ဗာဗုလုန်ကောင်းစား လျက်ရှိစဉ်အခါ၊ ခါလဒဲမင်းသား Marduk-apla- iddina (2) သည် အဆီးရီးယားဘုရင် သနာခရိမ်မင်းကြီး၏ စစ်တပ်၏တိုက်ခိုက်ခြင်းလက်မှ လွတ်ရန် တောင်ဘက်မက်ဆိုပိုတေးမီးယားကို ထွက်ပြေးသွားစဉ် မိမိနှင့်အတူ တစ်ပါတည်း ဗာဗုလုန်နတ်ဘုရားများ၏ရုပ်တုကိုပါ ယူဆောင်သွားခဲ့သည်။ ဖျက်ဆီးခံရမည်ကိုစိုးရိမ်သောကြောင့်ဖြစ်သည် (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43).

သမ္မာကျမ်းစာမှပုရောဖက်များက ရုပ်တုကိုးကွယ်ခြင်းနှင့် ဖန်ဆင်းရှင် ကိုကိုးကွယ်ခြင်းအား ယှဉ်၍သုံးသပ်ပြသည်။ မည်သည့်ဘုရားက အသက်ရှင် တော်မူ၍ အသက်ပေးပိုင်သောဘုရားဖြစ်ပါသနည်း (ယေရမိ၊ ၅၁း၁၅၊ ၁၆၊ ၁၉)။

`ထွက်၊ ၂ဝး၄-၆ နှင့် ဆာ၊ ၁၁၅း၄-၈ ကိုဖတ်ပါ။ ရုပ်တုအကြောင်း မည်သို့သွန်သင်ထားသနည်း။`

သစ်သားရုပ်တု၊ ကျောက်ရုပ်တုများကို ဦးချကိုးကွယ်ခြင်းထက် ဝိညာဉ်ရေးဆိုင်ရာဗာဗုလုန်တို့ ရုပ်တုကိုးကွယ်ခြင်းသည် သာ၍နက်နဲသော သဘောရှိသေးသည်။ ဝိညာဉ်ရေးရာ၌ ပါဝင်လှုပ်ရှားသောခေတ်သစ်ဘာသာရေး ဗာဗုလုန်သည် ရှေးခေတ်ဗာဗုလုန်သားတို့ ရုပ်တုကိုးကွယ်ခြင်းနှင့်အပြိုင် ပွဲများ ပြုလုပ်ကြသည်။ ရုပ်တုကိုကိုးကွယ်ခြင်းအခမ်းအနားတွင် ထည့်သွင်းခြင်း သို့မဟုတ် အမွန်အမြတ်ထားခြင်း၊ ကြည်ညိုကိုးစားခြင်းသည် ပညတ်တော် ၁ဝ ပါးနှင့် ဒုတိယပညတ်တော်ကို ချိုးဖောက်ပစ်ခြင်းဖြစ်သည်။ ထာဝရ တည်မြဲသောအရာကို စိတ်ထဲမထည့်ဘဲ ကြီးမြတ်တော်မူသောထာဝရဘုရား၏ ဘုန်းကို လျော့ကျစေကာ၊ အသက်မဲ့သောရုပ်တုများကိုသာ အားကိုးရာရောက် သောကြောင့် သန့်ရှင်းသောဝိညာဉ်တော်သည် မတည်မရှိနိုင်။ ယင်းရုပ်တု များကို ခရစ်ယာန်အတွင်းသို့ ၄ ရာစုမှစတင်ပြီး သွတ်သွင်းလာကာ သာမန် ပြည်သူ ဗာဟီရဝါဒီ (အဓိကဘာသာမရှိသူ) များ၏ထောက်ခံမှုရရှိရန် လုပ်ဆောင်ခဲ့ကြသည်။ အကြောင်းမကောင်းခဲ့၍ ယင်းရုပ်တုများကို ဘုရား သခင်ကိုထားရှိရမည့်နေရာ၊ သန့်ရှင်းစေရမည်အကြောင်းများတွင် ဘုရား ကိုယ်တော်တိုင်အစား ရုပ်တုကိုပူဇော်ပသချီးမွမ်းရိုသေကိုင်းရှိုင်းကြသည်။ ဝိညာဉ်ရေးကို အကြီးအကျယ်ကျဆင်းသွားစေပါသည်။