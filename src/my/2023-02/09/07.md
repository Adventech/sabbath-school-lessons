---
title:  ဆက်လက်လေ့လာရန်။
date:   26/05/2023
---

ဗျာဒိတ် ၁၄ သည် ဗာဗုလုန်တိုင်းပြည် (မြို့ကြီး) ၏ ကျဆုံးခြင်း၊ ပြိုလဲခြင်းအကြောင်းကို ရေးသားထားသည်။ အဓိပ္ဋာယ်မှာ ဘာသာရေး  အင်အားကိုထိခိုက်ပြီး သန့်ရှင်းခြင်းရှိသောအရာကို ယုတ်ညံ့ပြိုကျစေမည် ဖြစ်သည်။ ယင်းသတင်းစကားသည် တစ်ပါးတည်းသောတရားစီရင်ခြင်း သတိပေးချက် ထည့်သွင်းကြွေးကြော်ထားသည်။ နောက်ဆုံးအချိန်ကာလ အတွက် သတိပေးသောသတင်းဖြစ်ရမည်။ သို့ဖြစ်၍ ရောမအသင်းတော် တစ်ပါးတည်းကို ရည်ရွယ်၍မရပါ။ အကြောင်းမှာ ထိုအသင်းတော်သည် လွန်ခဲ့သောရာစုနှစ်ပေါင်းများစွာကပင် စာရိတ္တပျက်စီးပြီးဖြစ်သည်’’ (Ellen G. White, The Great Controversy, p. 383).

ဒံ၊ ၃ သည် ဟေဗြဲလူငယ်သုံးဦး၏ရာဇဝင်ကို မှတ်တမ်းပြုထား သည်။ ‘‘နေဗုခဒ်နေဇာမင်းကြီးတည်ထားသော ရွှေရုပ်တုကိုပျပ်ဝပ်ကိုးကွယ်ရမည် (ဒံ၊ ၃း၅) ဟု အမိန့်ပေးခြင်းခံခဲ့ရသည်။ ယင်းရုပ်တုကြီးသည် ရှေးခေတ် ဗာဗုလုန်မြို့ကြီး၏ဂုဏ်သိက္ခာကိုပြခြင်း၊ ခမ်းနားမှုကိုပြခြင်းအဖြစ် အသုံးပြု သည်။ သို့ဖြစ်လျှင် ဝိညာဉ်ရေးနှင့်ဆိုင်သောဗာဗုလုန်အတွက် မည်ကဲ့သို့ ဖြစ်လာမည်နည်း။ နောက်ဆုံးကာလအတွက် အသက်ရှင်နေထိုင်ကြသော ဘုရားရှင်၏သားသမီးများကိုလည်း ထိုနည်းအတိုင်း ‘‘ရုပ်တု’’ ကို ကိုးကွယ် ရန် အတင်းအကျပ်စေခိုင်းခံကြရမည် (ဗျာ၊ ၁၃း၁၅။ ဗျာ၊ ၁၄း၉၊၁၁။ ဗျာ၊ ၁၆း၂။ ဗျာ၊ ၁၉း၂ဝ။ ဗျာ၊ ၂ဝး၄)။ ဟေဗြဲလူငယ်သုံးဦးရင်ဆိုင်ရသော ဒုတိယပညတ်တော်ကို ထိန်းသိမ်းရမည့်တာဝန်သည် မည်မျှစိတ်ဝင်စားဖွယ် ကောင်းသနည်း (ထွက်၊ ၂ဝး၄၊၅)။ အခြားပညတ်တော်တစ်ချက်ကိုလည်း ကာကွယ်ရန်ရှိသေးသည်။ အချိန်ကာလနှင့်ပညတ်တော်ကိုပြောင်းလဲခြင်း’’     (ဒံ၊ ရး၂၅) ပင်ဖြစ်သည်။

သတိကြီးစွာထားရန်လိုသည်။ အဆိုပါအခြားပညတ်ကို မည်သို့ ရင်ဆိုင်မည်နည်း။ စတုတ္ထပညတ်တော်ဖြစ်၍၊ ရင်ဆိုင်ခဲ့ရပြီးသောကိစ္စဖြစ်ခဲ့၍ ထပ်မံတွေ့ကြုံရမည့်ကိစ္စလည်းဖြစ်ပါသည်။ စိတ်နှလုံးသားထဲ၌ အခိုင်အမာ စွဲထားစေရမည့်အကြောင်းဖြစ်သည်။ ယင်းကိစ္စကို ကျွန်ုပ်တို့ရင်ဆိုင် ရမည်မှာသေချာသည်။ ‘‘ကောင်းကင်၊ မြေကြီး၊ သမုဒ္ဒရာနှင့် အရာခပ်သိမ်း ကိုဖန်ဆင်းပြီးစီး၍ သတ္တမနေ့ရောက်လျှင် နားနေတော်မူသည် (ထွက်၊ ၂ဝး၁၁)။ ထိုနေ့ကိုကောင်းချီးပေး၍ သန့်ရှင်းစေတော်မူသည်။ ဗျာ၊ ၁၄းရ ကိုလည်းဖတ်ပါ။ ကျွန်ုပ်တို့သည် သားရဲနှင့်သူ၏ရုပ်တုကိုကိုးကွယ်မည်လား။ ဖန်ဆင်းရှင် ထာဝရဘုရားကို ကိုးကွယ်မည်လား။