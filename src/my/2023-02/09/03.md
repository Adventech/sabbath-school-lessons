---
title:  အမျက်တော်စပျစ်ရည်
date:   22/05/2023
---

`ဗျာ၊ ၁ရး၁၊ ၂၊ ၁၅ နှင့် ဗျာ၊ ၁၈း၁-၄ ကိုဖတ်ပါ။ ဗာဗုလုန်၏ ဩဇာလွှမ်းမိုးမှုမည်မျှကျယ်ပြန့်သနည်း။`

မှားယွင်းသောဘာသာရေးအယူအကျင့်သည် ကမ္ဘာပေါ်ရှိနိုင်ငံအသီးသီး ကို ဩဇာလွှမ်းလိမ်လည်မှုပြုထားသည်။ စာတန်သည် ဧဝံဂေလိစကားကို ဟန့်တားလျက် ‘‘တိုင်းနိုင်ငံအသီးသီး၊ ဘာသာစကားအမျိုးမျိုးကို ပြောဆို သောလူအမျိုးအနွယ်ခပ်သိမ်းတို့ထံသို့ မရောက်ရှိရလေအောင် အစွမ်းကုန် ကြိုးစား၏။ လောကီနိုင်ငံအရပ်ရပ်သို့ ထိုဧဝံဂေလိသတင်းမဟောကြားနိုင်ရန်၊ ‘‘စာတန်သည် နည်းစုံသုံး၍ လိမ်လည်ခြင်းကိုပြုပြီး’’ လူသားများ၏စိတ်ကို ဖမ်းချုပ်ထားသည် (ဗျာ၊ ၁၄း၆၊ မဿဲ၊ ၂၄း၁၄၊ ဗျာ၊ ၁ရး၂)။

ဗျာ၊ ၁ရး၂ သည် ဗာဗုလုန်မြို့၏ ‘‘ဖောက်ပြန်ခြင်းသတင်း’’ ကို ဆက်လက်ကြွေးကြော်ရှင်းပြသည်။ လောကီရှင်ဘုရင်တို့နှင့် ဖောက်ပြန်ကြသည်။ ဖောက်ပြန်ခြင်း၌ မည်သို့ဖောက်ပြန်သနည်း။ ဥပဒေမဲ့၊ ဥပဒေခွင့်မပြုသောအလုပ် ဖြင့် ပေါင်းစည်းကြသည်။ စာရိတ္တပျက်သော အသင်းတော်တည်ထောင်ခြင်း စနစ်ဖြင့် ပြုလုပ်ကြသည်။ နိုင်ငံအစိုးရနှင့်ပေါင်း၍ ကျမ်းစာနှင့်မညီသော လုပ်ရပ်ကိုပြုကြသည်။ စစ်မှန်သောအသင်းတော်၏စနစ်သည် ခရစ်တော်နှင့် ပေါင်းစည်းသည်။ မှားယွင်း၍စာရိတ္တပျက်သောအသင်းတော်သည် နိုင်ငံ ခေါင်းဆောင်ကြီးများနှင့်ပေါင်း၍ လောကအာဏာတန်ခိုးကို အသုံးပြုကြသည်။ နိုင်ငံအစိုးရကိုအသုံးချပြီး အမိန့်အာဏာများကို ထုတ်ပြန်ကြသည်။ ယေရှုရှင် ကိုဗန်းပြပြီး ယုံကြည်ခြင်းရှိသယောင်ယောင်ပြုကာယောင်ဆောင်လျက် နိုင်ငံ့ ခေါင်းဆောင်များအားလှည့်ဖြားကာ အကူအညီအထောက်အပံ့ရယူသည်။

ဗျာ၊ ၁ရး၂ သည် ဆက်လက်၍ မိမိလုပ်ရပ်ရုပ်လုံးပေါ်အောင် ရှေ့သို့ကြိုးစားသည်။ ‘‘လောကီရှင်ဘုရင်တို့သည် မတရားသောမေထုန်ကို သူနှင့်ပြုကြပြီ။ မြေကြီးသားတို့သည် သူ၏မတရားသောမေထုန်၏စပျစ်ရည်နှင့် ယဇ်မူးကြပြီ။’’ ဓမ္မဟောင်းကျမ်းတစ်ရပ်လုံး၌ လတ်ဆတ်သန့်ရှင်းသော စပျစ်ရည်အစစ်ကို သခင်ခရစ်တော်၏အစွန်းအထင်းမဲ့၊ ဖြူစင်သောအသွေးတော် ကိုပုံဆောင်ထားသည်။ ကပ်တိုင်ပေါ်တွင် ထိုအသွေးကိုသွန်းလောင်း၍ ကျွန်ုပ်တို့ ကိုကယ်တင်ခဲ့သည် (မဿဲ၊ ၂၆း၂၇-၂၉)။ လုကာ၊ ၂၂း၂ဝ ၌ ယေရှုရှင် မိန့်တော်မူသောစကားတော်မှာ ‘‘ဤခွက်ကား သင်တို့အဖို့အလိုငှာသွန်းသော ငါ၏အသွေး၌တည်သော ပဋိညာဉ်တရားသစ်ဖြစ်၏။’’ သန့်ရှင်းလတ်ဆတ် သောဧဝံဂေလိစပျစ်ရည်အစစ်အမှန်ကို ကစော်ပေါက်အောင်ပြုခြင်း၊ ဘုရား သခင်ဆုံးမသွန်သင်ချက်များကို လူတို့၏ဘာသာရေးခေါင်းဆောင်များမှ အစားထိုးထည့်သင်ကြားလာပြောလာလျှင် ထိုဧဝံဂေလိတရားသည် ‘‘ဗာဗုလုန် ၏စပျစ်ရည်အဆိပ်အတောက်ဖြစ်သွားသည်’’ (မဿဲ၊ ၁၅း၉)။

သတိထားပါ။ ဘုရားသခင်သည် မိမိ၏လူတို့ကို ဗာဗုလုန်ထဲမှ ထွက်ခွာရန် ခေါ်တော်မူသည်။ တစ်နည်းဆိုရသော် မည်မျှပင်ယိုယွင်းပျက်စီး စုတ်ပြတ်နေသော စနစ်ဆိုးပင်ဖြစ်နေပါစေ၊ မည်မျှပင်ကျယ်ကျယ်ပြန့်ပြန့် လွှမ်းမိုးထားနိုင်ပါစေ ကိုယ်တော်၏သစ္စာရှိသောအငယ်ဆုံးလူတစ်ယောက် (သို့မဟုတ်) ကိုယ်တော်၏လူ (ငါ၏လူ) (ဗျာ၊ ၁၈း၄) ကို ဘုရားရှင် ခေါ်တော်မူသည်။ ထိုအချိန်သည် ယခုအချိန်ဖြစ်၍ ပျက်စီးယိုယွင်းစုတ်ပြတ် သောစိတ်ဓာတ်စနစ်၊ ပျက်စီးခြင်းသဘောနှင့် ဆုတ်ယုတ်သောပင်ကို သဘာဝကြောင့် ကျဆုံးတော့မည်၊ နတ်ဆိုးတို့၏နေရာ၌ရောက်နေပြီ၊ ‘‘ညစ်ညူး သောဝိညာဉ်မျိုး၏တွင်းဖြစ်လေပြီ။ ညစ်ညူး၍စက်ဆုပ်ဖွယ်သောငှက်မျိုး၏ မှီခိုရာဖြစ်လေပြီ’’ (ဗျာ၊ ၁၈း၂)။

ကောင်းကင်တမန်သုံးပါးသတင်းစကားကိုကြွေးကြော်သော ‘‘ဘုရားရှင် ၏လူ’’ တို့ ဗာဗုလုန်မှထွက်ရန် မည်မျှအရေးကြီးသနည်း။