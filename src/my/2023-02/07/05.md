---
title:  ဧဝံဂေလိ၊ တရားစီရင်ခြင်း၊ ဖန်ဆင်းခြင်း
date:   10/05/2023
---

ပထမကောင်းကင်တမန်သတင်းစကားကိုကြည့်ပါ။ ထာဝရဧဝံဂေလိ သတင်း၊ တရားစီရင်ခြင်းအချိန်နာရီ၊ ဖန်ဆင်းရှင်ကိုကိုးကွယ်ပါဟူ၍ ပါရှိ ပါသည်။ ထိုအရာများသည် မည်မျှနီးကပ်စွာပေါင်းစည်းထားကြောင်းကို မြင်တွေ့အောင်ကြည့်ပါ။ ကျွန်ုပ်တို့သည် တရားစီရင်ရာအချိန်၌ ဖန်ဆင်းရှင် ၏ရှေ့တော်မှောက်တွင် ထရပ်နေသောအခါ ထာဝရဧဝံဂေလိသတင်းစကား သည်သာ ကျွန်ုပ်တို့ကိုမျှော်လင့်ချက်ပေးနိုင်ပါသည်။ ‘‘ဘုရားသခင်ကယ်လွှတ် တော်မူသောကြောင့် ယေရှုခရစ်၌တည်၍၊ ဇာတိပကတိအတိုင်းမကျင့်၊ ဝိညာဉ် ပကတိအတိုင်းကျင့်သောသူတို့သည် အပြစ်စီရင်ခြင်းနှင့်လွတ်ကြ၏ (ရောမ၊ ၈း၁)။ ယခုအချိန်နှင့်တရားစီရင်သောနေ့၌ အပြစ်တင်စရာမရှိ။

ဘုရားရှင်ကိုဖန်ဆင်းရှင်အဖြစ် ကြွေးကြော်သောသတင်းစကားသည်  သမ္မာတရား၏အချုပ်အခြာဖြစ်သည်။ အထူးသဖြင့် ဆင့်ကဲဖြစ်စဉ်သီအိုရီသည် ခရစ်ယာန်အကြား ရေပန်းစားနေ၍ ခရစ်တော်ကိုယုံကြည်သော ခရစ်ယာန် တို့၏ယုံကြည်ခြင်းအခြေခံတစ်ခုလုံးကို ခြောက်လှန့်မှုပေးနေသည်။

ဆင့်ကဲဖြစ်စဉ်သီအိုရီအတွေးအခေါ်များအကြားမှာပင် ဘုရားရှင်သည် မိမိ၏အသင်းတော်ကိုတည်ထောင်ကာ မြှောက်စားထားသည်။ ခရစ်ယာန်ဟု နာမည်တပ်ခေါ်ခြင်းခံရသောသူများသည် ဆင့်ကဲသီအိုရီကို ဆန့်ကျင်ကြောင်း သက်သေပြုကြသည်။ ထိုသူတို့သည် ထာဝရဘုရားရှင်ကို ဖန်ဆင်းရှင်၊ ရွေးနုတ်ရှင်အဖြစ်ကြွေးကြော်ကာ အမှန်တရား၏အခြေခံကို သက်သေခံကြ သည်။

`ဧဖက်၊ ၃း၉။ ကော၊ ၁း၁၃-၁၇။ ဗျာ၊ ၄း၁၁ နှင့် ရောမ၊ ၅း၁၇- ၁၉ ကိုဖတ်ပါ။ ယင်းကျမ်းချက်တို့သည် ခရစ်တော်အား ဖန်ဆင်းရှင်၊ ကယ်တင်ရှင်အဖြစ် မည်သို့သင်ကြားထားသနည်း။`

ယေရှုရှင်သည် ဖန်ဆင်းရှင်ဖြစ်၍ ရွေးနုတ်ကယ်တင်ရှင်လည်းဖြစ် ကြောင်း နီးကပ်စွာမည်သို့တည်ရှိကြောင်းကိုကြည့်ပါ။ ဆင့်ကဲဖြစ်စဉ်သီအိုရီ ကြောင့် ယေရှုရှင်သည် ဖန်ဆင်းရှင်အဖြစ် မှေးမှိန်စပြုနိုင်လင့်ကစား၊ ယေရှု သည် ရွေးနုတ်ကယ်တင်ရှင်ဖြစ်ကြောင်းမေးခွန်းသည် ထပ်၍ထွက်လာသည်။ ယေရှုသည် ကျွန်ုပ်တို့ကိုအပြစ်မှလည်းကောင်း၊ သေခြင်းမှလည်းကောင်း၊ ဒုက္ခမှလည်းကောင်း၊ ပဋိပက္ခများအကြားမှလည်းကောင်း ကယ်တင်ရန်လာ ခဲ့သည်။ အပြစ်၊ သေခြင်း၊ ဒုက္ခနှင့်ပဋိပက္ခများအကြားမှာပင် ဆင့်ကဲဖြစ်စဉ် သီအိုရီသည် ဖန်ဆင်းခြင်းကိုမယုံကြည်ပါ။ ထိုဒုက္ခများသည် ဖန်ဆင်းခံရ သလားဟု မေးခွန်းထုတ်သည်။ ဘုရားရှင်သည် ကျွန်ုပ်တို့ကိုအဆင့်ဆင့် ကယ်တင်ကာ နဂိုဖန်ဆင်းစကပင် ဒုက္ခသည်လည်းပါဝင်လာပါသလား။ အန္တရာယ်ကြီးသောလိမ်လည်ခြင်းပင်ဖြစ်သည်။

ထိုထက်သာ၍ဆိုးသောအချက်ရှိသေးသည်။ ဆင့်ကဲဖြစ်စဉ်သီအိုရီ သည် ယေရှုရှင်ကပ်တိုင်ပေါ်အသေခံခြင်းအကြောင်းကို ပြက်ရယ်ပြုသည်။ အဘယ်ကြောင့်နည်း။ ရှင်ပေါလုသည် ရောမ၊ ၅း၁၇-၁၉ ၌ ရေးသားချက်မှာ အာဒံအားဖြင့် အပြစ်ဝင်လာခြင်းနှင့်ခရစ်တော်အသေခံခြင်းကို ခွဲခြား၍မရဟု ရေးသားထားသည်။ တိုက်ရိုက်ဆက်နွှယ်ထားသည်။ အာဒံနှင့်ယေရှုကို သီးခြားစီထား၍မရတော့ပါ။ ဆင့်ကဲဖြစ်စဉ်သီအိုရီသဘောအရ အာဒံကြောင့် သေခြင်းဝင်လာခြင်းမဟုတ်ဘဲ လွန်လေပြီးသောနှစ်သန်းပေါင်းများစွာကပင် သေခြင်းသည် ရှိနင့်ပြီးဖြစ်သောကြောင့်ဖြစ်သည်။ အင်အားနှင့်အာဏာလိုအပ် ၍သာ အာဒံကိုဖန်ဆင်းရသည်ဟု စကားအဖြစ်ဆိုရပါမည်။

သို့ဖြစ်၍ ဆင့်ကဲဖြစ်စဉ်သီအိုရီသည် သမ္မာကျမ်းစာသွန်သင်သော ကပ်တိုင်တော်အခြေခံလုပ်ဆောင်ချက်အားလုံးကို ဖျက်ဆီးပစ်လိုက်သည်။ မြော်လင့်ခြင်းအသင်းတော်မှ ဖန်ဆင်းရှင်ကိုကိုးကွယ်ရမည်ဟူသော သတင်း စကားအားကြွေးကြော်ခြင်းသည် ထိုမှားယွင်းသောဆင့်ကဲဖြစ်စဉ်သီအိုရီကို ဆန့်ကျင်ထားသည်။