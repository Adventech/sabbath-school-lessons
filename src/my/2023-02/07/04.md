---
title:  နီးကပ်စွာရှိတော်မူသောဘုရား
date:   09/05/2023
---

ဖန်ဆင်းခြင်း၏အရှင်သခင်ထာဝရဘုရားသည် နေ၊ လ၊ ကြယ်၊ နက္ခတာရာနှင့် အရာခပ်သိမ်းကို တန်ခိုးတော်နှင့်ဖန်ဆင်းခဲ့၍ ဤမြေကမ္ဘာ ဂြိုဟ်ကြီးကိုလည်း တန်ခိုးတော်နှင့်ဖန်ဆင်း၍ သက်ရှိသတ္တဝါအပေါင်းကို ပြည့်စေတော်မူသည်။ ထိုဘုရားသခင်သည် ကျွန်ုပ်တို့ကိုအလွန်စိတ်ဝင်စား သည်။ ထိုဘုရားသခင်သည် မိမိ၏လူမျိုးကို အဲဂုတ္တု၏ချုပ်နှောင်ကျွန်ပြုခြင်း မှ ကယ်လွတ်သောဘုရားလည်းဖြစ်သည်။ ထိုလူမျိုးကို ကန္တာရတောအတွင်း ကာကွယ်စောင်မပေး၍ လှည့်လည်စေပါသည်။ ကောင်းကင်မှမန္နမုန့်ကို ချပေးတော်မူသည်။ ယေရိခေါမြို့ရိုးကိုပြိုကျစေသည်။ ဣသရေလ၏ရန်သူ အပေါင်းတို့ကို နှိမ်နင်းပေးတော်မူသည်။ ထိုဘုရားပင် ကြီးမြတ်သောတန်ခိုး တော်ဖြင့် စကြဝဠာကိုဖန်ဆင်းပြီး ကြီးမြတ်သောတန်ခိုးတော်ဖြင့် နတ်ဆိုး ရန်သူ၏အင်အားကို နှိမ်နင်းခဲ့သည်။ ကျွန်ုပ်တို့၏ဝိညာဉ်အတွက် တိုက်ခိုက် ပေးသောဘုရားဖြစ်သည်။

`၂ကော၊ ၅း၁၇။ ဆာလံ၊ ၁၃၉း၁၅-၁၈။ တမန်၊ ၁ရး၂ရ နှင့် ကောလောသဲ၊ ၁း၁ရ ကိုဖတ်ပါ။ ယင်းကျမ်းချက်များမှ ဘုရားသခင်သည် ကျွန်ုပ်တို့နှင့်မည်မျှနီးကပ်စွာရှိကြောင်းကို ဖော်ပြပေးသနည်း။`

ဘုရားတရားလိုက်စားသူများတို့သည် ထာဝရဘုရား၏ထူးကဲသာလွန် သောအထွတ်အထိပ်တည်ရှိမှုကို ပြောဆိုကြသည်။ ထိုသို့သောအတွေးအခေါ် သည် ထာဝရဘုရားအား ဖန်ဆင်းခြင်းအားလုံး၏အထက်၌ထားရှိကြောင်း အတည်ပြုသည်။ တစ်ဖက်မှလည်း ဘုရားရှင်သည် မည်သို့ဖြစ်သည်၊ မည်သို့ဖြစ်လာမည် စသည်အဆိုများလည်း ပြောတတ်ကြသေးသည်။ ယင်း အယူအဆ၌ ဘုရားရှင်သည် ဤကမ္ဘာပေါ်တွင်တည်ရှိတော်မူသောသဘောမျိုး သမ္မာကျမ်းစာ၌ဖော်ပြသကဲ့သို့ ရှုပ်ထွေးသောသဘောနှင့် အတွင်းကျကျရှုမြင် သုံးသပ်ကြသည်။ ဘုရားရှင်သည် မြင့်မြတ်သန့်ရှင်းတော်မူသောနေရာ၌ စံမြန်းနေတော်မူသော်လည်း ကိုယ်တော်သည် ‘‘စိတ်နှိမ့်ချသောသူနှင့် နှလုံး ကြေကွဲသောသူတို့၌လည်း ငါနေ၏’’ (ဟေရှာ၊ ၅ရး၁၅)။ ယေရှုရှင် ကိုယ်တော်တိုင်မိန့်တော်မူသည်အတိုင်း သစ္စာရှိသောနောက်တော်လိုက်သူများ အား ‘‘ကိုယ်တော်သည် အကျွန်ုပ်ကိုစေလွှတ်တော်မူကြောင်းနှင့် အကျွန်ုပ်ကို ချစ်တော်မူသကဲ့သို့ သူတို့ကိုလည်းချစ်တော်မူကြောင်းကို လောကီသားတို့ သည် သိစေခြင်းငှာလည်းကောင်း၊ ကိုယ်တော်သည် အကျွန်ုပ်အားပေးတော် မူသောဘုန်းအသရေကို အကျွန်ုပ်သည် သူတို့အားပေးပါပြီ’’ (ယော၊ ၁ရး၂၃)။ ထိုထက်ပို၍ နီးကပ်သောရင်းနှီးခြင်းမျိုးမရနိုင်တော့ပါ။

အကြီးမြတ်ဆုံးသောသတင်းမှာ ကျွန်ုပ်တို့၏ဘုရားရှင်သည် အလွန် ကြီးမြတ်တော်မူ၍ တန်ခိုးတော်သည် စကြဝဠာထိုးဖောက်ပြီး ကျွန်ုပ်တို့ တစ်ဦးစီ၏အသက်တာအထိရောက်ရှိသည်။ ကျွန်ုပ်တို့ကိုပြန်၍ပြုပြင်ပေးမည်ဟု ကတိတော်ရှိ၏။ ပြန်၍ပုံသွင်းပေးမည်၊ ပြုပြင်ပြောင်းလဲပေးမည်၊ သူ၏ ပုံသဏ္ဍာန်နှင့်တူညီသည်အထိ လုပ်ဆောင်ပေးမည်ဟု ကတိတော်ရှိသည်။ မည်သည့်အဓိပ္ဋာယ်ရှိသည်ကို တွေးကြည့်ပါ။ ကြယ်အလုံးသန်းထောင်ပေါင်း များစွာကိုဖန်ဆင်း၍ ထိန်းကျောင်းသောထာဝရဘုရားသည် အစဉ်အမြဲမပြောင်း မလဲ တည်ရှိတော်မူသည်။ ‘‘ငါတို့သည် ဘုရားသခင်အားဖြင့် အသက်ရှင် လျက်၊ လှုပ်ရှားလျက်၊ ဖြစ်လျက်ရှိကြ၏’’ (တ၊ ၁ရး၂၈)။ ကျွန်ုပ်တို့၏နှလုံးသား ထဲ၌လည်း လုပ်ဆောင်ပေးလျက်ရှိသည်။ အသစ်သောစိတ်နှလုံးကိုပေးရန်၊ အပြစ်ဟူသမျှကိုနုတ်ပယ်ပေးရန်၊ ခရစ်တော်၌ အသစ်သောသတ္တဝါဖြစ်လာ စေရန် ကိုယ်တော်လုပ်ဆောင်ပေးသည်။ ဘုရားရှင်၏လုပ်ဆောင်ပေးခြင်း ကြောင့် ကျွန်ုပ်တို့မည်မျှစိတ်ချမ်းသာမှုရရှိနေသနည်း။ ထိုထာဝရဘုရားသည် တန်ခိုးတော်နှင့်လည်းကောင်း၊ မေတ္တာတော်နှင့်လည်းကောင်း ကျွန်ုပ်တို့ကို စောင်မတော်မူ၏။

ဘုရားရှင်ဖြစ်တည်နေခြင်းအကြောင်းကို နားလည်ခွင့်ရသောကြောင့် ကျွန်ုပ်တို့သည် ကျေနပ်ခြင်းနှင့်မျှော်လင့်ချက် မည်သို့ထားရှိနိုင်သနည်း။ ကျွန်ုပ်တို့ကိုကြောက်ရွံ့စေပါသလား။ ကျွန်ုပ်တို့ဝှက်ထားသောလျှို့ဝှက်ချက် များကို ဘုရားရှင်သိရှိသောကြောင့် ကျွန်ုပ်တို့ကြောက်နေပါသလား။ ဧဝံဂေလိ သတင်းသည် သင့်ကိုငြိမ်သက်ခြင်းမည်သို့ပေးနိုင်သနည်း။