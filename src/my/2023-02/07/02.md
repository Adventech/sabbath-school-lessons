---
title:  ဒုက္ခအချိန်၌အဖော်မွန်တစ်ဦး
date:   07/05/2023
---

ကိုယ်တော်သည် ကောင်းကင်သို့ပြန်၍တက်ကြွပြီးနောက် (တ၊ ၁း၉) ယေရှုသည် တမန်တော်များထဲမှ နောက်ဆုံးအသက်ရှင်ကျန်ရစ်နေသော ရှင်ယောဟန်ထံသို့ လာရောက်တွေ့ဆုံခဲ့သည်။ ရှင်ယောဟန်ကို ပတ်မုကျွန်း ပေါ်၌ တစ်သက်တစ်ကျွန်းအပို့ခံထားရသောအချိန်ဖြစ်၍ ရောမဧကရာဇ်မင်း ‘‘ဒိုမိရှန်’’ (Domitian) ၏အမိန့်ဖြင့် ပို့ခြင်းခံရသည်။

`ဗျာ၊ ၁း၉ ကိုဖတ်ပါ။ မဿဲ၊ ၁၃း၂၁ ကိုလည်းကောင်း တ၊ ၁၄း၂၂ နှင့် ယော၊ ၁၆း၃၃ ကိုလည်းဖတ်ပါ။ ယေရှု၏နောက်သို့လိုက်သော လောကသားများအတွက်သတင်းသည် မည်သို့ရှိသနည်း။`

ရှင်ယောဟန်သည် မိသားစု၊ မိတ်ဆွေနှင့် ခရစ်ယာန်အပေါင်းအသင်း များ၏ မစကူညီခြင်းမရှိသောအရပ်၌ တစ်ဦးတည်းသာနေရသည်။ အကြောင်း မှာ ခရစ်တော်နောက်ကိုလိုက်ခြင်းကြောင့် ဒုက္ခဆင်းရဲခြင်းပြဿနာနှင့် ကြုံရ သည်။ သို့သော် သူ၏အမှုတော်သည် ရပ်တန့်သွားခြင်းမရှိပါ။ သူ၏ သက်သေခံခြင်းသည် မပြီးဆုံးသေး။ တစ်ကိုယ်တည်း ပင်လယ်ပြင်ပတ်လည် ဝိုင်းထားသောကျွန်းကလေးပေါ်တွင် ရှင်ယောဟန်သည် ဒုက္ခအပေါင်းနှင့် အထီးကျန်နေရချိန် အရောင်အဝါထွန်းတောက်၍ လင်းလက်သောကောင်းကင် တမန်တစ်ပါးသည် ဘုရားရှင်၏ပလ္လင်တော်မှ ညွှန်ကြားလိုက်သောအမိန့်တော် သတင်းစကားကို ယူဆောင်လာပေးသည်။ ထိုသတင်းစကားသည် ယေရှုရှင် ၏အထံတော်မှ စတင်ထွက်လာပြီး ရာစုနှစ်ကာလခေတ်အဆက်ဆက်တွင် အသက်ရှင်သောလူသားမျိုးဆက်တိုင်းအတွက် စီးဆင်းပြောကြားသွားရန်ဖြစ် သည်။ သို့သော် အထူးသဖြင့် ယေရှုရှင်ကြွလာရန် ဘုရားသခင်၏လူတို့ အဆင်သင့်ပြင်ဆင်ရန်အတွက် နောက်ဆုံးကာလအချိန်၏သတင်းစကားဖြစ် သည်။ အထူးသတိပေးသတင်းစကားဖြစ်ကဲ့သို့ နောက်ဆုံးကာလတွင် ကျွန်ုပ်တို့ရင်ဆိုင်ရမည့် အခက်အခဲပြဿနာများကို ရင်ဆိုင်နိုင်ရန် အားအင် ဖြစ်စေသောသတင်းစကားလည်းဖြစ်သည်။ (ယခုကာလမှာပင် စုံစမ်းခြင်း မျိုးစုံကို ရင်ဆိုင်ရမည်ဖြစ်သည်)။

သင်သည် ရှင်ယောဟန်ကဲ့သို့ ကောင်းကင်တမန်နှင့်တွေ့ရပြီး ယူဆောင်လာသောသတင်းစကားရူပါရုံကို တွေ့မြင်ရသည်ဆိုပါက၊ ဗျာဒိတ် ကျမ်းမှဖော်ပြသော ပုရောဖက်ပြုရူပါရုံ၌ ဘေးဒဏ်နှင့်အတူရောက်လာသော သတင်းကြောင့် ဗျာဒိတ်ကျမ်းတစ်ကျမ်းလုံး၏ အနှစ်ချုပ်ဖြစ်သောစကားမှာ ‘‘ထာဝရဘုရားကိုကြောက်ရွံ့၍ချီးမွမ်းကြလော့။ တရားစီရင်တော်မူသောအချိန် နာရီရောက်လာပြီ။ ကောင်းကင်၊ မြေကြီး၊ သမုဒ္ဒရာနှင့် စမ်းရေတွင်းတို့ကို ဖန်ဆင်းတော်မူသောအရှင်ကို ကိုးကွယ်ကြလော့’’ (ဗျာ၊ ၁၄း၇) ဟူသော ကျမ်းစကားသည် အဘယ်ကြောင့်ပြောဆိုရသည်ကို သဘောပေါက်သွားလိမ့် မည်။

ဗျာဒိတ်ကျမ်း၏အဓိကအချက်သည် ‘‘ကိုးကွယ်ခြင်း’’ ပင်ဖြစ်သည်။ ကျွန်ုပ်တို့သည် ဖန်ဆင်းခံသတ္တဝါများဖြစ်၍ ကိုးကွယ်ရာ၊ မှီခိုရာကို အားကိုး ရသည်။ လူတိုင်း၌ ကိုးကွယ်ယုံကြည်မှု တစ်မျိုးစီရှိကြသည်။ စစ်မှန်သော ကိုးကွယ်မှုသည် ဖန်ဆင်းရှင်ကိုကိုးကွယ်ခြင်းဖြစ်သည်။ ထိုကိုးကွယ်ခြင်းသည် အသက်တာ၏အမှန်ရည်ရွယ်ချက်ကို ရောက်ရှိစေပါသည်။ အသက်ရှင် နေထိုင်ရခြင်းအတွက် အကြောင်းရင်းကိုသိသာစေပါသည်။ သေလွန်တတ်သော အဖြစ်ကိုသာ နားလည်စေသည်မဟုတ်၊ အသက်ရှင်ခြင်းလမ်းသည် ရှိနေ သေးသည်ဟု သိခွင့်ရသောကြောင့် ဒုက္ခဆင်းရဲခြင်းနှင့်ကြုံရသော်လည်း ခံနိုင်သောစိတ်ကိုဖြစ်စေပါသည်။ အကယ်စစ်စစ် နောက်ဆုံးဒုက္ခဆင်းရဲခြင်း ရောက်ရှိလာလျှင်လည်း ကျွန်ုပ်တို့သည် ကျမ်းစကားဖြစ်သော ‘‘ငါတို့သည် များစွာသောဆင်းရဲဒုက္ခကိုခံ၍ ဘုရားသခင်၏နိုင်ငံတော်သို့ ဝင်ရကြမည်’’     (တ၊ ၁၄း၂၂) ကို နားလည်သဘောပေါက်သွားမည်ဖြစ်သည်။

ဘုရားသခင်၏ သစ္စာရှိသောယောဟန်ကဲ့သို့ ဒုက္ခဆင်းရဲခြင်း၊ ဝမ်းနည်းပူဆွေးခြင်းများနှင့်ရင်ဆိုင်ခဲ့ရသော် သင်မည်သို့ရင်ဆိုင်မည်ဟု စဉ်းစား ထားပါသလဲ။ ယောဟန်ကဲ့သို့မဟုတ်သော်လည်း သင်ကိုယ်တိုင်ဒုက္ခနှင့် တွေ့လျှင် မည်သို့ဖြစ်မည်နည်း (၁ပေ၊ ၄း၁၂-၁၅)။