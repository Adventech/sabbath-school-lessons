---
title:  ဆက်လက်လေ့လာရန်။
date:   12/05/2023
---

ထာဝရဘုရားကိုကိုးကွယ်ခြင်းအမှုသည် နှုတ်ကပတ်၏အချက်အချာ ကျသောသတင်းစကားဖြစ်၍ ဘုရားရှင်၏လူတို့အတွက် အရေးအကြီးဆုံး တာဝန်ဖြစ်သည်။ ဓမ္မဟောင်းကျမ်းတစ်လျှောက် ပုရောဖက်တို့သည် ဘုရားရှင် ၏သားသမီးများအား အခြားသောနတ်ဘုရားများကို မကိုးကွယ်ကြရန်၊ တစ်ပါးအမျိုးသားတို့ကိုးကွယ်သောဘုရားများကို မကိုးကွယ်ကြရန် သတိပေး ခဲ့သည်။ ထာဝရဘုရားကိုကိုးကွယ်ခြင်းနှင့် အခြားသောဘုရားကို ကိုးကွယ်ခြင်း အကြားတွင် ကြီးကျယ်သောတိုက်လှန်ပွဲကြီးရှိ၍ ပညတ်တော်ကို အသရေ ယုတ်အောင်ပြုခြင်းနှင့်ပတ်သက်သည်။

‘‘ကိုးကွယ်ခြင်းသည် လူသားများအတွက် အခြေခံမျှော်လင့်စရာ   ဖြစ်၍ ဖန်ဆင်းရှင်၏ရှေ့တော်၌ အသက်ရှိသောသတ္တဝါတိုင်း ပြုအပ်သည့် အမှုဖြစ်သည်။ အသက်ရှင်သောသူများသာ ထာဝရဘုရားကို ကိုးကွယ်ရ သည်။ သေသောသူသည် ထာဝရဘုရားကိုချီးမွမ်း၍မရ၊ ကိုးကွယ်၍မရပါ။ ကျွန်ုပ်တို့ကိုဖန်ဆင်းတော်မူသောသူသည် ကျွန်ုပ်တို့၏အသက်တာကို သူ၏ လက်တော်သို့အပ်နှံရန် ဖိတ်ခေါ်နေသည်။ မည်သို့အပ်နှံရန်မှာ ကိုးကွယ် ဝတ်ပြုခြင်းအားဖြင့်ဖြစ်ရမည်။ ကိုယ်တော်ကိုကိုးကွယ်မှုပြုခြင်းကြောင့် အခြား သူများအတွက် အကျိုးဖြစ်စေရပါမည်။ ကိုးကွယ်မှုပြုခြင်း၏ရည်ရွယ်ချက်နှင့်  သဘာဝမှာ ကျွန်ုပ်တို့လူသားများသည် လိုအပ်ချက်ရှိနေ၍ဖြစ်သည်။ ထို့အပြင် အတ္တတစ်ကိုယ်ကောင်းစိတ်ကင်းရန်အတွက်လည်းဖြစ်သည်။ ဘုရားရှင်ကို ကိုးကွယ်ခြင်းမပြုလျှင် ကျွန်ုပ်တို့ဖြစ်တည်နေမှုသည် ဆုံးရှုံးသွားလိမ့်မည်။ ကိုးကွယ်ခြင်းမရှိသောအသက်တာသည် လားရာလမ်းပျောက်ဆုံးနေ၍ အသက် သေရုံသာရှိသည်။ ပျက်စီးခြင်းလမ်းသို့ ထိုးဆင်းသွားနေခြင်းဖြစ်သည်။ အဘယ် ကြောင့်ဆိုသော် အသက်၏အရင်းအမြစ်နှင့် အဆက်ပြတ်သွားခြင်းကြောင့် ဖြစ်သည်’’ (Ángel Manuel Rodríguez,”The Closing of the Cosmic Conflict: Role of the Three Angels’ Messages,” p. 42).