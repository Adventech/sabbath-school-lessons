---
title:  ဖန်ဆင်းရှင်ကိုကိုးကွယ်လော့
date:   08/05/2023
---

`ဗျာ၊ ၁၄းရ ကိုဖတ်ပါ။ ပထမကောင်းကင်တမန်သည် မည်သည့် သတင်းစကားကို ကြွေးကြော်ခဲ့သနည်း။ တရားစီရင်ခြင်းသတင်းသည် အပြီးသတ် မည်သို့တောင်းဆိုခြင်းပြုသနည်း (ဟေရှာ၊ ၄ဝး၂၆။ ယော၊ ၁း၁-၃ နှင့် ရောမ၊ ၁း၂ဝ)။`

ဗျာ၊ ၁၄းရ သည် ဖန်ဆင်းရှင်ကိုကိုးကွယ်ရန် ခေါ်ဖိတ်ခြင်းကို ပြု၏။ အထူးသဖြင့် ယင်းခေါ်ဖိတ်ခြင်းသည် ယခုကာလနှင့် အလွန်သက်ဆိုင် သည်။ ယခုကာလသည် သိပ္ဋံပညာနှင့် ခရစ်ယာန်အသိုက်အဝန်းအတွင်း မှာပင် ဆင့်ကဲတိုးတက်ဖြစ်ခြင်းသီအိုရီကို လက်ခံကြသည်။ သမ္မာကျမ်းစာ ၏ဖော်ပြချက်နှင့် ခရစ်ယာန်တို့၏ယုံကြည်ချက်ကို တိုက်ခိုက်နေသောသွန်သင် ချက်ဖြစ်သည်။ ဆင့်ကဲတိုးတက်ဖြစ်ခြင်းသီအိုရီသည် အမှန်ဖြစ်ခဲ့လျှင်၊ ကျွန်ုပ်တို့၏ယုံကြည်ခြင်းသည် မလိုအပ်တော့ပါ။ မုသားယုံကြည်ခြင်းဖြစ် လာမည်။ ရစရာမရှိအောင်ဖြစ်သွားမည်။

ဗျာဒိတ်ကျမ်း၏နောက်ဆုံးတောင်းဆိုချက်သည် သမ္မာကျမ်းစာကို အခြေခံကာ ကမ္ဘာဦးကျမ်း၊ သမ္မာကျမ်းစာ၏ပထမဆုံးကျမ်းမှ အကြောင်း အရာအရင်းအမြစ်ကို ဆွဲထုတ်အသုံးပြုထားသည်။ စကြဝဠာမဟာတိုက်လှန် ပွဲ၌ ကျွန်ုပ်တို့ပါဝင်ပတ်သက်နေရသောကြောင့် ဖန်ဆင်းခြင်းအကြောင်းကို နားလည်ခြင်းမရှိလျှင် ထိုတိုက်ပွဲ၌ အောင်မြင်ခြင်းမရနိုင်ပါ။  ‘‘အစအဦး၌ ဘုရားသခင်သည် ကောင်းကင်နှင့်မြေကြီးကို ဖန်ဆင်းတော်မူ၏’’ (က၊ ၁း၁)။ ယင်းကျမ်းချက်သည် နှုတ်ကပတ်တော်၏အခြေခံအုတ်မြစ်ကျသော ကျမ်းချက် ဖြစ်သည်။ ‘‘အစအဦး၌ ဘုရားသခင်သည် ကောင်းကင်နှင့်မြေကြီးကိုဖန်ဆင်း တော်မူ၏။’’ ဖန်ဆင်းဟူသောစကားသည် ဟေဗြဲဝေါဟာရ ‘‘ဘာရာ’’ (bara) မှလာ၍ ဘုရားရှင်သည် ဖန်ဆင်းရှင်ကိုယ်တိုင်ဖြစ်ကြောင်း ကြိယာသဒ္ဒါ ကြောင်းအရသိနိုင်သည်။

ဘုရားရှင်၏တန်ခိုးတော်သည် အတိုင်းအဆအကန့်အသတ်မရှိ ကြောင်းကို သိမြင်ခွင့်ရသည်။ ကိုယ်တော်၏ဖန်ဆင်းခြင်းအကြောင်းတစ်ခု တည်းဖြင့် လေ့လာကြပါစို့။ ဘုရားသခင်ဖန်ဆင်းသောနေမင်းကြီးသည် လောင်စာစွမ်းအင်ကို တစ်စက္ကန့်ကလေးအတွင်းမှာပင် ခေတ်အဆက်ဆက်မှ လူသားများတီထွင်သော လောင်စာစွမ်းအင်၊ ဓာတ်ဆီ၊ ရေနံဆီ၊ ဂက်စ်၊ ကျောက်မီးသွေး၊ မီးသွေးနှင့် မီးအားလုံးပေါင်းထက် အဆပေါင်းများစွာ ပို၍အားပြင်းသည်။

နေမင်းကြီး၏အဝန်းအချင်းသည် မိုင်ပေါင်း ၈၆၅,ဝဝဝ ဝန်းကျင် ရှိ၍ ကျွန်ုပ်တို့နေထိုင်သောကမ္ဘာကဲ့သို့ ဂြိုဟ်မျိုးအလုံးရေတစ်သန်းကို နေမင်း ကြီး၏ဗိုက်ထဲထည့်လျှင်ဆံ့သည်။ သို့သော် နဂါးငွေ့ကြယ်စုအားလုံးအထဲ၌ နေမင်းကဲ့သို့သော နေပေါင်းအရေအတွက်မှာ သန်းပေါင်းတစ်သိန်းမျှ ရှိနေ သည်။ (100 billion)  ‘‘ပီစတို’’ (Pistol) အမည်ရှိသောကြယ်ကြီးတစ်လုံး သည် ကြီးမားသောစွမ်းအင်ကို ထုတ်လွင့်နိုင်သည်။ ယင်းကြယ်ထုတ်လွင့် သောစွမ်းအင်ပမာဏသည် ကျွန်ုပ်တို့မြင်နေရသောနေမင်းမှ ထုတ်လွင့်နိုင် သောစွမ်းအင်ထက် အဆပေါင်းဆယ်သန်းအထက်ရှိသည်။ ကျွန်ုပ်တို့မြင်ရ သောနေမင်းကဲ့သို့သော ကြယ်ပေါင်းအလုံးရေ ၁ သန်းနှင့် ပီစတိုကြယ်သည် အရွယ်တူသည်။ ကျွန်ုပ်တို့၏ဦးနှောက်ဉာဏ်သေးသေးလေးသည် ဖန်ဆင်း ခြင်းအကြောင်းကို လိုက်မီနိုင်ပါမည်လား။

ဖန်ဆင်းခြင်းသည် ထာဝရဘုရား၏တန်ခိုးတော် အနန္တနှင့်ပြည့်စုံ၍ အကန့်အသတ်မရှိ ဘုန်းတန်ခိုးကြီးကြောင်းထင်ရှားစေသည်။ ကိုယ်တော်၏ ဖန်ဆင်းနိုင်စွမ်းတန်ခိုးသည် ကောင်းကင်နှင့်မြေကြီးကိုတည်ရှိလာရန် သက်သက် မဟုတ်။ နှစ်ရာပေါင်းထောင်ပေါင်းများစွာ မိမိ၏လူသားများနှင့်အတူ ရှိတော် မူသည်။ ကိုယ်တော်သည် ကမ္ဘာကြီးကိုအစပြုသူ၊ ဤကမ္ဘာတွင် အမြဲရှိနေ သူ၊ ကမ္ဘာပေါ်ရှိမိမိလူများကို မည်သည့်အခါမျှ စွန့်ပစ်မည့်သူမဟုတ်ပါ။

ဖန်ဆင်းထားသောအရာများစွာ ကြီးကျယ်ခမ်းနားလွန်းသော်လည်း ဘုရားရှင်၏မေတ္တာတော်သည် သာလွန်ကြီးမြတ်တော်မူသည်။ ကျွန်ုပ်တို့ လူသားများသည် အလွန်သေးငယ်သော အမှုန်အမွှားကလေးပင်ဖြစ်သော်လည်း ခရစ်တော်သည် ကျွန်ုပ်တို့အတွက် အသေခံတော်မူခဲ့ခြင်းကို ဖန်ဆင်းခြင်းနှင့် နှိုင်းယှဉ်ဆင်ခြင်နိုင်မည်လား။