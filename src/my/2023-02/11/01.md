---
title:  ဘုရားသခင်၏တံဆိပ်နှင့်သားရဲ၏တံဆိပ် အပိုင်း (၁)
date:   03/06/2023
---

### ဖတ်ရန်ကျမ်းချက်များ။
ဗျာ၊ ၁၄း၁၂။ ဧဖက်၊ ၂း၈-၁ဝ။ မဿဲ၊ ၂ရး၄၅- ၅ဝ။ ဗျာ၊ ၁၃း၁၅-၁၇။ ဗျာ၊ ၁၄း၄။ လုကာ၊ ၅း၁၈-၂၆။

> <p>အလွတ်ကျမ်းချက်</p>
> ‘‘အသက်ရှင်တော်မူသော ဘုရားသခင်၏တံဆိပ်ပါသော ကောင်းကင်တမန်တစ်ပါးသည် အရှေ့မျက်နှာကတက်လာသည်ကို ငါမြင်၏။ သူသည်လည်း မြေနှင့်ပင်လယ်ကို ညှဉ်းဆဲရသောအခွင့် ရှိသော ကောင်းကင်တမန်လေးပါးကို အသံလွှင့်၍၊ ငါတို့ဘုရား သခင်၏ကျွန်တို့ကို နဖူး၌တံဆိပ်မခတ်မီတိုင်အောင်၊ မြေ၊ ပင်လယ်၊ သစ်ပင်တို့ကို မညှဉ်းဆဲပါနှင့်ဟု ကြီးသောအသံနှင့်ကြွေးကြော်လေ ၏’’ (ဗျာ၊ ရး၂၊၃)။


နောက်ဆုံးနေ့ရက်ကာလ သားရဲ၏တံဆိပ်အကြောင်းကိုလေ့လာ သောအခါ အလွန်အရေးပါသောအချက်တစ်ချက်ဝင်လာသည်။ ဘုရားရှင်၏ ပြုတော်မူသောအရာနှင့် ရန်သူစာတန်၏လုပ်ရပ်အကြား ကွာခြားချက်ပင် ဖြစ်သည်။

ကျွန်ုပ်တို့လေ့လာကြရင်း အမှားနှင့်အမှန်တိုက်ပွဲအကြား ခရစ်တော် နှင့်စာတန်သည် မြင့်မြတ်ခြင်းအာဏာတန်ခိုးနှင့် ဝတ်ပြုခြင်း၊ ကိုးကွယ်ခြင်း အရာကို အာရုံစိုက်ကြသည်။ ဗျာဒိတ်ကျမ်း၊ ၁၃ ၌ဖော်ပြသော သားရဲ၏ တန်ခိုးသည်လည်းကောင်း၊ ဒံ၊ ရ မှ ပုရောဖက်ပြုထားသောချိုငယ်သည် လည်းကောင်း၊ ၂သက်၊ ၂ မှ ‘‘ဒုစရိုက်တည်းဟူသော ပျက်စီးခြင်း၏သား စသည်ကျမ်းစာဖော်ပြချက်အားလုံးတို့သည် ဘုရားရှင်ကိုဘက်ပြိုင်၍ အာဏာ တန်ခိုး၊ မြင့်မြတ်ခြင်းနှင့် အတုအယောင်ဝတ်ပြုကိုးကွယ်ခြင်းကို လိုက်၍တုပ နေခြင်းဖြစ်သည်။ သူတို့သည် အတင်းအဓမ္မနည်းကို အသုံးပြုကြသည်။ တံစိုးလက်ဆောင်နှင့် ဆုကြေးကိုအသုံးပြုသည်။ အတင်းအကျပ်လုပ်ခိုင်းသည်။ လုပ်သမျှသည် ကိုးကွယ်ခြင်းကိုပျောက်ပျက်စေရန်ရည်ရွယ်သည်။

နှိုင်းယှဉ်ကြည့်သောအခါ၊ မေတ္တာသည်သာကြီးမြတ်သည်။ ဘုရား သခင်၏နိုင်ငံတော်၌ မေတ္တာကိုသာအသုံးပြုအုပ်ချုပ်သည်။ သားရဲကိုကိုးကွယ် ခြင်းထက် ဘုရားရှင်၏လူတို့သည် ထာဝရဘုရားအား ဝမ်းမြောက်ဝမ်းသာ ပျော်ရွှင်စွာကိုးကွယ်မှုပြုခြင်းကို အနှစ်သက်ဆုံးဟု တွေ့မြင်ခံစားကြရသည်။ ကိုယ်တော်ကိုသာဆက်ကပ်အပ်နှံကြသည်။ အကြောင်းမှာ ကိုယ်တော်သည် သူတို့အတွက်မည်သို့ကောင်းခဲ့ကြောင်းကို သိနေသောကြောင့်ဖြစ်သည်။ နောက်ဆုံးသောနေ့ရက်ကာလအတွက် သားရဲ၏တံဆိပ်ကိုမခံယူမိပါစေရန်မှာ လမ်းတစ်လမ်းတည်းသာရှိသည်။ ယေရှုရှင်၏မေတ္တာတော်သည် အလွန် နက်ရှိုင်းသည်ဖြစ်၍၊ မည်သည့်အကြောင်းမျှ ကိုယ်တော်နှင့်ကျွန်ုပ်တို့အကြား ပြတ်တောက်စေနိုင်မည်မဟုတ်ပါ။

ယခုသင်ခန်းစာ၌ ယင်းအကြောင်းကို ပို၍လေ့လာသွားပါမည်။