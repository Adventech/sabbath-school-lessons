---
title:  စိုက်သည်အတိုင်းရိတ်ရမည်
date:   06/06/2023
---

သားရဲ၏တံဆိပ်ကိုဖော်ပြသော ပုရောဖက်ပြုချက်၌ ဘာသာရေးအဖွဲ့ အစည်း၏ဒေါသအလျောက် စီးပွားရေးပိတ်ဆို့ခြင်း၊ နှိပ်စက်ညှဉ်းပန်းခြင်းနှင့် နောက်ဆုံးအသေသတ်ခြင်းအထိ ဖြစ်လာလိမ့်မည်။ အံ့ဩဖွယ်တွေ့ရသော  အရာ၌ ထိုသတင်းစကားထဲမှာပင် ခွန်အားပေးသောစကားပါရှိနေသေးသည်။ အဆိုးဆုံးသောအချိန်မှာပင် ဘုရားသခင်သည် ‘‘ပညတ်တော်နှင့်ယေရှု၏ ယုံကြည်ခြင်းကိုကိုင်စွဲသူ (ဗျာ၊ ၁၄း၁၂) အား ကာကွယ်ပေးလိမ့်မည်။ ပညတ်တော်၌ အထူးသဖြင့် စတုတ္ထပညတ်ဖြစ်သောဥပုသ်နေ့သည် အထူး ထင်ရှားလိမ့်မည်။

ဗျာဒိတ်ကျမ်း၊ ၁၃ ၌ ပုရောဖက်ပြုထားသော သားရဲ၏တံဆိပ် ကျွန်ုပ်တို့ကိုအဆိုးဆုံးအခြေအနေဖြစ်ကြောင်း ပြောထားသည်။ ခေါင်းကိုက်စရာ အကြောင်းဖြစ်သည်။ စာတန်သည် ထာဝရဘုရားကို ပုန်ကန်ဆန့်ကျင်ခြင်း အကြောင်းဖြစ်သည်။ စာတန်၏ပထမဦးဆုံး မဟာဗျူဟာစီမံကိန်းသည် လိမ်လည်ရန်ပင်ဖြစ်သည်။ ဗျာ၊ ၁၃ သည် ဘာသာရေးနိုင်ငံရေးပေါင်းစည်းပြီး လာမည့်အနာဂတ်အချိန်၌ နတ်ဆိုးသည် တန်ခိုးကိုသုံးပြီးတိုက်ခိုက်မည်။ သားရဲ၏တန်ခိုးအင်အားဟုခေါ်ထားသည်။

ဘာသာရေးအကြောင်းပြုနှိပ်စက်ညှဉ်းပန်းခြင်းကိစ္စသည် ယခုမှဖြစ်လာ သည်မဟုတ်ပါ။ အသစ်အဆန်းကိစ္စလည်းမဟုတ်ပါ။ ကာဣနသည် အာဗေလ ကိုသတ်ခဲ့သောအကြောင်းသည်လည်း ဘုရားရှင်မှညွှန်ကြားသောကိုးကွယ်ခြင်း ပုံစံအတိုင်း ပြုခြင်း၊ မပြုခြင်းအပေါ် ဖြစ်လာသောပြဿနာဖြစ်သည် (က၊    ၄း၁-၈)။ ယေရှုရှင်ကိုယ်တိုင်မိန့်တော်မူချက်၌ နှိပ်စက်ညှဉ်းပန်းခြင်းသည် ပထမရာစုနှစ်မှစ၍ ခေတ်အဆက်ဆက်သို့ဖြစ်သွားမည်ဟုသိရသည်။ ‘‘အချိန် နာရီရောက်ရှိလာပြီ’’ ကိုယ်တော်သတိပေးထားချက်မှာ ‘‘သင်တို့ကိုသတ်သော သူမည်သည်ကား၊ ဘုရားဝတ်ကိုငါပြုပြီဟု မိမိထင်မှတ်သောအချိန်ကာလရောက် လိမ့်မည်’’ (ယော၊ ၁၆း၂။ မဿဲ၊ ၁ဝး၂၂။ ၁ပေ၊ ၄း၁၂ ကိုလည်းဖတ်ပါ)။

သားရဲ၏တံဆိပ်အကြောင်း ပုရောဖက်ပြုချက်၌ နောက်ဆုံး၌ ဘုရား မကြိုက်သောအမှုနှင့်သက်ဆိုင်သည်။ အတိတ်မှနှိပ်စက်ညှဉ်းပန်းခြင်းကဲ့သို့ ဝတ်ပြုခြင်းအစီအစဉ်ကို အတည်ပြုချမှတ်သည်အတိုင်း လူတိုင်းအား အတင်း အကျပ်ပြုလုပ်ရန် အကျပ်ကိုင်လိမ့်မည်။

`ဗျာ၊ ၁၃း၁၅-၁ရ ကိုဖတ်ပါ။ နောက်ဆုံးဒုက္ခကာလအချိန်တွင် ဘုရားရှင်၏သားသမီးတို့သည် မည်ကဲ့သို့ရင်ဆိုင်ရမည်နည်း။`

ပုရောဖက်ပြုချက်အရ နှိပ်စက်ညှဉ်းပန်းခြင်းသည် စီးပွားရေးပိတ်ဆို့ ခြင်းဖြင့် အစပြုမည်ဟုဆိုသည်။ ‘‘မည်သူတစ်ဦးတစ်ယောက်မျှ ရောင်းခြင်း ဝယ်ခြင်းမလုပ်နိုင်အောင်ပိတ်ထားမည်။’’ တံဆိပ်လက်မှတ်ရှိမှသာ ရောင်းဝယ် ခြင်းအခွင့်ရမည်။ ယင်းအခြေအနေမျိုးဖြစ်လာလျှင် အများစုသောသူများသည် အရှုံးပေးကြလိမ့်မည်။ ထိုအမိန့်ကိုဆန့်ကျင်သူတိုင်း အသေသတ်ခြင်းခံရမည်။

လာမည့်အနာဂတ်အချိန်တွင် ကျွန်ုပ်တို့သားရဲ၏တံဆိပ်ကို လက်ခံ ရယူရန် စာတန်သည် ခရစ်ယာန်အများကိုသာ အသုံးပြုလိမ့်မည်။ ဘုရားရှင် သည် ကျွန်ုပ်တို့အယောက်စီတိုင်းကိုချစ်၍ ခွန်အားပေးပါသည်။ ကြုံတွေ့ရမည့် ဒုက္ခဆင်းရဲအပေါင်းမှ ခံနိုင်ရည်ရှိရန်လည်း ကာကွယ်စောင်မပေးနေသည်။

ဂလာတိ၊ ၆း၇-၉ ကိုဖတ်ပါ။ နောက်ဆုံးကာလနိမိတ်များအကြောင်း ကို ရေးသားထားခြင်းမရှိသော်လည်း သားရဲ၏တံဆိပ်နှင့် အဘယ်ကြောင့် သက်ဆိုင်သနည်း။ ကျွန်ုပ်တို့ခိုင်မြဲစွာမည်သို့ရပ်တည်ကြမည်နည်း။