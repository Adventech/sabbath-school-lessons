---
title:  သိုးသငယ်၏နောက်သို့လိုက်သူများ
date:   07/06/2023
---

`ဗျာ၊ ၁၃း၁၊၂ ကိုဖတ်ပါ။ သားရဲသည် မည်သည့်အရပ်မှထွက်လာ သနည်း။ မည်သူသည်ထိုသားအား အခွင့်အာဏာကိုပေးသနည်း။`

ဗျာဒိတ်ကျမ်း ၁၃ မှ ပထမသားရဲသည် မိမိ၏တန်ခိုး၊ ပလ္လင်နှင့် ကြီးစွာသောအာဏာကို နဂါးကြီးထံမှရမည်။ ဗျာ၊ ၁၂း၉ နှင့် ဗျာ၊ ၂ဝး၂ သည် စာတန်အကြောင်းကိုဖော်ထုတ်သည်။ နဂါးဟုပုံဆောင်မှုပြုထားသည်။ စာတန်သည် စဉ်းလဲစွာဖြင့် လောကီတန်ခိုးကိုသုံးပြီး အဖျက်အမှောက်ပြုသည်။ ဗျာ၊ ၁၂း၃-၅ သည် နဂါးအကြောင်းကိုဖော်ပြသည်။ နဂါးနတ်ဆိုးသည် သားယောက်ျားကိုဖျက်ဆီးရန် အားထုတ်သည်။ မွေးဖွားစကပင် သားယောက်ျား ၏အသက်ကိုရန်ရှာခဲ့သည်။ ထို ‘‘သားယောက်ျား’’ သည် နောက်ဆုံး၌ ဘုရားသခင်၏ပလ္လင်တော်ပေါ်သို့ ယူဆောင်သွားခြင်းခံရသည်။ ခရစ်တော်ရှင် ကို ပြောနေခြင်းဖြစ်သည်။ ခရစ်တော်မွေးဖွားလာသည်နှင့် ဖျက်ဆီးပစ်ရန် ကြံစည်ခဲ့သည်။ စာတန်သည် ဟေရုဒ်မင်းကိုအသုံးပြုပြီး ရောမအာဏာကို လည်း အသုံးပြုသည်။ ယေရှုရှင်၏အသက်တော်စွန့်ခါနီးအချိန်အထိ ရောမ အစိုးရမင်းဖြစ်သော ပိလတ်သည် ခရစ်တော်ကိုသတ်မိန့်ပေးခဲ့သည်။ ရောမ စစ်သည် အာဏာပါးကွက်သားများသည် ယေရှုရှင်ကို ကပ်တိုင်တင်၍ ရက်စက်စွာသတ်ပစ်ခဲ့သည်။ ထိုရောမစစ်သည်ထဲမှတစ်ဦးသည် ယေရှုရှင်၏ နံဘေးတော်ကို လှံနှင့်ထိုးခဲ့သည်။ ရောမစစ်သားများ ကိုယ်တော်၏သခင်္ျိုင်း ဂူကို စောင့်ကျပ်ခဲ့ကြသည်။ ဗျာ၊ ၁၃း၂ အရ နဂါးသည် စာတန်ဖြစ်၏။ စာတန်သည် ဘုရားမဲ့ရောမအာဏာကိုအသုံးပြုပြီး မိမိ၏ပလ္လင်၊ မိမိ၏တန်ခိုး အာဏာကို သားရဲ၏လက်သို့အပ်နှင်းခဲ့သည်။

‘‘အခြေခံအားဖြင့် စာတန်နဂါးကြီး၏ ဒုတိယအဆင့်လုပ်ဆောင်ချက် မှာ ရောမကိုအသုံးပြုခဲ့သည်။ ရောမအင်ပါယာ၏တန်ခိုးကြီးထွားလာသည်နှင့် ထိုတန်ခိုးကို နဂါးဆီမှရရှိသည်။ နဂါး၏ပလ္လင်၊ နဂါး၏တန်ခိုး၊ နဂါး၏ အာဏာအားလုံးကိုရရှိသောသူမှာ ပါပအုပ်စိုးသောရောမနိုင်ငံပင်ဖြစ်သည်။  (The SDA Bible Commentary, vol. 7, p. 817). သမိုင်းပညာရှင် ‘‘အေစီဖလစ်’’ (A. C. Flick) ၏ရှင်းလင်းချက်၌ ‘‘ရောမနိုင်ငံရေးကမှောက် ကမဖြစ်ပြီးနောက် စိတ်ဓာတ်ရေးရာ၌ အားကြီးသောအင်ပါယာသည် ‘‘ဘီလူးကြီး ၏ပုံစံ’’ ကဲ့သို့ ရောမအသင်းတော်ကြီးမှာ ရောက်ရှိဝင်ရောက်သည်’’ (A. C. Flick, The Rise of the Medieval Church (1900), p. 150, The SDA Bible Commentary, vol. 7, p. 817).

`ဗျာ၊ ၁၃း၃ ကိုဖတ်ပါ။ ဗျာ၊ ၁၄း၄ ကိုလည်းဖတ်ပါ။ ယင်း ကျမ်းချက်နှစ်ချက်၏နှိုင်းယှဉ်ချက် မည်သို့ရှိသနည်း။`

ကမ္ဘာသူကမ္ဘာသားများတို့သည် သားရဲ၏နောက်လိုက်နေချိန်မှာ ဘုရားသခင်သည်လည်း ‘‘သိုးသငယ်’’ ၏နောက်သို့လိုက်သောသူများကို ပိုင်ဆိုင်ထားသည်။ အမြဲတမ်းလူနှစ်မျိုးရှိလိမ့်မည်။ ယေရှုဘက်နေသူနှင့် ယေရှုကိုဆန့်ကျင်သူဟူ၍ရှိသည်။ ကြားနေ၍မရပါ။ ဘက်မလိုက်၊ မည်သူ့ ဘက်မှမပါနိုင်ဟု နေ၍မရပါ။ ယေရှုရှင်ဘက်၌ ခိုင်မြဲစွာဆွဲကိုင်သူမဖြစ်လျှင် အခြားတစ်ဖက်၌သာ သစ္စာခံရမည်ဖြစ်သည်။

‘‘လူအပေါင်းတို့သည်လည်း ငါ၏နာမကြောင့် သင်တို့ကိုမုန်းကြလိမ့် မည်။ အကြင်သူသည် အဆုံးတိုင်အောင်တည်ကြည်၏။ ထိုသူသည် ကယ်တင် ခြင်းသို့ရောက်လိမ့်မည်’’ (မဿဲ၊ ၁ဝး၂၂)။ ယခုသင်သည် အဆုံးတိုင်အောင် တည်ကြည်နိုင်ပါမည်လား။