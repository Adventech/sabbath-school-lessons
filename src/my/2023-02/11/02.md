---
title:  စွဲမြဲစွာသည်းခံခြင်း
date:   04/06/2023
---

ဗျာ၊ ၁၄းရ တွင်တွေ့ရသည်အတိုင်း ဘုရားရှင်သည် လူတိုင်းတို့ အား ဖန်ဆင်းရှင်ကိုကိုးကွယ်ကြပါရန် ခေါ်တော်မူသည်။ ပထမကောင်းကင် တမန်သတင်းစကား၌ ဖော်ပြထားပြီးဖြစ်သည်။ ဗျာ၊ ၁၄း၈ ၌ ဘုရားရှင် သည် မိမိ၏လူများကသတိပေးသော ‘‘ဗာဗုလုန်’’ သည် မှားယွင်းသော ဘာသာရေးလုပ်ရပ်ကိုလုပ်ဆောင်နေခြင်းဖြစ်သည်။ ရှေးအချိန်ဗာဗုလုန်၏ စိုက်ထားသောအုတ်မြစ်ကို အားပြုသောဘာသာရေးအယူပင်ဖြစ်သည်။ ဒုတိယ ကောင်းကင်တမန်မှ ဖော်ပြထားသည်။

ဗျာ၊ ၁၄း၉၊ ၁ဝ ၌ တတိယကောင်းကင်တမန်၏သတိပေးချက်ကို ဖော်ပြပြီး သားရဲအားကိုးကွယ်ခြင်းကို ဆန့်ကျင်ထားသည်။ ကောင်းကင် တမန်သည် ကြီးသောအသံနှင့်ကြွေးကြော်သည်မှာ ‘‘အကြင်သူသည် သားရဲ နှင့်သူ၏ရုပ်တုကိုကိုးကွယ်၍၊ သူ၏တံဆိပ်လက်မှတ်ကို နဖူး၌ခံသည်ဖြစ်စေ၊ လက်၌ခံသည်ဖြစ်စေ၊ ထိုသူသည် ဘုရားသခင်၏ဒေါသဖလား၌လောင်းသော အမျက်တော်စပျစ်ရည်စစ်ကို သောက်ရလိမ့်မည်’’ (ဗျာ၊ ၁၄း၉၊၁ဝ)။

`ဗျာ၊ ၁၄း၁၂ ကိုဖတ်ပါ။ ဘုရားရှင်၏နောက်ဆုံးနေ့ရက်အတွက် ထင်ရှားသောအရာနှစ်ခုသည် မည်သည့်အရာဖြစ်သနည်း။ အဘယ်ကြောင့် နှစ်မျိုးလုံးသည် အရေးကြီးပါသနည်း။`

‘‘သည်းခံခြင်း’’ ဟု အနက်ပြန်သောဟေလသစကား၏မူရင်းသည်

(hupomone) ဖြစ်သည်။ ‘‘စွဲမြဲစွာသည်းခံခြင်း’’ ဟုပြန်ဆိုလျှင် ပို၍ အဓိပ္ဋာယ်ထိရောက်မည်။ နောက်ဆုံးကာလ၌ ဘုရားရှင်သည် စွဲမြဲစွာသည်းခံ သော မိမိ၏လူတို့ရှိလိမ့်မည်။ ကိုယ်တော်ကိုသာဂုဏ်ပြုသူများဖြစ်ကြမည်။ နှိပ်စက်ညှဉ်းပန်းခြင်းနှင့် ဆန့်ကျင်ခြင်းခံရသောအခါ ကိုယ်တော်အပေါ် စွဲမြဲစွာသစ္စာထားသူများဖြစ်မည်။ ကိုယ်တော်၏ကရုဏာတော်ကြောင့် သူတို့ သည် စွဲမြဲစွာသည်းခံရပ်တည်လျက်နေကြမည်။ ထာဝရဘုရားကိုသာ အရေး ထားကြလိမ့်မည်။ ကရုဏာတော်ပြည့်ဝလျက် နာခံခြင်းအပြည့်ရှိလိမ့်မည်။

ဖန်ဆင်းရှင်ကိုကိုးကွယ်ခြင်းဖြင့် (ဗျာ၊ ၁၄း၇) ဆန့်ကျင်ခံရသော အရာအားလုံးကိုလည်းကောင်း၊ သားရဲကိုးကွယ်ခြင်းကိုလည်းကောင်း တိုက်ရိုက် ရင်ဆိုင်သွားနိုင်မည် (ဗျာ၊ ၁၄း၉)။ သားရဲကိုကိုးကွယ်ခြင်းမပြုသူ၊ ဘုရားရှင် ၏လူတို့သည် ဖိနှိပ်ခြင်းအလုံးစုံကို ပညတ်တော်စောင့်ခြင်းဖြင့်လည်းကောင်း၊ ယေရှုခရစ်တော်ကိုယုံကြည်ခြင်းကြောင့်လည်း အောင်နိုင်လိမ့်မည် (ဗျာ၊   ၁၄း၁၂)။ နောက်ဆုံးတိုက်ပွဲအဖြစ် ခရစ်တော်ကိုသစ္စာခံခြင်းနှင့် သားရဲကို သစ္စာခံခြင်းအကြားသည် အမှားအမှန်မဟာတိုက်ပွဲဖြစ်၍၊ ကောင်းမကောင်း ရွေးချယ်ခြင်းအတွက် ဥပုသ်နေ့သည် အဆုံးအဖြတ်ပေးလိမ့်မည်။

`ရော၊ ၈း၁-၄။ ဧဖက်၊ ၂း၈-၁ဝ နှင့် ကောလောသဲ၊ ၁း၂၉ ကို ဖတ်ပါ။ ယုံကြည်ခြင်းဖြင့် အသက်ရှင်ရမည်အကြောင်း ဖော်ပြပါကျမ်းချက် များမှ မည်ကဲ့သို့သွန်သင်ထားသနည်း။`

ယုံကြည်ခြင်းဖြင့်အသက်ရှင်ရာ၌ ကျွန်ုပ်တို့သည် ကရုဏာတော်ကို ရရှိပြီး အသက်တာပြောင်းလဲခြင်းကိုဆိုသည်။ ကယ်တင်ရှင်နောက်လိုက်သူ များ၏ အသက်တာဆက်ကပ်ခြင်းသည် ယုံကြည်ခြင်းတစ်ခုတည်းဖြင့်မဟုတ်။ ယေရှုရှင်ကိုယုံကြည်ရုံဖြင့်မရသေးပါ။ ယေရှုရှင်ကိုသစ္စာရှိရန်လည်းလိုအပ် သည်။ နောက်ဆုံးကာလအချိန်အတွက် ယေရှုရှင်သတ်မှတ်သောယုံကြည်ခြင်း ၏စံနှုန်းစံထားကို မီအောင်လိုက်ကြရမည်။ သူတို့သည် သစ္စာရှိလျက် သေသည့် တိုင် ယေရှုရှင်ပြုတော်မူသည်အတိုင်း လိုက်လျှောက်လိမ့်မည်။

သင်သည် သေးငယ်သောအရာအတွက် မည်မျှသစ္စာရှိသနည်း။ စုံစမ်းခြင်းအမှန်တကယ်ကြုံလာရသောအခါ သင်မည်မျှသစ္စာရှိနိုင်မည်နည်း။ (လုကာ၊ ၁၆း၁ဝ)။