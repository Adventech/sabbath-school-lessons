---
title:  ယေရှုရှင် - ကျွန်ုပ်တို့၏ဖျန်ဖြေပေးသူ
date:   08/06/2023
---

`ဗျာ၊ ၁၃း၄၊ ၅ ကိုဖတ်ပါ။ ကျမ်းချက်မှသားရဲ၏တန်ခိုးကို မည်သို့ ပုံဆောင်သနည်း။`

ဗျာဒိတ်ကျမ်း၏သားရဲသည် ဖောက်ပြန်သောဘာသာရေးတန်ခိုးဖြစ်၍ ဘုရားမဲ့ရောမမှ စတင်ပေါက်ဖွားကာ တစ်ကမ္ဘာလုံးသို့ပျံ့နှံ့သွားသည်။ ဗျာ၊ ၁၃း၅ အရ၊ ဘုရားရှင်၏နာမကို ရှုတ်ချသောတန်ခိုးဖြစ်သည်။ ဓမ္မသစ်ကျမ်း ၏ဖော်ပြချက်အရ၊ နာမတော်ရှုတ်ချခြင်းသည် အခွင့်အရေးလုယူခြင်း၊ ဘုရားရှင် နှင့်ညီမျှသည်ဟု လုပ်ပိုင်ခွင့်အာဏာကိုသုံးခြင်းဖြစ်သည်။

`လု၊ ၅း၁၈-၂၆ နှင့် ယော၊ ၁ဝး၃၃ ကိုဖတ်ပါ။ ဘုရားရှင်ကို ရှုတ်ချခြင်းနှစ်မျိုးကို မည်သို့ပုံဆောင်ပြောဆိုသနည်း။`

ယေရှုသည် ယုဒခေါင်းဆောင်တို့၏အပြစ်တင်ခြင်းကို ခံခဲ့ရသည်။ ယေရှုရှင်ကိုစွပ်စွဲပြစ်တင်သောအချက်သည် မတရားလုပ်ဆောင်ခြင်းဖြစ်သည်။ အကြောင်းမှာ ကိုယ်တော်၌ တန်ခိုးအာနုဘော်နှင့် လုပ်ပိုင်ခွင့်အာဏာရှိသော ဘုရားဖြစ်၍ ကျွန်ုပ်တို့၏အပြစ်များကို လွတ်ငြိမ်းခွင့်ပေးနိုင်သူလည်းဖြစ်သည်။ ယေရှုရှင်ကိုယ်တော်တိုင်ဘုရားဖြစ်သည်။ ကိုယ်တော်အာဏာစကားဖြင့် မိန့်တော် မူချက်ကား ‘‘ယေရှုက၊ ဖိလိပ္ဋု၊ ဤမျှကာလပတ်လုံး ငါသည် သင်တို့နှင့် အတူရှိပြီးမှ၊ သင်သည် ငါ့ကိုမသိသေးသလော။ ငါ့ကိုမြင်သောသူသည် ခမည်းတော်ကိုမြင်၏။ သို့ဖြစ်လျှင်၊ ခမည်းတော်ကို အကျွန်ုပ်တို့အားပြတော် မူပါဟု သင်သည် အဘယ်သို့ဆိုသနည်း’’ (ယော၊ ၁၄း၉)။

တစ်ချိန်တည်းမှာ တိမောသေဩဝါဒစာပထမစောင်၊ ၂း၅ ၏ သွန်သင်ချက်၌ လူနှင့်ဘုရား၏စပ်ကြားတွင် ဖျန်ဖြေသူတစ်ဦးတည်းသာရှိ ကြောင်း၊ ထိုသူမှာ ယေရှုခရစ်တော်ပင်ဖြစ်သည်။ ရောမအသင်းတော်၏ သွန်သင်ချက်၌ ဘုန်းတော်ကြီးများသည် ဘုရားနှင့်အပြစ်ရှိလူသားများအကြား ကြားဖျန်ဖြေသူဟုဆိုသည်။ သို့သော် ဘုန်းတော်ကြီးသည်လည်း အပြစ်သား ပင်ဖြစ်သည်။ ကျွန်ုပ်တို့အတွက် ကြားဖျန်ဖြေပေးသူမဖြစ်နိုင်ပါ။ အကြောင်းမှာ သူကိုယ်တိုင်၌က ကြားဖျန်ဖြေပေးသောသူ လိုနေသောကြောင့်ဖြစ်သည်။ နာမ တော်ကိုရှုတ်ချခြင်းဟူသောစကားကို တစ်မျိုးအားဖြင့် တစ်ဦးတစ်ယောက် သည် ဘုရားဖြစ်သည်ဟုကြွေးကြော်ခြင်း၊ ဘုရား၏နေရာဝင်ရောက်ယူခြင်း လည်းဖြစ်သည်။ ရောမအသင်းတော်၏အခွင့်အာဏာနှစ်မျိုးရှိသည်။

‘‘ပုပ်ရဟန်းမင်းသည် ကိုယ်ကျင့်သိက္ခာအလွန်ကြီးသောကြောင့် မြင့်မြတ်လွန်းသည့်အတွက် လူသားရိုးရိုးမဟုတ်တော့ပါ။.....သူသည် လောက ကမ္ဘာမြေပေါ်၌ ဘုရားဖြစ်သည်။’’ (Lucius Ferraris, “Papa,” article 2 in his Prompta Bibliotheca (1763), vol. 6, pp. 25–29).

Pope Leo (XIII) သည် ကြွားဝါလျက် ‘‘ငါတို့ (ပုပ်ရဟန်းများ) သည် ဤကမ္ဘာကြီးပေါ်၌ တန်ခိုးတော်အစုံ ထာဝရဘုရား၏နေရာ၌ရှိသည်။’’ (The Great Encyclical Letters of Pope Leo XIII (NewYork: Benziger, 1903), p. 193).
ထိုသို့ကြွေးကြော်သောစကားမျိုးကြောင့် ကျွန်ုပ်တို့နားလည်သော ‘‘အန္တိ’’ ‘‘အန္တိခရစ်’’ သည် ‘‘ဆန့်ကျင်သည်’’ သည်ဟု အမြဲအဓိပ္ဋာယ်ဖွင့်၍မရပါ။
‘‘နေရာဝင်ယူသည်’’ ဟူ၍လည်း အဓိပ္ဋာယ်ပြန်ဆိုနိုင်သည်။ သို့ဖြစ်၍ အန္တိခရစ် ၏အဓိပ္ဋာယ်သည် ‘‘ခရစ်တော်၏နေရာ၌’’ ဟူ၍လည်း အနက်ပြန်ခံယူနိုင် သည်။ နာမတော်ကိုရှုတ်ချခြင်းအကြောင်း ပြောဆိုဆွေးနွေးပါ။