---
title:  စကြဝဠာလုံးဆိုင်ရာပြဿနာ
date:   05/06/2023
---

`မဿဲ၊ ၂ရး၄၅-၅ဝ ကိုဖတ်ပါ။ ကပ်တိုင်ပေါ်၌ ခရစ်တော်မည်ကဲ့ သို့တွေ့ကြုံရကြောင်းကို ကျွန်ုပ်တို့အားသင်ကြားပေးထားသနည်း။ ဘုရား သခင်အား အဘယ်ကြောင့်စွန့်ပစ်တော်မူသနည်းဟု မေးသောမေးခွန်းသည် မည်သို့နည်း။ ‘‘ခရစ်တော်၏ယုံကြည်ခြင်းကဲ့သို့’’ ရှိရမည်ဟုဆိုသောစကားနှင့် မည်သို့နှိုင်းယှဉ်သွားမည်နည်း။`

ကပ်တိုင်ပေါ်ဆွဲထားခြင်းခံရစဉ်၊ အမှောင်ဖုံးလွှမ်းသွား၍၊ မကောင်းမှု ၏ဖိစီးခြင်းခံရသည့် ရှက်ကြောက်ခြင်းနှင့်လည်းကောင်း၊ အပြစ်တင်ခြင်းနှင့် လည်းကောင်း ကမ္ဘာသားတို့၏အပြစ်ကို ခံယူခဲ့ရသည်။ ခမည်းတော်၏ မေတ္တာတော်နှင့်လည်း ဖြတ်တောက်ခံရသည်။ ယေရှုသည် အစဉ်ခမည်းတော် ၏မေတ္တာနှင့်ဆက်သွယ်ရသည်။ ခမည်းတော်ကိုသာ အားကိုးရသောအသက်တာ နှင့် အသက်ရှင်နေရသည်။ ကောင်းသောအချိန်၊ အဆင်ပြေနေသောအချိန် မျိုး၌ပင် ယေရှုရှင်သည် အဆိုးဆုံးရင်ဆိုင်ရမည့်အချိန်ကို ပြင်ဆင်ထားသည်။ ကပ်တိုင်၌ဆွဲထားခံရမည့်အချိန်ကို ကိုယ်တော်ကြိုတင်ပြင်ဆင်ထားပြီးဖြစ်သည်။  ကိုယ်တော်သည် ကယ်တင်ရှင်တစ်ပါးဖြစ်၍ ကိုးစားခြင်းရှိလျက် မိမိ၏ ပတ်ဝန်းကျင်၌ရှိသူတို့ သံသယစိတ်ဖြင့်အော်ဟစ်ရှုတ်ချခြင်း၊ ဘုရားရှင်မှ သူ့အားစွန့်ပစ်ခြင်းဟု ပေါ်လွင်သောအချိန်အထိ ကိုယ်တော်အရှုံးမပေးခဲ့ပေ။

‘‘အမှောင်ထုကြီးကျနေစဉ် ဘုရားသခင်သည် စွန့်ပစ်ထားသည်ဟု ပေါ်လွင်နေသည်။ ခရစ်တော်သည် ကမ္ဘာသားအားလုံး၏အပြစ်ကြွေးကို အဆုံးအထိ အောင်မြင်ခံယူတော်မူခဲ့သည်။ ထိတ်လန့်ဖွယ်သောအခြေအနေ မျိုးမှာ ကိုယ်တော်သည် ခမည်းတော်၏ခွင့်လွှတ်ခြင်းကိုသာ တောင့်တ မျှော်လင့်နေလျက် မှီခိုခြင်းပြုတော်မူခဲ့သည်။ ခရစ်တော်သည် ယုံကြည်ခြင်းဖြင့် အောင်မြင်မှုရရှိခဲ့သည်’’ (Ellen G. White, Christ Triumphant, p. 277).

ယေရှု၏ယုံကြည်ခြင်းသည် အလွန်တရာနက်နဲစွာရှိလှပါသည်။ ကိုးစားဆက်ကပ်ခြင်းကြောင့် စကြဝဠာတစ်ခွင်လုံးရှိ နတ်ဆိုးအပေါင်းပူပေါင်း နှောင့်ယှက်သောစုံစမ်းခြင်းအတွက် ကိုယ်တော်တုန်လှုပ်ခြင်းမရှိခဲ့ပါ။ မမြင်ရ မတွေ့ရသောအချိန်မျိုး၌ ကိုးစားယုံကြည်ခြင်း၊ နားမလည်နိုင်သောအချိန်မျိုး ၌ ယုံကြည်မှုထားနိုင်ခြင်း၊ ဆွဲဆောင်နိုင်သမျှ အနည်းငယ်အခွင့်အရေးကို မိမိရရဆွဲထားနိုင်ခြင်းဖြင့် ယုံကြည်ခြင်းအားကိုပြသည်။ ယင်း ‘‘ယေရှု၏ ယုံကြည်ခြင်း’’ သည်ပင် ကျွန်ုပ်တို့လည်းရယူနိုင်ပြီး ဒုက္ခဆင်းရဲရောက်သည် ကာလမျိုး၌ ကိုယ်တော်သည် ကျွန်ုပ်တို့ကိုချီမပေးလိမ့်မည်။ ယေရှုရှင်၏ ယုံကြည်ခြင်းသည် ကျွန်ုပ်တို့၏စိတ်နှလုံးအတွင်းကိန်းအောင်းနေ၍ ခိုင်မြဲ သောဇွဲဖြင့် ခရစ်တော်ကို အမြင့်ဆုံးသောကယ်တင်ရှင်အဖြစ် ကျွန်ုပ်တို့ ကိုးကွယ်ယုံကြည်နိုင်လိမ့်မည်။ အကယ်၍ ဗျာဒိတ်ကျမ်းမှကြိုတင်ရေးသားပေး သော သားရဲ၏တံဆိပ်ကို ရင်ဆိုင်ရလျက်လည်း ကျော်လွှားနိုင်သောတန်ခိုး ကို ရရှိနိုင်လိမ့်မည်။

ယင်းကဲ့သို့လိုကိစ္စမျိုးသည် ယခုမှချက်ချင်းပေါ်လာသောကိစ္စမျိုးလည်း မဟုတ်ပါ။ ဘုရားရှင်၏သားသမီးများရင်ဆိုင်ကြုံတွေ့ခဲ့ရဖူးသော ကိစ္စဖြစ်၍ ယုံကြည်ခြင်းဖြင့်ကျော်လွန်ခဲ့ဖူးသော အရာလည်းဖြစ်သည်။ နေ့စဉ်နေ့တိုင်း လည်း ကြုံနေရသည်။ ကောင်းသောအချိန်ဖြစ်စေ၊ ဆိုးသောအချိန်ဖြစ်စေ၊ ဘုရားရှင်သည် ကျွန်ုပ်တို့၏အနားမှာရှိသည်ဟု စိတ်ထဲခံစားနေရလျှင်ဖြစ်စေ၊ ဘုရားရှင်သည် အဝေးသို့ထွက်သွားသည်ဟု ခံစားရသည်ဖြစ်စေ၊ အကြောင်း မဟုတ်။ အဓိကသည် ‘‘ဖြောင့်မတ်သောသူတို့သည် ယုံကြည်ခြင်းအားဖြင့် အသက်ရှင်လိမ့်မည်’’ (ဂလာတိ၊ ၃း၁၁။ ဟဗက္ကုတ်၊ ၂း၄ ကိုလည်းဖတ်ပါ)။ ပြင်ဆင်ရန်အချိန်သည် ယခုပင်ဖြစ်သည်။ စုံစမ်းခြင်းနှင့်ကြုံတွေ့ရတိုင်း ယုံကြည်ခြင်းအားဖြင့်ဆွဲကိုင်ထားလျှင် အသက်တာ၌ အသီးအပွင့်ကောင်းများ သီးပွင့်လာလိမ့်မည်။

သင်၏အသက်တာ၌ အတိဒုက္ခရောက်နေပြီး မျှော်လင့်စရာယုံကြည် ခြင်းတစ်ခုတည်းသာကျန်နေသည်ဟု သဘောထားပါ။ သင်သည် ယုံကြည် ခြင်းကို မည်သို့ရယူနိုင်မည်နည်း။ သင်မည်သို့သင်ခန်းစာရရှိခဲ့ဖူးသနည်း။ သင်နှင့်တူညီသောခံစားမှုမျိုးကြုံနေရသူကို သင်ကိုယ်တိုင်ကြုံတွေ့ရသောအရာ ကြောင့် မည်သို့ကူညီပေးနိုင်မည်နည်း။