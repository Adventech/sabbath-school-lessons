---
title:  ဘုရားရှင်ဘုန်းတန်ခိုးနှင့်လောင်သောမီးလျှံ
date:   17/06/2023
---

### ဖတ်ရန်ကျမ်းချက်များ။
၁သက်၊ ၅း၁-၆။ ယောဟန်၊ ၈း၃၂။ ဗျာ၊ ၁၈း၁။ ဗျာ၊ ၄း၁၁။ ထွက်၊ ၃၃း၁၈၊ ၁၉။ ဗျာ၊ ၅း၆၊ ၁၂။ ဗျာ၊ ၁၃း၈။

> <p>အလွတ်ကျမ်းချက်</p>
> ‘‘ထိုနောက်မှ ကောင်းကင်တမန်တစ်ပါးသည် ကြီးစွာသော တန်ခိုးနှင့်ပြည့်စုံ၍ ကောင်းကင်ကဆင်းသက်သည်ကို ငါမြင်၏။ သူ၏ရောင်ခြည်အားဖြင့် မြေကြီးထွန်းလင်းလျက်ရှိ၏’’ (ဗျာ၊ ၁၈း၁)။


မကြာတော့သည်အချိန်အတွင်း နောက်ဆုံးအဖြစ်အပျက်သည် ထင်ရှား လာလိမ့်မည်။ အသေအချာဖြစ်လာမည်။ မည်သည့်အချိန်၌ အသေအချာ ဖြစ်လာမည်နည်း။ ကျွန်ုပ်တို့ကိုကြိုတင်ပြောထားခြင်းမရှိပါ။ အချို့သောကိစ္စ များ၌ ယခုပင်ပထမနေ့ကိုစောင့်ထိန်းရန် အတင်းအကျပ်ပြုလုပ်နေပါပြီ။ ပညတ်တော်၏စတုတ္ထမြောက်ပညတ်ကို အတိအကျတိုက်ခိုက်မှုဖြစ်လိမ့်မည်။ ဗျာဒိတ်ကျမ်းသည် သေးရေးရှင်ရေးထက် အရေးကြီးသော ပြင်းထန်လှသည့် သတိပေးခြင်းကို ထုတ်ပြန်ထားသည်။ ပါဝင်လုပ်ဆောင်ကြသူများနှင့် အဝေး သို့လှည်းထုတ်မည့်အဖြစ် မည်သို့ဖြစ်လာမည်ကို ဘုရားရှင်၊ ကောင်းကင်၊ မြေကြီး၊ သမုဒ္ဒရာနှင့်စမ်းရေတွင်းတို့ကိုဖန်ဆင်းသောအရှင် (ဗျာ၊ ၁၄း၇) အား ကိုးကွယ်သောသူနှင့် သိုးသငယ်၏အသက်စာစောင်စာရင်း၌ ကမ္ဘာဦးကပင် နာမည်မပါသောသူ (ဗျာ၊ ၁၃း၈) သားရဲကိုကိုးကွယ်သူနှင့် သားရဲ၏တံဆိပ်ကို ခံယူသူဟူ၍ ခွဲခြားလိမ့်မည်။ တစ်နည်းဆိုရသော်၊ သခင်ခရစ်တော်ယေရှုကို ကိုးကွယ်၍ နောက်တော်သို့လိုက်သောသူ၊ ပညတ်တော်ကိုနာခံသောသူတို့သည် အသက်စာစောင်၌ မိမိတို့၏နာမည်ကို ရေးထားခြင်းခံရလိမ့်မည်။ ဘုရားရှင်၏စာရင်းထဲ၌ နာမည်ထည့်သွင်းခြင်းနှင့် လူတို့၏မှတ်တမ်းတွင် နာမည်ရေးထည့်ခြင်းသည် မည်သည်ကပို၍ကောင်းမြတ်သနည်း။

ဘုရားရှင်သည် ဧဝံဂေလိသတင်းစကားကို ကမ္ဘာသို့ဟောကြားရန် မြော်လင့်ခြင်းအသင်းတော်ကို တည်ရှိစေသည်။ အကြောင်းမှာ ကျွန်ုပ်တို့သည် ခရစ်တော်၌ရှိသောအမှန်တရားတွင်ပြောင်းလဲပြီး အသစ်သောအသက်တာ၌ ပြုပြင်ပြောင်းလဲကာ ‘‘ထာဝရဧဝံဂေလိသတင်းစကား’’ (ဗျာ၊ ၁၄း၆) ခရစ်တော် အသေခံခြင်းအားဖြင့် ကျွန်ုပ်တို့အတွက် ကယ်တင်ခြင်းအာမခံချက်ကို ရရှိ စေသည်။