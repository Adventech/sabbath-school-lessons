---
title:  သမ္မာတရားကိုသိခြင်း
date:   19/06/2023
---

`ယော၊ ၈း၃၂။ ယော၊ ရး၁ရ နှင့် ယော၊ ၁ရး၁ရ ကိုဖတ်ပါ။ သမ္မာတရားကိုသိရှိရန်နှင့် မည်သည့်နေရာ၌တွေ့ရှိနိုင်ကြောင်းကို ယေရှုရှင် မည်သို့ကတိပေးထားသနည်း။`

ဘုရားရှင်သည် နောက်ဆုံးပိတ် မိမိ၏လူတို့ကိုတောင်းဆိုခြင်းပြု သည်မှာ မှားယွင်းသောအရာထဲမှထွက်သွားရန်၊ ဗာဗုလုန်၏အမှားအယွင်းမှ လွတ်ရာလွတ်ကြောင်းသွားရန်နှင့် နှုတ်ကပတ်တော်မှ တွေ့ရှိရသောသမ္မာ တရားအလင်းတော်သို့ ဝင်ရောက်လျှောက်လှမ်းသွားကြရန်ဖြစ်သည်။ အရာ အလုံးစုံတို့၏အချုပ်အခြာအချက်မှာ သမ္မာကျမ်းစာဖြစ်သည်။ လူတို့သည် သမ္မာကျမ်းစာသွန်သင်လမ်းပြသည်အတိုင်း ကျင့်ကြံနေထိုင်သော် နောက်ဆုံး ပဋိပက္ခအချိန်တွင် အလိမ်ခံရမည်မဟုတ်ပါ။ အထူးသဖြင့် ဥပုသ်တော်နေ့နှင့် ဆိုင်သောအချက်ကို ရှင်းရှင်းလင်းလင်းသိမြင်ထားလိမ့်မည်။

ဒုတိယကောင်းကင်တမန်၏သတင်းစကား၌ တောင်းဆိုထားချက်မှာ ကျွန်ုပ်တို့အမှားကိုလက်မခံ အမှန်ကိုသာလက်ခံကြရန် တိုက်တွန်းတောင်းဆို သည်။ ထုံးစံဓလေ့ကိုလက်မခံ၊ နှုတ်ကပတ်တော်ကိုသာလက်ခံရန်ဖြစ်သည်။ မှားယွင်းသောသွန်သင်ချက်များကိုလက်မခံ၊ နှုတ်ကပတ်တော်သွန်သင်ချက်  ကိုသာ လက်ခံရန်ဖြစ်သည်။

တတိယကောင်းကင်တမန်၏သတင်းစကား၌ ပထမနှင့်ဒုတိယ ကောင်းကင်တမန်၏ နောက်ဆက်တွဲသတင်းဖြစ်သည်။ သားရဲ၏တံဆိပ်ကို ဆန့်ကျင်ရန် အကြောင်းဖြစ်သည်။ သမ္မာကျမ်းစာမှ ပုရောဖက်ပြုချက်အားလုံး တွင် သားရဲသည် ဘာသာရေးနှင့်နိုင်ငံရေးပေါင်းစည်းခြင်း၏ တန်ခိုးဖြစ်သည်။ ပင်လယ်ထဲကထွက်လာသောသားရဲဟု ဗျာ၊ (၁၃) ၌ ဖော်ပြသောအကြောင်း၊ ဗျာ၊ ၁၄ ၌ ဖော်ပြသောအကြောင်းသည် ရောမအင်ပါယာမှာ စတင်ပေါ်ထွက် လာသော ကိုးကွယ်မှုနှင့် ကမ္ဘာအနှံ့ပျံ့နှံ့သွားသော ဘာသာရေးကိုးကွယ်မှု ဖြစ်သည်။ ရောမ၏တန်ခိုးမှစတင်ထွက်လာသော ဩဇာလွှမ်းမိုးမှုသည် နောက်ဆုံးကမ္ဘာအရပ်ရပ်သို့ ဆက်လက်လှုပ်ရှားသွားပြီး အသင်းတော်နှင့် အစိုးရကိုပေါင်းစည်းပေးလိမ့်မည်။ ပန်းတိုင်မှာ ကမ္ဘာကြီးကိုစည်းလုံးစေပြီး စီးပွားရေးကသောင်းကနင်းဖြစ်ခြင်း၊ သဘာဝကပ်ဘေးဖြစ်ခြင်း၊ လူမှုရေး ဝရုန်းသုန်းကားအခြေအနေဖြစ်ခြင်း၊ အပြည်ပြည်ဆိုင်ရာ နိုင်ငံရေးပြဿနာ အားလုံးကို ထိန်းချုပ်နိုင်ရန်၊ ကမ္ဘာကြီးရှုပ်ထွေးနေမှုကို တည်ငြိမ်သွားစေရန် အစရှိသော ရည်ရွယ်ချက်ပြုသည်။

ထိုအစီအစဉ်အားလုံးကို ယူအက်စ်အေမှ ဦးဆောင်ဦးရွက်ပြုလိမ့် မည်။ ‘‘မဟာအမှားကြီးနှစ်ခုဖြစ်သော ဝိညာဉ်မသေနိုင်ခြင်းနှင့် တနင်္ဂနွေနေ့ ကို သန့်ရှင်းစေခြင်းဖြင့် စာတန်သည် လူတို့ကိုမိမိ၏ထောင်ချောက်အမှား အတွင်းသို့ လိမ်လည်လှည့်ဖြားသွေးဆောင်လိမ့်မည်။ ပထမလူတို့သည် ဝိညာဉ်ဂိုဏ်းနှင့်ပေါင်းစည်းကာ အခြေချပြီးရောက်လာသောသူများသည် ရောမနှင့်ဆိုးတူကောင်းဖက်လက်တွဲသွားလိမ့်မည်။ ရောမ၏တန်ခိုးအာဏာကို ရယူပြီး လက်ချင်းတွဲနိုင်သည်အထိလုပ်ဆောင်လိမ့်မည်။ ပရိုတင့်စတန့် အသင်းတော်များသည် အမေရိကန်နိုင်ငံအတွင်းစုပေါင်းကာ ဝိညာဉ်ဂိုဏ်းနှင့် ပေါင်းစည်းလာလိမ့်မည်။ ထိုအဖွဲ့သုံးဖွဲ့သည်ပေါင်းစည်းကာ ရောမ၏တန်ခိုး အာဏာနှင့်လက်ဝါးခြင်းရိုက်ပူးပေါင်းလုပ်ဆောင်လာမည်။ ရောမ၏စေခိုင်း သမျှကို လိုက်နာလုပ်ဆောင်ကြမည်။’’ (Ellen G. White, The Great Controversy, p. 588).

သတင်းစကားအားလုံး၏နိဂုံးသည် ခရစ်တော်၏သစ္စာရှိနောက်လိုက် များအားလုံး ပညတ်တော်ကိုစောင့်ရန် အရေးပေါ်တောင်းဆိုကြလိမ့်မည်။ ယေရှုရှင်၏ယုံကြည်ခြင်းသည် သူတို့၏နှလုံးသား၌ တည်ရှိနေရမည် (ဗျာ၊ ၁၄း၁၂)။

သမ္မာတရားသည် သင့်ကို ‘‘လွတ်လပ်ခွင့်’’ ပေးလိမ့်မည်ဟူသော ခရစ်တော်၏စကားတော်ကို သင်မည်သို့နားလည်သနည်း။ အဓိပ္ဋာယ်မည်သို့ ရှိသနည်း။ သမ္မာတရားသည် သင့်အားမည်သို့လွတ်လပ်စေနိုင်မည်နည်း။ လွတ်လပ်ခြင်း၏အဓိပ္ဋာယ်သည် မည်သို့သက်ရောက်သနည်း။