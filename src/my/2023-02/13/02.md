---
title:  နောက်ဆုံးပိတ်ပဋိပက္ခအတွက်ပြင်ဆင်ခြင်း
date:   18/06/2023
---

`၁သက်၊ ၅း၁-၆ ကိုဖတ်ပါ။ ရှင်ပေါလုသတိပေးသော လူသားတို့ ၏နောက်ဆုံးနေ့ရက်အကြောင်းသည် မည်မျှအံ့ဩဖွယ်ဖြစ်သနည်း။`

`တမန်တော်ကြီးရှင်ပေါလုသည် သက်သောလောနိတ်မြို့သားတို့ကို ‘‘သမ္မာသတိရှိ၍’’ စောင့်နေကြလော့ဟု သတိပေးထားသည်။ ခရစ်တော် ပြန်လာမည့်အချိန်ကို အကြောင်းပြုပြီးရေးလိုက်သောစာဖြစ်သည်။ ယုံကြည်သူ များကို ရှင်ပေါလုပြောမည်ဆိုလျှင် ယနေ့ကျွန်ုပ်တို့အားလုံးကို မည်သည့် စကားမျိုးပြောမည်နည်း။`

ရှင်ပေါလုသည် ထပ်မံကြွေးကြော်ပေးသောစကားမှာ သူတို့သည် ‘‘အလင်း၏သားသမီးများ’’ ဖြစ်သည်ဟု ဖော်ပြပေးသည် (၁သက်၊ ၅း၅)။ ထိုကြောင့် အမှောင်ထဲနေရန်မဟုတ်ပါ။ ယနေ့ခရစ်တော်လာမည့်အချိန်   (၁သက်၊ ၅း၄) သည် ‘‘သူခိုးကဲ့သို့’’ မထင်မှတ်သောအချိန်၌ (၁သက်၊ ၅း၄) ရောက်လာလိမ့်မည်။ ယေရှုရှင်သည် ‘‘စောင့်နေရန်’’ ဟူသောစကားကို အသုံးပြု ခဲ့သည်။ နိုးကြားစွာဆုတောင်းလျက်စောင့်နေကြရမည် (မဿဲ၊ ၂၄း၄၂။ မဿဲ၊ ၂၆း၄ဝ၊ ၄၁)။ ‘‘စောင့်နေရန်’’ ဟုဆိုသော် ဝိညာဉ်ရေး၌နိုးကြားခြင်း ကိုဆိုလိုသည်။ ကျွန်ုပ်တို့အသက်ရှင်နေထိုင်သောအချိန်အတွက် အချိန်နာရီ တိုင်းတွင် သမ္မာသတိနှင့် စိတ်ကိုနိုးကြားထားစေရန်ဖြစ်သည်။ မည်သည့် အရာများဖြစ်ပျက်နေသည်ကို မျက်ခြည်မပြတ်စိုက်ကြည့်နေရန်ဖြစ်သည်။

အယ်လင်ဂျီဝှိုက်မှထပ်၍ ‘‘ကျွန်ုပ်တို့အမှန်တရားကို သိရှိထားသော သူများအနေဖြင့် ကမ္ဘာကြီးပေါ် မကြာမီအံ့ဩဖွယ်အကြောင်းကြီးကျရောက် လာမည်ကို ကြိုတင်ပြင်ဆင်ထားကြရမည်။’’ (Testimonies for the Church, vol. 8, p. 28).

ကမ္ဘာကြီးကို ရုတ်တရက်အံ့ဩဖွယ်ရာအမှုသက်ရောက်လာလျှင်လည်း ကျွန်ုပ်တို့အံ့ဩခြင်းမရှိကြစေရန်အတွက်ဖြစ်သည်။ မည်သည့်အချိန်တွင် ထ၍ ဖြစ်လာမည်ကို မသိရသော်လည်း လာနေပြီဖြစ်ကြောင်းကို ကျွန်ုပ်တို့သိထား ရမည်။ ယနေ့မဟုတ်သော်လည်း လာမည့်နေ့အတွက် အဆင်သင့်ပြင်ဆင် ထားရမည်။

`ဒံ၊ ၂ ကိုပြန်ဖတ်ပြီး ပေါ်ပေါက်လာ၍ ပြိုကျရသောတိုင်းနိုင်ငံ အသီးသီးအကြောင်းကိုလေ့လာပါ။ ကြိုတင်ဟောကြားထားသည့်အတိုင်း အလုံးစုံပြည့်စုံလာခဲ့သည်။ ဘုရားရှင်မှဖြစ်လာမည်ဟုပြောသောစကားကို ကျွန်ုပ်တို့မည်သို့သဘောထားသနည်း။ အမှန်ပင်ဖြစ်လာပါမည်လား။`

ခရစ်တော်သည်ကျွန်ုပ်တို့ကို နောက်ဆုံးနေ့ရက်၏လာမည့်သတင်း စကားကို ပြောကြားခဲ့ပြီဖြစ်သည်။ ကျွန်ုပ်တို့ပြင်ဆင်ကြရမည်။ ဒံယေလကျမ်း နှင့်ဗျာဒိတ်ကျမ်းနှစ်ကျမ်းသည် ပေါင်းစည်းပြီး အနာဂတ်ပြုချက်၏ခေတ်မီ လက်ဆောင်ကြီးကို ကျွန်ုပ်တို့အားပေးခဲ့သည်။ ဤကမ္ဘာကြီးပေါ်သို့ကျရောက် လာမည့် ဘုရားရှင်၏အစီအစဉ်ကို ကြိုတင်ပြောကြားထားပေးသည်။ ဘုရား သခင်၏ပုရောဖက်ပြုစကားတော်သည် ကယ်တင်ခြင်းလမ်းကြောင်းအတွက် ကြိုတင်သတိပေးစကားဖြစ်သည်။ ဒံယေလအနာဂတိ္တကျမ်း ၂ သည် တန်ခိုး ပါသောအချက်ကို ပြင်ဆင်ပေးသည်။ အထူးသဖြင့် ထာဝရဘုရားရှင်ကို ကျွန်ုပ်တို့ကိုးစားထိုက်ကြောင်းကို သွန်သင်ပေးသည်။

ရှင်ပေါလု၏စကား၌ ‘‘အခြားသူများကဲ့သို့ ငိုက်မျဉ်းအိပ်ပျော်ခြင်း မရှိစေနှင့်’’ မည်သို့အဓိပ္ဋာယ်ရှိသနည်း။ ကျွန်ုပ်တို့ငိုက်မျဉ်းအိပ်ပျော်နေသည် ဟုသိရလျှင်၊ နိုးကြားလာရန် မည်သို့ပြုလုပ်ကြမည်နည်း။