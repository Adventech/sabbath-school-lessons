---
title:  သိုးသငယ်၊ အသေသတ်ခြင်းခံရသောသိုးသငယ်
date:   22/06/2023
---

ဗျာဒိတ်ကျမ်း၌ ပုံဆောင်ချက်များစွာရှိသည်။ အရေးကြီးသော ကျမ်းစကားပုံဆောင်မှုများဖြစ်သည်။ ကောင်းကင်မှနဂါးကြီး (ဗျာ၊ ၁၂း၃၊ ၄၊ ၇)၊ ကောင်းကင်အလယ်၌ပျံဝဲလျက်ရှိသော ကောင်းကင်တမန် (ဗျာ၊ ၁၄း၆)၊ သားရဲနီကြီးကိုစီးသောမိန်းမ (ဗျာ၊ ၁ရး၃) စသည်တို့ဖြစ်သည်။ ထိုကျမ်းစကားတို့သည် နှုတ်ကပတ်တော်ထဲ၌တွေ့ရသည်။ သန့်ရှင်းသော ဝိညာဉ်တော်သည် ရှင်ယောဟန်ကိုမှုတ်သွင်းပေးပြီး ရေးသားစေခြင်းဖြစ်သည်။ ထိုအရာများသည်လည်း အလွန်အရေးကြီးသောကဏ္ဍ၌ ဖော်ပြထားသည်။ ဗျာဒိတ်ကျမ်းကိုဖတ်သူများအတွက် သမ္မာတရားကိုသိမြင်နိုင်ရန်ဖြစ်သည်။ ဆိုသောစကားမှာ ကာအချိန်ရောက်လုနီးပြီဖြစ်၍ ‘‘ဤအနာဂတ္တိကျမ်းစကားကို ကြည့်ရှုဖတ်ရွတ်နားထောင်၍၊ ရေးထားသမျှကိုစောင့်ရှောက်သောသူတို့သည် မဂင်္လာရှိ၏’’ (ဗျာ၊ ၁း၃)။

ဗျာဒိတ်ကျမ်းတွင် ထပ်ခါထပ်ခါသဏ္ဍာန်များ တစ်ခုပြီးတစ်ခုပေါ် လာသည်။ မည်သည့်သဏ္ဍာန်ဖြစ်သနည်း။ မည်သည့်အရာကိုပုံဆောင်သနည်း။

`ဗျာ၊ ၅း၆၊ ၈၊ ၁၂ ကိုဖတ်ပါ။ ဗျာ၊ ရး၁၇။ ဗျာ၊ ၁၄း၁။ ဗျာ၊ ၁၅း၃ ကိုလည်းဖတ်ပါ။ ဗျာ၊ ၁၉း၇။ ဗျာ၊ ၂၁း၂၂၊ ၂၃ နှင့် ဗျာ၊ ၂၂း၁၊ ၃ ကိုလည်းဖတ်ပါ။  သိုးသငယ်ကိုပုံဆောင်သောအရာသည် မည်သည့် အရာဖြစ်သနည်း။ အဘယ်ကြောင့်ဗျာဒိတ်ကျမ်း၌ အကြိမ်ပေါင်းများစွာ ဖော်ပြထားသနည်း။`

ကျမ်း၏အဖွင့်စကားမှာပင် ‘‘ယေရှုခရစ်တော်၏’’ ဗျာဒိတ်တော်ဟု စတင်ထားသည်။ 
သိုးသငယ်ဟုသာမက၊ အသေသတ်ခြင်းခံရသောသိုးသငယ် ဟု ပို၍လေးနက်သောစကားဖြင့် အသုံးပြုထားသည် (ဗျာ၊ ၅း၆၊ ၁၂။ ဗျာ၊ ၁၃း၈)။ ယေရှုခရစ်တော်အသေသတ်ခံရခြင်းကို ဖော်ပြခြင်းဖြစ်သည်။ အပြစ် သားများအတွက် အပူဇော်ခံခြင်းအဖြစ် အဓိကသတင်းစကားကိုပေးခြင်းဖြစ် သည်။

‘‘ကျွန်ုပ်တို့၏ယုံကြည်ချက်၌ အသေသတ်ခံရသောသိုးသငယ်အကြောင်း ကို အဓိကဗဟိုချက်နေရာ၌ အမြဲတမ်းထားရမည်။ တရားဟောချက်တိုင်း၊ သာသနာလုပ်ဆောင်ချက်တိုင်း၌ ခရစ်တော်အသေခံခြင်းအကြောင်းကို ထည့်သွင်း ဟောကြားရမည်။ မည်သည့်အကြောင်းကိုရေးသားနေပါစေ၊ ဆုတောင်းခြင်း ပြုစေ၊ သီချင်းသီဆိုခြင်းပြုစေ၊ ကျမ်းစာသင်သောအခါဖြစ်စေ မည်သည့် အလုပ်ကိုမဆို အသေသတ်ခြင်းခံရသောသိုးသငယ်အကြောင်းကို ထည့်သွင်း ရပါမည်။ အခြားသူများကို မေတ္တာပြသပေါင်းဖော်သောအခါ ကပ်တိုင်ပေါ်၌ အသေသတ်ခြင်းခံခဲ့ရသော သိုးသငယ်တော်၏အကြောင်းကို ဝေငှပြောကြား ခြင်းဖြင့် မေတ္တာအဖြစ်သို့ ပြသပြောင်းလဲသွားစေပါ။ ထိုအကြောင်းကြောင့် ကမ္ဘာကြီးကို ယုယသနားသောစိတ်များပွားများစေပါ။’’ (Ángel Manuel Rodriguez, “The Closing of the Cosmic Conflict: Role of the Three Angels’ Messages,” p. 70).

ကြောက်ဖွယ်အန္တရာယ်ရှိသောသားရဲများ၊ စစ်တိုက်သော၊ တိုက်ပွဲ ဆင်နွှဲသောနဂါးကြီး၊ ဘေးဒဏ်ကြီးများ၊ နှိပ်စက်ညှဉ်းပန်းခြင်းများ၊ သားရဲ၏ တံဆိပ်၊ ဦးစားပေးအဓိကဗဟိုချက်အဖြစ် ထားရမည့်သိုးသငယ်၊ အသေသတ် ခြင်းကိုခံသောသိုးသငယ်စသည်တို့ဖြစ်သည်။ ကိုယ်တော်တစ်ပါးတည်းသာ ကျွန်ုပ်တို့အတွက်ပြုပေးတော်မူသောအရာများ၊ ပြုခဲ့ပြီး၍ပြုနေဆဲအရာများ၊ ဆက်လက်၍ပြုပေးမည့်အရာအားလုံးအတွက် ကိုယ်တော်သာလျှင် ကောင်းကင် တမန်သုံးပါးကြွေးကြော်သောသတင်းစကား၏ အကြောင်းရင်းဖြစ်သည်။

အသေသတ်ခြင်းခံရသောသိုးသငယ်ကို အဘယ်ကြောင့် ကျွန်ုပ်တို့ ၏သတင်းစကား၌ အဓိကနေရာ၌ထားရသနည်း။ အခြားသူများကိုလမ်းပြ သွန်သင်မှုပြုရာ၌လည်းကောင်း၊ ကျွန်ုပ်တို့၏ဝိညာဉ်ရေးအသက်တာအတွက် လည်းကောင်း အထူးအရေးကြီးပါသလား။