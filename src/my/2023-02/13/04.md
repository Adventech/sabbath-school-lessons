---
title:  ပြုပြင်ပြောင်းလဲခြင်းဆက်လက်သွားသည်
date:   20/06/2023
---

ဘုရားရှင်သည် နောက်ဆုံးနေ့ရက်၌ အသက်ရှင်သောသူများကို သမ္မာကျမ်းစာအတိုင်း အတိတ်မှပြုပြင်ပြောင်းလဲသူများ၏ပခုံးပေါ်၌ ထရပ် နေသကဲ့သို့ ရဲရဲဝံ့ဝံ့ရင်ဆိုင်စေလိမ့်မည်။ ခရစ်တော်တစ်ပါးတည်းသာ သူတို့၏ ကယ်တင်ခြင်းအရင်းအမြစ်အဖြစ် သဘောပိုက်ထားမည်။ သန့်ရှင်းသော ဝိညာဉ်တော်သည် မိမိတို့၏တစ်ခုတည်းသောအားထားရာခွန်အား၊ သခင် ပြန်လာခြင်းသည် သူတို့၏မျှော်လင့်ခြင်းသာဖြစ်ကြောင်းကို ပြသလိမ့်မည်။  အမှန်တရားသမ္မာတရားသည် အမှောင်ထုနှင့်မိရိုးဖလာထုံးစံဓလေ့ကြား ဖုံးကွယ်  ခံထားရသည်။ သမ္မာကျမ်းစာ၌ စစ်မှန်သောဥပုသ်တော်နေ့သည်လည်း အပါ အဝင်ဖြစ်သည်။ စစ်မှန်သောဥပုသ်တော်နေ့အစစ်အမှန်အကြောင်းကို သခင် ပြန်မကြွလာမီအချိန်အတွင်း မလာခင်ကလေးမှာပင် ကြွေးကြော်ဟောပြောခြင်း ပြုလိမ့်မည်။

ကောင်းကင်တမန်သုံးပါးသတင်းစကားသည် နောက်ဆုံးပြန်လည် ပြုပြင်ခြင်းလုပ်ငန်းတွင်ပြည့်စုံစေရန် ပါဝင်လုပ်ဆောင်သောလုပ်ရပ်ဖြစ်သည်။ လောက၏အလုပ်ကိုပြီးမြောက်အောင် ခရစ်တော်နှင့်အတူပါဝင်လုပ်ဆောင်   မည်။ သမ္မာကျမ်းစာ၏အနာဂတ္တိကျမ်းဖြစ်သော နောက်ဆုံးကျမ်း၊ ဗျာဒိတ် ကျမ်းသည် အဆုံးသတ်စိတ်ဓာတ်ကျနေသောသူများအတွက် ဘုရားသခင်၏ သတင်းစကားကို ကမ္ဘာသို့ကြွေးကြော်ပေးသောစာအုပ်ဖြစ်သည်။ ဗျာဒိတ်ကျမ်း ၁၄ လောကလုံးဆိုင်ရာအသင်းတော်သည် ကမ္ဘာပေါ်သို့ သတင်းကောင်း ကြွေးကြော်ပေးပြီး ထာဝရဧဝံဂေလိသတင်းကိုပေးနေပါသည်။

ကောင်းကင်တမန်သုံးပါးသတင်းစကားဖြစ်သော ဗျာဒိတ်ကျမ်း     ၁၄ သည် ဗျာဒိတ်ကျမ်း ၁၈ မှ စတုတ္ထကောင်းကင်တမန်နှင့် ပေါင်းစည်း ဟောကြားထားသည်။ ယင်းကောင်းကင်တမန်သည် ကောင်းကင်တမန်သုံး ပါးကို ဟောပြောကြွေးကြော်နိုင်သောတန်ခိုးကိုပေး၏။ ‘‘ကမ္ဘာမြေသည် ဘုရားရှင်၏ဘုန်းတန်ခိုးကြောင့် လင်းလက်သွားသည်’’ (ဗျာ၊ ၁၈း၁)။  အခန်းကြီး ၁၈ သည် လူ့သမိုင်းကြောင်းကို အထွတ်အထိပ်သို့ ရောက်ရှိ စေလျက် နောက်ဆုံးတွင်အောင်မြင်မှုသရဖူကို ရရှိပိုင်ဆိုင်သောဧဝံဂေလိ သတင်းဖြစ်ပေမည်။

`ဗျာ၊ ၁၈း၁ ကိုဖတ်ပါ။ ရှင်ယောဟန်သည် ယင်းကောင်းကင်တမန်ကို အကြောင်းပြုလျက် မည်သည့်အရာသုံးမျိုးကို ပြောထားသနည်း။ (ဟဗ၊ ၂း၁၄)။`

ဘုရားရှင်၏ဘုန်းတော်အထံတော်မှ ကြွလာသောကောင်းကင်တမန် သည် ပလ္လင်တော်ရှိရာဗိမာန်တော်အခန်းမှ စတင်ထွက်လာ၍ ဘုရားရှင်၏ နောက်ဆုံးသတင်းစကားကို ကြွေးကြော်ရမည့်တာဝန်ကို ယူဆောင်လာသည်။ မြေကြီးပေါ်သို့ကြွရောက်လာမည့်အကြောင်းအရာများကို မြေကြီးသားများအား သတိပေးခြင်းတာဝန်ဖြစ်သည်။

ကျမ်းချက်မှာ ကောင်းကင်တမန်သည် ‘‘ကြီးစွာသောအာဏာတန်ခိုး’’ နှင့် ရောက်လာသည်ဟုဆိုထားသည်။ ဓမ္မသစ်ကျမ်း၏မူရင်းဟေလသစကား၌ ‘‘အခွင့်အာဏာ’’ ကို ‘‘အိန်ဆိုဇီယာ’’ (exosia) ဆိုသည့်ဝေါဟာရကို အသုံးပြုထားသည်။ ယေရှုရှင်ကိုယ်တော်တိုင် ထိုဝေါဟာရကို ရှင်မဿဲ ခရစ်ဝင်ကျမ်း၌ တပည့်တော်တို့ကို စေလွှတ်ခြင်းပြုသောအခါ ထိုစကားကို အသုံးပြုခဲ့သည်။ မ၊ ၁ဝး၁ ၌ ယေရှုသည် တပည့်တော်တို့ကို ‘‘အခွင့် အာဏာ’’ တန်ခိုးပေးလိုက်သည်။ နတ်ဆိုးတို့ကိုနိုင်ရသောတန်ခိုးဖြစ်သည်။ တပည့်တော်တို့ကို တန်ခိုးနှင့်အောင်မြင်ခြင်းကိုပေးလျက် အကောင်းနှင့်အဆိုး တိုက်လှန်ပွဲကြီးအတွက် အောင်မြင်ခြင်းကိုပေးသည်။ မ၊ ၂၈း၁၈၊၁၉ ၌ တစ်ဖန်စေလွှတ်သောအခါ ဤတစ်ကြိမ်သည် အာဏာအခွင့်အကုန်အစင် အားလုံးကိုပေးလိုက်သည်။ ကောင်းကင်မှအာဏာတန်ခိုးကိုခံယူလျက် မြေကြီး ပေါ်နေရာအရပ်ရပ်သို့သွား၍ ‘‘လူမျိုးတကာတို့အား ငါ့တပည့်ဖြစ်စေလော့။’’

နောက်ဆုံးသောနေ့ရက်ကာလအချိန်တွင် နေ့စဉ်လုပ်ဆောင်သမျှသည် တန်ခိုးအာဏာမည်သို့ရရှိမည်နည်း။ မည်သူ၏အာဏာနောက်သို့လိုက်ပါ မည်နည်း။ မိမိကိုယ်ပိုင်အာဏာလား၊ သားရဲ၏အာဏာလား၊ သို့မဟုတ် တစ်ဦးတစ်ယောက်၏အာဏာလား။ မည်သည့်အာဏာတန်ခိုးနောက်သို့ ကျွန်ုပ်တို့လိုက်လျှောက်ကြမည်နည်း။