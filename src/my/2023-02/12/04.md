---
title:  စာတန်၏နောက်ဆုံးပိတ်ဗျူဟာ
date:   13/06/2023
---

ဖွဲ့စည်းတည်ထောင်ထားသောအဖွဲ့အစည်းနှင့် အစိုးရမင်းတို့၏ လုပ်ဆောင်ချက်ကို ယုံကြည်မှုမဲ့ခြင်းအကြောင်းကို လေ့လာတွေ့ရှိသည့် ဖော်ပြချက်ရှိသည်။ လူသန်းပေါင်းများစွာတို့သည် အံ့ဩစွာ ‘‘ကမ္ဘာကြီးကို စိတ်သဘောမှန်မှန်ဖြင့် ဦးဆောင်သွားမည့်သူတစ်ဦးတစ်ယောက်ရှိဦးမည်လား။ ဗျာဒိတ်ကျမ်း၏အနာဂတ္တိပြုချက်အရ၊ သားရဲ၏တန်ခိုးသည် ဘာသာရေး နိုင်ငံရေးပေါင်းစပ်သောအာဏာကို ယူထားသည့်ပုံစံဖြစ်သည်။

`ဗျာ၊ ၁ရး၁၂-၁၄ ကိုဖတ်ပါ။ ရှင်ယောဟန်သည် ကမ္ဘာ့ရာဇဝင် အကြောင်း၏နောက်ဆုံးအခြေအနေကို မည်သို့ဖော်ပြထားသနည်း။ မည်သို့သော အာဏာတန်ခိုးကြီးစိုးခြင်းမျိုးကို မြင်တွေ့ရပါသနည်း။`

ရှင်ယောဟန်သည် အချက်သုံးချက်ကိုအလေးထား၍ ဖော်ပြသည်။ ပထမအချက်၌ နိုင်ငံရေးပါဝါ ‘‘တစ်သံတစ်မိန့်တည်း’’ ဖြင့် အမိန့်ပေးစေခိုင်း ကာ အာဏာကို သားရဲလက်သို့အပ်နှင်းသည်။ ဒုတိယအချက်၊ ပေါင်းစည်း ထားသောသူအားလုံးသည် ယေရှုရှင်သိုးသငယ်ကိုဆန့်ကျင်မှုပြုကြသည်။ တတိယအချက်မှာ ကမ္ဘာ၏နောက်ဆုံးစစ်ပွဲတွင် ခရစ်တော်၏နောက်လိုက် သူများဘက်မှ အောင်မြင်ခြင်းရရှိလိမ့်မည်။ သားရဲသည် အနိုင်မရရှိပါ။ ယေရှုရှင်အနိုင်ရရှိမည်။

သားရဲ၏နတ်ဆိုးဗျူဟာ၌ ကမ္ဘာ့နိုင်ငံအသီးသီးကိုအသုံးချပြီး လုပ် ဆောင်မှုပြုမည်ကို သင့်အံ့ဩပါသလား။ သမိုင်းသည် ထပ်ခါပြန်၍လည်လာ စမြဲဖြစ်သည်။ ရောမအင်ပါယာပြိုကျခဲ့သည်အကြောင်းကို သင်ခန်းစာကြီးကြီး ကျွန်ုပ်တို့ရရှိထားသည်။ ဂျပန်လူမျိုးတို့သည် မြောက်ဘက်မှလာ၍ ဥရောပ အနောက်တစ်ခွင်ကို ဝင်ရောက်တိုက်ခိုက်သိမ်းပိုက်သည်။ အသင်းတော်၏ အခွင့်အာဏာကို အစိုးရ၏အာဏာနှင့်ပေါင်းလိုက်ကာ ကွန်စတန်တင်ဘုရင် ၏သဘောအတိုင်း အကွက်ထဲဝင်လာခဲ့သည်။ တနင်္ဂနွေနေ့ကို သန့်ရှင်းရာ နေ့ဟု အားပေးလုပ်ဆောင်ချိန်ဖြစ်သော ၄ ရာစုနှစ်အချိန်အတောအတွင်း၌ နိုင်ငံရေးအာဏာနှင့် ဘာသာရေးအာဏာကိုပေါင်းစည်းကာ အင်ပါယာ၏ အင်အားတန်ခိုးကို ပြဿနာများရှုပ်ထွေးနေသောအချိန်မှာပင် အားပေးအတည်ပြု ကြသည်။ ကွန်စတန်တင်ဘုရင်သည် မိမိ၏အင်ပါယာကြီးကို အင်အား တောင့်တင်းစည်းလုံးစေလိုသည်။ ရောမအသင်းတော်သည်လည်း ထိုသို့ဖြစ်ရန် အလိုရှိသည်။ ‘‘အာသာဝီဂေါလ်’’ (Arthur Weigall) ထင်ရှားကျော်ကြား သောသမိုင်းပညာရှင်မှ မှတ်တမ်းပြုချက်၌ ‘‘အသင်းတော်သည် တနင်္ဂနွေနေ့ကို သန့်ရှင်းသောနေ့ဟု ပြုလုပ်ခဲ့သည်။’’ ပို၍ကြီးကျယ်ခမ်းနားသောအစီအစဉ်အဖြစ် အပတ်စဉ်တိုင်း နေပွဲတော်နေ့ကို ကျင်းပကြသည်။ ခရစ်ယာန်တို့၏ လုပ်ဆောင်ချက်သည် ဘုရားမဲ့များကျင်းပသောပွဲကို လွှမ်းမိုးပေးစေရန် မိရိုးဖလာထုံးစံဓလေ့ကို ခရစ်ယာန်များပြုလုပ်ပေးခြင်းဖြင့် စည်းရုံးခဲ့သည်။’’ The Paganism in Our Christianity (New York: G. P. Putnam’s Sons, 1928), p. 145.

ဆင်းရဲဒုက္ခပြဿနာကြီးမားသောအချိန်၌ လူသားတိုင်းကြောက်နေရ သောအချိန်တွင် နာကျင်စွာခံစားရခြင်း၊ ကြောက်နေရခြင်းမျိုး၌ လူတို့သည် မိမိတို့ကိုကာကွယ်ပေးနိုင်သောသူကို တမ်းတနေကြမည်။ အတိတ်အချိန်၌ ဖြစ်ခဲ့သောရက်စက်မှုကြီးသည် ဧကန်မုချပြန်ရောက်လာဦးမည်ဆိုသည်မှာ စဉ်းစားရန်ပင်မလိုပါ။ ပုရောဖက်ကြိုတင်ပြုထားချက်အရ၊ ယင်းကိစ္စသည် အမှန်ပင်ပြန်ရောက်လာလိမ့်မည်။

မည်မျှကြာအောင်စောင့်ရမည်ကို သိဖို့ရန်ခက်ခဲသော်လည်း အလျင် အမြန်ပြန်၍ရောက်လာမည်။ အသေးစိတ်အခြေအနေမသိရသော်လည်း   ကျွန်ုပ်တို့အဆင်သင့်ဖြစ်နေရန် မည်သည့်ပုံစံဖြင့်ရောက်လာပါစေ၊ ရင်ဆိုင်ရန် အသင့်ပြင်ထားရမည်။