---
title:  အဝေးသို့ကျရှုံးသွားခြင်း
date:   12/06/2023
---

`၂သက်၊ ၂း၃၊ ၄၊ ၉-၁၂ ကိုဖတ်ပါ။ ရှင်ပေါလုသည် နောက်ဆုံး နေ့ရက်အကြောင်းကို မည်သို့ကြိုတင်ဟောပြောခဲ့သနည်း။ သားရဲ၏ထင်ရှား သောလက္ခဏာအကြောင်း၊ အန္တိခရစ်၏တန်ခိုးအကြောင်း မည်သို့ကြိုတင်ဖော် ပြသနည်း။`

တမန်တော်ကြီးရှင်ပေါလုသည် ခရစ်ယာန်ထုကြီးကို သတိပေးသည် မှာ ဘုရားသခင်၏နှုတ်ကပတ်သမ္မာတရားမှ ဝေးကွာသွားခြင်းအကြောင်းကို သတိပေးသည်။ ဓမ္မသစ်အချိန် အသင်းတော်မှဖောက်ပြန်ခြင်း၏မျိုးစေ့အကြောင်း ကို ရည်ညွှန်းပြောဆိုထားသည်။ လာမည့်ရာစုနှစ်တွင် ပိုမိုကြီးထွားလာကာ ခရစ်တော်ကြွလာသည်တိုင် ဒုက္ခပေးမည်ဖြစ်သည်။ အတုအယောင်ဧဝံဂေလိ သည် အသင်းတော်အတွင်းဝင်ရောက်လာလိမ့်မည်။ နှုတ်ကပတ်တော်ကို နှောင့်နှေးကြန့်ကြာအောင်ပြုလုပ်လိမ့်မည်။

စာတန်သည် ထိုဖောက်ပြန်မှုကြီး၏နောက်ကွယ်၌ ကြိုးကိုင်သူဖြစ် သည်။ သူသည် အမှန်ပင် ‘‘အပြစ်ပြုသူ’’ ‘‘မိမိကိုယ်ကိုချီးမြှောက်၍၊ ဘုရား သခင်၏ဗိမာန်တော်၌ ဘုရားသခင်ကဲ့သို့ထိုင်၍ ဘုရားသခင်ဖြစ်ယောင်ဆောင် လျက် ကိုယ်ကိုပြသောသူဖြစ်သတည်း’’ (၂သက်၊ ၂း၄)။ ‘‘လူလိမ်ကြီး’’ စာတန် သည် လူသားကိုယ်စားခံများကို အသုံးပြုပြီးလိမ်လည်သည်။ မိမိအကြံပြီး မြောက်အောင်ကြိုးစားသည်။ ဒံယေလကျမ်းနှင့်ဗျာဒိတ်ကျမ်းမှဖော်ပြသော   ချိုငယ် (ဒံ၊ ၇) နှင့် ဗျာဒိတ်မှဖော်ပြသောသားရဲ (ဗျာ၊ ၁၃၊၁၄ နှင့် ‘‘ဥပဒေမဲ့ပြုသောသူ’’ (၂သက်၊ ၂) တို့သည် တစ်မျိုးတည်း၊ တစ်ဦးတည်း သောသူကိုဆိုလိုခြင်းဖြစ်သည်။

The SDA Bible Commentary မှ ယခုကဲ့သို့ဖော်ပြသည်။  ဒံယေလ၏ကြိုတင်ပြောကြားထားသောနာမတော်ကို ရှုတ်ချခြင်းတန်ခိုးကို ဘုရားမဲ့ ရောမအာဏာမှဆက်ခံလာသော တန်ခိုးဖြစ်သည်။ ရှင်ယောဟန်ပြောသော ကျားသစ်နှင့်တူသောသားရဲနှင့်တူသည်။ ဖော်ပြပါအကြောင်းအားလုံးသည်  (သားရဲတန်ခိုး၊ ချိုငယ်နှင့်တရားမဲ့သူဖြစ်၍ အားလုံးသည် တစ်ခုတည်းကို သာဆိုလိုသည်။ ရှင်ပေါလု၊ ဒံယေလနှင့်ရှင်ယောဟန်တို့ပြောကြားသော တန်ခိုးဖြစ်၍ ပုပ်ရဟန်းအုပ်စိုးသောအာဏာပင်ဖြစ်သည်။’’ Vol. 7, p. 271).

ဘာသာရေးကိုးကွယ်ခြင်းအခမ်းအနားအကြောင်းနှင့်ဆိုင်၍ သမ္မာ ကျမ်းမှဖော်ပြသော ပုရောဖက်ပြုချက်ကို အထူးသတိရရန် အရေးကြီးသည်။ ဘုရားသခင်၏နှုတ်ကပတ်တော်ကို အလျှော့အတင်းပြုလုပ်ရန်ဖြစ်သည်။ ဧဝံဂေလိ တရား၏အစား ထုံးစံဓလေ့ကိုလည်းကောင်း၊ မိရိုးဖလာကိုလည်းကောင်း ထည့်သွင်းလာခြင်းဖြစ်သည်။ သမ္မာတရားကိုလွဲသွားအောင် ကြိုးစားနေသူ ဖြစ်သည်။ ထိုသို့ပြုမည်ကို ဘုရားရှင်သည် မေတ္တာတော်ကြီးမားလွန်းစွာဖြင့် သတိပေးပြီး ဒုတိယအကြိမ်ပြန်၍ကြွလာမည့် ယေရှုရှင်ကိုမျှော်လင့်ကြရန်၊ ပြင်ဆင်နေကြရန် သတိပေးသည်။ ချိုငယ်၊ တရားမဲ့သူနှင့် သားရဲစသည့် ဖော်ပြပါတန်ခိုးသည် ဘာသာရေးကို အလွဲအမှားဖြစ်အောင် အဖွဲ့အစည်း တည်ထောင်ပြီး ဘုရားရှင်၏နှုတ်ကပတ်တော်ကို အဝေးသို့မျောပစ်ချင်သူများ ဖြစ်သည် (ဗျာ၊ ၁၈း၄)။ ကျွန်ုပ်တို့ပေးလိုသောသတင်းစကားမှာ လူသန်းပေါင်း များစွာအလိမ်ခံနေရသည်။ ထိုအလိမ်ခံနေရသောသူများကိုလည်း ဘုရားရှင် လွန်စွာချစ်တော်မူသည်။ ထိုသူများကိုလည်း ကြင်နာယုယစွာဆက်ဆံရန် လိုသည်။

‘‘သင်တို့သည် ကိုယ်၌သူတစ်ပါးပြုစေလိုသမျှအတိုင်း သူတစ်ပါး၌ ပြုကြလော့။ ဤပညတ်ကား၊ ပညတ္တိကျမ်းနှင့်အနာဂတ္တိကျမ်းတို့၏ အချုပ် အခြာပင်ဖြစ်သတည်း’’ (မဿဲ၊ ရး၁၂)။ သားရဲ၏တန်ခိုးနှင့်ရင်ဆိုင်ရာ၌ မည်သည့်နည်းဖြင့်အသုံးပြုပြီး ရင်ဆိုင်သင့်သနည်း။ ဗျာ၊ ၁၃၊ ၁၄ မှ ဖော်ပြသော သားရဲ၏တန်ခိုးကို မည်သို့ပါးနပ်စွာရင်ဆိုင်ဖြေရှင်းမည်နည်း။