---
title:  သေလောက်သောဒဏ်ရာ
date:   11/06/2023
---

ကျွန်ုပ်တို့လေ့လာရသည်အတိုင်း၊ ဗျာဒိတ်ကျမ်း ၁၃၊ ၁၄ မှာ သားရဲ၏တန်ခိုးသည် တစ်ကမ္ဘာလုံး၏မှားယွင်းဖောက်ပြန်သော ကိုးကွယ်ခြင်း  ကို ကိုယ်စားပြုသည်။ သို့သော် ထိုထက်သာ၍ပြုသောအမှုရှိသေးသည်။

`ဗျာ၊ ၁၃း၅။ ဗျာ၊ ၁၂း၆၊ ၁၄ နှင့် ဒံ၊ ရး၂၅ ကိုဖတ်ပါ။ ထို တန်ခိုးသည် အချိန်မည်မျှကြာအောင် ဘာသာရေးလွှမ်းမိုးချုပ်ကိုင်မည်နည်း။`

သားရဲသည် အထူးသတ်မှတ်ထားသောအချိန်အတွင်း ပုရောဖက်ပြု အချိန်၊ ပုရောဖက်သတ်မှတ်သောအချိန်၌ တစ်ရက်သည် တစ်နှစ်နှင့်ညီသည်။  တော၊ ၁၄း၃၄ တွင်တွေ့ရသောကျမ်းစကားတွင် ‘‘တစ်ရက်ကိုတစ်နှစ်ထား၍’’ သမ္မာကျမ်းစာ၏စည်းအတိုင်း တစ်ရက်ကိုတစ်နှစ်ဟုသတ်မှတ်သည်။ တစ်ဖန် ဘုရားရှင်မိန့်တော်မူသည်မှာ ‘‘နှစ်အစား ရက်ကိုငါထားပြီ’’ (ယေဇကျေလ၊ ၄း၆)။ ယင်းနည်းအတိုင်း ကျမ်းစာ၏အနက်ကိုဖော်ပြရာ၌ ပုရောဖက်ပြုချက် အတိုင်း သီတင်း ၇ဝ (ဒံ၊ ၉း၂၄-၂၇။ ဗျာ၊ ၁၃း၅ မှဖော်ပြသော ၄၂ လ ကို တစ်လ ရက် ၃ဝ နှင့်မြှောက်လျှင် ရက်ပေါင်း ၁,၂၆ဝ သို့မဟုတ် နှစ်ပေါင်း ၁,၂၆ဝ ဖြစ်လာသည်။ ရှေးခေတ်ပြက္ခဒိန်များတွင် ရက်ပေါင်း ၃၆ဝ အတိရှိသည့်နှစ်များကိုသာ အသုံးပြုသည်။

စတုတ္ထရာစုနှစ်တွင် ရောမဧကရာဇ်မင်းကွန်စတန်တင်သည် သူ၏ အင်ပါယာတစ်လျှောက် ခရစ်ယာန်ကိုတရားဝင်ခွင့်ပြုထားသည်။ အေဒီ ၃၃ဝ ၌ မိမိ၏မြို့တော်ကို ‘‘ဘိုင်ဇန်တီယမ်’’ (Byzantium)   မြို့သို့ပြောင်းရွှေ့ပြီး  သူ၏အင်ပါယာအရှေ့ပိုင်းနှင့် အနောက်ပိုင်းကိုပေါင်းစည်းရန် ကြိုးစားခဲ့သည်။ ရောမကိုချန်လှပ်ထားရစ်ခဲ့သည်။ လှစ်လပ်ကျန်ရစ်ခဲ့သောရောမမြို့ကို ပုပ်ရဟန်း မင်းကြီးက ဝင်ရောက်တာဝန်ယူရသည်။ ထိုကြောင့် သူသည် ဘာသာရေး တွင်သာ ဩဇာကြီးမားသည်မကဘဲ နိုင်ငံရေးအင်အားကိုလည်း ပိုင်ဆိုင် လာကာ၊ ဥရောပတိုက်ကို သိမ်းသွင်းနိုင်ခဲ့သည်။ အေဒီ၊ ၅၃၈ တွင် ‘‘ဂျက် စတင်နီယန်’’ (Justinian) ဘုရားမဲ့ရောမဧကရာဇ်မင်းသည် ရောမဘုန်းကြီး ကို တရားဝင်ထောင်ပံ့ပြီး ယုံကြည်ခြင်းကိုကာကွယ်စေသည်။ အလယ်ခေတ် အသင်းတော်လုပ်ဆောင်ချက်သည် အေဒီ ၅၃၈ မှ ၁၇၉၈ အထိ အလွန် ဩဇာကြီးစိုးခဲ့သည်။ ထိုအထဲတွင်မှ နှိပ်စက်ညှဉ်းပန်းခြင်းအမှုကို ကြီးစွာ ပြုခဲ့သည်။ နပိုလျံ၏စစ်သူကြီး ‘‘ဘာသီယာ’’ (Berthier) အေဒီ၊ ၁၇၉၈ ခုနှစ်၌  ပုပ်ရဟန်းမင်းကို ဖမ်းဆီးချုပ်နှောင်ကာ ထောင်ချခဲ့သည်။ အကြောင်းမှာ ပုရောဖက်ဟောချက်ကို အမှန်တကယ်ပြည့်စုံသွားသည်။

ဘာသီယာနှင့် သူ၏စစ်သည်တော်များသည် ပုပ်ရဟန်းမင်းကြီး  (Pius VI) ကိုဖမ်းဆီးပြီး ပါပနန်းပလ္လင်မှဖြုတ်ချခဲ့သည်။ ပုပ်ရဟန်းမင်း၏ ဩဇာအာဏာလုံးဝချုပ်ငြိမ်းသွားသည်။ သို့သော် ဗျာ၊ ၁၃း၁၂ အရ သေလု သောဒဏ်ချက်သည် သက်သာလာလိမ့်မည်။ ကမ္ဘာသူကမ္ဘာသားများတို့သည် လည်း သူ၏တန်ခိုးဩဇာအကြောင်းကို ပို၍ကြားရလိမ့်မည်။

သမ္မာကျမ်းစာ၏ပုရောဖက်ပြုချက်ကို စဉ်းစားပါ။ အနာဂတ်အတွက် ဖြစ်ပျက်မည့်အရာကို ဘုရားရှင်သည် မည်သို့ဖော်ပြကြောင်းကိုသတိပြုပါ။ မြင်တွေ့ရသောအရာများကြောင့် ဘုရားရှင်သည် ကတိတော်အရာ၌ ကတိတည် ကြောင်းကို အဘယ်ကြောင့် ကျွန်ုပ်တို့ကိုးစားသင့်သနည်း။ ယခုမပြည့်စုံသေး သည့်အရာအတွက် ကျွန်ုပ်တို့မည်သို့သဘောထားရမည်နည်း။