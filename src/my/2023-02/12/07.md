---
title:  ဆက်လက်လေ့လာရန်။
date:   16/06/2023
---

‘‘ပရိုတင့်စတန့်များသည် ရောမအသင်းတော်၏ဩဇာအာဏာကို လက်လှမ်းအားယူသောအချိန်၊ ပရိုတင့်စတန့်များသည် ဝိညာဉ်ဂိုဏ်းများနှင့် လက်ချင်းယှက်သွားသောအချိန်၊ လက်ဝါးခြင်းရိုက်ကြသောအချိန်မျိုးတွင် ထိုအဖွဲ့သုံးဖွဲ့တို့ပေါင်းမိသွားလျှင် ယူအက်စ်အေမှစတင်၍ ပရိုတင့်စတန့် အဖွဲ့အစည်းနှင့် အမျိုးသားရေးအစိုးရတို့ ဥပဒေထုတ်လာလိမ့်မည်။ ရဟန်း ၏မှားယွင်းခဲ့သောလမ်းအတိုင်းလက်ခံကြရန် ညှိနှိုင်းမှုပြုကာ ပေါင်းစည်း လုပ်ဆောင်ကြမည်။ ထိုအချိန်ရောက်လာလျှင် ကာလအချိန်တန်ပြီဟု သိရ မည်။ စာတန်၏အံ့ဩဖွယ်လုပ်ရပ်ဖြစ်ကြောင်းနှင့် နောက်ဆုံးသောအချိန်နီးပြီ ဖြစ်ကြောင်း သိရှိနိုင်သည်။’’ (Ellen G. White, Testimonies for the Church, vol. 5, p. 451).

‘‘ပထမနေ့သည် ဆန့်ကျင်သူများအတွက်အားယူ၍ ထိုနေ့တွင် ဝတ်ပြုကိုးကွယ်ကြကြောင်း သိရပြီးဖြစ်သည်။ ဗျာဒိတ်ကျမ်း၏သမိုင်းရာဇဝင် ဖော်ပြချက်အတိုင်း ပထမနေ့သည် အလွန်မှပင်အရေးကြီးသောအမှတ် အသားဖြစ်သည်။ နဂါးကြီး၏တစ်ပတ်ရိုက်ချက်နှင့် ကလိမ်ဉာဏ်မည်မျှ အကင်းပါးကြောင်းကို ဖော်ပြထားသည်။ ထိုပြောင်းလဲပစ်သောဘုရားရှင်၏ ပညတ်တော်အဓိပ္ဋာယ်မှာ နဂါးသည် ထာဝရဘုရားကိုဆန့်ကျင်၍ အလွန် အငြိုးထားကာ စကြဝဠာလုံးဆိုင်ရာ ပဋိပက္ခကိုဖြစ်စေပါသည်။ ရိုးရိုးလေးဖြင့် အဆင့်မြင့်သောလိမ်လည်ခြင်းကို ပြုလုပ်ခြင်းဖြစ်သည်။ နဂါးသည် ဘုရား သခင်၏အရိုက်အရာကိုလုယူချင်၍ မိမိကိုယ်ကိုစကြဝဠာ၌ ကိုးကွယ်ထိုက် ဆုံးသူအဖြစ်ကြေညာလို၍၊ ဘုရားသခင်၏ပညတ်တော်သည် မတရားကြောင်း ကို သက်သေပြချင်သည်။ စွပ်စွဲ၍တိုက်ခိုက်ခြင်းပြုသည်။ တရားမျှတမှုမရှိ သောပညတ်တော်ဟုဆိုကာ ပြောင်းလဲသင့်သည်ဟု ထပ်ခါလိမ်လည်သည်။ စာတန်သည် ဘုရားသခင်၏ပညတ်တော်၌ဖော်ပြသော ထာဝရဘုရားသည် ဖန်ဆင်းရှင်နှင့် ရွေးနုတ်ကယ်တင်ရှင်ဖြစ်ကြောင်းကို ပြောင်းပစ်ချင်သည်။ ထာဝရဘုရားသည်သာ တစ်ပါးတည်းသောကိုးကွယ်ထိုက်သူဖြစ်၏ (ထွက်၊ ၂ဝး၈-၁၁။ တရားဟော၊ ၅။ ဗျာ၊ ၄း၁၁။ ၅း၉၊ ၁၃၊ ၁၄)။ ပညတ်တော်ကိုပြောင်းလဲခြင်း၌ စာတန်နဂါးသည် ဘုရားရှင်ကိုမုန်းတီး သည်ထက်မက ဘုရားရှင်၏ပလ္လင်ကိုလည်းလုယူရန်အတွက်နှင့် ကိုးကွယ်ခြင်း ခံရသောသူတစ်ဦးဖြစ်လာရန်အတွက်ဖြစ်သည်။ စကြဝဠာတစ်ခွင်၌ ထိုပညတ်ကို ပြောင်းလဲသတ်မှတ်နိုင်လျှင် သူ၏အောင်မြင်မှုအစစ်အမှန်ဖြစ်လာလိမ့်မည်။’’ (Angel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54).