---
title:  ဘုရားသခင်၏တံဆိပ်နှင့်သားရဲ၏တံဆိပ် အပိုင်း (၂)
date:   10/06/2023
---

### ဖတ်ရန်ကျမ်းချက်များ။
ဗျာ၊ ၁၂း၆၊ ၁၄၊ ဒံ၊ ရး၂၅။ ၂သက်၊ ၂း၃၊ ၄။ တရားဟော၊ ၆း၈။ တရားဟော၊ ၁၁း၁၈။ ထွက်၊ ၂ဝး၈-၁၁။

> <p>အလွတ်ကျမ်းချက်</p>
> ‘‘အသက်ရှင်တော်မူသော ဘုရားသခင်၏တံဆိပ်ပါသော ကောင်းကင်တမန်တစ်ပါးသည် အရှေ့မျက်နှာကတက်လာသည်ကို ငါမြင်၏။ သူသည်လည်း မြေနှင့်ပင်လယ်ကိုညှဉ်းဆဲရသောအခွင့် ရှိသောကောင်းကင်တမန်လေးပါးကို အသံလွှင့်၍၊ ငါတို့ဘုရားသခင် ၏ကျွန်တို့ကို နဖူး၌တံဆိပ်မခတ်မီတိုင်အောင် မြေ၊ ပင်လယ်၊ သစ်ပင်တို့ကို မညှဉ်းဆဲပါနှင့်ဟု ကြီးသောအသံနှင့်ကြွေးကြော် လေ၏’’ (ဗျာ၊ ရး၂၊၃)။

၁၅ ရာစုနှစ်တွင်၊ Piedmont ချိုင့်ဝှမ်းနှင့် အီတလီမြောက်ပိုင်း အဲလ် (Alps) တောင်တန်းတို့သည် ဝေါဒင်းစီသားများခိုလှုံရာနေရာဖြစ်ခဲ့ သည်။ သစ္စာရှိသောလူတို့သည် သမ္မာကျမ်းစာအတိုင်း သစ္စာစောင့်သိကြရန် ဆုံးဖြတ်ကြသည်။ ခရစ်တော်အပေါ်သစ္စာစောင့်သိကြခြင်းကြောင့် ပြင်းထန် ရက်စက်စွာ ညှဉ်းပန်းခြင်းခံကြရသည်။ အေဒီ၊ ၁၄၈၈ ခုနှစ်တွင် ဝေါဒင်းစီ တို့သည် ‘‘လွှိုင်စ်’’ (Loyse) ချိုင့်ဝှမ်းအတွင်း မိမိတို့၏ယုံကြည်ခြင်းအတွက် ကြောင့် ရောမအသင်းတော်မှ ရက်စက်စွာသတ်ဖြတ်ခြင်းခံခဲ့ကြရသည်။

တစ်ဖန် ၁ရ ရာစုသို့ရောက်လာသောအခါ နှိပ်စက်ညှဉ်းပန်းခြင်း လှိုင်း တစ်ဖန်ကျရောက်လာပြန်သည်။ ‘‘ဆဗွိုင်း’’ (Savoy) မြို့စားကြီးသည် စစ်သား ၈,ဝဝဝ ကို မိမိ၏နယ်နိမိတ်အတွင်းစေလွှတ်ပြီး ရောက်ရှိသော အိမ်တိုင်း၌ စခန်းချရန်အမိန့်ပေးသည်။ သူ၏ဗျူဟာမှာ စစ်သားများအတွက် သားကောင်ကိုလွယ်လွယ်ကူကူရရှိနိုင်ရန်ဖြစ်သည်။ ဧပြီလ၊ ၂၄ ရက်၊ ၁၆၅၅ ခုနှစ်၊ မနက် ၄းဝဝ နာရီအချိန်တိတိတွင် အချက်ပြစတင်ခြင်းကိုပြုကာ၊ လူပေါင်း ၄,ဝဝဝ ကျော်ကို သတ်ဖြတ်ပစ်သည်။

သမိုင်းအရ၊ မကြာခဏညှဉ်းဆဲခြင်းသည် ပြန်လှည့်လာသည်။ သားရဲ၏တံဆိပ်သည် နောက်ဆုံးကာလအတွက် ညှဉ်းပန်းခြင်း၊ အထူးသဖြင့် ဘာသာရေးနှိပ်စက်မှုကို ထပ်ခါထပ်ခါ ရာဇဝင်တစ်လျှောက်ဖြစ်ခဲ့သည်။ အတိတ်မှနှိပ်စက်ညှဉ်းပန်းခြင်း၌ ယုံကြည်ခြင်းကြောင့် မတုန်မလှုပ် အခြား ကိုးကွယ်ခြင်းကိုလက်ခံရန် အတင်းအကျပ်ခိုင်းစေသော်လည်း ဘုရားရှင်ကို သာယုံကြည်တည်ကြည်ခြင်းကြောင့် ဖြစ်လာရသည်။ ဘုရားရှင်သည် ခေတ် အဆက်ဆက်၌ အရှုံးမပေးသော မိမိအပေါ်သစ္စာရှိသူများကို ပိုင်ဆိုင်ထားသည်။