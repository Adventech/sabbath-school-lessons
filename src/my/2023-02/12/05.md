---
title:  သားရဲ၏တံဆိပ်
date:   14/06/2023
---

`ဗျာ၊ ၁၄း၉ နှင့် ဗျာ၊ ၁၄း၁၂ ကိုနှိုင်းယှဉ်ပါ။ သားရဲ၏တံဆိပ် သည် မည်သည့်နေရာကိုယူထားသနည်း (တရားဟော၊ ၆း၈။ တရားဟော၊ ၁၁း၁၈)။ သားရဲ၏တံဆိပ်ကိုခံသောသူနှင့် ဘုရားသခင်၏လူတို့ကွာဟသော အချက်နှစ်ချက်ကို မည်သို့ခွဲခြားနိုင်သနည်း။`

အဖွဲ့တစ်ဖွဲ့သည် သားရဲကိုကိုးကွယ်၍ ကျန်အဖွဲ့တစ်ဖွဲ့သည် ဘုရားသခင်၏ပညတ်တော်ကိုစောင့်သည် (ပညတ်တော်၌ စတုတ္ထပညတ်၊ သားရဲပြောင်းလဲထားသောပညတ်) ခရစ်တော်၏ယုံကြည်ခြင်းမျိုးရှိသည်။ ကွာခြား ချက်မှာ ထိုကဲ့သို့ဖြစ်သည်။ ပင်လယ်နှင့်ကုန်းကိုအသုံးပြုပြီး နတ်ဆိုးသည် ဘုရားသခင်၏အာဏာတန်ခိုးကို ချနင်းလိုသောအကြံဖြင့် အဓိကကိုးကွယ် ခြင်းအရာ၌ အမည်တပ်၍ ဥပုသ်နေ့ကိုတိုက်ခိုက်သည်။ ထိုသားရဲတံဆိပ်ကို လက်နှင့်နဖူးတို့တွင် ခံယူစေသည်။ နဖူးဟုဆိုသောအခါ စိတ်ထဲစွဲနေစေခြင်း ကိုဆိုသည်။ အတွေးအခေါ်ဆုံးဖြတ်ချက်၊ အကျိုးအကြောင်းနှင့်စီရင်မှုတည်ရှိ ရာနေရာဖြစ်သည်။ လုပ်ဆောင်ခြင်းနှင့်စိတ်ပါဝင်စားခြင်းတို့ လိုက်လာသည်။

နေ့ရက်ရောက်ရှိလာ၍၊ မကြာမီအချိန်အတွင်း ယင်းဥပဒေသည် ကျပ်တည်းစွာထုတ်ပြန်လာကာ ဘာသာရေးလွတ်လပ်မှုကို ကန့်သတ်တော့ မည်။ ဘုရားသခင်၏နှုတ်ကပတ်တော်အတိုင်း လိုက်လျှောက်အသက်ရှင်၍ စစ်မှန်သောဥပုသ်တော်နေ့ကို စောင့်ထိန်းသူများကို စည်းလုံးခြင်းပျက်ပြားစေ သူများဟု အဖွဲ့အစည်း၏အပြုသဘောဆောင်ခြင်းလုပ်ငန်းများကို ကဖျက် ယဖျက်လုပ်သူများဟု စွပ်စွဲခံရလိမ့်မည်။

‘‘သမ္မာကျမ်းစာအတိုင်း သတ်မှတ်သောဥပုသ်နေ့ကို စောင့်ထိန်းသူ တို့ကို ဥပဒေနှင့်အချိန်ကိုဖီဆန်သူအဖြစ် ရန်သူလိုသဘောထားခံရလိမ့်မည်။ ဆိုးယုတ်ညစ်ပတ်သောစိတ်ထားတို့ကြောင့် ဘုရားသခင်၏ပြစ်ဒဏ်စီရင်ခြင်း ကို ကမ္ဘာမြေပေါ်သို့ ခေါ်ချကြသူအဖြစ် ထိုသူတို့၏စိတ်ထဲ၌ ခေါင်းမာခြင်း နှင့်အာဏာဖီဆန်ခြင်းသာ စွဲနေကြသည်ဟု အပြစ်ရှာကြလိမ့်မည်။’’ (Ellen G. White, The Great Controversy, p. 592).

ရောမအသင်းတော်သည် တနင်္ဂနွေနေ့ကို ယင်းတို့၏အခွင့်အာဏာ ‘‘အမှတ်’’ တံဆိပ်တစ်ခုအဖြစ် သတ်မှတ်ကြွေးကြော်ကြသည်။ ‘‘အမှန်ပင် ဖြစ်သည်။’’ ရောမအသင်းတော်သည် ဥပုသ်နေ့ကို မိမိတို့ကိုယ်တိုင်ပြောင်းလဲ ထားကြောင်း ဝန်ခံထားသည်။ ထိုတံဆိပ်သည် သူ၏တန်ခိုးနှင့်အာဏာသည် ဘာသာရေး၌ ကြီးကြောင်းသက်သေဖြစ်သည်။’’ (The American Catholic Quarterly Review, January 1883)

ဗျာဒိတ်ကျမ်းသည် အနာဂတ်အတွက် ကြိုတင်ဟောကြားချက်အရ၊ အပြည်ပြည်ဆိုင်ရာ ပဋိပက္ခပြဿနာအဖြစ် ကျွန်ုပ်တို့ကမ္ဘာကြီးသည် ရင်ဆိုင် ကြရမည်။ နိုင်ငံရေး၊ လူမှုရေး၊ ဘာသာရေးနှင့်အကျင့်စာရိတ္တပြောင်းလဲခြင်း များကို ပထမနေ့ကို လေးစားစောင့်ထိန်းခြင်းအားဖြင့် အတင်းအကျပ် ချုပ်ကိုင်လိမ့်မည်။ ယင်းအချိန်၌ပင် သားရဲ၏တံဆိပ်ဖြစ်လာလိမ့်မည်။ နောက်တစ်ဖန် ယင်းအကြောင်းကို ကျွန်ုပ်တို့အားပြောကြားခြင်းမရှိခဲ့ပါ။ သမ္မာကျမ်းစာ၌မူ အကျယ်သဘောဖြင့်သာ ဖွင့်ဆိုပေးထားသည်။ သို့သော် သားရဲကိုကိုးကွယ်ခြင်း၊ ဖန်ဆင်းရှင်ကိုကိုးကွယ်ခြင်း၏ ပြတ်သားသောအဓိက အချက်မှာ သတ္တမနေ့ဥပုသ်နေ့သည် အဓိကဖြစ်သည်။

လူတို့သည် ထာဝရဘုရားဘက်၌နေမည်လား၊ စာတန်ဘက်၌ နေမည်လားခွဲခြားရမည်။ ကြားနေ၍မရပါ။ မည်သည့်ဘက်၌ ကျွန်ုပ်တို့ ရှိနေကြောင်းကို အသေအချာမည်သို့သိနိုင်မည်နည်း။