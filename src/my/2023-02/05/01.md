---
title:  တရားစီရင်ခြင်း၏သတင်းကောင်း
date:   22/04/2023
---

### ဖတ်ရန်ကျမ်းချက်များ။
ဗျာ၊ ၁၄း၇။ ဆာ၊ ၅၁း၁-၄။ ဗျာ၊ ၂ဝး၁၂။ ဒံ၊ ရး၉၊၁၄၊၂၆။ ဗျာ၊ ၄း၂-၄။ ဗျာ၊ ၅း၁-၁၂။

> <p>အလွတ်ကျမ်းချက်</p>
> ‘‘ဘုရားသခင်ကိုကြောက်ရွံ့၍ချီးမွမ်းကြလော့။ တရားစီရင် တော်မူသောအချိန်ရောက်လာပြီ။ ကောင်းကင်၊ မြေကြီး၊ သမုဒ္ဒရာ နှင့်စမ်းရေတွင်းတို့ကို ဖန်ဆင်းတော်မူသောအရှင်ကို ကိုးကွယ်ကြ လော့ဟု ကြီးသောအသံနှင့်ပြောဆို၍ ကောင်းကင်အလယ်၌ ပျံဝဲလျက် ရှိသည်ကိုငါမြင်၏’’ (ဗျာ၊ ၁၄း၇)။

သမ္မာကျမ်းစာသည် အရာရာတိုင်း၌ ရှင်းရှင်းလင်းလင်းပင်ဖော်ပြ သည်။ ဘုရားသခင်သည် တရားစီရင်သောဘုရားဟု ရှင်းရှင်းကြီးရေးသား ထားသည်။ မကြာမီအချိန် သို့မဟုတ် နောင်လာမည့်အချိန်ဟုဖော်ပြသည်။ တစ်နည်းနည်းဖြင့် တရားစီရင်လိမ့်မည်ဖြစ်သည်။ ယခုအချိန်တွင် ထိုတရား စီရင်ခြင်းကို ဆိုင်းငံ့ပေးထားသော်လည်း ဘုရားသခင်ကိုယ်တော်တိုင် အသေ အချာပြုလုပ်သွားမည်ကို ကျမ်းစာမှရှင်းရှင်းကြီးရေးသားထားသည်။ ‘‘မြေကြီး တစ်ပြင်လုံးကို စီရင်တော်မူသောသခင်’’ (က၊ ၁၈း၂၅ နှင့် ဆာ၊ ၅၈း၁၁) ကိုလည်းဖတ်ပါ။ ဆာ၊ ၉၄း၂။ ဆာ၊ ၉၈း၉။ သို့မဟုတ် ရှင်ပေါလုကိုယ်တိုင် ရေးသားသော ‘‘သို့ဖြစ်၍၊ ငါတို့ရှိသမျှသည် ဘုရားသခင်စစ်ကြောတော်မူခြင်းကို ခံရကြမည်’’ (ရောမ၊ ၁၄း၁၂)။

ကျွန်ုပ်တို့ပြုခဲ့သမျှအရာအားလုံးကို ဘုရားသခင်သည် စစ်ကြော မည်ဟုသိရ၍ ကြောက်ရွံ့နေပါသလား။ ဘုရားရှင်သည် ဝှက်ထားသောအရာ နက်နဲသောလျှို့ဝှက်ခြင်းကို သိတော်မူသောဘုရားဖြစ်၏။ ဘုရားရှင်သည် ‘‘အကြောင်းမူကား၊ ဘုရားသခင်သည် ခပ်သိမ်းသောဝှက်ထားခြင်းမှစ၍၊ အလုံးစုံသောအမှု၊ ကောင်းမကောင်းရှိသမျှတို့ကိုစစ်ကြော၍၊ တရားသဖြင့် စီရင်တော်မူလတ္တံ့သတည်း’’ (ဒေ၊ ၁၂း၁၄)။

အမှန်ပင်ထိုတရားစီရင်ခြင်းသည် ဘုရားသခင်၏ကရုဏာတော်နှင့် ကောင်းမြတ်တော်မူခြင်း၊ ဖော်ပြပေးသည်။ ကိုယ်တော်သည် မျှတဖြောင့်မတ် တော်မူကြောင်း၊ သနားခြင်းစိတ်ပြည့်ဝတော်မူကြောင်းကို ကယ်တင်ခံရသူကို သော်လည်းကောင်း၊ ဆုံးရှုံးခြင်းရောက်သူတို့အပေါ်၌သော်လည်းကောင်း ထင်ရှားစေတော်မူသည်။

ယခုအပတ်တွင် ကျွန်ုပ်တို့ပို၍နက်နဲသော တရားစီရင်ခြင်းကိစ္စကို လေ့လာသွားကြမည်ဖြစ်သည်။ စကြဝဠာတစ်ခွင် ဖြစ်ပွားခဲ့သောမဟာတိုက်လှန် ပွဲကြီးနှင့်ဆက်နွှယ်လျက် အထူးသဖြင့် သစ္စာရှိသောဘုရားရှင်၏လူများတို့ သည် ‘‘ရောက်လာမည့်တရားစီရင်ခြင်းအတွက်’’ မည်သို့ရင်ဆိုင်ကြမည် အကြောင်းကို (တမန်၊ ၂၄း၂၅) လေ့လာသွားပါမည်။