---
title:  ကောင်းကင်သို့မျှော်ကြည့်ခြင်း
date:   26/04/2023
---

ဗျာ၊ ၄ ၌ ရှင်ယောဟန်သည် ရူပါရုံတွင် ကောင်းကင်သည်ပွင့်လျက် သူ့အားဖိတ်ခေါ်နေသည့်အသံဟူမူကား ‘‘ ဤအရပ်သို့တက်လော့။ နောင် ကာလ၌ ဖြစ်ရမည့်အရာတို့ကို ငါပြမည်ဟု’’ ဗျာ၊ ၄း၁၊ ယေရှုရှင်သည် တမန်တော်ကြီးကိုဖိတ်ခေါ်ကာ ပွင့်ထားလျက်ရှိသောကောင်းကင်ဗိမာန်တော် တွင် ပြထားသောထာဝရမြင်ကွင်းကြီးကို ပြသရာ၌ အမှန်နှင့်အမှား မဟာ တိုက်ပွဲ၏ဖြစ်ပျက်ပုံအားလုံးကို ပြသပေးသည်။ ကျွန်ုပ်တို့သည်လည်း ရှင်ယောဟန်နှင့်အတူ ကောင်းကင်၏အစီအမံ၊ ကယ်တင်ခြင်းစီမံကိန်းကြီးကို မျှော်ကြည့်သွားနိုင်ပါသည်။ ကောင်းကင်တရားပလ္လင်မှ ဆုံဖြတ်ချက်မည်သို့ ရှိကြောင်းကို သက်သေခံကြရမည်။ အကောင်းနှင့်အဆိုးတိုက်ပွဲတွင် ဖြစ်ပျက် နေသောအရာများကို ကျွန်ုပ်တို့မြင်တွေ့နေရသည်အတိုင်း အခြေအမြစ်ကျကျ သဘောပေါက်သွားရန်ဖြစ်သည်။

`ဗျာ၊ ၄း၂-၄ ကိုဖတ်ပါ။ ထိုနည်းအတိုင်း တူညီသောမြင်ကွင်းကို ဒံ၊ ရ ၌ ဖော်ပြသောတရားစီရင်ခြင်းနှင့် နှိုင်းယှဉ်မြင်နိုင်ပါမည်လား။`

ရာဇပလ္လင်တည်ရှိသောအခန်းကို အမှန်မြင်ရသောမြင်ကွင်းဖြစ်သည်။ ခမည်းတော်ဘုရားသည် ပလ္လင်ပေါ်၌ ထိုင်နေတော်မူ၍ ကောင်းကင်သားများ ဝိုင်းပတ်ဝန်းရံထားသည်။ ပြိုးပြက်သောလျှပ်စီးလျက်ခြင်းနှင့် မိုးခြိမ်းသံကြားရ ခြင်း၏ပုံဆောင်မှုသည် တရားစီရင်ခြင်း၌ ဘုရားရှင်ကိုယ်တော်တိုင် ပြုတော် မူကြောင်း ပုံပြထင်ရှားစေပါသည်။ ဗျာ၊ ၄း၄ ၌ အသက်ကြီးသူ (၂၄) ပါး တို့သည် ဘုရားရှင်၏ပလ္လင်တော်ရှေ့၌ ရှိနေပါသည်။

အသက်ကြီးသူ (၂၄) ပါးသည် မည်သူများဖြစ်နိုင်မည်နည်း။ ရှေးခတ်ဣသရေလလူတို့တွင် ယဇ်ပုရောဟိတ်အနွယ် လေဝိသားများသည် တာဝန်ဌာန (၂၄) နေရာကိုသတ်မှတ်ပြီး အမှုထမ်းကြရသည်။ ထိုယဇ်ပုရောဟိတ် တို့သည် ဘုရားသခင်၏ရှေ့တော်၌ လူထုကြီးကို ကိုယ်စားပြုရသူများဖြစ် သည်။ ၁ပေ၊ ၂း၉ ၌ တမန်တော်ကြီးက ဓမ္မသစ်အချိန်ယုံကြည်သူများအား ‘‘ရွေးချယ်ခံရသောအမျိုး’’ ‘‘တော်ဝင်ယဇ်ပုရောဟိတ်အနွယ်’’ ဟုခေါ်ဆိုသည်။ ယင်း (၂၄) ပါးသောအသက်ကြီးသူများသည် တစ်ချိန်တွင် ဘုရားရှင်၏ ပလ္လင်တော်ပတ်လည်တွင် ကယ်တင်ခြင်းရရှိ၍ ပျော်ရွှင်ကြသောလူထုကြီးကို ကိုယ်စားပြုသူများ ဖြစ်ကောင်းဖြစ်လိမ့်မည်။ သို့မဟုတ် ခရစ်တော်ရှင်ပြန် ထမြောက်လာပြီးနောက် ကိုယ်တော်နှင့်အတူနိုးထလာပြီး ကောင်းကင်သို့ ခရစ်တော်နှင့်အတူ ဝင်ရောက်တက်ကြွသွားသောသူများ၏ကိုယ်စား ပုဂ္ဂိုလ် များလည်းဖြစ်နိုင်ပါသည် (မဿဲ၊ ၂ရး၅၂။ ဧဖက်၊ ၄း၇၊ ၈)။

တစ်နည်းမဟုတ်တစ်နည်းပင်ဖြစ်ပါစေ၊ ဝမ်းမြောက်ဖွယ်သတင်း ကောင်းကြီးဖြစ်သည်။ ထာဝရဘုရားရှင်၏ပလ္လင်တော်ဝန်းကျင်ပတ်လည်၌ ရွေးနုတ်ကယ်တင်ခံရသူများရှိနေသည်။ သူတို့သည် ကျွန်ုပ်တို့ခံရသော စုံစမ်းခြင်းများအတိုင်း ရင်ဆိုင်ခဲ့ရသူများဖြစ်သည်။ ခရစ်တော်၏ကရုဏာ တော်ကြောင့်သာ သန့်ရှင်းသောဝိညာဉ်တော်၏တန်ခိုးပါရှိလျက် သူတို့သည် ကျော်လွှားအောင်မြင်ခဲ့သည်။ သူတို့သည် ခရစ်တော်၏ဖြောင့်မတ်ခြင်းအမှတ် အသားဖြင့်ပုံဆောင်သောဝတ်လုံဖြူကို ဝတ်ဆင်ကြသည်။ ထိုဝတ်လုံတို့ကို ကိုယ်တော်ရှင်ယေရှုဘုရားကိုယ်တိုင် သန့်ရှင်းပေးခြင်းဖြစ်၏။ အပြစ်နှင့် စွန်းထင်းခဲ့သောဝတ်လုံများဖြစ်သည်။ သူတို့၏ခေါင်းပေါ်၌ ရွှေသရဖူများ ဆောင်းထားလျက် တိုက်ပွဲတွင်အောင်မြင်ခဲ့သောအထိမ်းအမှတ်အဖြစ် ထို သရဖူကိုပေးအပ်ထားသည်။ မကောင်းမှုကိုအောင်နိုင်၍ သစ္စာရှိယုံကြည် သူများဖြစ်ခြင်းကြောင့် ကောင်းကင်ဘုံ၏တော်ဝင်မျိုးနွယ်စာရင်းထဲ ထည့်သွင်း ခံရသူများဖြစ်သည်။

ကောင်းကင်၌ရှိသောပလ္လင်တော်ပေါ်တွင် ထာဝရဘုရားသည် ထိုင်နေတော်မူသည်ကို ကျွန်ုပ်တို့တွေ့ရသည်။ ပလ္လင်ပတ်လည်ဝန်းကျင်တွင် လည်း ကောင်းကင်သားများနှင့် ပြည့်နှက်လျက်ရှိသည်။ တစ်ခဏချင်းတွင် ကောင်းကင်တစ်ခွင်လုံးမှ ချီးမွမ်းခြင်းဂုဏ်ပြုသီချင်းသည် ကျယ်လောင်စွာ ဟိန်းထွက်လာသည်။ သာ၍ပို၍ကျယ်လောင်သွားသည့်သီချင်းသံမှာ ‘‘အို ထာဝရဘုရား၊ ကိုယ်တော်သည် ခပ်သိမ်းသောအရာတို့ကို ဖန်ဆင်းတော် မူပြီ။ ထိုအရာတို့သည် အလိုတော်ကြောင့်ဖြစ်၍၊ ဖန်ဆင်းလျက်ရှိကြပါ၏။ ထိုကြောင့်၊ ကိုယ်တော်သည် ဘုန်းအသရေတန်ခိုးတော်ကို ခံစားထိုက်တော် မူ၏’’ (ဗျာ၊ ၄း၁၁)။