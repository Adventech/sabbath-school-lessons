---
title:  ယေရှုသည်ခံယူထိုက်တော်မူ၏
date:   27/04/2023
---

ဗျာ၊ ၅း၁-၃ ၌ တစ်ဖန်ပလ္လင်တော်ကို မြင်ရပြန်သည်။ စာမျက်နှာ နှစ်ဖက်လုံးကိုရေးထားသောစာလိပ်ကြီးနှင့် မိတ်ဆက်ပေးပြန်သည်။ ထိုစာလိပ် ကို ဘုရားရှင်၏တံဆိပ်ခတ်ထား၍ ကောင်းကင်၊ မြေကြီး၌ရှိသော မည်သူ တစ်ဦးတစ်ယောက်မျှ ဖွင့်နိုင်သောအခွင့်မရှိ။ ကောင်းကင်သားများလည်း တုန်လှုပ်ကြသည်။ ထုတ်ပြန်ချက်မှာ အလွန်တင်းကျပ်သည်။ မည်သည့် ကောင်းကင်တမန်တစ်ပါးပါးမှ လူသားအတွက် ကမ္ဘာ၏နောက်ဆုံးတရား စီရင်ချိန်တွင် ကိုယ်စားဝင်ရောက်ခွင့်မရှိ။ ထိုစာလိပ်ကို ဖွင့်နိုင်သောသူမရှိ ဖြစ်နေသောကြောင့် ရှင်ယောဟန်သည် ဝမ်းနည်း၍ငိုကြွေးခဲ့ရသည်။ ထို တဒဂင်္အတွင်းမှာပင် အသက်ကြီးသူများထဲမှတစ်ပါးသည် ရှင်ယောဟန်၏ နှလုံးသားကို ထိရောက်စေသောအားပေးစကားကို ဆိုလာသည်။ ယေရှုရှင်၊ ဘုရားသခင်၏သိုးသငယ်တော်သည် ထိုစာလိပ်ကိုဖွင့်ပိုင်ခွင့်ရှိသည်ဟု ဆိုလာ သည်။

ရှင်ယောဟန်သည် ဗျာ၊ ၅း၅ မှ အပြစ်၏ပြဿနာကိုဖြေရှင်းရန် အဓိကအဖြေကိုရှာဖွေမိသည်။ အိုမင်းနေပြီဖြစ်သောတမန်တော်ကြီးသည် ဘုရားရှင်၏ပလ္လင်တော်မှချမှတ်သော နောက်ဆုံးတရားစီရင်ချက်ပြစ်ဒဏ်ကို ကျော်လွန်နိုင်မည့် တစ်ခုတည်းသောနည်းလမ်းကို တွေ့ရှိသွားသည်။ ‘‘ထိုအခါ အသက်ကြီးသောသူတစ်ပါးက၊ မငိုကြွေးနှင့်။ ယုဒအမျိုး ခြသေင့်္တည်းဟူသော ဒါဝိဒ်၏အမြစ်သည် ထိုစာစောင်ကိုလည်းကောင်း၊ တံဆိပ်ခုနစ်ချက်ကို လည်းကောင်း၊ ဖွင့်ခြင်းငှာအောင်မြင်လေပြီဟု ငါ့ကိုပြောဆို၏ (ဗျာ၊ ၅း၄၊၅)။ ‘‘အသက်ကြီးသူတို့အလယ်၌ အသေသတ်ပြီးသကဲ့သို့သော သိုးသငယ်သည် ရပ်လျက်ရှိသည်ကို ငါမြင်၏’’ (ဗျာ၊ ၅း၆)။

`ဗျာ၊ ၅း၈-၁၂ ကိုဖတ်ပါ။ ကောင်းကင်တစ်ခွင်လုံးမှ ယေရှုရှင်သည် ထိုစာလိပ်ကိုဖွင့်ရန် ထိုက်တန်ပါသည်ဟု အဘယ်ကြောင့်ညီညာစွာထောက်ခံ ကြေညာရသနည်း။`

ယေရှုရှင်၊ ဘုရားသခင်၏သိုးသငယ်သည် မိမိအသက်ကိုစွန့်၍ လူသားအားလုံးကိုကယ်တင်ခြင်းပေးသောကြောင့် တရားခွင်၌ တံဆိပ်ခတ် ထားသောစာလိပ်ကိုဖွင့်ရန် ထိုက်တန်သူဖြစ်သည်။ ကောင်းကင်တစ်ခွင်လုံး သောင်းသောင်းညံလျက် ကိုယ်တော်ကိုချီးမွမ်းကြလေသည်။ စာတန်၏စုံစမ်း ခြင်းကို အောင်မြင်ခဲ့ခြင်း၊ ကရာနိကုန်းထက် ကပ်တိုင်ပေါ်အသေခံတော်မူခြင်း၊ ပြန်၍ရှင်ပြန်ထမြောက်ခြင်း၊ အမြင့်ဆုံးသောယဇ်ပုရောဟိတ်မင်းကြီးကဲ့သို့ အမှုဆောင်ခြင်း၊ ကရုဏာတော်ကိုထားလျက် ယုံကြည်၍ကယ်တင်ခြင်းကို လိုချင်သူတိုင်းအား ကယ်တင်ခြင်းကျေးဇူးကိုစီမံပေးခြင်းသည် ယေရှုရှင်၌ ပြည့်စုံသောအရည်အချင်းဖြစ်သည်။ တရားစီရင်ခြင်းသည် ဘုရားရှင်၏ လူတို့အတွက် သတင်းကောင်းဖြစ်၏။ အပြစ်၏ချုပ်နှောင်ခြင်းကို အဆုံးသတ် ပြီး ဘုရားသခင်၏လူများအား လွတ်ခြင်းအခွင့်အကြောင်းကို စီရင်ပေးသည်။

ထိုထက်သာလွန်သောအားပေးခြင်းမျိုးရှိပါအုံးမည်လား။ တရားခွင် တွင် ယေရှုသည် ကျွန်ုပ်တို့အတွက်ထရပ်၍ ကိုယ်တော်၏ပြည့်စုံသော ဖြောင့်မတ်ခြင်းကျေးဇူးသည် ကျွန်ုပ်တို့ကိုလွှမ်းခြုံထားကာ၊ ထိုဖြောင့်မတ်ခြင်း ကျေးဇူးသည် ကျွန်ုပ်တို့ကို အသစ်သောသတ္တဝါဖြစ်လာစေပါသည်။ ကိုယ်တော်၏ကရုဏာတော်သည် ကျွန်ုပ်တို့ကိုခွင့်လွှတ်တော်မူသည်။ ပြုပြင်ပြောင်းလဲပေးတော်မူသည်။ ဘုရားရှင်၏အလိုတော်နှင့်ကိုက်ညီသော အသက်တာမျိုးဖြင့်နေထိုင်ရန် တန်ခိုးခွန်အားပေးတော်မူ၏။

ကျွန်ုပ်တို့ကြောက်ရန်မလိုပါ။ တရားခွင်တွင် ယေရှုရှင်သည် ကျွန်ုပ်တို့အတွက် ကာကွယ်ပေးနေသည်။ မကောင်းမှုဒုစရိုက်၏တန်ခိုးကို လည်း ချေမှုန်းထားသည်။ တရားစီရင်မှုသည် ဘုရားရှင်၏လူများအား ‘‘မျက်နှာသာ’’ ပေးနေသည် (ဒံ၊ ရး၂၂)။ တရားစီရင်ခြင်း၏အဓိကအရာမှာ ကျွန်ုပ်တို့သည် မည်မျှဆိုးယုတ်ကြောင်းကို စိစစ်မည်မဟုတ်ဘဲ ဘုရားရှင် သည် မည်မျှကောင်းကြောင်းကိုသာ စိစစ်ဖော်ထုတ်မည်ဖြစ်၏။

တစ်ဖန်ဆိုဦးစို့၊ တရားစီရင်ခြင်းအတွက် ကျွန်ုပ်တို့သည် ကြီးသော မျှော်လင့်ချက်ရှိနေသည်။ ယေရှုရှင်သည် ကျွန်ုပ်တို့၏ကိုယ်စား အမှုရင်ဆိုင် ပေးနေသည်။ ယင်းအတွက်ကြောင့် ကျွန်ုပ်တို့သည် အဘယ်ကြောင့်မျှော်လင့် ခြင်းကို ယေရှုရှင်အားဖြင့်သာ တစ်ခုတည်းဖြစ်နေရပါသနည်း။