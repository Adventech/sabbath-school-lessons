---
title:  ခမ်းနားခန့်ညားသောမြင်ကွင်
date:   25/04/2023
---

အနာဂတ္တိကျမ်းများဖြစ်ကြသော ဒံယေလကျမ်းနှင့်ဗျာဒိတ်ကျမ်းတို့သည် ညီညာအတူတကွ နောက်ဆုံးနေ့ရက်ကာလနှင့် ကမ္ဘာကြီး၏သမိုင်းကြောင်း အဆုံးသတ်အဖြစ်ကို ဖွင့်ပြကြိုတင်ပြောထားသည်။ ဗျာဒိတ်ကျမ်းသည် ဘုရား သခင်၏တရားစီရင်ခြင်းအချိန်နာရီရောက်ပြီဟု ကြေညာသည်။ ဒံယေလကျမ်း သည် တရားစီရင်ခြင်းအချိန်၊ မည်သည့်အချိန်၌စတင်ကြောင်းကို ဖော်ပြသည်။

ဒံ၊ ရ တွင် ပုရောဖက်ကြီးအား ဘုရားရှင်မှ ကမ္ဘာ့ရာဇဝင်တစ်လျှောက် ကို ကြိုတင်ဖော်ပြပေးခဲ့သည်။ တိုင်းနိုင်ငံများဖြစ်တည်လာ၍ ကျဆုံးသွားခြင်း၊ ဘုရားသခင်၏လူများကို နှိပ်စက်ညှဉ်းပန်းဖိနှိပ်ခြင်း၊ ဗာဗုလုန်တိုင်းပြည်၏ နောက်၌ တက်လာမည့်တိုင်းပြည်သည် မိဒိုပါးရှား၊ ဂရိ၊ ရောမ၊ ရောမပြိုကွဲ ခြင်း၊ အသင်းတော်သည် နှစ်ပေါင်း ၁,၂၆ဝ လုံးလုံး နှိပ်စက်ညှဉ်းပန်းခံရ မည်အကြောင်းကို (ဒံ၊ ရး၂၅။ ဗျာ၊ ၁၂း၁၄)၊ ထိုနောက်တွင် ဘုရားရှင် သည် ဒံယေလ၏အသိစိတ်အား ထူးခြားစွာပြောင်မြောက်စေလျက် အရာ အားလုံးကို တိတိကျကျကြိုတင်သိမြင်ရသောအခွင့်ကိုပေး၏။ ပုရောဖက်ကြီး သည် ပေါ်ပေါက်လာမည့်တိုင်းနိုင်ငံနှင့် ကျဆုံးသွားမည့်တိုင်းနိုင်ငံအကြောင်း၊ မြေကြီးကိုနင်းခြေသောတန်ခိုးမှသည် စကြဝဠာလုံးဆိုင်ရာပလ္လင်ထက်သို့၊ ဘုရားရှင်၏နောက်ဆုံးပိတ်တရားစီရင်ခြင်းအကြောင်း၊ အမှားအယွင်းနှင့် မကောင်းမှုမှန်သမျှကို အမှန်ဖြစ်အောင်ပြုပြင်ပြီး ဖြောင့်မတ်ပြည့်စုံသော ထာဝရနိုင်ငံတော်ကို တည်ထောင်သွားမည့်ကယ်တင်ရှင်၏အကြောင်း စသည် တို့ကိုဖော်ပြပေးသည်။ 

ဘုရားရှင်သည် ဒံယေလအား ရူပါရုံဖြင့် ပျက်စီးပြိုပျက်လျက် ရှိသောကမ္ဘာကြီး၏ရှုပ်ထွေးခြင်းအပေါင်းမှ ဘုန်းတော်နှင့်ပြည့်စုံလျက်ရှိသော ကောင်းကင်ဗိမာန်တော် စကြဝဠာလုံးဆိုင်ရာ တရားစီရင်ခြင်းပလ္လင်အထိ မြင်တွေ့စေသည်။ ခရစ်တော်ယေရှုသည် ကမ္ဘာကိုအုပ်စိုးပိုင်သောအခွင့်နှင့် သူနှင့်ထိုက်တန်သောကောင်းကင်နိုင်ငံတော်ကို ခမည်းတော်ထံမှရရှိပိုင်ဆိုင်ခွင့် ရရှိလိမ့်မည်။

`ဒံ၊ ရး၉၊ ၁ဝ၊ ၁၃ ကိုဖတ်ပါ။ ဒံယေလသည် မြင်တွေ့သမျှအရာ ကို မည်သို့ဖော်ပြပေးသနည်း။ သူမြင်တွေ့ခဲ့သောအရာ၌ နောက်ဆုံးတရား စီရင်ခြင်း၏ရလဒ်သည် မည်သို့နည်း။ ဒံ၊ ရး၁၄၊ ၂၆၊ ၂ရ ကိုဖတ်ပါ။`

လူသားများအားလုံး၏အဆုံးသတ်လမ်းကို ကောင်းကင်တရားရုံးတော် မှ စီရင်ဆုံးဖြတ်ချက်ချသည်။ အမှန်တရားပေါ်လာမည်။ သမ္မာတရားသည် အောင်ပွဲခံရမည်။ မျှတစွာအုပ်ချုပ်မည်။ ၎င်းသည် အံ့ဩဖွယ်အကောင်းဆုံးမှ တစ်ခုဖြစ်သည်။ ထူးခြားသောမြင်ကွင်းအဖြစ် နှုတ်ကပတ်တော်၌ ကြိုတင် အသိပေးထားသည်။ ကောင်းသောသတင်းတစ်ရပ်မှာ ဘုရားရှင်၏သစ္စာခံ သစ္စာရှိသူတို့သည် အဆုံးသတ်ကောင်းသွားမည်။ ခရစ်တော်၏ဖြောင့်မတ် ခြင်းဝတ်လုံကိုဝတ်ဆင်သူတိုင်း ကောင်းသောအဆုံးသတ်ခြင်းကို ရရှိခံစားရ လိမ့်မည်။

စကြဝဠာတစ်ခွင်လုံး၏မျက်မှောက်၌ပင် ခရစ်တော်ရှင်ယေရှုသည် ခမည်းတော်၏အထံတော်သို့ချဉ်းကပ်လျက်၊ ကောင်းကင်သားများအားလုံး သည်လည်း ဘုရားရှင်၏ပလ္လင်တော်ကို ဝန်းရံထားကြသည်။ အပြစ်ကို လက်မခံ၊ အပြစ်၏မြူဆွယ်ခြင်းနောက် မကျဆုံးခဲ့သောစကြဝဠာသားအားလုံး တို့သည် တညီတညွတ်တည်း တရားစီရင်ရာမြင်ကွင်းကို မတ်တတ်ရပ်အလေးပြု ကြသည်။ နှစ်ထောင်ပေါင်းများစွာကြာညောင်းခဲ့သော ပဋိပက္ခမှု အမှန်နှင့် အမှားတိုက်ပွဲသည် မကြာမီပြီးဆုံးတော့မည်။ စကြဝဠာကိုပိုင်စိုးလိုသော အာဏာတန်ခိုးနှင့်ပလ္လင်သည် မည်သူနှင့်ထိုက်တန်ကြောင်းကို အပြည့်အဝ ရွေးချယ်စိစစ်ထားပြီးဖြစ်သည်။

ဒံယေလသည် ပေါ်ပေါက်လာ၍ ပြိုပျက်သွားခဲ့သောတိုင်းနိုင်ငံ အသီးသီး၏သမိုင်းရာဇဝင်ကို အတိအကျအမှန်အကန်ပြောကြားနိုင်ခဲ့ပြီ။ နောက်ဆုံးကြိုတင်ဟောထားသော ဘုရားသခင်၏နှုတ်ကပတ်တော်ကို ကျွန်ုပ်တို့ မယုံကြည်လျှင် မည်သို့နေနိုင်အုံးမည်နည်း။ ထိုနှုတ်ကပတ်စကားမှာ ‘‘ထာဝရ တည်မြဲသောနိုင်ငံတော်သည် ပြိုလဲပျက်စီးခြင်းမရှိ’’ ထာဝရတည်တော်မူလိမ့် မည်ဖြစ်သည်ဟု ဆိုထားပါသလား။