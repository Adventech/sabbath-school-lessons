---
title:  တရားစီရင်ခြင်းအချိန်နာရီ၏သိသာထင်ရှားချက်
date:   23/04/2023
---

သမ္မာကျမ်းစာ၌ နောက်ဆုံးကျမ်းသည် ဗျာဒိတ်ကျမ်းဖြစ်သည်။ အချိန်ကြာရှည်စွာ တိုက်လှန်ပွဲကြီးအကြောင်းကို အထူးအာရုံစိုက်သောကျမ်း၊ အမှားနှင့်အမှန်ကို စိစစ်ဖော်ပြသောကျမ်းလည်းဖြစ်သည်။ ပုန်ကန်သော ကောင်းကင်တမန်လူစီဖါသည် တရားမျှတသော၊ သာတူညီမျှသော ဘုရား သခင်၏ဉာဏ်တော်ကို စိန်ခေါ်မှုပြုခဲ့သည်။ သူသည် ဘုရားရှင်အား မမျှတ သူ၊ မတရားသူဟု ကြွေးကြော်စွပ်စွဲခဲ့သည်။ စကြဝဠာကိုအုပ်ချုပ်သော    ဘုရားကို တရားမျှတမှုမရှိ အုပ်ချုပ်သည်ဟု အပြစ်တင်သည်။ ဗျာဒိတ်ကျမ်း မှတင်ဆက်ထားသော နောက်ဆုံးတရားစီရင်ခြင်းသည် ဘုရားသခင်၏စာရိတ္တ နှင့်ပတ်သက်သော စွပ်စွဲမှုအရှုပ်တော်ပုံကြီးကို ဖြေရှင်းမည့်ပွဲဖြစ်သည်။

`ဗျာ၊ ၁၄းရ ၌ ‘‘ဘုရားသခင်ကိုကြောက်ရွံ့၍ချီးမွမ်းကြလော့။ တရား စီရင်တော်မူသောအချိန်ရောက်လာပြီ။ ကောင်းကင်၊ မြေကြီး၊ သမုဒ္ဒရာနှင့် စမ်းရေတွင်းတို့ကို ဖန်ဆင်းတော်မူသောအရှင်ကို ကိုးကွယ်ကြလော့’’ (ဗျာ၊ ၁၄း၇)။ ထာဝရဧဝံဂေလိသတင်းစကားဟုဆိုပြီးသည်နှင့် တရားစီရင်ခြင်းကို အဘယ်ကြောင့် ချက်ချင်းကြေညာရသနည်း။ ပထမကောင်းကင်တမန်သတင်း စကားသည် ဘုရားရှင်၏တရားစီရင်ခြင်းအကြောင်းကို ပြောကြားနေပါ   သလား။ ထာဝရဧဝံဂေလိသတင်းစကားဆိုသောအရာသည် အဘယ်သို့နည်း။ ဘုရားသခင်၏တရားစီရင်ခြင်းနှင့် တွဲလျက်ပါရှိနေပါသလား။`

ဧဝံဂေလိသတင်းနှင့် တရားစီရင်ခြင်းသည် ယှဉ်တူဒွန်တွဲပါလာသည်။ ပထမကောင်းကင်တမန်၏သတင်းစကားတွင် ပါဝင်ကြသည်။ ခွဲထုတ်၍  မရပါ။ ထာဝရဧဝံဂေလိသတင်းစကားမရှိလျှင် ကျွန်ုပ်တို့အတွက် တရား စီရင်ခြင်း၌ မျှော်လင့်စရာမရှိပါ။ သို့ဖြစ်၍ ‘‘ထာဝရဧဝံဂေလိသတင်းစကား သည် တရားစီရင်ရာနေ့အတွက် တစ်ခုတည်းသောအားကိုးရာဖြစ်သည်။ ယင်း ဧဝံဂေလိသတင်းသည် တရားစီရင်ခြင်းအတွက် ကြိုတင်ကြေညာချက်ဖြစ်ပါ သလားဟု မေးစရာမလိုပါ။ 

ထိုတရားစီရင်ခြင်းအတောအတွင်း မကျရှုံးခဲ့သောကမ္ဘာများမှ သတ္တဝါ အပေါင်းတို့သည် ဘုရားသခင်၏ကယ်တင်ခြင်းလုပ်ဆောင်အောင်မြင်မှုကို နားလည်သဘောပေါက်ကြလိမ့်မည်။ ထိုတရားစီရင်ခြင်းသည် ဘုရားရှင်၏ မျှတသောသဘော၊ ဘက်မလိုက်တတ်သည့်သဘောကို ထင်ရှားစေလိမ့်မည်။ ထိုတရားစီရင်ခြင်းမှ ဘုရားရှင်၏မေတ္တာတော်နှင့် ပညတ်တော်အကြောင်းကို အစစ်အမှန်သက်သေပြနိုင်လိမ့်မည်။ ကိုယ်တော်၏ကရုဏာတော်သည် ကယ်တင်တော်မူခြင်းနှင့် ကိုယ်တော်၏တန်ခိုးတော်သည် လွတ်မြောက်စေခြင်း ကိုစွမ်းနိုင်ကြောင်း သက်သေဖြစ်လိမ့်မည်။

တရားစီရင်ခြင်းသည် အပြစ်ကိုအဆုံးသတ် သုတ်သင်ဖယ်ရှားခြင်း လည်းဖြစ်သည်။ အမှန်နှင့်အမှား မဟာတိုက်ပွဲအကြား စကြဝဠာ၌ဖြစ်ပေါ် ခဲ့၍ ဘုရားရှင်သည် စာတန်၏စွပ်စွဲမှုကို ကပ်တိုင်တော်ဖြင့် ချေပရှင်းတမ်း ပြုခဲ့သည်။ သို့သော် တရားစီရင်ခြင်းသည် ကိုယ်တော်သည် ကျွန်ုပ်တို့ ကယ်တင်နိုင်ကြောင်း၊ အရာအားလုံးကိုစွမ်းဆောင်ပေးနိုင်ကြောင်း ကပ်တိုင် တော်သို့ချီတက်လျက် ကျွန်ုပ်တို့ကိုပို့ဆောင်ပေးနိုင်ကြောင်း ပြသပေးသည်။

ကောင်းကင်တရားပလ္လင်၌ ရှိရှိသမျှမှတ်တမ်းမှတ်ရာစာအုပ်အလုံးစုံ ကို ဖွင့်ချပြသပေးလိမ့်မည် (ဒံ၊ ရး၁ဝ)။ စကြဝဠာတစ်ခွင်မှ အံ့ဩစွာရှုမြင် ခဲ့ရသော ကျွန်ုပ်တို့၏ရွေးချယ်ခြင်းအမှန်ကြောင့် ဘုရားရှင်၏ရှေ့တော်၌ ကျွန်ုပ်တို့သည် အလွန်တန်ဖိုးကြီးလိမ့်မည်။ သန့်ရှင်းသောဝိညာဉ်တော်ဘုရား ၏လှုံ့ဆော်ခြင်းကြောင့် ကျွန်ုပ်တို့သည် အလင်းကိုရွေးချယ်ကြသည်။ ခရစ်တော်ပြင်ဆင်ပေးသောရွေးနုတ်ခြင်းကျေးဇူးတည်းဟူသော ကရာနိကပ်တိုင် တော်ကြောင့် ကျွန်ုပ်တို့အခမဲ့အဖိုးမပေးရဘဲ ကယ်တင်ခြင်းကျေးဇူးကိုရရှိသွား သည်။

`ဆာ၊ ၅၁း၁-၄ ၌ အထူးသဖြင့် အခန်းငယ် (၄) ကိုဖတ်ပါ။ ယင်းကျမ်းချက်သည် တရားစီရင်ခြင်း၏ရည်ရွယ်ချက်အကြောင်းကို မည်သို့ မီးမောင်းထိုးကူညီ၍ အဓိပ္ဋာယ်ဖော်ပြပေးပါသနည်း။`