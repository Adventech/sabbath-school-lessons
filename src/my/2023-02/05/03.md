---
title:  ဘုရားရှင်၏ကရုဏာတော်နှင့်တရားစီရင်ခြင်း
date:   24/04/2023
---

ကပ်တိုင်တော်နှင့်တရားစီရင်ခြင်းနှစ်ရပ်လုံးသည် ဘုရားရှင်သည် မျှတကြောင်း၊ ကရုဏာရှိကြောင်းကိုပြသသည်။ ပညတ်တော်ကိုချိုးဖောက် ခြင်းအတွက် အပြစ်ပြုသောအပြစ်သားများတို့ အမှန်သေရမည်ဟု စီရင်ချက် ချသည်။ တရားမျှတမှုရှိသော ကြေညာချက်၌မူ ‘‘အပြစ်၏အခကား၊ သေခြင်း ပေတည်း’’ သို့သော်လည်း ကရုဏာတော်သည် ထက်ကြပ်မကွာပါလာတော့ သည်။ ‘‘ဘုရားသခင်ပေးတော်မူသောဆုကျေးဇူးတော်ကား၊ ငါတို့သခင်ယေရှု ခရစ်အားဖြင့် ထာဝရအသက်ပေတည်း’’ (ရောမ၊ ၆း၂၃)။ ဘုရားသခင်၏ ပညတ်တော်ကို အပြောင်းအလဲလုပ်၍ရကြေးဆိုလျှင် ခရစ်တော်သည် အသေခံ ရန် မလိုတော့ပါ။ ခရစ်တော်အသေခံခြင်း၏သဘောသည် ဘုရားရှင်၏ ပညတ်တော်ဥပဒေသည် ထာဝရတည်မြဲသော သဘောသဘာဝရှိသည်ကို ညွှန်ပြသည်။ ထို့အပြင် ပညတ်ဥပဒေတော်သည် တရားစီရင်ရေးအတွက် အခြေခံမူဖြစ်သည်။

`ဗျာ၊ ၂ဝး၁၂ ကိုဖတ်ပါ။ ကျွန်ုပ်တို့သည် မည်သည့်ပုံစံဖြင့် တရား စီရင်ခံကြရမည်နည်း။ ကျွန်ုပ်တို့၌ ကောင်းသောအကျင့်သည် ကယ်တင်ခြင်း ရရှိရန် အခွင့်အရေးနှင့် မည်သို့ပတ်သက်နေသနည်း။`

ကျွန်ုပ်တို့၌ရှိသောအကျင့်အလုပ်သည် ကျွန်ုပ်တို့၏ရွေးချယ်ခြင်း၊ ကျွန်ုပ်တို့ဘုရားရှင်ကို သစ္စာရှိခြင်းကို ဖော်ပြနေသည်။ ဧဖက်၊ ၂း၈၊၉ ၌ ‘‘ယုံကြည်ခြင်းအားဖြင့် ကျေးဇူးတော်ကြောင့် ကယ်တင်ခြင်းသို့ရောက်ရ၏.. ကိုယ်ကုသိုလ်ကြောင့် ကယ်တင်တော်မူခြင်းသို့ ရောက်ရသည်မဟုတ်။ သို့ဖြစ်၍ အဘယ်သူမျှဝါကြွားစရာအခွင့်မရှိ။’’ ‘‘ငါတို့သည် ကောင်းသောအကျင့်တို့ကို ကျင့်ရမည်အကြောင်း၊ ယေရှုခရစ်၌ပြုပြင်၍ ဖန်ဆင်းတော်မူရာဖြစ်ကြ၏။ ထိုကောင်းသောအကျင့်တို့၌ ငါတို့သည် ကျင်လည်ရမည်အကြောင်း၊ ဘုရား သခင်သည် ငါတို့ကိုပြင်ဆင်တော်မူနှင့်ပြီ’’ (ဧဖက်၊ ၂း၁ဝ)။

ကျွန်ုပ်တို့၏ကောင်းသောအကျင့်ကုသိုလ်သည် သန့်ရှင်းသောဝိညာဉ်မှ သွန်းလောင်းပေးသောအင်အားတန်ခိုးဖြစ်သည်။ ထိုကုသိုလ်သည် ကျွန်ုပ်တို့ ကိုမကယ်တင်နိုင်ပါ။ သို့သော် ကျွန်ုပ်တို့၏ပြင်းပြသောယုံကြည်ခြင်းရှိကြောင်း ကို သက်သေခံပေးသည်။ ဘုရားသခင်၏နောက်ဆုံးတရားစီရင်ခြင်းသည် ဟန်ဆောင်မှုမှန်သမျှကို အဝေးသို့ရှင်းထုတ်ပစ်၏။ သူတော်ကောင်း ယောင်ဆောင်ခြင်း၊ အတုအပအားလုံးကို ဖယ်ရှားပစ်လိမ့်မည်။ နဂိုစိတ်ရင်း အတွင်းရှိသောအမှန်ကိုသာ လက်ခံမည်။ ဘုရားရှင်၏တရားစီရင်ရာပလ္လင် ရှေ့၌ ကျွန်ုပ်တို့ရင်ဆိုင်ရမည်မှာ အယ်လင်ဂျီဝှိုက်မှ တိကျသောဧဝံဂေလိ သတင်းနှင့်တရားစီရင်ခြင်းကို “ဒွန်တွဲနေသောသဘောကို ကွက်ကွက်ကွင်းကွင်း  ဖော်ပြပေးသည်။

‘‘ဘုရားသခင်၏လူအမှန်အကန်ဖြစ်သည့်အချက်မှာ သူတို့သည် ညစ်ပတ်ပေရေသောဝတ်လုံ (ကောင်းသောအကျင့်မရှိ) ဖြင့် တရားစီရင်ရာ ဘုရားရှင်၏ပလ္လင်ရှေ့၌ရပ်နေစဉ် သူတို့၏စိတ်နှလုံးသည် နှိမ့်ချခြင်းရှိလျက် ကိုယ်တော်၏နာမတော်ကိုသာ အားကိုးသူများဖြစ်သည်။ သမ္မာတရားကို နာခံလိုက်လျှောက်ကာ မိမိတို့၏ဝတ်လုံကိုလျှော်ဖွပ်သူ၊ စိတ်နှလုံးပြင်ဆင် သန့်စင်သူများသည် စိတ်နှိမ့်ချသောသဘောကို အစဉ်ခံယူပြီး မိမိကိုယ်ကို နှိမ့်ချတတ်သူဖြစ်သည်။ ခရစ်တော်၏အစွန်းအထင်းမဲ့သော စာရိတ္တတော်ကို  နီးနီးကပ်ကပ်မြင်ရလေ၊ သူတို့သည် ကိုယ်တော်နှင့်တူရန်ကို ပို၍စိတ်အား ထက်သန်လေဖြစ်သည်။ မိမိ၏အကျင့်ဖြင့်ကြိုးစားကာ သန့်ရှင်းမည်ဟူသော စိတ်မျိုးလည်း လျော့နည်းသွားလေဖြစ်သည်။ သို့သော် ကျွန်ုပ်တို့သည် အပြစ်နှင့်ပြည့်နေကြောင်းကို ပြန်၍မြင်သောအခါ ခရစ်တော်ကိုမှီခိုရန် အထူး လိုအပ်လာပါသည်။ ခရစ်တော်၏ဖြောင့်မတ်ခြင်းကို ကျွန်ုပ်တို့၏ဖြောင့်မတ်ခြင်း၊ သန့်ရှင်းဖြူစင်ခြင်းကို ကျွန်ုပ်တို့၏သန့်ရှင်းဖြူစင်ခြင်း၊ ရွေးနုတ်ခြင်းကို ကျွန်ုပ်တို့၏ရွေးနုတ်ခြင်းကဲ့သို့ ခံယူတတ်ရမည်။ စာတန်၏စွပ်စွဲချက်များကို ကျွန်ုပ်တို့တုံ့ပြန်ပြောကြားနိုင်စွမ်းမရှိပါ။ ခရစ်တော်တစ်ပါးတည်းသာ ကျွန်ုပ် တို့၏ကိုယ်စားလုပ်ဆောင်ပေးနိုင်ခွင့်ရှိသည်။ ကိုယ်တော်သာလျှင် စွပ်စွဲ  သူများကို အသံတိတ်အောင်ပြုလုပ်နိုင်သည်။ ကျွန်ုပ်တို့၌ရှိသောအကျင့်ကြောင့် မဟုတ်၊ ကိုယ်တော်တိုင် ကောင်းမြတ်သောလုပ်ဆောင်ပေးခြင်းကြောင့်သာ ဖြစ်သည် (Testimonies for the Church, vol, 5, pp. 471, 472).

အယ်လင်ဂျီဝှိုက်၏အဆို၌ ဧဝံဂေလိနှင့်တရားစီရင်ခြင်းသည် သီးခြား ထား၍မရကြောင်းကို သင်မည်သို့တွေ့မြင်နိုင်သနည်း။ သင့်အနေဖြင့် ဧဝံဂေလိ နှင့်တရားစီရင်ခြင်းကို သတ်သတ်စီခွဲခြားနိုင်သော မျှော်လင့်ချက်တစ်စုံတစ်ရာ ရှိနိုင်ပါမည်လား။