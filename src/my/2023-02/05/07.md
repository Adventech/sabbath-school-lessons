---
title:  ဆက်လက်လေ့လာရန်။
date:   28/04/2023
---

နောက်ဆုံးနေ့ရက်၌နေထိုင်ရသော ဘုရားရှင်၏လူတို့အကြောင်းကို ဖော်ပြသည့် ဝိညာဉ်တော်စာပေ၏သတိပေးခြင်းကို ကျွန်ုပ်တို့သတိပြုကြစို့။ ကမ္ဘာ၏အဆုံးပိုင်း တရားစီရင်ခြင်းအချိန်နှင့်သက်ဆိုင်သည်။

‘‘ထိုသူတို့၏တစ်ခုတည်းသောမျှော်လင့်ချက်ကား၊ ဘုရားရှင်၏ ကရုဏာတော်ပင်ဖြစ်သည်။ သူတို့၏အကာအကွယ်ခုခံနိုင်သောအရာကား ဆုတောင်းခြင်းတစ်မျိုးတည်းသာကျန်သည်။ ယောရှုသည် ကောင်းကင်တမန် ၏ရှေ့၌ တောင်းပန်နေရသကဲ့သို့ ကျန်ကြွင်းသောအသင်းတော်သည်လည်း စိတ်နှလုံးကြေကွဲလျက်၊ ယုံကြည်ခြင်းမြဲစွာ ယေရှုရှင်၏ရှေ့နေလိုက်ပေးခြင်း အားဖြင့် အပြစ်လွှတ်ရန်နှင့် လွတ်မြောက်ခွင့်ရရှိရန် တောင်းဆိုတောင်းပန်ကြ ရမည်။ မိမိတို့၌ရှိသမျှသောအပြစ်အလုံးစုံကိုသိရှိပြီး ခွင့်လွှတ်ခြင်းရရှိရန်၊ အားနည်းခြင်းရှိသမျှကိုလည်းကောင်း၊ မထိုက်တန်မှုများအတွက်နှင့် မိမိတို့ အခြေအနေမှာ ပျက်စီးတော့မည်ဟု သိရှိနေရသည်။ အပြစ်တင်သူသည် ထ၍ စွပ်စွဲချက်ဖြင့် အပြစ်ရှာနေသည်။ ယောရှုကိုတိုက်ခိုက်မည့်ပုံမျိုးဖြစ် သည်။ ညစ်ပတ်ပေရေသောဝတ်လုံကိုညွှန်ပြသည်။ ချို့ယွင်းသောစာရိတ္တတို့ကို ညွှန်ပြသည်။ အားနည်းခြင်းမစုံလင်ချက်များကို ဖော်ပြသည်။ မကောင်းသော ပြစ်ချက်များကိုထောက်ပြသည်။ ခရစ်တော်နှင့်မတူသည့်အချက်များကိုပြသည်။ ကယ်တင်ရှင်ကိုဂုဏ်ပျက်စေသောအပြုအမူများကို တင်ပြသည်။.....ဘုရား သခင်၏လူတို့သည် များစွာသောအားနည်းချက်၊ မှားယွင်းချက်များရှိကြသည်။ စာတန်သည်လည်း လူတို့၌အပြစ်ပြုနိုင်သောစုံစမ်းခြင်းမျိုးကို ကောင်းစွာ သိထားသည်။ သူသည် အလင်းလက်ဆုံးအရောင်အဝါမျိုးဖြင့်ထင်ရှားပြီး ကြွေးကြော်သောစကားမှာ ဘုရားသခင်သည် ငါနှင့်ငါ၏ကောင်းကင်တမန် များကို သူ၏ရှေ့တော်မှောက်မှ ဖျက်ဆီးပစ်မည်လား။ လူသားများသည်လည်း ငါတို့ပြုသောအပြစ်မျိုးကို ကျူးလွန်နေပါလျက်၊ ကိုယ်တော်သည် ထိုလူတို့ ကိုမဖျက်ဆီးလျှင် ကျွန်ုပ်တို့ကိုလည်းမဖျက်ဆီးနိုင်ပါ။ တရားမျှတသောဘုရား ရှင်၊ ကိုယ်တော်၏ပလ္လင်သည် ဖြောင့်မတ်ခြင်းနှင့် တရားမျှတခြင်း၌မတည်။ တရားမျှတမှုရှိရန် သာတူညီမျှတရားစီရင်ပါဟု အပြစ်တင်ပြောဆိုသည်။  သို့သော် ခရစ်တော်၏နောက်လိုက်တို့မှာမူ အပြစ်ပြုမိစဉ် မိမိတို့ကိုယ်ကို နတ်ဆိုး၏ချုပ်ကိုင်ခြင်း၌ အရှုံးမပေးဘဲ၊ မိမိတို့၏အပြစ်ကိုစွန့်ပစ်ကာ၊ သခင် ထံရိုကျိုးစွာ ဒူးထောက်တောင်းပန်ကြသည်။ ယေရှုဘုရားသည်လည်း သူတို့အတွက် ဘုရားရှင်ရှေ့တော်မှောက်သို့ ရှေ့နေလိုက်ပေးခဲ့သည်။ အဆိုးဆုံး အပြစ်ကို ပြုမိသူဖြစ်နေသော်လည်း မိမိအပြစ်ကိုသိရှိသူသည် နောင်တရ၍ ယေရှုရှင်သည်လည်း သူတို့၏အပြစ်အလုံးစုံကိုလည်းကောင်း၊ နောင်တရခြင်းကို လည်းကောင်း သိတော်မူ၍ ထလျက်၊ စာတန်၊ သင့်ကိုဘုရားသခင်ဆုံးမတော်မူ ပါစေ’’ ငါသည် ဤဝိညာဉ်များအတွက် ငါ့အသက်ကိုစွန့်ခဲ့ပြီ၊ သူတို့အဖို့ ငါ၏လက်ဖဝါးပေါ်၌ အရာထင်ခဲ့ပြီ’’ (Ellen G. White, Testimonies for the Church, vol. 5, pp. 473, 474).