---
title:  ဘုရားသခင်ကိုကြောက်ရွံ့၍ချီးမွမ်းကြလော့
date:   15/04/2023
---

### ဖတ်ရန်ကျမ်းချက်များ။
ဗျာ၊ ၁၄။ က၊ ၂၂း၁၂။ ဒေ၊ ၁၂း၁၃၊၁၄။ ကော၊ ၃း၁၊၂။ ဟေဗြဲ၊ ၁၂း၁၊၂။ ၁ကော၊ ၃း၁၆၊၁၇။

> <p>အလွတ်ကျမ်းချက်</p>
> ‘‘ဘုရားသခင်၏ပညတ်တို့ကိုလည်းကောင်း၊ ယေရှု၏ယုံကြည် ခြင်းကိုလည်းကောင်း စောင့်ရှောက်သောသန့်ရှင်းသူတို့သည် ဤ အရာ၌ သည်းခံစရာအကြောင်းရှိ၏’’ (ဗျာ၊ ၁၄း၁၂)။

Danish Author Soren Kierkegaard သည် နောက်ဆုံး ကာလအချိန်နှင့်ဆိုင်သော ဥပမာကိုပြောလာသည်မှာ ယခုလိုမျိုးမှတ်ချက်ပေး ခဲ့သည်။

ကပွဲရုံကြီး၏စင်မြင့်အနောက်ဘက်မှ ပေါက်ကွဲသံကြီးနှင့်အတူ  ဟုန်းဟုန်းတောက်လောင်သောမီးလျှံကြီးနှင့်တူသည့် ဖျော်ဖြေရေးအဖွဲ့ဝင် တစ်ဦးဖြစ်သောလူရွှင်တော်တစ်ဦးက ပရိသတ်ကြီးကို ရုံကြီးထဲမှအမြန်ထွက် ပြေးကြရန်၊ မီးလောင်နေပြီဖြစ်ကြောင်း လာ၍အော်ဟစ်သတိပေးသော်လည်း  နောက်ပြောင်နေသူဟူ၍သာ ပရိသတ်များကထင်နေကြသည်။ လက်ခုပ် လက်ဝါးပင်တီးပြီး ဩဘာပေးဂုဏ်ပြုလိုက်ကြသေးသည်။ လူရွှင်တော်ကြီးက ထပ်မံ၍အမြန်ထွက်၊ အမြန်ထွက်ကြဟု သတိပေးပြန်သည်။ သူတိုက်တွန်း သတိပေးလေ၊ လူများတို့သည် လက်ခုပ်ပို၍တီးကြလေဖြစ်သည်။ Kierkegaard ၏ဆိုလိုချက်မှာ ကမ္ဘာကြီးသည် အဆုံးသတ်နေပြီ။ သို့သော် ကမ္ဘာသူကမ္ဘာသားများသည် ဟာသလုပ်နေသည်ဟူ၍သာ ထင်နေဆဲဖြစ်သည်။

ကမ္ဘာ၏နောက်ဆုံးအချိန်သို့ အလျင်အမြန်ရောက်လာနေသည်။ ဟာသပြက်လုံးစကားမဟုတ်ပါ။ အမှန်အကန်ပင်သတိပေးနေသည်။ ကမ္ဘာ ကြီးသည် ရေလွှမ်းမိုးခံရပြီးနောက် ဒုက္ခနှင့်အမှန်ရင်ဆိုင်နေရသည်။ ဆိုးသည် ထက်ဆိုးသောအခြေအနေကို ရင်ဆိုင်ရသည်။ ရှင်ပေတရုကိုယ်တိုင် ရေ လွှမ်းမိုးခြင်းကို ဥပမာယူ၍ အိုမင်းမစွမ်းဖြစ်နေသောကမ္ဘာကြီးသည် ရေလွှမ်းမိုး ခြင်းကြောင့် ပျက်စီးခြင်းများစွာကို ခံနေရသည်။ နောက်ဆုံးသောကာလ၌ ‘‘သူခိုးသည် ညအခါလာသကဲ့သို့၊ ထာဝရဘုရား၏နေ့ရက်သည် လာလိမ့် မည်။ ထိုနေ့၌ မိုးကောင်းကင်သည် ကြီးစွာသောအသံနှင့်တကွ ပျောက်သွား လိမ့်မည်။ လောကဓာတ်တို့သည် ပူအားကြီး၍ပျက်ကြလိမ့်မည်။ မြေကြီး ကိုယ်မှစ၍၊ မြေကြီးပေါ်မှာပြုလုပ်သမျှသောအရာတို့သည် ကျွမ်းလောင် ကြလိမ့်မည်’’ (၂ပေ၊ ၃း၁ဝ)။ ယင်းအခြေအနေမျိုးဖြစ်လာမည်ကို ကြိုတင် သတိပေးထားပြီးဖြစ်သည်။ ကျွန်ုပ်တို့ပြင်ဆင်ရန်သာလိုသည်။