---
title:  ထာဝရဘုရားကိုကြောက်ရွံ့လော့
date:   16/04/2023
---

ဗျာဒိတ်ကျမ်း၏အဓိကရည်ရွယ်ချက်မှာ ကျွန်ုပ်တို့သည် ယေရှု ကြွလာခြင်းအတွက် ကြိုတင်ပြင်ဆင်ကာ ကိုယ်တော်နှင့်ပေါင်းဖက်လျက် ကမ္ဘာကြီးအတွက် နောက်ဆုံးသတင်းစကားကို ဟောကြားရန်ဖြစ်သည်။ ဗျာဒိတ်ကျမ်းသည် ဘုရားရှင်၏အကြံအစည်တော်ရှိသည်တို့ကို ဖော်ပြပေး သောကျမ်းဖြစ်သည်။ ထိုထက်မက စာတန်ဖုံးကွယ်ထားသောလျှို့ဝှက်ချက် များကို ဖွင့်ပြပေးသည်။ ထာဝရဘုရား၏နောက်ဆုံးဖိတ်ခေါ်ချက်၊ အရေး တကြီးကိစ္စဖြစ်သော ထာဝရအသက်ရရှိစေရန်အကြောင်းကို လူသားအားလုံး ကို သတင်းဖြန့်ချိနိုင်ရန်ဖြစ်သည်။

`တမန်တော်ကြီးရှင်ယောဟန်ရေးသားသောဗျာဒိတ်ကျမ်း၌ နောက်ဆုံး အရေးကြီးခေါ်ဖိတ်ချက်စကားကို ဗျာ၊ ၁၄းရ တွင်ဖတ်ပါ။ (က၊ ၂၂း၁၂။ ဆာ၊ ၈၉း၇။ သု၊ ၂း၅။ ဒေ၊ ၁၂း၁၃၊၁၄။ ဧဖက်၊ ၅း၂၁) ကိုလည်းဖတ် ပါ။ ကျွန်ုပ်တို့ကို မည်သည့်အထူးအကြံပေးချက်ကိုပေးထားသနည်း။`

ဗျာဒိတ်၊ ၁၄းရ ၌ ‘‘ကြောက်ရွံ့’’ ဟူသောစကားကို မူရင်းဟေလသ ဝေါဟာရမှာ ‘‘ဖိုဘီယို’’ (phobeo) ဖြစ်သည်။ ယင်းဝေါဟာရကို အသုံးပြု ခြင်းအတွက် ကြောက်လှန့်နေခြင်းပုံစံမျိုးကို အသုံးပြုလိုခြင်းမျိုးမဟုတ်ပါ။ ဘုရားကိုကြောက်ဒူးတုန်အောင်လှန့်နေခြင်းမျိုးမဟုတ်ဘဲ၊ လေးစားရိုသေကိုးစား ခြင်းသဘောကိုဆောင်ပါသည်။ ဘုရားရှင်ကို သစ္စာနှင့်ဆက်ကပ်ပေးအပ်သော အသက်တာ၊ ကိုယ်တော်ကိုကိုးစားယုံကြည်ကာ အလိုတော်အတိုင်းအသက်ရှင် နေထိုင်ခြင်းမျိုးဖြစ်သည်။ အတ္တစိတ်သဘောမရှိ၊ ကိုယ်တော်ဘုရားရှင်ကိုသာ အရာရာတိုင်း အားကိုးမှီခိုရာအဖြစ် စိတ်ထဲစွဲနေသောသဘောဖြစ်သည်။ လူစီဖာ ၏စိတ်ထားနှင့်လားလားမျှမတူ ဆန့်ကျင်ဘက်သဘောထားမျိုးဖြစ်သည်။ ဟေရှာ၊ ၁၄း၁၃၊၁၄ တွင် လူစီဖာ၏ကြုံးဝါးသံကား ‘‘ကောင်းကင်ပေါ်သို့ ငါတက်မည်။ ဘုရားသခင်၏ကြယ်တို့အပေါ်မှာ ငါ့ပလ္လင်ကိုငါချီးမြှောက် မည်။ မြောက်မျက်နှာဘက်၊ ဗျာဒိတ်တော်တောင်ပေါ်မှာ ငါထိုင်မည်။ မိုးတိမ် ထိပ်ပေါ်သို့ငါတက်မည်။ အမြင့်ဆုံးသောဘုရားကဲ့သို့ငါနေမည်။’’ ခရစ်တော် ၏စိတ်သဘောထားမှာမူ၊ ဘုရားနှင့်သဏ္ဍာန်ညီမျှနေလျက်ပင် မိမိကိုယ်ကို နှိမ့်ချလျက် ‘‘မိမိအသရေကိုစွန့်၍ အစေခံကျွန်၏သဏ္ဍာန်ကိုယူတင်လျက်၊ ကပ်တိုင်ပေါ်၌ အသေခံတော်မူခဲ့သည်’’ (ဖိလိပ္ဋိ၊ ၂း၂၊၈)။

အမှန်နှင့်အမှားအကြားတိုက်လှန်ပွဲ၌ ဘုရားရှင်၏အထံတော်၌ ခံစားကြသူများအကြား စိတ်နေစိတ်ထားမှာ အစပျိုးလာခြင်းဖြစ်သည်။ လူစီဖာ သည် တစ်ကိုယ်ကောင်းစား အတ္တသမားဖြစ်ပြီး မိမိရရှိထားသောအခွင့်အရာ ကို မကျေနပ်နိုင်၊ လောဘတက်သည်။ ပလ္လင်ပေါ်စံနေသူကို ဝတ်ပြုရမည့် အစား မိမိကိုယ်တိုင်ပလ္လင်ပေါ်ထိုင်ပြီး အပြုစုခံဝတ်ပြုခံခြင်းကို တပ်မက်ခဲ့ သည်။ ပလ္လင်ပေါ်ထိုင်ပြီး အရာအားလုံးကို အုပ်ချုပ်စိုးစံချင်သော အတ္တစိတ် ရှိသည်။ ထာဝရဘုရားကိုကြောက်ရွံ့ချီးမွမ်းရမည်မှာ ကျွန်ုပ်တို့၏ဦးစားပေး တာဝန်ဖြစ်သည်။ ကျွန်ုပ်တို့သည် တစ်ကိုယ်ကောင်းစား အတ္တဝါဒနှင့် ကြွားဝါခြင်းအစား ကိုယ်တော်ကိုသာ အပြည့်အဝထောက်ခံရိုသေပြီး ကိုယ်တော် အတွက် လုံးလုံးအသက်ရှင်ရမည်။ အလွန့်အလွန်အရေးကြီးသောကိစ္စဖြစ်၍ ကောင်းကင်တမန်သုံးပါးတို့တွင် ပထမဦးဆုံးကောင်းကင်တမန်၏နှုတ်မှ ထွက်လာသောစကားလည်းဖြစ်သည်။

သို့ဖြင့်၊ ကျွန်ုပ်တို့အထူးသတိရှိရမည်။

ဘုရားရှင်ကိုကြောက်ရွံ့ရိုသေခြင်းနှင့် သင်၏အတွေ့အကြုံကို ယှဉ်တွဲ ဆင်ခြင်ပါ။ မည်သို့ရှိသနည်း။ တစ်ဦးတစ်ယောက်အား သင်ရှင်းပြသော အခါ၊ အပြုသဘောဆောင်သောနည်းလမ်းကိုသုံးလျက် ‘‘ထာဝရဘုရားကို ကြောက်ရွံ့ရိုသေခြင်းသဘောသည် ကောင်းမြတ်တော်မူကြောင်း သင်မည်သို့ သက်သေခံမည်နည်း။