---
title:  ဘုရားရှင်ကိုကြောက်ရွံ့၍စကားတော်ကိုနာခံခြင်း
date:   17/04/2023
---

ဘုရားရှင်ကိုကြောက်ရွံ့ရိုသေရမည်ဟု သမ္မာကျမ်းစာ၌ အခြား ကျမ်းပိုဒ်မှ မည်သို့သင်ကြားပေးသေးသနည်း။

`တရားဟော၊ ၆း၂။ ဆာ၊ ၁၁၉း၇၃၊ ၇၄ နှင့် ဒေ၊ ၁၂း၁၃-၁၄ ကို ဖတ်ပါ။ ယင်းကျမ်းချက်များသည် ထာဝရဘုရားကိုကြောက်ရွံ့ရိုသေခြင်း သဘောအကြောင်း မည်သို့ဖော်ပြသနည်း။`

အဆိုပါကျမ်းစကားများမှာ ထာဝရဘုရားကိုကြောက်ရွံ့ရိုသေခြင်းနှင့် ကိုယ်တော်၏ပညတ်တော်ကိုစောင့်ထိန်းခြင်းအကြား ဆက်သွယ်သောကျမ်းချက် များဖြစ်သည်။ ဘုရားရှင်ကိုကြောက်ရွံ့ခြင်းသည် ရိုသေသမှုရှိခြင်းနှင့် စကား တော်ကိုနားထောင်နာခံခြင်း၊ လေးစားခြင်းစိတ်ကိုဖြစ်စေသည်။ ကရုဏာ တော်ကြောင့် ကယ်တင်ခြင်းခံရသူပါဟု မိမိကိုယ်ကိုသတ်မှတ်သူတိုင်းသည် ကောင်းကင်မှလာသောအမိန့်တော်အရာမှာ ဘုရားသခင်၏ပညတ်တော်ကို စောင့်ရှောက်သူ၊ နားခံသူဖြစ်ရမည် (ဧဖက်၊ ၂း၈-၁ဝ)။ ကရုဏာတော်သည် ကျွန်ုပ်တို့စောင့်ရမည့် ဘုရားသခင်၏ပညတ်တော်ကို စောင့်ရန်မလိုတော့ဟု လွတ်လပ်ခွင့်ပေးသောအရာမဟုတ်ပါ။ ဧဝံဂေလိတရားသည် ပညတ်တော်၏ အပြစ်ပေးခြင်းမှ လွတ်ကင်းရသောလမ်းကိုသာ သွန်သင်ပေးသည်။ ပညတ် တော်စောင့်ရန် ဝတ္တရား၊ တာဝန်မရှိတော့ပါဟု လုံးဝမယူဆသင့်ပါ။ ဘုရား စကားကိုနားထောင်ရမည်။

ကရုဏာတော်သည် ကျွန်ုပ်တို့၏အတိတ်မှမှားယွင်းခဲ့ခြင်းကို ဖြေလွှတ် ပေးခဲ့ပြီ။ သို့သော် ထိုကရုဏာတော်သည်ပင် ကျွန်ုပ်တို့ကို ပစ္စုပ္ဋန်အချိန်၌ ဘုရား၏အလိုတော်အတိုင်း အသက်ရှင်နေနိုင်ဖို့ရန်ကို ခွန်အားပေးသည်။ တမန်တော်ကြီးရှင်ပေါလု၏ဆုံးမစကား၌ ‘‘လူမျိုးအပေါင်းတို့သည် ယုံကြည် နားထောင်စေခြင်းငှာ ထိုသခင်ထံ၌ ကျေးဇူးတော်နှင့်တမန်တော်အရာကို ငါတို့ သည်ခံရကြပြီ’’ (ရောမ၊ ၁း၅)။

ကယ်တင်ခြင်းသည် ကရုဏာတော်အားဖြင့်သာလျှင်ရရှိကြောင်း ပြောသောအခါ၊ ထူးဆန်းသောခံယူချက်ရှိသူအချို့များက ဘုရား၏ပညတ် တော်သည် အသုံးမဝင်တော့။ နားထောင်လိုက်လျှောက်ခြင်းသည် လိုအပ် သောအရာမဟုတ်တော့ဟု ယူဆကြသည်။ သူတို့၏ခံယူချက်မှာ နားထောင် နာခံခြင်းအကြောင်းပြောဆိုသည်နှင့် အကုန်လက်ခံနိုင်သည်ဟု ယုံကြည်ကြ သည်။ သူတို့လက်သုံးစကား၌ ‘‘ယေရှုရှင်ကိုသာငါလိုချင်တယ်။ ယေရှုသာ အဓိက’’ ဟူ၍ဖြစ်သည်။ မေးစရာမေးခွန်းမှာ ‘‘မည်သည့်ယေရှု’’ ကိုဆိုလို ပါသနည်းဟု မေးရပါမည်။ ကျွန်ုပ်တို့လုပ်ယူသောယေရှုလား၊ နှုတ်ကပတ် တော်မှဖော်ပြသောယေရှုလား။ နှုတ်ကပတ်တော်မှတွေ့ရသောယေရှုသည် ကျွန်ုပ်တို့ကို ပညတ်တော်ချိုးဖောက်ရန် မည်သည့်အခါမျှအခွင့်ပေးသောသူ မဟုတ်ပါ။ မိမိ၏စာရိတ္တတော်ကို ခုတစ်မျိုးနောက်တစ်မျိုး အပြောင်းအလဲ ပြုတတ်သောယေရှုရှင်မဟုတ်။ နှုတ်ကပတ်တော်မှဖော်ပြထားသော ယေရှုရှင် သည် သမ္မာကျမ်းစာကို ကပြောင်းကပြန်သွန်သင်ခြင်းဖြစ်အောင်ပြုတော်မူခြင်း  မရှိပါ။ မိမိ၏အကြံအစည်တော်ကို ရှင်းရှင်းလင်းလင်းပြတ်ပြတ်သားသား ပြသပြီး မိမိကိုယ်မိမိ ထင်းကနဲထင်ရှားစေသော အရှင်ယေရှုရှင်ဖြစ်သည်။ နှုတ်ကပတ်တော်မှဖော်ပြသောယေရှုခရစ်တော်သည် မိမိ၏သွန်သင်ထားချက် တို့ကို အလျှော့အတင်း၊ မလိုတစ်မျိုး၊ လိုလျှင်တစ်မျိုးသဘော မည်သော အခါမျှမပြုပါ။ မှန်ကန်သောအမှန်တရားတိုင်း၌ ခရစ်တော်၏ရုပ်လုံးကို ပေါ်လွင်စေပါသည်။ ယေရှုသည် လူသားဇာတိကိုခံယူသော သမ္မာတရား ဖြစ်၏။ ကိုယ်တော်သည် ကျွန်ုပ်တို့အသက်တာလိုက်လျှောက်နေထိုင်နိုင်ရန် သွန်သင်ချက်ပင်ဖြစ်သည်။

ဗျာဒိတ်ကျမ်း၏နောက်ဆုံးပိတ်ဖိတ်ခေါ်ချက်၌ ကျွန်ုပ်တို့သည် ကိုယ်တော်မိန့်တော်မူသမျှကိုယုံကြည်လျက် အပြည့်အဝလက်ခံလိုက်လျှောက်ရန် ဖြစ်သည်။ ထိုဖိတ်ခေါ်ချက်မှာ ‘‘ထာဝရဘုရားကိုကြောက်ရွံ့ရိုသေရန်၊ ကိုယ်တော်၏ရွေးနုတ်တော်မူခြင်းကို ယုံကြည်ချက်အပြည့်အဝပြသလျက် ကိုယ်တော်ပေးသောတန်ခိုးတော်အတိုင်း နာခံမှုရှိသောအသက်တာ၊ ဘုရားရှင် အလိုရှိသောနေထိုင်အသက်ရှင်ခြင်းမျိုးကို ဖော်ပြရန်ဖြစ်သည်။ 

ယေရှုရှင်မိန့်တော်မူသောစကားတော်၏အဓိပ္ဋာယ်သည် မည်သို့ရှိ သနည်း။ ‘‘ကိုယ်ခန္ဓာကိုသာသတ်၍ စိတ်ဝိညာဉ်ကိုမသတ်နိုင်သောသူတို့ကို မကြောက်ကြနှင့်။ ကိုယ်ခန္ဓာနှင့်စိတ်ဝိညာဉ်ကို ငရဲ၌ဖျက်ဆီးနိုင်သောသူကို သာ၍ကြောက်ကြလော့’’ (မဿဲ၊ ၁ဝး၂၈)။ ထာဝရဘုရားကိုကြောက်ရွံ့ရမည် အကြောင်းကို ယင်းကျမ်းချက်မှ မည်သို့အဓိပ္ဋာယ်ရှိသနည်း။