---
title:  ဘုရားကိုဗဟိုပြုသောအသက်တာမျိုးဖြင့်နေထိုင်ပါ
date:   18/04/2023
---

လူတို့သည် မိမိတစ်ကိုယ်တည်းကောင်းစားရေးကိုသာ ရှာကြံနေသော ခေတ်၊ တစ်ကိုယ်ကောင်းအတ္တဝါဒကြီးစိုးသော ခေတ်အချိန်အခါ ယခုလို အချိန်မျိုး၌ ကောင်းကင်ဘုံမှတောင်းဆိုချက်သည် ထာဝရဘုရားကိုဗဟိုပြု နေရာ၌ ဦးစားပေးထားရမည်ဖြစ်သည်။ အချို့လူများအတွက် ပိုက်ဆံသာလျှင် အဓိကဖြစ်၏။ အချို့သူများအတွက်မှာ ပျော်ရွှင်မှုနှင့်အာဏာ၊ အချို့သူအတွက် မှာ အားကစား၊ တေးဂီတ၊ ဖျော်ဖြေရေးအစရှိအရာကို ဦးစားပေးဗဟိုပြု ကြသည်။ ဗျာဒိတ်ကျမ်း၌ပေးသောသတင်းစကားမှာမူ ထာဝရဘုရားကို ကြောက်ရွံ့ပါ၊ ရိုသေပါ၊ ဂုဏ်ပြုချီးမွမ်းပါ၊ ထာဝရဘုရားသည်သာ အသက်တာ ၏ အစစ်အမှန်ဗဟိုနေရာဖြစ်သည်။

`မဿဲ၊ ၆း၃၃။ ကောလော၊ ၃း၁၊၂ နှင့် ဟေဗြဲ၊ ၁၂း၁၊၂ ကိုဖတ် ပါ။ ယင်းကျမ်းချက်များသည် ကျွန်ုပ်တို့ကိုအသက်ရှင်နေထိုင်စဉ် ထာဝရ ဘုရားအား ဦးစားပေးအလေးထားဗဟိုပြုရမည်ကို အဘယ်ကြောင့်ဖော်ပြ သနည်း။`

နောက်ဆုံးသောကာလ ကမ္ဘာပေါ်နေထိုင်သူများရင်ဆိုင်ရမည့်တိုက်ပွဲ သည် စိတ်ဆုံးဖြတ်ချက်ချရန်ဖြစ်သည်။ ထာဝရဘုရားဘက်၌နေ၍ ဘုရားရှင် ၏အလိုတော်အတိုင်းဆက်ကပ်ရန်၊ ကိုယ်တော်၏တန်ခိုးတော်ကိုလက်ခံရန် နှင့် နိုင်ငံတော်သားအဖြစ်သစ္စာခံရန်သာရှိတော့သည်။

အကောင်းနှင့်အဆိုးတိုက်ပွဲကြီးအကြား နောက်ဆုံးချုပ်ကိုင်ထားသော အရာမှာ လူ၏ဆင်ခြင်တုံတရားသာဖြစ်သည်။ တမန်တော်ရှင်ပေါလုသည် ယင်းအကြောင်းနှင့်ပတ်သက်သော ဩဝါဒကိုပေးခဲ့သည်မှာ ‘‘ယေရှုခရစ်၌ ရှိသော ထိုစိတ်သဘောကို သင်တို့၌လည်းရှိစေကြလော့’’ (ဖိလိပ္ဋိ၊ ၂း၅)။  စိတ်သည် ကျွန်ုပ်တို့၏ခန္ဓာကိုယ်အားလုံးကို ချုပ်ကိုင်ထားသည်။ လုပ်ဆောင် ချက်အတိုင်းအတွက် စတင်ထွက်လာရာအရပ်ဖြစ်သည်။ ‘‘လုပ်ကြစို့’’ ‘လုပ်စို့’ ဟူသောစကားလုံးသည် ခွင့်ပြုခြင်း၊ ရွေးချယ်ခြင်းဟု အဓိပ္ဋာယ်သက်ရောက်မှု ရှိသည်။ ဆန္ဒသဘောရှိသည်အတိုင်း ဖြစ်မြောက်လာစေရန် လုပ်ဆောင် လှုံ့ဆော်ချက်အဓိကဖြစ်သည်။ ယေရှုခရစ်တော်၏စိတ်သဘောမျိုးရှိရန် ရွေးချယ်ခြင်းသည် ယေရှုရှင်ကို ကျွန်ုပ်တို့အတွေးအခေါ်၊ ပြုမူလုပ်ဆောင် ခြင်းအားလုံးအား ပုံစံသွင်းခွင့်ပြုလိုက်ခြင်းပင်ဖြစ်သည်။ ထာဝရမြဲသောအရာကို ပိုင်ဆိုင်ရမည့်စိတ်သဘောကို သွတ်သွင်းခွင့်ပေးခြင်းပင်ဖြစ်သည်။ ကျွန်ုပ်တို့ လုပ်ဆောင်ချက်အမူအရာမှန်သမျှသည် စိတ်ထဲမှစတင်ထွက်လာပြီး အဆင့်ဆင့် ပေါ်လွင်ထင်ရှားလာခြင်းဖြစ်၏။ ထာဝရဘုရားကိုကြောက်ရွံ့ရိုသေခြင်းဟူ   သည် ဘုရားရှင်ကိုဦးစားပေးပြီး ကျွန်ုပ်တို့ဘဝအသက်တာ၌ ဗဟိုပြုထားသော နေရာကို ပေးထားခြင်းပင်ဖြစ်သည်။

သင်သည် စိတ်ကိုထိန်းချုပ်ရန် လိုအပ်ပါသည်ဟုတွေးမိသောအခါ ထိုစိတ်ကိုထိန်းချုပ်ရန် အလွန်လွယ်ကူကြောင်းကိုသိထားပါ။ ကမ္ဘာပေါ်  နေထိုင်စဉ် မတရားမှုများစွာနှင့်ကြုံရစမြဲဖြစ်သည်။ မကောင်းမှုပြဿနာနှင့် ရင်ဆိုင်ကြရစမြဲဖြစ်သည်။ ‘‘ကောင်းကင်၌ရှိသောအရာသည် မြေကြီးပေါ်၌ ဖြစ်သောအရာနှင့်မတူပါ။’’ လောကသားကျွန်ုပ်တို့၏စိတ်သဘောသည် ကျဆုံး ပျက်စီး၍ အပြစ်နှင့်ပြည့်ဝလျက်ရှိသည်။ သဘာဝအလျောက် အောက်အရပ် မြေကြီးကိစ္စ နှိမ့်ကျသောသဘာဝကိုသာ တွေးထင်တတ်ကြသည်။ သို့ဖြစ်၍ ရှင်ပေါလုဆုံးမထားသကဲ့သို့ ကျွန်ုပ်တို့၏အကြံအစည်၊ ရွေးချယ်ရန်ကိစ္စ အဝဝတို့သည် ကောင်းကင်၌ရှိသော သန့်ရှင်းမွန်မြတ်သောလက်ဆောင်၊ လွတ်လပ်သောဆန္ဒသဘောကိုသာ စွဲလမ်းကြရန်ဖြစ်သည်။

‘‘ကြွင်းသောစကားဟူမူကား၊ ညီအစ်ကိုတို့၊ သမ္မာတရားနှင့်ဆိုင်သော အကျင့်၊ လျောက်ပတ်သောအကျင့်၊ ဖြောင့်မတ်သောအကျင့်၊ စင်ကြယ်သော အကျင့်၊ သူတစ်ပါးနှစ်သက်ဖွယ်သောအကျင့်၊ ချီးမွမ်းဖွယ်သောအကျင့်ရှိသမျှ တို့ကိုလည်းကောင်း၊ ပါရမီတစ်ပါးပါး၊ ကောင်းသောသတင်းတစ်ပါးပါးနှင့် ဆိုင်သော အကျင့်တို့ကိုလည်းကောင်း၊ နှလုံးသွင်းကြလော့’’ (ဖိလိပ္ဋိ၊ ၄း၈)။ ရှင်ပေါလု၏ဆိုဆုံးမစကားအပေါ် ကျွန်ုပ်တို့မည်သို့ပြုကြမည်နည်း။