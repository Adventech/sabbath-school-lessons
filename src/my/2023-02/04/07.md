---
title:  ဆက်လက်လေ့လာရန်။
date:   21/04/2023
---

ဟေဗြဲ၊ ရး၂၅ မှ ရှင်ပေါလု၏အံ့ဖွယ်စကားကို ဆင်ခြင်ပါ။ ယေရှုရှင် သည် ကျွန်ုပ်တို့၏ ယဇ်ပုရောဟိတ်မင်းကြီးဟု ဆိုထားသည်။ ‘‘ထိုကြောင့် အကြင်သူတို့သည် ယေရှုအားဖြင့် ဘုရားသခင့်အထံတော်သို့ချဉ်းကပ်ကြ၏။ ထိုသူတို့၏အမှုကို ကိုယ်တော်သည်စောင့်လျက်’’ ဟုဆိုသည်။ အဝေးဆုံးသော အရပ်မှာ ချဉ်းကပ်လာသူဖြစ်ပါစေ၊ ယေရှုရှင်သည် ကယ်တင်သောအမှုကို စောင့်ရှောက်မည်ဟုဆိုသော မူရင်းကျမ်း၏ဝေါဟာရ၌ အဝေးဆုံး၏အဓိပ္ဋာယ် ကိုရှာသောယေရှုသည် အားလုံးကိုအပြည့်အစုံ အစုံအလင်တာဝန်ယူမည်ဟု အနက်ပြန်လျှင် ပို၍ပြည့်စုံလိမ့်မည်။ ကျွန်ုပ်တို့ကိုကယ်တင်သော ယေရှုရှင် သည် အပြည့်အဝအစုံအလင်ကို တာဝန်ယူပေးထား၍ ကျွန်ုပ်တို့၏တာဝန်မှာ ကိုယ်တော်ထံသို့ လုံးလုံးဆက်ကပ်အပ်နှံဖို့ရန်သာရှိသည်။ ကျွန်ုပ်တို့အတွက် ကိုယ်တော်ပြုသောအောင်မြင်ခြင်းအကြောင်းကို ကြွေးကြော်ကာ ကိုယ်တော်ကို ကိုးစားယုံကြည်ခြင်းကိုသာ အားကိုးရမည်။ ကျွန်ုပ်တို့၏ခွန်အားကို အားကိုး ယုံကြည်၍မရပါ။

‘‘အချုပ်အားဖြင့် ထာဝရဘုရားကိုကြောက်ရွံ့ရိုသေခြင်းအကြောင်းအား ဗျာဒိတ်ကျမ်းမှဖော်ပြရာတွင် လူသားအပေါင်းအား နောက်ဆုံးခေါ်တော်မူခြင်း  ဖြစ်၍ ဘုရားရှင်ကိုချီးမွမ်း၍ ကိုယ်တော်၏ကြီးမြတ်ခြင်းကို အသိအမှတ်ပြု ရွေးချယ်ကြရန်ဖြစ်သည်။ ကိုယ်တော်၏အကြံအစည်တော်နှင့် ကိုယ်တော်ကို ဆန့်ကျင်သောသူတို့သည် နတ်ဆိုး၏တိုက်ခိုက်ခြင်းမှ လွတ်ကင်းနိုင်ပါမည် လား (ဗျာ၊ ၁၄း၉-၁၁)။ ထာဝရဘုရားကိုကြောက်ရွံ့ရိုသေခြင်းသည် ကြောက် ဒူးတုန်နေခြင်းမျိုးမဟုတ်ပါ။ ကိုယ်တော်ကိုချစ်သောစိတ်နှင့် ကိုယ်တော်၏ အမှုတော်၌ ပါဝင်လုပ်ဆောင်ကာ ပညတ်တော်ကိုစောင့်ရှောက်ခြင်းနှင့်အတူ ကိုးကွယ်ခြင်းကိုဆိုလိုပါသည်။ ထိုသို့သစ္စာနှင့်ဝတ်ပြုခြင်းသည် အလွန်ကြီးမြတ်၍ အခြားမည်သည့်တန်ခိုးတစ်စုံတစ်ရာမျှ ထိုထက်မသာလွန်နိုင်ပါ။ အခြားရွေး စရာလမ်းလည်းမရှိပါ။ နတ်ဆိုးတို့၏ဒုက္ခပေးခြင်းကို စကြဝဠာအတွင်း ကာသတ်အနိုင်ယူနိုင်သောအရာမှာ ဘုရားရှင်၏တန်ခိုးတော်ပင်ဖြစ်သည် (ဗျာ၊ ၁၆း၁၃၊၁၄။ ဗျာ၊ ၁ရး၁၄။ ဗျာ၊ ၂ဝး၁၁-၁၅)။ ထာဝရဘုရားကိုကြောက်ရွံ့ ခြင်းသဘောသည် အပြုသဘောဆောင်သော ဘုရားရှင်၏ဖိတ်ခေါ်ခြင်းပင် ဖြစ်သည်။ ကိုယ်တော်ဘက်၌ ရွေးချယ်ရပ်တည်လျှင် ဘုရားရှင်၏ရှေ့တော် ၌ အောင်မြင်ခြင်းသရဖူကိုဆောင်းလျက် ထရပ်နိုင်မည်ဖြစ်သည်။ ဝမ်းမြောက် ခြင်းနှင့်ပြည့်ဝလျက် ကိုယ်တော်နှင့်အစဉ် ထာဝရအတူနေရလိမ့်မည် (ဗျာ၊ ၂၁း၃-၄။ ဗျာ၊ ၂၂း၃-၅)။ “Angel Manuel Rodríguez, “The Closing of the Cosmic Conflict: Role of the Three Angels’ Messages,” p. 27.