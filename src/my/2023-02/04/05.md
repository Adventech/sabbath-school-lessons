---
title:  ထာဝရဘုရားကိုချီးမွမ်းကြလော့
date:   19/04/2023
---

‘‘ထာဝရဘုရားကိုချီးမွမ်းကြလော့’’ (ဗျာ၊ ၁၄း၇) ဟူသောစကားသည် ဓမ္မဟောင်းကျမ်း၌ သတိပြုအပ်သောစကားလုံးဖြစ်သည်။ ထပ်ခါထပ်ခါ ယင်းစကားလုံးကို ဓမ္မဟောင်းကျမ်း၌ အသုံးပြုထားသည်။ စိတ်ဝင်စားဖွယ် တစ်ခုမှာ ထိုစကားလုံးကို ဘုရား၏တရားစီရင်ခြင်းအကြောင်း၌ ရေးသား သောအခါမှသာ အသုံးပြုကြောင်းတွေ့ရသည် (ယောရှု၊ ရး၁၉။ ၁ရာ၊ ၆း၅။ ယေရမိ၊ ၁၃း၁၅၊၁၆။ မာလခိ၊ ၂း၂)။ ထိုကဲ့သို့ပင် ပထမကောင်းကင်တမန် သတင်းစကား၌လည်း ထိုစကားကိုအသုံးပြုထားပြန်သည်။  (ဗျာ၊ ၁၄း၇။ ဗျာ၊ ၁၉း၁၊၂) ၌လည်း အလားတူသဏ္ဍာန်ညီစကားလုံးကို သုံးထား၏။ ‘‘ဟာလေလုယ၊ ငါတို့ဘုရားသခင်၏ကယ်တင်တော်မူခြင်းချမ်းသာ၊ ဘုန်း အသရေတန်ခိုးတော်ပေတည်း။ စီရင်တော်မူခြင်းအရာတို့သည် ဟုတ်မှန် ဖြောင့်မတ်ကြ၏’’ (ဗျာ၊ ၁၉း၁၊၂)။

`၁ကော၊ ၃း၁၆၊၁၇။ ၁ကော၊ ၆း၁၉၊၂ဝ နှင့် ၁ကော၊ ၁ဝး၃၁ ကို ဖတ်ပါ။ ယင်းကျမ်းချက်များမှ ဘုရားရှင်ကိုဂုဏ်ပြုချီးမွမ်းသင့်ကြောင်း မည်သို့ နားလည်မှုကိုပေးသနည်း။`

ရှင်ပေါလုမိန့်ဆိုသောအဆိုအရ ကျွန်ုပ်တို့၏ခန္ဓာသည် ဗိမာန်တော် ဖြစ်၏။ ဘုရားရှင်၏သန့်ရှင်းသောဝိညာဉ်တော် ကိန်းအောင်းရာနေရာဖြစ် ၏။ နှုတ်ကပတ်ကျမ်းစာမှ ကျွန်ုပ်တို့ကိုအသေအချာသတိပေးထားချက်မှာ ကျွန်ုပ်တို့၏အသက်တာတစ်လျှောက် ဘုရားသခင်ကို ဂုဏ်ပြုချီးမွမ်းရမည် ဖြစ်သည်။ ဘုရားရှင်သည် ကျွန်ုပ်တို့၏အသက်တာ၌ ဗဟိုနေရာမှာရှိနေ ပါလျှင် ကျွန်ုပ်တို့၏စိတ်ဆန္ဒသည်လည်း ကိုယ်တော်ကိုအစဉ်ချီးမွမ်းနေလိမ့် မည်၊ ဂုဏ်ပြုနေလိမ့်မည်။ စားသော်လည်းကောင်း၊ သောက်သော်လည်း ကောင်း၊ ဝတ်သော်လည်းကောင်း ကျွန်ုပ်တို့သည် လူအများတို့နှင့်အတူ ကိုယ်တော်ကိုဂုဏ်ပြုလိမ့်မည်၊ ချီးမွမ်းလိမ့်မည်။ ကမ္ဘာလူသားအားလုံးတို့ကို ကိုယ်တော်ရှင်၏မေတ္တာတော်အကြောင်းကို ထင်ရှားစေသောစာရိတ္တမျိုးဖြင့်  ပြသ၍ ကိုယ်တော်၏အလိုတော်ကို သက်သေခံနိုင်ကြမည်။ နောင်ကာလ နောက်ဆုံးသောအချိန်၌ ကမ္ဘာလူသားများအား အလင်းတရားထွန်းလင်းပြသ ဖို့ရန် အထူးအရေးကြီးသောလုပ်ရပ်ပင်ဖြစ်သည်။

`ရောမ၊ ၁၂း၁၊၂ ကိုဖတ်ပါ။ ကျွန်ုပ်တို့အသက်တာတစ်လျှောက်လုံး အတွက်ရွေးချယ်ရန်ကို ရှင်ပေါလုမှ မည်သို့တောင်းဆိုဖိတ်ခေါ်ထားသနည်း။`

ဓမ္မသစ်ကျမ်း၏မူရင်းဘာသာစကားဖြစ်သော ဟေလသဘာသာ၌ ကိုယ်ခန္ဓာကို ‘‘ဆိုမာတာ’’ (somata) ဟုခေါ်သည်။ အမှန်မှာ ကိုယ်စိတ် နှလုံးသုံးပါးဟု ဘာသာပြန်ဆိုရသော် သာ၍ပြည့်စုံလိမ့်မည်။ ‘‘ကျိုးကြောင်း ခိုင်လုံသောလုပ်ဆောင်မှု’’ မျိုးကို ဖိလိပ္ဋုသည် အသိနှင့်ယှဉ်၍ ဝတ်ပြုခြင်း အမူအရာဟု အနက်ပြန်ဆိုထားသည်။ တစ်နည်းဆိုရသော် လုံးလုံးလျားလျား ဘုရားရှင်ထံ ဆက်ကပ်အပ်နှံခြင်းအတွက် ဘုရားရှင်ကိုကြောက်ရွံ့၍ ဂုဏ်တော် ကိုချီးမွမ်းသောအခါ၊ ကိုယ်စိတ်နှလုံးသုံးပါးလုံးဖြင့် ဘုရားရှင်ကိုဆက်ကပ် ပူဇော်ရမည်။ သင်သည် မည်သည့်အမှုကိုမဆို၊ လုပ်ဆောင်သည်မဆို ဘုရားသခင်အား ကိုယ်စိတ်နှလုံးသုံးပါးလုံးကို ဆက်ကပ်မှသာ အသိနှင့် ယှဉ်သောဝတ်ပြုခြင်းအမူအရာဖြစ်လာပေမည်။ ဘုရားရှင်၏စီရင်တော်မူသော တရားစီရင်ခြင်းသည် ရှင်းလင်းပြတ်သား၍ နာခံမှုအပြည့်၊ ကောင်းသောသဘော အပြည့်ပါရှိလိမ့်မည်။

သင်၏ကိုယ်ခန္ဓာသည် မည်သို့လုပ်ဆောင်ချက်မျိုးကို လုပ်ဆောင် နေကြောင်း သတိပြုပါ။ ဘုရားသခင်ကိုဂုဏ်ပြုချီးမွမ်းနေပါသည်ဟု သင် မည်သို့အသေအချာသိရှိနိုင်ပါမည်နည်း။