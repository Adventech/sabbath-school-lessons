---
title:  ဗျာဒိတ်ကျမ်းမှဖော်ပြသောအောင်မြင်သူများ
date:   20/04/2023
---

ဘုရားသခင်၏ပညတ်တော်ကိုလည်းကောင်း၊ ယေရှု၏ယုံကြည်ခြင်း ကိုလည်းကောင်း စောင့်ရှောက်သောသူ (ဗျာ၊ ၁၄း၁၂)။ ထိုသို့သောသူတို့ သည် နောက်ဆုံးသောကာလ၌ ဘုရားရှင်ဘက်တွင် သစ္စာရှိသောသူများ ဖြစ်ကြသည်။ ဘုရားသခင်၏ပညတ်တော်စောင့်ရှောက်နိုင်သည့် တစ်ခုတည်း သောနည်းလမ်းမှာ ယေရှုရှင်ကိုယုံကြည်ခြင်းပင်ဖြစ်သည်။ သတိပြုရမည့် အချက်မှာ ကျမ်းချက်မှယေရှုရှင်ကိုယုံကြည်သည်ဟု ဖော်ပြခြင်းမဟုတ်။ အလွန်အရေးကြီးသောကိစ္စဖြစ်နေသော်ငြား ယေရှုရှင်၏ယုံကြည်ခြင်းဟုသာ ကျမ်းစာမှဖော်ပြသည်။ အခြားအကြောင်းရှိနေသေးသည်။ အကြောင်းမှာ ယေရှုရှင်၏ယုံကြည်ခြင်းမျိုးကဲ့သို့ စာတန်၏ရက်စက်သောစုံစမ်းခြင်းမျိုးကို အောင်မြင်ကျော်လွှားနိုင်သောယုံကြည်ခြင်းမျိုးကိုဆိုသည်။ ထိုကဲ့သို့ယုံကြည်ခြင်း မျိုးကို ယုံကြည်သူတိုင်းသို့ ဆုလာဘ်လက်ဆောင်ပေးထားသည်။ သန့်ရှင်း သောဝိညာဉ်တော်ဘုရားမှ သွတ်သွင်းပေးသောယုံကြည်ခြင်းမျိုးကို ကျွန်ုပ်တို့ လက်တွေ့အသုံးချသော် ထိုယုံကြည်ခြင်းသည် ဆက်လက်တိုးပွားလာလိမ့် မည်။ အောင်မြင်မှုကို ကျွန်ုပ်တို့၏ဆန္ဒအားအင်ဖြင့် မရရှိနိုင်ပါ။ အသက် ရှင်တော်မူသောခရစ်တော်ကြောင့်သာ အောင်မြင်မှုကို ကျွန်ုပ်တို့ရရှိသည်။ ကိုယ်တော်သည် ကျွန်ုပ်တို့အထဲတွင် ပါဝင်လုပ်ဆောင်ပေးနေသည်။ အောင်မြင်ခြင်းကိုရရှိသည်မှာ ကျွန်ုပ်တို့၏အစွမ်းမဟုတ်၊ ကိုယ်တော်၏ ဘုန်းတန်ခိုးတော်ကြောင့်ဖြစ်သည်။

ကျွန်ုပ်တို့အောင်မြင်နိုင်ရမည်အကြောင်းမှာ ကိုယ်တော်သည် အောင်မြင် ခဲ့ပြီဖြစ်သောကြောင့်ဖြစ်သည်။ ကျွန်ုပ်တို့ကျော်လွှားနိုင်ရမည်မှာ ကိုယ်တော် သည် ကျော်လွှားခဲ့ပြီးဖြစ်သောကြောင့်ဖြစ်သည်။ စုံစမ်းခြင်းကို ကျွန်ုပ်တို့ ကျော်နင်းသွားနိုင်ရမည်မှာ ကိုယ်တော်တိုင် ထိုစုံစမ်းခြင်းကို ကျော်နင်းပြီး သောကြောင့်ဖြစ်သည်။

`ဟေဗြဲ၊ ၄း၁၄-၁၅ နှင့် ဟေဗြဲ၊ ရး၂၅ ကိုဖတ်ပါ။ အောင်မြင်ခြင်း ရရှိလျက် ထာဝရဘုရားကိုကြောက်ရွံ့ရိုသေ၍ ဂုဏ်တော်ကိုချီးမွမ်းခြင်းဟူသော စကား၏အဓိပ္ဋာယ်သည် မည်သို့ရှိသနည်း။`

ယေရှုရှင်သည် ဘုရား၏သားတော်ဖြစ်၏။ နတ်ဆိုး၏ထောင်ချောက် ပရိယာယ်အပေါင်းကို ကျော်လွှားခဲ့သည်။ စုံစမ်းခြင်းကို သူရင်ဆိုင်ရသော အခါ ဘုရားရှင်ကိုယုံကြည်ကိုးစားလျက် သူရင်ဆိုင်ခဲ့သည်။ ကတိတော်ကို ယုံကြည်တော်မူ၏။ မိမိ၏အလိုဆန္ဒအားလုံးကို ခမည်းတော်ထံသို့အပ်နှံခဲ့ သည်။ ခမည်းတော်၏တန်ခိုးတော်ကို အားကိုးသည်။ ကိုးစားယုံကြည်သည်။ မျှော်ကြည့်သည်။ ယုံကြည်မှုထားသည်။ ထိုသို့ပြုလျှင် ကျွန်ုပ်တို့သည်လည်း  အောင်မြင်ခြင်းရရှိမည်အမှန်ဖြစ်သည်။ ယေရှုသည် ကျွန်ုပ်တို့အတွက် အရာ ခပ်သိမ်းကိုပြုပေးတော်မူသည်။ ကောင်းကင်တမန်သုံးပါး၏သတင်းစကားသည် ယေရှုရှင်အကြောင်းပင်ဖြစ်သည်။ ဗျာဒိတ်ကျမ်း၏ဖော်ပြချက်သတင်းအရ ကိုယ်တော်သည် အောင်မြင်သူဖြစ်သည်။ ကျဆုံးသူမဟုတ်ပါ။ ကိုယ်တော် ၏ကရုဏာတန်ခိုးသည် ကျွန်ုပ်တို့ကိုအောင်မြင်ကျော်လွှားခွင့်ကို ရစေလိမ့်မည်။

‘‘အောင်မြင်ခြင်း’’ ဟူသောစကားလုံးသည် ဗျာဒိတ်ကျမ်း၌ (၁၁) ကြိမ်အသုံးပြုရေးသားထားသည်။ အသင်းတော်ခုနစ်ပါးရူပါရုံ၌ ခရစ်ယာန် အသင်းတော်ကိုပုံဆောင်ထားပြီး ပထမရာစုနှစ်မှစတင်ကာ ယခုကျွန်ုပ်တို့ အချိန်ခေတ်ကာလအထိ အဆက်ဆက်အချိန်ကာလကို ရည်ညွှန်းပုံဆောင် ထားသည်။ ခေတ်အဆက်ဆက်တွင် ယုံကြည်သူများရှိခဲ့သည်။ ရှင်ယောဟန် ဆိုလိုသော ‘‘အောင်မြင်ခြင်း’’ သည် ထိုခေတ်အဆက်ဆက်၌ရှိသော ယုံကြည် သူတို့အတွက်ဖြစ်သည်။ နောက်ဆုံးအချိန်ရောက်လာသောအခါ အောင်မြင် သောသူတို့အားလုံးကို အမွေခံစေမည် (ဗျာ၊ ၂၁း၇)။ ဥပဒေအကြောင်းနှင့် မဆိုင်ပါ။ ခရစ်တော်ယေရှုအားဖြင့် အောင်မြင်သူတိုင်းကို အမွေခံဖြစ်စေမည်။ အသက်တာ၌ ဖြောင့်မတ်ခြင်းကိုစွဲမက်သောသူဖြစ်ခြင်းကြောင့် ထိုသို့သော သူကို ထာဝရအသက်သရဖူပိုင်ဆိုင်ရသောအခွင့်ကို ပေးတော်မူမည်။ လုပ်ဆောင် ချက်ပါသော ယုံကြည်ခြင်းမျိုးဖြစ်သည်။ ပြောင်းလဲခြင်းအသက်တာဖြင့် နေထိုင်သူများဖြစ်သည်။ အလွန်အံ့ဖွယ်ကရုဏာတော်ရစ်ပတ်ခြင်းခံရသော ယုံကြည်သူတို့အသက်တာဖြစ်သည်။ 

သင့်အသက်တာ၌ အောင်မြင်သူဖြစ်လိုပါသလား။ လိုအင်ဆန္ဒကို လုပ်ဆောင်ချက်သို့ရောက်သွားအောင် မည်သို့လုပ်ဆောင်မည်နည်း။ ဗျာဒိတ် ကျမ်းမှဖော်ပြသော အောင်မြင်သူများအဖြစ်သို့ရောက်ရှိရန် မည်သည့်အဆင့် များကို တက်လှမ်းရန်လိုပါသနည်း။