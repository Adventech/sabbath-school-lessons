---
title:  ကရုဏာတရားအကြောင်း
date:   11/04/2023
---

ကောင်းကင်တမန်သုံးပါးသတင်းစကားသည် ကရုဏာတော်အကြောင်း ကို ပြောကြားခြင်းဖြစ်သည်။ ကယ်တင်ရှင်၏မေတ္တာတော်သည် အတိုင်းထက် အလွန်ရှိနေကြောင်းကို သွန်သင်ပေးထားသည်။ ယေရှုရှင်သည် ကျွန်ုပ်တို့ကို ချစ်တော်မူကြောင်းဖော်ပြရာ၌ ကျွန်ုပ်တို့တစ်ဦးတစ်ယောက်မျှ ပျက်စီးခြင်းသို့ ရောက်ရန် သူကိုယ်တိုင်အလိုမရှိပါ။ မေတ္တာတော်အကြောင်းရေးသားထား ရာ၌ နယ်စီးမခြား၊ အကန့်အသတ်မရှိ၊ ဆွဲချုပ်၍လည်းမရ၊ အဆုံးမရှိ၊ ကုန်ဆုံးသွားခြင်းမရှိသောမေတ္တာတော်မျိုးဟု တင်စားထားပါသည်။

ဘုရားရှင်သည် ဗြုန်းကနဲလုပ်ဆောင်ချက်မျိုးကို အလျဉ်းမပြုခဲ့ပါ။ လူတို့အကြိုက်လိုက်၍ လေယူရာယိမ်းတတ်သောသဘောတော်မျိုးလည်းမရှိပါ။ ကျွန်ုပ်တို့မြင်ခဲ့ရသည်အတိုင်း ကိုယ်တော်၏အကြံအစည်တော်သည် ကျွန်ုပ်တို့ ကိုအုပ်စိုးထားသော အပြစ်၏ကျွန်ဘဝမှ လွတ်မြောက်စေရန်သာရှိသည်။ အပြစ်ဝင်လာပြီးမှ ကသောင်းကနင်းထ၍လုပ်ဆောင်ခြင်းမျိုးမဟုတ်ပါ။ အပြစ်၏စေစားရာအတိုင်း လိုက်လျှောက်လုပ်ပေးသောဘုရားမျိုးမဟုတ်ပါ။

`ဗျာ၊ ၁၃း၈ နှင့် ၁ပေ၊ ၁း၁၈-၂ဝ ကိုဖတ်ပါ။ ယင်းကျမ်းချက် များသည် ကျွန်ုပ်တို့ကိုကယ်တင်ခြင်းစီမံကိန်းအကြောင်း မည်သို့သွန်သင် ပေးထားသနည်း။`

ဗျာ၊ ၁၄း၆ မှဖော်ပြသော ထာဝရဧဝံဂေလိသတင်းစကား၏ ဝေါဟာရ စကားစုသည် အတိတ်၊ ပစ္စုပ္ဋန်၊ အနာဂတ်အကြောင်းကို ဖော်ညွှန်းပေးသည်။ လူသားကို ဘုရားသခင်ဖန်ဆင်းစဉ်အခါ၌ အသိတရားကြွယ်၍ ရွေးချယ်ခွင့် အပြည့်အဝရှိသောအခြေအနေဖြင့် ဖန်ဆင်းထားသည်။ လွဲမှားသောရွေးချယ်မှု ကို ပြုနိုင်လိမ့်မည်။ ဖန်ဆင်းခံသတ္တဝါအားလုံးသည် တစ်ချိန်၌ ရွေးချယ်ခြင်း အခွင့်ကိုရရှိပိုင်ဆိုင်ထားခဲ့ကြသည်။ ချစ်စရာသဘာဝတရားကို ဘက်ပြန်ပုန်ကန် နိုင်သောအားလည်းရှိသည်။ ထိုသို့သောအသိစိတ် အခွင့်အရေးမျိုးကိုမပေး လိုလျှင် စက်ရုပ်ကိုသာဖန်ဆင်းပြီး ကြိုက်သလိုချုပ်ကိုင်အုပ်ချုပ်ရန်သာရှိ တော့သည်။ အတင်းအကျပ်ချုပ်ကိုင်အုပ်ချုပ်ခြင်းမျိုးသည် ဘုရားရှင်၏မေတ္တာ နှင့်အုပ်ချုပ်ပုံမျိုးနှင့် လားလားမအပ်စပ် ဆန့်ကျင်ဘက်သဘာဝဖြစ်။ မေတ္တာ ထားအုပ်ချုပ်မှု၌ အခွင့်အရေးပေးပြီး လွတ်လပ်စွာရွေးချယ်ခွင့် လူ့အခွင့်အရေး၊ သတ္တဝါအခွင့်အရေးကိုပေးထားသည်။ ရွေးချယ်မှုအခွင့်အရေးတွင် အမှားပြု နိုင်သောလုပ်ရပ်များလည်းပါဝင်သည်။ သို့ဖြစ်၍ ဘုရားရှင်သည် ကျွန်ုပ်တို့ မိဦးဖဦးကို မဖန်ဆင်းမီကပင် ကယ်တင်ခြင်းစီမံကိန်းကြီးကို ချမှတ်ထားပြီး သားဖြစ်သည်။ ဧဒင်ဥယျာဉ်တော်အတွင်း ပုန်ကန်မှုမဖြစ်မီမှာပင် ကယ်တင် ခြင်းအစီအစဉ်သည် ထားရှိပြီးသားဖြစ်သည်။

ရွေးနုတ်ခြင်းအစီအစဉ်သည် နောင်မှဖြစ်လာခြင်းမျိုးမဟုတ်ပါ။ အာဒံသည် အပြစ်သို့ကျဆင်းသွားသည်နှင့်တစ်ပြိုင်နက် အစီအစဉ်ကို အကောင် အထည်စတင်လုပ်ဆောင်တော့သည်။ ၎င်းလုပ်ရပ်သည် ‘‘ရှေးကပ်ကာလ ပတ်လုံးဝှက်ထားပြီးလျှင် ယခုမှာထင်ရှားသည်ဖြစ်၍’’ (ရောမ၊ ၁၆း၂၅)။ ဘုရားသခင်၏ပလ္လင်တော်အုတ်မြစ်မှစ၍ ထာဝစဉ်တည်သောအမှန်တရားကို ဖွင့်ပြလိုက်ခြင်းဖြစ်သည် (Ellen G. White, The Desire of Ages, p. 22).

ထာဝရမြဲသောဧဝံဂေလိသတင်းသည် အတိတ်အကြောင်းကိုသာ ပြောကြားသည်မဟုတ်။ ပစ္စုပ္ဋန်နှင့်အနာဂတ်အကြောင်းကို တစ်သဝေတိမ်း ရောက်ရှိလာမည့်မျှော်လင့်စရာများကို အသိပေးသည်။ ယင်းသတင်း  စကားသည် အစဉ်တည်နေတော်မူသောသူ၏အကြောင်းကို ကြွေးကြော်ပြီး ထိုထာဝစဉ်တည်မြဲသောပုဂ္ဂိုလ်ကြီးသည် ကျွန်ုပ်တို့နှင့်အတူနေထိုင်လိုလွန်း၍ စိတ်ယားနေသောသူပင်ဖြစ်သည်။

ဧဖက်၊ ၁း၄ ‘‘ကမ္ဘာမတည်မီ’’ ဟူသော စကား၏အဓိပ္ဋာယ်ကို သုံးသပ်ပါ။ သင်သည် ရွေးခြင်းခံထားရပြီးသားဖြစ်၍ ခရစ်တော်အားဖြင့် သင်သည် ကယ်တင်ခြင်းကိုရရှိမည်။ သင့်အနေဖြင့် အဘယ်ကြောင့် ထိုမျှ ကောင်းသော အားပေးခြင်းအစစ်အမှန်ဖြစ်သောအရာကို ရှာဖွေသင့်ပါသနည်း။