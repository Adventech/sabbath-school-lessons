---
title:  သာသနာလုပ်ဆောင်မှု
date:   13/04/2023
---

သမ္မာကျမ်းစာကို နက်နက်နဲနဲလေ့လာသူများအတွက် အမြင်မှာ ဦးစွာသောသတ္တမနေ့မြော်လင့်ခြင်းအသင်းသားများ တိုးတက်လာရခြင်း၏ အကြောင်းမှာ ကောင်းကင်တမန်သုံးပါးသတင်းစကားကြောင့်ဖြစ်သည်ဟု သတ်မှတ်ကြသည်။ ဘုရားရှင်ပေးသောသတင်းစကားသည် ယခုလတ်တလော အချိန်အတွက်ဖြစ်နေ၍ နောက်ဆုံးကာလအချိန်ဟုလည်း သတ်မှတ်သည်။ ကမ္ဘာအရပ်ရပ်၊ တိုင်းနိုင်ငံအသီးသီး၊ ဘာသာစကားအမျိုးမျိုး၊ လူအမျိုးအနွယ် ခပ်သိမ်းတို့အား ခရစ်တော်ပြန်ကြွလာမည့်အချိန်အတွက် ကြိုတင်ပြင်ဆင် ကြရန် သတိပေးသတင်းစကားဖြစ်သည်။ ကောင်းကင်တမန်သုံးပါးသတင်း စကားသည် မြော်လင့်ခြင်းအသင်းတော်၏အမှုတော်ကို စိတ်နိုးကြားစွာလုပ် ဆောင်ရန် အစပြုစဉ်မှာပင် ခွန်အားပေးသောသတင်းစကားဖြစ်သည်။

၁၈၇၄ ခုနှစ်တွင် ကမ္ဘာ့ဌာနချုပ်၏ဆုံးဖြတ်ချက်အတိုင်း ဥရောပ တစ်ခွင်သို့ သာသနာပြုစေလွှတ်ခဲ့သည်။ အယ်လင်ဂျီဝှိုက်သည် ‘‘ဂျွန်အင်ဒရူး’’ (Paul David)  အား ‘‘အတော်ဆုံးပုဂ္ဂိုလ်’’ ဟု ချီးမွမ်းခေါ်ဆိုခဲ့သည်မှာ သူသည် ဘာသာစကားအနည်းဆုံး (၇) မျိုးကို ကျွမ်းကျင်စွာပြောတတ်သူ ဖြစ်သည်။ ဓမ္မသစ်ကျမ်းတစ်ကျမ်းလုံးကို အလွတ်အာဂုံဆောင်ထားသူဖြစ် သည်။ ဓမ္မဟောင်းကျမ်းကိုလည်း နှံ့စပ်သူဖြစ်နေပြန်သည်။ အင်မတန် တော်သော ကျမ်းစာလေ့လာသူဖြစ်ခဲ့သည်။ စာပေအရေးအသားကောင်းသူနှင့် ဟောပြောကောင်းသူတစ်ဦးဖြစ်သည်သာမက ဘာသာရေးဘုရားတရားအကြောင်း နှံ့စပ်သူဖြစ်၏။

ထိုသို့သောပုဂ္ဂိုလ်မျိုးကို ယုံကြည်သူအလွန်နည်းပါးသည့်နေရာဒေသ သို့ အဘယ်ကြောင့်ပို့လွှတ်စေခိုင်း အမှုတော်ထမ်းစေခဲ့ရသနည်း။ လူတော် တစ်ဦးကို အတော်ဆုံးသူတစ်ဦးကို သူမကျွမ်းကျင်သောနေရာဒေသသို့ အဘယ်ကြောင့်ပို့ခဲ့ကြသနည်း။ သူကိုယ်တိုင်၌လည်း အဘယ်ကြောင့် အလွန်သွားချင်နေပါသနည်း။ သူ၏ဇနီးသည်သေဆုံးခဲ့သည်မှာလည်း နှစ် အနည်းငယ်သာရှိသေးသည်။ အမေရိကန်၌ရှိသောမိသားစု၊ မိတ်ဆွေများကို သူသည် အဘယ်ကြောင့်ထားရစ်ခဲ့ပြီး မသိမကျွမ်းမရင်းနှီးသော ပင်လယ်ကျွန်း တစ်ကျွန်းသို့ ရွက်လွင့်သဘေင်္ာနှင့် သားနှစ်ယောက်ကိုခေါ်ပြီး ထွက်သွားရ သနည်း။ ခရစ်တော်အတွက် အရာရာကိုရင်ဆိုင်မည်ဟု အဘယ်ကြောင့် စိတ်ရှိနေရသနည်း။

ယင်းကိစ္စမျိုးသည် လူ့သမိုင်းတွင်ဖြစ်ခဲ့သော်လည်း ဂျွန်အင်ဒရူးသည် ခရစ်တော်မကြာမီလာတော့မည်ဟု ယုံကြည်နေသောကြောင့်ဖြစ်သည်။ နောက်ဆုံးကာလ၏သတင်းစကားသည် ကမ္ဘာအရပ်ရပ်သို့ဟောကြားရမည်  ဟူသော အမိန့်တော်သက်သက်ကြောင့်သာဖြစ်သည်။

ကျွန်ုပ်တို့၏ရာဇဝင်သက်တမ်းတစ်လျှောက် အတော်ဆုံးအတတ်ဆုံး ပုဂ္ဂိုလ်တို့သည် ရေဆုံးမြေဆုံး၊ ကမ္ဘာကြီးအစွန်ဆုံးအရပ်ဒေသသို့ သွားရောက် ပြီး ဧဝံဂေလိတရားကို ကြွေးကြော်ဟောပြောခဲ့သည်။ အချို့တို့သည် သင်ကြားရေး ဆရာ၊ ဆရာမများ၊ ဆေးပညာရှင်များ၊ ဓမ္မဆရာ၊ လယ်သမား၊ စက်ပြင် ဆရာ၊ လက်သမား၊ ကုန်သည်နှင့်အလွှာအတန်းစားအမျိုးမျိုးသောပုဂ္ဂိုလ်များကို  ဘုရားရှင်အသုံးပြု၍ ကောင်းကင်တမန်သုံးပါးသတင်းကို ကြွေးကြော်ဟောပြော စေပါသည်။ အချို့သောပုဂ္ဂိုလ်တို့သည် သာသနာအမှုကိုဆောင်ရွက်သူများ၊ ဝန်ထမ်းများဖြစ်သော်လည်း အများအားဖြင့် သာသနာ့ဝန်ထမ်းမဟုတ်သူများ တို့သည် အမှုတော်တွင်ပါဝင်လာကြသည်။ သာမန်အသင်းသားများဖြစ်ကြ၍ ယေရှုရှင်ကြွလာတော့မည်ဟု ယုံကြည်သူများဖြစ်ကြသည်။

`ဗျာ၊ ၁၄း၆။ တ၊ ၁း၈။ မဿဲ၊ ၂၄း၁၄ ကိုဖတ်ပါ။ ကျမ်းချက် များတွင် တူညီနေသောအချက်သည် မည်သည့်အချက်ဖြစ်နေသနည်း။`

ဧဝံဂေလိထာဝရသတင်းစကားသည် အတားအဆီးဟူသရွေ့ကို ကျော်လွန်ကာ ရေခြားမြေခြားသို့ အလျင်အဟုန်ဖြင့် ရောက်ရှိသွားခဲ့သည်။ ဝေးလံခေါင်သီဆုံး၊ လူသူအရောက်အပေါက်အနည်းဆုံးသောဒေသမျိုးသို့ ထိုးဖောက်ဝင်ရောက်သွားတော့သည်။ လူမျိုးဘာသာစကားတိုင်း၊ ထုံးစံ ယဉ်ကျေးမှုအမျိုးမျိုးအတွင်း ဝင်ရောက်သွားခဲ့သည်။ ကမ္ဘာတစ်ဝန်းလုံးသို့ ပျံ့နှံ့သွားမည့်ပုံသို့ဖြစ်ခဲ့သည်။ ကမ္ဘာ့ကုလသမဂ္ဂ၏စာရင်းဝင် ကမ္ဘာ့နိုင်ငံ ပေါင်း ၂၃၅ နိုင်ငံအနက် ၂၁ဝ နိုင်ငံအထိ ပျံ့နှံ့ကျယ်လောင်စွာဟောပြော နိုင်ခဲ့သည်။

သင်သည် မည်သည့်ကဏ္ဍ၌ပါဝင်လုပ်ဆောင်မည်နည်း။ ပို၍ ကောင်းအောင် သင်မည်သို့ပြုလုပ်မည်နည်း။ ကောင်းကင်တမန်သုံးပါး သတင်းစကားကို ပိုမိုဟောပြောဖြန့်ချိနိုင်ရန် သင်ကိုယ်တိုင် လူမျိုးတိုင်းနိုင်ငံ အသီးသီး၊ လူမျိုးအနွယ်ခပ်သိမ်းတို့ဆီသို့ရောက်ရှိစေရန် မည်သို့ကူညီနိုင် မည်နည်း။