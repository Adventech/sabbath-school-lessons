---
title:  ကမ္ဘာအရပ်ရပ်သို့
date:   12/04/2023
---

`ဗျာ၊ ၁၄း၆ ကိုပြန်ဖတ်ပါ။ ထာဝရဧဝံဂေလိသတင်းစကားကို မည်သို့ ကြွေးကြော်သနည်း။ အသင်းတော်၏အမှုတော်လုပ်ဆောင်ခြင်းတွင် ကျွန်ုပ်တို့ လည်းပါဝင်ရန် မည်မျှအရေးကြီးကြောင်းကို အဘယ်ကြောင့်ဖော်ပြထားသနည်း။`

ပထမကောင်းကင်တမန်သတင်းစကားသည် အရေးတကြီးဖော်ပြသော နောက်ဆုံးနေ့ရက်ကာလသတင်းဖြစ်၍ ထာဝရဧဝံဂေလိတရားပင်ဖြစ်သည်။ ထိုသတင်းကို ကမ္ဘာအရပ်ရပ်တိုင်းပြည်အသီးသီး၊ လူမျိုးနွယ်ခပ်သိမ်း၊ ဘာသာ စကားအသီးသီးပြောသောလူမျိုးများထံသို့ ဟောကြားရမည်။ ယင်းအမှုသည် ကြီးမြတ်ကျယ်ပြန့်၍ အလွန်တာဝန်ကြီးသောအလုပ်ဖြစ်သည်။ လူတိုင်း   လူတိုင်းပါဝင်ရမည်။ ကျွန်ုပ်တို့ကို အကောင်းဆုံးနှင့်အပြည့်စုံဆုံး ပါဝင် ဆက်ကပ်ရန် ခေါ်တော်မူသည့်အမိန့်တော်ဖြစ်၏။ ခရစ်တော်ကဲ့သို့ နှိမ့်ချ သောသဘောဖြင့် ကျွန်ုပ်တို့ကိုယ်ကျိုးစွန့်လုပ်ဆောင်ရန် အသေအချာမိန့်မှာ ထားသည်။ ကျဉ်းမြောင်းသောကျွန်ုပ်တို့၏အသိဉာဏ်ကိုဖြန့်ကြက်ကာ ဘုရားရှင် ၏မစတော်မူခြင်းဖြင့် ကျယ်ဝန်းသော၊ သာ၍မြင့်သောအမြင်ဖြင့် လုပ်ဆောင် နိုင်စေသည်။

`မဿဲ၊ ၂၈း၁၉၊၂ဝ ကိုဖတ်ပါ။ အဆိုပါကျမ်းချက်သည် ပထမ ကောင်းကင်တမန်သတင်းစကားကို မည်သို့စိတ်စွဲစေပါသနည်း။`

A Quest for More: Living for Something Bigger Than You  စာအုပ်ထဲတွင် ‘‘ပေါလ်ဒေးဗစ်’’ (Paul David) သည် လူသားများ၏ စိတ္တဗေဒသဘောအရ မိမိတို့စွမ်းဆောင်နိုင်ရည်ထက်ကြီးမားသော အတွေး များတွေးတတ်ကြောင်းကို ရေးသားဆွေးနွေးထားသည်။ ‘‘လူသားဟူသည် ဖန်ဆင်းခံထားရသောသဘောမှာ မိမိတို့ထက်သာသော မိမိတို့၏ဘဝထက် မြင့်သောအရာတစ်ခုခုကို လုပ်ဆောင်နိုင်သောအစွမ်းမျိုးကို ထည့်သွင်းပေး ထားသည်။ အပြစ်သည် ကျွန်ုပ်တို့၏အသက်တာဇောက်ထိုးကျသွားစေရန် တိုက်ခိုက်ထားသည်။ ခရစ်တော်၏ကရုဏာတော်သာလျှင် ကျွန်ုပ်တို့ကို ဖေးမကယ်တင်ပေးပြီး ကျွန်ုပ်တို့သည် နိုင်ငံတော်နှင့်ထာဝရလွတ်လပ်ခြင်း၊ ထာဝရအသက်ရှင်ခြင်းနှင့် ကျေနပ်နှစ်သိမ့်ပျော်ရွှင်ဖွယ်ရှိသော ဘုရားသခင် ၏နိုင်ငံတော်သို့ ဝင်စားခံစားနိုင်သေးကြောင်းကို ပြသပို့ဆောင်ပေးသည်။

ဘုရားသခင်၏အမှုတော်၌ပါဝင်ခြင်းထက် မြင့်မြတ်သောအလုပ်ဟူ၍ မရှိတော့ပါ။ ထိုတာဝန်သည် အမြတ်ဆုံး၊ အကြီးဆုံး၊ အမြင့်ဆုံးဖြစ်၍ မည်သည့်လူသားတစ်ဦးတစ်ယောက်မျှ ဘုရားရှင်မပါရှိလျှင် လုပ်ဆောင်နိုင် စွမ်းမရှိပါ။ ဘုရားရှင်စေခိုင်းထားသောထိုအမှုတော်သည် ဗျာ၊ ၁၄ ၏ ထာဝရဧဝံဂေလိတရားဖြစ်ပြီး ကိုယ်တော်၏အသင်းတော်သည် အကြီးဆုံး တာဝန်ကို ယူဆောင်ဆက်ကပ်လုပ်ဆောင်ထားရသည်။ ကောင်းကင်မှချမှတ် သောတာဝန်ကို ကျွန်ုပ်တို့အလေးထားအရေးယူကာ လုပ်ဆောင်ကြရမည်။ ယေရှုရှင်ပြန်၍မကြွလာမီအချိန်ကလေး၌ ဘုရားရှင်၏မေတ္တာတော်အကြောင်း ကို ကျွန်ုပ်တို့ပြသထင်ရှားစေရပါမည်။

သင်ကိုယ်တိုင်မစွမ်းဆောင်နိုင်သော အမှုတော်ဖြစ်နေသော်လည်း သင်ပါဝင်နေရခြင်းအတွက် သင်၏စိတ်ထဲ မည်သို့ခံစားရသနည်။ ထိုခံစား ချက်သည် ယနေ့ကျွန်ုပ်တို့လေ့လာသိထားရသောအရာအတွက် မည်သို့ နားလည်နိုင်စေသောအစွမ်းကိုပေးထားသနည်း။ စကြဝဠာကိုဖန်ဆင်းတော်မူ သောအရှင်မှ အသုံးပြုလျှင် ထူးဆန်း၍မဖြစ်နိုင်ဟုထင်ရသောအရာသည် မည်သို့အံ့ဖွယ်အမှုတစ်ခုဖြစ်လာနိုင်စေမည်နည်း။