---
title:  ကရုဏာတော်အကြောင်းပြည့်စုံစွာရေးထားသောမျှော်လင့်ခြင်းပေးသည့် စာအုပ်တစ်အုပ်
date:   09/04/2023
---

လူတို့သည် သမ္မာကျမ်းစာ၏နောက်ဆုံးကျမ်းအကြောင်းကို စဉ်းစား ကြည့်မိလျှင်၊ ဗျာဒိတ်ကျမ်းဖြစ်၍ ထိုကျမ်းကို ဘုရား၏ကရုဏာတော်နှင့် ပြည့်ဝနေကြောင်း မထင်ခဲ့ကြပါ။ ဘုရားသခင်၏နောက်ဆုံးနိမိတ်များ အကြောင်းကိုလေ့လာရာ၌လည်း သူတို့၏အတွေးတို့သည် ကြောက်ရွံ့ခြင်း၊ ခြောက်လှန့်ခြင်းသို့သာ ဦးတည်တတ်ကြသည်။ သားရဲကြီးများကိုကြောက်လှန့် ကြသည်။ နက်နဲသောပုံဆောင်ချက်များ၊ ထူးဆန်းသောရုပ်ထုရုပ်ပုံများကိုသာ စဉ်းစားတတ်ကြသည်။ ဗျာဒိတ်ကျမ်းသည် လူများစွာကိုကြောက်လှန့်စေသော ကျမ်းတစ်ကျမ်းအမှန်ပင်ဖြစ်စေပါသည်။ အမှန်မှာ ဘုရားရှင်၏ကရုဏာတော် နှင့် မျှော်လင့်စရာအကြောင်းရင်းခံကို အသေအချာရေးသားပေးထားသည်။ ကြမ်းတမ်း၍ ကြောက်ဖွယ်ကောင်းသောသားရဲများနှင့် နှိပ်စက်ညှဉ်းပန်းခြင်း ခံရမည့်သတိပေးခြင်း၊ ခက်ခဲသောအချိန်ကာလရောက်လာမည့်အကြောင်းများ ကို ဖော်ပြပေးနေစဉ်မှာပင် ဘုရားရှင်သည် ကျွန်ုပ်တို့အတွက် ဝမ်းမြောက် ဖွယ်ပျော်ရွှင်စရာနှင့် ကယ်တင်ခြင်းကျေးဇူးတော်ကို ချပေးတော်မူနေပါသည်။

`ဗျာ၊ ၁း၁-၃ နှင့် ဗျာ၊ ၁၄း၆ ကိုဖတ်ပါ။ ယင်းကျမ်းချက်များ သည် ကြိုတင်၍ပြောကြားနိမိတ်ဖတ်ခြင်းမျိုးသက်သက်မဟုတ်၊ ထာဝရ ဧဝံဂေလိသတင်းစကားကိုလည်း မည်သို့တစ်ပါတည်း တင်ဆက်ပေးထား သနည်း။`

ဗျာဒိတ်ကျမ်းတစ်ကျမ်းလုံးသည် ယေရှုရှင်၏အကြောင်းကို ရေးသား ထားသည်။ ကိုယ်တော်သည် မိမိ၏သတင်းတော်ကို မိမိ၏လူတို့အား အထူး သဖြင့် မိမိ၏အသင်းတော်ကို နောက်ဆုံးသောနေ့ရက်အချိန်တွင် ကြိုတင် ပြင်ဆင်ရမည့်အရာကို သတိပေးခြင်းပင်ဖြစ်သည်။ ထိုသတင်းစကား၌ ကရုဏာတော်အပြည့်ပါရှိပြီး ကျွန်ုပ်တို့အတွက် မျှော်လင့်ချက်များစွာပေးထား သည်။ ကျမ်းတစ်ကျမ်းလုံး၌ ခရစ်တော်သည် အသေသတ်ခံရသောသိုးသငယ် အဖြစ်၊ ကျမ်းကိုကြည့်ရှုဖတ်ရွတ်ရေးထားသမျှကို စောင့်ရှောက်သူများအတွက် မဂင်္လာရှိမည်ဟု အသေအချာကတိပေးထားသည်။

ဗျာ၊ ၁း၅၊ ၆ အရ၊ ယေရှုရှင်သည် ကျွန်ုပ်တို့ကိုချစ်၍ ကိုယ်တော်၏ အသွေးတော်အားဖြင့် ကျွန်ုပ်တို့ကိုဆေးကြောခဲ့ကြောင်း ‘‘ငါတို့ကိုချစ်၍ မိမိအသွေးနှင့် ငါတို့အပြစ်များကိုဆေးကြောတော်မူ၍၊ မိမိခမည်းတော်ဘုရား သခင့်ရှေ့၌ ငါတို့ကိုရှင်ဘုရင်အရာ၌လည်းကောင်း၊ ယဇ်ပုရောဟိတ်အရာ၌ လည်းကောင်း ခန့်ထားတော်မူသောသူသည်’’ (၁း၅၊၆) ခရစ်တော်ကြောင့် ကျွန်ုပ်တို့သည် အပြစ်လွှတ်ခွင့်ကိုရရှိခဲ့သည်။ ကရုဏာကျေးဇူးသည် ကျွန်ုပ်တို့ ၏အတိတ်အကြောင်းကို သင်ပုန်းချေပစ်နိုင်သည်။ ပစ္စုပ္ဋန်အချိန်ကို တန်ခိုး ခွန်အားပေးသည်။ အနာဂတ်အတွက် မျှော်လင့်ခြင်းကိုလည်းပေးစွမ်းနိုင်သည်။  ခရစ်တော်ကြောင့်သာ အပြစ်၏အကျိုးကိုမခံရတော့ဘဲ၊ လွတ်လပ်ခွင့်ရရှိ သွားရသည်။ တစ်နေ့သောအခါ၊ မကြာတော့မည့်အချိန်တွင် အပြစ်၏ ချုပ်နှောင်ခြင်းမှလွတ်မြောက်ကြရတော့မည်ဖြစ်သည်။ အထက်ပါအကြောင်း အရာသတင်းစကားတို့သည် သမ္မာကျမ်းစာ၏နောက်ဆုံးကျမ်းဖြစ်သော ဗျာဒိတ် ကျမ်းမှ သတင်းစကားပင်ဖြစ်သည်။

အထူးအရေးကြီးသောသတင်းစကားကြီးလည်းဖြစ်သည်။ ကောင်းကင် အလယ်၌ပျံဝဲလျက် လျင်မြန်စွာဧဝံဂေလိသတင်း၊ ထာဝရဧဝံဂေလိသတင်း စကားကို ကြွေးကြော်ခြင်းပင်ဖြစ်သည်။

ဧဝံဂေလိဟုဆိုရာ၌၊ ခရစ်တော်ကိုယုံကြည်၍သာ ကယ်တင်ခြင်းရရှိ ကြောင်း၊ ခရစ်တော်သည် ကျွန်ုပ်တို့အတွက် အသေခံခြင်းအကြောင်းကိုသာ ဆိုလိုပါသလား။ ထာဝရအသက်၏ကတိတော်ဆိုင်ရာအကြောင်းသည် ကျွန်ုပ်တို့ကြိုးစားမှုကြောင့်မဟုတ်၊ ခရစ်တော်ကြောင့်သာ ကျွန်ုပ်တို့ရရှိကြောင်း ပင်ဖြစ်ပါသလား။ ယင်းသတင်းစကားအားလုံးသည် ကောင်းကင်တမန်သုံးပါး သတင်းနှင့် အစပြုခဲ့ပါသလား။ အမှန်ပင်ဖြစ်၍၊ အံ့ဩဖွယ်လည်းမရှိပါ။ ထိုသတင်းစကားအားလုံးသည် ကရုဏာတော်နှင့်ဒွန်တွဲပြည့်ဝလျက်ရှိသည်။ မျှော်လင့်ချက်နှင့်ပြည့်ဝလျက်ရှိသည်။ ကတိတော်နှင့်ပြည့်စုံလျက်ရှိသည်။ ဆင်းရဲခြင်းဒုက္ခအပေါင်းကို ချုပ်ငြိမ်းပေးစေလိမ့်မည်။

နောက်ဆုံးသောနေ့ရက်ဆိုင်ရာ သားရဲကြီးတို့၏ရက်စက်မှုအပေါင်း ကို သတိပေးသောဗျာဒိတ်ကျမ်းကြီးပင်ဖြစ်သည်။ ရှောင်လွှဲ၍မရသောအရာကို ကျွန်ုပ်တို့မည်သို့ရင်ဆိုင်ဖြေရှင်းရမည်အကြောင်းကို ဗျာဒိတ်ကျမ်းမှသတိကြိုတင် ပေးထားခြင်းများသည် အလွန်အရေးကြီးပြီး ခရစ်တော်၏ မိမိကိုယ်ကိုပူဇော် အသေခံခြင်းသည် ကျွန်ုပ်တို့၏ကိုယ်စားဖြစ်စေပါသလား။