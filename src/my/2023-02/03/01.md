---
title:  ထာဝရဧဝံဂေလိသတင်း
date:   08/04/2023
---

### ဖတ်ရန်ကျမ်းချက်များ။
ဗျာ၊ ၁၄း၆-၁၂။ ၁ကော၊ ၁၅း၁-၄။ ရောမ၊ ၃း၂၄-၂၆။ ၁ပေ၊ ၁း၁၈-၂ဝ။ မဿဲ၊ ၂၈း၁၉၊ ၂ဝ။ တမန်၊ ၁း၈။

> <p>အလွတ်ကျမ်းချက်</p>
> ‘‘မြေကြီးပေါ်မှာနေသောသူတည်းဟူသော အသီးအသီးဘာသာ စကားကိုပြောသော လူအမျိုးအနွယ်ခပ်သိမ်းတို့အား ထာဝရဧဝံဂေလိ တရားကိုဟောရသောကောင်းကင်တမန်တစ်ပါးက၊’’ (ဗျာ၊ ၁၄း၆)။

ရှေးအခါဣသရေလလူမျိုးများနေထိုင်ရာ ဒေသပတ်ပတ်လည်    တိုင်းနိုင်ငံများသည် များစွာသောနတ်ဘုရားအမျိုးမျိုးကို ကိုးကွယ်သူတစ်ပါး အမျိုးသားတို့ဖြစ်သည်။ သစ်သားရုပ်ထု၊ ကျောက်ရုပ်ထုနတ်ဘုရားများနှင့် ယှဉ်၍ ဣသရေလတို့၏ယုံကြည်ခြင်းအကြောင်းကို လုံးလုံးလျားလျားဆန့်ကျင် သောအပြုအမူအကြောင်းများကို တရားဟောရာကျမ်း၊ ၆း၄ ၌ သေချာစွာ ဖော်ပြထားသည်။ ‘‘အိုဣသရေလအမျိုး၊ နားထောင်ကြလော့။ ငါတို့၏ ဘုရားသခင်ထာဝရဘုရားသည် တစ်ဆူတည်းသော ထာဝရဘုရားဖြစ်တော်   မူ၏။

ရာစုနှစ်ပေါင်းများစွာ ဣသရေလလူမျိုးတို့သည် (Shema ‘ရှီးမား’ ဟုခေါ်သောဆုတောင်းချက်ကို ဟေဗြဲဘာသာအားဖြင့် ‘‘ကြားနာခြင်း’’) ဝိညာဉ်ရေးအတွက် စည်းလုံးခြင်းနှင့်ပေါင်းစည်းခြင်းရှိစေရန် ဂျူးလူမျိုးများ အသုံးပြုသောဆုတောင်းချက်ဖြစ်ခဲ့သည်။ ထိုဆုတောင်းချက်သည် စစ်မှန်သော တစ်ဆူတည်းသောဘုရားကိုသာ ကိုးကွယ်သူဖြစ်သည်ဟု ထင်ရှားစေပါသည်။

သတ္တမနေ့အသင်းတော်အနေဖြင့် ကောင်းကင်တမန်သုံးပါးသတင်း စကား (ဗျာ၊ ၁၄) သည် ကျွန်ုပ်တို့၏လက်စွဲနှုတ်တိုက်ပိုင်ဆိုင်သော ‘ရှီးမား’ ကဲ့သို့ ဆုတောင်းချက်မျိုးဖြစ်သည်။ ထိုသုံးပါးသောကောင်းကင်တမန်သတင်း စကားသည် ကျွန်ုပ်တို့၏ယုံကြည်ချက်ကို ထင်ရှားပေးစေသည်။ ထိုသတင်း စကားများအားဖြင့် ကျွန်ုပ်တို့သည် မည်ကဲ့သို့သောလူမျိုးများ၊ လောက   ကမ္ဘာသူ၊ ကမ္ဘာသားများအတွက် မည်သည့်အလုပ်ကိုလုပ်ပေးနေကြောင်း သိသာစေပါသည်။ အချုပ်ပြောကြစို့ဆိုပါလျှင် ဗျာဒိတ်ကျမ်း၊ ၁၄း၆-၁၂ မှ ရေးသားသောကျမ်းစကားပုရောဖက်ပြုချက်ကိုကောက်ယူပြီး တစ်ကမ္ဘာလုံးသို့ ကျွန်ုပ်တို့ဧဝံဂေလိသတင်းဟောကြားပေးနေပါသည်။

ယခုအပတ်သင်ခန်းစာအတွက် ဗျာ၊ ၁၄း၆-၁၂ ကို အသေးစိတ် လေ့လာရာ၌ အစပြုနိဒါန်းအဖြစ် လေ့လာကြရပါမည်။ သို့ဖြင့် ဘုရားရှင်  သည် ကျွန်ုပ်တို့၏စိတ်နှလုံးကို မိန့်ဆိုပေးသည်အတိုင်း နားထောင်ခြင်းဖြင့် ကရုဏာတော်ပါရှိလျက် ကျွန်ုပ်တို့၏မျက်စိများပွင့်လင်းသိမြင်ရသောအခွင့် ရရှိသွားလိမ့်မည်။