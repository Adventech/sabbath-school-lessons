---
title:  ဗာဗုလုန် - နေကိုကိုးကွယ်ခြင်း၏ဌာနချုပ်
date:   30/05/2023
---

အီဂျစ်၊ အဆီးရီးယား၊ ပါးရှားနှင့်ဗာဗုလုန်ပြည်ကြီးတို့သည် နေကို ကိုးကွယ်သောတိုင်းပြည်ကြီးများဖြစ်ကြသည်။ (Billy Graham) ရေးသား သော “The worship of Nature”  စာအုပ်၌ ‘‘ရှေးဗာဗုလုန်လူမျိုးတို့သည် ၎င်းတို့ထက်ရှေးကျသော ပဝေသဏီအဆက်ဆက် နေကိုရှစ်ခိုးကိုးကွယ်ခြင်း အယူကို ဆက်လက်ထိန်းသိမ်းကိုးကွယ်ကြသည်’’ Volume 1, p. 529). အံ့ဩစရာကိစ္စဖြစ်ခဲ့သော်လည်း ဓမ္မဟောင်းကျမ်းခေတ်၌ ဗာဗုလုန်လူမျိုးများ  နေကိုကိုးကွယ်ခြင်းအယူသည် ထာဝရဘုရားကိုကိုးကွယ်သူများအပေါ် လွှမ်းမိုး ခဲ့သည်။

`ယေဇကျေလ၊ ၈း၁၆ နှင့် ၄ရာ၊ ၂၃း၅၊ ၁၁ ကိုဖတ်ပါ။ ပုရောဖက် ကြီး၏ရေးသားခဲ့သောစာတွင် နေကိုးကွယ်ခြင်းဓလေ့အယူသည် ဣသရေလ နှင့်ယုဒနိုင်ငံအပေါ် မည်သို့ဩဇာသက်ရောက်ခဲ့သနည်း (ရောမ၊ ၁း၂၅ ကို လည်းဖတ်ပါ)။`

ပုရောဖက်ယေဇကျေလသည် ပုရောဖက်ဒံယေလနှင့် တစ်ခေတ်တည်း ခေတ်ပြိုင်၍ ဘုရားသခင်၏လူများ ဗိမာန်တော်သို့ပြန်လာသောအခါမှာ အရှေ့ နေထွက်ရာဘက်သို့မျက်နှာမူပြီး နေထွက်ခြင်းကို ကိုးကွယ်မှုပြုကြသည်ဟု မှတ်တမ်းရှိသည်။ ဖန်ဆင်းရှင်ကိုကိုးကွယ်ရမည့်အစား နေကိုကိုးကွယ်ကြသည်။

ဗျာ၊ ၁ရ တွင် ရှင်ယောဟန်သည် ဗာဗုလုန်၏စည်းမျဉ်းစည်းကမ်း အကြောင်းကို ဖော်ပြပေးထားသည်။ နေကိုကိုးကွယ်ခြင်းအကြောင်းလည်း ပါဝင်သည်။ စည်းရုံးရေးကာလအချိန် ငြိမ်းချမ်းရေးပြုလုပ်သောအခါ နေ ကိုးကွယ်ခြင်းအယူဓလေ့သည် ခရစ်ယာန်တို့၏အယူအတွင်းသို့ စိမ့်ဝင်လာ လိမ့်မည်ဟုဆိုသည်။ ကွန်စတန်တင်ဧကရာဇ်မင်း၏ဩဇာအာဏာသည် ၄ရာစုနှစ်၌ ရောမအင်ပါယာတစ်ခွင်လျှမ်းလျှမ်းတောက် ထွန်းတောက်ခဲ့သည်။ ကွန်စတန်တင်မင်းကြီးသည် နေကိုးကွယ်ခြင်းအယူကို အထုံဝါသနာကြီး၍ စွဲလမ်းသူဖြစ်သည်။ ‘‘အက်ဝပ်ဂစ်ဘွန်’’ (Edward Gibbon) သည် သမိုင်းကိုပြန်၍လေ့လာရေးသားသော ပုဂ္ဂိုလ်တစ်ဦးဖြစ်၍ သူ၏သမိုင်းစာအုပ် တွင်တွေ့ရသောစာကြောင်း၌ ‘‘နေမင်းကြီးသည် စကြဝဠာလုံးဆိုင်ရာလမ်းပြသူ နှင့် ကွန်စတန်တင်ဘုရင်အတွက် အကာအကွယ်ခိုလှုံရာ၊ အောင်ပွဲပေးသော အရာဖြစ်သည်’’ ဟုရေးသားထားသည် (The History of the Decline and Fall of the Roman Empire, chapter 20). အေဒီ ၃၂၁ ၌ ကွန်စတန်တင်ဘုရင်သည် ပထမဦးဆုံး ‘‘တနင်္ဂနွေနေ့ကိုဥပုသ်’’ ဟု ဥပဒေကို ထုတ်ပြန်ခဲ့သည်။ အမိန့်ထုတ်ပြန်ချက်တွင် နေမင်းကြီး၏နေ့ကို ရိုသေဂုဏ်ပြု သောအားဖြင့် မြို့ကြီးပြကြီး၌နေထိုင်သော အရာရှိအရာထမ်းများ၊ မြို့ကြီးနှင့် နီးသောလူအများနှင့် အလုပ်ရုံစက်ရုံများအားလုံး ပိတ်ထားကြစို့ (Edict of Constantine, A. D. 321). ထိုအချိန်ကထုတ်ပြန်သော ကွန်စတန်တင်၏ အမိန့်သည် တနင်္ဂနွေနေ့ဟုခေါ်သော နေမင်းကြီး၏နေ့ကို လူတိုင်းအားလုံး ရိုသေလေးစားစောင့်ထိန်းရမည်ဟု မပါသေးချေ။ သို့သော် ပထမနေ့ကို ဥပုသ်နေ့အဖြစ် ရိုသေကိုင်းရှိုင်းရန်အတွက် ရောမနိုင်ငံပြည်သူလူထုများ၏ စိတ်ထဲ တံဆိပ်ခတ်လိုက်ခြင်းဖြစ်သည်။

နောက်ပိုင်းဧကရာဇ်မင်းနှင့် ပုပ်ရဟန်းမင်းများက ဆက်လက်၍ ဆယ်စုနှစ်များစွာအချိန်ယူပြီး ပထမနေ့ကို သန့်ရှင်းသောနေ့အဖြစ် ဝတ်ပြု ကိုးကွယ်ရန် အထူးနေ့အဖြစ် အမိန့်များအဆင့်ဆင့်ထုတ်ပြန်လာခဲ့ကြသည်။ ယနေ့အထိပင်ဖြစ်သည်။ အများစုသောခရစ်ယာန်တို့သည် ယနေ့ပညတ်တော်နှင့် မကိုက်ညီသောအမိန့်ကို တရိုတသေစောင့်ရှောက်ကြသည်။ မမှန်သောအရာ၊ ဘုရားရှင်၏ပညတ်တော်နှင့် ကိုက်ညီမှုမရှိသောအမိန့်မှန်းသိနေလျက် အများစုသောလူ၊ ခရစ်ယာန်များသည် မှားယွင်းသောအမိန့်ထုတ်ပြန်ချက်ကို အမှန်ဟုယုံကြည်ကာ လိုက်နာကျင့်စောင့်နေခြင်းသည် ထုတ်ပြန်သူများ၏ တန်ခိုးမည်မျှကြီးကြောင်းကို ပြသနေသည်။

ခရစ်ယာန်အသင်းတော် ဘုရားကျောင်းမြောက်မြားစွာတို့သည် ပထမနေ့၌ ဘုရားဝတ်ပြုခြင်းကို သိုက်သိုက်မြိုက်မြိုက်ကျင်းပနေကြသည်ကို ကြည့်ပါ။ စာတန်၏အလိမ်အလည်အကွေ့အကောက်သဘော မည်မျှပီပြင် နေသနည်း။ တစ်ဖန်ထပ်၍ပြောပေးပါအုံးမည်။ အသက်သေဆုံးနေသူ၏ အခြေအနေနှင့်ပတ်သက်၍ ကျွန်ုပ်တို့အတွက်လုံခြုံသောအမှားခံတစ်ခုတည်းမှာ မည်သို့သဘောထားရမည်နည်း။