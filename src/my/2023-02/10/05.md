---
title:  သစ္စာရှိရန်ခေါ်တော်မူခြင်း
date:   31/05/2023
---

ဗျာ၊ ၁၄ မှ ဒုတိယကောင်းကင်တမန်၏သတင်းစကားသည် ‘‘ဗာဗုလုန်မြို့ကြီးပြိုလဲပြီ၊ ပြိုလဲပြီ’’ ဖြစ်သည် ဗျာ၊ ၁ရ မှ မိန်းမသည် ဝိညာဉ်ရေးဆိုင်ရာဗာဗုလုန်ကို ပုံဆောင်သည်။ နီမောင်းသောအဝတ်၊ ပြာသောအဝတ်ကိုဝတ်ဆင်သည့် သားရဲနီကြီးတစ်ကောင်ကိုစီးထားသည်။ သူမ၏စပျစ်ရည်ခွက်ကိုမြှောက်၍ ကမ္ဘာကြီးကိုယစ်မူးစေလျက် တိုက်လေ၏။ အုပ်ချုပ်သူအစိုးရနှင့် ဘာသာရေးကိုပေါင်းစည်းအာဏာယူထားကြသည်။ အမှား အယွင်းများစွာကိုပြုကြပြီ။ နတ်ဆိုးတို့၏နိမိတ်လက္ခဏာကိုပြ၍ လိမ်လည် ကြသည်။ ကမ္ဘာကြီးသည်လည်း နောက်ဆုံးပိတ်ရှုပ်ထွေးမှုပဋိပက္ခဖြစ်စေရန် ကမ္ဘာကြီးကို လောက်လေးခွဖြင့် ပစ်ခြောက်လှန့်စေ၍ ရန်စပွဲကိုပြုလုပ်ပေးသည်။

တစ်ချိန်တည်းမှာပင် ဘုရားရှင်၏လူတို့သည် ဖိနှိပ်ခြင်း၊ အနိုင်ကျင့် ခြင်း၊ ညှဉ်းပန်းခြင်း၊ နာကျင်စေခြင်းများကိုပြုသည်။ သို့သော် ခရစ်တော်၌ သော်လည်းကောင်း၊ သန့်ရှင်းသောဝိညာဉ်တော်တန်ခိုးနှင့်လည်းကောင်း ရဲရင့် ခိုင်မာစွာဆက်ကပ်အသက်ရှင်နိုင်ကြသည်။ ငရဲမင်းကြီး၏တန်ခိုးနှင့် နတ်ဆိုး တို့၏အစွမ်းများသည် ခရစ်တော်၏မြင့်မြတ်ခြင်းကို မအောင်မြင်နိုင်ပါ။ လူများတို့သည် ကိုယ်တော်၌လုံခြုံခွင့်ရကြသည်။ ကိုယ်တော်သည် သူတို့၏ အကာအကွယ်နှင့်ခွန်အားဖြစ်တော်မူသည်။ ဒုက္ခရောက်ချိန်၌ အကူအညီ အစစ်အမှန်ပေးသောသူဖြစ်သည် (ဆာ၊ ၄၆း၁)။

ဘုရားရှင်သည် နောက်ဆုံးကာလ၌ အသက်ရှင်နေထိုင်သူများအား သစ္စာရှိပါရန်၊ နှုတ်ကပတ်တော်အတိုင်းအသက်ရှင်ရန် ခေါ်တော်မူသည်။ ယေရှု၏ဆုတောင်းချက်တွင် ‘‘ကိုယ်တော်၏သမ္မာတရားအားဖြင့် သူတို့ကို သန့်ရှင်းစေတော်မူပါ။ ကိုယ်တော်၏နှုတ်ကပတ်သည် သမ္မာတရားဖြစ်ပါ၏’’ (ယောဟန်၊ ၁ရး၁၇)။ ဘုရားသခင်၏နှုတ်ကပတ်တော်သမ္မာတရားသည် လူတို့၏ထုံးစံဓလေ့၊ မိရိုးဖလာအတွေးအခေါ်မဟုတ်ပါ။ ကမ္ဘာ့ရာဇဝင် တစ်လျှောက် နှုတ်ကပတ်တော်သည် ကျွန်ုပ်တို့ဒုက္ခရင်ဆိုင်ရ၍ လမ်းပျောက် သွားတိုင်း ဓူဝံကြယ်ကဲ့သို့ လမ်းအမှန်ကိုပြပေးနေသည်။

ဒေါက်တာ ‘‘အက်ဝပ်တီ’’ (Edward T. Hiscox) ၏ Standard Manuel for Baptist Churches ဃ့ကမခ့နျ  စာအုပ်တွင် မှတ်ချက်ပြုရေးသားချက်ရှိ သည်။ ၁၈၉၃ ခုနှစ်၌ သူသည် နှစ်ခြင်းအသင်းတော်ခေါင်းဆောင် ရာနှင့် ချီသောအစည်းအဝေးတွင် တနင်္ဂနွေနေ့သည် မည်သို့ခရစ်ယာန်အထဲသို့ ရောက်လာပုံကို ရှင်းပြသောအခါ အမှုတော်ဆောင်များအံ့အားသင့်ကုန်ကြသည်။

‘‘တနင်္ဂနွေနေ့သည် ဖန်ဆင်းရှင်ဘုရားကိုမသိသူတို့၏ အမှတ်အသား တစ်ခုသာဖြစ်သည်။ ထိုနောက်တွင် နေနတ်သား၏အမည်ကိုယူ၍ ကင်ပွန်း တပ်ကာ ရဟန်းမင်းများ၏နှုတ်ကပတ်တော်အပေါ် ဖောက်ပြန်သောသဘော ဖြင့် ယင်းနေနတ်သား၏အမည်ကို မွေးစားယူလိုက်သည်။ ပရိုတက်စတန့်  (Protestant) အသင်းများ (ဂိုဏ်းခွဲသင်းခွဲ) က ထိုနေနတ်သား၏နေ့ဟု သတ်မှတ်သောထိုနေ့ကို သန့်ရှင်းရာနေ့အဖြစ် အထူးကြည်ညိုလေးစားနေကြ သည်။’’ Edward Hiscox   မှ နယူးယောက်မြို့ဓမ္မသဘင်အမှုတော်ဆောင် များ၏ရှေ့၌ နိုဝင်ဘာလ ၁၃၊ ၁၈၉၃ ခုနှစ်တွင် တင်ပြခဲ့သည်။

`ယေဇကျေလ၊ ၂ဝး၁-၂ဝ ကိုဖတ်ပါ။ ယေဇကျေလသတင်းပေး သောအချက်၌ ဥပုသ်တော်နေ့အမှန်ကိုစောင့်ခြင်းသည် သစ္စာစောင့်သူအဖြစ် သတ်မှတ်မည်ဟု အဘယ်ကြောင့်ဆိုရသနည်း။`

ယေဇကျေလ ၂ဝ ၏ တိုက်တွန်းတောင်းဆိုသည့်အချက်မှာ ဣသရေလလူများတို့သည် တစ်ပါးအမျိုးသားတို့ကိုးကွယ်သော အမူအကျင့်ကို ဥပေက္ခာပြုပြီး ဖန်ဆင်းရှင်ကိုကိုးကွယ်ရမည်။ မှားယွင်းသောနတ်ဘုရားများ အားလုံးကို ဝတ်ပြုကိုးကွယ်ခြင်းမပြုရ။ အဲဂုတ္တုပြည်မှရုပ်တုကြီးများကို အလျှင်း စိတ်ဝင်စားခြင်းမရှိရ။ ကောင်းကင်တမန်သုံးပါးသတင်းစကား၌ ဘုရားရှင်သည် အလားတူအမိန့်မျိုးကို ထုတ်ခဲ့သည်။ ‘‘ဖန်ဆင်းရှင်ကိုကိုးကွယ်ပါ’’ ‘‘ဗာဗုလုန် မြို့ကြီးပြိုလဲပြီ’’ ကျွန်ုပ်တို့သိထားသမျှအတိုင်း ဥပုသ်နေ့ကို သစ္စာရှိစွာ စောင့်ထိန်းလျှင် နောက်ဆုံးနေ့ရက်ကာလအတွက် ကြီးမားသောစိန်ခေါ်မှုကြီး ဖြစ်လာလိမ့်မည်။

၎င်းသင်ခန်းစာကို ယေဇကျေလ၊ ၂ဝး၁-၂ဝ ၌ ရေးထားသမျှအတိုင်း ကျွန်ုပ်တို့မည်သို့ ကျစ်ကျစ်ပါစွဲကိုင်ထားမည်နည်း။