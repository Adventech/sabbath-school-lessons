---
title:  လူမသေနိုင်ဟူသောရှေးကျဆုံးလိမ်နည်း
date:   29/05/2023
---

`ဗျာ၊ ၁၆း၁၃၊ ၁၄ ကိုဖတ်ပါ။ ဗျာ၊ ၁၈း၂၊ ၂၃ ကိုလည်းဖတ်ပါ။ ဝိညာဉ်ဂိုဏ်း၏လိမ်လည်ခြင်းကို သင်ကိုယ်တိုင်ဖော်ပြသောကျမ်းချက်မှ မည်သို့တွေ့ရသနည်း။`

‘‘နတ်ဆိုးနေသောနေရာ၊’’ ‘‘နတ်ဆိုးဝိညာဉ်ရှိရာ၊’’ ‘‘ပြုစားတတ်   သူများ’’ စသည်စသည်တို့သည် နတ်ဆိုး၏လုပ်ရပ်ကို ဖော်ပြနေသည်။ နောက်ဆုံးနေ့ရက်ကာလ၌ အကြီးကျယ်ဆုံးသောလိမ်လည်ခြင်းနှစ်မျိုးကို ရင်ဆိုင်ရမည်ဟု သတိပေးခြင်းအတွက် ကျွန်ုပ်တို့အံ့ဩစရာမလိုပါ။ ထိုအထဲ တွင်မှတစ်ခုသည် ဝိညာဉ်မသေနိုင်ဟူသော သွန်သင်ချက်ဖြစ်သည် (Ellen G. White, The Great Controversy, p. 588).

အမှန်ပင် ယနေ့ကာလ ယင်းကိစ္စကိုအလွန်မြင်ရလွယ်ကူသည်။ ခရစ်ယာန်များအထဲမှာပင်တွေ့ရသည်။ ဝိညာဉ်သည် ဘယ်တော့မျှမသေနိုင် ဟူသောအယူအဆသည် ခရစ်ယာန်တို့၏သွန်သင်ခြင်းယုံကြည်ချက်နှင့် တွဲလျက်ပါလာကြသည်။ ခရစ်ယာန်များစွာသည်လည်း ထိုသို့ယုံကြည်ကြ သည်။ ခန္ဓာသေပြီးနောက် ကယ်တင်ခြင်းရသူသည် ကောင်းကင်သို့ပြန်တက် သွားပြီး၊ ကယ်တင်ခြင်းဆုံးရှုံးသူသည် ငရဲသို့ဆင်းသွားရမည်ဟု ယူဆယုံကြည် ကြသည်။ ကျွန်ုပ်တို့မကြာခဏကြားရသောစကားတစ်ခုမှာ ‘‘တရားဟော ဆရာကြီးဘီလီဂရေဟမ် (Billy Graham) သေလွန်သွားပြီးနောက် လူတို့ သည် ‘‘ဘီလီဂရေဟမ်ကို ကောင်းကင်သို့လုံခြုံစွာရောက်ရှိနေကြောင်း၊ ယေရှုရှင် ၏မေတ္တာတော်လက်ရုံးဖြင့် သူ့ကိုသိုင်းဖက်ထားကြောင်း အစရှိအလားတူ စကားများကြားခဲ့ကြရပြီ။ ထိုစကားမျိုးကို တရားဟောပလ္လင်ပေါ်၌ တက်ရောက် ဟောပြောကြသည်။ စာသင်ခန်းများ၌သင်ကြားကြသည်။ အထူးသဖြင့် သေဆုံး သူ၏အသုဘသဂြင်္ိုဟ်ခြင်းအခမ်းအနားမျိုး၌ ကြားကြရသည်။

`ဒေ၊ ၉း၅။ ယောဘ၊ ၁၉း၂၅-၂၇။ ၁သက်၊ ၄း၁၆၊ ၁ရ နှင့် ဗျာ၊ ၁၄း၁၃ ကိုဖတ်ပါ။ ဘုရားရှင်မှမိမိ၏လူများကို ရှင်းလင်းပြတ်သားသော အကြောင်းဖြင့် လူသေပြီးနောက် အသက်တာအသစ်တစ်ခုကို မည်သည့် နေရာ၌ မျှော်လင့်စရာရှာဖွေတွေ့ရှိနိုင်မည်ဟု ဖော်ပြထားပါသနည်း။`

ဗာဗုလုန်၏လိမ်လည်မှုမှတ်တိုင်သည် သေခြင်းအကြောင်းကို မှားယွင်း စွာနားလည်ထားခြင်းဖြစ်သည်။ ဝိညာဉ်မသေနိုင်ဟူသောအယူကို အဓိက ထားသည်။ ဝိညာဉ်ဂိုဏ်းဟု မိမိတို့ကိုယ်ကိုကြွေးကြော်သောအဖွဲ့များအတွက် ဗာဗုလုန်မြို့သားများ လမ်းခင်းပေးထားခြင်းဖြစ်သည်။ သင်သည် သေလွန် သူများကို ပုံစံတစ်မျိုးမျိုးအဖြစ် သတ်မှတ်ယုံကြည်လျှင်လည်းကောင်း၊ တစ် နေရာရာ၌ရှိမည်၊ ကျွန်ုပ်တို့နှင့်ဆက်သွယ်နိုင်သည်ဟု ယုံကြည်နေလျှင်လည်း ကောင်း စာတန်၏လိမ်လည်ခြင်းအတွင်း သက်ဆင်းသွားပြီဖြစ်သည်။ သင်၏ သေဆုံးသွားသောမိခင် သို့မဟုတ် သားသမီး သို့မဟုတ် သင်ချစ်ရသောသူ တစ်ယောက်ယောက်ဖြစ်မည်ဟု သင်စိတ်ထဲယုံကြည်မိလျှင် သင့်ဆီသို့လာ၍ စကားပြောမည်ဟု သင်ခံစားရလျှင် သင့်အာရုံသည် လွဲမှားနေပြီလား။ လွန်ခဲ့သောအတိတ်အချိန်၌ဖြစ်ခဲ့သည်။ ယခုလည်းဖြစ်နေသည်။ နောက်ဆုံး နေ့ရက်၌လည်းဖြစ်လိမ့်မည်။ ကျွန်ုပ်တို့၏တာဝန်မှာ သမ္မာကျမ်းစာကို   အခြေခံ၍ ခိုင်မာစွာရပ်တည်ရန်သာရှိသည်။ သမ္မာကျမ်းစာ၏သွန်သင်ချက် ကိုသာ အားကိုးရမည်။ သေသောသူသည် အိပ်ပျော်သောသူနှင့်တူသည်။ ယေရှုရှင်ဒုတိယအကြိမ်ကြွလာချိန်အထိ အိပ်ပျော်နေလိမ့်မည်။

ယနေ့သင်၏ပတ်ဝန်းကျင်ထုံးတမ်းဓလေ့၌ ခေတ်သစ်ဝိညာဉ်ဂိုဏ်း တို့၏ရှိနေမှုများ မည်သို့မြင်ရသနည်း။ သမ္မာကျမ်းစာကိုသာ ယုံကြည်စွဲလမ်း ပြီး ကျမ်းစာသာကျွန်ုပ်တို့၏ကွယ်ကာရာဖြစ်ကြောင်း အခိုင်အလုံအဘယ်ကြောင့် ကျွန်ုပ်တို့သတ်မှတ်သင့်သနည်း။