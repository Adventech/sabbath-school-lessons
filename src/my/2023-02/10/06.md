---
title:  ကရုဏာတော်သည်နားထောင်ခြင်းအတွက်
date:   01/06/2023
---

နီမောင်းပြာနှမ်းသောအဝတ်ကို ဝတ်ဆင်ထားသောအမျိုးသမီးသည် သားရဲနီကြီးတစ်ကောင်ကိုစီးလျက် ထိုင်နေသည်။ ခွက်ဖလားသည် ဗာဗုလုန် ၏မှားယွင်းသောသွန်သင်ချက်နှင့် ယစ်မူးစေသည်။ ဗာဗုလုန်၏အဆိပ် အတောက်စပျစ်ရည်အကြောင်းကို အယ်လင်ဂျီဝှိုက်သည် ရှင်းလင်းစွာရေးသား ထားသည်မှာ ‘‘ထိုစပျစ်ရည်သည် အဘယ်အရာဖြစ်သနည်း။ သူမ (နီမောင်း သောအဝတ်ကိုဝတ်ဆင်သောမိန်းမ) ၏ မှားယွင်းနေသောသွန်သင်ချက်များ ဖြစ်သည်။ သူမသည် ကမ္ဘာသူ၊ ကမ္ဘာသားများအား မှားယွင်းသောဥပုသ်နေ့ အမှားကိုပေးခဲ့သည်။ စတုတ္ထပညတ်တော်ဖြစ်သော ဥပုသ်နေ့ကိုပစ်ပယ်သည်။ ဧဒင်ဥယျာဉ်အတွင်း ဧဝအားစာတန်သည် မှားယွင်းသောလိမ်လည်ခြင်းမျိုး ဖြင့် ဝိညာဉ်သည်မသေနိုင်ဟုဆိုကာ ကမ္ဘာကြီးကိုလိမ်လည်နေသည်’’ (Ellen G. White, Review and Herald, Dec. 6, 1892). ယင်းမှားယွင်းသော သွန်သင်ချက်ဖြင့် လူသန်းပေါင်းများစွာကို လိမ်နေပါသည်။ ရလဒ်အတွက် ဘုရားရှင်သည် မိမိ၏လူမျိုးများအား အမှားကိုသိရှိစေပြီး နောက်ဆုံးနေ့ရက် ၌ အမှန်ကိုပြန်၍ခံယူကြရန် တောင်းဆိုထားသည်။

`ဗျာ၊ ၁၈း၄၊ ၅ ကိုဖတ်ပါ။ ဘုရားရှင်သည် မှားယွင်းပျက်စီးနေ သောဘာသာရေးအဖွဲ့အစည်းများအား ကရုဏာတော်နှင့်ပြန်၍ဖိတ်ခေါ်နေဆဲ ဖြစ်သည်။`

ကျွန်ုပ်တို့မြင်ခဲ့သည်အတိုင်း (ပြန်၍ပြောပါအုံးမည်) ဘုရားရှင်၏ လူများစွာသည် အမျိုးမျိုးအသီးသီးသော ဂိုဏ်းဂဏအသင်းများတွင်ရှိနေလျက် သမ္မာကျမ်းစာ၏အမှန်တရားကို လိုလားနေကြသည်။ နှုတ်ကပတ်တော်၏ သွန်သင်ခြင်းအမှန်ကို မသိသေးသောသူများစွာရှိနေသေးသည်။ ဘုရားရှင်၏ မေတ္တာတော်သည် တည့်တည့်ကြီးပင်တောင်းဆိုထားသည်မှာ ‘‘ငါ၏လူမျိုးတို့၊ သူ၏အပြစ်တို့ကိုဆက်ဆံခြင်းနှင့်လည်းကောင်း၊ သူ၏ဘေးဒဏ်များကိုခံခြင်းနှင့် လည်းကောင်း ကင်းလွတ်အံ့သောငှာ၊ သူ၏အထဲကထွက်ကြလော့’’ (ဗျာ၊ ၁၈း၄)။

`၁ယော၊ ၃း၄ နှင့် ရောမ၊ ၁၄း၂၃ ကိုယှဉ်တွဲလေ့လာပါ။ သမ္မာ ကျမ်းစာမှအပြစ်ကို မည်သို့အဓိပ္ဋာယ်ဖော်ထားသနည်း။ ယင်းကျမ်းချက်များ သည် မည်သို့တူညီသောအဓိပ္ဋာယ်ကိုဆောင်ထားသနည်း။`

အပြစ်ဟူသည် ဘုရားသခင်ပညတ်ထားသောပညတ်တော်ကို ချိုးဖောက် ခြင်းဖြစ်သည်။ ပညတ်တော်ကို မည်သူမဆိုစောင့်နိုင်သည့် တစ်ခုတည်းသော လမ်းမှာ ခရစ်တော်၏တန်ခိုးတော်ကို ယုံကြည်ကိုးစားခြင်းပင်ဖြစ်သည်။ ကျွန်ုပ်တို့သည် ခွန်အားနည်းကြသည်၊ ချည့်နဲ့အားနည်းသည်၊ ယိမ်းယိမ်း ယိုင်ယိုင်ထစ်ထစ်ငေါ့ငေါ့ဖြစ်နေသည်။ အပြစ်နှင့်ပြည့်ဝသူများဖြစ်သည်။ ယုံကြည်ခြင်းအားဖြင့် ခရစ်တော်ကိုကျွန်ုပ်တို့ယုံကြည်လျှင် ကိုယ်တော်၏ ကရုဏာတော်သည် ကျွန်ုပ်တို့၏အတိတ်ကိုသင်ပုန်းချေပေးပြီး ပစ္စုပ္ဋန်အတွက် ခွန်အားပေးသည်။ ကိုယ်တော်သည် ကျွန်ုပ်တို့ကို ‘‘ကျေးဇူးတော်နှင့်တမန်တော် အရာ’’ ကိုပေးတော်မူသည် (ရောမ၊ ၁း၅)။ ကောင်းကင်ဘုံမှဘုရားရှင်သည်  အသင်းတော်အသီးသီးမှ သားသမီးများကိုတောင်းဆိုထားသည်မှာ ဘုရားရှင်၏ ပညတ်တော်ကို မလေးစားသော၊ နားထောင်ခြင်းမရှိသောသူများကို ယုံကြည် ခြင်းနှင့် ရှေ့သို့ထွက်လာကြရန်ဖြစ်သည်။ ဥပုသ်နေ့အမှန်ကိုစောင့်သော မြော်လင့်ခြင်းအသင်းသားများတို့သည်လည်း တစ်ကိုယ်ကောင်းကြံစိတ်များကို ဘေးဖယ်ကာ၊ လူအားလုံးနာခံမှုကိုဦးစားပေးကာ ယုံကြည်ခြင်းနှင့်ဘုရားရှင် အလိုတော်အတိုင်း အသက်ရှင်နေနိုင်ရန် ခရစ်တော်၏ကရုဏာကျေးဇူးအောက် ၌ တိုးဝင်ခိုလှုံကြရမည်။ ခရစ်တော်၏ကျေးဇူးတော်သာလျှင် အပြစ်၏ နှိပ်စက်ခြင်းနှင့်ငြူစူခြင်းမှ ကင်းလွတ်စေနိုင်သည်။ ဣသရေလလူတို့သည် ပညတ်တော်ကို သစ္စာနှင့်စောင့်ထိန်းသကဲ့သို့ (တရားဟော၊ ၄း၆) ကမ္ဘာတစ်ဝန်း သို့ သက်သေဖြစ်နိုင်ခဲ့သည်။ ကျွန်ုပ်တို့၏သစ္စာစောင့်သိခြင်းသည်လည်း တန်ခိုးပါသောသက်သေခံနှင့် လူတို့ကိုဗာဗုလုန်မှထွက်ခွာနိုင်ရန် ကူညီပေး နိုင်သည်။