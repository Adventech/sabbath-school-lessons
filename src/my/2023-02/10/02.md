---
title:  လူတို့၏မျက်စိ၌အမှန်ဟုထင်ရသောလမ်း
date:   28/05/2023
---

နောက်ဆုံးနေ့ရက်ကာလ၌ ယေရှုရှင်သည် တန်ခိုးပါသောသတိပေး ခြင်းကို ထုတ်ပြန်ပေးသည်။ ‘‘အကြောင်းမူကား၊ ခရစ်တော်၏အယောင်ကို ဆောင်သောသူနှင့် မိစ္ဆာပုရောဖက်တို့သည်ပေါ်လာ၍၊ ရွေးချယ်သောသူတို့ကို ပြကြလိမ့်မည်’’ (မာကု၊ ၁၃း၂၂)။ ‘‘ရွေးချယ်သောသူ’’ ဟုဆိုရာတွင် မည်သူ ကိုဆိုလိုသနည်း။ နောက်ဆက်တွဲရှင်းပြချက်အရ ‘‘လူသားသည် မိမိတမန် တို့ကိုစေလွှတ်၍၊ တံပိုးခရာကို ပြင်းစွာမှုတ်စေတော်မူသဖြင့်၊ သူတို့သည် ရွေးချယ်တော်မူသောသူတို့ကို အရပ်လေးမျက်နှာ၊ ကောင်းကင်အောက်ထက် ဝန်းကျင်တို့မှခေါ်၍ စုံရုံးကြလတ္တံ့’’ (မဿဲ၊ ၂၄း၃၁)။ ကြောက်ရွံ့ဖွယ်ရာ အနည်းငယ်မျှဖြစ်သည်။ နောက်ဆုံးသောကာလနေ့ရက်၌ လိမ်လည်ခြင်းသည် အလွန်ကြီးလိမ့်မည်။ သစ္စာရှိသောသူများပင်လျှင် ထိုလိမ်လည်မှုကြီးအတွက်  အန္တရာယ်ကြီးမားသည်။

`ဗျာ၊ ၁၂း၉ ကိုဖတ်ပါ။ မည်သူသည် စာတန်၏လိမ်လည်မှုကို ခံရသနည်း။ ယင်းစကားနှင့်ပတ်သက်၍ ကျွန်ုပ်တို့မည်သို့နားလည်သနည်း။`

နောက်ဆုံးသောနေ့ရက်၌ ဘုရားရှင်၌သစ္စာရှိသောသူ အမှန်ရှိလိမ့် မည်။ ခေတ်အဆက်ဆက်၌လည်းရှိခဲ့သည်။ မည်သို့ဆိုစေ၊ ဖော်ပြသော စကားများအရ စာတန်သည် အကြီးအကျယ်လိမ်လည်လှည့်ဖြားခြင်းကို ပြုလုပ် လိမ့်မည်။

`သုတ္တံ၊ ၁၄း၁၂ ကိုဖတ်ပါ။ တန်ခိုးပါသောသတိပေးခြင်းကို မည်သို့ တင်ဆက်ထားသနည်း။`

လူမည်သည် မိမိတို့၏ဆုံးဖြတ်ချက်အမှန်အမှားအပေါ်၊ ကောင်း မကောင်းအပေါ် လိုက်လျှောက်အသက်ရှင်လေ့ရှိသည်။ သို့သော် နှုတ်ကပတ် တော်ကပြောထားသည်မှာ ကျွန်ုပ်တို့အားလုံးသည် အပြစ်သားများဖြစ်သည် ဟုဆိုသည်။ အားလုံးသည် ပျက်စီးခြင်းသို့ဆင်းသွားသည် (ယေရမိ၊ ၁ရး၉။ ရောမ၊ ၃း၉-၁၈)။ ထိုကြောင့် ကျွန်ုပ်တို့ကိုယ်တိုင်ရွေးချယ်သောလမ်းသည် ယုံကြည်၍မရပါ။ အနှေးနှင့်အမြန် အမှားဘက်သာဦးတည်သွားတတ်သည်။ လူသားများ၏ခေတ်သမိုင်းအဆက်ဆက်၌ အမှားများစွာရွေးချယ်ကြသည်။ ‘‘အမှန်ဟုထင်ပြီး’’ လိုက်လျှောက်လုပ်ဆောင်ခြင်းဖြစ်သည်။

ဘုရားရှင်၏နှုတ်ကပတ်တော်၌သာ ကျွန်ုပ်တို့အသက်တာကို နစ်ထား ကြရမည်။ နှုတ်ကပတ်တော်အားဖြင့်သာ ကျွန်ုပ်တို့ဆက်ကပ်အပ်နှံခြင်းကြောင့် သန့်ရှင်းသောဝိညာဉ်တော်ဘုရားသည် အမှားကိုအမှန်သို့လည်းကောင်း၊ အဆိုးကိုအကောင်းဘက်သို့လည်းကောင်း ပြုပြင်ပေးနိုင်သည်။ ကျွန်ုပ်တို့၏  အတွေးအခေါ်အယူအဆ၊ စိတ်ထင်ရာပြုမိလျှင် လိမ်လည်လှည့်ဖြားခြင်း၏ သားကောင်အဖြစ် လွယ်လွယ်ကလေးကျရောက်သွားမည်။

လူများတို့၏ပုံသက်သေအားဖြင့် ဆင်ခြင်ပါ။ အမှန်ဟုသူတို့ယုံကြည် ထားသော်လည်း ဘုရား၏အလိုတော်ဟု ထင်မြင်ယုံကြည်သည့်တိုင် မကောင်း သောအကြောင်းသို့ဖြစ်လာသည်။ ယင်းပြဿနာအတွက် ကျွန်ုပ်တို့မည်သို့ သင်ခန်းစာယူနိုင်ပါသနည်း။