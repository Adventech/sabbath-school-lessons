---
title:  ဆက်လက်လေ့လာရန်။
date:   02/06/2023
---

‘‘ဗာဗုလုန်မြို့ကြီး’’ ဟု ဗျာဒိတ်ကျမ်းမှ ရုပ်လုံးဖော်ထားသောအရာ သည် အထူးအကြောင်းရင်းရှိသည်။ နောက်ဆုံးသောနေ့ရက်ကာလ၌ ဖောက်ပြန် ကြသော ဘာသာရေးဂိုဏ်းဂဏများ စုပေါင်းဖွဲ့စည်းထားသောအဖွဲ့အစည်း ဖြစ်သည်။ ဗာဗုလုန်မြို့ကြီးဟူသောနာမည်သည် ပေါင်းစည်းထားသော ပုပ်  အာဏာ၊ ဖောက်ပြန်သောဖရိုတင့်စတန့်နှင့် ဝိညာဉ်ဂိုဏ်းဖြစ်သည်။ ထိုသုံးပါးကို ဗာဗုလုန်ဘာသာရေးပေါင်းချုပ်အဖြစ် သတ်မှတ်သည်။ ဗာဗုလုန်ဟုခေါ်သော အခါ ၎င်း၏ဂိုဏ်းဂဏများနှင့် ခေါင်းဆောင်များကိုဆိုလိုသည်။ လူများများ စားစားမပါဝင်ပါ။ နောက်ပိုင်း၌ ‘‘ရေများ’’ ဟု ရည်ညွှန်းခေါ်ဆိုသည်။ (Ellen G. White, The Great Controversy, p. 588).

‘‘ကြီးကျယ်သောအမှားကြီးနှစ်ခုဖြစ်သည်။ ဝိညာဉ်မသေနိုင်ခြင်းနှင့် တနဂင်္နွေကိုသန့်ရှင်းစေခြင်းအတွက် စာတန်သည် လူအများကိုလှည့်ဖြား လိမ်လည်လိမ့်မည်။ အလျင်လူမှ ဝိညာဉ်ဂိုဏ်းဝါဒကိုလမ်းခင်းပေးပြီးနောက် ရောမနှင့်အချင်းချင်းလက်တွဲလုပ်ဆောင်သည်။’’ (Ellen G. White, The Great Controversy, p. 588).

ဓမ္မဟောင်းကျမ်းအချိန်တွင် သေသူများ၏ဝိညာဉ်ဟုဆိုကာ ဗာဗုလုန် ဘာသာရေး၌ အဓိကလွှမ်းမိုးခဲ့သည်။ ဗာဗုလုန်လူမျိုးများသည် လူ၏ခန္ဓာကိုယ် သေဆုံးသော်လည်း ဝိညာဉ်မသေနိုင်ဟု ခိုင်ခိုင်မာမာယုံကြည်ကြသည်။ သေဆုံး သွားသောသူ၏ဝိညာဉ်သည် ဝိညာဉ်လောက၊ နတ်လောကသို့ ဝင်စားသွား သည်ဟု ယုံကြည်ကြသည်။ ထိုသို့ဝိညာဉ်မသေနိုင်ဟူသောခံယူချက်သည် နောက်ပိုင်းတွင် နှုတ်ကပတ်တော်သင်ကြားခြင်းအတွင်း ဝင်ရောက်လာခဲ့သည်။ ဂျူးလူမျိုးတို့၏စွယ်စုံကျမ်း၌ ဝိညာဉ်မသေနိုင်သောအယူသည် မှားသည်ဟု ပြတ်ပြတ်သားသားရေးသားထားသည်။ ‘‘လူ၏ခန္ဓာသေဆုံးပုပ်ပွသွားသည်တိုင် သူ၏ဝိညာဉ်သည် ဆက်လက်တည်ရှိပြီး တစ်နေရာရာသို့ ဝင်ရောက်သွား သည်ဟုယုံကြည်ခြင်းသည် ယခုနှုတ်ကပတ်တော်၌ပင် ဖော်ပြသွန်သင်လာ ကြသည်။ ဝိညာဉ်မသေနိုင်ဟုဆိုသောအယူသည် ဂျူးလူမျိုးများထံသို့ ဟေလသလူမျိုးများယူဆောင်လာခြင်းဖြစ်သည်။ အတွေးအခေါ်ပညာရှင်ကြီး ‘‘ပလေတို’’ ထင်မြင်ယူဆချက်ဖြစ်၍၊ ဗာဗုလုန်သားနှင့်အီဂျစ်သား Orphic နှင့် Eleusinian  တို့ ဆက်လက်၍ခပ်ဆန်းဆန်းဖြင့် ရောထွေးပေးထားသည်။’’ Kaufmann Kohler, The Jewish Encyclopedia, “Immortality of the Soul,” (1906).