---
title:  စာတန်၏နောက်ဆုံးလိမ်လည်မှု
date:   27/05/2023
---

### ဖတ်ရန်ကျမ်းချက်များ။
ဗျာ၊ ၁၂း၉။ ဗျာ၊ ၁၆း၁၃၊၁၄။ ၁သက်၊ ၄း၁၆၊ ၁၇။ ယေဇကျေ၊ ၈း၁၆။ ယေဇကျေလ၊ ၂ဝး၁-၂ဝ။ ဗျာ၊ ၁၈း၄၊၅။

> <p>အလွတ်ကျမ်းချက်</p>
> ‘‘ကိုယ်တော်၏သမ္မာတရားအားဖြင့် သူတို့ကိုသန့်ရှင်းစေ တော်မူပါ။ ကိုယ်တော်၏နှုတ်ကပတ်သည် သမ္မာတရားဖြစ်ပါ၏’’ (ယောဟန်၊ ၁ရး၁၇)။

ထူးကဲလှပသာယာလွန်းလှသော ချီကာကိုမြို့၏နံနက်ခင်းအလှနှင့် ပြည့်စုံသည့်နေ့သစ်တစ်ရက်ဖြစ်သည်။ နေရောင်ခြည်သည် မီချီကန်ရေကန် နှင့် ကယ်နဒီအိုင်စင်ဟောင်းလမ်းမကြီးပေါ်သို့ ဖြာဆင်းလာသောနံနက်ခင်း ဖြစ်သည်။ ကလေးငယ်များတို့သည် စာသင်ကျောင်းအသီးသီးသို့သွားနေသော အချိန်ဖြစ်နေသည်။ ရုတ်တရက်သတင်းဆိုးတစ်ခုကြောင့် လူတို့တုန်လှုပ်သွား ခဲ့သည်။ ‘‘တိုင်နောလ်’’ (Tylenol) ဆေးလုံးကိုစမ်းသပ်သောက်သုံးစေသော အကြောင်းကြောင့် ဖျားသူဖျား၊ သေမတတ်ခံစားရသူများ အများအပြားရှိ သည်။ ထိုဆေးလုံးအထဲ၌ ပိုတက်စီယမ်ဆိုင်းနိုက် (potassium cyanide) အဆိပ်မှုန့်ကို ထည့်သွင်းထားသည်ဟု စစ်ဆေးတွေ့ရှိသည်။ ပိုတက်စီယမ် ဆိုင်းနိုက်သည် သေစေတတ်သောအဆိပ်ဖြစ်သည်။ စိတ်ဖောက်ပြန်သောသူ တစ်ဦးမှ ထိုသို့ပြုလုပ်ခြင်းဖြစ်သည်။ မည်သူမည်ဝါကိုဖြင့် ကျွန်ုပ်တို့မသိရပါ။

ကျွန်ုပ်တို့သိရှိပြီးသည့်အတိုင်း၊ ဗျာဒိတ်ကျမ်းသည် ‘‘ကမ္ဘာလူသား အားလုံးကို’’ သတိပေးနေသည်။ သေစေတတ်သောဗာဗုလုန်၏အဆိပ်ရေ စပျစ်ရည်သောက်ကြမည်။ ‘‘ဗာဗုလုန်၏အဆိပ်စပျစ်ရည်’’ သည် မှားယွင်း သောသွန်သင်ချက်ကို သင်ကြားပို့ချသောသူများ နောက်ဆုံးကာလ၌ များပြား လိမ့်မည်။ ကမ္ဘာကြီးကိုအသေသတ်ပစ်ရန်အတွက်ဖြစ်သည်။ ကမ္ဘာကြီးအတွက် ဝိညာဉ်ရေးအဆိပ်ကိုကာကွယ်ရန်အတွက်မှာ ကောင်းကင်တမန်သုံးပါးသတင်း စကားသာကျန်တော့သည်။

ယခုအပတ်သင်ခန်းစာ၌ ဗာဗုလုန်၏လှည့်ဖြားခြင်းအကြောင်း သက်သက်ကို လေ့လာမည်မဟုတ်ဘဲ၊ ယေရှုရှင်သည် ကျွန်ုပ်တို့ကိုကယ်တင် ရန် အစီအစဉ်ဆွဲပြီး ဗာဗုလုန်၏အဆိပ်ရေကိုဖြေနိုင်သော ဖြေဆေးကြီးကို ယူဆောင်လာပေးသည်။