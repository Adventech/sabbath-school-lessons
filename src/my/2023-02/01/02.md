---
title:  ကောင်းကင်၌ဖြစ်ပွားသောစစ်ပွဲ
date:   26/03/2023
---

ဗျာဒိတ်၊ ၁၂ သည် ဖြစ်ခဲ့သောဇာတ်လမ်းရှည်ကြီးတစ်ပုဒ်ကို တင်ဆက်ထားသည်။ အမှန်နှင့်အမှား၊ ဓမ္မနှင့်အဓမ္မတို့ပြိုင်ဆိုင်မှု၌ ကောင်းကင် တွင်အစပြုပြီး ကမ္ဘာမြေအထိရောက်လာကာ ဤကမ္ဘာမြေတွင်ပင် အဆုံးသတ် သွားမည်။ စာတန်သည် ပုန်ကန်မှုကိုအစပြုခဲ့သူနှင့် ဘုရားသခင်၏သား သမီးတို့ကို ဆက်လက်တိုက်ခိုက်ယင်း ကာလဆုံးသည်အထိ အမိုက်ဇာတ်ကို  ခင်းသွားမည်ဖြစ်သည်။

`ဗျာဒိတ်၊ ၁၂း၇-၉ ကိုဖတ်လျှင် ဓမ္မနှင့်အဓမ္မအကြား အားပြိုင် မှုသည် စကြဝဠာတစ်ခွင်ပျံ့နှံ့ခဲ့ကြောင်းတွေ့ရသည်။ ထိုုသို့ကိစ္စမျိုးသည် ကောင်းကင်မှစတင်ခဲ့သည်မှာ မည်သို့ဖြစ်နိုင်မည်နည်း။ ဖြစ်နိုင်ပါသလား။ လွတ်လပ်စွာရွေးချယ်ခွင့်နှင့်ပတ်သက်၍ ကျမ်းချက်မှမည်သို့ဖော်ပြသနည်း။`

ထာဝရဘုရားရှင်၏အုပ်စိုးခြင်းကိုလက်ခံပြီး ဘုရားရှင်၏ပညတ်ချက် ကိုခံယူမည်၊ မယူမည်အကြောင်း လွတ်လပ်စွာရွေးချယ်ရန်ဖြစ်သည်။  ကောင်းကင်မြေကြီးသားအပေါင်း ရွေးချယ်ရမည်ဖြစ်သည်။ ဘုရားရှင်သည် မိမိ၏ပုံသဏ္ဍာန်တော်နှင့် လူကိုဖန်ဆင်းထားလျက် ကျွန်ုပ်တို့လူသားများ  အနေဖြင့် စာရိတ္တပိုင်းဆိုင်ရာကိစ္စတွင် ဘုရားရှင်နှင့်တူရန် လိုအပ်သေးသည်။ ထိုသို့သောစာရိတ္တကိုရွေးချယ်ရမည်။ ထိုသို့တူရန်မှာ လူသားတို့ရွေးချယ်ကြ ရမည်။

ရွေးချယ်ခြင်း၏စိတ်တန်ခိုးအရာမှာ ချစ်ခြင်းမေတ္တာစွမ်းအား အထူး လိုအပ်ပါသည်။ သင့်အနေဖြင့် ရွေးချယ်ခြင်းတန်ဖိုးကို ဘေးဖယ်ထားမည် ဆိုလျှင် ချစ်ခြင်းမေတ္တာ၏တန်ဖိုးကို ဥပေက္ခာပြုခြင်းပင်ဖြစ်သည်။ မေတ္တာ သည် အဓမ္မပြုခြင်းမျိုးလုံးဝမပြုမရှိ။ ချစ်ခြင်းမေတ္တာသည် လွတ်လပ်သော ဆန္ဒကိုသာ ဖော်ပြခွင့်ပေးထားသည်။ ကောင်းကင်ဘုံရှိကောင်းကင်တမန် တိုင်းသည်လည်း ဘုရားသခင်၏မေတ္တာတော်ကို တုံ့ပြန်ရွေးချယ်မည်လား၊ သို့တည်းမဟုတ် ကျောခိုင်းထွက်ခွာကြမည်လားဟူသော ရွေးချယ်ခြင်းကို  ရင်ဆိုင်ခဲ့ကြရသည်။ အတ္တကိုရွေးချယ်မည်လား၊ တစ်ကိုယ်ကောင်းစိတ်ကို ဦးစားပေးမည်လား၊ မာနစိတ်ကိုဦးစားပေးမည်လား စသည်တို့ကို ရင်ဆိုင် ခဲ့ရသည်။ ထိုသို့ကောင်းကင်တမန်တို့သည် ထာဝရနှင့်ဆိုင်သောရွေးချယ်မှု မျိုးကို ရင်ဆိုင်ခဲ့ကြရသကဲ့သို့ ကျွန်ုပ်တို့လူသားများသည်လည်း ကမ္ဘာ့ပဋိပက္ခ ပြဿနာအကြား၌ ထာဝရသေခြင်းနှင့်ထာဝရရှင်ခြင်းလမ်းကို ရွေးချယ်ကြရ မည်ဖြစ်သည်။

အတ္တအဓမ္မနှင့်ဓမ္မ၊ အမှန်နှင့်အမှားတိုက်ပွဲကြီး၌ ကြားနေခြင်းဝါဒကို ဘယ်သောအခါမျှ ကျင့်သုံးခွင့်မရှိပါ (လုကာ၊ ၁၁း၂၃)။ ကမ္ဘာကြီး၏ နောက်ဆုံးစစ်ပွဲပြီး၍ နောက်ထပ်စစ်ပွဲဖြစ်လာရန် အကြောင်းလုံးဝမရှိတော့ ပါ။ ကောင်းကင်တမန်သည် ယေရှုနောက်လိုက်မည် သို့မဟုတ် လူစီဖာ နောက်လိုက်မည်၊ တစ်ခုကိုသာရွေးရသည့် လူသားအားလုံးသည်လည်း မိမိတို့၏နိဂုံးကို ကိုယ်ပိုင်ကိုယ်တိုင်ရွေးချယ်ရမည်။ ကာလအချိန်အဆုံး ရောက်လာလျှင် မိမိတို့ရွေးချယ်ရာအတိုင်း ရလဒ်ကိုရရှိကြရမည်။ မိမိတို့ ဘာကိုရွေးချယ်ခဲ့သည်၊ မည်သူကိုကိုးကွယ်ခဲ့သည်၊ မည်သူ၏စကားကို နားထောင်ခဲ့သနည်း အဖြေပေါ်လိမ့်မည်။ လောက၌ လူသားများအား ခင်းပေးသောလမ်းအတိုင်း မိမိတို့ရွေးချယ်သည့်လမ်းကို ရွေးချယ်သည်အတိုင်း အကျိုးရလဒ်ခံစားရလိမ့်မည်။

သို့သော်လည်း အလွန်ကောင်းမြတ်တော်မူသော သတင်းကောင်းမှာ  ဗျာဒိတ်ကျမ်း၏ဖော်ပြချက် အခန်းကြီး ၁၂ အရ နောက်ဆုံးအမှားနှင့်အမှန် ၏တိုက်လှန်ပွဲကြီးမှာ ခရစ်တော်သည် အနိုင်ယူလိမ့်မည်ဖြစ်သည်။ ကျွန်ုပ်တို့ အနေဖြင့် ယခုအချိန်တွင်ပင် လွတ်လပ်စွာရွေးပိုင်ခွင့်ရရှိထားသည်။ ခရစ်တော် ဘက်၌ရပ်တည်ရန် ရွေးချယ်မည်လား။ အနိုင်ရမည့်ဘက်၌ ယခုကတည်းက ရွေးချယ်မည်လား။ အနိုင်ရမည့်သူဘက်မှ ကြိုတင်ရွေးချယ်ပါဝင်ခြင်းသည် မည်မျှကောင်းလိမ့်မည်နည်း။

ယေရှုရှင်ဘက်၌ ပါဝင်ရွေးချယ်ရခြင်း၏ လွတ်လပ်သောရွေးချယ်ခွင့် ၌ ကပ်တိုင်လမ်းကိုလျှောက်လှမ်းကြရမည်ဖြစ်ကြောင်း ကြိုတင်သိထားကြရ ပါသည် (၂တိ၊ ၁း၉)။ သို့သော် လွတ်လပ်သောရွေးချယ်မှုဆန္ဒကို ပေးထား ပါသည်။ ကျွန်ုပ်တို့မည်မျှသတိကြီးစွာဖြင့် ကပ်တိုင်ကိုရွေးချယ်ပြီး တန်ဖိုး ကြီးလှသောဆုလာဘ်လက်ဆောင်ကို ရယူသင့်ပါသနည်း။