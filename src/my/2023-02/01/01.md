---
title:  ယေရှုအနိုင်၊ စာတန်အရှုံး
date:   25/03/2023
---

### ဖတ်ရန်ကျမ်းချက်များ။
ဗျာ၊ ၁၂။ ဧဖက်၊ ၅း၂၅-၂၇၊ ၃၂။ ဖိလိပိ္ဋ၊ ၃း၉။ ဒံ၊ ရး၂၅။ ဟေရှာ၊ ၁၄း၁၂-၁၄။ ဗျာ၊ ၁၃း၁၄-၁၇။
> <p>အလွတ်ကျမ်းချက်</p>
> ‘‘နဂါးသည် မိန်းမကိုအငြိုးထား၏။ ဘုရားသခင်၏ပညတ် တော်တို့ကိုကျင့်၍၊ ယေရှု၏သက်သေခံတော်မူချက်ကို စွဲလမ်းသော သူတည်းဟူသော ထိုမိန်းမ၌ကြွင်းသောအမျိုးအနွယ်ကို စစ်တိုက်ခြင်း ငှာသွား၏’’ (ဗျာ၊ ၁၂း၁၇)။

‘‘ကောမတ်အိုဘရိုင်ယန်’’ (Cormac O’ Brien) ဆိုသူပုဂ္ဂိုလ်ကြီး သည် ကမ္ဘာပေါ်ရှိစစ်ပွဲရာဇဝင်သမိုင်းကို လေ့လာမှတ်သားပြုစုတတ်သူဖြစ် သည်။ စစ်ပွဲဖြစ်လျှင် စစ်သည်အရေအတွက်များသည့်ဘက်မှ စစ်တိုက် အောင်မြင်အနိုင်ရတတ်လေ့ရှိသည်။ သို့သော် တထစ်ချတွက်၍မရပါ။ အရေအတွက်များသောစစ်တပ်ကို အရေအတွက်နည်းသောသူဘက်မှလည်း တိုက်ခိုက်အောင်မြင်ဖူးသည် ‘‘ဟန်နီဘော’’ (Hannibal) ၏စစ်တပ်သည်  စစ်သည်တော် ၅၅,ဝဝဝ ဖြင့်ဖွဲ့စည်းထားသော်လည်း ‘‘ခါသေ့’’ (Carthage) တိုက်ပွဲ၌ အင်အား ၈ဝ,ဝဝဝ ရှိသောရောမစစ်တပ်ကို အောင်မြင်ခဲ့သည်။ ‘‘အလက်ဇန္ဒားသဂရိတ်’’ (Alexander the Great)  ၏ ဂရိစစ်သည်တော် တို့သည် ပါးရှားအင်ပါယာကြီးကို ဖြိုခွင်းပစ်နိုင်ခဲ့သည်မှာလည်း ရာဇဝင် ရှိသည်။ 

ကျွန်ုပ်တို့သည်လည်း ရန်သူစာတန်နှင့် အသေအလဲတိုက်ပွဲဆင်နွှဲ နေကြရသည်။ ကျွန်ုပ်တို့ဘက်၌ လူဦးရေများပြားနေပါသော်လည်း မျက်မြင် မရှိသောရန်သူစာတန်ကို ခုခံတိုက်ခိုက်နေရကြသည်။ အသွေးအသားနှင့် ရင်ဆိုင်ယှဉ်ပြိုင်နေရကြသည်မဟုတ်။ ကျွန်ုပ်တို့အောင်နိုင်မည့်အခြေအနေတွင်  မရှိပုံပေါ်နေသည်။ လူ၏အမြင်၌ လုံးဝအောင်မြင်နိုင်မည်မဟုတ်ပါ။ စာတန် သည် ကျွန်ုပ်တို့ကိုအနိုင်ယူသွားလိမ့်မည်ဟုသာ ထင်ရှားနေပါသည်။

သို့သော် ဘုရားရှင်ကိုကျေးဇူးတင်ရမည်။ ကျွန်ုပ်တို့သည် စာတန်၏ တိုက်ခိုက်ခြင်းကို နည်းမျိုးစုံဖြင့်ခံနေရသော်လည်း နောက်ဆုံး၌ ယေရှုရှင် ကြောင့် ကျွန်ုပ်တို့အနိုင်ရလိမ့်မည်ဖြစ်သည်။ သမ္မာကျမ်းစာ၏နောက်ဆုံးကျမ်း ဖြစ်သောဗျာဒိတ်ကျမ်း၏ အသေအချာဖော်ပြချက်မှာ ယေရှုအနိုင်နှင့်စာတန် အရှုံးဟု တိတိကျကျ ကြိုတင်ရေးသားထားပြီးဖြစ်သည်။ ယင်းတိုက်ပွဲ၏ အကြောင်းကိစ္စအရင်းခံအကြောင်းကို ဗျာဒိတ် ၁၂ ၌ ရေးသားထားပြီး ယခု အပတ်ကျွန်ုပ်တို့လေ့လာကြရမည်ဖြစ်သည်။ လေ့လာသွားမည့်အကြောင်းအရာ သည်လည်း ဗျာဒိတ်ကျမ်းအခန်းကြီး ၁၄ နှင့် ကောင်းကင်တမန်သုံးပါး သတင်းစကားအတွက် အဆင်သင့်ပြင်ဆင်ထားပေးနိုင်သောအချက်များ ဖြစ်လာ လိမ့်မည်။