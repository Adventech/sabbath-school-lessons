---
title:  ဆက်လက်လေ့လာရန်။
date:   31/03/2023
---

စိတ်၏ခံစားချက်အရ၊ ဘုရားမှာရွေးစရာလမ်းအခြားမရှိဟု ထင်နေ ကြမည်။ အကယ်၍ ဘုရားမှာ သူ့ကိုချစ်စေလိုပြီး အခြားသူကိုလည်း မေတ္တာရှိလိုလျှင်၊ ဖန်ဆင်းစဉ်ကပင် လွတ်လပ်မှုကိုပေးထားရမည်ဖြစ်သည်။  သူတို့၌လွတ်လပ်ခြင်းမရှိလျှင် ချစ်ခြင်းမေတ္တာလည်းမရှိနိုင်ပါ။ သို့ဖြစ်၍   ကျွန်ုပ်တို့စကြဝဠာကြီးသည် မေတ္တာကင်းမဲ့နေလျှင် မည်သို့တည်မြဲနိုင်ပါ မည်နည်း။ စသည်ဖြင့် စသည်ဖြင့် အချို့သောသူများက ထင်ကြေးရှိကြ မည်ဖြစ်သည်။ ဦးနှောက်အသိဉာဏ်မပါသောစက်ရုပ်များသည် စည်းစနစ် အတိုင်း အလုပ်လုပ်ကိုင်နိုင်သည်။ လွတ်လပ်ခွင့်မရှိ၊ ရွေးချယ်ခွင့်လည်း မရှိပါ။  အသွေးအသားနှင့်တည်ထားသောခန္ဓာကိုယ်သည်လည်း ရူပဗေဒ၏ သဘောအတိုင်း သွားလာနေရသည်ဟု ယူဆသူရှိသည်။ သို့ဖြစ်နေလျှင် ကျွန်ုပ်တို့၏မိဘမေတ္တာ၊ သားသမီးမေတ္တာ၊ ဇနီးခင်ပွန်းမေတ္တာသည် အဓိပ္ဋာယ် မဲ့၍ အက်တမ်ပိုးကလေးများ အစီအစဉ်အတိုင်းဖြစ်လာရသော စိတ်သဘောမျိုး ဖြစ်နေပါသလား။

‘‘ဘုရားသခင်၏အုပ်စိုးခြင်းအခြေခံဥပဒေမှာ မေတ္တာတရားဖြစ်သည်။ အသိဉာဏ်ရှိနေသောသတ္တဝါမှန်သမျှသည် ဖြောင့်မတ်ခြင်းသဘောကို အမှီပြု လျက် ပျော်ရွှင်ခြင်းကိုရရှိကြသည်။ ဖန်ဆင်းထားသောသတ္တဝါအပေါင်း  အတွက် ဘုရားရှင်အလိုတော်ရှိသောတန်ပြန်မှုမှာ မေတ္တာရောင်ပြန်ဟပ်ခြင်း၊ မေတ္တာနှင့်တုံ့ပြန်ခြင်းကို အလိုတော်ရှိသည်။ ကိုယ်တော်၏စာရိတ္တတော်ကို သိရှိခံယူပြီး ကျေနပ်ခြင်းသဘောဖြင့် ပေါက်ဖွားလာသောစိတ်ထားမျိုးကို ဘုရားရှင်အလိုရှိတော်မူ၏။ အတင်းအဓမ္မဖိနှိပ်စေခိုင်း၍ နားထောင်ရခြင်း မျိုးကို ကိုယ်တော်မလိုလားပါ။ လူတိုင်းသတ္တဝါတိုင်းအတွက် လွတ်လပ်စွာ ရွေးပိုင်သောဆန္ဒကို ဘုရားရှင်ချပေးထားသည်။ ကိုယ်စိတ်စေတနာဖြင့်သာ ပြန်၍တုံ့ပြန်ခြင်းသဘောကို ဘုရားရှင်အလိုတော်ရှိ၏။

မေတ္တာတော်အကြောင်းကို သတ္တဝါအပေါင်းနားလည်သဘောပေါက် သွားသည်အတိုင်း စကြဝဠာကြီးသည်လည်း ဟန်ချက်ညီစွာပြည့်စုံခြင်းသို့ ရောက်ရှိလိမ့်မည်။ ကောင်းကင်သားတို့လုပ်ဆောင်လိုသောအရာမှာ ဖန်ဆင်းရှင် ဘုရားကို ဝမ်းသာစေလိုသောအမှုပင်ဖြစ်သည်။ သူတို့သည် ဘုရားရှင်၏ ဘုန်းတန်ခိုးတော်ကိုပြသလိုကြသည်။ ကိုယ်တော်ဘုရားကိုချီးမွမ်းထောမနာ ပြုလိုကြသည်။ ဘုရားရှင်ကိုချီးမြှောက်သောမေတ္တာမျိုးရှိလျှင် လူသားအချင်းချင်း၊ ဖန်ဆင်းခံသတ္တဝါသားများအချင်းချင်းကိုလည်း တန်ဖိုးထားချီးမြှောက်ခြင်း ပြုကြလိမ့်မည်။ အတ္တသဘော၊ အတ္တစိတ်များကင်းနေကြလိမ့်မည်။ ညီညာ ဖျောင်းဖျသောစည်းလုံးခြင်းရှိလျက်၊ အပြစ်တင်စရာအကြောင်းမရှိတော့ပါ’’   (Ellen G. White, Patriarchs and Prophets, pp. 34, 35).