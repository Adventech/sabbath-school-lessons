---
title:  နောက်ဆုံးသောကာလ၌ ဘုရားရှင်၏ဘက်၌ကျန်ကြွင်းသူ
date:   30/03/2023
---

နတ်ဆိုးကြီးစာတန်သည် ကောင်းကင်မှစ၍ ခရစ်တော်ကိုပုန်ကန်ပြီး စစ်ပွဲကြီးကိုနွှဲခဲ့သည် (ဗျာ၊ ၁၂း၇)။ စာတန်သည် ပုန်ကန်မှုကို ထိုအချိန်က စတင်၍ မိမိ၏ရည်ရွယ်ချက်မှာ စကြဝဠာကိုအပိုင်စီးအုပ်ချုပ်နိုင်ရန်ဖြစ်သလို ယခုအချိန်သည်လည်း ထိုအကြံကိုလက်မလျှော့ချင်သေးပါ (ဟေရှာ၊ ၁၄း၁၂- ၁၄)။ စာတန်၏အာရုံစိုက်ထားသောအကြောင်းမှာ နောက်ဆုံးကမ္ဘာ့ရာဇဝင်၏ နိဂုံးပိုင်း ဘုရားရှင်၏လူများကို ပစ်မှတ်ထားသည်။ ဗျာ၊ ၁၂း၁ရ တွင် ပြတ်သားစွာရေးသားဖော်ပြချက်အရ နဂါး (စာတန်) သည် မိန်း (အသင်း တော်) ကို အငြိုးထား၍ မိန်းမ၌ကျန်ကြွင်းသောအမျိုးများအားစစ်တိုက်ရန် ပြင်ဆင်ထားသည်ဟု ဖော်ပြပါသည်။ မိန်းမ၏အမျိုးအနွယ်ဟုဖော်ပြရာ၌ ‘‘ကျန်ကြွင်းသူများ’’ ဟုလည်း အနက်ပြန်ထားသည်။ ဘုရားရှင်၏ကျန်ကြွင်း သောသူများသည် သစ္စာရှိလျက် ကိုယ်တော်၏သမ္မာတရားအတိုင်း နာခံ လိုက်လျှောက်ကြသည်။ ကိုယ်တော်၏အမိန့်တော်အတိုင်း သစ္စာထားကြသည်။

`ဗျာ၊ ၁၂း၁ရ ကိုဖတ်ပါ။ ဘုရားရှင်၏ကျန်ကြွင်းသူများ၌ မည်သို့ သောဝိသေသလက္ခဏာမျိုး၊ နောက်ဆုံးသောကာလအသင်းတော်ဖြစ်ကြောင်း ကျမ်းချက်မှ အဘယ်သို့ဖော်ပြသနည်း။`

ဗျာ၊ ၁၂း၁ရ တွင် စာတန်သည် အသင်းတော်ကို အမျက်ထွက် (နဂါးသည်မိန်းမကိုအငြိုးထား) ဟု ဖော်ပြသည်။ နတ်ဆိုးကြီးသည် ဘုရား သခင်၏ပညတ်တော်ကိုစောင့်သောသူ မည်သူမဆို ဒေါသအမျက်ထွက်၏။ သူလုပ်နိုင်သမျှနည်းလမ်းကိုသုံးပြီး ဖျက်ဆီးမည်ဟုကြံစည်သည်။ ဘုရားရှင်၌ သစ္စာရှိ၍ ကျန်ကြွင်းသောသူများသည် ခရစ်တော်ကိုသစ္စာခံကြသည်။ သမ္မာ တရားကိုနာခံသည်။

ရောင်း၍မရ၊ ဝယ်၍မရသောအမိန့်ကို ထုတ်ပြန်သောအမိန့်မနာခံ သူကို ထောင်ချမည်။ သေဒဏ်ပေးမည်ဟု ဥပဒေဖြင့်ချုပ်ကိုင်သော်လည်း (ဗျာ၊ ၁၃း၁၄-၁၇) ကျန်ကြွင်းသူသစ္စာရှိသူတို့သည် မကြောက်မရွံ့ကြ။ စာတန်သည် ခရစ်တော်ကိုမနိုင်သောအခါ ခရစ်တော်နှင့်သက်ဆိုင်သူ၊  သက်ဆိုင်သောအရာမှန်သမျှကို ပျက်စီးရာပျက်စီးကြောင်းကို ကြံစည်လိမ့် မည်။ ခရစ်တော်၏အသင်းတော်ကို ပစ်မှတ်ထားတိုက်ခိုက်မည်။ ကမ္ဘာ၏ နောက်ဆုံးစစ်ပွဲသည် အရှေ့အလယ်ပိုင်းဒေသ၌ ဗဟိုပြုစတင်မည်မဟုတ်ပါ။ ထိုနေရာ၌ ပဋိပက္ခများစတင်မည်မဟုတ်၊ ကမ္ဘာအရပ်ရပ်သို့ပျံ့နှံ့နေသော ဘုရားသခင်၏လူများကိုအခြေခံပြီး ဘုရားကိုစိတ်ထဲအမြဲစွဲနေသူများကို အဓိက ထားတိုက်ခိုက်လိမ့်မည်။ ထိုတိုက်ပွဲသည် စာတန်နှင့်ခရစ်တော်တို့အကြား ဓမ္မနှင့်အဓမ္မစစ်ပွဲဖြစ်နေ၍ ကြားနေသူမရှိ။ ကြားနေ၍လည်းမရပါ။

နောက်ဆုံးပိတ်ကမ္ဘာစစ်ပွဲအကြောင်းကို မေးခွန်းထုတ်ရာမှာ မည်သူ့ ကိုကျွန်ုပ်တို့သစ္စာခံမည်နည်း။ ကျွန်ုပ်တို့သည် မည်သူ့ထံသို့ဆက်ကပ်ပါဝင် မည်နည်း။ ကောင်းကင်မှဖိတ်ခေါ်ချက်ကား ယုံကြည်သူအပေါင်းတို့ပါဝင်ရန်၊ ခရစ်တော်၏မေတ္တာတော်ဖြင့် ပြန်လည်ရွေးယူကာ ကရုဏာတော်ဖြင့် ကယ်တင်ခဲ့သောသူအပေါင်းတို့၊ ကိုယ်တော်၏အကြံအစည်တော်အတိုင်း ဆက်ကပ်ပါဝင်ရန်၊ သန့်ရှင်းသောဝိညာဉ်တော်၏တန်ခိုးတော်ရစ်ပတ်လျက်၊ ကိုယ်တော်၏ပညတ်တော်ကိုနာခံပြီး အသက်ပင်သေသော်လည်း ကိုယ်တော် အတွက်အသေခံနိုင်သူတို့ကို ခေါ်ဖိတ်လျက်ရှိပါသည်။

ကျွန်ုပ်တို့၏ကမ္ဘာကြီးသည်ပျက်စီးရန် ဒုက္ခလမ်းသို့ချဉ်းကပ်နေပါပြီ။ သို့သော် ယေရှုရှင်အားဖြင့်၊ ယေရှုကြောင့်သာလျှင် ကျွန်ုပ်တို့၏အောင်မြင်ခြင်း သည် သေချာနေပါသည်။ ကိုယ်တော်နှင့်ဆက်သွယ်ထားနေသရွေ့၊ ယုံကြည် ခြင်းကိုကိုင်စွဲထားနေသမျှ၊ နာခံလိုက်လျှောက်ခြင်းရှိနေသမျှကာလပတ်လုံး ကျွန်ုပ်တို့အတွက် အောင်မြင်ခြင်းသည် အဆင်သင့်ရှိနေပါသည်။

သင်ကိုယ်တိုင်အသက်တာ၌ ရင်ဆိုင်ရသမျှအကြောင်းကို ဗျာဒိတ်၊ ၁၂း၁ရ ၏ ကြိုတင်ဖော်ပြချက်နှင့်နှိုင်းယှဉ်သောအခါ၊ မည်သို့ရှိသနည်း။ သင်၏ကိုယ်ပိုင်ခရစ်ယာန်အသက်တာ၌ မည်သို့တွေ့ကြုံရသနည်း။ သင် ကိုယ်တိုင်အသက်တာ၌ အမှားအမှန်မဟာတိုက်ပွဲကို မည်သို့ရင်ဆိုင်ပါဝင်ထား သနည်း။