---
title:  တော၌ရှိသောမိန်းမ
date:   29/03/2023
---

`ဗျာ၊ ၁၂း၆ ကို ဗျာ၊ ၁၂း၁၄-၁၆ နှင့် ယှဉ်တွဲလေ့လာဖတ်ပါ။ အထူးသဖြင့် အချိန်ကာလသတ်မှတ်ချက်အကန့်အသတ်ကို သတိပြုပါ။ စာတန်သည် မိန်းမကိုတိုက်ခိုက်ပုံ (မိန်းမသည် ဘုရားသခင်၏အသင်းတော် ကိုပုံဆောင်သည်) နှင့် ဘုရားရှင်သည် မိမိ၏လူတို့ကို ကရုဏာထား ကာကွယ်ပုံအကြောင်းတို့ဖြစ်သည်။ ကျမ်းချက်များမှ မည်သည့်အကြောင်းကို ဆိုထားသနည်း။`

ဗျာ၊ ၁၂း၆ ၏ ၁,၂၆ဝ ရက်အတိုင်းအတာ အကန့်အသတ်ကို ဗျာ၊ ၁၂း၁၄ မှ တစ်ကာလ၊ နှစ်ကာလ၊ ကာလဝက်နှင့် တိုင်းတာယှဉ်ပြထား သည်။ ထိုတူညီသောကာလအတိုင်းအတာ အကန့်အသတ်ကို ဒံ၊ ရး၂၅။ ဗျာ၊ ၁၁း၂၊၃ နှင့် ဗျာ၊ ၁၃း၅ တို့တွင်လည်းတွေ့ရှိနိုင်သည်။ အဘယ်ကြောင့် ဆိုသော် ပုရောဖက်ပြုချက် အနာဂတ္တိစကား၏ပုံဆောင်ခြင်း၊ ပမာပြုခြင်း     အဖြစ် (အတောင်ပံပါသောမိန်းမတစ်ဦးသည် တောသို့အတောင်ပံခတ်၍ ပျံသွားသည်ဟု တိုက်ရိုက်ယူဆ၍မရပါ။) ပုရောဖက်၏ဖော်ပြသောအချိန်ကို လည်းကောင်း၊ တစ်ရက်ကိုတစ်နှစ်ဟုသတ်မှတ်သော ကျမ်းစကားအရကို လည်းကောင်း သတိပြုရန်လည်းလိုပါသည် (တော၊ ၁၄း၃၄ နှင့် ယေဇကျေလ၊  ၄း၄-၆ ကိုလေ့လာပါ)။ ပုရောဖက်ပြုချက်၏သဲလွန်စဖြစ်သည်။ အဓိပ္ဋာယ် မှာ ပုရောဖက်ပြုချက်အနာဂတ္တိစကားဖြင့် အသုံးပြုသောတစ်ရက်သည် သာမန် နှစ်တစ်နှစ်နှင့်အညီအမျှရှိသည်။ သို့ဖြစ်ပါ၍ ဗျာ၊ ၁၁း၂ ၏ ပုရောဖက် ပြုချက်အချိန်အကန့်အသတ်ကို (Andrews University Study) ကျမ်းစာ အနက်ဖွင့်ချက်အရ၊ သမိုင်းဆရာကြီးတို့၏အဓိပ္ဋာယ်ကောက်ချက်၌ ရက်ပေါင်း ၁,၂၆ဝ ပုရောဖက်ပြုချက်အချိန်အကန့်အသတ်ကို နှစ်ပေါင်း ၁,၂၆ဝ အတိအကျ ဟု သတ်မှတ်ရခြင်းဖြစ်၍ အေဒီ၊ ၅၃၈ မှသည် ၁၇၉၈ အတောအတွင်း အချိန်ဖြစ်သည်။ (စာမျက်နှာ ၁၆၇၃ တွင်တွေ့ရှိနိုင်ပြီး ဗျာဒိတ်ကျမ်း ၁၁း၂ ကိုစိစစ်အဓိပ္ဋာယ်အနက်ဖော်ထားခြင်းဖြစ်သည်။ စာရိတ္တပျက်စီးနေသော အသင်းတော်သည် အာဏာကိုအလွဲသုံးစားပြု၍ နှိပ်စက်ညှဉ်းပန်းမှုဖြင့် သစ္စာရှိသောဘုရားသခင်၏လူတို့ကို သတ်ဖြတ်ခဲ့သောအချိန်ဖြစ်သည်။

စာတန်သည် သမ္မာကျမ်းစာကိုယုံကြည်သော ခရစ်ယာန်အပေါင်းကို ရက်စက်စွာနှိပ်စက်ညှဉ်းပန်း၍ ဓမ္မနှင့်အဓမ္မတို့ ပြိုင်ဆိုင်တိုက်လှန်ကြသော စစ်ပွဲကို အဓွန့်ရှည်စေခဲ့သည်။ အမှောင်လွှမ်းသောအလယ်ခေတ်၊ ဘာသာရေး ပြုပြင်ပြောင်းလဲခြင်းအချိန်တွင် လူတို့သည် မိန်းမယောက်ျားအားလုံး ရွေးချယ် ခြင်းကိစ္စနှင့် ကြုံခဲ့ကြရသည်။ ဘုရားရှင်၏နှုတ်ကပတ်တော်၌တည်မည်လား၊ ဆရာတော်ဘုန်းတော်ကြီးတို့၏ တီထွင်သောသွန်သင်ချက်များကို ခံယူမည် လား၊ ရွေးချယ်ကြရသည်။ ထိုအခြေအနေရောက်လာခဲ့သော်လည်း အမှန် တရား၊ ဓမ္မတရားသည်သာ အနိုင်ယူနိုင်ပြန်သည်။ အကြီးအကျယ်ဆန့်ကျင်ခြင်း ခံရသောအချိန်မှာပင် ဘုရားရှင်၏လူတို့သည် ကိုယ်တော်ကိုသစ္စာရှိခဲ့ကြပြန် သည်။

ကျမ်းချက်ကိုစေ့စေ့ဖတ်ရှုသောအခါ အလွန့်အလွန်ခွန်အားရစေသော ဘုရားရှင်၏စောင်မမှုအကြောင်းကို ခွန်အားပေးထားပါသည်။ ဗျာ၊ ၁၂း၆ ၏ဖော်ပြချက်၌ ‘‘ဘုရားရှင်ကိုယ်တိုင်ပြင်ဆင်ထားသောနေရာ’’ ဗျာ၊ ၁၂း၁၄ ၏အသိပေးချက်အရ၊ မိန်းမသည် တော၌ ‘‘ကျွေးမွေးခြင်း’’ ခံကြရမည် အကြောင်းနှင့် ဗျာ၊ ၁၂း၁၆ ၌ ‘‘မြေကြီးသည် မိန်းမကိုကူညီခဲ့သည့်အကြောင်း၊  ဒုက္ခဆင်းရဲခြင်းကြုံရသောအချိန်မှာပင် ဘုရားရှင်သည် မိမိ၏အသင်းတော် အတွက် အပြင်အဆင်များပြုတော်မူခဲ့သည်။ ထိုအချိန်၌ ကိုယ်တော်သည် အသင်းတော်အတွက် အပြင်အဆင်အစီအစဉ်များပြုပေးသကဲ့သို့ နောက်ဆုံး သောကာလ၌လည်း ကိုယ်တော်ပြုတော်မူလိမ့်မည်သေချာပါသည်။

သင်၏အသက်တာ၌ ကြုံရသောဒုက္ခပြဿနာကြီးမား၍ စိတ်ဓာတ် ကျဆင်းခဲ့သော်လည်း ဘုရားသခင်သည် အရာရာကိုပြင်ဆင်ကျွေးမွေးပေး တော်မူခဲ့ကြောင်းကိုလည်းကောင်း သင်အလိုအပ်ဆုံးသောအချိန်၌ ကိုယ်တော် မစတော်မူကြောင်းကို သင်ကိုယ်တိုင်ကြုံတွေ့ခဲ့ပါသလား။