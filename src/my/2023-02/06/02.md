---
title:  ဗိမာန်တော်ဆေးကြောခြင်း
date:   30/04/2023
---

ကျွန်ုပ်တို့သိရှိခဲ့ရပြီးသည်အတိုင်း ခရစ်တော်ပြန်မကြွလာမီအချိန် အတွင်း တရားစီရင်ခြင်းသည် ရှိလိမ့်မည်။ ကောင်းကင်တမန်သည် ကြီးသော အသံနှင့်ကြွေးကြော်သည်ကား၊ ‘‘တရားစီရင်တော်မူသောအချိန်နာရီရောက်             လာပြီ’’ (ဗျာ၊ ၁၄း၇)။ ဒံယေလအနာဂတ္တိကျမ်းသည်တရားစီရင်တော်မူခြင်းအမှု၏

အစပြုသောအချိန်ကို ဖော်ပြပေးထားသည်။

`ဒံ၊ ၈း၁၄ ကိုဖတ်ပါ။ ဗိမာန်တော်ကိုဆေးကြောသောအချိန်အတိအကျ ကို အချိန်ဇယားဖြင့် ဒံယေလမည်သို့ချပြပေးသနည်း။`

ဂျူးလူမျိုးတိုင်းသည် လောကရှိဗိမာန်တော်ကို ဆေးကြောခြင်း၏ အဓိပ္ဋာယ်ကို သိရှိကြသည်။ ထိုဗိမာန်တော်ဆေးကြောသောနေ့ရက်ကို အပြစ် ဖြေရာနေ့၌ ကျင်းပကြ၏။ တရားစီရင်ဆုံးဖြတ်ရာနေ့ဟုလည်း သတ်မှတ် ကြသည်။ ဒံယေလသည် ဗိမာန်တော်ဆေးကြောခြင်းနှင့် တရားစီရင်ခြင်း အကြောင်းကို နားလည်ထားသော်လည်း ရက်ပေါင်း ၂,၃ဝဝ အကြောင်းကို နားမလည် ရှုပ်ထွေးနေခဲ့သည်။

`ဒံ၊ ၈း၂ရ နှင့် ဒံ၊ ၉း၂၁၊ ၂၂ ကိုဖတ်ပါ။ ရက်ပေါင်း ၂,၃ဝဝ အကြောင်းနှင့်ပတ်သက်၍ ဒံယေလသည် မည်သို့တုံ့ပြန်ခဲ့၍ ဘုရားရှင်မှ မည်ကဲ့သို့အဖြေပေးခဲ့သနည်း။`

ဒံ၊ ၈ ၌ မြင်တွေ့ရသောရူပါရုံကြောင့် ဒံယေလသည် မိန်းမော တွေဝေကာ နှုတ်မှလည်းထွက်လာသောစကားမှာ၊ ‘‘ငါသည် မော၍နာလျက် နေသည်။ မြင်ပြီးသောရူပါရုံကို ငါအံ့ဩသော်လည်း၊ ထိုအမှုကို အဘယ် သူမျှ မရိပ်မိကြ (ဒံ၊ ၈း၂၇)။ ရက်ပေါင်း ၂,၃ဝဝ အကြောင်းရူပါရုံဖြစ်၍ (ကျန်အပိုင်းအားလုံးကို ဒံ၊ ၈း၁၉-၂၂ တွင် ရှင်းလင်းဖော်ပြထားပြီးဖြစ်သည်) ဆက်လက်ဖော်ပြသောအခန်းကြီး ၉ တွင် ကောင်းကင်တမန်ဂါဗြေလသည် ဒံယေလထံသို့ရောက်လာ၍ ရက်ပေါင်း ၂,၃ဝဝ ၏ရူပါရုံအနက်ကို ဖော်ပြ သောမှတ်တမ်းဖြစ်၏။ ‘‘အချင်းဒံယေလ၊ ငါသည် သင်၌ဉာဏ်ပညာတိုးပွား စေမည်အကြောင်းထွက်လာပြီ’’ (ဒံ၊ ၉း၂၂)။

ဂါဗြေလဖော်ပြဖြေကြားသောအဖြေအကြောင်းကို ဒံယေလသည် တွေဝေ မိန်းမောကာ မိမိတောင်းလျှောက်ခဲ့သော တောင်းလျှောက်ချက်ထက် များစွာ ကျယ်ပြန့်၍ ကြိုတင်မမြင်ရသောအကြောင်းအရာများကို သိရှိရသည်။ ကောင်းကင်တမန်ဂါဗြေလသည် ဒံယေလအား အချိန်ကာလနှင့်ကြွဆင်းလာ မည့်မေရှိယအကြောင်းကို ဖော်ပြပေးသည်။ ကိုယ်တော်စတင်၍ အမှုတော် ထမ်းရွက်မည့်အချိန်၊ ရက်စက်စွာအသေသတ်ခံရမည့်အချိန် စသည်တို့ကို အတိအကျဖော်ပြပေးပြီး ဗိမာန်တော်ဆေးကြောခြင်းအချိန်နှင့် ဆက်နွှယ်ထား ကြောင်းကို တိုက်ရိုက်ဖော်ပြသည် (ဒံ၊ ၈)။ တစ်နည်းကား၊ ခရစ်တော် အသေခံခြင်းနှင့် တရားစီရင်ခြင်းသည် သတ်သတ်စီခွဲ၍မရသော တွဲလျက်ရှိ နေသည့်အရာဖြစ်သည်။

ဒံ၊ ၉း၂၄-၂ရ တွင်ဖော်ပြသော ယေရှုရှင်အသေခံတော်မူခြင်း အကြောင်း၏လက္ခဏာဖြစ်သည်ဟု အဘယ်ကြောင့်ထင်ရှားသနည်း။ တရား စီရင်ခြင်း (ဒံ၊ ၈း၁၄) နှင့် တိုက်ရိုက်ပတ်သက်ဆက်နွှယ်ထားသလား။ ယခု ဆက်စပ်ဆက်နွှယ်ခြင်း၌ မည်သည့်အမှန်တရားကို သင်ကြားပေးထားသနည်း။