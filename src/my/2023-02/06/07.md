---
title:  ဆက်လက်လေ့လာရန်။
date:   05/05/2023
---

အလွယ်နည်းဖြင့် ဒံယေလ၊ ၉း၂၄-၂ရ ၏ သီတင်း ၇ဝ အကြောင်း ကိုဖော်ပြပေးပါမည်။

ပထမဆုံး - သီတင်း ၇ဝ (ဒံ၊ ၉း၂၄)။

ဆက်လက်၍ - ခုနစ်သီတင်းနှင့် ၆၂ သီတင်း (သို့မဟုတ်) ၆၉ သီတင်း (ဒံ၊ ၉း၂၅) သီတင်း ၇ဝ အတွင်းမှာပင်ဖြစ်သည်။

နောက်ဆုံးသီတင်းပတ် - ၇ဝ မြောက်သီတင်း (ဒံ၊ ၉း၂၇)။

ထိုနောက်တွင် နောက်ဆုံးသီတင်းပတ်ကို ပိုင်းခြားသွားမည်။ ‘‘သီတင်း တစ်ဝက်’’ (ဒံ၊ ၉း၂၇) သုံးနှစ်ခွဲစီ နှစ်ပိုင်းသတ်မှတ်သည်။ သီတင်း တစ်ဝက် = (၃ ၁/၂ နှစ်)

သီတင်း ၇ဝ ကို (၆၉ သီတင်း + တစ်သီတင်း) တစ်သီတင်းကို ထက်ဝက်ပိုင်းသည်။ ဘီစီ ၄၅ရ ကို အစပြုရေတွက်သော သခင်္ျာတွက် နည်းရိုးရိုးလေးဖြင့် ပေါင်းခြင်းကိုပြုသောအခါ ၁၈၄၄ ခုနှစ်တွင် အဆုံး သတ်သွားသည်။

ရက်ပေါင်း ၂,၃ဝဝ အကြောင်းကို လေ့လာရာ၌လည်း ဒံယေလသည်  ရက်ပေါင်း ၂,၃ဝဝ ၏အစကို မဖော်ပြပါ (ဒံ၊ ၈)။ ‘‘ယခင်ပြောသောသူက၊ ရက်ပေါင်းနှစ်ထောင်သုံးရာတိုင်တိုင်တည်လိမ့်မည်။ ထိုနောက် သန့်ရှင်းရာ ဌာနကို တစ်ဖန်ဆေးကြောသုတ်သင်ကြလိမ့်မည်ဟု ပြန်၍ပြောဆို၏’’ (ဒံ၊ ၈း၁၄)။ ရက်ပေါင်းနှစ်ထောင့်သုံးရာသည် မည်သည့်အချိန်၌ အစပြုမည်နည်း။ ဒံယေလရူပါရုံရရှိသောအချိန်ကို အဘယ်ကြောင့်အစဟု မသတ်မှတ်သနည်း။ ‘‘ထိုနှစ်သည် ဗေလရှာဇာမင်းအုပ်စိုးသော တတိယနှစ်ဖြစ်သည်’’ (ဒံ၊ ၈း၁)။

ဒံ၊ ၈ မှ ဖော်ပြသောရူပါရုံသည် ဗာဗုလုန်အချိန်ကို မရေမတွက် ထည့်၍မသွင်း၊ ဗာဗုလုန်ကျဆုံးပြီးနောက် မီဒိုပါးရှားအင်ပါယာတက်လာသော အချိန်မှသာအစပြုပြီး မီဒိုပါးရှား၊ ဂရိ၊ ရောမတို့အချိန်တစ်လျှောက်နှင့် ကာလ၏ အဆုံးအထိကို ရေတွက်သည်။ ရက်စွဲနှင့်အဖြစ်အပျက်၊ ဗိမာန်တော်ကိုဆေးကြော ခြင်း၊ ရူပါရုံအရ အဘယ်ကြောင့် ဗာဗုလုန်အင်ပါယာအချိန်၌မဖြစ်သနည်း။ ရူပါရုံရရှိသောအချိန်မှစတင်ပြီး အချိန်ကာလကိုရေတွက်သင့်ပါလျက် မီဒို ပါးရှားအချိန်ရောက်မှသာ စတင်ရေတွက်ပြီး ကမ္ဘာအဆုံးကာလအထိ တောက်လျှောက်သတ်မှတ်သည်။ နှစ်ကာလများစွာကြာညောင်းခဲ့သည်။ 

မည်သည့်အချိန်၌စတင်သည်ကို ဒံ၊ ၈ တွင် ပြောထားခြင်းမရှိ သော်လည်း ဒံ၊ ၉ တွင် ပြောထားသည်။