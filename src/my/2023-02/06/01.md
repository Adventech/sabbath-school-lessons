---
title:  ကိုယ်တော်၏တရားစီရင်ခြင်းအချိန်နာရီ
date:   29/04/2023
---

### ဖတ်ရန်ကျမ်းချက်များ။
ဒံ၊ ၈။ ဒံ၊ ၉။ ဧဇရ၊ ၇။ မဿဲ၊ ၃း၁၃-၁၇။ ရောမ၊ ၅း၆-၉။ မာကု၊ ၁၅း၃၈။ ဝတ်ပြု၊ ၁၆း၁၆။

> <p>အလွတ်ကျမ်းချက်</p>
> ‘‘ထိုမှတစ်ပါး၊ ငါတို့ကိုကယ်တင်သောကျေးဇူးတော်သည် ငါတို့ယုံကြည်သောနေ့ရက်၌နီးသည်ထက် ယခုသာ၍နီးသောကြောင့် လည်းကောင်း၊ ညအချိန်ကုန်လု၍ နေ့အချိန်ရောက်လုသောကြောင့် လည်းကောင်း၊’’ (ရောမ၊ ၁၃း၁၁၊၁၂)။

လွန်ခဲ့သောနှစ်များစွာကြာခဲ့ပြီ။ အမျိုးသားဒေသန္တရထိန်းသိမ်းရေး မဂ္ဂဇင်းတိုက်မှ ဆောင်းပါးတစ်ပုဒ်ရေးသားထုတ်ဝေခဲ့သည်။ ‘‘ယဲလိုးစတုံး’’  (Yellow Stone)  အမျိုးသားဥယျာဉ်ကို တောမီးလောင်ပြီးနောက် တာဝန် ရှိသစ်တောအရာရှိများ ပျက်စီးဆုံးရှုံးမှုမည်မျှကြီးသည်ကို တွက်ချက်လေ့လာရန် သွားရောက်စစ်ဆေးခဲ့သည်။ တာဝန်ရှိသူများထဲမှတစ်ဦးသည် မီးလောင်၍ ပြာပုံဖြစ်နေသောငှက်သဏ္ဍာန်ရုပ်ကြွင်းတစ်ခုကို သစ်ပင်တစ်ပင်၏အရင်း၌ တွေ့ရှိသောအခါ ထိုပြာပုံရုပ်ကြွင်းကို တုတ်တစ်ချောင်းဖြင့် ထိုးထုတ်ဖယ်ရှား ပစ်လိုက်စဉ် ဝပ်ထားသောငှက်မကြီး၏ပြာပုံအောက်တွင် ငှက်ကလေးသုံးကောင် သည် မိခင်ငှက်မကြီးအသေကောင်၏အတောင်အောက်မှ ချက်ချင်းရုန်းထွက် လာခဲ့သည်။

မိခင်မေတ္တာသည် ဘေးအန္တရာယ်ကျရောက်သော်လည်း မိမိ၏ရင်သွေး ကလေးများကို သစ်ပင်ရင်းသို့စုစည်းကာ အတောင်အောက်၌ကာကွယ်ပေး ထားသည်။ လွတ်ရာလွတ်ကြောင်း ပျံထွက်သွားခွင့်ရှိနေပါလျက် မိမိ၏ကလေး ငယ်များကို စွန့်ပစ်နိုင်သောခွန်အားမရှိပါ။ ယုံကြည်သူများအတွက် သင်ခန်းစာ ပင်ဖြစ်သည်။ ခရစ်တော်၌ လုံခြုံခြင်းရရှိသောသူနှင့် တူညီလှပါသည်။

ဘုရားရှင်၏အမျက်တော်စီရင်ရာမီးသည် ကိုယ်တော်အထံတော်မှ ပွင့်ထွက်လောင်ကျွမ်းလာသည်။ ကရာနိတောင်ကုန်းပေါ်တွင် ယေရှုရှင်အသေ ခံ၍ ကိုယ်တော်သည် မိမိ၏အတောင်တော်ရင်ခွင်အတွင်းဆွဲသွင်းကာ လုံခြုံစွာ ဖုံးအုပ်ထားသည်။ ကပ်တိုင်တော်ပေါ်၌ ယေရှုရှင်သည် အပြစ်ရှိသော အပြစ်သားတစ်ဦးကဲ့သို့ တရားစီရင်ခံခဲ့ရသည်။ ထိုအကြောင်းကြောင့် ကောင်းကင် နိုင်ငံ၏ဖြောင့်မတ်သောနိုင်ငံသားအဖြစ် ကျွန်ုပ်တို့ကိုစီရင်သတ်မှတ်သည်။ ကိုယ်တော်သည် ရာဇဝတ်သားတစ်ဦးကဲ့သို့ သတ်မှတ်ခံခဲ့ရသည်။ ထိုအကြောင်း ကြောင့်ပင် ကျွန်ုပ်တို့သည် ထာဝရငရဲမီးအိုင်၌ ပျက်စီးရမည့်အဖြစ်မှ လွတ်မြောက် ကြရသည်။ သရုပ်ဖော်ချက်နှင့် အမှန်တကယ်ပင်ဖြစ်လာသည်။