---
title:  မေရှိယအတွက်သီးသန့်အချိန်
date:   03/05/2023
---

ဂါဗြေလသည်  နှစ်ပေါင်း ၄၉ဝ အနာဂတ္တိအကြောင်းသည် ဒံယေလနှင့် ဂျူးလူမျိုးများအတွက် အလွန့်အလွန်အရေးကြီးကြောင်း၊ ယေရု ရှလင်မြို့ကို ပြန်လည်တည်ဆောက်ရန် အမိန့်ထုတ်ပြန်ချက် အထူးအရေးကြီး သောအကြောင်းတစ်ရပ်ဖြစ်သည်။ ယေရုရှလင်မြို့ကို ပြန်လည်တည်ဆောက် ရန် ထုတ်ပေးသောအမိန့်စာသည် ဧဇရမှတ်စာ (၇) တွင် တွေ့ရသည်မှာ ယင်းအမိန့်သည် ၄၅ရ ဘီစီဖြစ်သည်။ ဂျူးလူမျိုးတို့အား မိမိတို့နေရပ်သို့ ပြန်သွားရန် အခွင့်ပေးရုံသာမက၊ မိမိတို့ယုံကြည်ကိုးကွယ်သောဘာသာရေးကို လွတ်လပ်စွာပြုလုပ်ကြရန် အခွင့်ပေးသည် (ဧဇရ၊ ရး၁၃၊၂၇)။

မှတ်တမ်းအရ အာတေဇေရဇ်မင်းကြီးသည် ထိုအမိန့်ကို ဘီစီ ၄၅ရ ဆောင်းဦးကာလအစောပိုင်း၌ ထုတ်ပြန်ခဲ့သည်။ ဘီစီ ၄၅ရ ၌ ထုတ်ပြန် သောအမိန့်စာ၏အချိန်မှ မေရှိယဘိသိက်ခံချိန်အထိ ဒံယေလကျမ်းအရ ၆၉ သီတင်းရှိသည်။ သို့မဟုတ် နှစ်ပေါင်း ၄၈၃ နှစ်ဖြစ်သည်။ ဘီစီ ၄၅ရ မှစလျှင် သမိုင်းကြောင်း၏အချိန်ကြာညောင်းခြင်းကာလသည် အေဒီ ၂ရ အထိ ရောက်ရှိသွားသည်။

မေရှိယ၏အဓိပ္ဋာယ်မှာ ‘‘ဘိသိတ်ခံသူ’’ ဟု အနက်ရှိသည်။ ယေရှုခရစ်တော်သည် အေဒီ ၂ရ တွင် ရေနှစ်ခြင်းခံခဲ့သည် (မဿဲ၊ ၃း၁၃- ၁၇)။ ဒံယေလသည် နှစ်ပေါင်း ၄ဝဝ ကြိုတင်ပြီး ယေရှုရှင်မေရှိယဗတ္တိဇံ ခံယူမည့်အကြောင်းကို ဟောကြားထားသည်အတိုင်း အမှန်ပင်ဖြစ်လာခဲ့သည်။ ယေရှုရှင်ခရစ်တော်သည် သုံးနှစ်ခွဲသောအမှုတော်ကိုဆောင်ရွက်ရန် အစပြု သောအချိန်လည်းဖြစ်သည်။

`ရော၊ ၅း၆-၉ ကို ဒံ၊ ၉း၂၆ နှင့် ယှဉ်၍ဖတ်ပါ။ မည်သည့်အမှန် တရားကြီးကို ဖော်ပြထားသနည်း။`

‘‘ထိုသီတင်း ၆၂ သီတင်းလွန်ပြီးမှ ခရစ်တော်သည် အခွင့်မရဘဲ အသေသတ်ခြင်းကိုခံရလိမ့်မည်’’ (ဒံ၊ ၉း၂၆)။ မေရှိယသည် အသေခံရမည်။ ‘‘မိမိအတွက်အသေခံရသည်မဟုတ်’’ တစ်နည်းဆိုရလျှင် ခရစ်တော်ရှင်အသေခံ တော်မူခြင်း၌ မိမိအတွက်မဟုတ်။ ကရာနိကုန်းကပ်တိုင်ထက်၌ အသေခံ တော်မူခြင်းသည် ကျွန်ုပ်တို့လူသားများအတွက်ဖြစ်သည်။ ကိုယ်တော်အတွက် မဟုတ်ပါ။ ရှင်ပေါလုရေးသားထားချက်၌ ‘‘ခရစ်တော်သည် ငါတို့အတွက် ကြောင့် အသေခံတော်မူသည်ဖြစ်၍၊ ဘုရားသခင်သည် ငါတို့ကိုအဘယ်မျှ လောက်ချစ်တော်မူသည်ကို ငါတို့အားထင်ရှားစွာပြတော်မူ၏’’ (ရောမ၊ ၅း၈)။

ဒံ၊ ၉း၂ရ တွင် ကျွန်ုပ်တို့ဖတ်ရသောကျမ်းစကား၌ ‘‘ထိုသီတင်း တစ်ဝက်တွင်’’ ဟု ဖတ်ရသည်။ နောက်ဆုံးခုနစ်နှစ်အချိန်အတွင်း ခရစ်တော် သည် ‘‘ယဇ်ပူဇော်ခြင်းနှင့်ဆက်ကပ်ခြင်းကို ပပျောက်စေလိမ့်မည်။’’ သီတင်း ခုနစ်ဆယ်မြောက်အပတ်၏ တစ်ဝက်အချိန်၌ဖြစ်သည်။ အေဒီ၊ ၃၁ တွင် ဖြစ်သည်။ ခရစ်တော်သည် ထာဝရပဋိညာဉ်တော်ကို မိမိ၏အသွေးတော်ဖြင့် အတည်ပြုပေးခဲ့သည်။ ကပ်တိုင်ပေါ်၌ အသေခံတော်မူခဲ့သည်။ ပုရောဖက် ပြုချက်အတိုင်း ခရစ်တော်အသေသတ်ခံသည်နှင့် ယဇ်ပူဇော်ခြင်းနှင့်ဆိုင်သော ဝတ်ပြုခြင်းအစီအစဉ်အားလုံး ပြီးဆုံးသွားသည်။

ယင်းပုရောဖက်ပြုချက်များသည် ခရစ်တော်ရှင်မေရှိယသခင်သည် အသေခံ၍ ယဇ်ပူဇော်ခြင်းအမှုကို အဆုံးသတ်စေမည်ဟု ကြိုတင်ဟောသည့် အတိုင်း အေဒီ၊ ၃၁ ၌ ပြည့်စုံသွားသည်။ နွေဦးရာသီ၌ပြည့်စုံသွားသည်။ ပုရောဖက်၏ဟောကြားချက်အားလုံးသည် ပြည့်စုံသွားသည်။ အသေးစိတ်ပင် ပြည့်စုံခဲ့သည်။ ပသခါပွဲကျင်းပချိန်ဖြစ်၍ ယဇ်ပုရောဟိတ်မင်းကြီးသည် ပသခါသိုးသငယ်ကို ပူဇော်နေချိန်မှာပင် ခရစ်တော်သည် ကျွန်ုပ်တို့အဖို့ ဆက်ကပ်အသေခံခဲ့သည်။

အထက်ပါရေးသားချက်များကို စိတ်ထဲတွင်မှတ်သားပြီး မာကု၊ ၁၅း၃၈ နှင့် မဿဲ၊ ၃း၁၅၊၁၆ ကိုဖတ်ပါ။ ယင်းကျမ်းချက်များသည် ကျွန်ုပ်တို့ကို (ဒံ၊ ၉း၂၄-၂၇) ပုရောဖက်ပြုချက်ကို မည်သို့နားလည်စေပါ သနည်း။