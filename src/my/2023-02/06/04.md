---
title:  ဒံယေလသို့ကောင်းကင်တမန်အကြံပေးချက်
date:   02/05/2023
---

`ဒံ၊ ၉း၂၃ ကိုဖတ်ပါ။ ဒံယေလကို ကောင်းကင်တမန်အထူးပေးထား သောအကြံသည် မည်ကဲ့သို့နည်း။ ယင်းအကြံပေးချက်မှ ဒံ၊ ၈း၁၄ ၏ ဗိမာန်တော်ဆေးကြောခြင်းအကြောင်းကို အဘယ်ကြောင့်နားလည်သွားနိုင်သော အဓိပ္ဋာယ်ကို ဖော်ပြပေးသနည်း။`

ကောင်းကင်တမန်သည် ဒံယေလအား ရှင်းရှင်းလေးဖြင့်အကြံပေး သည်မှာ ‘‘ဗျာဒိတ်တော်ကိုဆင်ခြင်၍ နားလည်ရသောအခွင့်ရှိ၏’’ (ဒံ၊ ၉း၂၃)။ မည်သို့သောဗျာဒိတ်တော်မျိုးဖြစ်၍ မည်သည့်အကြောင်းအရာဖြစ်သနည်း။     ဒံ၊ ၉ ၌ ဗျာဒိတ်ရူပါရုံမှတ်တမ်းမရှိပါ။ ကောင်းကင်တမန်ဂါဗြေလသည် ဒံ၊ ၈ မှဖော်ပြသောဗျာဒိတ်ရူပါရုံကို နားလည်နိုင်စွမ်းမရှိသော ပုရောဖက်ကြီး အား ယင်းအကြောင်းအရာကို ပြောကြားနေခြင်းဖြစ်ရမည်။ ထိုဗျာဒိတ်ရူပါရုံ သည် ရက်ပေါင်း ၂,၃ဝဝ အကြောင်းပင်ဖြစ်သည်။ (ဒံ၊ ၈း၂၇)။

`ဒံ၊ ၉း၂၄-၂ရ ၌ ဂါဗြေလသည် ဆက်လက်ပါဝင်လာသည်။ ယေရှုရှင်၏အသက်တာနှင့်အမှုတော်တို့တွင် မည်သည့်အကြောင်းကို ပြောကြား ခဲ့သနည်း။`

ပထမဦးစွာ ဗျာဒိတ်ရူပါရုံ၏အပိုင်းသည် ဘုရားသခင်၏လူတို့နှင့် သက်ဆိုင်သည်။ ဂျူးလူမျိုးများနှင့်သက်ဆိုင်သည်။ ‘‘သီတင်းခုနစ်ဆယ်ကို သင်၏အမျိုးသားချင်းအဖို့၊ ဂျူးနိုင်ငံအတွက်ဖြစ်သည် (ဒံ၊ ၉း၂၄)။ သမ္မာကျမ်းစာ၌ ပုရောဖက်ပြုအချိန်ကိုအသုံးပြုရာတွင် တစ်ရက်ကိုတစ်နှစ်ဟု သက်မှတ်ထားသည် (ယေဇကျေလ၊ ၄း၆၊ တောလည်ရာ၊ ၁၄း၃၄)။ ဒံယေလ နှင့်ဗျာဒိတ်ကျမ်းကိုဖတ်ရှုလေ့လာရသောအခါ ပုရောဖက်ပြုအချိန်ကို အသုံးပြု ရသည်။ ရက်တစ်ရက်ကို တစ်နှစ်ဟုသတ်မှတ်ရသော ပုရောဖက်အချိန်ကို  ဒံယေလကျမ်းမှဖော်ပြသော ပုရောဖက်ပြုချက်ကိုလေ့လာရာ၌ အသုံးပြုရသည်။ သတ်မှတ်သောအချိန်နှင့် တွက်ချက်သောအချိန်သည်လည်း အတိအကျအဖြေ ထွက်လာသည်။ ပြည့်စုံလာခဲ့သည်။ (မနက်ဖြန်ခါသင်ခန်းစာကိုဖတ်ပါ) ယင်း ကဲ့သို့အချိန်ကို သတ်မှတ်တွက်ချက်လျှင် သီတင်းခုနစ်ဆယ်သည် နှစ်ပေါင်း ၄၉ဝ ကြာမည်။ ပုရောဖက်ပြုသတ်မှတ်သောအချိန်သည် တစ်ရက်ကို နှစ်တစ်နှစ်ဟု ထားရှိသတ်မှတ်သည်။ သီတင်းခုနစ်ဆယ်သည် ရက်ပေါင်း  ၄၉ဝ ဖြစ်၍ သတ်မှတ်ထားသောပုရောဖက်ပြုအချိန်အတိုင်းဆိုလျှင် နှစ်ပေါင်း ၄၉ဝ ကြာလိမ့်မည်။

ကောင်းကင်တမန်ဂါဗြေလသည် ဒံယေလအား နှစ် ၄၉ဝ ကို သီးသန့် ဖယ်ထားရမည်၊ ‘‘ဖြတ်တောက်’’ ထားရမည်။ (ဟေဗြဲဝေါဟာရ၌ “chathak” ဟုခေါ်ပြီး ‘‘ဆုံးဖြတ်ထားသည်’’ ဟု အဓိပ္ဋာယ်ရှိသည်။ မည်သည့်အရာထဲမှ ဖြတ်တောက်ဆုံးဖြတ်ထားသနည်း။ အခြားပုရောဖက်ပြုထားသောအချိန်ကာလမှ ဖြတ်တောက်ပစ်ရန်ဖြစ်၍ ရက်ပေါင်း ၂,၃ဝဝ အကြောင်း (နှစ်ပေါင်း ၂,၃ဝဝ) ဒံ၊ ၈း၁၄ မှဖော်ပြထားသောအချက်မှ ဖြတ်ရမည်ဖြစ်သည်။ ယင်းနှစ်ပေါင်း ၄၉ဝ သည် ပုရောဖက်ပြုနှစ်ဖြစ်၍ ဒံ၊ ၈း၁၄ မှ အနာဂတ်ရိုက်ထားချက်နှင့် တိုက်ရိုက်ချိတ်ဆက်ထားသည်။ ကျန်သောဗျာဒိတ်ရူပါရုံအပိုင်းကို ဒံယေလ အားရှင်းပြခြင်းအမှုကို မပြုခဲ့သည့်အပြင် ဒံ၊ ၈ ၌ အချိန်နှင့်ပတ်သက်လျှင် တစ်ခုတည်းသောဗျာဒိတ်ရူပါရုံဖြစ်သည်။ ကောင်းကင်တမန်ဂါဗြေလသည်  ဒံယေလကိုနားလည်နိုင်ရန်ကူညီပြီး ဒံယေလနားမလည်နိုင်သော ရက်ပေါင်း ၂,၃ဝဝ အကြောင်းကို နားလည်သွားစေကြောင်း ကျွန်ုပ်တို့မြင်တွေ့နိုင်သည်။