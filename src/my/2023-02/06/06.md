---
title:  ၁၈၄၄ ခုနှစ်
date:   04/05/2023
---

နှစ်ပေါင်း ၂,၃ဝဝ ပုရောဖက်ပြုချက်တွင် ပထမနှစ်ပေါင်း ၄၉ဝ သည် အထူးသဖြင့် ဂျူးလူမျိုးများအတွက်နှင့် ကြွလာမည့်မေရှိယအကြောင်း ကို အကန့်အသတ်ပေးထားခြင်းဖြစ်သည်။ နှစ်ပေါင်း ၂,၃ဝဝ ပုရောဖက် ပြုချက်၏နောက်ဆုံးပိုင်းအပိုင်းသည် ဘုရားသခင်၏လူများ၊ ဂျူးနှင့်တစ်ပါး အမျိုးသားအားလုံး၊ ဗိမာန်တော်ဆေးကြောခြင်း (ကောင်းကင်ဗိမာန်တော်) နှင့် အဓိကမှာ ခရစ်တော်ဒုတိယအကြိမ် ပြန်၍ကြွလာခြင်းအကြောင်းပင် ဖြစ်သည်။

ပထမဦးပိုင်း နှစ် ၄၉ဝ သည် မေရှိယကြွလာခြင်းကို မျှော်လင့်ခြင်း နှင့် အေဒီ ၃၄ တွင် အဆုံးသတ်သွားခဲ့သည်။ နှစ်ပေါင်း ၂,၃ဝဝ မှ ၄၉ဝ နှစ်ကိုနုတ်ပစ်သော် နှစ်ပေါင်း ၁၈၁ဝ နှစ်ကျန်ရှိမည်ဖြစ်သည်။ ယင်းနှစ်ပေါင်း ၁၈၁ဝ အချိန်သည် ဘုရားရှင်၏လူများနှင့်သက်ဆိုင်သည်။ အေဒီ ၃၄ တွင် အစပြုရေတွက်သော် နှစ်ပေါင်း ၁၈၁ဝ နှင့်ပေါင်းလျှင် ၁၈၄၄ ခုနှစ် အထိရောက်ရှိမည်ဖြစ်သည်။

ဆေးကြောသန့်စင်စေခြင်း သို့မဟုတ် သမ္မာတရားကို ပြန်လည် တည်ဆောက်ခြင်းသဘောအရ ဗိမာန်တော်ကိုဆေးကြောခြင်းအဖြစ် ကောင်းကင် ဘုံ၏နောက်ဆုံးကာလစီရင်ခြင်းအမှုကိုပြုရန် ဘုရားရှင်သည် လူသားအားလုံး ကို နောက်ဆုံးတောင်းဆိုချက်သတိပေးခြင်းကို ပြုတော်မူသည်။ ဗျာ၊ ၁၄း၆၊ ရ သည် ဘုရားရှင်၏မေတ္တာတော်ကို တုံ့ပြန်ရန်ဖြစ်သည်။ ကိုယ်တော်၏ ကရုဏာတော်ကိုလက်ခံရန်၊ အလိုတော်အတိုင်းအသက်ရှင်ရန်၊ နာခံခြင်း ရှိသောအသက်တာနှင့် နေထိုင်ရန်ဖြစ်သည်။

`ဝတ်၊ ၁၆း၁၆ ကိုဖတ်ပါ။ ဗိမာန်တော်ကိုဆေးကြောခြင်း၏ အကြောင်းရင်းသည် မည်ကဲ့သို့နည်း။ ယင်းလုပ်ဆောင်ချက်သည် ကျွန်ုပ်တို့ကို ဧဝံဂေလိတရားအကြောင်း မည်သို့သင်ကြားပေးသနည်း။`

လူတို့၏အပြစ်၊ လူတို့၏အမှားများကြောင့် ဗိမာန်တော်သည် ညစ်ညူးပေရေလျက်ရှိသောကြောင့် ဆေးကြောသန့်စင်ရန်လိုသည်။ တိရစ္ဆာန် တို့၏အသွေးများနှင့် လိမ်းကျံပေရေနေပါသည်။ ကျွန်ုပ်တို့သည်လည်း ထိုသို့ ဖြစ်၍ ကယ်တင်ရှင်လိုအပ်နေပါသည်။ အပြစ်ဖြေရာနေ့တွင် အသေခံရသော ယဇ်ကောင်ကိုပုံဆောင်သော သခင်ခရစ်တော်အားဖြင့်သာ ကျွန်ုပ်တို့တရား စီရင်ခြင်းကို ရင်ဆိုင်နိုင်မည့်တစ်ခုတည်းသောလမ်းဖြစ်၏။

`ဝတ်၊ ၂၃း၂၆-၂၉ ကိုဖတ်ပါ။ တရားဆုံးဖြတ်သောနေ့၌ မိမိ၏ လူတို့သည် မည်ကဲ့သို့ပြုမူရမည်အကြောင်း ဘုရားရှင်အမိန့်ပေးထားသနည်း။ ယနေ့ကျွန်ုပ်တို့အတွက် မည်သို့အဓိပ္ဋာယ်သက်ရောက်စေသနည်း။`

ဣသရေလလူတို့သည် ‘‘ခြိုးခြံစွာကျင့်ရမည်’’ ဟု မိန့်မှာထားခြင်း ခံရသည်။ မိမိကိုယ်ကိုနှိမ့်ချလျက် မိမိ၏စိတ်နှလုံးကို ဆန်းစစ်ရမည်ဟူ၍ လည်းကောင်း၊ မိမိအပြစ်ကိုဝန်ချတောင်းပန်ရမည်၊ နောင်တရရမည်၊ ဘုရားရှင် အား မိမိတို့ကိုဆေးကြောသန့်စင်ပေးရန်၊ လောကတဲတော်ကို ယဇ်ပုရောဟိတ် မင်းကြီးဆေးကြောသန့်စင်သည်နည်းတူပြုပေးရန် တောင်းဆိုရမည်။

ဒံ၊ ၇-၉ နှင့် ဗျာ၊ ၁၄ တို့၏ပုရောဖက်ပြုချက်များသည် အထူး သဖြင့် ရောက်လာမည့်တရားစီရင်ခြင်းနေ့ရက်နာရီအတွက် အဆင်သင့်ပြုထား ရန် တောင်းဆိုသတိပေးခြင်းဖြစ်သည်။ ၁၈၄၄ ခုနှစ်မှစ၍ ကျွန်ုပ်တို့သည် တရားဆုံးဖြတ်ခြင်းအချိန်နာရီအတွင်း ရောက်ရှိနေပြီဖြစ်သည်။ ဗျာဒိတ်ကျမ်း မှဖော်ပြသော ကောင်းကင်တမန်ပထမတစ်ပါး၏ သတင်းစကားသည်လည်း ‘‘တရားစီရင်သောအချိန်နာရီရောက်လာပြီ’’ ဟု ကြွေးကြော်နေပြီ (ဗျာ၊ ၁၄း၇)။ သို့ဖြစ်၍ ကျွန်ုပ်တို့ ယနေ့မည်သို့ ‘‘ခြိုးခြံစွာကျင့်’’ နေကြမည်နည်း။