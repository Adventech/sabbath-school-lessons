---
title:  ရက်ပေါင်း ၂,၃ဝဝ နှင့် ကာလအဆုံး
date:   01/05/2023
---

`ဒံ၊ ၈း၁၇၊ ၁၉၊ ၂၆ ကိုဖတ်ပါ။ ကောင်းကင်တမန်ပြောသော ဒံယေလအခန်းကြီး ၈ ရူပါရုံအကြောင်း၌ ရက်ပေါင်း ၂,၃ဝဝ သည် မည်သည့်အချိန်ကာလတွင် သက်ရောက်မှုရှိသနည်း။ မည်မျှအရေးကြီးသနည်း။`

အချို့သူများသည် ရက်ပေါင်း ၂,၃ဝဝ ရူပါရုံကို သာမန်နေ့ရက် ဟု လက်ခံကြသည်။ ချိုငယ်ကလေးအကြောင်းရေးသားထားသော ဒံ၊ ၈ ကိုလည်း ‘‘စလူးစစ်’’ (Seleucid)  ၏ စစ်တပ်ကြီးကိုဦးဆောင်သော တပ်ချုပ် (Antiochus Epiphanes) (216 B.C-164 B.C) သည် ယေရုရှလင်မြို့ကို ချီတက်သိမ်းပိုက်ပြီး ဂျူးလူမျိုးများ၏ဗိမာန်တော်ကို ဖျက်ဆီး သောသူကို ထိုချိုငယ်ကလေးဟု ယုံကြည်ကြသည်။ သို့သော် အဖြစ်အပျက် နှင့် အချိန်၏ကြာမြင့်ချိန်သည် ရက်ပေါင်း ၂,၃ဝဝ နှင့် မကိုက်ညီပါ။  မည်သို့ပင်အဓိပ္ဋာယ်ဖွင့်ဆိုကြပါစေ၊ ကောင်းကင်တမန်၏ပြတ်သားရှင်းလင်း လှသောစကား၌ ‘‘ကာလ၏နောက်ဆုံးအချိန်’’ ဟု ဆိုထားသည်။ အန်တီယိုချက်စ် (Antiochus) သည် ကမ္ဘာကာလနောက်ဆုံးပိတ်အချိန်၌ ရှိနေမည့်သူမဟုတ်သည်မှာ သေချာပါသည်။

ဒံ၊ ၈ ၌ ကောင်းကင်တမန်ဂါဗြေလသည် ရက်ပေါင်း ၂,၃ဝဝ အနာဂတ္တိအကြောင်းကို စတင်ရှင်းလင်းပြောဆိုခဲ့သည်။ သိုးထီးကြီးကို မီဒိုပါးရှားဟုဆိုပြီး ဆိတ်ထီးကြီးကို ဟေလသဟူ၍ အတိအကျဆိုထားသည် (ဒံ၊ ၈း၂ဝ၊၂၁)။ နာမည်အတိအကျဖြင့် ထုတ်ပြောခြင်းမပြုသော်လည်း တန်ခိုးကြီးအင်ပါယာနှစ်ခု၏နောက်မှ လိုက်လာသောအင်ပါယာသည် ရောမ ဖြစ်သည်မှာ သေချာလွန်းပါသည်။ ချိုငယ်သည် ရောမအင်ပါယာပင်ဖြစ်သည် (ဒံ၊ ၈း၉၊ ၂၃၊ ၂၄)။ သမ္မာတရားကို မြေသို့ချနင်းမည့် (ဒံ၊ ၈း၁ဝ-၁၂၊  ၂၅) ဘာသာရေးနိုင်ငံရေးအာဏာကိုယူကာ ထင်တိုင်းကြဲခဲ့သည့် ရောမအင်ပါယာကြီးပင်ဖြစ်သည်။ ခရစ်တော်ရှင်၏ ကောင်းကင်ဆိုင်ရာ အမှုတော်လုပ်ငန်းကိုလည်း ဝင်ရောက်စွက်ဖက်ခဲ့သည် (ဒံ၊ ၈း၁ဝ-၁၂)။ ဒံ၊ ၈း၁၄ မှ ဗိမာန်တော်ကိုဆေးကြောခြင်းအကြောင်းသည် ယင်းအခန်းကြီး၏ အမြင့်ဆုံးနေရာတွင်ရှိသည်။ ကမ္ဘာပေါ်တွင်နေပြီး ဘာသာရေးအာဏာကို အသုံးပြုကာ ဘုရားရှင်၏အရိုက်အရာတန်ခိုးကို စိန်ခေါ်မှုပြုခြင်း၊ တုံ့ပြန် အဖြေပေးလိုက်ခြင်းဖြစ်သည်။ အပြစ်၏ပြဿနာကို ဘုရားရှင်နိဂုံးချုပ် ပေးခြင်းအပိုင်းပင်ဖြစ်သည်။

ကောင်းကင်တမန်ဂါဗြေလသည် ဘုရားရှင်ပေးသော ပုရောဖက်ပြုခြင်း အချိန်ဇယားကိုပြောပြရန် အဆင်သင့်ရှိသည်။ ဒံ၊ ၈ ၏အဆုံးပိုင်းတွင် ဒံယေလ သည် ရက်ပေါင်း ၂,၃ဝဝ နှင့်ပတ်သက်သော ရူပါရုံ၏အဓိပ္ဋာယ်ကို လုံးလုံး နားမလည်ကြောင်း ကျွန်ုပ်တို့ရှင်းလင်းစွာသိရသည် (ဒံ၊ ၈း၂၇)။ သိုးထီးကြီး၊ ဆိတ်ထီးကြီးနှင့် ချိုငယ်တို့၏အကြောင်းကို အရှေ့ပိုင်းကျမ်းချက်များက ရှင်းပြထားပြီးဖြစ်သည်။ ပထမပိုင်းအင်အားကြီးသောတိုင်းနိုင်ငံတို့၏ အမည် နာမကိုပင် မည်သည့်အင်ပါယာနှင့် မည်သည့်အင်ပါယာဖြစ်ပါသည်ဟု အတိ အကျအမည်ခေါ်ဖော်ပြပေးခဲ့ပြီးဖြစ်သည် (ဒံ၊ ၈း၂ဝ၊၂၁)။ ဗိမာန်တော်ဆေးကြော ခြင်း၏အဓိပ္ဋာယ်ကိုမူ ရှင်းပြခြင်းမရှိပါ။


ဒံ၊ ၈ ၌ ပေါ်လာသောကောင်းကင် တမန်ဂါဗြေလသည် အခန်း ၉ တွင် တစ်ဖန်ပြန်၍ပေါ်လာပြန်သည်။ ဒံယေလကို ထပ်၍ပြောသောစကား မှာလည်း ‘‘သင်သည် ဆုတောင်းစပြုသောအခါ အမိန့်တော်ရှိသည်ဖြစ်၍၊ သင့်အားကြားပြောခြင်းငှာ ငါရောက်လာပြီ။ သင်သည် အလွန်ချစ်အပ်သောသူ ဖြစ်၏။ ထိုကြောင့် ဗျာဒိတ်တော်အချက်ကို ဆင်ခြင်၍ နားလည်ရသောအခွင့် ရှိ၏’’ (ဒံ၊ ၉း၂၃)။ မည်သည့်ရူပါရုံနည်း။ မနက်ဖြန်တစ်ရက် ကျွန်ုပ်တို့မြင်တွေ့ သိမြင်ရမည့် ဒံ၊ ၈ ၏ အစပိုင်း ရူပါရုံသည် ရက်ပေါင်း ၂,၃ဝဝ အကြောင်း ဖြစ်၍ ဒံယေလကိုရှင်းပြခြင်းမပြုခဲ့သေးသော အကြောင်းအရာဖြစ်သည်။

ဂါဗြေလသည် ဒံယေလကို ‘‘သင်သည် အလွန်ချစ်အပ်သောသူ’’ ဟုခေါ်သည်။ ကောင်းကင်နှင့်မြေကြီး၏ဆက်သွယ်ခြင်းအကြောင်းကို ကျွန်ုပ်တို့ မည်သို့နားလည်နိုင်ပါမည်နည်း။