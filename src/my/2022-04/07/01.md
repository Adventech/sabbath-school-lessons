---
title:  ခရစ်တော်သည်သေခြင်းတရားကိုအောင်ပြီ
date:  05/11/2022
---

### ဖတ်ရန်ကျမ်းချက်မျာ
မသဲ၊ 27:62-66; ယောဟန်၊ 10:17,18; မသဲ၊ 27:51-53; ယောဟန်၊ 20:11-29; 1ကော၊ 15:5-8;

> <p>အလွတ်ကျမ်းချက်</p>
> "ထိုသူကိုငါမြင်သောအခါ၊ သေမတတ်ဖြစ်၍၊ ခြေတော်ရင်း ၌လဲလျက်နေ၏။ ထိုသူသည်လက်ယာလက်တော်ကို ငါ့အပေါ်သို့တင် လျက်၊ ကြောက်ရွံ့ခြင်းမရှိနှင့်။ ငါသည် အဦးဆုံးသောသူ၊ နောက်ဆုံး သောသူဖြစ်၏။ အသက်ရှင်သောသူလည်းဖြစ်၏။ ငါသည် အရင် သေသည်ဖြစ်၍၊ ကမ္ဘာအဆက်ဆက်အသက်နှင့်ပြည့်စုံ၏။ မရဏာနှင့် မရဏာနိုင်ငံကိုလည်း ငါအစိုးရ၏" (ဗျာဒိတ်၊ 1:17,18)။

ခရစ်ယာန်တို့၏အဓိကအကျဆုံးယုံကြည်ခြင်းသည် ခရစ်တော်      ရှင်ပြန်ထမြောက်ခြင်း (ထမြောက်ခြင်း) အကြောင်းဖြစ်သည်။ ရှင်ပေါလုသည် ထိုထမြောက်ခြင်းအကြောင်းကို အားနှင့်အင်နှင့် ရေးသား ဖော်ပြခဲ့သည်။ "အကြောင်းမူကား၊ သေလွန်သောသူတို့သည် ထမြောက်ခြင်း မရှိလျှင်၊ ဘုရားသခင်သည် ခရစ်တော်ကို ထမြောက်စေ တော်မမူ။ ယခုမှာ၊ ခရစ်တော်ကိုထမြောက်စေတော် မူပြီဟု ငါတို့သည် ဘုရားသခင်၏အကြောင်းကို သက်သေခံကြ၏။ သေလွန် သောသူတို့ သည် ထမြောက်ခြင်းမရှိလျှင် ခရစ်တော်သည်ထမြောက်တော်     မမူ။ ခရစ်တော်သည်ထမြောက်တော်မမူလျှင် သင်တို့သည် ယုံကြည် သော်လည်း အကျိုးမရှိ၊ ဒုစရိုက်အပြစ်အောက်၌ရှိကြသေး၏။ ထိုမှတစ်ပါး၊ ခရစ်တော်ကို ယုံကြည်၍အိပ်ပျော်သောသူတို့သည် ဆုံးရှုံးခြင်းသို့ ရောက်ကြပြီ" (1ကော၊ 15:16-18)။ ထိုအကြောင်းကို ရှေ့လာမည့်အပတ်တွင် အသေးစိတ်လေ့လာ ရပါမည်။

ခရစ်တော်အသေခံခြင်းနှင့်ထမြောက်ခြင်းကိုသာ ရှင်ပေါလု အလေးထား သည်။ အခြားမည်သည့်အကြောင်းမျှ အရေးမထားပါ။ "အကြောင်းမူကား၊ ယေရှုခရစ်တည်းဟူသော လက်ဝါးကပ်တိုင်မှာ အသေခံတော် မူသော သခင်မှ တစ်ပါး၊ အဘယ်အရာကိုမျှ သင်တို့တွင် ငါမသိမမှတ်ဟု ငါစိတ်ပြဌာန်းခြင်း ရှိ၏" (1ကော၊ 2:2)။ ကိုယ်တော် ရှင်ပြန်ခြင်းအကြောင်းနှင့်ခွဲ၍ ကျွန်ုပ်တို့ကို မည်သည့်အရာမျှ မစနိုင်စွမ်း မရှိ။ သို့ဖြစ်၍ ခရစ်တော်ရှင်ပြန်ထမြောက်ခြင်း သည် အရေးအကြီးဆုံး ယုံကြည်ချက်ဖြစ်သည်။ ကယ်တင်ခြင်းစီမံကိန်းတွင် အရေးကြီးဆုံး အရာဖြစ်သည်။

ခရစ်တော်ရှင်ပြန်ထမြောက်ခြင်းနှင့် ကျွနု်ပ်တို့ပြန်လည်ရှင်ပြန် ထမြောက် ခြင်းသည် အရေးပါလျှင်၊ အဘယ်အတွက်ကြောင့် များစွာသော သူများတို့သည် ခရစ်တော်ကိုယုံလျှင် သေလွန်သွားသည်နှင့် ချက်ချင်း "ဘုရားသခင်အထံတော် သို့တက်၍ ကောင်းကင်ဘုံဆီသို့  ရောက်ရှိသွားသည်" ဟုယုံကြည်ကြသေး သနည်း။

အကြောင်းအချက်အားလုံးကိုခြုံငုံပြီး ခရစ်တော်၏ ရှင်ပြန် ထမြောက် ခြင်းနှင့်ကျွနု်ပ်တို့ကိုကျေနပ်လောက်အောင် ပေးထားသော အကြောင်းအချက် များအကြောင်းကို ယခုအပတ်ကျွန်ုပ်တို့ လေ့လာကြ ရမည်။