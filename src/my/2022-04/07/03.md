---
title:  ကိုယ်တော်ထမြောက်ပြီ
date:  07/11/2022
---

စာတန်နှင့်နတ်ဆိုး၏တန်ခိုးကို ခရစ်တော်အောင်ပြီဖြစ်ကြောင်း ပွင့်လျက် ရှိသောသင်္ချိုင်းတော်မှာသက်သေဖြစ်သည်။ "ယေရှုရှင် သင်္ချိုင်းအတွင်း လျောင်း စက်စဉ် စာတန်အောင်ပြီဟုသတ်မှတ်သည်။ ကယ်တင်ရှင်သည် တစ်ဖန် အသက်ရှင်လာလိမ့်မည်မဟုတ်ဟု မျှော်လင့်ချက် ရှိသည်။ ကိုယ်တော်၏ ရုပ်ကလာပ် အပေါ်စာတန် ချုပ်ကိုင်ကာ မိမိ၏အစောင့်အရှောက်ဖြင့် သင်္ချိုင်း ကိုတင်းကျပ်စွာ ဝန်းရံပိတ်ဆို့ထားသည်။ အကျဉ်းသားတစ်ဦးကဲ့သို့ ခရစ်တော် ကို တင်းတင်းကျပ်ကျပ်ချုပ်ထားသည်။ ကောင်းကင်မှစေလွတ်လိုက်သော တမန်တစ်ပါး သင်္ချိုင်းတော်သို့ချဉ်းလာလျှင် စာတန်၏တမန်နတ်ဆိုးများ ထွက်ပြေးခဲ့ရသည်အဖြစ်ကို စာတန်အလွန်ဒေါသပေါက်ကွဲခဲ့သည်။ ခရစ်တော် အောင်မြင်ခြင်းနှင့်အတူ ဂူဝမှထွက်လာကြောင်းမြင်ရပြန်လျှင် စာတန်သည် မိမိ၏နိုင်ငံပြိုလဲသွားပြီဖြစ်ကြောင်း အတပ်သိလိုက်သည်။ ကာလအဆုံး၌ သူသေရမည်ကို အတပ်သိလိုက်ပြီ"   ခရစ်တော်သည် လူ့ဇာတိအားဖြင့်သေသွားသော်လည်း၊ ဘုရားဇာတိ မှာမူ သေခြင်းမရှိပါ။ ကိုယ်တော်၏ဘုရားဇာတိတော်၌ သေခြင်း၏ အချည်အနှောင်ကို ဖြတ်တောက်တိုက်လှန်သွားသည်။

`မသဲ၊ 28:1-6; ယောဟန်၊ 10:17,18 နှင့် ရောမ၊ 8:11 ကို ဖတ်ပါ။ ယေရှုရှင်၏ထမြောက်ခြင်း၌ မည်သူသည်တိုက်ရိုက်ပါဝင် ပတ်သက် ခြင်းပြုခဲ့သနည်း။`

ရှမာရိပြည်၌ ကိုယ်တော်ဒေသစာရီလှည့်လည်စဉ်တွင် ကိုယ်တော် မိန့်တော်မူသည်မှာ၊ "ငါသည်ကိုယ့်အသက်ကိုစွန့်၍ နောက်တစ်ဖန် ယူဦးမည် ဖြစ်သောကြောင့်" (ယောဟန်၊ 10:17,18)။ မာသကို ကိုယ်တော်မိန့်တော် မူသောစကား၌ "ငါသည်ထမြောက်ခြင်း အကြောင်း၊ အသက်ရှင်ခြင်းအကြောင်း ဖြစ်၏" (ယောဟန်၊ 11:25)။ အခြားကျမ်းပိုဒ်များ၌လည်း ကိုယ်တော်သည် မိမိ၏ထမြောက်ခြင်း အကြောင်းကို ပြောဆိုမိန့်တော်မူခဲ့သည် (တမန်၊ 2:24, ရောမ၊ 8:11, ဂလာတိ၊ 1:1, ဟေဗြဲ၊ 13:20)။ ခွန်အားကြီးသော ကောင်းကင်တမန် တစ်ပါးသည် ကိုယ်တော်ထမြောက်ခြင်းအမှုတွင် ပါဝင် ခဲ့သည် (မသဲ၊ 28:1,2)။တစ်ချိန်တည်းမှာ မသဲ၊ 28:11-15 ၌ ယုဒအကြီးအကဲများတို့ သည် ကိုယ်တော်၏ထမြောက်တော်မူခြင်းကိစ္စ၌ အသည်းအသန်လိုက်လံ ဆန့်ကျင်တိုက်ခိုက်လျက်ရှိသည်။ ရောမစစ်သည်အစောင့်တို့က ယုဒခေါင်းဆောင် များတို့အား "ဖြစ်ကြောင်းကုန်စဉ်ကို ပြောပြခဲ့ကြသည်" (မသဲ၊ 28:11)။ ထိုအချက်ကိုကြည့်ခြင်းဖြင့် အစောင့်တို့သည် ရှင်ပြန် ထမြောက်လာခြင်းအကြောင်း အလုံးစုံကို မြင်တွေ့ခဲ့ရကြောင်း သေချာလှပါသည်။ ထိုသို့မမြင်ခဲ့ပါလျှင် သူတို့ ၏စကားများသည် မည်သည့် အဓိပ္ပာယ်ရှိမည်နည်း။ ကောင်းကင်တမန်တစ်ပါး သည် ကောင်းကင်မှဆင်းသက်၍ ပိတ်ထားသောကျောက်တုံးကိုလှိမ့်လှန်ကာ ထိုကျောက်တုံးပေါ်ထိုင်နေခဲ့သည်။ အစောင့်တို့သည်ကြောက်ရွံ့ခဲ့ကြသည် မဟုတ်ပါလား။ နောက်တစ်ချက် သူတို့သိလိုက်ရသောအချက်မှာ ဂူသင်္ချိုင်းသည် ပွင့်သွားပြီး မည်သည့် အလောင်းတစ်စုံတစ်ခုမျှ မရှိတော့ကြောင်းဖြစ်သည်။ အစောင့်များ မေ့မြောလဲကျသွားသောအခါ ကောင်းကင်တမန်သည် ရုပ်အလောင်း ကိုရွေ့ထားခဲ့ပါသလား။ သို့မဟုတ် တပည့်တော်များလာရောက်ယူဆောင် သွားခြင်းလား။ သို့မဟုတ် အခြားတစ်ယောက်ယောက်က ယေရှု၏ ခန္ဓာကိုယ် အလောင်းကိုခိုးယူသွားခြင်းလား။ မည်သို့ပင်ဖြစ်နေပါစေ၊ ယေရှုရှင်၏ ရုပ်အလောင်းသည်ပျောက်နေသည်။

ကောင်းကင်မှကောင်းကင်တမန်တစ်ပါးသည်ဆင်းလာ၍၊ လူစောင့် များတို့ သေမတတ်ကြောက်ရွံ့ကြသည်။ သင်္ချိုင်းတော်သည် လည်းပွင့်လျက် အလွတ်ကြီး မည်သည့်အရာမျှအထဲတွင်မရှိပါ။ ယင်းသက်သေပြချက်သည် ဘာသာရေးခေါင်းဆောင်များအတွက် ရှင်းနေ ပြီဖြစ်သည်။ သို့သော် သူတို့ သည် များစွာရှိသောငွေပမာဏကြီးကို ရောမစစ်သားတို့အားပေးလိုက်သည်     (မသဲ၊ 28:12)။ ထိုသို့ငွေများစွာ ပေးခြင်း၏ရည်ရွယ်ချက်မှာ သူတို့အား ပြောသောစစ်သည်များ၏ စကားကို နှုတ်ပိတ်ထားရန်နှင့် အခြားသူတစ်ဦး တစ်ယောက်ကိုမျှ မပြောမိစေရန်အတွက်ဖြစ်သည်။ စစ်သည်တော်များပြောခဲ့သော စကား၌ ယေရှုရှင်ထမြောက်တော်မူပြီဖြစ်သည်။

`အချို့လှောင်ပြောင်သရော်တတ်သူများသည် ယေရှုရှင် ထမြောက်လာ ခြင်းကို ပထမဦးဆုံးရောမစစ်သားများ မြင်ရသည်ဟု ပြောသည်။ အဘယ်ကြောင့် နည်း။ ထိုနည်းနင်နင်လာမည့်အချိန်အတွက် အမှန်တရားအဖြစ်ပုံဆောင်မှုပြုဘိ သနည်း။ ဧဝံဂေလိစကားသည်လည်း တစ်ပါးအမျိုးသားထံသို့ ပျံ့နှံ့သွားခဲ့ ပါသလား။`