---
title:  ထမြောက်ရှင်ပြန်သောခရစ်တော်အကြောင်းသက်သေခံခြင်း
date:  09/11/2022
---

`ယောဟန်၊ 20:11-29 နှင့် 1ကော၊ 15:5-8 ကိုဖတ်ပါ။ ခရစ်တော် ရှင်ပြန်ထမြောက်လာပြီး ပထမဦးဆုံးအကြိမ် တပည့်တော်တို့နှင့် ဆုံတွေ့ပုံကို တပည့်တော်တို့ မည်သို့သက်သေခံကြသနည်း။`

ပွင့်လျက်နေသောသင်္ချိုင်းဂူနှင့် ဗလာနတ္တိဖြစ်နေသော ဂူအတွင်း နား၌ ကောင်းကင်တမန် (2) ပါးသည် မာဂဒလမာရိကိုလည်းကောင်း၊ အခြားသော မိန်းမများကိုသော်လည်းကောင်း ယေရှုထမြောက်တော် မူပြီဖြစ်ကြောင်းကို ပြောပြခဲ့သည် (မသဲ၊ 28:1,5-7; မာကု၊ 16:1-7; လုကာ၊ 23:55; လုကာ၊ 24:1-11)။ သို့သော် မကြာမီအချိန်အတွင်း ယေရှုကိုယ်တော်တိုင် သူတို့အားကိုယ်ထင်ပြခဲ့သည်။ သူတို့သည်လည်း ကိုယ်တော်ကိုပျပ်ဝပ်ကိုးကွယ် ခဲ့ကြသည် (မသဲ၊ 28:1,9,10; ယောဟန်၊ 20:14-18)။ ကိုယ်တော်သည် ပေတရုကိုလည်း ကိုယ်ထင်ပြခဲ့ပြန်သည် (လုကာ၊ 24:34; 1ကော၊ 15:5)။ ထိုနောက်တွင် ဧမောက်မြို့သို့ ခရီးသွားသော တပည့်တော်နှစ်ယောက်ကို ကိုယ်ထင်ပြ ခဲ့သည်။ လမ်းအတူ လျှောက်ရင်းစကားပြောသောအခါ  ကိုယ်တော် ပြောသောစကားကိုကြားရသောသူတို့သည် စိတ်နှလုံးယိုဖိတ်မတတ်  ခံစား ခဲ့ကြရသည် (မာကု၊ 16:12, လုကာ၊ 24:13-35)။ ယေရှုရှင်သည် တပည့်တော်တို့ရှိသောအထက်ခန်းသို့ ကြွရောက်လာသောအခါ တပည့်တော် တို့သည်တုန်လှုပ်ချောက်ချားခဲ့ကြပြီး နောက်မှ ဝမ်းမြောက်ခြင်းနှင့် အတူ အံ့သြခြင်း များစွာဖြစ်ခဲ့ရသည် (လုကာ၊ 24:33-49, ယောဟန်၊ 20:19-23)။ တစ်ပတ်အကြာ၌ ထိုအထက် ခန်းသို့ပင် ယေရှုထပ်မံကြွရောက်လာရာ တံခါး များ ပိတ်ထားသော် လည်း ကိုယ်တော်သည်အခန်းတွင်းသို့ မည်သို့ရောက်ရှိ နေသည်ကို တပည့်တော်များမသိခဲ့ပါ။ ထိုအချိန်တွင်မှ သောမသည် ယေရှုရှင် ထမြောက်တော်မူကြောင်းကိုယုံကြည်တော့သည် (ယောဟန်၊ 20:24-29)။

ကိုယ်တော်ထမြောက်ပြီးနောက် ကောင်းကင်သို့မတက်ကြွမီ ရက်ပေါင်း လေးဆယ်အတွင်း "ယေရှုသည်ညီအစ်ကိုငါးရာကျော်တို့မှ တစ်ချိန်တည်း မြင်တွေ့ခဲ့ရသည် (1ကော၊ 15:6)။ ယာကုပ်သည်လည်း မြင်ခဲ့ရသည် (1ကော၊ 15:7)။ ယေရှုသည် ဂါလိလဲကမ်းခြေသို့ ဝေလီဝေလင်းအချိန်တွင်ကြွရောက် လာပြီး တပည့်တော်များတို့နှင့်အတူ နံနက်စာကိုသုံးဆောင်ခဲ့ကြသေးသည်။ ပေတရုနှင့်စကားပြောခဲ့သည် (ယောဟန်၊ 21:1-23)။ အခြားသောနေရာ များ၌လည်း ယေရှုရှင်ကိုယ် ထင်ရှားပြခဲ့သည် (တမန်၊ 1:3)။ နောက်ဆုံး အခေါက်အနေဖြင့် ကိုယ်တော်ကောင်းကင်သို့တက်ကြွမည့်အချိန်တွင်ဖြစ်သည် (လုကာ၊ 24:50-53, တ၊ 1:1-11)။ ရှင်ပေါလုကိုယ်တိုင်သည်လည်း ခရစ်တော်နှင့်ဒမာသက်မြို့သွားရာလမ်းပေါ်၌ ကိုယ်တော်ထင်ရှား လာ သည်ဟု သက်သေခံခဲ့သည်။ ကိုယ်တော်ထမြောက်ခဲ့ကြောင်းကို သက်သေပြုခြင်းဖြစ် သည် (1ကော၊ 15:8 ကို တ၊ 9:1-9) နှင့်နှိုင်းယှဉ်ပါ။

တပည့်တော်များသည် ခရစ်တော်ထမြောက်ပြီဖြစ်ကြောင်း သောမကို ဝိုင်း၍ပြောပြသောအခါ သူ၏မျက်စိနှင့်မမြင်ရခြင်းကြောင့် သောမအကြီးအကျယ် ငြင်းခုံခဲ့သေးသည်။ "လက်တော်၌ ရှိသော သံရိုက်ရာချက်ကိုမမြင်၊ သံရိုက်ရာ ချက်ကို လက်ညှိုးနှင့်မတို့မစမ်း၊ နံဘေးတော်ကိုလည်းလက်နှင့်မစမ်းသပ်ရလျှင် အကျွနု်ပ်မယုံဟုဆို၏" (ယောဟန်၊ 20:25)။ ရက်သတ္တတစ်ပတ်ကြာပြီးနောက် ယေရှုသည် တပည့်တော်တို့အလယ်၌ ဗြုန်းကနဲပေါ်လာသည်။ သောမလည်း ရှိနေသည်။ ယေရှုကလည်း သောမအား "သင်၏လက်ညှိုးကိုဆန့်လျက် ငါ့လက်ကိုကြည့်လော့၊ ငါ့နံဘေးကိုစမ်းသပ်လော့။ ယုံမှားခြင်းမရှိနှင့်။ ယုံလော့ဟု မိန့်တော်မူ၏ (ယောဟန်၊ 20:27)။ ထိုအခါကျမှ သောမသည်ဝန်ခံတော့သည်။ "အကျွန်ုပ်၏အရှင်၊ အကျွန်ုပ်၏ ဘုရား သခင်ပါ တကား။" ယေရှုရှင် ဆက်၍မိန့်တော်မူသည်မှာ "သင်သည် ငါ့ကိုမြင်သော ကြောင့် ယုံကြည်ခြင်းရှိ ၏။ ငါ့ကိုမမြင်ဘဲ ယုံသော သူတို့သည် မင်္ဂလာရှိကြ၏ဟု မိန့်တော်မူ၏" (ယောဟန်၊ 20:29)။

`"မမြင်ရဘဲယုံကြည်သောသူတို့သည် မင်္ဂလာရှိကြသည်။" သင် ကိုယ်တိုင်ခရစ်တော်ရှင်ပြန်ခြင်းကို မမြင်မတွေ့ခဲ့ရသော်လည်း မည်သည့် အကြောင်းအရင်းများအားဖြင့် ယေရှုထမြောက်တော် မူခဲ့ပြီ ဖြစ်ကြောင်း ကို သင် လက်ခံနိုင်ပါမည်နည်း။`