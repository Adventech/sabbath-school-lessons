---
title:  တံဆိပ်ခတ်ထားသောသင်္ချိုင်း
date:  06/11/2022
---

ခရစ်တော်၏အမှုသည် ပြီးဆုံးလုရှိပြီ။ ကပ်တိုင်ပေါ်၌အသက်စွန့် ရတော့မည်။ စာတန်သည် ယုဒကိုမြှောက်ပင့်ပြီး ကယ်တင်ရှင်ကို သစ္စာဖောက် စေသည် (လုကာ၊ 22:3,4, ယောဟန်၊ 13:26,27)။ ယဇ်ပုရောဟိတ်မင်း နှင့်ယုဒအကြီးအကဲတို့သည် ကိုယ်တော်ကို သတ်ရန် တောင်းဆိုကြသည် (မသဲ၊ 26:29, မသဲ၊ 27:20)။ ယေရှုရှင်ဖမ်းဆီးခြင်း ခံရပြီးနောက် တပည့်တော် တို့သည် ကိုယ်တော်ကို စွန့်ခွာထွက်ပြေး ကြသည်" (မသဲ၊ 26:56)။ ပေတရု သည် ကိုယ်တော်ကိုသုံးကြိမ်တိုင်တိုင် ငြင်းပယ်ခဲ့သည် (မသဲ၊ 26:69-75)။ ယခုတွင် ယေရှုရှင်သည် ထွင်းထားသောကျောက်ဂူအတွင်းလဲလျောင်း နေသည်။ သင်္ချိုင်းတွင်းဝကို ကျောက်တုံးကြီးနှင့်လှိမ့်လှန်ပိတ်ထားပြီး အာဏာပိုင် တံဆိပ်ခတ်ထား လိုက်သည်။ ရောမစစ်သည်တော်အစောင့်များချထားလိုက် သေးသည် (မသဲ၊ 27:57-66)။ "စာတန်သည် ဖြစ်နိုင်လျှင် ခရစ်တော်ကို ဂူထဲအပြီးပိတ်ထားချင်သည်"

ကိုယ်တော်သည် ကမ္ဘာပေါ်၌အမှုတော်ကိုဆောင်ရွက်စဉ် မိမိ အသေခံ ရမည်အကြောင်းကိုသာ ကြိုတင်ပြောထားခြင်းမဟုတ်၊ ပြန်လည်ရှင် ပြန်ခြင်း အကြောင်းကိုလည်း ဦကိတင်ပြောထားသည်။ အရှေ့တိုင်းထုံးစံအရ နေ့တစ်နေ့ ၏အစိတ်အပိုင်းကို တစ်ရက်လုံး အဖြစ်သတ်မှတ်တတ်သည်။ ယေရှုရှင်ဖော်ပြ သည့်စကား၌ "ယောနသည် ငါးကြီးဝမ်းထဲမှာသုံးရက်နေရသကဲ့သို့၊ လူသား သည် မြေကြီးထဲမှာသုံးရက်နေရလတ္တံ့" (မသဲ၊ 12:40)။ အခြားသောမိန့်တော် မူချက်စကား၌ ယေရှုသည် သူအသေခံရမည်၊ သို့သော် သုံးရက်မြောက်သော နေ့၌ တစ်ဖန်ပြန်၍ထမြောက်လာမည်ဟု မိန့်တော် မူ၏ (မသဲ၊ 16:21; မသဲ၊ 17:22,23; မသဲ၊ 20:17-19)။ ယဇ်ပုရောဟိတ်မင်းကြီးနှင့်ဖာရိရှဲ တို့သည် ထိုစကားကို အမှတ်အသား ပြုလျက်၊ အချိန်အတိုင်းအတာကိုရေတွက်ပြီး ကိုယ်တော် ထမြောက် လာမည် အရေးကို ကာကွယ်တားဆီးကြသည်။

`မသဲ၊ 27:62-66 ကိုဖတ်ပါ။ ထိုလုပ်ဆောင်ချက်အပေါင်းတို့သည် နောက်ပိုင်း၌ခရစ်တော်ထမြောက်ရန် ပြင်ဆင်ပေးကြောင်း မည်သို့ ခိုင်လုံသော သက်သေဖြစ်စေပါသနည်း။`

လုံခြုံရေးအထပ်ထပ်ချထားပြီး ယေရှုကိုပိတ်ဆို့ထားရန် ကြိုးစားကာ သင်္ချိုင်းကိုကြပ်မစေသည့်ကြားကပင် ကိုယ်တော်သည် ထမြောက်လာ ခဲ့သည်။ နတ်ဆိုးတပ်ကြီးသည် ပို၍တင်းကျပ်စွာကြိုးစားကာ ယေရှုရှင် လုံးဝ မည်သော အခါမျှရှင်ပြန်ထမြောက်ခြင်းမရှိစေရန် ကြိုးစားခဲ့ ကြသည်။

ထိုလူတို့သည် ယေရှုရှင်ပြုတော်မူသော အံ့ဖွယ်နိမိတ် အကြောင်း ကို ကြားဖူးကြသည်။ အချို့ပင်မြင်တွေ့ခဲ့ရသည်။ ထိုသို့မြင်ဖူး၊ ကြားဖူးနေ ပါလျက် နှင့် သူတို့သည် ကိုယ်တော်ရှင်ပြန်ထမြောက်ခြင်းမရှိစေရန် တားဆီးနိုင်မည် ဟုအထင်ရှိကြသည်။ နိမိတ်လက္ခဏာများစွာကို ပြသခဲ့ သူသည် ကိုယ်တိုင် ရှင်ပြန်ထမြောက်နိုင်မည်လား။

သင်္ချိုင်းကိုအစောင့်အကြပ်ချထားခြင်းမှာမည်သို့နည်း။ တပည့်တော် တို့လာရောက်၍ အလောင်းကိုခိုးယူပြီး ရှင်ပြန်ထမြောက် ပြီဟု သတင်းလွင့် မည်ကိုစိုးရိမ်သောကြောင့်၊ လူအများမေးလာသော အခါ၊ ယေရှုထမြောက်သွားပြီ၊ ဘယ်မှာလဲဟုမေးလျှင် ငါတို့စကားကို သာယုံပါဟု သူတို့ဖြေမည်ကိုစိုးရိမ်ရ ကြောင်းလည်းပါသည်။

`ခရစ်တော်သေဆုံးပြီးသည်တိုင် ယဇ်ပုရောဟိတ်မင်းသည် ကိုယ်တော် ကိုကြောက်ရွံ့ဆဲဖြစ်သည်။ ကိုယ်တော်ရှင်ပြန်ထ မြောက်လာ မည်ကို အလွန် အမင်းကြောက်ရွံ့နေကြသည်။`