---
title:  သေဆုံးသူတို့၏အဦးဆုံးသောအသီးများ
date:  10/11/2022
---

1ကော၊ 15:20 ကို တရားဟော၊ 26:1-11 နှင့်နှိုင်းယှဉ်ဖတ်ပါ။ မည်သည့်ခံစားချက်မျိုးဖြင့် ရှင်ပေါလုသည် ခရစ်တော်ထမြောက်ခြင်း အကြောင်းကို "အိပ်ပျော်သောသူတို့တွင် အဦးသီးသောအသီးဟု" အဘယ်ကြောင့်အမွမ်းတင် ထားရသနည်း။ ရှေးခေတ်ဣသရေလ လူမျိုးတို့သည် စိုက်ပျိုးရေးလုပ်ဆောင်ကြရာ၌ အဦးသီးသောအသီးကို ပူဇော်ရခြင်းအတွက် ဘာသာရေး၏အထွတ်အမြတ် ဟု သဘောပိုက်ခဲ့ ကြသည်။ သန့်ရှင်းခြင်းနှင့်အတူ ဘုရားရှင်သည်ကောင်းချီး ပေးခြင်းဖြစ် သည်ဟု သဘောထားကြသည်။ အပင်များကြီးထွားရင့်မှည့်လာ ပြီးနောက် ရိတ်သိမ်းရန်ရောက်သောကာလ၌ ဘုရားရှင်ကိုပြန်လည်ကျေးဇူးတင် ချီးမွမ်းခြင်းအစီအစဉ်မျိုးဖြစ်သည် (ထွက်၊ 23:19, ထွက်၊ 34:26, ဝတ်၊ 2:11-16, တရားဟော၊ 26:1-11)။ အဦးသီးသောအသီး၏ထင်ရှားသော အချက်မှာ ပျိုးပင်ကိုစတင်စိုက်ပျိုးခဲ့သည်သာမက အောင်မြင်သော အသီးအနှံ ကို ပွားများစေကြောင်းပြသသည်။

ဝိန်းဂရူဒမ်ဆိုသူက "ခရစ်တော်ကိုအဦးသီး၊ ဂရိဝေါဟာရ၌ "အပါချီ" ဟုခေါ်ရာမှာ ရှင်ပေါ်လုအနေဖြင့် စိုက်ပျိုးရေး သဘောဖြင့် ကျွနု်ပ်တို့အားလုံး ခရစ်တော်နှင့်တူညီနေရန်လိုကြောင်းကို ဆိုလိုပါ သည်။ အဦးသီးသောအသီး သို့မဟုတ် အဦးဆုံးမှည့်သော အသီး၏ အရသာကို မြည်းစမ်း ခြင်းဖြင့် ကျန်သောအသီးများ အားလုံး လည်း ထိုနည်းတူဖြစ်လာရမည်ဟု သဘောရှိသည်။ ထိုကြောင့် ခရစ်တော်သည် အဦးသီးသောအသီးဖြစ်နေလျှင် ကျွနု်ပ်တို့၏ ကိုယ်ခန္ဓာများသည်လည်း ယေရှုရှင်ထမြောက်သည်နည်းတူ ထမြောက်ကြရမည်ကိုဆိုလိုသည်။ ဘုရားသခင်၏နောက်ဆုံးရိတ်သိမ်းခြင်း အချိန်၌ ကျွနု်ပ်တို့အားလုံးကို သေခြင်းမှထမြောက်စေမည်။ မိမိ၏ရှေ့တော် မှောက်သို့ ယူဆောင် သွားမည် ဖြစ်သည်"

တန်ဖိုးမဖြတ်နိုင်သောသတိချပ်စရာအကြောင်းတစ်ခုမှာ ခရစ်တော် သည်လူသား၏  ခန္ဓာကိုယ်နှင့်ပင် သင်္ချိုင်းတွင်းမှ ထမြောက် လာခဲ့သည်။ နှိပ်စက် ထိုးဖောက်ခံသံချက်ဒဏ်ရာများလည်း ကိုယ်တော်၏ ကိုယ်ပေါ်၌သာရှိနေသည် (ယောဟန်၊ 20:20,27)။ အဓိပ္ပာယ်မှာ ဘုရားသခင်၏ သားသမီးများတို့သည် မိမိတို့ခံခဲ့ရသော ဒုက္ခဒဏ်ရာ အတိုင်း ပြန်လည်ရှင်ပြန်ထမြောက်လာမည်လား။ ရှင်ပေါ်လုသည် ထိုကိစ္စကို "အသားထဲဝင်နေသောဆူး (2ကော၊ 12:7) နှင့် "ငါ့ကိုယ်၌ သခင်ယေရှု၏ ဒဏ်ချက်ရာကို ငါဆောင်၏" (ဂလာတိ၊ 6:17) ဟု ရေးသားသောစာသည် မည်သည့်အဓိပ္ပာယ်ရှိသနည်း။

"ရှင်ပေါလုသည် သေသည် အထိခရစ်တော်၏ ဒဏ်ချက် ဘုန်းတော်ကို ခံယူသွားတော့သည်။ ကောင်းကင်မှ ကျလာသော အလင်းကြောင့် မျက်စိကန်း ခဲ့ရသည်" သို့သော် ထိုအကြောင်း၏ အဓိပ္ပာယ်မှာ ဘုန်းတော်နှင့်ပြန်လည်နိုးထ လာသောအခါ ခံစားခဲ့ရသော ဒုက္ခဝေဒနာဒဏ်ချက်အတိုင်း ကိုယ်ခန္ဓာမျိုးဖြင့် ပြန်၍ထလာမည်ဟု မဆိုလိုပါ။ (1ကော၊ 15:50-54) ကိုဖတ်ပါ။ ခရစ်တော်၏ အကြောင်းမှာ "ရက်စက်စွာညှဉ်းဆဲခံခဲ့ရသောဒဏ်ရာများသည် ထာဝရ ရှိနေမည် ဖြစ်သည်။ ရိုက်ထားခြင်းခံရသောသံချက်ရာတိုင်းသည် လူသားတို့ကို ကြီးစွာသော အဖိုးအခဖြင့်ဝယ်ယူခဲ့ရကြောင်းကို အစဉ်သက်သေ ဖြစ်စေမည် ဖြစ်သည်"   ကိုယ်တော်၏ ဒဏ်ချက်ရာတို့သည် ကျွန်ုပ်တို့ အပြစ်အားလုံးအတွက် ကျေအေးသွားပြီဖြစ်ကြောင်း အာမခံပေးပြီ။

`ခရစ်တော်သည် အသေခံစဉ်ကရရှိခဲ့သောဒဏ်ရာအားလုံးကို အမှတ် အသားအဖြစ် အမြဲထားရှိနေပါမည်။ ဘုရားသခင်သည် ကျွန်ုပ်တို့ကို မည်မျှ ချစ်ရှာကြောင်းနှင့် မည်မျှပေးဆပ်ခဲ့ရကြောင်းကို သက်သေအဖြစ်ထားရှိခြင်း ဖြစ်ပါသလား။ မည်သည့်သဘောကို ပြသသနည်း။ ကျွန်ုပ်တို့ကိုကယ်တင်ရာ၌ ဘုရားရှင်သည် မည်မျှရင်းခဲ့ရ ပါသနည်း။`