---
title:  ဆက်လက်လေ့လာရန်။
date:  30/12/2022
---

ကပ်တိုင်တော်သည် ထာဝရအသက်ရရှိပိုင်ဆိုင်သွားသော ကယ်တင်ခြင်း ခံရသူများအတွက် သိပ္ပံပညာနှင့် ချီးမွမ်းခြင်း သီချင်း  ဖြစ်လိမ့်မည်။ ခရစ်တော် ၏ဘုန်းတော်နှင့်အတူ ကိုယ်တော် အပူဇော် ခံခြင်းကို မြင်တွေ့ရလိမ့်မည်။ တန်ခိုးတော်နှင့်အရာခပ်သိမ်းကို ဖန်ဆင်းတော်မူသောသူနှင့် ဂြိုဟ်နက္ခတာရာ အလုံးစုံကို စကြဝဠာတွင် ချိတ်ဆွဲထားနိုင်သောသူကို မမေ့နိုင်တော့ပါ။ ထာဝရ ဘုရားရှင် အချစ်ဆုံးသောသူ၊ ကောင်းကင်အရှင်ကြီးမြတ်သောအရှင်၊ ခေရုဗိမ် နှင့်ကောင်းကင်တမန်သရပ်တို့၏ အရောင်အဝါများ ပတ်ရစ်ထားသော သူသည် မိမိကိုယ်ကိုနှိမ့်ချ၍ လူသားတို့ကိုမြှောက်စားချီမသူ၊ အပြစ်၏ ရှက်ဖွယ်အကျိုးကိုခံယူသွားသူ၊ ခမည်းတော်၏ မျက်တော်နှာ လွဲခြင်း ခံရသူ၊ ကျဆုံးသောကမ္ဘာကြီး ၏အပြစ်ကြွေးသည် သူ၏ နှလုံးသားကို ကြေမွစေလျက်၊ အသက်ကိုသေရသည် အထိ ကရာနိ ကုန်းပေါ် ကပ်တိုင် ထက်တွင် အသက်စတေးခံခဲ့ရသည်။ ကမ္ဘာနှင့် အလုံးစုံကို ဖန်ဆင်းသောအရှင်၊ နဂါးငွေ့ကြယ်စု၏လည်ပတ်ခြင်းကို ထိန်းကျောင်း သောအရှင်၊ ကမ္ဘာကြီးလည်ပတ်ခြင်းကို အတိမ်းအစောင်းဖြင့် ကြပ်မတ်သော အရှင်၊ လူသားများကိုချစ်အားကြီး၍ မိမိ၏ ဘုန်းတန်ခိုး အလုံးစုံကိုချထားလျက် ကိုယ်ကိုနှိမ့်ချ၍ ကမ္ဘာသို့သက်ဆင်းခဲ့သည်။ လူသားများအားလုံးသည် ကိုယ်တော်ကြောင့် ထာဝရအသက်ရခွင့်ကို ပိုင်ဆိုင်ရသည်။ ကိုယ်တော်၏ လုပ်ရပ်သည် အံ့ဖွယ်ဖြစ်၍ စကြဝဠာအပေါင်းမှချီးမွမ်းကြရသည်။

"မဟာတိုက်လှန်ပွဲကြီးပြီးဆုံးသွားပြီ။ အပြစ်လည်းမရှိ၊ အပြစ်သား လည်းမရှိတော့ပါ။ စကြဝဠာတစ်ခွင်လုံးသန့်ရှင်းသွားပြီ။ နှလုံးခုန်ချက်တိုင်း ပျော်ရွင်ခြင်းနှင့်ညီညာစွာ ဖန်ဆင်းခြင်းအရာအားလုံး ဝမ်းမြောက်နေကြသည်။ အရာခပ်သိမ်းကိုဖန်ဆင်းသူ၊ အာကာသ၌ အလင်းအိမ်ကိုဖွဲ့၍ လင်းလက်စေ သောသူ၊ အသက်ကို သွင်း၍ ဝမ်းမြောက်ပျော်ရွင်စေသူ ခရစ်တော်ရှင်ဖြစ်သည်။ အသေးငယ်ဆုံး ဒြပ်မှုန်ကလေးမှအစ အကြီးဆုံးကမ္ဘာကြီးတိုင်အောင် အရာ အားလုံး သက်ရှိ သက်မဲ့ရှိသမျှသည် မိမိတို့အလှနှင့် မိမိတို့ကိုယ်စီပျော်မွေ့ကြ ရသည်။ ပြည့်စုံသောဝမ်းမြောက်မှုနှင့်အတူ "ထာဝရဘုရားသည် ချစ်ခြင်း မေတ္တာဖြစ်တော်မူ၏" ဟု သံပြိုင်ဟစ်ကြွေးသီဆိုကြသည်။