---
title:  သေခြင်းလည်းမရှိ၊ မျက်ရည်ရှိသမျှကိုသုတ်တော်မူမည်
date:  28/12/2022
---

ဝိညာဉ်မသေနိုင်ဆိုသောအယူ၊ ငရဲမီးအိုင်၌ အစဉ်ထာဝရခံ နေရမည့် အယူကို သမ္မာကျမ်းစာမှသွန်သင်သော ကောင်းကင်သစ် နှင့်မြေကြီးသစ်၌"နောက်တစ်ဖန်သေဘေးမရှိ၊ စိတ်မသာ ညည်းတွားခြင်း မရှိ၊ အော်ဟစ်ခြင်းမရှိ၊ ပင်ပန်းခြင်းမရှိ" ဟူသော ကျမ်းစကားနှင့် နှိုင်းယှဉ်ပါ (ဗျာ၊ 21:4)။ အကယ်၍ များ ထာဝရအစဉ်လောင်သော ငရဲမီးအိုင်သည် အမှန်ဖြစ်နေလျှင်၊ ဒုတိယ သေခြင်းသည် အပြစ်ကို အပြီးအငြိမ်း ဖယ်ထုတ်နိုင်ခြင်းမရှိ၊ အပြစ်သားများ ကိုလည်း စကြဝဠာ အတွင်း မသုတ်သင်နိုင်ပါ။ သို့သော် ထာဝရအစဉ်လောင် သောမီးကို သာ အကြောင်းပြု၍ ငိုကြွေးဝမ်းနည်းခြင်းသည် အဆုံးမရှိကြောင်း သွန်သင် ထားသည်။ ထိုသို့ဖြစ်နေလျှင် စကြဝဠာသည် နဂိုဘုရားရှင်ဖန်ဆင်း စဉ်အတိုင်း ပြန်၍မဖြစ်နိုင်။ ပြည့်စုံခြင်းလည်းမရှိတော့ပါ။ သို့သော် ဘုရားရှင် ကိုချီးမွမ်းမိပါသည်။ အဘယ်ကြောင့်ဆိုသော် သမ္မာကျမ်းစာ၌ မည်ကဲ့သို့ ဖြစ်မည်ကို ကြိုတင်သတိပေးပြီး လူတို့အယူနှင့် လုံးလုံး ဆန့်ကျင် ကြောင်း သိရှိ ရခြင်းကြောင့်ဖြစ်သည်။

`ဟေရှာ၊ 25:8; ဗျာ၊ 7:17 နှင့် ဗျာ၊ 21:4 ကိုဖတ်ပါ။ ဒုက္ခ ဆင်းရဲခြင်းခံရမည့် ယခုကမ္ဘာပေါ်အချိန်အတွင်း ယင်းကျမ်းချက်များက မည်သို့ စိတ်သက်သာခြင်းအခွင့်ကိုဖြစ်စေသနည်း။`

လူအသက်တာသည် ခက်ခဲခြင်း၊ မတရားပြုခံရခြင်း၊ ရက်စက်ခံရ ခြင်းများကို တွေ့ရတတ်သည်။ အချို့သူများသည် ကျွနု်ပ်တို့အပေါ်အလွန် ကောင်းသည်။ ထိုသူများကို သေခြင်းသည် ရက်ရက်စက်စက်ခေါ်ဆောင် သွားပြန်သည်။ အချို့သူများသည် ကျွနု်ပ်တို့ဘဝထဲသို့ဝင်လာပြီး ကျွနု်ပ်တို့၏ စိတ်ကိုခိုးယူသွားပြီး၊ မသိသလိုနှင့် အဝေးကို ထွက်သွား ပြန်သည်။ ကျွန်ုပ်တို့ ယုံကြည်စိတ်ချရသောသူတစ်ဦးမှ သစ္စာဖောက် သွားခြင်းကိုခံရလျှင် မည်မျှ ခံရခက်မည်နည်း။

စိတ်နှလုံးကြေကွဲဝမ်းနည်းနေရချိန်အတွင်း၊ ဘဝသည် တန်ဖိုးရှိ ကြောင်းကိုပင် မယုံနိုင်ဖြစ်ခဲ့ရသည်။ ကျွနု်ပ်တို့၏ ဝမ်းနည်းခြင်းများ အတွက် ဘုရားရှင်သည် ကျွနု်ပ်တို့၏ကျမျက်ရည်ကို သုတ်ပေး တော်မူသည်။ သို့သော် အချို့သောမျက်ရည်များမှာ သေခြင်း၊ နာခြင်း၊ ငိုကြွေးခြင်းအဆုံးသတ်မည့် ဘုန်းတော်ပေါ်ထွန်းမည့်နေ့တိုင်အောင် ရှိနေလိမ့်အုံးမည် (ဗျာ၊ 21:1-5)။

နောက်ဆုံးသောတရားစီရင်ခြင်းနေ့ရက်၌ ဘုရားရှင်သည် တရား မျှတစွာ၊ မေတ္တာတော်နှင့်လူတိုင်းကို ပြုစုပေးမည့်အကြောင်း ယုံကြည်ကိုးစား ကြရမည်။ ကျွနု်ပ်တို့ချစ်ခဲ့ရသောသူတစ်ယောက်သည် သေဆုံးသွားသော်လည်း သခင်ခရစ်တော်သည် ပြန်၍ထမြောက်စေပြီး ထာဝရအသက်ကိုပေးတော်မူ လိမ့်မည်။ ထိုသို့ကျွန်ုပ်တို့နှင့် မထိုက်တန် သော ထာဝရအသက်သည် မကောင်း သောအရာနှင့်ထာဝရငရဲမီးအိုင်မှ ကျွနု်ပ်တို့ကိုဝေးကွာစေပြီး အစဉ်အမြဲအသက်ရှင် ခြင်းအခွင့်ကို ရရှိရလိမ့်မည်။ အကြီးမားဆုံးသော ကျွနု်ပ်တို့နှစ်သိမ့်ခြင်း အခွင့်မှာ ဘုရားရှင်သည် မျှတသောသဘောဖြင့် လူတိုင်းကိုပြုစုပေးလိမ့်မည်။ သေခြင်းသည်လည်း နောက်ထပ်မရှိတော့ပါ၊ အဆုံးသတ်သွားပြီ။ ရွေးနုတ် ခံရသူအပေါင်းတို့သည် ပျော်ရွင်စွာဟစ်ကြွေးလျက် "အိုသေမင်း၊ သင်၏ လက်နက်သည် အဘယ်မှာရှိသနည်း။ အိုမရဏာနိုင်ငံ၊ သင်၏အောင်ခြင်းသည် အဘယ်မှာရှိသနည်း" (1ကော၊ 15:54,55)။

`ကောင်းကင်သစ်နှင့်မြေကြီးသစ်ကို ပြန်လည်ဖန်ဆင်းရန် ဘုရားရှင် ကတိပေးတော်မူခဲ့သည်။ "ကြည့်ရှုလော့၊ မိုးကောင်းကင် သစ်နှင့် မြေကြီးသစ်ကို ငါဖန်ဆင်းမည်။ အရင်မိုးကောင်းကင်နှင့် မြေကြီးကို မအောက်မေ့ရ" (ဟေရှာ၊ 65:17)။ အဓိပ္ပာယ်မှာ ကောင်းကင်ကိုမေ့သွားမည့်သဘော၊ အတိတ်မေ့သဘော မျိုးမရှိပါ။ လွန်သွားသောအရာကို ပြန််၍မတမ်းတ၊ နှမြောတသခြင်းမရှိသည့် သဘောပင်ဖြစ်သည်။ယနေ့ကမ္ဘာကြီးသည် မတရားမှုနှင့်ပြည့်နေသည်ဟု မည်သူခံစား နေရသနည်း။ အထူးသဖြင့် ခေတ်ကာလမကောင်းသော အခါမျိုး၌ ဘုရားရှင် ကိုကျွန်ုပ်တို့ကြိုးစားရမည်ကို သင်ယူနိုင်မည်နည်း။ ဘုရားရှင်၏ကောင်းမြတ် ခြင်းနှင့်မေတ္တာတော်ကိုသာ ကိုးစား နိုင်ပါ မည်လား။`