---
title:  ကောင်းကင်သစ်နှင့်မြေကြီးသစ်
date:  25/12/2022
---

ဂရိလူမျိုးတို့အတွေးအခေါ် နောက်လိုက်နေသူအချို့တို့သည် ခန္ဓာကိုယ် အကောင်အထည်ရှိခြင်းကို မကောင်းသည့်အဖြစ်ဟု အယူရှိ ကြသည်။ သို့ဖြစ်၍ ထိုသူတို့အတွက်အနာဂတ်တွင် ကောင်းကင်နိုင်ငံ သည် အကောင်အထည်နှင့် လူများစွာနေထိုင်သောနေရာ တကယ်ရှိ မည်ကို လက်မခံနိုင်ဖြစ်ကြသည်။ ထိုအတွေးအရ ကောင်းကင်သည် ကောင်းမွန်သောအရပ်၊ ကောင်းသောဝိညာဉ် များစုစည်းရာအရပ်ဟု သဘောထားသည်။ ချွတ်ယွင်းမှုနှင့်ပြည့်ဝသော ကမ္ဘာမြေကြီးမျိုးမဟုတ်၊ လွတ်မြောက်ရာနယ်မြေတစ်ခုဖြစ်သည်။ အကယ်၍ အထုအထည်နှင့် ရှိနေမည် ဆိုလျှင် ဝိညာဉ်ရေးမဟုတ်၊ ဝိညာဉ်ရေးသဘော ပြည့်နေသော နေရာသည် ပစ္စည်းဥစ္စာအထုအထည်မရှိနိုင်ပါဟု ယူဆကြသည်။ သမ္မာကျမ်းစာမှ ဖော်ပြသောကောင်းကင်သည် အထုအထည်ရူပ သဏ္ဌာန်နှင့် အပြည့်အစုံရှိနေသောနေရာဖြစ်သော်လည်း ထိုနေရာ၌ အပြစ်မရှိ၊ အပြစ်လုံးဝ မရှိသောနေရာဖြစ်သည်။

`ဟေရှာယ၊ 65:17-25; ဟေရှာယ၊ 66:22,23; 2ပေ၊ 3:13 နှင့် ဗျာ၊ 21:1-5 ကိုဖတ်ပါ။ အဆိုပါကျမ်းချက်များက သတင်းအမှန်ကို မည်သို့ပေးထားသနည်း။`

ဟေရှာယအနာဂတ္တိကျမ်းသည် ဣသရေလလူတို့ ဘုရားရှင်နှင့် ပြုသောပဋိညာဉ်အပေါ် သစ္စာစောင့်သောသူတို့၏နိုင်ငံသည်မည်သို့၊ ကမ္ဘာကြီး သည်မည်သို့ရှိမည်အကြောင်း စိတ်ဝင်စားစွာရေးသား ထားသည် (ဟေရှာယ၊ 65:17-25; ဟေရှာယ၊ 66:22,23 ကို တရားဟောရာကျမ်း၊ 28 နှင့် နှိုင်းယှဉ်၍ဖတ်ပါ။ ပတ်ဝန်းကျင် တစ်ခွင်လုံးသည် ကောင်းသည်ထက်ကောင်း လာပြီး ကမ္ဘာကြီးသို့ အပြစ်မဝင်မီအချိန်ကဲ့သို့ ပြန်၍ဖြစ်သွားမည်ဟုဖော်ပြသည်။

မည်သို့ဆိုစေ၊ ထိုအကြံတော်သည် ပစ္စည်းဥစ္စာကြွယ်ဝ ချမ်းသာခြင်းကို  မျှော်လင့်နေခြင်းမဟုတ်ပါ။ ထိုနောက်မှ အကြံအစည်  အသစ် တစ်ခုကို ထပ်၍ ပြုလုပ်ပြန်သည်။ အသင်းတော်နှင့် ဆိုင်သောအကြံတော်ဖြစ်သည်။ ယူဒလူ၊ တပါးအမျိုးသားမခွဲခြားဘဲ၊ တိုင်းနိုင်ငံအားလုံးကို စုစည်းမည်ဖြစ်သည် (မသဲ၊ 28:18-20; 1ပေ၊ 2:9)။ ဟေရှာယ၏ အနာဂတ္တိစကားများကို အသင်းတော် ၌ပြန်၍ ဖတ်ရှု လေ့လာရန်ဖြစ်သည် (2ပေ၊ 3:13; ဗျာ၊ 21:1-5)။

သမ္မာကျမ်းစာ၌ ကယ်တင်ခံရသူများတို့ အမွေခံရမည့်အရာကို "နိုင်ငံတော်" ဟုခေါ်ဆိုထားသည် (ဟေဗြဲ၊ 11:14-16)။ ကောင်းကင် အရှင်သိုးထိန်းကြီးသည် မိမိ၏သိုးစုကို အသက်စမ်းရေစီးသောမြစ်သို့ ခေါ်ဆောင်သွားမည်။ အသက်ပင်သည် လတိုင်းလတိုင်း မိမိ၏အသီးကို တစ်မျိုးပြီးတစ်မျိုး ပြောင်းလဲသီးပေးလိမ့်မည်။ အသက်ပင်၏ အရွက်သည် ပြည်သူပြည်သားများအတွက် အနာကိုငြိမ်းစေနိုင်သည်။ ထိုအရပ်၌ အစဉ်အမြဲ စီးဆင်းလျက်ရှိသောမြစ်၊ အသက်စမ်းရေတွင်း ရှိ၏။ စမ်းရေတွင်းမြစ်သည် သလင်းကျောက်ကဲ့သို့ ကြည်လင်သန့်ရှင်း လှသည်။ မြစ်၏တစ်ဖက်တစ်ချက်၌ အကိုင်းများသည်အုပ်မိုးယှက်ဖြာပြီး လမ်းကလေးသဖွယ် သခင်အတွက် ပြင်ဆင်ပေးထားသည်။ ကျယ်ပြန့်လှသော လွင်ပြင်ကြီးမှ လှပသောကုန်းကလေး များအထိ ရောက်ရှိ ကာ ဘုရားရှင်၏တောင်ကုန်းအောက်ခြေအထိ ဆက်စပ် နေတော့သည်။ ငြိမ်းချမ်းမှုရှိလှသော၊ လွင်ပြင်ကျယ်အတိုင်း စီးဆင်း နေသော အသက်စမ်းချောင်းအနီးမှာပင် ခရီးရှည်နှင်ခဲ့ရသော ဘုရားသခင်၏ လူတို့သည် မိမိတို့၏ခိုနားရာအိမ်တော်ကို ရရှိပိုင်ဆိုင်ခွင့် ရှိလိမ့်မည်။

`လောကစာရေးဆရာအများတို့သည် ထာဝရမျှော်လင့်ခြင်း သဘောကို နားမလည်ပါ။ နှုတ်ကပတ်တော်မှဖော်ပြသော ကောင်းကင် နိုင်ငံတော်ကိုလည်း သဘောမပေါက်ပါ။ လူသားတို့ဖန်တီးထားသော ဥစ္စာဘဏ္ဍာ၌သာသာယာ ဖွဲ့နွဲ့တတ်ကြသည်။ အဓိပ္ပာယ်မဲ့သော၊ မတည်မြဲသော အရာများသာဖြစ်သည်။ အနာဂတ်အတွက် မှားယွင်းသော ထိုသူတို့နှင့် ကျွန်ုပ်တို့ အငြင်းပွားငြင်းခုံရန် လည်းမလိုပါ။ အဓိပ္ပာယ် မဲ့သောအနာဂတ်ကို မျှော်လင့်သောသူများသာဖြစ် ကြောင်းကို သင်၏ အတန်းသားများနှင့်အတူအဖြေညှိပြီး တိုင်ပင်ဆွေးနွေးပါ။`