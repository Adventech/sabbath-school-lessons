---
title:  ခပ်သိမ်းသောအရာသည်အသစ်ဖြစ်လာခြင်း
date:  24/12/2022
---

### ဖတ်ရန်ကျမ်းချက်မျာ
2ပေ၊ 3:13; ဗျာ၊ 21:3,22; 1ယော၊ 3:2,3; 1ပေ၊ 1:22; ဟေရှာ၊ 25:8; ဗျာ၊ 22:3-5;

> <p>အလွတ်ကျမ်းချက်</p>
> "ပလ္လင်တော်ပေါ်မှာ ထိုင်တော်မူသောသူကလည်း၊ ငါသည် ခပ်သိမ်းသောအရာတို့ကို အသစ်ဖန်ဆင်းသည်ဟု မိန့်တော်မူ၏။ တစ်ဖန်တုံရေးထားလော့။ ဤစကားသည် သစ္စာစကား၊ ဟုတ်မှန်သော စကားဖြစ်၏" (ဗျာ၊ 21:5)။

နှုတ်ကပတ်တော်သည် ကျွနု်ပ်တို့ကိုမျှော်လင့်ခြင်းပေးနေသည်။ "ယခု ရှိသမျှသောအရာတို့သည် ပျက်ရသော်လည်း၊ ဖြောင့်မတ်ခြင်း တရားတည်နေရာ၊ မိုးကောင်းကင်သစ်နှင့်မြေကြီးသစ်ကို ငါတို့သည် ကတိတော်နှင့်အညီ မျှော်လင့် ကြ၏" (2ပေ၊ 3:13)။

အချို့သူများအတွက် "ကောင်းကင်သစ်နှင့်မြေကြီးသစ်" ကတိတော် (ဗျာ၊ 21:1) မည်သို့ပင်ရှိနေစေကာမူ၊ ဟာသတစ်ခု၊ ပုံပြင်တစ်ပုဒ်ကဲ့သို့သာ သဘောပိုက်ကြသည်။ လတ်တလောအချိန်တွင် အခက်အခဲကြုံနေရသော် လည်း တစ်နေ့ကောင်းကင်သစ်၌ ဆုလာဘ်ကို ရရှိမည်ဖြစ်သည်။

အချို့သူများသည် သမ္မာကျမ်းမှဖော်ပြထားသော အနာဂတ် မျှော်လင့် ချက်ကို သိနေရသော်လည်း၊ ကောင်းကင်သစ်နှင့် မြေကြီးသစ် အတွက် စံရမည့် ကတိတော်အစစ်ကို ဂရုမစိုက်ကြချေ။

နောက်ဆုံးသောနေ့ရက်အချိန်၌ လှောင်ပြောင်သရော်တတ် သူများ သည် ကျွနု်ပ်တို့၏မင်္ဂလာရှိသောမျှော်လင့်ခြင်းကို ပြက်ရယ် ပြုကြ လိမ့်မည်။ သို့သော် သူတို့၏လှောင်ပြောင်ခြင်းများသည် အရာ မထင်၊ ကျမ်းစာကြိုတင်ဟောပြော သည့်အတိုင်း နိမိတ်များ တစ်ခုပြီး တစ်ခု ပြည့်စုံသွားလိမ့်မည်။ သူတို့လှောင်ပြောင်  နေသော ကျမ်းဟော ထားချက် သည် ပြည့်စုံပြီး၍ပြည့်စုံလာမြဲဖြစ်သည် (2ပေ၊ 3:3-7)။

ယခုအပတ်သင်ခန်းစာတွင် ဘုန်းတော်နှင့်ပြည့်သော ကတိတော် အကြောင်းကိုလေ့လာရင်း ကောင်းကင်သစ်နှင့်မြေကြီးသစ်၊ ကောင်းကင် ဗိမာန်တော်၊ ထာဝရဘုရား၏ရှေ့တော်၊ ငိုကြွေးမြည်တမ်းခြင်းနှင့်သေခြင်း အကြောင်းများကိုလေ့လာရပြီး နောက်ဆုံးထာဝရဘုရား၏ မေတ္တာတော် သာလျှင် အောင်မြင်ခြင်းအစစ်အမှန်ဖြစ်မည့်အကြောင်းကို လေ့လာသိရှိ ရပါမည်။