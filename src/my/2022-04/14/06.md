---
title:  သူတို့၏နဖူး၌သူ၏နာမတော်ရှိ၏
date:  29/12/2022
---

`ဗျာ၊ 22:3-5 ကိုဖတ်ပါ။ နဖူး၌ ဘုရားရှင်၏နာမတော်ကို အက္ခရာ တင်ထားသောသူများအကြား ကျွနု်ပ်တို့လည်းပါဝင်ရန် သေချာပါသည် ဟု မည်သို့သိရှိနိုင်မည်နည်း။ သို့မဟုတ် ကျွနု်ပ်တို့စိတ်ချနိုင်ပါမည်လား။`

စာတန်ပုန်ကန်ထကြွပြီး အာဒံနှင့်ဧဝတို့ကျဆုံးပြီးနောက်ပိုင်း ဘုရားသည် အပြစ်သားနှစ်ယောက်ကိုသုတ်သင်ပိုင်သည်။ သို့သော် ဘုရားရှင်၏မေတ္တာသည် သတ္တဝါတိုင်းအပေါ် ကရုဏာနှင့်တွဲ လျက်ရှိသည်။ ထိုကြောင့် ကိုယ်တော်ကို ပြန်၍လက်ခံသူတိုင်း ကယ်တင်ခြင်း ရရန် အစီအစဉ်ကိုချမှတ်ခဲ့သည်။ ကယ်တင် ခြင်း စီမံကိန်းကြီးဟု ကျွန်ုပ်တို့သိထားပြီးဖြစ်သည်။ ထိုစီမံကိန်းသည်လည်း ကမ္ဘာကြီးမတည်မရှိ၊ ဖန်ဆင်းခြင်းမခံရမီကပင် ချမှတ်ထားခဲ့သည် (ဧဖက်၊ 1:3,4; 2တိ၊ 1:9; တိတု၊ 1:2; ဗျာဒိတ်၊ 13:8)။ ပထမဦးဆုံးဧဒင် ဥယျာဉ်တော်အတွင်းရှိလူသားများကို ဘုရားရှင်ဖော်ပြပေးခဲ့သည်။ လူသားများ ကျဆုံးသည်နှင့် ထိုစီမံကိန်းကိုချပြခဲ့သည်။ ဆက်လက်၍ ဟေဗြဲလူများပြုသော တဲတော်အတွင်းထားရှိသည့် ဝတ်ပြုကိုးကွယ် ပုံအဆင့်ဆင့်၊ ယဇ်ပူဇော်ခြင်း အဆင့်ဆင့်ကို ပုံရိပ်သဖွယ်အသုံးပြုခဲ့သည် (ထွက်၊ 25)။ ထိုနောက်မှ ယေရှုရှင်၏အသက်တာ၊ အသေခံခြင်းနှင့် ရှင်ပြန်ထမြောက်ခြင်းအကြောင်းများဖြင့် အပြည့်အဝဖော်ပြသွားခဲ့သည် (ရောမ၊ 5)။

ကယ်တင်ခြင်းစီမံကိန်း၏ အဓိကရည်ရွယ်ချက်သည် ထာဝရ အသက် ၏ကတိတော်ဖြစ်သည်။ ယေရှုရှင်၏ ကောင်းသော အကျင့် ကြောင့်၊ လက်ခံ သောသူတိုင်းသည် ယုံကြည်ခြင်းဖြင့် ကြီးမား လှသော ကရုဏာတော်မှ ကပ်တိုင် တော်သက်သေပြုလျက် ထာဝရ အသက်ကိုရရှိလိမ့်မည်။ ကပ်တိုင်တော်၏ ရှေ့၌သော်လည်းကောင်း၊ ကပ်တိုင်တော်အချိန်ပြီးသည်နောက်သော်လည်းကောင်း ကယ်တင်ခြင်း သည် ယုံကြည်ခြင်းအားဖြင့်သာ ရရှိမည်ဖြစ်သည်။ အကျင့် ကြောင့်မဟုတ်ပါ။ ကယ်တင်ခြင်းအတွက်လုပ်ဆောင်ရန် များစွာရှိနေလင့် ကစား ကယ်တင်ခြင်းသည် ယုံကြည်ခြင်း၌တည်၏။ အကျင့်၌မတည်။

ရှင်ပေါလုသည် အာဗြဟံအကြောင်းကိုရေးသားသည်မှာ အာဗြဟံသည် ခရစ်တော်မဖွားမြင်မီနှစ်ပေါင်းများစွာ၌ ရှိခဲ့သော ပုဂ္ဂိုလ်ကြီးဖြစ်သည်။ သူသည် ယုံကြည်ခြင်းအားဖြင့် ကယ်တင်ခြင်းရကြောင်းကို ဥပမာပြသခဲ့သူဖြစ်သည်။ "အာဗြဟံသည် အကျင့်အားဖြင့်ဖြောင့်မတ်ရာသို့ ရောက်သည်မှန်လျှင် ဝါကြွား စရာ အကြောင်းရှိ၏။ ဘုရားသခင့်ရှေ့တော်၌ ထိုသို့မဟုတ်။ ကျမ်းစာ၌ အဘယ်သို့လာသနည်း။ အာဗြဟံသည် ဘုရားသခင်ကို ယုံကြည်သည် ဖြစ်၍၊ သူ၏ယုံကြည်ခြင်းကို ဖြောင့်မတ်ခြင်းကဲ့သို့ မှတ်တော်မူ၏" (ရောမ၊ 4:2,3)။

`ယင်းကျမ်းချက်သည် ယုံကြည်ခြင်းအားဖြင့်သာ ကယ်တင်ခြင်းသို့ ရောက်ရကြောင်း မည်သို့နားလည်စေပါသနည်း။`

သို့ဖြစ်လျှင် ယေရှုရှင်ကိုလက်ခံလျှင် ကျွနု်ပ်တို့ အတွက် ကယ်တင်ခြင်း ၏အာမခံရရှိသွားပြီဖြစ်သည်။ ယေရှုရှင်သို့ အားလုံး အပ်နှံရ လိမ့်မည်။ ကိုယ်တော်၏ကတိတော်ကို ရယူရမည်။ ကိုယ်တော်၌ အသစ်သော အသက်တာနှင့် ချဉ်းကပ်သွားရမည်။ အခြားအရာကို အားမကိုး၊ ကိုယ်တော်၏ကောင်းမြတ်ခြင်း ကိုသာ မှီခိုနေလျှင် အသက်တာ အသစ်ကိုပိုင်ဆိုင်ရမည်။ အာဗြဟံ၏ယုံကြည်ခြင်း ကြောင့် လုပ်ဆောင်ပုံအားလုံးသည် ဖြောင့်မတ်ရာသို့ ရောက်ရှိသည်နည်းတူ ကျွန်ုပ်တို့ အတွက် စံနမူနာထားပြီး ထိုနည်းတူလုပ်ဆောင်လျှင် ဖြောင့်မတ်ခြင်း ကိုရရှိမည်အမှန်ပင်။

`နဖူး၌ကိုယ်တော်၏နာမတော်ကို အက္ခရာတင် ရေးသားမည် ဟူသော အဓိပ္ပာယ်သည် မည်သို့နည်း။ ယခုအချိန်၌ ထိုသို့ ရေးမှတ် ထားခြင်း ခံရလျှင် အဝေးသို့ထွက်ခွာသွားခြင်းမပြုနှင့်။ ကိုယ်တော်နှင့် သာ နီးစေပါ။ သို့ပြုလျှင် ကောင်းကင်သစ်၊ မြေကြီးသစ်၌လည်း သင်၏နဖူး၌ ကိုယ်တော်၏နာမတော်ကို အက္ခရာတင်ပေးလိမ့်မည်။`