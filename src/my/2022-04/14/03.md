---
title:  ဘုရားသခင်၏ဗိမာန်တော်
date:  26/12/2022
---

`အချို့သောသူတို့သည် ကောင်းကင်ကို ဘုရားသခင်၏ ဗိမာန်တော် ဟူ၍ နှိုင်းယှဉ်ကြသည်။ သို့သော်လည်း ဗျာဒိတ်ကျမ်းမှ ဖော်ပြသော ဗိမာန်တော် သည် ယေရုရှလင်မြို့သစ်ကိုဆိုလိုပါသည်။ ဘုရားရှင်၏ပလ္လင်တည်ရာ ဖန်ရေကန်ရှိသောနေရာကို ဆိုလိုပါသည် (ဗျာ၊ 4:2-6; ဗျာ၊ 7:9-15; ဗျာ၊ 15:5-8)။ လူအမျိုးအနွယ်ခပ်သိမ်း အပေါင်းတို့မှ သန့်ရှင်းသူအပေါင်း တို့သည် ထာဝရဘုရားကို အစဉ်ကိုးကွယ်ကြလိမ့်မည် (ဗျာ၊ 7:9-17)။ဗျာ၊ 7:9-15 နှင့် ဗျာ၊ 21:3,22 ကို နှိုင်းယှဉ်ပါ။ ညီညာစုစည်း လျက်ရှိသောလူထုကြီးသည် ကယ်တင်တော်မူခြင်းကိုခံခဲ့ရ၍ "ထာဝရဘုရား၏ ဗိမာန်တော်၌ နေ့ညမပြတ် ဝတ်ပြုကိုးကွယ်ကြလိမ့်မည်" (ဗျာ၊ 7:15)။ ရှင်ယောဟန် မြင်ရသောရူပါရုံ၌ ယေရုရှလင်မြို့သစ်အထဲတွင် ဗိမာန်တော်ကို မမြင်ရဟူ၍ပါရှိသလား (ဗျာ၊ 21:22)။`

ကောင်းကင်တဲတော်၊ ဗိမာန်တော်ဟုဆိုရာ၌ ကောင်းကင်ဗိုလ်ခြေ တို့သည် ထာဝရဘုရားကိုကိုးကွယ်ရာအရပ်ဟု သတ်မှတ်ထားသည်။ အပြစ် ဝင်ရောက်လာပြီးနောက် ထိုတဲတော်သည် လူသားများကို ကယ်တင်ရန် ကယ်တင်ခြင်းနေရဖြစ်လာတော့သည်။ "အပြစ်ပြသနာ ကြီးပြီးဆုံးသွားလျှင် ကောင်းကင်တဲတော်သည် မူလလုပ်ဆောင်ခဲ့သည့် တာဝန်ကို ပြန်၍ဆောင်ရွက် ရလိမ့်မည်။ ဗျာ၊ 21:22 ၌ ရှင်ယောဟန်သည် မြို့တော်အတွင်း၌ ဗိမာန်တော် တဲတော်ကို မမြင်မိကြောင်း ရေးသား ထားခဲ့သည်။ အကြောင်းမူကား၊ ဘုရားသခင်ကိုယ်တော်တိုင် နှင့် သိုးသငယ်သည် ဗိမာန်တော်ကြီးဖြစ်နေသောကြောင့် ဖြစ်သည်။ သို့သော်လည်း သားသမီးများလာရောက်ဖူးတွေ့ရန် ဘုရားသခင် ၏အိမ်တော်သည် မရှိခြင်းမျိုးဖြစ်ပါသလား။ ထိုသို့အဓိပ္ပာယ်မရှိပါ"

ဗျာဒိတ်ကျမ်းသည် အကိုးကွယ်ခံသူနှင့်ကိုးကွယ်ခြင်းကို ပြုသူများ အတွက် အထူးအရေးထားသောကျမ်းဖြစ်သည်။ ကောင်းကင်၌ ကိုးကွယ်ခြင်း တွင် ဘုရားရှင်နှင့်သိုးသငယ်သည် အဓိကဖြစ်သည် (ဗျာ၊ 5:13; ဗျာ၊ 7:10)။ အစဉ်ထာဝရခရစ်တော်သည် အရာအားလုံး၏ ဝတ်ပြုကိုးကွယ်ခြင်း ကို ခံရမည်ဖြစ်သည်။

ဝတ်ပြုကြသူများမှာ "ကြီးစွာသောဆင်းရဲဒုက္ခထဲမှ ထွက်မြောက်၍၊ မိမိတို့၏ဝတ်လုံကို သိုးသငယ်၏အသွေး၌လျှော်၍ ဖြူစေသောသူဖြစ်ကြ သတည်း" (ဗျာ၊ 7:14)။ သူတို့သည် ဘုရားရှင်၏ ရွေးနုတ်ကယ်တင်ခြင်းကို လည်းကောင်း၊ ပြောင်းလဲစေသော တန်ခိုးတော် အကြောင်းကိုလည်းကောင်း သက်သေခံကြ၏။ မိမိတို့ကို ပြုတော် မူခဲ့သော ကျေးဇူးတော်ကိုထောက်၍ သူတို့သည် ချီးမွမ်းခြင်းကိုပြုကြ၏။

`ဗျာဒိတ်၊ 21:3 ၌ "ဘုရားသခင်၏တဲတော်သည် လူတို့တွင်ရှိ၏။ လူတို့နှင့်အတူကိန်းဝပ်တော်မူမည်။ သူတို့သည် ကိုယ်တော်၏လူဖြစ်ကြ လိမ့်မည်။ ဘုရားသခင်သည် ကိုယ်တော်တိုင်သူတို့နှင့်အတူရှိနေ၍ သူတို့၏ဘုရား သခင်ဖြစ်တော်မူမည်။" ထိုကျမ်းချက်သည် အခြား ကျမ်းချက် များကိုလည်း ဆက်စပ်ထားသည် (ယေရမိ၊ 32:38; ယေဇကျေလ၊ 37:27; ဇာခရိ၊ 8:8; ဟေဗြဲ၊ 8:10)။ ကျွနု်ပ်တို့အတွက် မည်သည့်အဓိပ္ပာယ်ရှိသနည်း။ ယနေ့ကမ္ဘာပေါ်၌ရှိနေစဉ် ဘုရားသခင် သည် ကျွနု်ပ်တို့၏ဘုရားနှင့်လူမျိုး အပေါင်းတို့၏ဘုရား ဖြစ်နေပါ သလား။ ယင်းအမှန်တရားအတိုင်း မည်သို့ အသက်ရှင်သွားကြမည်နည်း။`