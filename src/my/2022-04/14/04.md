---
title:  ထာဝရဘုရား၏ရှေ့တော်၌
date:  27/12/2022
---

သမ္မကျမ်းစာ၏အဆိုအရ ဘုရားသခင်သည် "အဘယ်သူမျှ မချဉ်းကပ် နိုင်သော အလင်းထဲ၌ နေတော်မူ၏" (1တိ၊ 6:16) ဟုဆိုသည်။ "ကိုယ်တော် ကိုမြင်ဖူးသူတစ်ယောက်မျှမရှိပါ" (ယောဟန်၊ 1:18; 1ယော၊ 4:12)။ ထိုစကားအရ ကောင်းကင်၌ရှိသော သန့်ရှင်းသူများ ပင်လျှင် ခမည်းတော် ဘုရားကိုမမြင်ဖူးပါသလား။ ထိုသို့မဟုတ်ပါ။ လူသားများကျရှုံးပြီးသည်   နောက် ကမ္ဘာပေါ်ရှိလူတစ်ဦးတစ်ယောက်မျှ ဘုရားသခင်ကိုမမြင်ရတော့ပါ။ မြင်ခွင့်မရတော့ပါ။ နှုတ်ကပတ်တော်၌ မူကား၊ သန့်ရှင်းသူများစွာတို့သည် ဘုရားသခင်ကို မြင်တွေ့ရကြောင်း ဖော်ပြသည်။ သို့သော် ကောင်းကင်ဘုံ ရောက်မှသာ မြင်တွေ့ရလိမ့်မည်။

`မသဲ၊ 5:8; 1ယော၊ 3:2,3 နှင့် ဗျာ၊ 22:3,4 ကိုဖတ်ပါ။ ယင်းကျမ်းချက်များမှ ဘုရားရှင်ကိုမြင်တွေ့ရဖို့အခွင့်အရေးသည် အလွန် ကြီးမြတ်လွန်းပါသည်ဟု ဖော်ပြပါသလား။`

ထိုတမန်တော်ကြီးရှင်ယောဟန်ပင် ထပ်မံပြောကြားထား သည် မှာ "ဘုရားသခင်ကို အဘယ်သူမျှမမြင်ဖူး" (ယော၊ 1:18; 1ယော၊ 4:12)။ ထိုနောက်မှာ "အကြောင်းမူကား၊ ကိုယ်တော်ဖြစ်တော်မူသည်အတိုင်း ငါတို့ သည်မြင်ရကြလတ္တံ့" (1ယော၊ 3:2,3)။ "မျက်နှာတော်ကိုမြင်ရ၍" (ဗျာ၊ 22:3,4) ထိုကျမ်းတို့သည် ခမည်းတော်ကိုလား၊ ယေရှုခရစ်တော် သားတော် ကိုလား။ မည်သူ့ကိုရည်ညွန်းထားကြောင်း အငြင်းပွားနိုင် ဖွယ်ရှိသည်။ သို့သော် သံသယစိတ်အားလုံးကို ခရစ်တော်ကိုယ်တော်တိုင် ဖြေရှင်းပြောကြားခဲ့သည်။ "စိတ်နှလုံးဖြူစင်သောသူရှိသမျှတို့သည် မင်္ဂလာရှိကြ၏။ အကြောင်းမူကား၊ ထာဝရဘုရားသခင်ကို မြင်ရကြလတ္တံ့" (မသဲ၊ 5:8)။ ကယ်တင်ခံရသူများ သည် ကိုယ်တော်၏ဗိမာန်တော်အတွင်း ထာဝရဘုရားကို ကိုးကွယ်ရသော အခွင့်ရရှိလိမ့်မည်။ အမြတ်ဆုံး တကာ့အမြတ်ဆုံးသောအရာမှာ ဘုရားရှင်၏ မျက်နှာတော်ကိုမြင်ရမည်။

"ဘုရားသခင်၏လူတို့သည် ခမည်းတော်နှင့်သားတော်တို့အား ရင်နှီး ပွင့်လင်းစွာ ဆက်ဆံရသောအခွင့်ကို ရရှိကြလိမ့်မည်။ ‘ယခုတွင် ငါတို့သည် မှန်အားဖြင့်သာ မြင်ရကြ၏။ မထင်မရှားပါ’ (1ကော၊ 13:12)။ ဘုရား သခင်၏ရုပ်သဏဥာန်ကို မှန်ထဲမှာသာမြင်ရသော သဘောတွင်ရှိ သေးသည်။ သဘာဝတရားနှင့်လူသားများကို အရိပ်အမြွက် ဆက်ဆံခြင်း မျိုး၌သာ မြင်တွေ့ ခွင့်ရကြသည်။ ထိုအခါမှာ မျက်နှာချင််းဆိုင် တွေ့ရကြ လိမ့်မည်။ ကြားခံ အကာအကွယ်လုံးဝမရှိတော့ပါ။ ဘုရားရှင်၏ ရှေ့တော်၌ ကျွန်ုပ်တို့ ရပ်ရသော အခွင့်နှင့် ကိုယ်တော်၏ ဘုန်းတန်ခိုးတော်ကို ဖူးတွေ့ရကြလိမ့်မည်။

ယနေ့ဖော်ပြသောကျမ်းချက်များမှ သန့်ရှင်းဖြူစင်ခြင်းနှင့် ထာဝရ ဘုရားကိုမြင်ရခြင်းအခွင့်အကြား ဆက်စပ်မှုကိုသတိပြုပါ။ "စိတ်နှလုံးဖြူစင်ခြင်း" သည် ထာဝရဘုရားကိုမြင်ကြရလတ္တံ့။ ထာဝရ ဘုရားကို မြင်ရမည့်သူသည် မိမိကိုယ်ကိုသန့်ရှင်းစေမည်။ ကိုယ်တော် သန့်ရှင်းခြင်းရှိသကဲ့သို့ မိမိကိုယ်ကို ဖြူစင်စေမည်" (1ယော၊ 3:3)။ ဖော်ပြပါကျမ်းချက်များမှ ကောင်းကင်နိုင်ငံ နှင့်ကျွန်ုပ်တို့ ထိုက်တန်အောင် ဘုရားသခင်သည် မည်သို့ပြုပေးမည်နည်း။ မည်သို့ကူညီမည်နည်း။

အဆုံးဆိုရလျှင် ကောင်းကင်သို့သွားရမည့်ခရီးစဉ်သည် သခင်ယေရှု အသေခံတော်မူခြင်းဖြင့် အပြီးသတ်စီစဉ်ထားပြီးဖြစ်သည်။ ဖြူစင်သော လုပ်ဆောင်ချက်ဖြင့် ကျွနု်ပ်တို့ချီတက်သွားကြရပါမည်။ ထာဝရအိမ်တော်သို့ ဝင်စားနိုင်ရန်၊ ဘုရားရှင်ကူညီပေးမူမည်။ သန့်ရှင်း ဖြူစင်ခြင်းရရှိရန် အဓိက အချက်မှာ ကိုယ်တော်၏စကားတော်ကို နားထောင်ရမည်ဖြစ်သည်။

`1ပေ၊ 1:22 ကိုဖတ်ပါ။ နားထောင်ခြင်းနှင့်သန့်ရှင်းဖြူစင်ခြင်းတို့ သည် အဆက်အစပ်ရှိကြောင်း ကျွနု်ပ်တို့ကိုကျမ်းချက်များက မည်သို့ သွန်သင် ထားသနည်း။ ကျွနု်ပ်တို့နားထောင်မှုရှိခြင်းသည် သန့်ရှင်းဖြူစင် ခြင်းမည်သို့ ရရှိစေပါသနည်း။ ရှင်ပေတရုပြောသောနားထောင်ခြင်းသည် သိသာထင်ရှား ခြင်းကိုဖြစ်စေမည့်အဓိပ္ပာယ် မည်သို့ရှိသနည်း။`