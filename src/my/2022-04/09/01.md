---
title:  ဆန့်ကျင်သောအဆိုများ
date:  19/11/2022
---

### ဖတ်ရန်ကျမ်းချက်မျာ
လုကာ၊ 16:19-31; လုကာ၊ 23:43;  ယောဟန်၊ 20:17; ဖိလိပ္ပိ၊ 1:21-24; 1ပေ၊ 3:13-20; ဗျာ၊ 6:9-11;

> <p>အလွတ်ကျမ်းချက်</p>
> "ကျမ်းစာအားဖြင့် ထာဝရအသက်ကိုရမည်ဟုစိတ်ထင်နှင့် သင်တို့သည် ကျမ်းစာကိုစေ့စေ့ကြည့်ရှုကြ၏။ ထိုကျမ်းစာပင် ငါ၏ သက်သေ ဖြစ်၏" (ယောဟန်၊ 5:39)။

ရှင်ပေတရု ကျွန်ုပ်တို့ကို သတိပေးထားသည်မှာ "သင်တို့ မျှော်လင့်ခြင်း၏ အကြောင်းကို မေးမြန်းသောသူရှိသမျှတို့အား နူးညံ့သော သဘော၊ ကြောက်ရွံ့ သောသဘောနှင့်ပြန်ပြောခြင်းငှာ၊ ကာလ အစဉ်မပြတ် အသင့်ရှိနေကြလော့" (1ပေ၊ 3:15)။ ရှင်ပေါလုမှထပ်မံ၍ "နှုတ်ကပတ်တရားတော်ကိုဟောပြောလော့။ အချိန် ရှိသည်ဖြစ်စေ၊ မရှိသည်ဖြစ်စေ၊ ကြိုးစားအားထုတ်လော့။ အပြစ်ကိုဖော်ပြလော့။ ဆုံးမခြင်းကိုပြုလော့။ အလွန်ရှည်သောစိတ်နှင့် သြဝါဒမျိုးကိုပေး၍ တိုက်တွန်း သွေးဆောင်လော့။ အကြောင်းမူကား၊ နောင်ကာလ၌ လူတို့သည် စင်ကြယ်သော သြဝါဒကိုနားမခံနိုင်ဘဲ၊ ယားတတ်သော နားရှိလျှင် မိမိတပ်မက်ခြင်းအတိုင်း များပြားသောဆရာတို့နောက်သို့ လိုက်ကြလိမ့်မည်"  (2တိ၊ 4:2,3)။ ဤ အကြောင်း၌ပြသနာရှိနေပြီ။ ဖော်ပြသောကျမ်းအဆိုကိုကြည့်ပြီး ကျွန်ုပ်တို့ လိုချင်သည့် အပိုဒ် အပိုင်းကလေးကို ဆွဲသုံးရန်မဟုတ်ပါ။ ကျွနု်ပ်တို့နှင့်ယုံကြည်ခြင်း မတူသော အခြားအပိုင်းများကိုလည်း သာတူညီမျှလိုက်နာ အသုံးပြုရ ပါမည်။ကျွန်ုပ်တို့သည် ယေရှုရှင်၏ပုံပမာကိုသာယူ၍ လိုက်ပါနာယူ လုပ်ဆောင် ရန်သာရှိသည်။ ခရစ်တော်ကိုယ်တော်တိုင် အမှန်တရားကို ဖော်ပြသောစကား တစ်ခွန်းကို အရမ်းကာရော အတင်းဖိပြောခြင်း မျိုးမပြုဘဲ ကိုယ်တော်သည် မေတ္တာနှင့်ပြောဆိုဆုံးမတော်မူခဲ့သည်။ ကိုယ်တော်၏နှုတ်အမူအရာ၌ မည်သော အခါမျှကြမ်းတမ်းခြင်းမရှိချေ။ မလိုအပ်သည့်ပြင်းထန်သောစကားကို လုံးဝ ရှောင်ကြဉ်တော်မူသည်။ ခံစားရလွယ်သောဝိညာဉ်ကို ကိုယ်တော်နာကျင်သော စကားမျိုးကို မဆိုပါ။ လူသားများတို့၏အားနည်းချက်ကို အသားယူထောက်ပြ အနိုင်ယူတတ်သော သဘောကင်း၏"

ယခုအပတ်လေ့လာမည့်အကြောင်းသည် ဝိညာဉ်သည် မသေနိုင် ပါဟု ပြောဆိုငြင်းခုံလေ့ရှိသောအဆိုကို ခွဲခြားစိတ်ဖြာ သုံးသပ်ကြရန် ဖြစ်သည်။ သင်ခန်းစာကိုလေ့လာသုံးသပ်၍ ရရှိသောအသိတရားဖြင့် ကျွနု်ပ်တို့ကိုခွန်အား ဖြစ်စေမည်။ ၎င်းအပြင် ယင်းသွန်သင်ချက် အကြောင်းနှင့်ပတ်သက်၍ မေးလာ သောအဆိုပုစ္ဆာကို ကျွနု်ပ်တို့ ကရုဏာစိတ် အပြည့်ဖြင့် ပြန်၍ဖြေကြားနိုင်မည် ဖြစ်သည်။