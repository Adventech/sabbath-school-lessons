---
title:  ယဇ်ပလ္လင်အောက်၌ရှိဝိညာဉ်များ
date:  24/11/2022
---

`ဗျာ၊ 6:9-11 ကိုဖတ်ပါ။ ယဇ်ပလ္လင်အောက်၌ဝိညာဉ်များ မည်သို့ ငိုကြွေးနိုင်မည်နည်း။`

ပဥ္စမတံဆိပ်ကိုဖွင့်လိုက်ချိန်၌ သမားရိုးကျမြင်ရလေ့ရှိသော မြင်ကွင်း မျိုးမဟုတ်၊ ထူးဆန်းသောမြင်ကွင်းကိုမြင်ကြရသည်။ ယဇ်ပလ္လင်အောက်၌ ရှိသောမာတုရသေခြင်းဖြင့် သေရသော ဝိညာဉ်တို့ သည် ထာဝရဘုရားကို ဟစ်ကြွေး၍ မိမိတို့ခံခဲ့ရသောမတရားမှုအတွက် ကလဲ့စားချေပေးပါရန် တောင်းဆိုခဲ့ကြသည် (ဗျာ၊ 6:9-11)။ အချို့သောသုံးသပ်သူများကလည်း ထိုယဇ်ပလ္လင်ကိုနံ့သာပလ္လင်ဟု သတ္တမတံဆိပ်ရေးသားချက်ကို ကိုးကား သတ်မှတ်ကြသည် (ဗျာ၊ 8:1-6)။ သို့သော် နံ့သာမွေးအစား အသွေးဟုသာ ဖော်ပြသောကြောင့် (ဗျာ၊ 6:9-11)၊ ထိုပလ္လင်ကို ယဇ်ကောင်ပူဇော်သော ပလ္လင်ဟုသာ မှတ်ရပါမည်။ ယဇ်ကောင်၏အသွေးများကို ပက်ဖျန်းသော ပလ္လင်ဟုသာ (ဝတ်၊ 4:18,30,34) လက်ခံရမည်ဖြစ်သည်။ မီးရှို့ရာ ပလ္လင်အောက်၌ ယဇ်ကောင်၏အသွေးများကို ပက်ဖျန်းရသကဲ့သို့ မာတုရ သေခြင်းဖြင့် အသွေးသွန်းခံရသော သန့်ရှင်းသူတို့၏အသွေးများသည်လည်း ဘုရားရှင် ၏ ပလ္လင်အောက်၌ ဖျန်းပက်ခြင်းသဘောကို ပုံဆောင်မှု ပြုပါသည်။ ထာဝရဘုရား၏နှုတ်ကပတ်တော်၌ သစ္စာရှိသောသူဖြစ်၍ ယေရှု၏ သက်သေခံချက်ကို စွဲလမ်းသူများဖြစ်ကြသည် (ဗျာ၊ 6:9; ဗျာ၊ 12:17; ဗျာ၊ 14:12)။

ယဇ်ပလ္လင်အောက်၌ရှိသောဝိညာဉ်ကိုလည်း ပုံဆောင်ချက် တစ်မျိုးဖြင့် ပြုထားပြန်သည်။ အဓိပ္ပာယ်ကိုအမှန်ယူသည်၊ တိုက်ရိုက် ယူထားသည်။ မာတုရသေခြင်းဖြင့် အသက်စွန့်ရသော သူတစ်ယောက် သည် ကောင်းကင်နိုင်ငံ တော်ရောက်နေသော်လည်း ပျော်ရွင်ခြင်း အပြည့်မရနိုင်ပါ။ ကလဲ့စားချေပေး ရန်သာ ဟစ်ကြော် နေကြသည်။ ထိုအသံကို ကျွန်ုပ်တို့ အကယ်၍သာ  ကောင်းကင်နိုင်ငံတော်၌ ကြားနေ ရလျှင် ပျော်ရွင်နိုင်ပါမည်လား။ ကလဲ့စား ချေလိုစိတ်သည် သင့်ကို အစဉ်အမြဲနှောင့်ယှက်နေမည်သာရှိမည်ဟု သင်ခံစား နေရမည်လား။

ရှင်ယောဟန်ရေးသားတင်ပြသော ကောင်းကင်၌ စစ်ဆင်ရေး မြင်ကွင်းကို ပြန်၍သတိရစေပါသည်။ မြင်းဖြူ၊ မြင်းနီ၊ မြင်းမည်း၊ မြင်းမွဲနှင့်မြင်းစီးသူရဲများ ဟူ၍မရှိပါ။ ယေရှုရှင်သည်လည်း သိုးသငယ်၏ ပုံစံဖြင့် ဓားဒဏ်ရာချက်များ ကြောင့် သွေးချင်းချင်း လိမ်းသည့်ပုံစံဖြင့် မရှိပါ။ သားရဲလေးကောင်သည် အတောင်ရှိသောတိရစ္ဆာန်ဟူ၍လည်း အတိအကျဆိုလိုခြင်းမရှိပါ။ ထိုနည်း တူစွာ ကောင်းကင်ပလ္လင်အောက်၌ လဲလျောင်းလျက်ရှိသောဝိညာဉ်ဟူ၍လည်း မရှိပါ။ မြင်ရသမျှသော အရာတိုင်းသည် ပုံဆောင်ချက်ရုပ်ပုံလွာမျိုးသာရှိသည်

ဂျော့အီးလက်ဒ် သည် မြော်လင့်ခြင်းအသင်းသား တစ်ဦးမဖြစ်သည့်တိုင် မိမိ၏ရေးသားချက်၌ မြော်လင့်ခြင်းအသင်းတော်၏ ခံယူချက်နှင့် တူညီခဲ့သည်။ ဗျာဒိတ်ကျမ်း၊ 6:9-11 တွင်ဖော်ပြသော ယဇ်ပလ္လင်သည် တိရစ္ဆာန်အသွေးများဖြင့်ပက်ဖြန်းသွန်းလောင်းခြင်းပြုသော ယဇ်ပလ္လင်မျိုး၊ ယဇ်ပူဇော်ခြင်းပြုနေသော ယဇ်ပလ္လင်မျိုးမဟုတ်ပါ။    ရှင်ယောဟန်မြင်တွေ့သောယဇ်ပလ္လင်၊ မာတုရသေခြင်းနှင့် ယဇ်ပလ္လင်၏ အောက်၌ ရှိသောဝိညာဉ်များသည် သေခြင်းအကြောင်းနှင့် လူသေပြီး ဘာဖြစ်မည်၊ မည်ကဲ့သို့ရှိမည်ဟူ၍ အခြေအနေကိုကိုယ်စားပြု သင်ကြားခြင်းမျိုး မရှိပါ။ ဘုရားသခင်၏နာမတော်ကြောင့် နှိပ်စက် ညှဉ်းပန်းခံခဲ့ရသော၊ အသေသတ်ခံခဲ့ ရသော သန့်ရှင်းသူများအကြောင်းကို မျက်စိထဲမြင်ယောင်နိုင်အောင် ပုံဖော် ပြသောမြင်ကွင်းမျိုးသာဖြစ်သည်

`မတရားမှုကိုခံရသောသူများ အော်ဟစ်အကူအညီတောင်းခြင်း အချိန် မရောက်လာသေးဖူးလား။ ယုံကြည်ခြင်းအားဖြင့် ကျွန်ုပ်တို့သည် ကိုးစားမှုကို ပြုလျက် လျစ်လျူရှုခံရသောမတရားမှုအတွက် ယခုကမ္ဘာ ပေါ်တွင် ဖြစ်ပေါ် နေခြင်းမရှိသေးဖူးလား။ အံ့ဖွယ်ကောင်းသော ကတိတော်ရှိနေကြောင်း သင် မည်သို့စိတ်သက်သာခွင့်ရရှိမည်နည်း။`