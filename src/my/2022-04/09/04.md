---
title:  ခရစ်တော်နှင့်အတူနေရန်ထွက်ခွာခြင်း
date:  22/11/2022
---

`ဖိလိပ္ပိ၊ 1:21-24 ကိုဖတ်ပါ။ ဆက်လက်၍ 1သက်၊ 4:13-18 ကိုဖတ်ပါ။ ရှင်ပေါလုသည် ခရစ်တော်နှင့်မည်သည့်အချိန်တွင် "အတူရှိရန်" မျှော်လင့်ထားသနည်း။ (ဖိလိပ္ပိ၊ 1:23) နှင့် "သခင်ဘုရားနှင့်အတူ" (1သက်၊ 4:17)။`

ရှင်ပေါလုသည် "ခရစ်တော်နှင့်အတူ" နေရန် တိုက်တွန်းခြင်းခံရ သည် (2ကော၊ 5:17)။ ခရစ်တော်နှင့်ရှိရန် ကိုယ်တော်ဒုတိယအကြိမ် ကြွလာပြီးနောက် (1သက်၊ 4:17) အချိန်ကိုမျှော်လင့်ထားသည်။ တမန်တော် ကြီးသည် မိမိ၏သခင်ကယ်တင်ရှင်နှင့်ကွဲကွာစေရန် မည်သည့် အရာမျှဖြတ် တောက်၍မရပါကြောင်း အာမခံရဲခဲ့သည်။ ရောမသြဝါဒစာ၌ သူကိုယ်တိုင် ရေးသားထားခဲ့သည်အတိုင်း "သေသည်ဖြစ်စေ၊ ရှင်သည်ဖြစ်စေ၊ အဘယ် နိမိတ္တအရာမျှသည် ငါတို့ သခင်ယေရှုခရစ်တော်အားဖြင့် မေတ္တာတော်နှင့် ငါတို့ကိုမကွာစေနိုင်ဟု ငါသဘောကျလျက်ရှိ၏" (ရောမ၊ 8:38,39)။ "အသက် ရှင်လျှင် သခင်ဘုရားအဖို့အလိုငှာရှင်၏။ သေလျှင်လည်း သခင်ဘုရားအဖို့ အလိုငှာသေ၏။ ထိုကြောင့် အသက်ရှင်သည်ဖြစ်စေ၊ သေသည်ဖြစ်စေ၊ သခင်ဘုရားဆိုင်တော်မူ၏" (ရောမ၊ 14:8)။

ယင်းကဲ့သို့သန္နိဌာန်ချက်ဖြင့် ရှင်ပေါလုသည် သေဆုံးခဲ့သော ယုံကြည်သူများအတွက် "ယေရှု၌အိပ်ပျော်နေသောသူ" (1သက်၊ 4:14) ခရစ်တော်ဒုတိယအကြိမ်ကြွလာချိန်၌ သူတို့သည်ထမြောက်လာ၍ ထာဝရ အသက်ကိုရရှိပိုင်ဆိုင်ခွင့်ရလိမ့်မည် (1ကော၊ 15:16-18; 1သက်၊ 4:13-18)။

ရှင်ပေါလုမှစုတေ၍ ခရစ်တော်နှင့်အတူနေခြင်းငှာ၊ "တောင့်တ လိုချင် သောစိတ်ရှိ၏" (ဖိလိပ္ပိ၊ 1:23) ဟုဆိုရာ၌ သူသည်သေဆုံးပြီးလျှင် သူ၏ ဝိညာဉ်သည် ခရစ်တော်နှင့်အတူနေရန် ထွက်သွားရမည် ဟုဆိုလိုပါသလား။ ထိုသို့မဟုတ်၊ ယင်းကျမ်းချက်၌ ရှင်ပေါလုသည် လောက၏တဒင်္ဂဒုက္ခဆင်းရဲ ခြင်းမှထွက်ခွာပြီး ခရစ်တော်နှင့် အတူ နေနိုင်ရန် မည်သည့်အချိန်မည်သည့် ကာလကိုမျှ အတိအကျ မဖော်ပြပါ။ ထိုကာလနှစ်ခုကြားကိုဆိုလိုခြင်းဖြစ်သည်။ ယင်းကျမ်းချက် သည် ရှင်ပေါလုမှသူသေဆုံးသည်နှင့် ကောင်းကင်သို့ချက်ချင်း ရောက်မည်ဟု မပြော။ အလွန်ရှင်းလင်းပြတ်သားလှသောစကားဖြင့် ယေရှုရှင် ဒုတိယအကြိမ်ကြွလာမှသာလျှင် သူရရှိမည့်ဆုလာဘ်ကို ရယူပိုင်ဆိုင် မည်ဟု ရေးသားထားသည် (2တိ၊ 4:8)။

အတိုချုံးရသော်၊ ရှင်ပေါလု၏အဆိုအရ "ထိုအခါအသက်ရှင်၍ ကျန်ကြွင်းသောငါတို့သည် အာကာသကောင်းကင်၌ သခင်ဘုရားထံ တော်သို့ ရောက်စေခြင်းငှာ ထိုသူတို့နှင့်တကွ၊ မိုးတိမ်ပေါ်သို့ ချီဆောင်ခြင်းကို ခံရသော အားဖြင့် ‘သခင်ဘုရားနှင့်အတူ အစဉ်မပြတ် နေရကြလိမ့်မည်’  (1သက်၊   4:17)။ ကျမ်းစာရေးသား သမျှသူတို့ သည်လည်း အချိန်ကွာခြားမှုရှိနေလင့် ကစား မတူညီသော အဖြစ်အပျက် နှစ်ရပ်ကို တစ်သဘောတည်းဖြင့် မှတ်တမ်း တင်ရေးသားကြသည်"

သို့သော်လည်း ရှင်ပေါလုသည် အသက်ရှင်ခြင်းထက် သေခြင်းကို အဘယ်ကြောင့်တောင့်တနှစ်သက်ရသနည်း။ အကြောင်းမှာ ဒုက္ခ ဆင်းရဲခြင်း အပေါင်းမှနားနေခွင့်ရရှိရန် ဒုက္ခနှင့်ပြည့်နှက်သော ကိုယ်ခန္ဓာ ကို နာကျင်ခံစား မှုအပေါင်းမှ လွတ်ငြိမ်းစေလိုခြင်းဖြစ်သည် (1ကော၊ 9:27)။ ထိုနောက်တွင် သေချာသောဆုလာဘ်ကို အပိုင်အနိုင်ပင် မျှော်လင့်လျက် ခရစ်တော်ဒုတိယ အကြိမ်ကြွလာလျှင် "ဖြောင့်မတ်ခြင်း သရဖူကိုရရှိမည်ဟု သေချာစွာစိတ်ပိုင်း ဖြတ်ထားပြီး ဖြစ်၏။ ရှင်ပေါလု အနေဖြင့် သေဆုံးခြင်းကို အကယ်၍အမှန် မလိုလားသည်တိုင်အောင် သေခြင်း၏နောက်၌ မည်သို့ရှိလာမည်ကို အသေအချာ သိရှိခဲ့ပြီ။

`တချို့သောခက်ခဲသည့်အချိန်မျိုး၌ သေဆုံးသွားပြီး မျက်စိမှိတ် လိုက်ရသောအခါ၊ ထပ်မံဖြစ်လာမည့်အရာကို မစဉ်းမိသူများစွာပင် ရှိပါ၏။ နောက် ဆက်တွဲဖြစ်လာမည့်အရာသည် "ခရစ်တော်နှင့်အတူ" ရှိနေမည်လား။ ဖိလိပ္ပိ အသင်းသားများကို ရှင်ပေါလုပြောဆိုသည့် စကားများသည် ကျွနု်ပ်တို့ကို မည်သို့နားလည်သိရှိရန် ကူညီပေးသနည်း။`