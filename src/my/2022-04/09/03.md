---
title:  ယနေ့......ငါ့နှင့်အတူပရဒိသုဘုံ၌
date:  21/11/2022
---

ဝိညာဉ်သည်မသေနိုင်ဟု သက်သေပြသူများ အသုံးအများဆုံး ကျမ်းချက် သည် လုကာ၊ 23:43 ဖြစ်သည်။ "ယေရှုကလည်း ငါအမှန်ဆိုသည်ကား၊ ယနေ့တွင် သင်သည်ငါနှင့် အတူပရဒိသု ဘုံ၌ရှိလိမ့် မည်ဟု မိန့်တော်မူ၏။" ပုံနှိပ်ထုတ်ဝေသောကျမ်းစာအများစုသည် (အချို့ကျမ်းမှအပ) ယင်းကျမ်းချက် ကို ဆင်တူဘာသာပြန်ဆိုကြသည်။ ခရစ်တော်သည် ထိုစကားကိုပြောနေသော နေ့မှာပင် အသက်တော် စွန့်ခဲ့ ရသည်။ ခရစ်တော်နှင့်သူခိုးကြီးတို့ ပရဒိသုဘုံ၌ အတူနေရမည်ဟု ကိုယ်တော် ပြောခဲ့သည်။ ကျွန်ုပ်တို့အတွက်အံ့သြစရာမလို ပါ။ အကြောင်း မှာ ကျမ်းစာကိုဘာသာပြန်ဆိုသော ကျမ်းလေ့လာသူတို့သည် သဘာဝ အလျောက်မသေနိုင်သောဝိညာဉ်ကို ယုံကြည်ထားကြ သူများ ဖြစ်ကြ သည်။ ဘာသာပြန်ဆိုထားသောကျမ်းပိုဒ်အားလုံး၌ ယင်းကျမ်း ချက် သည် အကောင်းဆုံးကျမ်းပိုဒ်တစ်ပိုဒ်ဖြစ်သည်။

`လုကာ၊ 23:43 ကို ယောဟန်၊ 20:17 နှင့် ယောဟန်၊ 14:1-3 နှင့်နှိုင်းယှဉ်ပါ။ နောင်တရသောသူခိုးအား ကိုယ်တော်ပေးသောကတိကို သိရခြင်းဖြင့် မာဂဒလမာရိနှင့်တပည့်တော်တို့ကို ယေရှုရှင်ပေးထားသော ကတိတော်အကြောင်း နားလည်သွားစေပါသလား။`

ခရစ်တော်နှင့်သူခိုးသည် ထိုနေ့ချင်း၌ပင် ပရဒိသုဘုံ (ကောင်းကင်) သို့ရောက်ရှိသွားသောအယူကို ယေရှုရှင်မှမာဂဒလမာရိအား ပြန်၍ရှင်ပြန် ထမြောက်ရာနံနက်၌ ပြောသောစကားနှင့်ချိန်ကြည့်ပါ။ ထိုအချိန်အထိ  ခမည်းတော်၏ရှေ့မှောက်တော်သို့ မတက်ရသေးကြောင်းကို (ယောဟန်၊  20:17) သေသေချာချာပြောခဲ့ကြောင်းသိရသည်။ ယင်းအယူမှားဖြစ်သော ထိုနေ့ချင်းမှာပင် ယေရှုရှင်နှင့်နောင်တရသောသူခိုးတို့ ကောင်းကင်ဘုံ တက်ရောက်သွားခြင်းအကြောင်းကို ယေရှုရှင်မှတပည့်တော်တို့အား ကတိပေးသော စကားနှင့် ပြန်၍ချိန်ကြည့်ပါ။ ဒုတိယအကြိမ်ကြွလာမှသာ တပည့်တော်တို့ကို ကောင်းကင်ဘုံချီဆောင်သွားမည်ဟု မိန့်တော်မူခဲ့ ပါသည် (ယောဟန်၊      14:1-3)။

လုကာ၊ 23:43 တွင် ဖော်ပြသောအကြောင်းအရာနှင့်ဆိုင်၍ အသုံး ဦပထားသောကြိယာပုဒ် "ယနေ့" ကို ဂရိစကားအားဖြင့် "စီမီရွန်" (ျနာနမသည) ဟုခေါ်သည်။ ဂရိသဒ္ဒါအရ အဆက်အစပ်သဖွယ် "ရှိမည်၊" ရောက်မည်၊ ရှိရန်၊ ရောက်ရန် သို့မဟုတ် ဆက်လက်လုပ်ဆောင်ဆဲ၊ ပြောရန် စသည့် အဓိပ္ပာယ်မျိုးဖြစ်သည်။ "ဝေလ်ဆင်ပါရော့စချီ" ၏ လက်ခံသောအချက်အရ၊ သဒ္ဒါကြောင်းအရ ပုဒ်တစ်ခုကို အတိအကျ ဖြစ်ရမည် ဟု သတ်မှတ်၍မရပါ။ ရှင်လုကာသည် အတိအကျစကားဖြင့် ထိုကဲ့သို့ ကြိယာပုဒ်ကိုအသုံးပြုရေးသားထားသော်လည်း "စီမီရွန်" ဟူသောစကားကို လုကာခရစ်ဝင်နှင့်တမန်တော်ဝတ္ဃုတို့၌ တွေ့ရသည်။

သို့ဖြစ်၍ လုကာ၊ 23:43 ကို အနီးစပ်ဆုံးသဘာဝကျကျဖတ်ရှု ရလျှင် "ငါအမှန်အကန်ပြောသောယနေ့စကားကို သင်မှတ်သားပါ၊ သင်သည် ငါနှင့်အတူလာမည့်တစ်ချိန်၌ ပရဒိသုဘုံတွင် အတူနေရ လိမ့်မည်ဟူ၍ ဖတ်ရ ပါမည်။ ယခုအကြောင်းနှင့်ပတ်သက်၍ ရူပါ စကားကို အသုံးပြုထားခြင်းဖြစ် သည်။ "ဒီကနေ့ငါပြောသောစကား’ ကို ခြေဆင်းအဖြစ်အစပြုပြီး "တစ်ချိန် မှာငါနှင့်အတူ ပရဒိသုဘုံမှာ အတူ နေရမည်ဟု ဆိုလိုခြင်းဖြစ်သည်။ အတို ချုံးရသော် ယေရှုရှင်သည် သူခိုးကြီးအားကတိစကားပေးခြင်းဖြစ်၍ အမှန် အကန်ပင် ထိုနေ့ထို နေရာကို အစွဲပြုပြီးသက်သေထူကာ ကယ်တင်ခြင်းရရှိ မည်ဟု တထစ်ချ အာမခံချက်ပေးခြင်းပင်ဖြစ်သည်။

`နောင်တရသောသူခိုးအကြောင်းကိုဖတ်ပါ (လုကာ၊ 23:39-43)။ အပြစ်အကြောင်းလည်းပြန်မပြော၊ ဘုရားသခင်ကို ပူဇော်ခြင်းမျိုးလည်း မရှိ သော်လည်း၊ ခရစ်တော်မှ ထာဝရအသက်ကတိတော်ကိုပေးခဲ့သည်။ ကယ်တင် ခြင်းသည် ယုံကြည်ခြင်းတစ်ခုတည်းကိုသာစွဲကိုင်ရန်ရှိကြောင်း ယင်းအကြောင်း အရာမှ အတိအလင်းသက်သေခံခဲ့ပါသလား။ သူခိုးကြီး ကဲ့သို့ ကျွန်ုပ်တို့ မည်သည့်နည်းဖြင့် ဖြောင့်မတ်ခြင်းသို့ ရောက်နိုင် မည်နည်း။ ကျွနု်ပ်တို့မည်သည့် လမ်းကို အသုံးပြုရလိမ့်မည်နည်း။`