---
title:  သူကြွယ်ကြီးနှင့်လာဇရု
date:  20/11/2022
---

`လုကာ၊ 16:19-31 ကိုဖတ်ပါ။ ကျမ်းချက်၌ ဖော်ပြသော အကြောင်း သည် အသက်သေဆုံးသူများအတွက် ထိုသို့လုံးဝမရှိကြောင်း အဘယ်ကြောင့် ပြောနိုင်ပါသနည်း။`

အချို့ကျမ်းစာလေ့လာသူများက လုကာ၊ 16:19-31 သည် တကယ့် ဖြစ်ရပ်မှန်ဟု သဘောထားကြသည်။ သေခြင်း၏အခြေအနေကို ဖော်ပြခြင်း ဖြစ်သည်။ သို့သော် ယင်းကဲ့သို့မှတ်ယူခြင်းသည် ကျမ်းစာ ဖော်ပြချက် များစွာနှင့် ဆန့်ကျင်သောနိဂုံးရလဒ်နှင့် ကျွန်ုပ်တို့ လေ့လာပြီးခဲ့သောအဆိုများစွာကိုလည်း ဆန့်ကျင်နေသည်။

ပထမအနေဖြင့် တကယ့်ဖြစ်ရပ်မှန်ဟုသဘောထားနေလျှင် ကောင်းကင် ဘုံနှင့်ငရဲဘုံနှစ်ခုသည် အလွန်နီးကပ်စွာရှိနေ၍ ကောင်းကင်ဘုံ ရောက်သွားသူ နှင့်ငရဲကျသွားသူတို့ ခေါ်ပြောစကား ဆိုနိုင်ကြသည့် သဘောသက်ရောက်နေ  သည် (လုကာ၊ 16:23-31)။ ဆိုကြပါစို့၊ လူသည်သေလွန်ပြီးနောက် ရုပ်ကလာပ် သည် သင်္ချိုင်းတွင်း တွင် လဲလျောင်းလျက်ရှိနေသည်။ ကျန်နေသောသိတတ် သေးသည့် ဝိညာဉ်သည် မျက်စိရှိဆဲ၊ လက်ချောင်းရှိဆဲ၊ လျှာရှိဆဲနှင့်ရေငတ် တတ်သေး၏ (လုကာ၊ 16:23,24)။

ထိုကဲ့သို့အဆိုမျိုးဖြင့် လူသည်သေဆုံးခြင်း၏အခြေအနေကို မှတ်ယူ လျှင်၊ ကောင်းကင်နိုင်ငံသည် ပျော်စရာကောင်းသော နေရာ မဟုတ်၊ အကြောင်းမှာ မိမိချစ်မြတ်နိုးခဲ့သော၊ သံယောဇဉ် အလွန် ထားခဲ့သော သူတစ်ဦး ငရဲကျနေ၍ မိမိနှင့်နီးနီးကပ်ကပ် မြင်တွေ့ရသည် သာမက နေ့ညမပြတ်ညည်းညူမြည်းတမ်းနေ သောဒုက္ခကို မြင်နေရခြင်း ကြောင့်ဖြစ်သည်။ အဆုံးမရှိသောထာဝရငရဲမီးအိုင်ထဲ လူးလိမ့် နေရ သည်။ စကားဖြင့်လှမ်း၍ အပြန်အလှန်ပြောဆိုနိုင်သေးသည်   (လုကာ၊ 16:23-31)။ ကောင်းကင်နိုင်ငံတော်ရောက်သွားသော မိခင် တစ်ဦး အနေ ဖြင့် ရက်ရက်စက်စက်ငရဲကျခံနေရသော မိမိ၏ ကလေးငယ်ကို မြင်နေရ၊ ကြားနေရလျှင် ထိုကောင်းကင်နိုင်ငံတော်သည် ပျော်ရွင်စရာ နိုင်ငံဖြစ်နိုင် ပါမည် လား။ ထိုသဘောထားမျိုးနှင့် ဘုရားရှင် ပေးတော် မူသော ကတိတော်ဖြစ်သည့် ဝမ်းနည်းခြင်းမရှိ၊ ငိုကြွေးခြင်းမရှိ၊ နာကျင်ခြင်းမရှိ အရာအားလုံးပြည့်စုံခြင်း ရှိသောနေရာနှင့် ဆန့်ကျင်နေ ပါသည် (ဗျာ၊ 21:4)။

ယခုခေတ်ကျမ်းစာလေ့လာသူများစွာတို့က သူဌေးကြီးနှင့်လာဇရု     တို့၏အကြောင်းကို ပုံဆောင်ချက်အဖြစ် လက်ခံထားကြသူများသည် အသေးစိတ် ဖြစ်ရပ်မှန်ဟူ၍ သဘောမထားကြတော့ပါ။ ဂျော့အီးလက်ဒ် ဆိုသူပုဂ္ဂိုလ်သည် မြော်လင့်ခြင်းအသင်းသားတစ်ဦးမဟုတ်၊ သူ၏ ပြောဆိုမှု နှင့် မှတ်ချက်အရ၊ မြော်လင့်ခြင်း အသင်းသားများတို့ ယုံကြည်ခြင်း နှင့် ကိုက်ညီနေ ပါသည်။ ထိုအကြောင်းသည် ယုဒလူများကို ရည်ရွယ်ပြီး ကိုယ်တော်မြွက်သော ပုံပမာသာဖြစ်သည်။ သေဆုံးသွားပြီး လူ၏သေခြင်းအကြောင်းကို သင်ကြား  ဖော်ပြပေးခြင်းမျိုးမဟုတ်ပါ’

သူဌေးကြီးနှင့်လာဇရုပုံပမာ၌ ကွာခြားသောအဆင့်နှစ်ခုကို တင်ဆက် ထားသည်။ သူဌေးကြီးသည် တန်ဖိုးကြီး တောက်ပြောင် ဝင်းလက်သော အဝတ် အစားကို ဝတ်ဆင်ထားပြီး၊ သူတောင်းစား လာဇရုမှာ တစ်ကိုယ်လုံးအနာပေါက် ကာပြည်တစိုစိုနှင့် ဖြစ်နေသော မြင်ကွင်း ကို သရုပ်ဖော်ထားပေးသည် (လုကာ၊ 16:19,20)။ အကြောင်း အရာ၏ သွန်သင်ချက် (1) လတ်တလောအဆင့်အတန်း သည် အနာဂတ် ဆုလာဘ်နှင့်သက်ဆိုင်ခြင်းမရှိပါ။ (2) လူတစ်ဦး၏ထာဝရ လမ်းဆုံး သည် ယခုလူဖြစ်နေစဉ်အချိန် ဆုံးဖြတ်ရွေးချယ်ခြင်းနှင့် သက်ဆိုင်သည်၊ သေဆုံးပြီးမှ နောင်တရ၍မရတော့ပါ (လုကာ၊ 16:25,26)။

`အာဗြဟံက သူတို့သည်မောရှေ၏စကား၊ ပုရောဖက်တို့၏ စကားကို နားမထောင်လျှင် တစ်ယောက်သောသူသည် သေခြင်းမှ ထမြောက် သော်လည်း မယုံကြည်နိုင်ကြဟု အာဗြဟံဆိုသည် (လုကာ၊ 16:31)။ ယေရှုရှင်အထံတော် မှ မည်သည့်တန်ခိုးပါသော သတင်းစကား ကို ကျမ်းစာအတိုင်း ကျွနု်ပ်တို့ပြန်၍ တုံ့ပြန်ရန်လိုပါသလား။`