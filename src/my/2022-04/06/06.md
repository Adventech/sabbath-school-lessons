---
title:  ကပ်တိုင်တော်၏အဓိပ္ပာယ်
date:  03/11/2022
---

`1ကော၊ 1:18-24 ကိုဖတ်ပါ။ ကပ်တိုင်တော်အကြောင်းကို ရှင်ပေါလု မည်သို့ဆိုထားသနည်း။ ၎င်းနောက်တွင် ကပ်တိုင်ကို လောက၏ ပညာနှင့် မည်သို့နှိုင်းယှဉ်ထားသနည်း။ အဘယ်ကြောင့် ယနေ့ထိတိုင် "ပစ္စည်းဥစ္စာ" သည် လောက၏ပညာဖြစ်လာရသနည်း။ ကပ်တိုင်တော်၏သတင်းစကားသည် အလွန်အရေးပါပါသလား။`

ခရစ်တော်၏ကပ်တိုင်တော်သည် ကယ်တင်ခြင်းရာဇဝင်၌ အဓိက ကျသောအရာဖြစ်သည်။ "ထာဝရတည်ရှိခြင်းအကြောင်းသည် ကရာနိကုန်း ထက်မှဖော်ပြသော မေတ္တာတော်၏အကြောင်းကို တိုင်းထွာ၍မရနိုင်ပါ။ ကန့်သတ်မှုမရှိသောခရစ်တော်၏မေတ္တာတော်နှင့် အကန့်အသတ်မဲ့တစ်ကိုယ် ကောင်းဆန်သော စာတန်၏ အတ္တသဘောတို့ ရင်ဆိုင်တိုက်လှန်ကြရသည်"

ခရစ်တော်သည် နှိမ့်ချလျက်မိမိကိုယ်ကိုပူဇော်၍ လူသားများအတွက် ဝယ်ယူခြင်းတွင် စာတန်သည်အတ္တသဘောကြီးစွာ ကိုယ်တော်ကို ဒုက္ခ ဝေဒနာ ပေးလျက်ရှိသည်။ ခရစ်တော်သည် သဘာဝဖြစ်စဉ်အတိုင်း အသက်တော် စွန့်သွားခြင်းမျိုးမဟုတ်ပါ။ ကိုယ်တော်သည် ဒုတိယ သေခြင်းမျိုးကဲ့သို့ အသေခံ တော်မူခဲ့ရသည်။ သို့ဖြစ်၍ လူသားများ အားလုံး ထိုသေခြင်းကိုမရင်ဆိုင်ရ တော့ပါ။

ကပ်တိုင်တော်၏အဓိပ္ပာယ်ကိုဖော်ထုတ်ရာ၌ သတိရစရာ ကိစ္စ များစွာ ရှိနေသည်။ ပထမဦးဆုံးကပ်တိုင်တော်သည် ဘုရားသခင်မှ အပြစ်ကို လုံးဝ ရွံမုန်းကြောင်းကိုပြသသည် (ရောမ၊ 3:21-26)။ ဒုတိယအနေဖြင့် ကပ်တိုင် တော်သည် ဘုရားရှင်မှအပြစ်သားတို့ကို ချစ်တော်မူကြောင်းပြသသည် (ရောမ၊5:8)။ တတိယအချက်အနေဖြင့် ကပ်တိုင်တော်သည် ချည်နှောင်လျက်ရှိသော အပြစ်ကြိုးကို ဖြတ်တောက်ပစ်လိုက်သည် (ရောမ၊ 6:22,23; 1ကော၊ 1:17- 24)။ စတုတ္ဃအနေဖြင့် ကပ်တိုင်တော်သာလျှင် ကျွန်ုပ်တို့၏ထာဝရအသက် အတွက်တစ်ခုတည်းသောမျှော်လင့်ချက် (ဖိလိပ္ပိ၊ 3:9-11; ယောဟန်၊ 3:14-16; 1ယော၊ 5:11,12)။ ပဥ္စမအချက်မှာ ကပ်တိုင်တော်သည် နောက်စကြဝဠာ တွင် အပြစ်ထပ်မှန်မပေါ်လာစေရန်နှင့် ပုန်ကန်မှု ထပ်၍ မဖြစ်လာရန် လုံးဝ ပိတ်ဆို့သောအရာဖြစ်သည် (ဗျာ၊ 7:13-17; ဗျာ၊ 22:3)။

ထိုသို့ကပ်တိုင်တော်၏လုပ်ဆောင်ချက်များကို "လောက၏ ပညာနှင့် ရှာဖွေနိုင်စွမ်းမရှိပါ။ ယခုခေတ်အချိန်အခါတွင် ကပ်တိုင်တော် အကြောင်းကို ဟောပြောခြင်းသည် အရူးအလုပ်ဟူ၍ ပင်သတ်မှတ် ခံရသည်။ လောက၏ ပညာရပ်၌ အမှန်တရားကို  ပင်လက်မခံနိုင်၊ ဖန်ဆင်းရှင်ရှိသည်ဟူ၍ပင် မယုံ ကြည်ကြ (ရောမ၊ 1:18-20)။

"ရူးသွပ်ခြင်း" ဟူသောဝေါဟာရစကားသည် ဟေလသနှင့် အင်္ဂလိပ် စကားလုံးတို့ အချိတ်အဆက်ရှိနေသည်။ "မိုရွန်" ဟု ဟေလသ ခေါ်၍၊ အင်္ဂလိပ်တွင် "မိုရိုနစ်"  ဟုခေါ်သောစကားလုံးသည် လောက၏ ပညာရပ်ကိုဆိုလိုခြင်းဖြစ်သည်။ လောကပညာရပ်များသည် ယေရှုရှင်ကို မသိနိုင်၊ ကပ်တိုင်တော်အပေါ်ကိုယ်စားဝင်ရောက်ပြီး အသက်ကို ပူဇော်သောကယ်တင်ခြင်း၏သဘောကိုလည်း နားမလည်နိုင်ပါ။

`လောကပညာဖြင့် အဖိုးတန်လှပါသောအရာများစွာကို ဖော်ပြပေးနိုင် သော်လည်း ယေရှုရှင်ကို ယုံကြည်ခြင်း အကြောင်းနှင့် မျှော်လင့်ခြင်းအကြောင်း ဟောပြောသောအခါ "ယုံကြည်သောသူတို့ကို ဒေသနာတော်မိုက်မဲခြင်းအား ဖြင့်" ဖြစ်စေသလား" (1ကော၊ 1:21)။`