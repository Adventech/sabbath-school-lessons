---
title:  ငါတို့အတွက်ကိုယ်တော်အသေခံပြီ
date:  29/10/2022
---

### ဖတ်ရန်ကျမ်းချက်မျာ
ဗျာ၊ 13:8; မသဲ၊ 17:22,23; မာကု၊ 9:30- 32; ယောဟန်၊ 19:1-30; ရောမ၊ 6:23; 1ကော၊ 1:18-24;

> <p>အလွတ်ကျမ်းချက်</p>
> "မောရှေသည် တော၌မြွေကိုမြှောက်ထားသကဲ့သို့ လူသား သည် မြှောက်ထားခြင်းကိုခံရမည်။ အကြောင်းမူကား၊ ထိုသားတော် ကိုယုံကြည်သောသူအပေါင်းတို့သည် ပျက်စီးခြင်းသို့မရောက်၊ ထာဝရ အသက်ကိုရမည်အကြောင်းတည်း" (ယောဟန်၊ 3:14,15)။

သေဆုံးခြင်းနှင့်အခွန်ဆောင်ခြင်းကို ကျွနု်ပ်တို့ရှောင်ကြဉ်၍မရဟု စကားအဆိုရှိသည်။ လုံးဝမှန်ကန်သော စကားဖြစ်သည်။ လူတို့သည် အခွန် ကိုရှောင်နိုင်ကောင်းရှောင်နိုင်မည်။ သို့သော် သေခြင်းကိုမရှောင်နိုင်ပါ။ အသက် ကိုအသက်ကယ်ဆေးဖြင့် အချိန်တိုတစ်ခဏဆွဲထားနိုင်သော်လည်း မကြာမီ အချိန်သေသွားကြ ရမည်။ သေခြင်းသည်အမြဲစောင့်နေသည်။ သေခြင်းနှင့် ပတ်သက်၍ ကျွနု်ပ်တို့သိထားသည်မှာ လူကောင်း၊ လူဆိုးမရွေး နောက်ဆုံး တစ်နေရာ၌စုကြရမည်။ ကျွန်ုပ်တို့မျှော်လင့်သောရှင်ပြန်ထမြောက်ခြင်းသည် ကျွနု်ပ်တို့အတွက် အဓိပ္ပာယ်ပြည့်ဝလှပါသည်။ ရှင်ပေါလု၏ဖော်ပြချက်အရ ယင်း မျှော်လင့်ချက်မရှိလျှင် "ခရစ်တော်ကိုယုံကြည်၍ အိပ်ပျော်သောသူတို့ သည် ဆုံးရှုံးခြင်းသို့ရောက်ကြပြီ" ဟုဖော်ပြထားသည် (1ကော၊ 15:18)။ ပို၍ထူးခြားသောစကားဖြင့် ခရစ်တော်၌ငိုက်မျဉ်းအိပ်ပျော်သောသူသည် ကောင်းကင်ဘုံရှင်ဘုရားသခင်၏ရှေ့တော်ရောက်ရှိခွင့်မရ။

သို့ဖြစ်၍ ခရစ်တော်ရှင်ပြန်ထမြောက်ခြင်းအကြောင်းသည် ကျွနု်ပ်တို့ အတွက်အဓိကယုံကြည်ချက်ဖြစ်လာသည်။ အဘယ်ကြောင့် ဆိုသော် ကိုယ်တော် ၏ထမြောက်ခြင်းအတွက် ကျွန်ုပ်တို့ အာမခံချက် ရရှိသွားခြင်းဖြစ်သည်။ သို့သော် လည်း ခရစ်တော်သည် ထမြောက်ခြင်း မပြုမီ အလျင်သေရပါမည်။ ဂေသရှေမန် ဥယျာဉ်တော်အတွင်း ဝေဒနာကိုခါးသီးစွာခံခဲ့ရသည်။ ကိုယ်တော်အသေခံရန် အတွက်ဖြစ်သည်။ ကိုယ်တော်ဆုတောင်းခဲ့သည်မှာ "ငါသည် စိတ်နှလုံးပူပန် ခြင်းရှိ၏။ အဘယ်သို့ငါလျှောက်ရမည်နည်း။ ထိုအချိန်မှစ၍ အကျွန်ုပ်ကို ကယ်တင်တော်မူပါအဘဟု လျှောက်ရမည်လော" (ယောဟန်၊ 12:27)။ အဘယ်အတွက်ကြောင့်သေရမည်နည်း။

ယခုအပတ်ကျွန်ုပ်တို့ခရစ်တော်၏အသေခံခြင်းနှင့် ထာဝရ အသက် အတွက် အဓိပ္ပာယ်မည်သို့ရှိကြောင်းကိုလေ့လာကြရပါမည်။