---
title:  မြေကြီး၏အုတ်မြစ်မချမီအချိန်မှစ၍
date:  30/10/2022
---

`ဗျာဒိတ်၊ 13:8; တ၊ 2:23 နှင့် 1ပေ၊ 1:19,20 ကိုဖတ်ပါ။ ယေရှုရှင်သည် ကမ္ဘာမတည်မရှိမီကပင် အသေခံရမည်ဟူသော  အချက်သည် မည်သို့နည်း။`

"ကွပ်မျက်သောသိုးသငယ်၏အသက်စာစောင်၌ ကမ္ဘာဦးကပင် စာရင်း မဝင်သောမြေကြီးသားအပေါင်းတို့သည် သားရဲကိုကိုးကွယ်ကြ၏" (ဗျာ၊    13:8)။ ကမ္ဘာဦးကပင် ခရစ်တော်သည်အသေခံရမည့်နိမိတ်သည် ကျွနု်ပ်တို့ အတွက်မည်မျှအရေးပါသနည်း။ ပုံဆောင်မှုတစ်ခုအဖြစ် ကျွနု်ပ်တို့နားလည် ကြရမည်။ (ဗျာဒိတ်ကျမ်းသည် ပုံဆောင်မှုများနှင့် ပြည့်နှက်လျက်ရှိသည်)၊ အကြောင်းမှာ ခရစ်တော်သည် ကမ္ဘာကြီးဖြစ်လာပြီး နှစ်ထောင်ပေါင်းများစွာ အထိအသေခံရခြင်း မရှိသေးပါ။ ယင်းကျမ်းချက်သည် ကယ်တင်ခြင်းစီမံကိန်း ကို ဖန်ဆင်းခြင်းမရှိမီကပင် ကြိုတင်ချမှတ်ထားကြောင်း သိစေလိုသော ကြောင့် ဖြစ်သည်။ စီမံကိန်း၏အဓိကအရာမှာ ခရစ်တော် အသေခံရမည် ဖြစ်သည်။ ခရစ်တော်သည်ကပ်တိုင်ထက်၌ ဘုရားသခင်၏ သိုးသငယ် ကဲ့သို့ အပူဇော်ခံ ရမည်ဖြစ်သည်။

`တိတု၊ 1:2 ကိုဖတ်ပါ။ ကျမ်းချက်ပါအကြောင်း၌ ခရစ်တော် အသေခံရမည့် ကယ်တင်ခြင်းစီမံကိန်းသည် မည်မျှကြာကြာ ကြိုတင် စီမံထား သနည်း။`

ကယ်တင်ခြင်းစီမံကိန်းသည် အပြစ်သို့ကျဆုံးပြီးမှ အစီအစဉ် ဆွဲ၍ ချမှတ်ခြင်းမျိုးမဟုတ်ပါ။ ကနဦးကတည်းက ဘုရားရှင်၏ ပလ္လင်တော်မှ ဖွင့်ပြခဲ့သောစီမံချက်ဥပဒေဖြစ်ပြီးသားဖြစ်သည်

ထိုစီမံကိန်းကို ဦးစွာအာဒံအားပြသပေးခဲ့သည်။ ဧဝနှင့်အတူ ဧဒင် ဥယျာဉ်တော်အတွင်း ထိုစီမံကိန်းကိုချပြခဲ့သည် (က၊ 3:15,21)၊ ၎င်းနောက် ဓမ္မဟောင်းခေတ်တစ်လျှောက် အသွေးဖြင့် ယဇ်ပူဇော် ရခြင်းဓလေ့ကို လိုက်လျှောက်  ခဲ့ကြရသည်။ အာဗြဟံ၏ယုံကြည်ခြင်းကို ဘုရားရှင်ပြသပေးသောအခါမှာ ယဇ်ကောင်အတွက် သိုးထီး တစ်ကောင်ကိုပြင်ဆင်ပေးခဲ့သည်။ ဣဇာက်၏ ကိုယ်စား ထိုသိုးထီးသည် အသေခံခဲ့ရသည် (က၊ 22:11-13)။ ထိုသို့ အစားဝင် ကိုယ်စား ပြုခြင်းအမှုသည် ခရစ်တော်ကိုယ်တိုင်ဝင်ရောက်အသေခံ    ကာ ကပ်တိုင်ပေါ် တက်သောအခါ ပို၍သာလွန်ထင်ရှားသည်။

သို့ဖြစ်၍ ကယ်တင်ခြင်းစီမံကိန်းကြီး၏အစီအစဉ်တစ်လျှေက်လုံး၏ အခရာကျသောအရာမှာ ယေရှုရှင်ကိုယ်စားဝင်ရောက် အသေခံခြင်း ပင်ဖြစ်သည်။ တိရစ္ဆာန်များမြောက်မြားစွာ၊ ရာစုနှစ်များစွာ အသေခံ ရခြင်းမှ အဆုံးသတ်သွား စေသည်။ တိရစ္ဆာန်ဖြင့်ယဇ်ပူဇော်ခြင်းသည် ယေရှုရှင်အသေခံတော်မူခြင်းဖြင့် ကပ်တိုင်ထက်တွင် "ဤလောက၏ အပြစ်ကိုဆောင်သွားသော ဘုရားသခင်၏ သိုးသငယ်" (ယောဟန်၊ 1:29) ဖြစ်သည်။

`တိရစ္ဆာန်ဖြင့်ယဇ်ပူဇော်ခြင်းသည် ထိတ်လန့်စရာ သွေးသွန်းရ သော မြင်ကွင်းဖြစ်သည်။ မှန်ပါသည်။ ထိုသို့ရှိနေရခြင်း၏ အဓိက အချက်သည် မည်သို့နည်း။ ခရစ်တော်အသေခံရမည့်အကြောင်းကို သွန်သင်ပြသပေးနေပါ သလား။ အပြစ်၏အဖိုးအခသည် ကြောက် လန့်ဖွယ် သွေးထွက်သံယို မြင်ကွင်း ကိုဖြစ်စေပါသလား။`