---
title:  ငါတို့အတွက်ကိုယ်တော်အသေခံပြီ
date:  02/11/2022
---

`ယောဟန်၊ 3:14-18 နှင့် ရောမ၊ 6:23 ကိုဖတ်ပါ။ ခရစ်တော် အသေခံတော်မူခြင်းသည် ကျွနု်ပ်တို့အတွက် ပြည့်ဝစုံလင်သောအခွင့်ကို ရရှိ သွားစေသည်ဟု ကျမ်းချက်များကမည်သို့ထောက်ပြသနည်း။`

ယေရှုရှင်သည် ဗတ္တိဇံခံရန်အလို့ငှာ ယော်ဒန်မြစ်နားသို့ ရောက်လာ သည်နှင့် ဗတ္တိဇံဆရာယောဟန်သည် ကြွေးကြော်ခဲ့သည်မှာ "လောက၏အပြစ် ကိုယူဆောင်သွားမည့် ဘုရားသခင်၏ သိုးသငယ် ကိုကြည့်ပါ" (ယောဟန်၊ 1:29)။ ထိုစကားအရ ခရစ်တော်သည် ဘုရားသခင်၏သိုးသငယ်ဟု ရည်ညွန်း ပြောဆိုရာမှာ ဓမ္မဟောင်း ခေတ်သိုးနှင့်ယဇ်ပူဇော်ခြင်းသဘောကို ဖော်ညွန်းခြင်း ဖြစ်သည်။

သို့သော် တိရစ္ဆာန်ဖြင့်ယဇ်ပူဇော်ခြင်းသည် အပြစ်ကို အပြီးတိုင် ဖြေလွတ် နိုင်စွမ်းမရှိပါ (ဟေဗြဲ၊ 10:4)။ အခြေအနေအရ ခွင့်လွတ်ခြင်း သဘောမျှသာ ရရှိသည်။ ထိုကြောင့် ခရစ်တော်အသေခံလာမည့် အရိပ်နိမိတ်သဖွယ် ထို တိရစ္ဆာန်ဖြင့်ယဇ်ပူဇော်ကာ ကပ်တိုင်ထက် ကိုယ်တော်အသေခံမှသာ ယင်း    လုပ်ထုံးသည် ပြီးဆုံးသွားသည်။ "ကိုယ်အပြစ်တို့ကိုဖော်ပြတောင်းပန်လျှင်၊ ငါတို့အပြစ်များကိုလွတ်၍ ဒုစရိုက်ရှိသမျှနှင့်ကင်းစင်စေခြင်းငှာ ဘုရားသခင်သည် သစ္စာတရားနှင့် လည်းကောင်း၊ ဖြောင့်မတ်ခြင်းတရားနှင့်လည်းကောင်း ပြည့်စုံ တော်မူ၏" (1ယော၊ 1:9)။

`ယောဟန်၊ 3:16,17 ကိုဖတ်ပါ။ ဖော်ပြပါကျမ်းချက်တို့မှ ကျွနု်ပ်တို့ မည်သို့မျှော်လင့်ချက်ရရှိနိုင်မည်နည်း။ အထူးသဖြင့် သင်ကိုယ်တိုင်ပြစ်မှား မိခဲ့သောသူတစ်ဦးကို သင်စိတ်ထားအမှန်ဖြင့် ပြုလိုလျှင် မည်သို့ရှိရမည်နည်း။`

နက်နက်နဲနဲတွေးကြည့်ပါ။ ယေရှုရှင်သည် စကြဝဠာကိုဖန်ဆင်းခဲ့ သူ (ယောဟန်၊ 1:1-3)၊ မိမိကိုယ်ကို ကျွနု်ပ်တို့အတွက်အပူဇော်ခံကာ အပြစ်ကြွေးကိုပေးဆပ်ပေးကာ ကျွနု်ပ်တို့ခံရမည့်အပြစ်ဒဏ်အားလုံးကို လွတ်ငြိမ်း စေသည်။ အလွန်ကြီးမားသောကတိစကား ဧဝံဂေလိ သတင်းဖြစ်ပေသည်။

ယေရှုရှင်မိန့်တော်မူသည်ကား "ထာဝရဘုရားသည် လောကီသား တို့ကိုချစ်တော်မူသောကြောင့် သူ၏သားတော်ကို ကျွန်ုပ်တို့အား ကယ်တင်ရန်  ပေးအပ်တော်မူခဲ့သည် (ယောဟန်၊ 3:16)။ သို့သော် ကျွန်ုပ်တို့မေ့၍မရသော အချက်ကား၊ ခရစ်တော်သည် ကျွန်ုပ်တို့၏ ကိုယ်စား မိမိ၏ဆန္ဒဖြင့်သာ ကိုယ်ကိုကိုယ်အပူဇော်ခံခဲ့သည် (ဟေဗြဲ၊ 9:14)။ လူးသာသည် ကပ်တိုင် တော်အကြောင်းကို အနက်ဖွင့်ဆိုရာ၌ "ကိုယ်တော် (ခရစ်တော်) အပူဇော်ခံ ရသောယဇ်ပလ္လင်ဖြစ်၍ ငရဲမီးတမျှ ပူလောင်သော အပူသည် ကိုယ်တော်၏ နှလုံးသားကို အပြင်းဆုံး အက်စစ်နှင့်စားစေသကဲ့သို့ ပူလောင်နာကျင်ခဲ့ရသည်။ ကိုယ်တော်၏ အသက်တာနှင့်သန့်ရှင်းသောဆက်ကပ်မှုဖြင့် ခန္ဓာနှင့်အသွေး တော်ကို တင်လှူပူဇော်ကာ ခမည်းတော်ဘုရားထံတော်သို့ အပူဇော်ခံ၍ လူသား များအတွက်ပေးဆပ်ခဲ့သည်။ ကျယ်လောင်သောငိုကြွေးသံ၊ ပူလောင် သော နှလုံံးသား၊ ဝမ်းနည်းသောကျမျက်ရည်ဖြင့် ကိုယ်တော် ခံယူတော် မူခဲ့သည်   (ဟေဗြဲ၊ 5:7)။  ခရစ်တော်သည် တစ်ကြိမ် အသေခံ ခြင်းသည် လောကသားအားလုံးအတွက် လုံလောက်သွားပြီ ဖြစ်သည် (ဟေဗြဲ၊ 10:10)။ တစ်ကြိမ်တည်းဖြင့် ထာဝရခိုင်လုံ သွား ပြီဖြစ်သည် (ဟေဗြဲ၊ 10:12)။ ကိုယ်တော် အပူဇော်ခံခြင်းအတွက်၊ လူအားလုံး အတွက် လုံလောက်ပြီး နောက်တစ်ဖန် တန်ခိုးတော် ပျက်ပြယ် ခြင်း မရှိတော့ပါ။

ထိုထက်ပိုမိုသောအကြောင်းမှာ "အကယ်၍ လောကကမ္ဘာကြီး တစ်ခု လုံး လူအားလုံးထဲမှတစ်ယောက်တည်းသာ ကိုယ်တော်၏ ကရုဏာတော် ဧဝံဂေလိကိုလက်ခံမည်ဆိုလျှင်လည်း ထိုတစ်ဦးတည်းကို ကိုယ်တော် ကယ်တင် မည်ဖြစ်သည်။ ကိုယ်တော်အသက်ပေး၍ နှိမ့်ချစွာ ဆင်းသက်ကြွလာပြီး ရှက်ကြောက်ခြင်းကိုခံယူကာ အသေခံ ပေးမည် ဖြစ်သည်"

`ယောဟန်၊ 3:16 ကိုတစ်ဖန်ပြန်၍ဖတ်ပါ။ "လောကီသား" ဟူသော  စကားလုံးနေရာ၌သော်လည်းကောင်း၊ "သူအပေါင်း" ဟူသော စကားလုံးနေရာ ၌သော်လည်းကောင်း သင်၏ နာမည်ကို အစားထိုး လိုက်ပါ။ သင်မည်သို့ သင်ခန်းစာရရှိသနည်း။ တဖြည်းဖြည်းနှင့် စုံစမ်းခြင်း ခံရသောအခါမျိုး၌ ထိုကတိတော်ကို သင့်အတွက်ဟု သဘောထား နိုင်ပါမည်လား။`