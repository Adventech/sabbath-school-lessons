---
title:  ကပ်တိုင်အတွက်နိဒါန်းပျိုးခြင်း
date:  31/10/2022
---

**တပည့်တော်တို့သည် ယေရှုရှင်ကြိုတင်ပြောကြားပေးထားသော မိမိ၏ဒုက္ခခံရမည်အကြောင်း၊ အသေခံရမည်အကြောင်းအတွက် မည်သို့ တုံ့ပြန်ခဲ့ကြသနည်း။ သူတို့၏တုံ့ပြန်ချက်အရ ကျွနု်ပ်တို့သည် နှုတ်ကပတ် တော်ကိုနားလည်မှုမှားယွင်းလျှင် အန္တရာယ်များကြောင်း မည်သို့သင်ခန်းစာ ဖြစ်စေသနည်း။**

`မသဲ၊ 16:21-23`

`မသဲ၊ 17:22,23; မာကု၊ 9:30-32; လုကာ၊ 9:44,45`

`လုကာ၊ 18:31-34`

ယေရှုရှင်သည် အသေခံရန်အတွက်မွေးဖွားလာခဲ့သည်။ အသေခံရန်  အတွက်လည်း အသက်ရှင်နေထိုင်ခဲ့ရသည်။ ခြေလှမ်းတိုင်း၊ အလှမ်းတိုင်း၊ တစ်လှမ်းစီတိုင်းသည် ကရာနိကုန်းပေါ်ကပ်တိုင်ထက်သို့ ချိတ်ဆွဲခံရဖို့ရန် ဝေဒနာလမ်းကိုကြိတ်မှိတ်ကာ လှမ်းသွားနေခဲ့ရသည်။ အမှုတော်အတွက် ထားရှိသောသဘောထားအပေါ် ကိုယ်တော်သည် မည်သည့်အရာတစ်စုံတစ်ခုကိုမျှ အနှောင့်အယှက်ဖြစ်စေရန် ခွင့်မပေး ခဲ့ပါ။ အမှန်တကယ်ပင် ကိုယ်တော် ၏အသက်တာ တစ်လျှောက်လုံး သည် "ကပ်တိုင်ပေါ်အသေခံရန် နိဒါန်းပျိုး ထားရခြင်းဖြစ်ခဲ့သည်"

လောက၏အမှုတော်ဆောင်ရွက်ခြင်း၏ နောက်ဆုံးနှစ်သို့ရောက် လာသောအခါ၊ ယေရှုရှင်သည် မိမိတပည့်တော်များအား သူ၏ အသေခံရမည် အကြောင်းကို တစ်စထက်တစ်စ ပိုပို၍မှာကြားခဲ့သည်။ သို့သော် တပည့်တော် တို့သည် ထိုသို့ဖြစ်လာနိုင်ချေမရှိ၊ ဖြစ်စေချင်သော ဆန္ဒလည်းမရှိပါ။ မေရှိယ လာခြင်း၏အဓိပ္ပာယ်ကို မှားယွင်းစွာနားလည် ခဲ့ကြသည်။ မေရှိယအဖြစ်ရောက် ရှိလာသောယေရှုရှင်အပေါ် သူတို့၏ ယုံကြည်ချက်မှာ လုံးဝအသေခံရန်မရှိဟု ယုံကြည်ကြသည်။ ထိုအတွေးအခေါ် ယုံကြည်မှုမျိုးသည် ဒုက္ခဝေဒနာ၊ နာကျင် မှုခံရခြင်းကိုရင်ဆိုင် ရန်မလို၊ ခံရန်မလိုဟုသဘောရောက်စေသည်။

နိကောဒင်ကို ယေရှုရှင်မိန့်တော်မူသောစကား၌ "မောရှေသည် တော၌မြွေကိုမြှောက်ထားသကဲ့သို့ လူသားသည်မြှောက်ထားခြင်း ကိုခံ ရမည်။ အကြောင်းမူကား၊ ထိုသားတော်ကို ယုံကြည်သော သူအပေါင်းတို့သည် ပျက်စီး ခြင်းသို့မရောက်၊ ထာဝရအသက်ကို ရမည် အကြောင်းတည်း" (ယောဟန်၊ 3:14,15)။ ဖိလိပ္ပိုကဲသရိမြို့သို့ရောက်စဉ် ကိုယ်တော်သည်တပည့်တော်     တို့ကို မိန့်တော်မူသောစကား၌၊ "ယေရုရှလင်မြို့သို့သွားရမည်။ လူအကြီးအကဲ၊ ယဇ်ပုရောဟိတ်အကြီး၊ ကျမ်းပြုဆရာတို့လက်၌ များစွာခံရမည်။ အသေသတ် ခြင်းကိုလည်း ခံရမည်။ သုံးရက်မြောက်သောနေ့၌ ထမြောက်လိမ့်မည် (မသဲ၊ 16:21)။ ဂါလိလဲနယ်ကိုဖြတ်သွားပြီး (မာကု၊ 9:30-32) နောက်ဆုံး အကြိမ် ယေရုရှလင်သို့ရောက်ရှိခဲ့သည် (လုကာ၊ 18:31-34)။ ယေရှုရှင်သည် ထိုခရီးစဉ်အတွင်း မိမိ၏တပည့်တော်တို့ကို သူ၏သေခြင်းအကြောင်း၊ ရှင်ပြန် ထမြောက်မည့်အကြောင်းကို မိန့်မှာခဲ့သည်။ အကြောင်းမှာ ထိုစကားမျိုးကို တပည့်တော်တို့သည် လုံးဝမကြားချင်၊ မနာချင်သော ကြောင့်ဖြစ်သည်။ ကျွန်ုပ်တို့သည် လည်း ထိုနည်းတူစွာ ဖြစ်ရန် အလွန် လွယ်ကူလှပါသည်။

`အထူးသဖြင့် ရွေးချယ်ခံရသူများသည် မှားယွင်းသော သဘောထား ကို ရင်ဝယ်ပိုက်ထားကာ ခရစ်တော် မေရှိယ ပထမအကြိမ် ကြွလာခြင်းအတွက် အမှားအယွင်းလက်ခံမှုဖြစ်၍ ကိုယ်တော်ကို ငြင်းပယ်ကြသည်။ မည်သည့် မှားယွင်းသောသဘောထားမျိုးဖြင့် ယနေ့အချိန်မှာ ယေရှုရှင်ဒုတိယအကြိမ် ကြွလာခြင်းအတွက် ကျွနု်ပ်တို့ သဘောပိုက်ထား ပြန်နေသနည်း။`