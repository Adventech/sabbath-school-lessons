---
title:  အမှုပြီးပြီ
date:  01/11/2022
---

`ယောဟန်၊ 19:1-30 ကိုဖတ်ပါ။ ကျွနု်ပ်တို့အတွက် ယေရှုရှင် မိန့်တော်မူခဲ့သော "အမှုပြီးပြီ" စကားသည် မည်မျှအရေးပါသနည်း။`

နောက်ဆုံး၌ ယေရှုခရစ်တော်သည် ပြင်းထန်စွာရင်ဆိုင် ရသောအချိန် သို့ရောက်လာသည်။ လူသားအားလုံးနှင့် စကြဝဠာ တစ်ခွင်လုံး အတွက် ကယ်တင် ရန် အချိန်အဆုံးအဖြတ် ရောက်ရှိ လာသည်။ အမှောင်ကိုကြီးစိုးသောစာတန်နှင့် အကြိတ်အနယ် လုံးပန်းရ တော့သည်။ ဂေသရှေမန်ဥယျာဉ်တော်အတွင်း ကိုယ်တော် သည်မိမိ၏ လမ်းခရီးကို အဆုံးသတ်ရန် မတရားသော၊ တရားမျှတမှုမရှိသော စုံစမ်းခြင်း ကိုခံလျက် ကရာနိကုန်းသို့လှမ်းသွားခဲ့ရသည်။ ဆိုးညစ်သော စာတန် ၏ကောင်းကင်တမန်များတို့သည် ကိုယ်တော်ကိုချုပ်ကိုင်နိုင်ရန် ကြိုးစားကြသည်။ ယေရှုရှင်ကပ်တိုင်ပေါ်ချိတ်ဆွဲခံရသောအချိန်မှာ ယဇ်ပုရောဟိတ်မင်းကြီးများ သည်သော်လည်းကောင်း၊ ကျမ်းတတ်များ သည်သော်လည်းကောင်း၊ ယုဒ အကြီးအကဲများ၏ ကဲ့ရဲ့ပြက်ရယ် ပြုခြင်းကိုခံရသည်။ "သူတစ်ပါးကိုကယ်တင် တတ်၏။ ကိုယ်ကို မကယ်တင် နိုင်ပါတကား။ ဣသရေလရှင်ဘုရင်မှန်လျှင် ယခု ကပ်တိုင်ပေါ်က ဆင်းခဲ့၊ ဆင်းလျှင်ငါတို့ယုံကြည်မည်" (မသဲ၊ 27:42)။ စသည်စကားအားဖြင့် ကိုယ်တော်၏စိတ်ကိုစာတန်ဆွပေးသည်။

ခရစ်တော်သည် ကပ်တိုင်ပေါ်မှဆင်းပြီး မိမိကိုယ်ကို မကယ်တင် နိုင်ဖူးလား။ ကိုယ်တော်လုပ်နိုင်ပါသည်။ သို့သော် စာတန်၏ ဆွပေးသော လှည့်ဖြား သည့်စကားကို အဘယ်ကြောင့်နာခံရမည်နည်း။ ကိုယ်တော်၏ မေတ္တာတော် သည် လူသားများအပေါ်အခြေအနေအရဟူ၍မထားပါ။ ကိုယ်တော်ကို ကဲ့ရဲ့ပြက်ရယ်ပြုသူများကိုလည်း ကိုယ်တော် ချစ်တော် မူသည်။ အမုန်းစိတ် အမျက်တော်မရှိပါ။ ကိုယ်တော်အရှုံးမပေး၊ အမှန်မှာ ကဲ့ရဲ့ကျီစယ်သူတို့ သည်လည်း ကိုယ်တော်အသေခံ၍ ကယ်တင်ပေးသော သူများထဲတွင်ပါဝင် ပါသည်။ ကိုယ်တော်ကပ်တိုင်မှပြန်ဆင်းလာပြီး မိမိကိုယ်ကိုကယ်တင်လျှင် လူသားကိုကယ်တင်သောအစီအစဉ်တစ်ခုလုံး ပျက်သွားရမည်။ လုံးဝအဖြစ် မခံပါ။ ကိုယ်တော်ကို ကပ်တိုင်ပေါ် ဆွဲထားသောအရာသည် သံမှိုများမဟုတ် ပါ။ ကိုယ်တော်၏ ကိုယ်တိုင် ဆန္ဒသာ ဖြစ်သည်။ "ကိုယ်တော်၏ဆန္ဒအတိုင်း လူတို့ကို ကယ်တင်သွား ခြင်းဖြစ်သည်။"

ခရစ်တော်ဒုက္ခခံစားရင်း ကိုယ်တော်သည် စာတန်၏ နိုင်ငံကို ချေမှုန်း နေသည်။ စာတန်သည် မြှောက်ထိုးပင့်ကော်ပြုကာ ယုဒကိုယ်တိုင် မိမိ၏ အရှင်အပေါ်သစ္စာဖောက်ခဲ့သည် (ယောဟန်၊ 6:70, ယောဟန်၊ 13:2,27)။ "တချို့တလေသာ တရားဟောပြောသူတို့သည် ခရစ်တော်၏ အသေခံခြင်း အရာ၌ စာတန်၏လုပ်ရပ်ကိုလည်းကောင်း၊ စာတန်၏ တိုင်းနိုင်ငံကိုလည်း ချေမှုန်းပစ်ကြောင်းကို ထည့်သွင်း ပြောကြားလေ့ မရှိပါ"

ကပ်တိုင်ထက်မှကိုယ်တော်ဟစ်ကြွေးသော "အမှုပြီးပြီ" (ယောဟန်၊ 19:30) ဆိုရာ၌ ကိုယ်တော်သည် မိမိခံစားနာကျင်ရသော ဝေဒနာပြီးဆုံးသွား သည်ဟု မဆိုလိုပါ။ အထူးသဖြင့် စကြဝဠာ  တစ်ခွင်လုံးကို ကိုယ်တော်ရွေးယူ လိုက်ပြီ။ စာတန်နှင့်၎င်း၏အင်အားစုကို အနိုင်တိုက်လိုက်ပြီဟုဆိုလိုပါသည်။ "ကောင်းကင်တစ်ခုလုံးမှ ကိုယ်တော်၏ အနိုင်ရရှိမှုအတွက် အောင်ပွဲခံကြသည်။ စာတန် ချေမှုန်း ခံရပြီ။ သူ၏တိုင်းနိုင်ငံကျဆုံးကြောင်းကိုလည်း သူကိုယ်တိုင် သိလိုက်ရသည်"

အံ့ဖွယ်နှိုင်းယှဉ်ချက်ကိုသိရှိနိုင်ရန်ခက်လှပါသည်။ ဘုရားသခင်၏ သားတော်သည် မိမိကိုယ်ကိုနှိမ့်ချလျက် ကျွန်ုပ်တို့ အတွက်နှင့်စကြဝဠာတစ်ခု လုံးအတွက် ပြုတော်မူသောအရာသည် အကြီးမြတ်ဆုံးသောအောင်မြင်ခြင်း ဘုန်းတန်ခိုးတော်ကိုရရှိသွားသည်။

`ကိုယ်တော်သည် ကျွနု်ပ်တို့ကိုရွေးနုတ်ကယ်တင်ရာ၌ အသေခံ ရသည် အထိ အပြစ်သည်ဆိုးကြောင်းကိုသတိပြုပါ။ ယင်းအကြောင်း အရာကိုပြန်၍ ကြည့်လိုက်လေတိုင်း ကျွန်ုပ်တို့၏ စောင့်ထိန်း ကျင့်ဆောင်သော ကောင်းမှု အလုံးစုံသည် ထာဝရဘုရားရှေ့တော်မှာ အလဟသအသုံးမဝင်ဖြစ်နေပါသလား။ အလုံးစုံသောအရာကို ခရစ်တော်သည် လုပ်ဆောင်ပေးပြီးသွားပြီအကြောင်း ကျွန်ုပ်တို့မည်သို့ ပြောပြနိုင်ပါမည်နည်း။ သင်၏အဖြေကို ဥပုသ်စာဖြေအတန်း သို့ယူဆောင်လာပါ။`