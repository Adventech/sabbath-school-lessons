---
title:  ကပ်တိုင်တော်အလျင်ထမြောက်ခြင်းများ
date:  22/10/2022
---

### ဖတ်ရန်ကျမ်းချက်မျာ
ယုဒ၊ 9; လုကာ၊ 9:28-36; 3ရာ၊ 17:8-24; လုကာ၊ 7:11-17; မာကု၊ 5:35-43; ယောဟန်၊ 11:1-44;

> <p>အလွတ်ကျမ်းချက်</p>
> "ယေရှုကလည်း၊ ငါသည်ထမြောက်ခြင်းအကြောင်း၊ အသက် ရှင်ခြင်းအကြောင်းဖြစ်၏။ ငါ့ကိုယုံကြည်သောသူသည် သေလွန် သော်လည်းရှင်လိမ့်မည်။ ငါ့ကိုယုံကြည်၍ အသက်ရှင်သောသူရှိသမျှ တို့သည်လည်း သေခြင်းနှင့်အစဉ်မပြတ်ကင်းလွတ်ကြလိမ့်မည်။ ငါ့ စကားကို ယုံသလော" (ယောဟန်၊ 11:25,26)။

ဓမ္မဟောင်းသည် လူ၏အသက်ရှင်ပြန်ခြင်းအကြောင်းကို ဖော်ပြသော ပုဂ္ဂိုလ်များ၏မျှော်လင့်ချက်ဖြင့် အကျယ်တဝင့် ဖော်ပြထား သည် (ယောဘ၊ 19:25-27; ဟေဗြဲ၊ 11:17-19; ဆာလံ၊ 49:15; ဆာလံ၊ 71:20)။ ထိုနောက်မှာ အနာဂတ်မျှော်လင့်ချက်များ (ဒံ၊ 12:1, 2, 13)။ ထိုထက် သာလွန်တိကျသောသက်သေများမှာ အမှန်သေခြင်းမှ ထမြောက် လာခဲ့သော ပုဂ္ဂိုလ်တို့၏ ကိုယ်တိုင်မှတ်တမ်းမှတ်ရာများပင်ဖြစ်သည်။

ပထမဦးဆုံးရှင်ပြန်ထမြောက်လာသူမှာ မောရှေပင်ဖြစ်သည် (ယုဒ၊ 9; လုကာ၊ 9:28-36)။ ဣသရေတို့၏မင်းဆက်အုပ်စိုးခြင်းအချိန်၌ ဇရတ္တ မြို့၌ရှိသော မုဆိုးမ၏သား (3ရာ၊ 17:8-24) နှင့် ရှုနင်မြို့သူ၏သား (4ရာ၊ 4:18-37) အားလုံးတို့သည် ရှင်ပြန်ထမြောက်သူများဖြစ်သည်။ ယေရှုခရစ်တော်လူ၏အသွေးအသားကို ဤကမ္ဘာ၌ခံသော အချိန် တွင် လည်း နာဣနမြို့တံခါးအနီး၌ မုဆိုးမတစ်ဦး၏သားကို ပြန်ရှင်ပြန် စေတော်မူခဲ့သည် (လုကာ၊ 7:11-17)။ တရားဇရပ်မှူးဖြစ်သူ ယာဣရု၏ သမီး (လုကာ၊ 8:40-56)၊ လာဇရု (ယောဟန်၊ 11)၊ မောရှေတစ်ဦးမှလွဲ၍ ကျန်သူ အားလုံးတို့သည် မမြဲသေးသောပြန်လည်ရှင်ပြန်ခြင်းဖြင့်သာ နိုးထခဲ့ကြသည်။ နောက်တစ်ဖန် ပြန်လည်သေဆုံးအိပ်စက်ကြရပြန်သည်။ ထိုအကြောင်းအရာ ကိုအရင်းပြု၍ သမ္မာကျမ်းစာ၌ သေခြင်းသည် မည်သည့်တွေးခေါ်ကြံဆခြင်း မျိုးကိုမျှမလုပ်နိုင်ကြောင်းထင်ရှားပါသည် (ယောဘ၊ 3:11-13; ဆာလံ၊ 115:17; ဆာလံ၊ 146:4; ဒေ၊ 9:5,10)။ ရှင်ပြန်ထမြောက်ခြင်းကို ဖော်ပြသောကျမ်းစာအတိုင်း လူသည် ဤအသက်တာ ဘဝမှစုတေသော် မည်သည့် နေရာ၊ မည်သည့် အရပ်သို့မျှမရောက်မရှိ။ မည်သည့်အရာမျှမသိ၊ မခံစားနိုင် ကြောင်း အတိအလင်းရေးသားထားပါသည်။

ယခုအပတ်ကျွနု်ပ်တို့သာ၍ ထင်ရှားပေါ်လွင်သော ရှင်ပြန် ထမြောက် ခြင်းအရေး၌ သခင်ခရစ်တော် ပြန်၍ ထမြောက်ခြင်း မပြုမီအချိန်နှင့် ကိုယ်တိုင် ထမြောက်ခြင်းအချိန် အတွင်းအကြောင်းများ ကို နီးနီးကပ်ကပ်လေ့လာကြရပါ မည်။