---
title:  မောရှေ၏ရှင်ပြန်ထမြောက်ခြင်း
date:  23/10/2022
---

`ယုဒ၊ 9 ကိုဖတ်ပါ။ လုကာ၊ 9:28-36 ကိုလည်းဖတ်ပါ။ ယင်း ကျမ်းချက်များမှ မည်သည့်အချက်အလက်များက မောရှေသည် သေခြင်း မှထမြောက်ခဲ့သည်ဟု တွေ့ရှိနိုင်သနည်း။`

အလက်ဇန္ဒြား မြို့ရှိ အချို့ဂရိအသင်းတော်ခေါင်းဆောင် များသည် မောရှေ၏သေဆုံးခြင်းအကြောင်းကို သင်ကြားရာ၌၊ မောရှေသေဆုံး သွားသောအခါ မောရှေသည် သဏ္ဉာန်ကွဲရုပ်နှစ်ခု ပေါ်လာသည်ဟု သွန်သင် ကြသည်။ သဏ္ဉာန်တစ်ခုမှာ ဝိညာဉ်နှင့်အသက်ရှင်သည်။ နောက်သဏ္ဉာန် တစ်ခုမှာ မောရှေသေနေသောရုပ်ကလာပ်ဖြစ်သည်။ ဝိညာဉ်နှင့်ကွဲသောသဏ္ဉာန်သည် ကောင်းကင်သို့တက်ကြွသွားသည်။ ကျန်ရှိသောသဏ္ဉာန်ရုပ်အလောင်း မှာ မြေကြီး၌သဂြိုဟ် လိုက်သည်ဟု သွန်သင်သည်။ ထိုကွာဟချက်ဖြစ်သောဝိညာဉ် ကိုဆောင်ယူသွားပြီး ခန္ဓာကိုယ်မြေမြှုပ်ပစ်ခြင်းအယုံအကြည်သည် ဂရိတို့ ယဉ်ကျေးမှုထုံးစံ၌ မသေနိုင်သောဝိညာဉ်ကိုလက်ခံသူများ အလွန်ကြိုက်ကြ သည်။ ယုဒ၊ 9 ၌ မောရှေသည် ခန္ဓာကိုယ်နှင့်ပင်ထမြောက်လာကြောင်း အတည်ပြု ထားသည်။ အကြောင်းမှာ စာတန်နှင့်မိက္ခေလတို့သည် မောရှေ၏ ခန္ဓာကိုယ်ကိစ္စကို အကြောင်းပြု၍ အငြင်းပွားခဲ့ကြခြင်းဖြစ်သည်။ မောရှေ၏  ဝိညာဉ်အတွက် အငြင်းပွားခဲ့ကြခြင်းမဟုတ်ပါ။

တရားဟော၊ 34:5-7 သည် မောရှေအသက် 120 နှစ်၌ သေဆုံး ခဲ့သည်ဟုဖော်ပြ၏။ ဘုရားသခင်သည် သူ၏ကိုယ်ခန္ဓာကို လျှို့ဝှက်သော နေရာတစ်နေရတွင် မြှုပ်နှံခဲ့သည်။ ထိုနေရာသည် မောဘချိုင့်အတွင်း တစ်နေ ရာရာဖြစ်သည်ဟုဆို၏။ သို့သော် မောရှေသည် သင်္ချိုင်းအတွင်း ကြာရှည်စွာ မနေခဲ့ရပါ။ "ခရစ်တော်ကိုယ်တော်တိုင်နှင့် မောရှေကို မြှုပ်နှံခဲ့သော ကောင်းကင် တမန်ကိုယ်တိုင် ကောင်းကင်မှ ဆင်းသက်ပြီး အိပ်ပျော်နေသောသန့်ရှင်းသူ မောရှေအားနိုးထစေခဲ့သည်။" ခရစ်တော် သည် ပထမဦးဆုံးအကြိမ်သေသော သူထံရောက်လာပြီး အသက် ပြန်ရှင် စေရန်၊ အသက်ပေးပိုင်သောမင်းကြီးအဖြစ် လည်းကောင်း၊ ထွန်းတောက်သော သူတစ်ပါးကဲ့သို့လည်းကောင်း သင်္ချိုင်းကို ချဉ်းကပ် လာခဲ့သည်။ စာတန်ကလည်း ကိုယ်တော်၏ တန်ခိုးဘုန်းတော်နှင့် အသာစီးမပြုရန်သတိပေးခဲ့သည်။ ခရစ်တော်သည် စာတန်နှင့် လက်ရုန်းချင်း ယှဉ်ပြိုင်မှုကိုမပြုဘဲ ခမည်းတော်၏အာဏာကိုသာ အမှီတံကဲပြုခဲ့သည်။ "ဘုရားသခင်သင့်ကိုဆုံးမပါစေ (ယုဒ၊ 9) ဟုသာ တစ်ခွန်းတည်းဆိုသည်။ ရှင်ပြန်ထမြောက်ခြင်းသည် ထာဝရ တည်မြဲသောအစစ်အမှန်ဖြစ်လိမ့်မည်။ စာတန်သည် မိမိ၏သားကောင် တို့ကို ကိုက်ဖြဲဖျက်ဆီးလိုသည်။ ဖြောင့်မတ် သောသူတို့သည် သေလွန် သော်လည်း ပြန်လည်ထမြောက်လာလိမ့်အုံးမည်"

မောရှေရှင်ပြန်ထမြောက်ခဲ့ကြောင်းကို ယေရှုရှင်၏ကိုယ်ရောင် ကိုယ်ဝါ ပြောင်းလဲသောတောင်ပေါ်၌ အရှင်းလင်းဆုံး တိတိကျကျ အချက်အလက်ပေါ် လာသည်။ မောရှေသည် ပုရောဖက် ဧလိယနှင့် အတူပေါ်လာခဲ့သည်။ ဧလိယသည် သေခြင်းကိုမမြည်းစမ်းရဘဲ ခန္ဓာကိုယ် ပြောင်းလဲခြင်းရှိခဲ့သည် (4ရာ၊ 2:1-11)။ မောရှေနှင့် ဧလိယသည် ယေရှုရှင်နှင့်စကားအပြန်အလှန်ပြောခဲ့ ကြသည် (လုကာ၊ 9:28-36)။ "မောရှေနှင့်ဧလိယတည်းဟူသော လူနှစ်ယောက် တို့သည် ဘုန်း အသရေနှင့် ထင်ရှား၍၊ ကိုယ်တော်နှင့်အတူဆွေးနွေးလျက် ယေရုရှလင်မြို့၌ စုတေတော်မူမည်အကြောင်းအရာကိုပြောကြ၏" (လုကာ၊ 9:30,31)။ မောရှေပေါ်လာရခြင်းအကြောင်းမှာ ခရစ်တော်သည် အပြစ်နှင့် သေခြင်းကိုအောင်မြင်မည်အကြောင်း သက်သေပြခြင်း ဖြစ်သည်။ မမှားမယွင်း နိုင်သောသက်သေဖြစ်သည်။ မောရှေနှင့် ဧလိယကိုယ်တိုင် ခန္ဓာကိုယ်နှင့် ရောက်လာခြင်းဖြစ်သည်။ (ဧလိယသည် သေဆုံးခြင်းမရှိဘဲ အရှင်လတ်လတ် ကောင်းကင်ဘုံသို့ တက်ကြွသည်)။ ထိုသူသည် ယေရှုရှင်၏ရှေ့တော်မှောက်၌ ပေါ်လာခြင်းဖြစ်သည်။

`မောရှေသည် မြေကြီးခါနာန်ပြည်သို့ဝင်ခွင့်မရခဲ့ပါ (တရားဟော၊ 34:1-4)။ သို့သော် ကောင်းကင်ခါနာန်ပြည်သို့ ချီဆောင် သွားခြင်းခံ ခဲ့ရသည်။ ဘုရားသခင်သည် ကျွနု်ပ်တို့တောင့်တမျှော်လင့်သောအရာ၊ ကြိုတင်စဉ်းစား သောအရာများထက်သာသောအရာကို ပေးစွမ်းနိုင်သည်။ "ငါတို့၌ပြုပြင်သောတန်ခိုးတော်အတိုင်း၊ ငါတို့တောင်းပန် ကြံစည် သမျှထက် အလွန်ထူးခြားစွာ ပြုခြင်းငှာ၊ တတ်နိုင်တော် မူသော ဘုရားသခင်" (ဧဖက်၊ 3:20)။`