---
title:  လာဇရု
date:  27/10/2022
---

`ယောဟန်၊ 11:1-44 ကိုဖတ်ပါ။ ယေရှုရှင်သည် မည်သည့်ခံစား မှုဖြင့် လာဇရုကိုဖျားနာခြင်းနှင့်သေခြင်းမှ ဘုန်းတော်ကိုပြသခဲ့သနည်း။`

ဤနေရာ၌လည်း ယေရှုသည်သေခြင်းကို အိပ်စက်ခြင်းဖြင့်ပင် နှိုင်းယှဉ်ပြောထားခဲ့သည်။ "ငါတို့အဆွေလာဇရုသည်အိပ်ပျော်၏။ သူ့ကို နိုးခြင်း အလိုငှာ ငါသွားမည်ဟုမိန့်တော်မူ၏" (ယောဟန်၊ 11:11)။ ထိုသို့ ပြောဆိုခြင်းကို လူတို့သည်အမှန်ပင်ရိုးရိုးအိပ်ပျော်သည်ဟု အထင်ရှိ ကြသည်  (ယောဟန်၊ 11:11-13)။ ယေရှုရှင်သည် အရှင်းဆုံးပင် သူ၏စကားကို  အဓိပ္ပာယ်ဖွင့်ခဲ့သည်။ "လာဇရုသေပြီ" (ယောဟန်၊ 11:12-14) ဟု ယတိ ပြတ်ပင်ပြောလိုက်သည်။ အမှန်ပင် ယေရှုသည် ဗေသနိရွာသို့ရောက်လျှင် လာဇရုသေသွားပြီးသည်မှာ လေးရက်ပင် ရှိနေပြီဖြစ်သည်။ အလောင်းကောင်သည် ပုပ်ပွနေပြီဖြစ်သည် (ယောဟန်၊ 11:17,39)။ လေးရက်ရှိနေသော အလောင်းသည် ပုပ်ပွနံဟောင်နေပါပြီ။ မေးစရာပင်မလို၊ သေသွားကြောင်း လက္ခဏာ ရှင်းရှင်းပင်ဖြစ်သည်။

ယင်းအကြောင်းနှင့်ပတ်သက်၍ ယေရှုသည်မာသကိုပြောသော  စကား၌ "ယေရှုကလည်း သင်၏မောင်သည်ထမြောက်လိမ့်မည်" (ယောဟန်၊ 11:23)။ သူမကလည်း နောက်ဆုံးသောထမြောက်ခြင်း၌ ထမြောက်မည့် ယုံကြည်ခြင်းကို အခိုင်အမာပြောဆိုခဲ့သည်။ သို့သော် ယေရှုရှင်မိန့်တော်မူ သောစကားမှာ "ငါသည်ထမြောက်ခြင်းအကြောင်း၊ အသက်ရှင်ခြင်းအကြောင်း ဖြစ်၏။ ငါ့ကိုယုံကြည်သောသူသည် သေလွန်သော်လည်းရှင်လိမ့်မည်။ ငါ့ကို ယုံကြည်၍ အသက်ရှင်သော သူရှိသမျှတို့သည်လည်း သေခြင်းနှင့်အစဉ်မပြတ် ကင်းလွတ်လိမ့်မည်။ ငါ့စကားကိုယုံသလော" (ယောဟန်၊ 11:23-26)။ယေရှုသည် ဆက်လက် ပြောကြားသည်မှာ "သင်သည်ယုံလျှင် ဘုရားသခင်၏  ဘုန်းအာနုဘော် တော်ကိုမြင်ရလိမ့်မည်" (ယောဟန်၊ 11:40)။ မာသသည် ယုံကြည်ခြင်းရှိ၍ သူမ၏မောင်လာဇရုပြန်လည် ရှင်ပြန်ထမြောက် လာသည်ကို ဘုရားဘုန်းတော်ဖြစ်ကြောင်း မျက်မြင်ကိုယ်တွေ့ မြင်ခဲ့ရသည်။

နှုတ်ကပတ်တော်အရ၊ အသက်သည် ဘုရားရှင်၏နှုတ်တော်ထွက် စကားဖြင့် စတင်ဖန်ဆင်းခြင်းခံရသည် (ဆာ၊ 33:6)။ ထိုနှုတ်တော်ထွက် စကားတော်ဖြင့်ပင် အသက်သည်ပြန်၍ဝင်လာမည်။ လာဇရု၏ အဖြစ် အပျက်ကို ကြည့်ခြင်းဖြင့်သိနိုင်သည်။ ယေရှုသည် တိုတိုတုတ်တုတ် ဆုတောင်းပြီးနောက် အမိန့်တော်ကိုဤသို့ဆိုလိုက်သည်။ "လာဇရုထွက်ခဲ့" ဟူ၍ဖြစ်သည်   (ယောဟန်၊ 11:43)။ ချက်ချင်းပင် လူတို့မျက်စိဖြင့် အသက်ကို ပေးပိုင်သော ဘုရားသခင်၏တန်ခိုးတော်ကို မြင်တွေ့ လိုက်ရသည်။ ထိုနှုတ်တော်ထွက်စကား တန်ခိုးသည်ပင် ကျွန်ုပ်တို့၏ ကမ္ဘာကြီးကို ဖြစ်ပေါ်လာစေသည်။ ထိုနှုတ်ထွက် စကားတန်ခိုးတော် ဖြင့်ပင် နောက်ဆုံးသောနေ့ရက်၌ သေသောသူများကို ပြန်၍ ရှင်ပြန်ထမြောက်စေလိမ့်မည်ဖြစ်သည်။

လာဇရုကိုထမြောက်စေခြင်းဖြင့် ယေရှုသည်သေမင်းကို အနိုင် ယူနိုင် ကြောင်း သက်သေပြခဲ့သည်။ ကျွနု်ပ်တို့သေလွန်သွားပြီးနောက် ထိုသို့ဘုရားရှင်၏ ဘုန်းတန်ခိုးတော်သည် သာလွန်သော သက်သေ ပြခြင်းကို ရရှိနိုင်မည်လား။

`ယောဟန်၊ 11:25,26 ကိုဖတ်ပါ။ အရှေ့ပိုင်းကျမ်းချက်တွင် ယေရှုရှင်သည် ယုံကြည်သူများ သေလိမ့်မည်အကြောင်းနှင့် တစ်ဆက် တည်း ကျမ်းပိုဒ်၌ ယုံကြည်သူများသေခြင်းနှင့်ကင်းလွတ်မည်ဟု ရေးသားထားသည်။ ယေရှုရှင်သွန်သင်သောအချက်သည်မည်သို့နည်း။ သေဆုံးသူတစ်ဦးသည် မည်သည့်အရာမျှမသိ၊ အိပ်စက်နေခြင်း  ဖြစ်နေ ပါလျက် အဘယ်ကြောင့် ယေရှုရှင်ပြောသောစကားတော်ကို ကြား သိနားလည် နိုင်သနည်း။ ထိုစကား များသည် သင်္ချိုင်း၌ လမ်းဆုံးပြီဟု ထင်နေသော ကျွနု်ပ်တို့အတွက် မည်သို့ မျှော်လင့်ချက် ဖြစ်စေ သနည်း။`