---
title:  နာဣနမြို့ရှိမုဆိုးမ၏သားငယ်
date:  25/10/2022
---

သမ္မာကျမ်းစာမှ ယေရှုရှင်၏အကြောင်းကိုဖော်ပြထားသည်မှာ "ထို အကြောင်းအရာဟူမူကား၊ ဘုရားသခင်သည် သန့်ရှင်းသော ဝိညာဉ်တော်နှင့် လည်းကောင်း၊ တန်ခိုးတော်နှင့်လည်းကောင်း၊ နာဇရက် မြို့ သားယေရှုကို ဘိသိက်ပေးတော်မူသဖြင့်၊ ထိုသူသည် ဘုရားသခင်၏ အခွင့်တော်နှင့်ကျေးဇူး ပြုလျက် မာရ်နတ်ညှဉ်းဆဲသော သူအပေါင်း တို့အား ချမ်းသာကိုပေးလျက် လှည့်လည်တော်မူ၏" (တမန်၊ 10:38)။ ဧဝံဂေလိကျမ်းများ၌ ယေရှုရှင်၏ လုပ်ဆောင်တော် မူချက်အလုံးစုံကို အပြည့်ရေးသားထားပေးသည်။ လိုနေသူများ ထံ၊ ဝိညာဉ်စိတ် ထိခိုက်သူများထံသွားရောက်ခြင်းဖြင့် များစွာသောယုဒလူတို့ သည် ယေရှုရှင်ကို ကတိတော်ထားသောမေရှိယအရှင်ဟု သက်ဝင်ယုံကြည် သွားကြသည်။

"လူနာများ၊ ဖျားနာသူများအိမ်တိုင်း၊ ရွာတိုင်း၌ရှိနေပါသည်။ ယေရှုရှင် သည် ထိုရွာများကိုဖြတ်သွားပြီး လူနာများ၊ ဖျားနာသူများကို ပျောက်ကင်း သက်သာစေခဲ့သည်။ ကိုယ်တော်၏လုပ်ဆောင်ချက်သည် သူ့ကိုဘိသိက်ပေး ခံရသူတစ်ဦးအဖြစ် သိသာစေပါသည်။ ကိုယ်တော်၏ အသက်တာ၌ ချစ်ခြင်း၊ ကရုဏာနှင့်သနားကြင်နာခြင်းကို အမြဲဖော်ပြ ပေးခဲ့သည်။ ကလေးသူငယ်နှင့် လူသားများအားလုံးအပေါ် ကိုယ်တော်၏ စိတ်နှလုံးတော်သည် သနားတတ် သောသဘောရှိသည်။ လူ၏ဇာတိကို ခံယူခဲ့၍ လူတို့အလိုရှိသောအရာကို သိတော်မူသည်။ အဆင်းရဲဆုံးသူနှင့် အနှိမ့်ကျဆုံးသူပင်လျှင် ကိုယ်တော်ကို မကြောက်မရွံ့ချဉ်းကပ်ရဲကြသည်။ ကလေးငယ်သူငယ်များပင်လျှင် ကိုယ်တော် ကိုချစ်ခင်စွဲမက်ကြသည်"

`လုကာ၊ 7:11-17 ကိုဖတ်ပါ။ ကျမ်းချက်မှ ဖော်ပြပါ ရှင်ပြန် ထမြောက် ခြင်းနှင့် လွန်ခဲ့သောရက်မှကျွနု်ပ်တို့လေ့လာခဲ့သော ရှင်ပြန် ထမြောက်ခြင်း အကြောင်း ကွာဟချက်မည်သို့ရှိသနည်း။ မည်သည့် အရေးကြီးသောအချက် ပါဝင်သနည်း။`

ဂါလိလဲနယ်တစ်ခွင် ကိုယ်တော်အမှုတော်ဆောင်ခဲ့စဉ် ဖျားနာ သူများ အားကုသခြင်းနှင့်နတ်ဆိုးကိုနှင်ထုတ်ခြင်းများ ပြုလုပ် ခဲ့သည်။ တစ်နေ့၌ ကိုယ်တော်နှင့််သူ၏နောက်သို့လိုက်နေသူများသည် နာဣနမြို့ တံခါးအနားသို့ ရောက်ရှိသွားခဲ့သည်။ ထိုအချိန်၌ စျာပနတလားကို သယ်လာသောလူအုပ်ကြီး သည် ထိုတံခါးကိုကျော်ဖြတ်ရန်ဖြစ်သည်။ ထိုတလားကိုဖွင့်ထားပြီး သေဆုံး သူ၏ရုပ်ကလာပ်မှာ ကလေးငယ်တစ်ဦး ဖြစ်လျက် မုဆိုးမ၏တစ်ဦးတည်းသော သားငယ်လေးဖြစ်နေပါသည်။ ထိုမုဆိုးမသည် သတိမေ့မြောသည့်အထိ ငိုကြွေး ကာလိုက်ပါလာခဲ့သည်။ ကိုယ်တော်သည် မိခင်ကြီးကိုမြင်ရသောအခါမှာ သနားလွန်းသွားသည်။ ယေရှုသည် မိခင်ကြီးကို "မငိုပါနှင့်" ဟုပြောပြီး တလားအတွင်း သေဆုံး နေသော သားငယ်၏ရုပ်ကလာပ်ဘက်သို့လှည့်လိုက်သည်။ တစ်ဆက်တည်းမှာပင် သြဇာတန်ခိုးပါသောအသံတော်ဖြင့် "အချင်း လုလင်၊ထလော့၊ သင့်အားငါအမိန့်ရှိသည်ဟုမိန့်တော်မူလျှင် သေသော သူသည်ထိုင်၍ စကားပြော၏။ ကိုယ်တော်သည်လည်း ထိုသူကို မိခင်အားအပ်ပေးတော် မူ၏"  (လုကာ၊ 7:13-15)။ ယေရှုသည် ထိုအမှုကို လူမြင်ကွင်းမှာပင်ပြုတော်   မူ၍ နိမိတ်လက္ခာဏာ မြင်တွေ့ ရသော လူအပေါင်းတို့သည်လည်း သက်သေခံကြသည်။ ထိုအထဲမှ လူတစ်ဦးက ကိုယ်တော်ကို "ကြီးမြတ်သောပုရောဖက်" ဟူ၍ပင် ခေါ်ဆိုသမုတ်ခဲ့သည်။

ဖိုနီးရှားမုဆိုးမ (3ရာ၊ 17:8-24) နှင့် ရှုနင်မြို့သူမုဆိုးမတို့ (4ရာ၊ 4:18-37) နှစ်ဦးလုံးသည် အကူအညီတောင်းခံခဲ့ကြသည်။ ဧလိယနှင့် ဧလိရှဲတို့ကို အထူးရိုသေလျက် တောင်းဆိုခြင်းဖြစ်သည်။ သို့သော်လည်း နာဣနဦမိ့သူမုဆိုးမမူကား၊ အကူအညီမတောင်းသော်လည်း သူ့အား သနားခြင်း စိတ်နှင့်မစခဲ့သည်။ အဓိပ္ပာယ်မှာ ဘုရားရှင်သည် ကျွန်ုပ်တို့ကိုယ်တိုင်တောင်း လျှောက်ရန်မထိုက်တန်ဟု ခံစားနေရသော အခါ၌လည်း ကျွနု်ပ်တို့ကိုကူညီမစ မည့်သဘောရှိသည်။ ယေရှုရှင်သည် ယင်းပြသနာကိုမြင်တော်မူခဲ့၍ ကိုယ်တိုင်ကူညီပေးခဲ့သည်။ အမှုတော် လုပ်ငန်းတစ်ခွင် ကိုယ်တော်ထိုသို့ပြု တော်မူပါသည်။

`မှန်ကန်သောဘာသာတရားဟူသည် မိဘမဲ့၊ မုဆိုးမများ (ယာကုပ်၊ 1:27) ကိုပြုစုရသည်။ ယေရှုရှင်ကဲ့သို့ ကျွန်ုပ်တို့ နိမိတ် လက္ခဏာ မပြစွမ်းနိုင် သော်လည်း ပတ်ဝန်းကျင်ရှိ နာကျင်စွာခံစားရသူများအတွက် ကျွနု်ပ်တို့ မည်သို့ကူညီနိုင်ပါမည်နည်း။`