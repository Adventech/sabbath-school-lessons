---
title:  ဓမ္မဟောင်းကျမ်းမှပြသနာနှစ်ရပ်
date:  24/10/2022
---

`3ရာ၊ 17:8-24 နှင့် 4ရာ၊ 4:18-37 ကိုဖတ်ပါ။ ရှင်ပြန်ထမြောက် ရာအကြောင်း တူညီချက်နှင့်ကွာဟချက်မည်သို့ရှိသနည်း။`

ဟေဗြဲ၊ 11 ၌ ယုံကြည်ခြင်းအားဖြင့် "မိန်းမတို့သည်လည်း၊ သေခြင်း မှထမြောက်သော မိမိတို့သားကိုရပြန်ကြ၏" (ဟေဗြဲ၊ 11:35)။ ယနေ့ ဖတ်ရသောကျမ်းချက်အတွက် ရှင်ပြန်ထမြောက်ခြင်း ပြသနာ နှစ်မျိုးဖြစ်သည်။

ပထမတစ်မျိုးသည် (3ရာ၊ 17:8-24) ဣသရေလတို့ကြီးစွာသော ဖောက်ပြန်မှုပြုသည့်အချိန်၊ အာဟပ်မင်းနှင့်မိဖုရားယေဇဗေလတို့ ဣသရေလ ကိုအုပ်စိုးသောအချိန်ဖြစ်သည်။ ပြည်၌ကပ်ဘေးဖြစ်သော မိုးခေါင်ခြင်းကျရောက် ခြင်းကြောင့် ဘုရားရှင်သည် ဧလိယကို ဇရတ္တမြို့ အမည်တွင်သော ဣသရေလ တိုင်းပြည်၏အပြင်ဘက် မြို့တစ်မြို့သို့ သွားရန် စေလွတ်ခဲ့သည်။ ထိုနေရာ၌ မုဆိုးမတစ်ဦး နောက်ဆုံးအကြိမ် ဖုတ်စားရမည့်မုန့်ကိုလုပ်ရန် ထင်းလာခွေသော အချိန်နှင့် တိုက်ဆိုင် သွားခဲ့သည်။ သူမနှင့်သူမ၏သားတို့သည် ထိုနောက်ဆုံး မုန့်ချပ်ကလေးကို စားပြီး သေကြရတော့မည်ဖြစ်သည်။ သို့သော်လည်း သူတို့ ၏အသက်ကို မုန့်ညက်မပြတ်၊ ဆီမခန်းသောနိမိတ်လက္ခဏာဖြင့် ဆက်လက် ရှင်သန်နိုင်ခဲ့သည်။ မိုးခေါင်ခြင်းကပ်ဘေးမပြီးမချင်း ဆီမပြတ်၊ မုန့်ညက် မပြတ်နေထိုင်ခဲ့ရသည်။ နောက်များမကြာမီ သူမ၏သားကလေးသည် ဖျားနာ ပြီးသေဆုံးသွားသည်။ ဝမ်းနည်းကြေကွဲစွာဖြင့် မိခင်ကြီးသည် ဧလိယကို အသနားခံခဲ့သည်။ ဧလိယသည် ဘုရားရှင်ကို ဟစ်ခေါ်သော အခါ "ဧလိယ စကားကို ထာဝရဘုရားကြားတော်မူ၍၊ သူငယ်၏ ဝိညာဉ်သည် ဝင်သဖြင့်၊ သူသည်အသက်ရှင်ပြန်၏" (3ရာ၊ 17:22)။

ဒုတိယတစ်ကြိမ်ထမြောက်ခြင်းအကြောင်းကို (4ရာ၊ 4:18-37) ရှုနင်အရပ်၌ဖြစ်သည်။ ဂိလဂါလပြည်တောင်ဘက် ကျေးရွာတစ်ရွာ ၌ ဖြစ်သည်။  ဧလိရှဲသည် မုဆိုးမတစ်ယောက်ကိုကူညီခဲ့၍ ဆီအိုးများစွာကို ဆီဖြည့်ပေးပြီး ရှိသမျှအကြွေးကိုဆပ်စေခဲ့သည် (4ရာ၊ 4:1-7)။ ထိုနောက် ရှုနင်မြို့၌ သားဖွားခြင်းအခွင့်မရသော အိမ်ထောင်ရှင်မ တစ်ဦးသည် ဧလိရှဲကသားဖွားခြင်း အခွင့်ရမည်ဟု ကတိပေးခဲ့သည်။ ဧလိရှဲပြောသကဲ့သို့ဖြစ်လာခဲ့သည်။ ကလေး ငယ်သည်ကြီးပြင်းလာပြီး ကျန်းမာပျော်ရွင်လျက်ရှိသည်။ သို့သော် တစ်နေ့သ၌ သူငယ်သည် ဖျားနာ ပြီး သေဆုံးသွားခဲ့သည်။ ရှုနင်မြို့သူအမျိုးသမီးကြီးသည် ကရမေလ တောင်သို့ သွား၍ သူမနှင့်အတူလိုက်ပါရန်၊ သူမ၏သားကိုကြည့် ပါရန် တောင်းပန်တော့သည်။ ဧလိရှဲသည် ဘုရားရှင်ထံစိတ်ပါစွာဆုတောင်း ခဲ့သည်။ နောက်ဆုံး၌ သူငယ်သည်အသက်ပြန်ရှင်လာခဲ့သည်။

အမျိုးသမီးနှစ်ဦးသည် မတူညီသောနောက်ခံသမိုင်းကြောင်းများ ကိုယ်စီရှိခဲ့ကြသည်။ ဖိုနီးရှား မုဆိုးမသည် ဧလိယကို ကြိုဆိုဧည့်ဝတ် ပြုမိ၍ ခက်ခဲလွန်းလှသောအချိန်အတွင်း ဣသရေလတိုင်းပြည် တစ်ပြည် လုံး အငတ်ဘေးကြုံနေရချိန်၌ လုံခြုံမှုမရှိသော်လည်း နိမိတ် လက္ခဏာ ကို မြင်တွေ့ခဲ့ရသည်။ ရှုနင်မြို့သူမိန်းမမှာမူ သူနှင့်သူ၏ ခင်ပွန်းသည်တို့သည် ဧလိယအတွက် အခန်းသီးသန့်ဆောက်လုပ်ပေးပြီး ဝင်ရောက် တည်းခို အနားယူ နိုင်ရန်ပြင်ဆင်ပေးခဲ့သည်။ သူငယ်နှစ်ဦးစလုံး သေဆုံးချိန် ၌ သစ္စာရှိယုံကြည်ခြင်း မြဲသောမိခင်နှစ်ဦးစလုံးသည်လည်း ဘုရားသခင်၏ ပုရောဖက်များထံသို့ တောင်းပန်အသနားခံခဲ့ကြသည်။ မိမိတို့၏ သားငယ်များ ပြန်၍အသက်ရှင် လာသည်ကို မြင်တွေ့ကြ ရသည်။

`အလွန်တရာအံ့သြဖွယ်ကောင်းသောအကြောင်းအရာဖြစ်သည်။ သို့သော် အကြောင်းအရာကိုယ်စီ၌ အံ့သြဖွယ်ရာအကြောင်း မည်မျှ ဖြစ်ခဲ့သည်ကို အခြား သူများမဖော်ပြနိုင်ခဲ့သည်များရှိခဲ့ပါသလား။ ဝမ်းနည်းစရာ ကောင်းသောအကြောင်း အရာဖြစ်နေပါသော်လည်း နောက်ဆုံးနေ့ရက်၌ ရှင်ပြန်ထမြောက်ခြင်း အမှန် တကယ်ရှိမည် ဖြစ်ကြောင်း ကျွန်ုပ်တို့ကိုယုံကြည်စေပါသလား။`