---
title:  "ယာဣရု၏သမီး"
date:  26/10/2022
---

သခင်ယေရှုကိုယ်တော်တိုင်သေခြင်းမှမထမြောက်မီ အသက် ရှင်ပြန် ထမြောက်ခဲ့သူများတွင် ကန့်သတ်ချက်မထားပါ။ မည်သည့် လူမျိုးမည်သည့်အနွယ် ဖြစ်ရမည်ဟုစည်းကမ်းမရှိပါ။ မောရှေသည် ဘုရားသခင်၏လူမျိုးကို ဦးဆောင် သောအခါ အဆင့်အမြင့်ဆုံးသူဟု သတ်မှတ်ရပါမည် (တရားဟော၊ 34:10- 12)။ ဖိုနီးရှားမုဆိုးမသည် ဣသရေလအမျိုးထဲမှမဟုတ် (3ရာ၊ 17:9)။ ရှုနင်မြို့မုဆိုးမသည်လည်း သူမဘဝမှာ အပစ်ပယ်ခံဘဝဖြစ်ခဲ့သူဖြစ်သည် (4ရာ၊ 4:8)။ ဟေဗြဲလူမျိုး လည်းမဟုတ်ပါ။ နာဣနမြို့ရှိမုဆိုးမသည် တစ်ဦးတည်းသော သားသာရှိခဲ့သည်။ အားကိုးစရာထိုသားပင်ရှိသည် (လုကာ၊ 7:12)။ ယာဣရုသည် တရားဇရပ်မှူးတစ်ဦးဖြစ်သည်။ ကပေရနောင်တွင် နေထိုင်မည် (မာကု၊ 5:22)။ ထိုသူအားလုံးတို့၏နောက်ခံအခြေအနေများ ကွဲပြားခြားနားကြသည်။ ပတ်ဝန်းကျင်လူနေမှုအဆင့် ကွာခြားကွဲပြား ကြသည်။ အားလုံးကိုဘုရားရှင်ကောင်းချီးပေး၍ အသက်ရှင် ရခြင်း အခွင့်ကို ပေးသနား ခဲ့သည်။ ကိုယ်တော်၏တန်ခိုးတော်ကို မြင်တွေ့ခဲ့ကြ ရသူများဖြစ်သည်။

`မာကု၊ 5:21-24, 35-43 ကိုဖတ်ပါ။ ခရစ်တော်၏နှုတ်မြွက် စကားတော်၌ သေခြင်းကိုမည်သို့ ကျွန်ုပ်တို့သိရသနည်း။ "သူငယ် သေသည် မဟုတ်၊ အိပ်ပျော်သည်" ဟုမိန့်တော်မူ၏ (မာကု၊ 5:39)။`

အသက် 12 နှစ်သာရှိသေးသောယာဣရု၏သမီးငယ်သည် မိမိ အိမ်တွင် အသက်ထွက်လုဆဲဆဲမေ့မြောလျက် အိပ်ရာထက်၌ ထားသည်။ သူ (ဖခင်) သည် ယေရှုရှင်ထံသို့သွား၍ အိမ်သို့ကြွလာပြီး သမီးငယ်အပေါ် လက်တင်ကာကုသပေးရန် တောင်းပန်ခဲ့သည်။ ယေရှုရှင်အထံတော်သို့  မရောက်မီ နောက်မှလိုက်လာသောသူတစ်ဦးမှ သတင်းဆိုးကြီး ယူဆောင်လာ ခဲ့သည်။ "ကိုယ်တော်၏သမီးသေပါပြီ။ အဘယ်ကြောင့် ဆရာကိုနှောင့်ယှက် သေးသနည်း" (မာကု၊ 5:35)။ ထိုအချိန်မှာ ယေရှုရှင်သည် ထိုစကားကို ကြား၍ ဝမ်းနည်းပက်လက် ဖြစ်နေသော ဖခင်ကို နှစ်သိမ့်ခဲ့သည်။ "မကြောက် နှင့်၊ ယုံကြည်ခြင်းစိတ် တစ်ခုတည်းသာရှိလော့" (မာကု၊ 5:36)။ အဓိပ္ပာယ်မှာ ဖခင်သည် လုံးလုံးယေရှုရှင်ကိုယုံကြည်ရန်သာရှိကြောင်း ဆိုလိုခြင်းဖြစ်သည်။

အိမ်သို့ရောက်သွားကြသောအခါ၊ ယေရှုရှင်သည် စုရုံးလျက်ရှိသော သူအားလုံးကို "သင်တို့သည် အဘယ်ကြောင့် အုန်းအုန်းသဲသဲပြု၍ ငိုကြွေးကြ သနည်း။ သူငယ်သေသည်မဟုတ်၊ အိပ်ပျော်သည်ဟုမိန့်တော်မူ၏" (မာကု၊ 5:39)။ လူတို့သည် ကိုယ်တော်ကို မကျေမနပ်ဖြစ်နေကြသည်။ (1) သူငယ်မ သေဆုံးပြီ ဖြစ်ကြောင်း အတပ်သိနေခြင်းကြောင့်ဖြစ်သည်။ (2) ကိုယ်တော် မိန့်သောစကား၏အဓိပ္ပာယ်ကို နားမလည်ခြင်းကြောင့်ဖြစ်သည်။ "သေ" သည် ကို "အိပ်ပျော်" သည်ဟု ခရစ်တော်နှစ်သိမ့်သောစကားသည် ထိုအတွေ့အဦကံ ကိုပြောင်းလဲပြသပေးရန်ဖြစ်သည် (မသဲ၊ 9:24, လုကာ၊ 8:52)။ ယောဟန်၊ 11:11-15 ကိုလည်းဖတ်ပါ။ သေခြင်းသည် အိပ်စက်ခြင်းဖြစ်သည်။ သို့သော်လည်း အသက်ရှိနေသူများအတွက် အလွန်နက်ရှိုင်းသောအိပ်စက် ခြင်းဖြစ်သည်။ အသက်ပေးပိုင်သော အရှင်သာ ပြန်၍နိုးထစေနိုင်သည်။ အကြောင်းမှာ သူတစ်ပါးတည်း သားလျှင် သင်္ချိုင်း၏သော့ကိုပိုင်ဆိုင်ထားသူ ဖြစ်သည် (ဗျာ၊ 1:18, ယောဟန်၊ 3:16, ရောမ၊ 6:32)

သူငယ်မသည် ပြန်လည်ရှင်ပြန်ထမြောက်ပြီးနောက် မြင်တွေ့ရ သမျှ လူအားလုံးတို့သည် "အံ့သြခြင်းသို့ရောက်ရှိကြကုန်သည်" (မာကု၊ 5:42)။ အံ့သြဖွယ်မရှိပါ။ သေခြင်းသည်လမ်းဆုံးဟုခံယူထားသော်လည်း ထိုသို့မြင်တွေ့ ရသောအခါ မျက်စိရှေ့တည့်တည့်မှာပင် အပြောင်းအလဲ ရှိလာနိုင်ကြောင်းကို လက်ခံကြရသည်။

`ယေရှုရှင်၏နှုတ်ထွက်စကားတော်၌ "မကြောက်နှင့်၊ ယုံကြည်ခြင်း စိတ်တစ်ခုတည်းသာရှိစေလော့" (မာကု၊ 5:36)။ ထိုစကားတော် သည် ယနေ့ ထိတိုင် ကျွန်ုပ်တို့အတွက် အသုံးဝင် ဆဲရှိသည်။ ကြောက်လန့်ဖွယ်ကောင်းသော အချိန်၌ ကျွန်ုပ်တို့ မည်သို့ စိတ်သဘောထားရမည်နည်း။ ယုံကြည်ခြင်းသည် အဓိက အရေးအကြီးဆုံး ဖြစ်ပါသလား။`