---
title: ရက် မြေကြီး၏နက်နဲရာအရပ်
date:  18/10/2022
---

`ဆာ၊ 71 ကိုဖတ်ပါ။ ဆာလံဆရာသည် ဘုရားရှင်မှ "မြေကြီးနက် နဲရာထဲက တစ်ဖန်ထမြောက်စေတော်မူမည်" ဟုဆိုသောစကားသည် မည်သည့် အဓိပ္ပာယ်နည်း။ ဆာလံ၊ 71:20;`

ဆာလံ၊ 49 ၌ ပြန်လည်ရှင်ပြန်ထမြောက်ခြင်း အကြောင်းကို သိရပြီး မှားယွင်းသောအားကိုးခြင်းဖြစ်သည်။ လူမိုက်တို့ ပစ္စည်း ဥစ္စာကိုကိုးစားခြင်း အကြောင်းနှင့် နှိုင်းယှဉ်သိရသည်။ ဆာလံ 71 တွင် ဆာလံဆရာသည် လုံခြုံမှုရှိသောမျှော်လင့်ချက်အကြောင်း ရေးသား ထားသည်။ ရန်သူများပတ်လည် ဝိုင်းထားသော်လည်း ကြောက်ရွံ့ စရာမရှိပါ။ ဘုရားရှင်ကယ်မနိုင်ပါသည် (ဆာ၊ 71:10,11)။

စုံစမ်းခြင်း၌ ဆာလံဆရာသည် နှစ်သိမ့်ခြင်းကိုရရှိခဲ့သည်။ ဘုရားရှင် သည် သူ့ကိုမည်မျှကာကွယ်ပေးထားကြောင်း အတိတ်မှ ကျော်လွန်ခဲ့ရသော အကြောင်းများကို ပြန်၍စဉ်းစားခဲ့သည်။ ပထမဦးဆုံး သတိရသောအကြောင်း မှာ ဘုရားရှင်သည် သူ့အားချီးမြှောက်ခဲ့သည်။ မွေးကင်းစအချိန်၊ မိခင်၏ ဝမ်းမှကိုယ်တော်ထုတ်ဆောင်တော်မူခဲ့သည် (ဆာ၊ 71:6)။ ထိုနောက်မှာ လူငယ်အချိန်၌ကြီးပြင်းလာရာတစ်လျှောက် ကိုယ်တော်သင်ကြားပေးတော်မူ ခဲ့ကြောင်းကို အမှတ်ရခဲ့သည် (ဆာလံ၊ 71:17)။

အသေအချာပင် ကိုယ်တော်သည်သူ၏ ကျောက်ဆောင်တော်နှင့် ခိုလှုံရာ ရဲတိုက်ဖြစ်တော်မူခဲ့သည်။ ဆာလံဆရာသည် ကိုယ်တော်ကို တောင်းလျှောက် သောစကားမှာ "အကျွန်ုပ်အစဉ်ရောက်၍ နေရာ ကျသော ကျောက်ဖြစ်တော်မူပါ။ အကျွန်ုပ်ကိုကယ်တင်မည်အကြောင်း အမိန့်တော် ရှိ၍၊ အကျွန်ုပ်၏ကျောက်၊ အကျွန်ုပ်၏ရဲတိုက်ဖြစ်တော်မူ၏" (ဆာ၊ 71:3)။ "အကျွန်ုပ်ကိုအိုသောအခါ ပယ်တော်မမူပါနှင့်။ အားလျော့သောအခါ စွန့်ပစ်တော်မမူပါနှင့်" (ဆာလံ၊ 71:9)။ "အိုဘုရားသခင်၊ အကျွန်ုပ်နှင့်ဝေးဝေးနေတော်မမူပါနှင့်။ အကျွန်ုပ်၏ ဘုရားသခင်၊ အကျွန်ုပ်ကိုမစခြင်းငှာ အလျင်အမြန်ပြုတော်မူပါ" (ဆာ၊ 71:12)။ ထို့အပြင် ဆာလံဆရာသည်ထပ်၍ "ကြီးမားကြမ်းတမ်းသော ဘေးများကို အကျွန်ုပ်အားပြတော်မူပြီ။ တစ်ဖန်အသက်ကိုချမ်းသာပေး၍၊ မြေကြီးနက်နဲ ရာထဲက တစ်ဖန်ထမြောက်စေတော်မူမည် (ဆာ၊ 71:20)။

"မြေကြီးနက်နဲရာထဲမှ" ဟုဖော်ပြသောအရာသည် တည့်တည့် ကြီးပင် နားလည်ရပါမည်။ အနာဂတ်အချိန် ကိုယ်ခန္ဓာဖြင့် ပြန်လည်ထမြောက်လာခြင်းကို ဆာလံဆရာဆိုလိုပါသည်။ သို့သော် ရှင်းလင်းဖော်ပြချက်အရ မြေကြီးသည် သူ့အားဝါးမြိုသွားသော အခြေအနေကို အလွန်အားငယ်ကြောင်း ဆာလံဆရာမှ သဘောထား သည်။ (ဆာ၊ 88:6 နှင့် ဆာ၊ 130:1 ကိုဖတ်၍နှိုင်းယှဉ် ကြည့်ပါ)။ ထိုကြောင့် ကျွန်ုပ်တို့ပြောဆိုနိုင်သည်မှာ အခြေခံကျသောရုပ်လုံး ပေါ်အောင် ပြောဆိုခြင်းဖြစ်သော်လည်း၊ အမှန်တကယ်ပင် ရှင်ပြန် ထမြောက် ခြင်းဖြစ်လိမ့်မည်" (ဆာ၊ 71:20 ကိုသုံးသပ်သော အန်ဒြူး သမ္မာကျမ်းလေ့လာချက်မှတ်စုမှ ဖော်ပြထားသည်)။

အဆုံးသတ်အနေဖြင့် ကျွန်ုပ်တို့မည်သည့်အရာကို ဆုပ်ကိုင်ရမည် နည်း။ ကျွန်ုပ်တို့အခြေအနေမည်သို့ပင်ရှိပါစေ၊ ဘုရားရှင်ရှိတော်မူသည်။ ကိုယ်တော်စောင့်ထိန်းပေးတော်မူမည်။ အမှန်တကယ်ပင် ကျွန်ုပ်တို့၏       မျှော်လင့်ချက်သည် ယခုဘဝအသက်တာအတွက်သာမက၊ လာမည့် နောင်ကာလ အသက်တာအတွက်ဖြစ်ရကား ကျွန်ုပ်တို့ပြန်၍ ရှင်ပြန် အသက်ရှင်လာသောအခါ တွင် ယေရှုရှင်ဒုတိယအကြိမ် ကြွလာခြင်း အချိန်ဖြစ်၍ ထာဝရအသက်ရရှိနိုင် လိမ့်မည်။

လူတိုင်းသည် စိတ်ဓာတ်ကျဖွယ်ကြောက်စရာများနှင့် ကြုံတွေ့ နေရ ပါသည်။ အတိတ်မှကိုယ်တော်စောင်မခဲ့ခြင်းအကြောင်းကို ပြန်၍ သတိရပါ။ အနာဂတ်အတွက်ယုံကြည်ကိုးစားခြင်းကိုကိုင်စွဲလျက် ကိုယ်တော်သည်သင်၏အနာဂတ်အတွက်အဝေး ဆုံးထိ မြင်နိုင်သည်ကို သင်ယုံကြည်ပါ သလား။