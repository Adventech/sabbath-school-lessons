---
title:  ငါသည်ဘုရားသခင်ကိုမြင်မည်
date:  16/10/2022
---

`"ယောဘ၊ 19:25-27 ကို ယောဟန် 1:18 နှင့် 1တိ 6:16 ဖြင့်နှိုင်းယှဉ်ဖတ်ပါ။ ဘုရားသခင်ကိုမြင်မည်ဟူသော စကားအဓိပ္ပာယ် မည်သို့ ရှိမည်နည်း။`

လူအသက်တာသည်မတရားပါ။ အထူးသဖြင့် "ကောင်းသောသူများ" ဒုက္ခနေခံရပြီး "ဆိုးသောသူများ" ကောင်းစားနေကြောင်းတွေ့နေရသည် (ဆာ၊ 73:12-17; မာလခိ၊ 3:14-18)။ ဥပမာ ယောဘသည် "အပြစ်တင်စရာ မရှိ၊ ဖြောင့်မတ်သူ" ဖြစ်သည်။ "ထာဝရဘုရားကို ကြောက်ရွံ့၍ မကောင်းမှု ကိုရှောင်သူ" ဖြစ်သည် (ယောဘ၊ 1:1)။ ထိုသို့ရှိနေပါလျက် ထာဝရဘုရား သည် စာတန်ကိုအခွင့်ပေးပြီး ဘေးမျိုးစုံဖြင့်နှောင့်ယှက်မှုဖြစ်စေခဲ့သည်။   ကိုယ်ခန္ဓာတစ်ပြင်လုံး နာကျင်ခြင်း မရှိသောနေရာမရှိပါ (ယောဘ၊ 2:1-8)။ ပစ္စည်းဥစ္စာ၌ရှိသမျှတိရစ္ဆာန်အစီးအပွားနှင့် ပစ္စည်းအားလုံး ပျောက်ကွယ် ဆုံးရှုံး သွားသည်။ အိမ်ထောင်စုထဲမှ အစေခံများ၊ သူ၏သားသမီးများ (ယောဘ၊ 1:16,18)။ စိတ်ခံစားမှု၌ သူ၏ပတ်လည်တွင် မိတ်ဆွေ အရင်းအချာများ လာရောက်ဝေဖန်အပြစ်တင်ကြသည်။ သူခံရသော ဝေဒနာဒုက္ခအပေါင်းသည် သူ၏လျှို့ဝှက်ထားသောအပြစ်ကြောင့်ဟု စွပ်စွဲကြသည် (ယောဘ၊ 4:1- 5:27, ယောဘ၊ 8:1-22, ယောဘ၊ 11:1-20)။ သူ၏မယားကိုယ်တိုင်မှ မပြောသင့်သောစကားကိုပြောထွက်ခဲ့ရာ "ထိုအခါမယားက၊ သင်သည် ဖြောင့်မတ်သောတရားကို စွဲလမ်း သေးသလော။ ဘုရားသခင်ကိုစွန့်ပယ်၍ သေလော့ဟုဆို၏" (ယောဘ၊ 2:9)။

ယောဘသည် ထာဝရဘုရားနှင့်စာတန်တို့အားပြိုင်ခြင်းတွင် မြေစာပင် ဖြစ်ရသည်ကိုမသိခဲ့ပါ။ ဒုက္ခများကိုခံစား၍ သူ၏မွေးဖွားလာ ရခြင်းအတွက် အပြစ်မြင်ခဲ့သည်။ မွေးနေ့မရှိလျှင်ကောင်းသည်ဟုပင် ပြောထွက်ခဲ့သည်။ (ယောဘ၊ 3:1-26)။ သို့သော် မယိုင်မလဲသော သူ၏ယုံကြည်ခြင်းသည် ဘုရားရှင်အပေါ်ခိုင်မာခဲ့သည်မှာ "ငါ့ကိုသတ်၍ ငါမျှော်လင့်စရာမရှိသော်လည်း ရှေ့တော်၌ ကိုယ်အပြစ်ဖြေရာစကားကို ငါလျှောက်ထားမည်။ မကြာမီသေရတော့ မည်ဟု စိတ်ထဲစွဲနေသည်။ ယောဘက သေခြင်းသည်အဆုံးအစွန်ဆုံးမဟုတ် ကြောင်းကို အာမခံ စကားဆိုခဲ့သည်။ ခိုင်မာပြတ်သားသောသဘောထားဖြင့် အသက်ပင် သေသွားပါစေ၊ တစ်နေ့တစ်ချိန်၌ ရွေးနုတ်ကယ်တင်သောအရှင် သည် သူ့ကိုရွေးနုတ်ကယ်တင်ပြီး သူကိုယ်တိုင်ထာဝရဘုရား၏မျက်နှာတော် ကိုဖူးမြင်ရမည်ဟု အသေအချာယုံကြည်ပြောဆိုခဲ့သည် (ယောဘ၊ 19:25-27)။ ထိုစကားသည် ရှင်ပြန်ထမြောက်ခြင်းအတွက် မမှားယွင်းနိုင်သော ထောက်ခံချက်တစ်ခုဖြစ်သည်။

နာကျင်ခြင်းဒုက္ခရောဂါဘယပေါင်းစုံ၊ စီးပွားပျက်သုဉ်းသွားခြင်း၊ ပတ်ဝန်းကျင်၏ပစ်ပယ်ခံ၊ စိတ်ဓာတ်လုံးလုံးကျဆင်းနေသော ယောဘ၏ မျှော်လင့်စရာမှာ သူသည်ပြန်၍အသက်ရှင်လာလျှင် ကယ်တင်ရှင်၏ မျက်နှာ တော်ကိုဖူးတွေ့ရန်သာဖြစ်သည်။ အမှန်မှာ ယောဘဆိုခဲ့သော ရှင်ပြန်ထမြောက်ခြင်းသည် နောင်နှစ်ပေါင်းရာပေါင်းများစွာမှ မာသက ယေရှုရှင်ကိုပြောသော ထမြောက်ခြင်းနှင့်အတူတူပင်ဖြစ်သည်။ "နောက်ဆုံးသော နေ့တည်းဟူသော ထမြောက်ရာကာလ၌ သူသည် ထမြောက်လိမ့်မည်ကို ကျွန်မသိပါသည်ဟု လျှောက်လေ၏" (ယောဟန်၊ 11:24)။ ယောဘသည် မာသနည်းတူ ထိုကတိ တော်အကြောင်းကို ကြွေးကြော်ခဲ့သည်။ ယောဘနှင့်မတူသော်လည်း မာသသည် မိမိ၏ယုံကြည်ခြင်းကိုပြသနိုင်ခဲ့သည်။

`မတရားမှုကြီးလွမ်းမိုးထားသောလူ့အသက်တာ၌ ကျွန်ုပ်တို့၏ ကိုးစား ယုံကြည်ခြင်းကို ထာဝရဘုရားအပေါ် မည်သို့ထားရှိနိုင်မည်နည်း။`