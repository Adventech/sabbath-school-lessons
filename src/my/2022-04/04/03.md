---
title:  သင်္ချိုင်းတော်ရှိတန်ခိုးတော်
date:  17/10/2022
---

`"ဆာ၊ 49 ကိုဖတ်ပါ။ နောက်ဆုံးရှင်ပြန်ထမြောက်ခြင်းရှိကြောင်း ဆာလံဆရာကို မည်သို့သေချာမှုရှိစေသနည်း (ဆာ၊ 49:15) အာမခံချက် မရှိ၊ အသေအချာမသိသောသေဆုံးသူများနှင့် နိှုင်းယှဉ်ြကည့်ပါ (ဆာ၊ 49:6- 14) မည်သို့ရှိသနည်း။`

ဆာ၊ 49 သည် လူမိုက်တို့၏မှားယွင်းသောအားထားမှုအကြောင်း ကိုရေးသားထားသည်။ "ထိုသူတို့သည် ကိုယ့်ဥစ္စာကိုကိုးစား၍ ကိုယ်စည်းစိမ် များသောကြောင့် ဝါကြွားကြ၏" (ဆာ၊ 49:6)။ "မိမိတို့နာမသည် မြေပေါ် မှာကျော်စောလိမ့်မည်ဟု သူတို့စိတ်ထင် ရှိ ကြ၏" (ဆာ၊ 49:11)။ "မိမိကိုယ်ကို သာချီးမွမ်းတတ်သူဖြစ်၏" (ဆာ၊ 49:18)။ သူတို့၏အိမ်များနှင့်စည်းစိမ်များ သည် ထာဝရတည်လိမ့်မည်ဟု အထင်ရှိတတ်ကြသည် (ဆာ၊ 49:11,17)။

လူမိုက်တို့မေ့လျော့နေသောအချက်မှာ "လူသည်ဂုဏ်အသရေ၌ မတည် မနေတတ်။ ပျက်စီးခြင်းသို့ရောက်တတ်သောတိရစ္ဆာန်နှင့်တူ၏" (ဆာ၊    49:12)။ သိုးများကဲ့သို့မရဏာနိုင်ငံ၌ချထား၍ သေမင်းစား လိမ့်မည်။ ကာလ မကြာမမြင့်မီ ဖြောင့်မတ်သောသူတို့သည် အုပ်စိုးရ ကြလိမ့်မည်။ .......မရဏာ နိုင်ငံသည် သူတို့၏နေရာဖြစ်၏ (ဆာ၊ 49:14)။

လွန်ခဲ့သောရာစုနှစ်များစွာမှ ယောဘ၏စကားမှာ "ငါသည် အဝတ်မပါဘဲ အမိဝမ်းထဲကထွက်လာ၏။ အဝတ်မပါဘဲ အမိဝမ်းထဲသို့ ပြန်သွားတော့မည်" (ယောဘ၊ 1:21, 1တိ၊ 6,7)။ ဆာလံဆရာသည် ဆင်းရဲသားသော်လည်းကောင်း၊ သူကြွယ်သော်လည်းကောင်း၊ လူမိုက် သော်လည်းကောင်း သေကြရမည်။ "ပိုင်ဆိုင်သမျှဥစ္စာအားလုံး သူတစ်ပါး လက်သို့ ရောက်ရမည်" (ဆာ၊ 49:10)။

သို့သော် ထိုသူတို့၌ကွာခြားချက်ရှိသည်။ တစ်ဖက်၌ ရှိသော လူမိုက် သည်သေသွားလျှင် ပျက်စီးခြင်းရောက်မည် အမှန်ပင်ဖြစ်သည်။ မည်မျှပင် ချမ်းသာကြွယ်ဝခြင်းရှိနေပါစေ၊ သေဆုံးသွားလျှင် မိမိပစ္စည်း၊ မိမိဥစ္စာကို ယူသွား၍မရ၊ မည်သည့်အာမခံချက်မျှမရှိ။ ပညာရှိသော သူတို့သည်ကား၊ သင်္ချိုင်း၏ချုပ်နှောင်ခြင်းတစ်ဖက်၌ရှိသော ဘုရားရှင် ပေးသနားတော်မူမည့် ဆုလာဘ်ကို လှမ်း၍မျှော်ကြည့်နိုင်သည် (1ပေ၊ 1:4)။ ထိုခံယူချက်မျိုးနှင့် အတူ၊ ဆာလံဆရာသည် စိတ်လုံခြုံစွာဖြင့် ဆိုသည်မှာ "ငါ့ကိုမူကား၊ ဘုရား သခင်သိမ်းယူတော်မူသောကြောင့်၊ ငါ၏ဝိညာဉ်ကိုမရဏာနိုင်ငံ၏တန်ခိုးမှ ရွေးတော်မူမည်" (ဆာလံ၊ 49:15)။

ဓမ္မဟောင်းကျမ်းဖော်ပြသောမျှော်လင့်ချက်အတိုင်း၊ ယင်း အဆို၏ အချိန်ကာလသည် သူ၏ခန္ဓာသေဆုံးသွားပြီးနောက် ဆာလံဆရာ၏ ဖော်ပြ သောဝိညာဉ်သည် ကောင်းကင်သို့ ချက်ချင်း ပြန်သွားသည့်အချိန်ကို မဆိုလိုပါ။ ဆာလံဆရာဆိုသောစကားမှာ အလွန်ရိုးရှင်းလှပါသည်။ လူသည်သေသော် လည်း သင်္ချိုင်း၌ အစဉ် ထာဝရနေရသည်မဟုတ်ပါ။ ဘုရားသခင်ကယ်တင် တော်မူရာ အချိန် ရောက်ရှိလာသော်၊ သင်္ချိုင်း၌သေသောသူသည် ကောင်းကင် သို့ ချီဆောင်ခြင်း ခံရမည်ဟုဖော်ပြသည်။

နောက်တစ်ဖန် အနာဂတ်၏ရှင်ပြန်ထမြောက်ခြင်းသည် အာမခံရှိ သည်။ သေချာသည့်မျှော်လင့်စရာဖြစ်သည်။ ယခုအသက်ရှိစဉ်မှာပင် အဓိပ္ပာယ်စုံလင်ပြည့်ဝလှပါသည်။ ထိုကြောင့် ပညာရှိသောသူသည် ထာဝရ ဘုန်းတော်ဆုလာဘ်ကို ရရှိပိုင်ဆိုင်ရမည်ဖြစ်၍ မိုက်သော သူသည်ကား၊ ယခုအသက်ရှင်စဉ်တစ်ခဏသာ အခွင့်အရေးရရှိမည်။

`မိမိ၏ဥစ္စာပစ္စည်း၌အားကိုးသောသူများ မည်သို့ဖြစ်မည်ဟု သင်အမြင် ရှိသနည်း။ ကပ်တိုင်တော်ကိုမျှော်ကြည့်လျက် ထိုအမှားများကို ကာကွယ်သွား ရန် မည်သို့ပြုနိုင်မည်နည်း။`