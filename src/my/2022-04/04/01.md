---
title:  ဓမ္မဟောင်းကျမ်းမှမျှော်လင့်ချက်
date:  15/10/2022
---

### ဖတ်ရန်ကျမ်းချက်မျာ
ယောဘ၊ 19:25-27; 1တိ၊ 6:16; ဆာလံ၊ 49; ဆာ၊ 71; ဟေရှာ၊ 26:14,19; ဒံ၊ 12;

> <p>အလွတ်ကျမ်းချက်</p>
> "အာဗြဟံသည် စုံစမ်းတော်မူခြင်းကိုခံရသောအခါ၊ ယုံကြည် ခြင်းအားဖြင့် ဣဇာက်ကိုပူဇော်၏။ ထိုသို့ပူဇော်သောအခါ သေခြင်း မှထမြောက်စေခြင်းငှာ၊ ဘုရားသခင်တတ်နိုင်တော်မူသည်ကို သူသည် အောက်မေ့၏။ ထိုသားကို ပုံစကားအားဖြင့် သေခြင်းထဲကရ၏" (ဟေဗြဲ၊ 11:17,19)။

ဓမ္မဟောင်းသည် ဟေလသလူမျိုးများအစွဲပြုသော ဝိညာဉ် မသေနိုင် သည့်အစွဲကို အခြေခံထားခြင်းမဟုတ်ပါ။ သို့သော် ကျမ်း၏ သွန်သင်ချက် အရ နောက်ဆုံးနေ့ရက်၌ ရှင်ပြန်ထမြောက်လာမည်။ သေသောသူအားလုံး ပြန်၍ အသက်ရှင်နိုးထလာမည်ဟု ရေးသား ထားသည်။

သို့သော် သေဆုံးသူ၏ကိုယ်ခန္ဓာသည် မည်မျှကြာရှည်ခံ မည်နည်း။ တစ်ခဏအတွင်း ပြာမှုန့် သို့မဟုတ် အခြားနည်း အားဖြင့် ပျက်စီးသွားရမည်။ အသက်ပြန်ဝင်လာနိုင်အုံးမည်လား။ နှစ်ပေါင်းရာချီ၍ သော်လည်းကောင်း၊ ထောင်ချီကြာသောသေသွားသူသည် နဂိုလူ မည်သို့ပြန်ဖြစ်ဦးမည်နည်း။

ယင်းမေးခွန်းသည် အသက်၏လျှို့ဝှက်တည်ရှိပုံကိုဖော်ပြသည်။ ဘုရားသခင်ပေးထားသောအသက်ကို ကျွနု်ပ်တို့ရရှိထားသောကြောင့် နေ့စဉ် ပျော်ရွင်ဝမ်းမြောက်တတ်ကြသည်။ အသက်သည် မည်သည့် အရာကစတင် လာသည်ကိုမသိရသော်လည်း ဘုရားသခင်သည် အစအဦး ကတည်းကပင် အသက်ကိုယူဆောင်လာခဲ့၍ တန်ခိုးတော် အားဖြင့် မရှိသောအရာကို ရှိလာစေရန် ဖန်ဆင်းခဲ့သည်။ ဖန်ဆင်းသောအခါ နှုတ်ထွက်စကားတော်ကို အသုံး ပြုခဲ့သည် (က၊ 1, ဆာ၊ 33:6,9)။ ထိုသို့ မည်သည့်အရာမျှမရှိခဲ့သော အခြေအနေမှ ဘုရားသခင်သည် အသက်ရှိ လာသောသတ္တဝါကိုဖန်ဆင်းနိုင်ခဲ့လျှင် ဘုရားရှင်အတွက်ရှိပြီးသားကို ပြန်၍ နဂိုနေရာပြန်ထားခြင်းသည် အေးဆေး လွယ်ကူလွန်းလှပါသည် မဟုတ် ပါလား။

ယခုအပတ်ဓမ္မဟောင်းမှဖွင့်ပြသော နောက်ဆုံးရှင်ပြန် ထမြောက် ခြင်း အကြောင်းနှင့် ယောဘဝတ္ထု၏အထူးဖော်ပြသော မှတ်ချက်ပြု စကား၊ ဆာလံ ကျမ်းမှဆာလံဆရာအချို့၏စကား၊ ပုရောဖက် ဟေရှာယနှင့်ဒံယေလတို့၏ ဖော်ပြချက်အားလုံးကို လေ့လာ ကြပါမည်။