---
title:  သင်၏အသေကောင်သည်အသက်ရှင်လိမ့်မည်
date:  19/10/2022
---

`ဟေရှာယ၊ 26:14 နှင့် 19 ကိုဖတ်ပါ။ ထာဝရပျက်စီးခြင်းရောက် မည့်သူ (ဟေရှာ၊ 26:14 နှင့် မာလခိ 4:1) နှင့် ထာဝရအသက်ရှင်ခြင်း ရရှိမည့်သူ (ဟေရှာ၊ 26:19) တို့မည်သို့ကွာခြားသနည်း။`

ဟေရှာယအနာဂတ္တိကျမ်းသည် ဘုရားရှင်ကြီးမြတ်ခြင်းနှင့် ကျွနု်ပ်တို့ လူသားများနုံချာအားနွဲ့ခြင်းကို နှိုင်းယှဉ်ရေးသားထားသည် (ဟေရှာ၊ 40 ကိုဖတ်ပါ)။ ကျွနု်ပ်တို့လူသားများသည် ခြောက်သွေ့လွယ်သောမြက်ပင်နှင့် ညှိုးနွမ်းလွယ်သော ပန်းကလေးလို ဖြစ်နေသော်လည်း နှုတ်ကပတ်တော်သည် အစဉ်တည်မြဲလျက်ရှိသည် (ဟေရှာ၊ 40:6-8)။ ကျွန်ုပ်တို့၏အပြစ်များကို ဘေးချိတ်ထားကာ ဘုရားရှင်သည် မိမိ၏ကရုဏာတော်ဖြင့် လူသတ္တဝါ အားလုံးကို ကယ်တင်သောအရာ၌ တစ်ပါးအမျိုးသားဟူ၍ ခွဲခြားခြင်းမပြု သာတူညီမျှ ကိုယ်တော်၏ပဋိညာဉ်တော်နှင့် ဥပုသ်တော်နေ့ကို ခံယူစောင့်ရှောက် လျှင် ထာဝရကရုဏာတော်ကို ခံကြရမည်ဖြစ်သည် (ဟေရှာ၊ 56)။

ဟေရှာယအနာဂတ္တိကျမ်းသည် ရှင်ပြန်ထမြောက်ခြင်း အကြောင်းကို ကျယ်ကျယ်ပြန့်ပြန့်ဖော်ပြရေးသားသည်။ အလျင်ကျသော ကျမ်းများ ယင်း ရှုထောင့်ကိုရေးသားဖော်ပြသည် (ယောဘ၊ 19:25-27; ဆာ၊ 49:15; ဆာ၊ 71:20)။ ဟေရှာယသည် မိမိအတွက် သော်လည်းကောင်း၊ ပဋိညာဉ် ပြုယုံကြည်သူများအားလုံး အတွက်သော် လည်းကောင်း ရေးသားထားခြင်းဖြစ် သည် (ဟေရှာ၊ 26:19)။

ဟေရှာယ 26 သည် ဆိုးသွမ်းသူနှင့် ဖြောင့်မတ်သူတို့၏ လမ်းဆုံးကိုလည်း ရေးသားသည်။ တစ်ဖက်၌ ဆိုးယုတ်သူတို့သည် သေဆုံးနေမြဲဖြစ်ပြီး မည်သည့် အသက်ရှင်ခြင်းမျိုးကိုမျှ ထပ်မံရရှိခွင့် ရှိတော့မည်မဟုတ်ပါ။ အထူးသဖြင့် ဒုတိယသေခြင်း၏ နောက်ပိုင်း၌ ဖြစ်သည် (ဗျာ၊ 21:8)။ အရင်းအဖျားမျှမကျန် ဖျက်ဆီးခြင်းကိုခံကြရမည်။ သူတို့၏အသိဥာဏ်မှတ်သား ခြင်းအားလုံးလည်း ပျက်စီးသွားလိမ့်မည် (ဟေရှာ၊ 26:14)။ ယင်းအကြောင်း သည် လူသည်သေပြီးနောက် မည်သည့်ဝိညာဉ်၊ မည်သည့်လိပ်ပြာတစ်စုံတစ်ရာမျှ မကျန်ရှိတော့ ကြောင်းကို ဖော်ပြခြင်းဖြစ်သည်။ နောက်ဆုံးပိတ်ဆိုးသွမ်းသူများကို ဖျက်ဆီးသောအကြောင်းကိုပြောနေခြင်းဖြစ်သည်။ ဘုရားရှင်မိန့်တော် မူချက်စကား၌ လူဆိုးတို့သည် "အရင်းအဖျား" မျှမကျန် မီးလောင် ကျွမ်းခြင်းကိုခံကြရမည်ဟု ဖော်ပြထားသည် (မာလခိ၊ 4:1)။

တစ်ဖက်၌လည်း ဖြောင့်မတ်သောသေလွန်သွားသူများတို့သည် ပြန်လည်နိုးထပြီး မိမိတို့၏ဆုလာဘ်သရဖူကို ခံယူရကြလိမ့်မည်။ ဟေရှာ၊ 25 ၌ ဖော်ပြသည်မှာ "ဘုရားသခင်သည် သေခြင်းကို နစ်မွန်းဆုံးရှုံး စေလိမ့်မည်" ဟု ဖော်ပြသည်။ "ခပ်သိမ်းသောမျက်နှာတို့မှ မျက်ရည်ကို သုတ်တော်မူလိမ့် မည် (ဟေရှာ၊ 25:8)။ ဟေရှာယ၊ 26 ၌ အောက်ပါ ကဲ့သို့ရေးသားထားခဲ့သည်။ "ကိုယ်တော်၏လူသေတို့သည် အသက်ရှင် ကြပါလိမ့်မည်။ ငါ၏အသေကောင် တို့သည်လည်း ထမြောက် ကြပါလိမ့်မည်။ မြေမှုန့်၌နေသောသူတို့၊ နိုး၍ သီချင်းဆိုကြလော့။ အကြောင်းမူကား၊ ကိုယ်တော်၏နှင်းသည် မြက်ပင်တို့ကို ပေါက်စေသော နှင်းကဲ့သို့ဖြစ်၍၊ မြေသည်လည်း မိမိသင်္ချိုင်းသားတို့ကို ထုတ်ဖော် ရပါလိမ့်မည်" (ဟေရှာ၊ 26:19)။ ထမြောက်လာသော ဖြောင့်မတ်သူ အပေါင်း တို့သည် ရွင်လန်းစွာအောင်ပွဲ၌ပါဝင်ကာ ဘုရားရှင် စီစဉ် ပေးသော ကယ်တင် တော်မူခြင်းကျေးဇူးတော်၌ ဝမ်းမြောက် ကြလိမ့်မည် (ဟေရှာ၊ 25:6)။ နောက်ဆုံး သောနေ့ရက်၌ ခေတ်အဆက်ဆက်မှ ဖြောင့်မတ်သူအားလုံးကို ကိုယ်တော်သည် ထမြောက်စေ၍ သင်၏ ချစ်လှစွာသော ခရစ်တော်၌အိပ်ပျော်ခဲ့သူများသည် လည်း နိုးထလာ ကြလိမ့်မည်။

`သင်စဉ်းစားကြည့်ပါ၊ ကျွန်ုပ်တို့၌မည်သည့်မျှော်လင့်ချက်မျိုး မျှမရှိလျှင်၊ မည်သည့်အာမခံချက်မျှမရှိလျှင်၊ သေခြင်းနှင့်ပတ်သက်သော ကိစ္စအကြောင်း မည်သည့်တစ်စုံတစ်ရာမျှ အာမခံထားခြင်းမရှိလျှင်၊ ကျွန်ုပ်တို့၏လမ်းသည် ဆုံးပြီ။ ပို၍ဆိုးသောအခြေအနေမှာ ကျွန်ုပ် တို့ သိကျွမ်းချစ်ခင်ရသူများသည် လည်း လမ်းဆုံးကြရမည်။ တစ်ကြိမ် တစ်ခါမျှမရှိခဲ့ဖူးသလို ကျွန်ုပ်တို့အသက်တာ သည်လည်း အဓိပ္ပာယ်မဲ့ ဖြစ်မည်။ ထိုအဓိပ္ပာယ်မဲ့သောအခြေအနေကို မျှော်လင့် ချက်မည်သို့ ရှိသောအကြောင်းဖြင့် စိတ်သက်သာခွင့်ရရှိသနည်း။`