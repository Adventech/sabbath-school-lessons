---
title:  ဆက်လက်လေ့လာရန်။
date:  21/10/2022
---

ခေတ်မီသိပ္ပံပညာ၏သွန်သင်ချက်အရ၊ အရာဝတ္ဃုအားလုံးသည် "အက်တမ်"   ဟုခေါ်သောသေးမွားသောကလာပ်စည်းများဖြင့် ဖွဲ့စည်း ထားသည်။ ထို "အက်တမ်" သည်ပင် ပို၍သေးငယ်သောအရာဝတ္ထုနှစ်မျိုး ဖြင့် ဖွဲ့စည်းထားပြန်သည်ဟုဆိုသည်။ ခန္ဓာကိုယ်ထုထည်ကြီးဖြစ်လာရန် စုစည်းထားသော အုတ်ချပ်ကလေးများသဖွယ် ဖြစ်သည်ဟု ယုံကြည်သည်။ သို့ဖြစ်နေလျှင် "အက်တမ်" ထက်ပို၍သေးငယ်သော "ကွခ်" နှင့် "လဖ်တန်" စသည့်သိပ္ပံအခေါ် အလွန်သေးငယ်မှုန်မွားသော အရာဝတ္ထုများကိုလည်း ထမြောက်ရာအချိန်တွင် ဘုရားရှင်ပြန်၍ အသစ်ပြုပြင် ပေးနိုင်မည်လားဟုမေးကြသည်။ ရှင်ပြန်ထမြောက်ရာ အကြောင်းကို သရော် ကြသည်။ ဘုရားမယုံ၊ ဘုရားမရှိဟု လက်ခံထားသော "ဗာထရိုင်းရူစယ်" ဆိုသူက လူသည်ပြန်လည်ရှင်ပြန် ထမြောက်လာမည့် အကြောင်းကို မေးခွန်းဖြင့်သရော်စကားဆိုခဲ့သည်။ လူပြန်ရှင်လာမည်ဆိုလျှင်  အစားခံရသောလူတစ်ယောက်၊ လူလူချင်း စားခဲ့သောကြောင့် ကိုယ်ခန္ဓာများ အခြားသူဗိုက်ထဲ တသီးတခြားစီ ရောက်နေသောကြောင့် မည်သို့ပြန်စုစည်း နိုင်မည်နည်း၊ စသည်ဖြင့် ပြန်လည်ရှင်ပြန်အသက်ရှင်ခြင်းကို ပြက်ရယ်ပြု ပြောဆိုခဲ့သည်။ သို့သော် အရှင်းဆုံးပြောကြစို့၊ ဘုရားသခင်သည် ခပ်သိမ်း သောအရာကို ဖန်ဆင်းထား၍ "ကွခ်" နှင့် "လဖ်တန်" ကိုလည်း ဖန်ဆင်း ထားခြင်း ဖြစ်သည်။ ထိုအရာများကိုပြန်၍ တစ်ခုစီဖန်ဆင်းရန်လိုပါသလား။ ဘုရားရှင်သည် နဂိုမူရင်းကိုပြန်၍ရယူရန်လည်းမလိုပါ။ နှုတ်တော်တစ်ခွန်းတည်း  ဖြင့် "ကွခ်" နှင့် "လဖ်တန်" အသစ်အသစ် များစွာကို ထုတ်လုပ်နိုင်သည်။ စကြဝဠာကိုပင်ဖန်ဆင်းခဲ့သောဘုရားသည် ကျွနု်ပ်တို့ကိုပြန်၍ရှင်ပြန်ထမြောက် စေရန် ဖန်ဆင်းပေးနိုင်ပါသည်။ ကိုယ်တော်သည် သေခြင်းကိုအစိုးရ၍ ရှင်ပြန်ထမြောက်ခြင်းအခွင့်ကို ပေးမည်ဟု ကတိပြုထားပြီးဖြစ်သည်။

အသက်ကိုပေးပိုင်သောအရှင်သည် မိမိ၏အသွေးတော်ဖြင့် ဝယ်ယူ ခဲ့ရသောပိုင်ဆိုင်သည့်မိမိ၏လူတို့ကို ဦးစွာနိုးထရန် ခေါ်တော်မူ လိမ့်မည်။ အောင်မြင်သောတံပိုးသံနှင့် နောက်ဆုံးသော တံပိုးမှုတ်သံ ကြားရလျှင် အစုအသိမ်း ခံရမည့်လူထုကြီးသည်နိုးထလာ၍ ထာဝရ အောင်မြင်ခြင်းသရဖူကို ကိုယ်စီ ဆောင်းကြလိမ့်မည်။ သေလွန် သွားခဲ့သော သန့်ရှင်းသူအပေါင်းတို့သည် ပြန်လည် နိုးထကာ လုံခြုံစွာ၊ အဖိုးမြတ်သောရတနာများကဲ့သို့ စောင့်ရှောက်ခံရကာ သူတို့၏အမည် နာမများကို ဘုရားရှင်ကိုယ်တော်တိုင်ခေါ်လိမ့်မည်။  ကယ်တင်ရှင် ၏တန်ခိုးတော်ဖြင့် သူတို့နှင့်အတူစိုးစံတော်မူလိမ့်မည်။ အကြောင်းမှာ သူတို့သည်လည်း ထာဝရဘုရားရှင်၏ ကိုယ်ပွားဘဝရောက်ရှိ သွားပြီဖြစ်၏။ သေခြင်းမှကယ်နုတ်ယူဆောင်ခြင်းခံရသူများဖြစ်ကြသည်"