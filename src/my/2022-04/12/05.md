---
title:  ဝိညာဉ်တော်၏လမ်းပြမှု
date:  14/12/2022
---

သန့်ရှင်းသောဝိညာဉ်တော်သည် ထာဝရဘုရားရှင်၏ တန်ခိုး ကြီးသော တမန်ဖြစ်၍ လူတို့နှလုံးသားအတွင်းသို့ ချစ်ခြင်းမေတ္တာကို သွန်းလောင်းပေး တော်မူသောသူဖြစ်သည် (ရောမ၊ 5:5)။ ဝိညာဉ်တော် သည် စစ်မှန်သော ကယ်တင်ခြင်း၏အတွေ့အကြုံကို ရရှိပေးစေသည် (ယောဟန်၊ 16:7-11)။ သမ္မာတရားလမ်း၌ ကျွန်ုပ်တို့ကို ပို့ဆောင်လျက် ရှိ၏ (ယောဟန်၊ 16:13)။ ဧဝံဂေလိလုပ်ငန်းကြီးပြီးမြောက်စေရန် တန်ခိုးတော်ကိုပေးတော်မူသည် (တမန်၊ 1:8)။ သန့်ရှင်းသော ဝိညာဉ်တော်သည် စာတန်၏အဖျက်အမှောက်လုပ်ရပ် အားလုံးကို တားဆီးပေးသောကြောင့် စာတန်သည် ကျွနု်ပ်တို့၏အသိစိတ် များကို ထွေပြားသွားအောင်နှင့် ဝိညာဉ်တော်မှသတိပေးသောအလုပ်မှန်သမျှ ကို ဖျက်လိုဖျက်ဆီးအမြဲလုပ်နေသည်။ အချို့သူများက သန့်ရှင်းသော ဝိညာဉ်တော်ကိုငြင်းပယ်နေချိန်မှာပင် အချို့သောသူများက သန့်ရှင်းသော ဝိညာဉ်တော်၏လက်ဆောင်သည် သူ့၏ပြောင်းလဲပေးစေနိုင်သော တန်ခိုးတော် ဖြစ်သည်ဟု လက်ခံကြပြန်သည်။

`တမန်၊ 8:4-24 ကိုဖတ်ပါ။ ရှမာရိပြည်၌နေသော စုန်းကဝေပညာရှင် ရှိမုန်သည် ဝိညာဉ်တော်၏ပဲ့ပြင်ခြင်းကိုမခံဘဲ သန့်ရှင်းသောဝိညာဉ်တော်၏ ဆုလာဘ်ကို လိုချင်သူဖြစ်သည်။ ယနေ့ကျွန်ုပ်တို့ ခေတ်၌လည်း ယင်းကဲ့သို့ပင် စိတ်ထားများ အဘယ်သို့ရှိနေပါသနည်း။`

သန့်ရှင်းသောဝိညာဉ်တော်၏ လမ်းပြခြင်းခံရသော ဘုရားရှင်၏ သားသမီးများသည် (ရော၊ 8:14) နှုတ်ကပတ်တော်အတိုင်း အမှန်တရား လမ်းသို့ (ယောဟန်၊ 16:13; ယောဟန်၊ 17:17) လျှောက်လှမ်းကြသည်။ ယေရှုရှင်မှ ထင်ရှားစွာမိန့်တော်မူသောစကား၌ "သခင်၊ သခင်ဟု ငါ့ကို လျှောက်သောသူတိုင်း၊ ကောင်းကင်နိုင်ငံတော်သို့ ဝင်ရလိမ့်မည်မဟုတ်။ ကောင်းကင်ဘုံ၌ရှိတော်မူသော ငါ့ခမည်းတော်၏အလိုကိုဆောင်သောသူသာလျှင် ဝင်ရလိမ့်မည်။ ထိုနေ့ကား၊ သခင်၊ သခင်၊ အကျွနု်ပ်တို့သည် ကိုယ်တော် အခွင့်နှင့် ဆုံးမသြဝါဒပေးပါပြီမဟုတ်လော။ ကိုယ်တော်အခွင့်နှင့် နတ်ဆိုး တို့ကိုနှင်ထုတ်ပါပြီမဟုတ်လော။ ကိုယ်တော်အခွင့်နှင့်များစွာသောတန်ခိုးတို့ကို ပြပါပြီမဟုတ်လောဟု အများသောသူတို့သည် လျှောက်ကြလိမ့်မည်။ ငါ ရှင်းရှင်းလေးပြန်၍ ပြောမည့် စကားမှာ၊ သင်တို့ကိုငါအလျှင်းမသိ၊ အဓမ္မအမှု ကိုပြုသောသူတို့၊ ငါ့ထံမှဖယ်ကြလော့ဟု ထိုသူတို့အား အတိအလင်း ငါပြောမည်" (မသဲ၊ 7:21-23)။ အဓိပ္ပာယ်မှာ သန့်ရှင်းသော ဝိညာဉ်တော်သည် လူကို ပို့ဆောင်ရာ၌ နှုတ်ကပတ်တော်နှင့် မကိုက်ညီသောအရာကိုမပြု၊ နှုတ်ကပတ်တော် အတိုင်း တစ်သဝေမတိမ်း ကျွနု်ပ်တို့ကိုလမ်းပြပို့ဆောင်တော်မူသည်။

တရားလမ်းနှင့်နှုတ်ကပတ်တော်အတိုင်း ပို့ဆောင်လျက်ရှိသော ထို ဝိညာဉ်တော်ပင် ကျွနု်ပ်တို့ကိုတန်ခိုးပေးတော်မူ၍ အခြားသူများကို အံ့ဖွယ် သမ္မာတရားလမ်းကို ပို့ဆောင်စေပါသည် (မသဲ၊ 28:18-20; တမန်၊ 1:8)။ ကျွနု်ပ်တို့သည် သန့်ရှင်းလှသောအမှုတော်ကို ဆောင်ရွက်စဉ်မှာပင် အထူးကူညီမည့်သူသည် အဆင်သင့်ဖြစ်နေသည်။ သို့ဖြစ်၍ နံနက်တိုင်း ကျွနု်ပ်တို့သည် ကိုယ်တော်ထံဒူးထောက် ဆုတောင်းဆက်ကပ်ပြီး အသစ်သော ကတိခံဝန်မှုကိုပြုကြရပါမည်။ ထိုသို့ပြုလျှင် ဝိညာဉ်တော်ကိုသွန်းလောင်း ပေးပြီး ပြန်လည် နိုးကြားခြင်း နှင့် သန့်ရှင်းခြင်းတန်ခိုးများကို ဖဘုရားရှင် သွန်းလောင်းပေးလိမ့်မည်။

ဝိညာဉ်တော်၏လမ်းပြမှုကို ကျွနု်ပ်တို့ပွင့်လင်းမြင်သာစွာဖြင့် စိတ်ကို ပိုင်းဖြတ်ပြီး ရွေးချယ်ကြရမည်။ နေ့စဉ်အသက်တာအတွက်၊ ကောင်းသော အမှု၊ မှန်သောအမှုကို သိရှိလုပ်ကိုင်ပြီး မကောင်းမှုမှန် သမျှကိုရှောင်ရမည်။ ကျွန်ုပ်တို့ကိုးကွယ်သော  ထာဝရဘုရားရှင် အထံတော်မှ ခွန်အားကိုခံယူခြင်းဖြစ် သည်။ တရားလမ်းအတိုင်း အသက်ရှင်သင့်သည်ဖြစ်ရာ၊ ကိုယ်တော်ထံတော် မှ သန့်ရှင်းသော ဝိညာဉ်တော်၏ တန်ခိုးကို ရရှိလိမ့်မည်။ ထိုကတိတော်ကို လည်း ဘုရားရှင်ပေးထားပြီးသားဖြစ်သည်။

`နံနက်တိုင်း၊ အရုဏ်ဦးအချိန်တိုင်း ဆုတောင်းခြင်းဦပရန် အဘယ်ကြောင့် အထူးအရေးကြီးသနည်း။ သန့်ရှင်းသောဝိညာဉ်တော်၏ ပို့ဆောင်ခြင်းကိုရရှိရန် အဘယ်ကြောင့်အလွန်အရေးကြီးပါသနည်း။`