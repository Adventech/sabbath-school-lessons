---
title:  ဗိမာန်တော်တစ်ဆောင်ကဲ့သို့ကိုယ်ခန္ဓာ
date:  12/12/2022
---

သေတတ်သောကိုယ်ခန္ဓာနှင့် မသေနိုင်သောဝိညာဉ်အယူသည် ထူးခြား ပြီးမတူညီသည့်ခံယူချက်ဖြင့် လူ၏ခန္ဓာကို အမျိုးမျိုး သုံးသပ် ကြသည်။ ဥပမာ ရှေးဂရိအတွေးအခေါ်ပညာရှင်တို့အနေဖြင့် လူ၏ ခန္ဓာကိုယ်ဝိညာဉ်အတွက်ကျဉ်းထောင်တစ်ဆောင်ဟု သဘောထားသည်။ ခန္ဓာသေမှ ဝိညာဉ် လွတ်မြောက်သည်ဟု သဘောရှိကြသည်။ ဘာသာ တရားမဲ့သောလူများ၏ အယူနှင့် ယနေ့ခရစ်ယာန်များစွာတို့သည်လည်း ခန္ဓာသည် မသေနိုင်သော ဝိညာဉ်အတွက် ယာယီတဲဟု သတ်မှတ် ကြသည်။ ထိုယာယီတဲပျက်၍ ခရစ်တော် ဒုတိယ အကြိမ်ပြန်လည် ကြွလာမှသာ ဝိညာဉ်နှင့်ပြန်လာပေါင်းစည်းမည်ဟု ယူဆကြသည်။ အချို့ အယူများမှာ စကြဝဠာနှင့်ဘုရားသည် အတူတူဟု သတ်မှတ် ယုံကြည်သည်။ စကြဝဠာအတွင်းရှိအရာခပ်သိမ်းသည် ဘုရားဖြစ်၍၊ လူသား၏ ခန္ဓာသည် ငယ်သောအစိတ်အပိုင်းကလေးတစ်ခုသာ ဖြစ်သည်ဟု ယူဆကြသည်။ ရှုပ်ထွေးများပြားသော အယူအဆများစွာ ရှိနေစေကာမူ ကျွနု်ပ်တို့သည် သမ္မာကျမ်းစာ၏သွန်သင်သော လူသား၏သဘာဝကိုသာ ခိုင်မြဲစွာစွဲကိုင်ယုံကြည်ကြရမည်။

`1ကော၊ 6:19,20 နှင့် 1ကော၊ 10:31 ကိုဖတ်ပါ။ ကျွန်ုပ်တို့၏ ကိုယ်ခန္ဓာသည် "ဘုရားသခင်၏ဗိမာန်တော်" ဖြစ်ကြောင်းကို မည်သို့ နားလည် ရမည်နည်း။ သန့်ရှင်းသော ဝိညာဉ်တော်၏ ဗိမာန်ဖြစ်ကြောင်း မည်သို့သဘော ထားရမည်နည်း။`

အာဒံနှင့်ဧဝနှစ်ဦးလုံးသည် ဘုရားရှင်၏ခန္ဓာသဏဥာန်အတိုင်း ဖန်ဆင်း ခြင်းခံခဲ့ရသည် (က၊ 1:26,27)။ ကိုယ်တော်၏စာရိတ္တတော်ကိုသာ ထင်ရှား စေရုံမက၊ ခန္ဓာကိုယ်၌လည်းထင်ရှားစေရမည်။ ထိုဘုရားရှင်၏ ပုံသဏ္ဌာန်တော် သည် အပြစ်၏လွမ်းမိုးခြင်းကြောင့် မှေးမှိန် နေရ သော်လည်း၊ ကွယ်ပျောက် နေရသော်လည်း၊ ကယ်တင်ခြင်း၏ လုပ်ရပ်သည် နဂိုဖန်ဆင်းစအချိန်အခြေ အနေမျိုးပြန်ရှိစေရန် လုပ်ဆောင်ပေးနိုင်ပါသည်။ ကိုယ်ခန္ဓာကျန်းမာရေးပြည့်စုံရန်၊ အသက်ပင် ကို ပြန်၍ ချဉ်းကပ်နိုင်ခွင့်ရစေရန်ဖြစ်သည်။

ယင်းပြန်လည်ကောင်းမွန်စေရန် လုပ်ဆောင်ချက်သည် အသက်တာ တစ်လျှောက်လုံး ခရစ်တော်နှင့် အတူပူးတွဲ လုပ်ဆောင် ကြရမည်။ အဘယ်ကြောင့် ဆိုသော် ခရစ်တော် ဒုတိယအကြိမ်ကြွလာမှ သာလျှင် ပြန်လည်ပြည့်စုံခြင်းကို ရရှိမည်ဖြစ်သောကြောင့်ဖြစ်သည်။ ပုပ်တတ်သောအရာသည် မပုပ်တတ်သော အရာသို့လည်းကောင်း၊ သေတတ်သောအရာသည် မသေနိုင်သောအဖြစ်သို့ လည်းကောင်း ရောက်လာမည့်အချိန်ဖြစ်သည် (1ကော၊ 15:53,54)။

တမန်တော်ရှင်ယောဟန်သည် မိမိ၏မိတ်ဆွေကြီးဂါယုသို့ ရေးလိုက် သောစာမှာ၊ "အချင်းချစ်သူ၊ သင်၏စိတ်နှလုံးသည် ကောင်းစားသကဲ့သို့၊ သင်သည်အရာရာ၌ ကောင်းစားခြင်းနှင့် ကျန်းမာခြင်း ရှိမည်အကြောင်း ငါ ဆုတောင်း၏" (3ယောဟန်၊ 1:2)။

ကျွန်ုပ်တို့၏ကိုယ်ခန္ဓာကို ဘုရားသခင်၏ဗိမာန်တော် ဘုရား သခင်ပိုင် သည်ဟုသဘောထားကြလျှင် ထိုကိုယ်ခန္ဓာကို စောင့်ရှောက် ရမည့် တာဝန်ရှိသည်။ ထိုခန္ဓာကိုယ်ကို ဘာသာရေး ထုံးတမ်းတစ်ရပ် အဖြစ်လည်း ထိန်းသိမ်းရမည်။ စည်းမျဉ်းစည်းကမ်းတကျ ထားရှိရန် လိုသည်။ သင်တို့သည် စားသော်လည်း ကောင်း၊ သောက်သော် လည်းကောင်း၊ မည်သည့်အမှုကိုဦပသော်လည်းကောင်း၊ ဘုရားသခင်၏ ဘုန်းတော်ကို ထောက်၍ စည်းမျဉ်းစည်းကမ်းတကျ ထားရှိရန်လိုသည်။ သင်တို့သည် စားသော်လည်း ကောင်း၊ သောက်သော်လည်းကောင်း၊ မည်သည့်အမှုကိုဦပသော်လည်းကောင်း၊ ဘုရားသခင်၏ ဘုန်းတော်ကို ထောက်၍ ခပ်သိမ်းသောအမှုကိစ္စကိုပြုကြလော့" (1ကော၊ 10:31)။ သို့သော် ကျွန်ုပ်တို့သည် လောကီသားများဖြစ်သည် နည်းတူ လူကောင်း ဖြစ်အောင်ကြိုးစားနေပါလျက်၊ လူ့သဘာဝအတိုင်း အပြစ်၏ အကျိုးဆက် ကိုခံနေကြရသည်။ ပတ်ဝန်းကျင်တစ်ခွင် အပြစ်အမှောင် ဖုံးအုပ် နေသည်။ သို့ဖြစ်ပါ၍ ဘုရားရှင်ကို ကျွန်ုပ်တို့ကိုးစား ယုံကြည်လျက်၊  အကောင်းဆုံးလုပ်ဆောင်ကာ ဘုရားရှင်နှင့်သာ ရလဒ်ကောင်းများကို ရယူပိုင်ဆိုင် ကြရမည်။