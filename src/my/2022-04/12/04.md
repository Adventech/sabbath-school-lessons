---
title:  ယေရှုခရစ်၏စိတ်သဘော
date:  13/12/2022
---

အချို့သူများသည် ပတ်ဝန်းကျင်ကိုပြောင်းလဲစေနိုင်သည့်အရာမှာ လူတစ်ဦးစီ၏စိတ်သဘောထားကို ပြောင်းရမည်ဟုလက်ခံကြသည်။ အသေ အချာပင် ကျွနု်ပ်တို့မကောင်းသောနေရာ၊ မကောင်းသော အမှုမှန်သမျှကိုရှောင်၍ စုံစမ်းခြင်းမှန်သမျှကို တွန်းလှန်ကြရပါမည် (ဆာ၊ 1:1; သုတ္တံ၊ 5:1-8)။ သို့သော် ကျွနု်ပ်တို့၏ပြသနာမှာ ကျွန်ုပ်တို့ ကြိုးစားပြောင်းလဲနေသော စိတ်ကိုပင် အပြစ်သည် စိမ့်ဝင်လာ တတ်သည်။ သခင်ခရစ်တော်က ယင်းကိစ္စနှင့် ပတ်သက်သော ဆုံးမစကား တစ်ရပ်ကို သွန်သင်ခဲ့သည်။ "လူ့အတွင်းနှလုံး ထဲက မကောင်းသော ကြံစည်ခြင်း၊ သူ့မယားကိုပြစ်မှားခြင်း၊ မိန်းမလွတ်နှင့် မှားယွင်းခြင်း၊ လူအသက်ကိုသတ်ခြင်း၊ သူ့ဥစ္စာကိုခိုးခြင်း၊ လောဘလွန်ကျူး ခြင်း၊ မနာလိုခြင်း၊ လှည့်စားခြင်း၊ ညစ်ညူးခြင်း၊ ငြူစူခြင်း၊ သူ့အသရေကို ဖျက်ခြင်း၊ ထောင်လွားစော်ကားခြင်း၊ လျှပ်ပေါ်ခြင်း" (မာကု၊ 7:21,22)။ အဓိပ္ပာယ်မှာ ကျွနု်ပ်တို့၏စိတ်သည်သော်လည်းကောင်း၊ အမူအရာသည် သော်လည်းကောင်း ပြောင်းလဲခြင်းရှိရမည်။

`အောက်ပါကျမ်းချက်တို့ကိုဖတ်ပါ။ 1ကော၊ 2:16; ဆာလံ၊ 24:3,4; ရောမ၊ 12:2; ဖိလိပ္ပိ၊ 4:8 နှင့် ကောလောသဲ၊ 3:2 ကိုဖတ်ပါ။ "ခရစ်တော် ၏စိတ်သဘောမျိုး" ဟု ဖော်ပြသောစကားသည် မည်သို့အဓိပ္ပာယ်ရှိသနည်း။`

သခင်ဘုရားသည် "အသစ်သောပဋိညာဉ်" ၌ ကတိတော် ရှိခဲ့ သည်။ ကိုယ်တော်၏ပညတ်ကို လူတို့၏နှလုံးသားတွင်းတည််၍ စိတ်တွင် ရေးသား ပေးသည်။ (ယေရမိ၊ 31:31-33 ကို ဟေဗြဲ၊ 8:8-10; ဟေဗြဲ၊ 10:16 နှင့်နှိုင်းယှဉ်ဖတ်ပါ)။ တောင်ပေါ်ဒေသနာဟောကြားချက် အပေါ် သံသယစိတ် ဝင်ရန်အကြောင်းမရှိပါ။ ထိုဒေသနာတော်သည် ခရစ်တော်ရှင် မှ ထာဝရဘုရား ၏ပညတ်တော်ကိုအကျယ်ချဲ့၍ အဓိပ္ပာယ် ပိုမို လေးနက်အောင် ဆင်ခြင်စရာ၊ စဉ်းစားစရာများကို ထည့်သွင်း ဆုံးမထားခြင်းဖြစ်သည် (မသဲ၊ 5:17-48)။ ကျွန်ုပ်တို့သည် စုံစမ်းနှောင့်ယှက်ခြင်းကို ဘုရားရှင်၏ကရုဏာတော်အားဖြင့် သာ ကျော်ဖြတ်အောင်မြင်နိုင်ပါမည်။ သုံးသပ်ဆင်ခြင်စရာအဆင်သင့်ဖြစ်စေ ပါသည်။ ကိုယ်တော်၏ကတိတော်ကို စွဲကိုင်ခြင်းဖြင့် အပြစ်ဖြစ်လာမည့် အတွေးများကို ရပ်တန့်သွားစေနိုင်ပါသည်။

ယခုအသက်တာ၌ ကျွနု်ပ်တို့မည်မျှပင်သစ္စာရှိနေပါစေ၊ အပြစ်ကို လုပ်မိကြမည်ဖြစ်သည်။ သို့သော်လည်း ခရစ်တော်၌ရှိနေလျှင် ကိုယ်တော်၏ ဖြောင့်မတ်ခြင်း၌ အကွယ်အကာရရှိမည်။ ကျွနု်ပ်တို့သည် ပြည့်စုံသူမဟုတ် သော်လည်း၊ ကိုယ်တော်ကိုတမ်းတလျက် ကိုယ်တော်နှင့် အတူပြည့်စုံခြင်းကို ရရှိသည် (ဖိလိပ္ပိ၊ 3:12-15)။ ခရစ်တော်နှင့် ကျွန်ုပ်တို့ပေါင်းစည်းသောအခါ ကိုယ်တော်၏စိတ်သဘောမျိုးကို ရရှိနိုင် သည်။ ဖြူစင်လင်းလက်သောမေတ္တာ အရောင်သည် ကျွန်ုပ်တို့စာရိတ္တ၌ ပေါ်လွင်လာသည်။ နှိမ့်ချခြင်းနှင့်သစ္စာ တရားသည် ကျွန်ုပ်တို့ကို ထိန်းချုပ်ထားသည်။ ထင်ရှားလာသောအရာမှာ ပြောင်းလဲသွားခြင်း ဖြစ်သည်။ ခရစ်တော်သည် ဝိညာဉ်၌တည်၍ ပြောင်းလဲခြင်း တန်ခိုးတော် ကိုလည်းကောင်း၊ ငြိမ်သက်ခြင်းနှင့်ပျော်ရွင်ခြင်းအကျိုးကိုရရှိစေကာ လူတို့၏အသက်တာကိုစိုးမိုးနိုင်လိမ့်မည်။

နေ့စဉ်ဆက်ကပ်ခြင်းအသက်တာအားဖြင့်သာလျှင် အတ္တကို နေ့စဉ် ချိုးနှိမ် ထားရမည်။ နေ့စဉ်ကြိုးစားခြင်းပြု၍၊ ယုံကြည်ခြင်း၊ နားထောင်ခြင်းဖြင့် ယေရှုခရစ်၌ ကျွနု်ပ်တို့ပြောင်းလဲခြင်းရရှိလိမ့်မည်။

`သင်၏အသက်တာကိုတွေးဆကြည့်ပါ။ အပြစ်ကိုမလုပ်ဘဲ ရပ်ထား နိုင်လင့်ကစား၊ သင်၏အသက်တာမည်သို့ဖြစ်နေမည်နည်း။ တစ်ခုတည်းသော ခွန်အားကိုရရှိရန် သင်မည်သို့ခံစားခဲ့ရဖူးသနည်း။`