---
title:  ကိုယ်တော်ပေါ်ထွန်းချိန်အတွက်အဆင်သင့်ရှိခြင်း
date:  15/12/2022
---

ကျွန်ုပ်တို့နေထိုင်သောကမ္ဘာကြီးသည် ယနေ့အာရုံ ဆွဲဆောင် နိုင်သော အရာ၊ အစစ်ထင်ရလောက်အောင် အတုအပများစွာ ပေါ်ပေါက် သောခေတ် ဖြစ်သည်။ သတိမရှိလျှင် ကျွန်ုပ်တို့၏ အချိန်နှင့်အခွင့်အရေး အားလုံးကို ယူသွား လိမ့်မည်။ ထိုအတုများသည် အခြားမရှိသောပစ္စည်း၊ လူ၊ တိရစ္ဆာန်၊ အရာ ဝတ္ဃုမျိုးကို ထုတ်လုပ်ခြင်းမျိုးမဟုတ်ပါ။ ခေတ်အဆက်ဆက်ရှိ ခရစ်ယာန် တို့သည် အဆင့်တစ်ဆင့်တက်သွား နိုင်ဖို့ရန် စာတန်၏စုံစမ်းခြင်းကို ရင်ဆိုင် ရသည်။ အသက်တာ၌ အမှန်တကယ်အစစ်အမှန်ကို စိစစ်ယူရသည်။

သတိမရှိသူများအတွက် ဘုရားရှင်ကိုမျှော်ကြည့်ခြင်းမရှိ၊ လောက၌  သာကျက်စားလေ့ရှိသည်။ သွေးသားအလိုကိုသာလိုက်ပါစီးမျောသည်။ ရောင့်ရဲ တင်းတိမ်ခြင်းမရှိသောအရာနှင့်သာ နေထိုင်အသက်ရှင်ကြသည်။ အဆုံးသတ်၌ ဝိညာဉ်ရေးပျက်စီးခြင်းလမ်းသို့ ရောက်စေပါသည်။

`2ပေ၊ 3:14 နှင့် 1ယော၊ 3:1-3 ကိုဖတ်ပါ။ ဒုတိယအကြိမ် ကြွလာခြင်းအတွက်ပြင်ဆင်ခြင်းနှင့် ဘုန်းတော်ပေါ်ထွန်းချိန်အတွက် အဆင်သင့်  ရှိနေခြင်း၏နှစ်မျိုးသည် မည်သို့ကွာခြားသနည်း။`

ကြွလာခြင်းအတွက်ပြင်ဆင်ခြင်းသည် အချိန်ကိုပို၍ ကြာစေ သည်၊ အချိန်ဆွဲသည်ဟု မကြာခဏအပြစ်ပြောသောစကားမျိုး ကြားရ သည်။ ယင်း အခြေအနေသည် လူတစ်ဦးကို အေးအေးဆေးဆေး သက်သက်သာသာစိတ်မျိုး ကို ဖြစ်စေပါသည်။ "ငါ့အရှင်လာခဲလိမ့်မည်" (မသဲ၊ 24:48)။

`ဆာ၊ 95:7,8; ဟေဗြဲ၊ 3:7,8, 15 နှင့် ဟေဗြဲ၊ 4:7 ကိုဖတ်ပါ။ ယခုအချိန်မှာပင် အဆင်သင့်ရှိနေရန် ယင်းကျမ်းချက်များက မည်သို့ သွန်သင် ထားသနည်း။`

သမ္မာကျမ်းစာ၏ရှုထောင့်ဖြင့် ကယ်တင်တော် မူခြင်းနေ့ရက် အချိန်သည် "ယနေ့" အချိန်ပင်ဖြစ်သည်။ မနက်ဖြန်မဟုတ်ပါ (ဆာ၊ 95:7,8; ဟေဗြဲ၊ 3:7,8,15; ဟေဗြဲ၊ 4:7)။ ယင်းထက်ပိုသောအချက်မှာ၊ မျက်နှာချင်းဆိုင် မမြင်ရမချင်း၊ ယခုအချိန်ပင် ဆက်လက်ပြီး ရပ်တည် နေရမည်။ ပြောင်းလဲ သတ်မှတ်ခြင်းမရှိသောအချိန်ကို "အချိန်" က မပြောင်းလဲနိုင်ပါ။ လူတစ်ယောက် သည် ကရုဏာတော်အားဖြင့် ဆက်လက် ကြီးထွားခြင်း မပြုလျှင်လည်းကောင်း၊ ယုံကြည်ခြင်း ကို ဆွဲကိုင်ခြင်းမပြုလျှင်လည်းကောင်း ကျဆုံးသွား လိမ့်မည်။ မာကျောသူ၊ ဝေဖန်တတ်သူ၊ အပြစ်မြင်သူဖြစ်သွားပြီး ယုံကြည်ခြင်းပင်မရှိသူ ဖြစ်သွားလိမ့်မည်။

ယခုရှုထောင့်မှကြည့်လျှင် ကျွနု်ပ်တို့နေ့စဉ်အသက်တာသည် ပန်းချီ ကားချပ်အသေးလေးသဖွယ်ဖြစ်သည်။ သို့ဖြစ်၍ ဘုရားရှင်၏ ကရုဏာတော် ကြောင့်သာ ကျွနု်ပ်တို့၏အနာဂတ်ခရီးကို ဆက်လှမ်း နိုင်မည်။ ယေရှုကြွလာ မည့်အချိန်ကို နေ့စဉ်ပြင်ဆင်ခြင်းအသက်တာနှင့် အသက်ရှင်ကာမျှော်လင့် ရမည်။ အထူးသဖြင့်မှာ ယနေ့သည် သင့်အတွက် နောက်ဆုံးနေ့ရက်ဟု သဘောထားပြီး အကောင်းဆုံး ဆက်လက် အသက်ရှင်ရန်ဖြစ်သည်။

ယနေ့အတွက် သင်အသက်ရှင်နေသည်မှာ ယေရှုရှင်ကြွလာမည့် အချိန်ဟု ခံယူနိုင်မည်လား။ အတန်းသားများနှင့်အတူ ယင်းအဖြေကို ရရှိရန် ဆွေးနွေးကြပါ။