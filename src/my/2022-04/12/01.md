---
title:  သမ္မာကျမ်းဖော်ပြသောကမ္ဘာ၏ကြမ္မာ
date:  10/12/2022
---

### ဖတ်ရန်ကျမ်းချက်မျာ
လုကာ၊ 2:52; မသဲ၊ 4:23; 1ကော၊ 6:19, 20; ဆာ၊ 24:3,4; တမန်၊ 8:4-24; 1ယော၊ 3:1-3;

> <p>အလွတ်ကျမ်းချက်</p>
> "ငြိမ်သက်ခြင်း၏အရှင် ဘုရားသခင်ကိုယ်တော်တိုင်လည်း၊ သင်တို့ကိုအကုန်အစင် သန့်ရှင်းစေတော်မူပါစေသော။ ငါတို့သခင် ယေရှုခရစ်ကြွလာတော်မူသောအခါ၊ သင်တို့၏ကိုယ်ခန္ဓာ၊ စိတ်၊  ဝိညာဉ် အပေါင်းကို အပြစ်တင်ခွင့်နှင့်ကင်းလွတ်စေခြင်းငှာ စောင်မတော် မူပါစေသော" (1သက်၊ 5:23)။

ဗျာဒိတ်ကျမ်းသည် ခရစ်တော်ဒုတိယအကြိမ်မကြွလာမီ ကမ္ဘာ တစ်ဝန်းလုံးဖြစ်ပျက်မည့်အကြောင်းအရာ အဓိကနှစ်မျိုးကို ဖော်ပြထား သည်။ ဗျာ၊ 13 ၌ တစ်ကမ္ဘာလုံး၏အဓမ္မအမှုနှင့် မတရားသော အမှားကို ပြုနေ သော သားရဲ၏နောက်သို့ ကမ္ဘာသူကမ္ဘာသားအားလုံးက အံ့သြ၍ ဝမ်းမြောက်ဝမ်းသာ လိုက်ပါနေကြောင်း (ဗျာ၊ 13:3,7,8,12,16)။ ဗျာ၊ 14 သည် ကမ္ဘာလုံး ဆိုင်ရာအမှန်တရားဟုခေါ်သော "ထာဝရဧဝံ ဂေလိသတင်းသည် လူမျိုးအပေါင်း တို့အားဟောရမည့်" (ဗျာ၊ 14:6,7)၊ "ခဲယဉ်းသောကာလ" ဖြစ်မည် (2တိ၊ 3:1)၊ "ခပ်သိမ်းသော သြဝါဒ လေတိုက်" (ဧဖက်၊ 4:14)၊ လူတို့သည် "သမ္မာ တရားကိုနားမထောင်ဘဲ ဒဏာရီစကားကိုနားထောင်၍ လွဲသွားကြလိမ့်မည်" (2တိ၊ 4:4)။ "အမှားကြီးမှားနေသောအရာနှစ်မျိုးရှိသည်။ ဝိညာဉ်မသေနိုင် ခြင်းနှင့် တနင်္ဂနွေနေ့ကို သန့်ရှင်းရာနေ့ပြုလုပ်ခြင်းသည် စာတန်၏လိမ်လည် ချက်အဓိကဖြစ်ပြီး လူအများကိုဆွဲယူဖမ်းစားနေသည်။ ရှေ့မှဆရာကြီးက ဝိညာဉ်ဂိုဏ်းထူထောင်သည်နောက်သို့ နောက်တက်လာသော ရောမ သည်လည်း ဆရာကြီး၏လမ်းစဉ်ကို ဆက်လက်စွဲကိုင်တော့သည် ။

နောက်ဆုံးအဖြေပေါ်လာသည်အထိ ကျွန်ုပ်တို့သည် မိမိ၏ ယုံကြည်ခြင်း ၌ အမှန်တရားကိုသာစွဲကိုင်ထားရမည်။ လူ့သဘာဝ နှင့် သေခြင်းသဘောကို နားလည်ထားလျက် သန့်ရှင်းသော ဝိညာဉ်တော် ၏ လမ်းပြခြင်းကိုခံယူပြီး ဘုန်းတော်နှင့်အပြည့် ပေါ်ထွန်းလာမည့် ခရစ်တော်ကို အဆင်သင့်စောင့်ကြ ရမည်။