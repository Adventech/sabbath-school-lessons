---
title:  ဆက်လက်လေ့လာရန်။
date:  30/09/2022
---

"စာတန်နှင့်သူ၏အပေါင်းအပါ ကောင်းကင်တမန်များတို့အဖို့အရာမှာ ကယ်တင်ခြင်းသည် သူတို့အတွက်မျှော်လင့်စရာလမ်းမရှိတော့ပါ။ ကောင်းကင် ဘုံကို အသရေပျက်စေအောင်ရှုတ်ချခဲ့၍ ထာဝရဘုရားကို လည်းရှုတ်ချခဲ့သည်။ သူ၌ရှိသောဘုန်းနှင့် ကိုယ်တော်ကို ပုန်ကန် တိုက်ခိုက်သည်။ ထာဝရဘုရားရှင် ၏မြှောက်စားခြင်းကို ခံခဲ့ရပြီးသောသူတို့ကို တစ်ဖန်ပြန်၍ချီးမြှောက်စရာအကြောင်း မရှိ တော့ပါ။ ကောင်းကင်ဘုံရှင်၏ဘုန်းတော်ကိုပင် ပုန်ကန်ရှုတ်ချရဲသူသည် နောက်တစ်ဖန်ထပ်မံ၍ မျက်နှာသာပေးချီးမြှောက်ရန် အကြောင်းမမြင် ရတော့ ပါ။ သူ၏မနာလိုဝန်တိုပုန်ကန်တတ်သည့်သဘောကို ထိန်းချုပ်နိုင် စွမ်းလည်း မရှိနိုင်တော့ပါ။ မြည်တွန်တောက်တီးပြောဆိုခြင်းကိုလည်း ပြုပြင်တတ်တော့ မည်မဟုတ်။ သူတို့၏အပြစ်နှင့်အစီရင်ခံရခြင်းကို ကောင်းကင်တရားရုံးမှ ချမှတ်လိမ့်မည်"

"အစအဦးကပင် ထာဝရဘုရားရှင်နှင့်သခင်ခရစ်တော်သည် စာတန်၏ ဖောက်ပြန်မှုကိုကြိုတင်သိခဲ့သည်။ လူသားများလည်း သူ၏ ဖောက်ပြန် ခြင်း နောက်သို့ကျရှုံးသွားမည်ကို ကြို၍သိခဲ့သည်။ ဘုရားရှင်သည် အပြစ်ကို လုံးဝထားရှိရန်မလိုလားပါ။ သို့သော် ကြိုတင်သိမြင်ထားသည်။ ကိုယ်တော် သည် အရေးပေါ်ကုစားမှု ကရုဏာတရားကိုပြင်ဆင်ခဲ့သည်။ ကမ္ဘာကြီးကို အလွန်ချစ်၍ ကမ္ဘာသူကမ္ဘာသားများကိုအလွန်မြတ်နိုးသည်။ ထိုကြောင့် တစ်ပါးတည်းသောသားတော်ကိုပေးစွန့်ရန်နှင့် ထိုသားတော်ကို ယုံကြည်သူ အပေါင်း ပျက်စီးခြင်းမရောက် ထာဝရအသက်ရှင် ရသော အခွင့်ရရှိလိမ့်မည်"