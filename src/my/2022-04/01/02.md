---
title:  ဖန်ဆင်းခြင်းအမှုသည်မေတ္တာတော်ကိုဖော်ပြသောအရာတစ်ခု
date:  25/09/2022
---

သဘာဝတရား၌ အကောင်းနှင့်အဆိုးအမြဲဒွန်တွဲနေလျက်ရှိသည်။ နှင်းဆီပန်းချုံသည် အနံ့မွေးကြိုင်၍လှပချစ်ဖွယ်ကောင်းသော နှင်းဆီပန်းကို ပွင့်လန်းပေးစေ နိုင်သလို၊ အင်မတန်ကြောက်ဖွယ်ကောင်းသောဆူးများလည်း ပိုင်ဆိုင် ထားပြန်သည်။ နှင်းဆီပန်း၏ရနံ့နှင့်အဆင်းသဏဥာန်သည် ကျွန်ုပ်တို့ ကိုဆွဲဆောင်နိုင်သော်လည်း အခြားငှက်ကလေးများ၏အသိုက်ဖွဲ့ခြင်းနှင့် ယင်းတို့၏ပွင့်ဖတ်များကိုစားသုံးခြင်းအတွက် သဘာဝမှ ကာကွယ် ပေးထား  သည်။ လူသားများပင်လျှင် တစ်ချိန်၌ကြင်နာ သနားတတ်သူ ဖြစ်နေသော်လည်း  ချက်ချင်းဒေါသမာနအမုန်းပွားပြီး ပဋိပက္ခရုန်းရင်း ဆန်ခတ် ဖြစ်လာနိုင်သည်။ ယေရှုရှင်မိန့်တော်မူသော စပါးပင်နှင့် ပေါင်းပင်ဥပမာအတိုင်း အံ့သြစရာမရှိပါ။ လုပ်သားသည်လယ်ပိုင်ရှင်ကို "သခင်၊ ကောင်းသောမျိုးစေ့ကိုလယ်၌ ကြဲတော်မူသည်မဟုတ်လော။ တောပင်တို့သည်အဘယ်ကဖြစ်သနည်း (မသဲ၊ 13:27)။ လယ်ရှင်၏ တုံ့ပြန်စကား၌ "ရန်သူပြုသောအမှုတည်း" (မသဲ၊ 13:28)။ ထိုနည်းတူစွာ ဘုရားရှင်သည် ပြီးပြည့်စုံသောစကြဝဠာကို ဖန်ဆင်းခဲ့သည်။ သို့သော် ရန်သူသည် အပြစ်၏မျိုးစေ့ကိုကြဲချခဲ့သည်။

`1ယော၊ 4:8,16 ကိုဖတ်ပါ။ "ဘုရားသခင်သည် ချစ်ခြင်းမေတ္တာ" ဖြစ်၏ဆိုသော ကျမ်းစကားဖော်ပြချက်သည် ကိုယ်တော်၏သဘာဝနှင့် သူ၏ ဖန်ဆင်းခြင်းလုပ်ရပ်ကို ဆိုလိုခြင်းဖြစ်သည်။`

"ဘုရားသခင်သည် ချစ်ခြင်းမေတ္တာဖြစ်တော်မူ၏" (1ယော၊ 4:8) ကို အခြေခံအချက်သုံးချက်ဖြင့်ဖော်ပြနိုင်သည်။ ပထမအချက်မှာ ချစ်ခြင်း မေတ္တာသည် ပင်ကိုသဘာဝအလျောက်ထီးထီးမတည်နိုင်ပါ။ ဖော်ပြခြင်း  ရှိရမည်။ (မည်ကဲ့သို့သောချစ်ခြင်းမေတ္တာမျိုးကို ဖော်ပြ၍မရနိုင်မည်နည်း) ဘုရားသခင်၏မေတ္တာတော်သည် သုံးပါးပေါင်းဘုရားနှင့်အတူ ရစ်ပတ် ဝေငှလျက်ရှိကြသည်။ နောက်တွင် ထိုရစ်ပတ်ထားသော မေတ္တာတော် သာလျှင် သတ္တဝါ အပေါင်းကိုရစ်ပတ်လျက် ချစ်ခြင်းဖြင့် ဆက်သွယ် တော် မူသည်။ ဒုတိယအချက်၊ ဘုရားရှင်ပြုတော် မူသမျှ အမှုအလုံးစုံတို့ သည် ကိုယ်တော်၏မေတ္တာတော်သည် အခြေအနေအရမရှိ၊ အပြောင်းအလဲမရှိကြောင်းဖော်ပြနေသည်။ ကိုယ်ေတာ်ဖန်ဆင်းထားသမျှအပါအဝင် ဖန်ဆင်းတော်မူသောအလုပ်၊ ပြန်လည်ရွေးနုတ် ကယ်တင်ခြင်းအမှု၊ အဆုံးဆိုရသော် ကိုယ်တော်၏ တရားစီရင်ခြင်းအမှုအထိ အပြစ်ပေးစီရင်သည့်တိုင် မေတ္တာနှင့် တရား စီရင်တော်မူ၏။ အမှန်ပင် ဘုရားရှင်၏မေတ္တာတော်သည် တရား မျှတစွာ စီရင်ခြင်း၌ပင် ကရုဏာတော် ထက်နည်းပါးခြင်းမရှိပါ။ တရားမျှတခြင်း သည်လည်း ကိုယ်တော်၏ပလ္လင်တော် အမြစ်ဖြစ်သည်။ မျှတစွာစီရင်ခြင်း သဘောသည် မေတ္တာတော်၏အသီးအပွင့် ဖြစ်သတည်း"   တတိယ အချက်အနေဖြင့် ဘုရားရှင်သည်ချစ်ခြင်းမေတ္တာဖြစ်၍ ပြုတော် မူသမျှသည် ကိုယ်တော်၏မေတ္တာတော်အကြောင်းကို ဖော်ပြနေပေသည်။ ကိုယ်တော်သည် အပြစ်၏မူလတည်နေရာဖြစ်နိုင်သည့် သဘော လုံးဝမရှိပါ။ အပြစ်သည် ကိုယ်တော်၏စာရိတ္တတော်နှင့် လုံးလုံးဆန့်ကျင်လျက်ရှိသည်။

သို့သော် ဘုရားသခင်သည် စကြဝဠာကိုဖန်ဆင်းပေးရန် လိုအပ် ပါသလား။ ကိုယ်တော်သည် ကြီးမြတ်တော်မူလျက်ရှိရာ ထိုသို့ဖန်ဆင်းရန် လည်းမလိုဟု တစ်ဦးတစ်ယောက်က သဘောထားလိမ့်မည်။ ကိုယ်တော်သည် သဘောရှိသည်အတိုင်း ဆုံးဖြတ်ရွေးချယ် ခွင့်ရှိပြီးသား ဖြစ်သည်။ သို့သော် ကိုယ်တော်၏ချစ်ခြင်းမေတ္တာတော်အပိုင်းအနေဖြင့် ပြန်၍ကြည့်မည်ဆိုလျှင် စကြဝဠာကိုဖန်ဆင်းရခြင်းမှာ ကိုယ်တော်၏ မေတ္တာတော်ကိုပြသလိုခြင်းဖြစ် သည်။ စကြဝဠာကိုဖန်ဆင်းရခြင်းမှာ ချစ်ခြင်းမေတ္တာတော်ကိုထုတ်ဖော်လိုခြင်းဖြစ်သည်။ အချို့သောသတ္တဝါများကိုဖန်ဆင်းပုံနှင့် ဖန်ဆင်းပေးသောပုံသဏ္ဉာန် သည် အံ့ဖွယ်ဖြစ်သည်။ အထူးသဖြင့် လူသတ္တဝါသည် ဘုရားသခင်၏ မေတ္တာတော်ကိုတုံ့ပြန်တတ်ရုံမက အခြားသောသတ္တဝါများကိုလည်း မေတ္တာ မျှဝေပေးနိုင်သည်။ ဘုရားရှင်ကိုပြန်၍ချီးမွမ်းတတ်ရုံမက လူလူချင်းကိုလည်း ကြင်နာတတ်၊ ဆက်ဆံတတ်သည် (မာကု၊ 12:30,31)။

`ကမ္ဘာပေါ်ရှိဖန်ဆင်းထားသမျှအရာရာကိုကြည့်ပါ။ ဘုရားရှင်၏ မေတ္တာ တော်ကိုရောင်ပြန်ဟပ်စေသော နည်းလမ်းများကိုတွေ့ရှိပါသလား။ အပြစ် ကိုအမှတ်မထား၊ ကိုယ်တော်သည် ချစ်ခြင်းမေတ္တာ ထားရှိ မြဲဖြစ်ပါသလား။ ဘုရားရှင်၏မေတ္တာတော်ကိုဖေါ်ပြခြင်းအရာ၌ ဖန်ဆင်းထားသမျှတွင် ကိုယ်တော် ၏မေတ္တာတော်ဖော်ပြကြောင်း ကျွန်ုပ်တို့သင်ခန်းစာမည်သို့ယူနိုင်ပါမည်နည်း။`