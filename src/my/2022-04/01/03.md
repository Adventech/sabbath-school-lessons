---
title:  လွပ်လပ်စွာရွေးချယ်ခွင့်၊ မေတ္တာ၏အခြေခံသဘော
date:  26/09/2022
---

`1ယော၊ 4:7-16 ကိုဖတ်ပါ။ ယင်းကျမ်းပိုဒ်မှ လွတ်လပ်စွာရွေးချယ် ခွင့်အခြေအနေသည် မေတ္တာကိုအခြေခံထားကြောင်းဖော်ပြပါသလား။`

ပန်းအတုသည် ဆွဲဆောင်မှုနှင့်နှစ်လိုစဖွယ်ဖြစ်နိုင်သော်လည်း အပင် ကြီးထွားရင့်သန်ကာ အပွင့်ပွင့်လန်းလာရန်မဖြစ်နိုင်ပါ။ ပန်းအစစ်နှင့် မတူပါ။ စက်ရုပ်သည် နည်းပညာဖြင့်ပြုလုပ်ထား၍ စကားပြောနိုင်သည့် အပြင် အမျိုးမျိုး သောအလုပ်ကိုလုပ်ဆောင်တတ်သည်။ သို့သော် အသက်ရှိခြင်းနှင့်ခံစားတတ် သောစိတ်မရှိလာနိုင်ပါ။ အစစ်အမှန် ဖြစ်သည့် အရာ၌အသက်ရှိခြင်းနှင့် ခံစားတတ်ခြင်းသဘော ပါဝင် နေရမည်။ လွတ်လပ်စွာဆန္ဒအတိုင်းလုပ်ပိုင်ခွင့်ရှိရပါမည်။ တစ်ဦးနှင့် တစ်ဦးအပေးအယူမျှတခြင်းနှင့် ချစ်ခြင်းသဘောကို မျှဝေ ခံစားတတ် ရပါမည်။ သို့ဖြစ်၍ မေတ္တာရှင်ဘုရားသခင်သည် ကောင်းကင် တမန် များကိုဖန်ဆင်းသောအခါ၌ လူစီဖာသည်လည်းပါဝင်သည်။ ကောင်းကင် တမန် များနှင့်လူများကိုဖန်ဆင်းသောအခါ လွတ်လပ်စွာ ရွေးချယ်ပိုင် ခွင့်ပေးထားသည်။ မှားသောလမ်းကိုလည်း ရွေးချယ် လိုက်လျှောက် နိုင်သောသဘောသူတို့၌ရှိသည်။ တစ်နည်းဆိုသော် ဘုရားရှင်သည် စကြဝဠာတစ်ခွင်လုံးကိုဖန်ဆင်းကာ ပြည့်ဝ စုံလင်သော ညီညွတ်မျှတ  သည့်ပတ်ဝန်းကျင်၊ သတ္တဝါများကြီးပွားများပြားကာ မေတ္တာသဘော၊ အသိဥာဏ်သဘောနှင့်ဒွန်တွဲနေထိုင်ကြရန်ဖြစ်သည်။

1ယော၊ 4:7-16 ၌ တမန်တော်ကြီးရှင်ယောဟန်သည် "ဘုရားသခင် သည်ချစ်ခြင်းမေတ္တာဖြစ်တော်မူ၏" ဟူ၍ အမွမ်းတင်ထားသည်။ ခမည်းတော် ဘုရား၏မေတ္တာတော်ကိုပြသသည့်သဘောနှင့် သားတော် ကိုစေလွတ်ကာ အပြစ်သားများအတွက် အသေခံတော်မူခဲ့သည်။ အကျိုး ရလဒ်အဖြစ် ကျွန်ုပ်တို့သည် ဘုရားရှင်၏ အကန့်အသတ် မရှိသော မေတ္တာ တော်ကို ပြန်၍ရောင်ပြန်ဟပ်ထင်ရှားစေရပါမည်။ မည်သို့ ထင်ဟပ် ရမည်မှာ လူလူချင်းတစ်ဦးကိုတစ်ဦး ချစ်ခြင်းသဘောဖြင့် ဆက်ဆံရမည်။ ထိုချစ်ခြင်းမျိုးကို ဘုရားရှင်နဂိုစီမံ ပေးထားခြင်းဖြစ် သည်။ ထိုသို့ပြသ ခြင်းမှာ ကျွန်ုပ်တို့နှင့်အတူ ဘုရားရှင်ရှိတော်မူ၍ ဘုရားရှင် နှင့်အတူ ကျွန်ုပ်တို့ရှိခြင်းကိုဆိုလိုပါသည်။ ယင်းတောင်းဆိုမှုသည် ဘုရားသခင်ကို ပြန်၍ မေတ္တာရောင်ပြန်ဖြစ်စေလျက် လူသားအချင်းချင်း ချစ်ခြင်း သို့မဟုတ် တစ်ကိုယ်ကောင်းစိတ်ရှိခြင်းဖြင့် ပေါ်လွင်စေပါသည်။ မည်သို့ ဆိုစေ၊ လွတ်လပ်စွာရွေးချယ်ပိုင်ခွင့်ကို တလွဲသုံးရန် လွယ်ကူလှ ပါသည်။ ဝမ်းနည်းစရာအဖြစ်မှာ ကောင်းကင်မှလူစီဖာသည် လွတ်လပ်မှုကို အလွဲအသုံး ပြုခဲ့သည်။

`လွတ်လပ်စွာရွေးချယ်ခွင့်သည် အရေးကြီးကြောင်းသိနေသော်လည်း အချို့သူများအတွက်တွေဝေဆဲရှိသည်။ ဘုရားရှင်သည် လူစီဖာ ပုန်ကန် မည် ဖြစ်ကြောင်းကိုသိနေလျက် အဘယ်ကြောင့် သူ့ကို ဖန်ဆင်းခဲ့ရ သနည်း။ လူစီဖာ ကိုဖန်ဆင်းခဲ့ခြင်းကြောင့် အပြစ်၏မူလအစသည် ဘုရားရှင် ထံမှဖြစ်သည်ဟု အထင်ရောက်ရှိသွားသလား။`

အလွန်ခက်ခဲသောမေးခွန်းတစ်ပုဒ်ဖြစ်သည်။ အချက်အလက်များစွာ အပေါ်၌မူတည်နေပါသည်။ တာဝန်ခံမှုဟုဆိုသောစကားဝင်လာတော့သည်။ အပြစ်၏ အရင်းအမြစ် မူလအစနှင့်သဘာဝသည် လျှို့ဝှက်နက်နဲလွန်းပါသည်။ မည်သူမျှ ရှင်းပြနိုင်စွမ်းရှိမည်မဟုတ်။

ထိုသို့ဖြစ်နေသောကြောင့် ဘုရားရှင်သည်အပြစ်ကိုထားရှိရန် လုံးဝ မလိုလားပါ။ သို့သော် သူ့ကြောင့်အပြစ်ရှိလာရသည့် ပုံစံ ရောက်နေ ပြန်သည်။ ထိုကြောင့် ကပ်တိုင်ထက်၌ ကိုယ်တော်သည် မိမိကိုယ်ကို အပြစ်အတွက် အသက် ပေးဆပ်ခဲ့သည်။ ထိုနည်းနှင့်ပင် အပြစ်ကို ချေမှုန်း ပစ်နိုင်ခဲ့သည်။ မကောင်းမှု ဒုစရိုက်၏ရိုက်ချက်သည် အလွန် ပြင်းထန် သည်။ ဘုရားရှင်ကိုယ်တော်တိုင် အပြစ်အတွက် တန်ဖိုး အမြင့်ဆုံး အရာကိုပေးဆပ်ခဲ့ရကြောင်း ကျွန်ုပ်တို့မမေ့အပ်ပေ (မသဲ၊ 5:43-48; ရောမ၊ 5:6-11)။ ကိုယ်တော်သည် ကျွန်ုပ်တို့ ခံစားရသမျှထက် အဆပေါင်းများစွာခံစားခဲ့ရသည်။

`လွတ်လပ်စွာရွေးပိုင်ခွင့်သည် ဘုရားရှင်၏လက်ဆောင်ပင်ဖြစ်သည်။ သို့သော် အကျိုးအမြတ်ရလဒ်သည် ပြင်းထန်တတ်သည်။ သင်ကိုယ်တိုင် အတွက်သာမက အခြားသူများကိုလည်းနစ်နာစေနိုင်သည်။ သင်၏ ဆုံးဖြတ်ချက်သည် အလွန်အရေးပါလှသည်။ ကိုယ်တော်ပေးသော လက်ဆောင်ကို အသုံးပြုရာ၌ သင်၏ရွေးချယ်မှုအပေါ် အကျိုး သက်ရောက်မှုဖြစ်စေပါသလား။`