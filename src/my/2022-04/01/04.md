---
title:  လျှို့ဝှက်စွာကျေးဇူးကန်းခြင်း
date:  27/09/2022
---

`"ယေဇကျေလ၊ 28:12-19 ကိုဖတ်ပါ။ မည်သည့်သင်ခန်းစာကို ရရှိနိုင်သနည်း။ အပြစ်၏လျှို့ဝှက်ဖြစ်တည်ရာအရပ်သည်မည်သို့နည်း။`

ယေဇကျေလကျမ်းကိုရေးသားရာ၌ နောက်ဆုံးကာလအချိန်ကို ဘာသာ စကားဖြင့်ပုံဆောင်ရေးသားထားသည်။ အထူးပုံပြုနှိုင်းယှဉ်ရေးသားရာ၌ လူ၊ တိရစ္ဆာန်၊ အရာဝတ္ဃုပစ္စည်းစသည့် နေ့စဉ်မြင်တွ့ရေသာ အရာများကိုနှုင်းယှဉ်ရေးသားပြီး ပိုမိုကျယ်ပြန့်သောအတိုင်းအတာနှင့် ရာဇဝင်ကြောင်းအစစ်အမှန် ကိုဖော်ပြရေးသားသည်။ ယေဇကျေလ၊ 28:1-10 တွင် ဘုရားသခင်သည် ကုရုမင်းကြီးကို မိန့်တော်မူသော စကားဟုရေးသားရာ (ကုရုဦမိ့သည် ပိုနီးရှား ခေတ်ကောင်းစားစဉ် စီးပွားရေးအချက်အချာကျသောပင်လယ်ဆိပ်ကမ်းမြို့ ဖြစ်သည်။ ချမ်းသာကြွယ်ဝပြီး မောက်မာကြွားဝါသောအုပ်ချုပ်ရေးကိုဆုပ်ကိုင် ပြီး လူသားတစ်ယောက်ပင်ဖြစ်နေသော်လည်း မိမိကိုယ်ကိုနတ်ဘုရားသဖွယ် ကြွေးကြော်ကာ နတ်ဘုရားတို့၏ပလ္လင်ပေါ်၌ထိုင်နေသည်ဟု ကြွေးကြော်သူ ဖြစ်သည်။

ထိုနောက် ယေဇကျေလ၊ 28:12-19 သည် လူစီဖာ၏ကောင်းကင် မှကျဆုံးလာခြင်းအကြောင်းကို ရေးသားထားသည်။ ထိုကြောင့် ကုရုမင်းကြီး သည်လူသားဖြစ်လျက် "ပင်လယ်အလယ်၌" ယေဇကျေလ၊ 28:2,8)။ ထို ကုရုမင်းကိုပုံဆောင်ချက်ပြုရာ၌ ဘိသိက်ခံသော "ခေရုဗိမ်" (ယေဇကျေလ၊ 28:14)။ ဧဒင်အရပ် ဘုရားသခင်၏ဥယျာဉ်တော်၌နေပြီ (ယေဇကျေလ၊ 28:13)၊ သန့်ရှင်းသောတောင်ပေါ်၌နေရာကျ၏" (ယေဇကျေလ၊ 28:14)။

ပြင်းထန်သောမှတ်ချက်တစ်ရပ်ကို (ယေဇကျေလ၊ 28:15) ၌တွေ့ ရသည်မှာ "ဖွားသောနေ့မှစ၍ သင့်အပြစ်ထင်ရှားသောနေ့တိုင်အောင် ပြုလေ ရာရာ၌ စုံလင်လျက်ရှိ၏။" အရေးကြီးသည့်လူစီဖာ၌ရှိသော ပြည့်စုံခြင်းသည် မကောင်းမှုပါ ပါဝင်နေသည်။ အမှားလုပ်နိုင်သော ခွန်အားနှင့်ပြည့်စုံသည်။ သို့အတွက်ကြောင့် သက်ရှိထင်ရှား စာရိတ္တ ကောင်းရှိ၍ ပြည့်စုံမှုအပေါင်းရရှိ ထားသူလူစီဖာသည် လွတ်လပ်စွာ ရွေးချယ်ပိုင်ခွင့်ကိုလည်း ဘုရားသခင်ပေးထား သည်။ အဘက်ဘက်မှ ပြည့်စုံသောသူဖြစ်သည်။

အမှန်ပင်လူစီဖာသည် ပြည်စုံစွာဖန်ဆင်းခံထားရသူဖြစ်သည်။ လွတ်လပ် မှုကိုပိုင်ဆိုင်ပြီး၊ ရွေးချယ်ပိုင်ခွင့်အပြည့်အဝ ဘုရားရှင်ပေးထား တော်မူ သည်။ သို့သော် ထိုရွေးချယ်ပိုင်ခွင့်ကို အမှားသုုံးမိခဲ့သည်။ ပြည့်စုံခြင်း သဘောကို အားကိုးပြီး အကြမ်းဖက်လုပ်ရပ်ကို ပြုလုပ်ခဲ့သည်။ မိမိရှိနေသောအခြေအနေ ထက် ပိုု၍စိတ်ကြီးဝင်ခြင်းသဘောသည် သူ့အားပျက်စီးခြင်းကိုရောက်စေခြင်း ဖြစ်သည်။

ဘုရားရှင်မှ သူ့ကိုဖန်ဆင်းထားခဲ့ကြောင်းကိုလည်းကောင်း၊ ဘုရားရှင် ကိုဂုဏ်ပြုရမည်ကိုလည်းကောင်း၊ စိတ်ထဲမထားနိုင်တော့ပါ။ ကိုယ်တော်သည် သူ့အားချီးမြှင့်ထားတော်မူကြောင်းကို အသိအမှတ် မပြုလိုတော့ဘဲ ကျေးဇူးကန်း လာတော့သည်။ ရရှိထားသော ချီးမြှင့်မှုထက် ပို၍မြင့်သောနေရာကို တပ်မက် လာတော့သည်။ အဘက်ဘက်မှ ပြည့်စုံနေသောကောင်းကင်တမန်တစ်ပါး၏ စိတ်ထဲ၌ ပြည့်စုံကုံလုံသောစကြဝဠာ၌နေထိုင်ရပါလျက် အဘယ်ကြောင့် ထိုသို့ မှားယွင်းသောသဘောရရှိစေခဲ့သနည်း။ အထက်မှရှင်းပြခဲ့သည့်အတိုင်း လျှို့ဝှက်ချက်တစ်ခုဖြစ်သည်။

"အပြစ်သည် လျှို့ဝှက်ခြင်းသဘော၊ ရှင်းပြ၍မရသောအရာတစ်ခု ဖြစ်သည်။ အပြစ်ရှိကြောင်းကို အကြောင်းအကျိုးနှင့်ပြသ၍မရနိုင်ပါ။ အပြစ်၏ စတည်ရာကိုရှာဖွေလေ့လာခြင်းသည် အကြောင်းရှာ၍ ပြောဆိုခြင်းမျိုးသာရရှိလာ မည်။ မျှမျှတတသုံးသပ်နိုင်ခြင်းမရှိပါ။ အပြစ်သည် ပြည့်စုံလျက်ရှိသော စကြဝဠာအတွင်း ပေါ်ထွက် လာခြင်းဖြစ်သည်။ အပြင်မှရောက်လာသောအရာဟု ပြသနိုင်သော သက်သေလုံးဝမရှိပါ"

`1သက်၊ 5:18 ၌ ရှင်ပေါလုက "ခပ်သိမ်းသောအရာ" အတွက် ကျေးဇူးတင်သင့်ပါသည်ဟုဆိုသည်။ ထိုစကားသည် ကျွနု်ပ်တို့ကိုမည်သို့ ကျေးဇူးသိတတ်ခြင်း၊ မိမိကိုယ်ကိုငဲ့ညှာခြင်း၊ အထူးသဖြင့် ကြိုးစား နေရချိန်၌ ကျွန်ုပ်တို့မည်သို့နားလည်ရမည်နည်း။`