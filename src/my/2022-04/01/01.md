---
title:  ပြည့်စုံလျက်ရှိသောစကြဝဠာအတွင်းပုန်ကန်မှုဖြစ်လာပုံ
date:  24/09/2022
---

### ဖတ်ရန်ကျမ်းချက်မျာ
1ယော၊ 4:8, 16; 1ယော၊ 4:7-16; ယေဇကျေလ၊ 28:12-19; ဟေရှာယ၊ 14:12-15; ဗျာ၊ 12;

> <p>အလွတ်ကျမ်းချက်</p>
> "အိုနံနက်သား၊ မိုးသောက်ကြယ်၊ သင်သည် ကောင်းကင်က ကျလေပြီ တကား။ အပြည်ပြည်တို့ကိုနှိပ်စက်သောသင်သည်၊ မြေတိုင်အောင် ခုတ်လှဲခြင်းကို ခံရလေပြီတကား" (ဟေရှာယ၊ 14:12)။

လူများစွာတို့သည် မကောင်းမှု၏ဖြစ်တည်လာရာအကြောင်းကို အမျိုး မျိုးတွေးကာ ရှင်းလင်းဖော်ထုတ်ကြသည်။ အချို့သူများက မကောင်းမှု သည် ကောင်းမှုနှင့်အတူ နဂိုကရှိပြီးသားဖြစ်သည်ဟုယူဆကာ အဘယ်ကြောင့် ဆိုသော် ကောင်းသောအရာကိုသိရှိနိုင်ရန်အတွက် မကောင်းသော အရာရှိနေ မှသာ သိရှိနိုင်မည်ဖြစ်သည်ဟုယူဆသည်။ အခြားသူများကလည်း ကမ္ဘာကြီး ကိုပြည့်စုံစွာဖန်ဆင်းထားလျက်နှင့် မကောင်းသောအရာဝင်ရောက်လာခြင်းကြောင့်သာ ကမ္ဘာကြီးပျက်စီးရ သည်ဟု အထင်ရှိကြပြန်သည်။ ဟေလသလူမျိုး၌ ဒဏာရီ ဗေဒပညာရပ် ရှိသည်။ မကောင်းမှုအပေါင်းသည် ဒုက္ခအမြဲပေးတတ် သောအကောင်ကို လှောင်ထားသော သေတ္တာအတွင်းမှ မတော်တဆလွတ်ထွက် သွားခြင်း ကြောင့် ထိုမကောင်းဆိုးဝါးအကောင်သည် ပျံထွက်သွားပြီး ကမ္ဘာ ကြီးကို မကောင်းခြင်းများနှင့်ပြည့်သွားစေသည်ဟု ရေးဖွဲ့ထားသည်။ (ဒဏာရီ ပုံပြင်ဖြစ်နေသော်လည်း ထိုမကောင်းဆိုးဝါးကြီးသည် မည်သည့်အရပ်က စတင်ရှိလာသည်ကို ပြောထားခြင်းမရှိ၊ မည်သို့မည်ပုံသေတ္တာကြီး ထဲရောက်သွား ကြောင်းရေးသားရှင်းလင်းထားခြင်းမရှိပါ။

နှိုင်းယှဉ်ကြည့်သောအခါမှာ သမ္မာကျမ်း၏သွန်သင်ချက်အရ မေတ္တာ တော်ရှင် ထာဝရဘုရားရှင်သည် တန်ခိုးတော်အစုံဂုဏ်တော်အပေါင်းနှင့် ပြည့်စုံနေပါလျက် (5ရာ၊ 29:10,11) အားလုံးပြည့်စုံသောဘုရားရှင် (မသဲ၊ 5:48)။ ပြုတော်မူသမျှသည် အစဉ်ပြည့်စုံလာရသည် (တရားဟော၊ 32:4)။ ကမ္ဘာကြီးကိုပင်ဖန်ဆင်းသောအရှင်၊ ဖန်ဆင်းရှင်ဖြစ်နေပါလျက် ဤကမ္ဘာပေါ် သို့မကောင်းမှုဒုစရိုက်အပြစ်ကို မည်သို့ကြောင့်အခွင့်ပေး၍ ဝင်ရောက်စေခဲ့သနည်း။ ကမ္ဘာဦးကျမ်း၊ 3 အရ၊ အာဒံနှင့်ဧဝ၏ ကျဆုံးခြင်းမှတစ်ဆင့် အပြစ်ဒုစရိုက်၊ မကောင်းမှုနှင့်သေခြင်းစသည်တို့ အစီအစဉ်အတိုင်းဝင်ရောက် လာခြင်းဖြစ်သည်။

သို့သော် ထိုအဖြေသည် အခြားတစ်ဖက်၏အတွေးအခေါ်ကို ဖြစ်ပေါ် လာစေပါသည်။ လူသားများမကျဆုံးမီကပင်၊ မကောင်းမှုရှိနေခဲ့သည် ဟုဆို၏။ ထိုမကောင်းမှုကို မြွေသည်အသုံးပြုပြီး ဧဝအား လှည့်ဖြားခဲ့ခြင်း ဖြစ်သည် (ကမ္ဘာ၊ 3:1-5)။ သို့ဖြစ်လျှင် ကျွန်ုပ်တို့ လူသားများ မကျဆုံးမီ အချိန်ကို ပြန်၍ကြည့် ရန်လိုလာသည်။ မကောင်းမှု၏ မူလ အစကို ရှာဖွေရန် ယခုပင်ကျွန်ုပ်တို့ကို အုပ်စိုးထားသော အချိန်သည် ထိုမကောင်းမှု ကို အချိန်မရွေးဖြစ်ပေါ်စေသည်ကို သတိပြုပါ။