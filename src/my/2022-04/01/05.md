---
title:  ကြွားဝါခြင်း၏အကျိုး
date:  28/09/2022
---

"သမ္မာကျမ်းစာ၌ အဓိကပြိုင်ဘက်နှစ်ခုရှိသည်။ ပထမတစ်ခုသည် ယေရုရှလင်မြို့ ဇိအုန်တောင်မှသည်ယေရုရှလင်မြို့သစ်ဟုတင်စားသော ဘုရားရှင် ၏နိုင်ငံတော်ဖြစ်သည်။ ဒုတိယတစ်ခုမှာ ဗာဗုလုန်ဟု ရှုပ်ထွေးပွေလီသော စာတန်၏အုပ်စိုးမှုအတုအယောင်ပင်ဖြစ်သည်။ ဘုရားသခင်သည် မိမိ၏ လူတို့ကိုဗာဗုလုန်မှထွက်ကြ၊ ကတိတော် ထားရာပြည်သို့ဝင်စားပြီး ဘုရားရှင်၏ အမှုတော်ကိုဆောင်ကြဟု ကြိမ်ဖန်ထပ်ခါတလဲသတိပေးထားသည်။

ဥပမာ အာဗြံ (နောက်တွင်အာဗြဟံ) သည် ဥရပြည်မှထွက်သွားပါ၊ ခါလဒဲလူများနှင့်မနေနှင့်၊ ခါနာန်ကိုသွားရမည်ဟုခေါ်တော်မူခြင်းခံရသည် (ကမ္ဘာ၊ 11:31-12:9)။ ဂျူးလူမျိုးတို့သည် ဗာဗုလုန်တွင် နှစ်ပေါင်း များစွာကျွန်ခံပြီး နောက် ယေရုရှလင်သို့ပြန်လာကြသည် (ဧဇရ၊ 2)။ ဗျာဒိတ်ကျမ်း၏ဖော်ပြ ချက်၌လည်း ဘုရားသခင်၏လူများကို ခေတ်သစ် ဗာဗုလုန်မှထွက်ခွာကြစေရန် သတိပေးထားသည် (ဗျာ၊ 14:8)။ ဇိအုန်တောင်ပေါ်၌ ကိုယ်တော်နှင့်အတူ ယေရုရှလင်မြို့သစ်တွင် စိုးစံစေရန်ဖြစ်သည် (ဗျာ၊ 14:1, ဗျာ၊ 21:1-         3, 10)။

`ဟေရှာယ၊ 14:12-15 ကိုဖတ်ပါ။ လူစီဖာ၌ဝါကြွားခြင်းစိတ်သဘော ကြောင့် မည်သည့်အကျိုးကိုခံခဲ့ရသနည်း။ စကြဝဠာကြီးမှဤကမ္ဘာသို့ အဘယ် ကြောင့်သက်ဆင်းသွားရသနည်း။`

သမ္မာကျမ်းစာ၌ဗာဗုလုန်၏ခွန်အားသည် ဘုရားရှင်ကိုတိုက်ရိုက် ဆန့်ကျင်ခြင်း သဘောဟုဖော်ပြထားသည်။ ဘုရားသခင်၏နိုင်ငံတော်ကို ဆန့်ကျင် သည်ဟုလည်းဖော်ပြသည်။ ဗာဗုလုန်ရှင်ဘုရင်၊ အထူးသဖြင့် နေဗုခဒ်နေဇာ မင်းသည် အောက်ခြေလွတ်ပြီး ဝါကြွားခြင်းသဘောကို အခွင့်ပေးသူဖြစ်သည်။ ဘုရားသခင်သည် နေဗုခဒ်နေဇာမင်းကို အိပ်မက်ပေးစဉ် ရုပ်တုကြီး၏ရွေဦးခေါင်း ဖြင့်သာ နှိုင်းယှဉ်ထားခဲ့သည် (ဒံ၊ 2:37,38)။ ဘုရားရှင်၏ဖော်ပြချက်ကို စိန်ခေါ်ပြီး ရုပ်တုကြီး တစ်ကိုယ်လုံးကို ရွေနှင့်သွန်းခဲ့သည်။ အဓိပ္ပာယ် ကောက်ချက်မှာ သူ၏တိုင်းနိုင်ငံသည် အစဉ်တည်မြဲနေရမည်ဟူ၍ဖြစ်သည်။ လူတိုင်းကိုလည်း ဦးချရှိခိုးစေသေးသည် (ဒံ၊ 3)။ ကုရုမင်းကြီး၏ ကိစ္စတွင်လည်း (ယေဇကျေလ၊ 28:12-19)၊ ဗာဗုလုန်ရှင်ဘုရင်၏ အခြေအနေကို လူစီဖာနှင့် နှိုင်းယှဉ်ပေးသွားသည်။

ဟေရှာ၊ 14:3-11 သည် မောက်မာဝါကြွား ပြည်သူပြည်သားကို ဖိနှိပ်သောဗာဗုလုန်ရှင်ဘုရင်ကျဆုံးခြင်းအကြောင်းကို တင်ပြထားသည်။ ထိုနောက်မှာ ဟေရှာ၊ 14:12-15 သည် ကောင်းကင်အစည်းအဝေးကြီး၏ မြင်ကွင်းမြင်ရသမျှကိုမီးမောင်းထိုးကာ လူစီဖာမည်သို့ ကျဆုံးရခြင်း အကြောင်း သည် ဝါကြွားခြင်း၊ တပ်မက်ခြင်းကြောင့်ဟုဖော်ပြပေးသည်။ လူစီဖာသည် မိမိ၏ပလ္လင်ကို ကောင်းကင်ဗိုလ်ခြေတို့၏ အထက်၌ထား ရှိရန် အကြံအစည်ပြုခဲ့ သည်။ "အမြင့်ဆုံးသောသူကဲ့သို့" (ဟေရှာ၊ 14:14)။ ထိုသို့စတင်ဖြစ်လာသည်နှင့် ဘုရားသခင်သည် မေတ္တာနှင့် ပေါင်းစည်းခြင်းစိတ်ကိုဖော်ပြရန်နှင့် လူစီဖာ၏တစ်ကိုယ်ကောင်း စိတ်နှင့် ယှဉ်ပြိုင်လိုစိတ်ကို ထင်းထင်းကြီးပေါ်လာစေရန် ဖြစ်သည်။ ရန်သူတော်ကြီး လူစီဖာသည် ဘုရားရှင်ကိုပြောင်ပြောင်တင်းတင်း ဝေဖန်အပြစ်ပြောခြင်းနှင့်လိမ်လည်မှုများအတွက် အခြား ကောင်းကင် သားများ ကိုလှည့်ဖြားသွေးဆောင်သောအခါ ကြောက်ရွံ့စိတ် လုံးဝမရှိတော့ပါ။ မကောင်းမှု သည်စကြဝဠာအတွင်း၌ လျှို့ဝှက်ရှိနေ ပြီးသားကို ကျွန်ုပ်တို့မြင်ကြရသည်။

`ကြွားဝါခြင်းနှင့်မာနကြီးခြင်းသည် ရာထူးမက်ခြင်း သို့မဟုတ် ရာထူး လုခြင်း သို့မဟုတ် နှစ်မျိုးလုံးကိုဖြစ်စေရန်လွယ်ကူစေပါသလား။ ထိုထောင်ချောက် အတွင်းမသက်ဆင်းမိစေရန် ကပ်တိုင်တော်ကို ကျွန်ုပ်တို့ရှေ့၌ချထားသင့်ပါ သလား။`