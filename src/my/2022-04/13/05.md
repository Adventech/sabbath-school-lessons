---
title:  ပြစ်ဒဏ်ချတရားစီရင်ခြင်း
date:  21/12/2022
---

အလယ်ခေတ်တစ်လျှောက် ယိမ်းယိုင်ခြင်းကြီးစိုး၍ ဘုရားရှင်၏ ပုံရိပ်ကို ကြမ်းတမ်းတင်းကျပ်သောဘုရားအဖြစ် ပုံဖော်လိုကြသည်။ ယနေ့ မှားယွင်းသောပုံဖော်ခြင်းမှာလည်း ဘုရားသခင်သည် မေတ္တာ ကရုဏာကြီးလွန်း လှ၍  သားသမီးများကို အပြစ်ပေးခြင်းလုံးဝမရှိဟု တစ်မျိုးအမှားလုပ်လာ ပြန်သည်။ အမှန်တရားမပါသော ချစ်ခြင်း မေတ္တာသည် အလုံးစုံပျက်သုဉ်းခြင်း နှင့် ဥပဒေမဲ့ ဖြစ်ရပ်များ ပေါ်ပေါက်လာမည်။ မေတ္တာမပါသောစီရင်ခြင်း သည်လည်း နှိပ်ကွပ်မှု၊ ရက်စက်မှုသာဖြစ်လာလိမ့်မည်။ ဘုရားသခင်၏ တရားစီရင်ခြင်း အဆင့်ဆင့်မှာ တရားမျှတမှုနှင့်ကရုဏာကို ပေါင်းစည်းထား သည်။ အခြေအနေအရ ချစ်ခြင်းမေတ္တာမျိုးမဟုတ်ပါ။

ဘုရားသခင်၏အပြစ်ပေးစီရင်ခြင်းသည် နောက်ဆုံးပြစ်ဒဏ် ချစီရင် ခြင်းဖြစ်၍ လူ့သမိုင်း၌ နောက်ထပ်တစ်ကြိမ် ထပ်မံမဖြစ်လာ တော့ပါ။ အကန့် အသတ်နှင့်ထားသောတရားစီရင်ခြင်းများမှာ ဥပမာ စာတန်သည် ပုန်ကန်ထကြွ သောကြောင့် ကောင်းကင်မှနှင်ထုတ်ခဲ့သည် (ဗျာ၊ 12:7-12)၊ အာဒံနှင့် ဧဝကို ဧဒင်ဥယျာဉ်တော်အတွင်းမှ နှင်ထုတ် ခဲ့သည် (က၊ 3)၊ ရေလွမ်းမိုးခြင်း (က၊ 6-8)၊ သောဒုံနှင့်ဂေါမောရကို ဖျက်ဆီးခြင်း (က၊ 19; ယုဒ၊ 7)၊ အဲဂုတ္တုပြည်မှသားဦးများ အသတ်ခံရခြင်း (ထွက်၊ 11,12)၊ အာနနိနှင့်ရှဖိရေ တို့အသေခံရခြင်း (တမန်၊ 5:1-11) တို့ဖြစ်သည်။ ထိုကြောင့် အပြစ်ဒဏ်ချ တရား  စီရင်ခြင်းသည် မကောင်းသောသူများအတွက်ဖြစ်၍ လူ့သမိုင်းတွင် နောက်ဆုံးအခေါက်ဖြစ်လိမ့်မည်။

`2ပေ၊ 2:4-6 နှင့် 2ပေ၊ 3:10-13 ကိုဖတ်ပါ။ ယင်းကျမ်းချက် တို့သည် ကျွနု်ပ်တို့ကိုအပြစ်ဒဏ်ချ တရားစီရင်ခြင်းနှင့်ပတ်သက်၍ မည်သို့ နားလည်ရန်ကူညီပေးသနည်း။ ပြည့်စုံသောတရားစီရင်ချက်ချ၍ တရားမျှတ ကြောင်း မည်သို့ဖော်ပြသနည်း။`

"ဘုရားရှင်၏ကောင်းမြတ်ခြင်းနှင့် ခွင့်လွတ်သည်းခံခြင်း၊ စိတ်ရှည်ခြင်း နှင့်ကရုဏာတော်သည် ပြုတော်မူသောအရာ၌ သက်သေခံ လျက်ရှိသည်။ အပြစ်သားများကိုအပြစ်ပေးခြင်းကြောင့် ကိုယ်တော်၏ ဂုဏ်သိက္ခာမကျဆင်း နိုင်ပါ။ ထိုသူတို့သည် နားထောင်ခြင်း ကိုအလေးမထား၊ ကိုယ်တော်မိန့်မှာ ချက်အားလုံးကို ငြင်းပယ်ခဲ့သည်။ ဘုရားသခင်၏သန့်ရှင်းသောပညတ်တော်ကို ဆန့်ကျင်သော အပြစ်ကို ဖြေနိုင်ရန် သားတော်ကိုစေလွတ်၍ အသေခံခြင်းမှတစ်ပါး အခြားမရှိပါ။ ကိုယ်တော်၏ပညတ်သည် ပြောင်းလဲ၍မရသောကြောင့်ဖြစ်၏။ ဘုရားရှင် အာဏာဖြင့် မိန့်ထားသောပညတ်ဖြစ်သည်"

ဘုရားသခင်သည် ထာဝရအသက်ဆုံးရှုံးနေသောလူသားများအား ကယ်တင်ခြင်းအမှုကိုပြုတော်မူခဲ့သည်။ ကိုယ်တော်အတွက်ရွေးနုတ်ခြင်း အဖိုးအခသည် အလွန်များပြားခဲ့သည်။ ဆုံးရှုံးနေသူများအနေဖြင့် ရွေးချယ်ခြင်း မှားယွင်းလျှင် ထာဝရပျောက်ဆုံးခြင်း၏ရလဒ်ကို ရရှိ သွားမည်။ အပြစ်၌ ကျဆုံးနေသူများအယောက်စီကို ဘုရားရှင် တရားစီရင် ရာ၌ ကိုယ်တော်၏ စာရိတ္တတော်နှင့်ဆန့်ကျင်မှုတိုင်းကို အမြစ်ပြတ် ချေမှုန်းပစ်မည်ဖြစ်သည်။ ဘုရားရှင် ချစ်တော်မူသော တစ်ခုတည်းသောအရာမှာ တရားမျှတခြင်းသဘောသာဖြစ်သည်။

`ကယ်တင်ခြင်းရရှိမည့်သူအတွက် ဘုရားရှင်သည် လူတစ်ယောက် တည်းသာရရှိမည်ဆိုလျှင်လည်း ဘုရားရှင်သည် အသေခံမည့် အကြောင်း၊ ကယ်တင်ရန်ဆန္ဒရှိသည့်အကြောင်း ကပ်တိုင်တော်မှမည်သို့သွန်သင်ထားသနည်း။`