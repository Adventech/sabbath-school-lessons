---
title:  အကြိုတရားစီရင်ခြင်း
date:  19/12/2022
---

ခရစ်တော်ပြန်မလာမီ စီရင်သောတရားစီရင်ခြင်း၏သဘော သို့မဟုတ် အကြိုတရားစီရင်ခြင်းကို သမ္မာကျမ်းစာတွင် များစွာဖော်ပြ ထားသည်။

`ဒံ၊ 7:9-14; မသဲ၊ 22:1-14; ဗျာ၊ 11:1,18,19 နှင့် ဗျာ၊ 14:6,7 ကိုဖတ်ပါ။ ဖော်ပြပါကျမ်းချက်များတို့သည် ကောင်းကင်တရားစီရင်ရာ ပလ္လင်၌ ကြိုတင်တရားရင်ဆိုင်ခြင်းဖြစ်ကြောင်းကို ဖော်ပြပါသလား။ ထို တရားစီရင်ခြင်း၏လက္ခဏာသည်မည်သို့နည်း။`

အကြိုတရားစီရင်ခြင်းအကြောင်းနှင့်ပတ်သက်၍ ဘုရားရှင်၏ လူများ တို့က တရားရင်ဆိုင်စေသော အကြောင်းရင်းသုံးချက်ရှိသည်ကို သမ္မာကျမ်းစာ ၌ဖော်ပြထားသည်။

ပထမဦးဆုံးအနေဖြင့် သေဆုံးလျက်ရှိသောဖြောင့်မတ်သူ၊ မဖြောင့်မတ် သူများကို သူတို့ငြိမ်သက်စွာအသိစိတ်မဲ့နေသော သင်္ချိုင်းတွင်း မှာပင်ရှိစေလျက် နောက်ဆုံးထမြောက်ခြင်းကို စောင့်စားစေသည် (ယောဟန်၊ 5:25-39)။

ဒုတိယအချက်မှာ လူသားအားလုံးကို တရားရင်ဆိုင် ဖြေရှင်းစေခြင်း (2ကော၊ 5:10; ဗျာ၊ 20:11-13)။

တတိယအချက်မှာ ပထမဦးဆုံးထမြောက်လာသူတို့သည် မင်္ဂလာ ရှိသောထမြောက်ခြင်းနှင့် ဆုလာဘ်ကိုပိုင်ဆိုင်ရမည့် ဖြောင့်မတ်သူ အဖွဲ့ဖြစ် သည်။ ဒုတိယအဖွဲ့၌ထမြောက်လာသူတို့သည် ထာဝရသေခြင်းနှင့်ရင်ဆိုင် ရမည့် ဆိုးယုတ်သူများဖြစ်ကြသည် (ယောဟန်၊ 5:28,29; ဗျာ၊ 20:4-6, 12-15)။

လူသားအားလုံး တရားစီရင်ခြင်းကိုရင်ဆိုင်ရမည်ဆိုလျှင် မျှော်လင့် ထားသောထမြောက်ခြင်းမရောက်မီ အစီရင်ခြင်းခံထား ကြရမည်။ အကြောင်းမှာ ထိုထမြောက်ခြင်းအသီးသီး၌ မိမိတို့၏ ဆုလာဘ် အသီးသီးကို ရယူကြရမည် ဖြစ်သောကြောင့်ဖြစ်သည်။

ဒံယေလအနာဂတ္တိကျမ်းသည် ထိုအကြိုတရားစီရင်ခြင်းအချိန်နှင့် သဘောသဘာဝအကြောင်းကို နားလည်စေရန်ကူညီပေးသည်။ ပုံဆောင်မှု ပြုထားသော ရက်ပေါင်း 230ဝ အဆုံး၌ ကောင်းကင်တဲတော်သည် ဆေးကြောခြင်းခံရမည်ဖြစ်သည် (ဒံ၊ 8:14 ကို ဟေဗြဲ၊ 9:23 နှင့်ယှဉ်၍ ဖတ်ပါ) ထိုအချိန်၌ အကြိုတရားရင်ဆိုင်စီရင်ခြင်းကို စတင်လိမ့်မည် (ဒံ၊ 7:9-14)။ ဖော်ပြထားသော မတူညီသည့်နည်းလမ်းနှစ်သွယ်မှာ တူညီ သော အကြောင်းအရာပင်ဖြစ်သည်။ ထိုတရားစီရင်ခြင်းသည် "အမြင့်ဆုံး သော အကြိုတရားရင်ဆိုင်စီရင်ခြင်းကို စတင်လိမ့်မည် (ဒံ၊ 7:9-14)။ ဖော်ပြထားသော မတူညီသည့်နည်းလမ်းနှစ်သွယ်မှာ တူညီသော အကြောင်း အရာပင်ဖြစ်သည်။ ထိုတရားစီရင်ခြင်းသည် "အမြင့်ဆုံးသော ဘုရားသခင်၏သန့်ရှင်းသူတို့အားစီရင်" (ဒံ၊ 7:22) ယင်းသတင်း စကားသည် ဘုရားရှင်၏လူများအတွက် မင်္ဂလာရှိသော သတင်းကောင်း ဖြစ်သည်။

မသဲ၊ 22:1-14 ၌ ယေရှုရှင်သည် ရင်ဆိုင်ဖြေရှင်းရသော တရား ရင်ဆိုင်စီရင်ခြင်းအကြောင်းကို မင်္ဂလာပွဲသို့ဝင်ရောက်သော ဧည့်သည် များ ပွဲမကျင်းပမီအခြေအနေဖြင့် ပုံဖော်ပြောဆိုခဲ့သည်။

ဗျာဒိတ်ကျမ်း၌လည်း အကြိုတရားရင်ဆိုင်စီရင်သော အကြောင်း ကို "ဗိမာန်တော်အတွင်းဝတ်ပြုကိုးကွယ်သူများ" အား တိုင်းထွာ မှတ်သားခြင်းဖြင့် တာဝန်ပေးခဲ့သည် (ဗျာ၊ 11:1)။ ကြေညာချက်၌လည်း "တရားစီရင်တော်မူသော အချိန်ရောက်လာပြီ" (ဗျာ၊ 14:6,7) ကို (ဗျာ၊ 14:14-16) နှင့်နှိုင်းယှဉ်ပါ။

`ကောင်းကင်မှတရားစီရင်ခြင်းအကြောင်းကို ဤကမ္ဘာပေါ် နေထိုင် စဉ် မှာပင် ကျွန်ုပ်တို့မည်သို့သိရှိသင့်သနည်း။`