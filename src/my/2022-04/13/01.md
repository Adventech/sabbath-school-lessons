---
title:  တရားစီရင်ခြင်း၏နောက်ဆက်တွဲအဆင့်ဆင့်
date:  17/12/2022
---

### ဖတ်ရန်ကျမ်းချက်မျာ
မသဲ၊ 25:31-46; ဒံ၊ 7:9-14; 1ကော၊ 6:2,3; 2ပေ၊ 2:4-6; မာလခိ၊ 4:1; ဗျာ၊ 21:8;

> <p>အလွတ်ကျမ်းချက်</p>
> "အကြောင်းမူကား၊ ငါတို့ရှိသမျှသည် ကိုယ်ခန္ဓာ၌ကျင့်သော အကျင့်၊ ကောင်းမကောင်းရှိသည်အတိုင်း အကျိုးအပြစ်ကို အသီးအသီး ခံခြင်းငှာ၊ ခရစ်တော်၏တရားပလ္လင်ရှေ့၌ ပေါ်လာရကြမည်" (2ကော၊ 5:10)။

နှုတ်ကပတ်တော်မှ ပြတ်သားသောအကြောင်းအရာတစ်ခုကို ဖော်ပြ ထားလျှင် ထိုအကြောင်းအတွက် တရားစီရင်ခံကြရမည်ဖြစ်သည်။ ဘုရားရှင် သည် ကမ္ဘာသူ/သားများကို တရားစီရင်လိမ့်မည်။ ဓမ္မသစ်နှင့် ဓမ္မဟောင်းမှ ကျမ်းချက်များကို မိမိတို့စိတ်ရှိသည်အတိုင်း အဓိပ္ပာယ် ကောက်ကြသည်။ ယနေ့ တရားမျှတမှုမရှိခြင်းဟူသမျှသည် တစ်နေ့တွင် အကုန်အစင်ထင်ရှားလာလိမ့်မည်။

သမ္မာကျမ်း၏အဆိုမှာ ဘုရားရှင်သည် "ပညာစုံလင်သောဘုရား (ယောဘ၊ 37:16) နှင့် "အလုံးစုံကိုသိတော်မူ" (1ယော၊ 3:20) "ခပ်သိမ်း သောဝှက်ထားခြင်းများကိုဖော်ထုတ်" (ဒေသနာ၊ 12:14; ယေရမိ၊ 17:10)။ လူတို့ရှေ့၌ ကျွနု်ပ်တို့လျှို့ဝှက်ထားသောအရာရှိနိုင်သော်လည်း ဘုရားသခင်သည် ဝှက်ထားသောအရာအားလုံးကို မြင်တော်မူ၏။

ကောင်းကင်နှင့်မြေကြီးကို ဦပစုစီရင်တော်မူသောဘုရားသည် လူသား တစ်ဦးစီ၏အမှုအရာကို သိရှိတော်မူသည်။ စီရင်တော် မူချက်သည် မျှတတော် မူသည်။ သူ၏ဖန်ဆင်းသော သတ္တဝါ အပေါင်းအတွက် လုပ်ဆောင်ပေးတော် မူသည်။ ထိုစီရင်ချက်သည် စကြဝဠာတစ်ခွင် ဆက်လက်လုပ်ဆောင်နေသည်။ အကြောင်းမှာ လူစီဖာသည် ပုန်ကန်ခြင်းကိုစတင်၍ ကောင်းကင်မှစ၍ မြေကြီးသို့တိုင် ပျံ့နှံ့လာခဲ့သည် (ဗျာ၊ 12:7-9)။

ယခုအပတ်တွင် ကျွန်ုပ်တို့ နောက်ဆုံးအချိန် တရားစီရင်ခြင်း အဆင့်ဆင့် အကြောင်းကို လေ့လာသွားရပါမည်။ အပိုင်းသုံးပိုင်း ပါဝင်သည်။ ကြိုတင် တရားစီရင်ခြင်း၊ မိလေနိကပ်ကာလဖြေရှင်းခြင်းနှင့် အပြစ်ပေးဒဏ်ခတ်တရား စီရင်ခြင်းတို့ဖြစ်သည်။ အဆင့်ဆင့်၏ အဆုံးတွင် သန့်ရှင်းသူများထာဝရ အသက်ရရှိခြင်းနှင့် ဆိုးသောသူများ ဒုတိယသေခြင်းဖြင့် အားလုံးအဆုံးသတ် သွားမည်။