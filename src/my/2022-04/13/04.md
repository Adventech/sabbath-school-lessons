---
title:  မိလေနိကပ်ကာလတရားစီရင်ခြင်း
date:  20/12/2022
---

သမ္မာကျမ်းစာသည် ယေရှုရှင်ဒုတိယအကြိမ် ကြွလာခြင်း အကြောင်းနှင့် ဆိုင်၍ (1) အသက်ရှင်လျက်ရှိသောသန့်ရှင်းသူနှင့် ရှင်ပြန်ထမြောက်လာသော သန့်ရှင်းသူတို့သည် "ကောင်းကင်အာကာသ၌ သခင်ဘုရားကိုတွေ့ဆုံလိမ့် မည်" (1သက်၊ 4:16,17)။ (2) သန့်ရှင်းသူများ အားလုံးတို့သည် ကောင်းကင် ဘုံသို့ချီဆောင်ခြင်းခံရ၍ ကိုယ်တော်ကိုယ်တိုင် ပြင်ဆင်ထားတော်မူသောနေရာ အရပ်၌ အတူတကွ နေထိုင်ကြရမည် (ယောဟန်၊ 14:1-3)။ (3) မိလေနိကပ်ကာလ အဆုံး၌ ယေရုရှလင်မြို့သစ်သည် ကောင်းကင်မှကျလာပြီး ထာဝရသန့်ရှင်းသူတို့ နေထိုင်ရာအိမ်ဖြစ်လိမ့်မည် (ဗျာ၊ 21:1-3, 9-11)။ ထိုအတွက်ကြောင့် မိလေနိကပ်ကာလအတွင်း ဤကမ္ဘာကြီးသည် အထီးကျန် လွတ်လပ်လဟာ အဖြစ် ကျန်ရှိခဲ့သောအချိန်မှာ သန့်ရှင်းသူတို့သည် ခရစ်တော် နှင့်အတူ ကောင်းကင်တွင်စိုးစံလျက်ရှိနေမည် (ယေရမိ၊ 4:23; ဗျာ၊ 20:4)။

`1ကော၊ 6:2,3 ကို ဗျာဒိတ်၊ 20:4-6, 11-13 နှင့်နှိုင်းယှဉ် ဖတ်ပါ။ သန့်ရှင်းသူများတို့သည် အဘယ်ကြောင့် မိလေနိကပ်ကာလအတွင်း တရားစီရင်ရသောအခွင့်ရှိသနည်း။`

တရားစီရင်ခြင်းအဆင့်ဆင့်မှာ (1) စာတန်စွပ်စွဲထားသော ဘုရားရှင် မတရားသည့်ကိစ္စကို ဖြေရှင်းပေးပြီး ဘုရားရှင်၏ စာရိတ္တတော်သည် တရား မျှတကြောင်းကို သက်သေထူရန်ဖြစ်သည်။ (2) ဖြောင့်မတ်သူတို့၏ ရရှိ ပိုင်ဆိုင်ခွင့်ဆုလာဘ်ကိုအတည်ပြုရန် (3) ဆိုးသွမ်းသူများအား တရားစီရင် ရာ၌ မျှတကြောင်းကိုပြသရန် (4) သံသယဖြင့် ကြည့်နေသူအားလုံးကို စိတ်သန့်ရှင်းသွားစေပြီး နောက်နောင်ပုန်ကန်ခြားနားခြင်းများ ပြန်၍မဖြစ်လာ စေရန်၊ စကြဝဠာကြီးကို ပြသပေးရန် တို့ဖြစ်သည်။ ဖြောင့်မတ်သူများ၏ အကြို တရားရင်ဆိုင်စီရင်ခြင်း၌ ကောင်းကင်သားများသာ ပါဝင်နိုင်ခွင့်ရှိသည် (ဒံ၊7:9, 10)။ သို့သော် မိလေနိကပ်ကာလအတွင်း၌ စီရင်သော တရား စီရင်ခြင်းတွင် ဆိုးယုတ်သူနှင့် ကျဆုံးခဲ့သော ကောင်းကင် တမန်များ ကို တရားစီရင်လိမ့်မည်။ ထိုစီရင်ခြင်း၌ သန့်ရှင်းသူများ ကိုယ်တိုင် ပါဝင်ရသောအခွင့်ရှိသည် (1ကော၊ 6:3; ယုဒ၊ 6; ဗျာ၊ 20:4-6)။

အကြိုတရားရင်ဆိုင်ဖြေရှင်းစီရင်ခြင်းကို 1844 "ရာဇပလ္လင်ကို တည်ထားလျက် တရားစီရင်ခြင်းငှာ စာစောင်ကိုဖွင့်ထား၏ (ဒံ၊ 7:9,10)။ မိလေနိကပ်ကာလတရားစီရင်ခြင်းသည် သန့်ရှင်းသူများကောင်းကင်သို့ ချီဆောင် သွားပြီးနောက် ပလ္လင်ထက်၌ထိုင်ကြစဉ် တရားစီရင်ခြင်း  ကို စတင်သည်။ ကောင်းကင်မှစာအုပ်သည်ဖွင့်လျက် သေဆုံးသော သူများတို့ကို မိမိတို့၏ အကျင့်အတိုင်း တရားစီရင်ပေးမည်။ ရေးမှတ် ထားသမျှအတိုင်း စီရင်ခြင်း ခံကြရမည် (ဗျာ၊ 20:4,12)။ ထိုတရား စီရင်ခြင်းအဆင့်ဆင့်သည် သန့်ရှင်း သူများအတွက် ကောင်းကင် မှတ်တမ်းကို စစ်ဆေးရသောအခွင့်နှင့် ဘုရားရှင် သည် တရားမျှတစွာ ပြုတော်မူကြောင်းကို ကိုယ်တိုင်ဖတ်ရှုသိရှိခွင့်ရလိမ့်မည်။ လူအားလုံး တို့သည် မိမိတို့လုပ်ဆောင်ခဲ့ကြသည်အတိုင်း ရလဒ်ကိုရရှိကြောင်း မိမိတို့၏ဆုံးဖြတ်ချက်ဖြင့်သာ စီရင်ခံရကြောင်းကို ရှင်းရှင်းပြသ ပေးရုံမက၊ ကိုယ်တော်အဘယ်ကြောင့် ထိုသို့ပြုရသည်ကို ရှင်းပြပေးတော် မူသည်။

`ဘုရားရှင်၏စာရိတ္တတော်နှင့်ဆိုင်၍ ဒုတိယသေခြင်းကိုရင်ဆိုင်ရန် ထမြောက်လာသော သေဆုံးခဲ့သည့်လူဆိုးတို့ကို သန့်ရှင်းသူတို့သည် တရား စီရင်ခဲ့ကြသည်။ ဘုရားသခင်သည် တရားမျှတတ်ကြောင်းကို လူအားလုံး မသိရမချင်း မည်သူတစ်ဦးတစ်ယောက်မျှ ဖျက်ဆီးမခံရပါဟု သင်၏အဖြေကို ဥပုသ်စာဖြေအတန်းသို့ယူဆောင်လာပါ။`