---
title:  ဒုတိယသေခြင်း
date:  22/12/2022
---

ဘုရားရှင်သည် လူ့သမိုင်းကြောင်းကို အဆုံးစွန်အထိသို့ပို့ဆောင် သည်။ မိလေနိကပ်ကာလအဆုံး ဆိုးသောသူများအားလုံး ပြန်၍ ထမြောက်လာ မည်။ မိမိတို့၏သင်္ချိုင်းတွင်းအသီးသီးမှ ရှင်ပြန်လာပြီး အပြီးသတ်အပြစ်ဒဏ် ကို ခံယူကြရတော့မည် (ဗျာ၊ 20:5, 11-15)။ တရားစီရင်ခြင်းအဆင့် အားလုံးပြီးဆုံးသွားသောကြောင့် အားလုံးပြည့်စုံ သွားသည်။ နောက်တစ်ဖန် ထပ်ဖြစ်စရာအကြောင်း တစ်ခုမျှမရှိတော့ပါ။ ဆိုးသောသူများသည် ဘုရားရှင် ၏တရားစီရင်ခြင်းအမှုကိုလက်ခံကာ၊ ထာဝရဘုရားသည် မျှတကြောင်းကို ဝန်ခံကြလိမ့်မည်။ မဟာ တိုက်လှန်ပွဲ၏ အဖြစ်အပျက်အားလုံးသည် မည်သို့ ရှိသည်ကို စကြဝဠာတစ်ခွင်မှ စောင့်ကြည့်နေကြသည်။ လူဆိုးလူကောင်း အားလုံးက စိတ်ဝင်တစားရှိနေကြသည်။ တစ်စိတ်တစ်သဘောတည်း တစ်သံ တည်းဖြင့် "သန့်ရှင်းသူတို့၏ဘုရင်ကိုယ်တော်သည် မျှတ၊ မှန်ကန်သော နည်းလမ်းကို ပြုတော်မူပါပြီဟူ၍ ကြွေးကြော်ကြလိမ့်မည်။" စာတန်ကိုယ်တိုင် လည်း "ဘုရားရှင်၏တရားမျှတသော တရားစီရင်မှု အတွက် ဦးညွတ်လက်ခံ လိမ့်မည်"

`မာလခိ၊ 4:1; ဗျာ၊ 20:14,15 နှင့် ဗျာ၊ 21:8 ကိုဖတ်ပါ။ ငရဲမီးအိုင်သည် ဆိုးသောသူများအတွက် ဒုတိယသေခြင်းကိုခံရရန် မည်သို့ အဆုံးစီရင်မည်နည်း။`

စာတန်မာရ်နတ်နှင့်သူ၏တမန်များအပါအဝင် အားလုံးသောဆိုးသွမ်း သူတို့သည် စကြဝဠာအတွင်းရှိ အပြစ်ကြီးအားလုံးကိုလည်းကောင်း၊ အပြစ်၏ ရလဒ်အပေါင်းကိုလည်းကောင်း ပျက်စီးခြင်းနှင့်အတူ ယူသွားကြ လိမ့်မည်။ နောက်ဆုံးလူဆိုးများကို ဖျက်ဆီးပစ်ခြင်း သည်လည်း ဘုရားရှင်၏မေတ္တာတော် ကြောင့်ဖြစ်သည်။ ကိုယ်တော်၏ တရားမျှတသောစီရင်ခြင်းသည် သန့်ရှင်းသော သူအတွက်သာမက၊ လူဆိုးများအားလုံးအတွက်လည်းဖြစ်သည်။ ငရဲမီးဖြင့် အပြစ်ကြောင့် လောင်ခြင်းခံရသူတို့သည် ဘုရားရှင်၏ရှေ့တော်၌ အသက်ရှင်ခြင်း ထက် အသေခံရခြင်းသည် ပို၍သင့်မြတ်ပါသည် (ဟေဗြဲ၊ 12:29)။

ထိုဆုံးရှုံးသူတို့သည် သန့်ရှင်းသောနေရာနှင့်ဝေးကွာရပြီး ထာဝရ ပျက်စီးခြင်းသို့ရောက်ရကြသည်။ အကြောင်းမှာ မိမိတို့ကို ရွေးနုတ်တော် မူခဲ့သော သူ၏ရှေ့တော်၌ ပျောက်ကွယ်သွားရန်အတွက်ဖြစ်သည်။ လူဆိုးတို့၏လမ်းဆုံး သည် သူတို့၏ရွေးချယ်ခြင်းနှင့်ကိုက်ညီလှသည်။ ကောင်းကင်နှင့်ဝေးရခြင်းသည် သူတို့ကိုယ်တိုင် ရွေးချယ်သော လမ်း ဖြစ်သည်။ ဘုရားရှင်သည် ကရုဏာ နှင့်ပြည့်၍ မျှတလွန်းလှပါသည် ။

သို့ဖြင့် အပြစ်နှင့်အပြစ်ကိုဖက်တွယ်ထားသူအားလုံးကို အမြစ်ပါ မကျန် သုတ်သင်ပစ်သည်။ သမ္မာကျမ်းနှင့်မကိုက်ညီသော ထာဝရ ငရဲမီးအိုင်အယူသည်လည်း လူဆိုးတို့ဦပသမျှအပြစ်အတိုင်း ဖျက်ဆီးခြင်း အမှုကို စီရင်ပေးသည်။ အပြစ်၏အစနှင့်အဆုံးကိုလည်း အတည်ပြု သုတ်သင်ဖယ်ရှားပေးသည်။ စကြဝဠာတစ်ခွင်လုံးသည် နဂိုမူလ ပြည့်စုံခဲ့သည်အတိုင်း ပြန်၍ဖြစ်သွားလိမ့် မည်။ မကောင်းမှုဒုစရိုက်သည် ထပ်မံ၍ပေါ်ပေါက်လာခြင်းမရှိတော့ပါ။

ကိုယ်တော်ကိုချီးမွမ်းကြသည်။ တရားစီရင်ခြင်းသည် "ဖြောင့်မတ်ပါ၏" (2တိ၊ 4:8)။ သန့်ရှင်းသူတို့အတွက်သော် လည်းကောင်း၊ လူဆိုးများ အတွက်သော်လည်းကောင်း မိမိတို့ ရွေးချယ်ဆုံးဖြတ်သည်အတိုင်း ဘုရားရှင် စီရင်ပေးတော်မူပြီ။ ထာဝရ အသက်နှင့်ထာဝရပျက်စီခြင်းတို့ဖြစ်သည်။

`ဘုရားသခင်သည် အချိန်ကြာမြင်စွာစောင့်ပြီးမှ အဘယ်ကြောင့် နောက်ဆုံးအချိန်ကိုရွေးချယ်ပြီး လူကိုကယ်တင်ရပါသနည်း။ အဘယ် ကြောင့် ထိုသို့ပြုရသနည်း။`