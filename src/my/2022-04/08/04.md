---
title:  "ငါထမြောက်စေမည်"
date:  15/11/2022
---

ကိုယ်တော်၏နိမိတ်လက္ခဏာများစွာထဲမှ လူပေါင်းငါးထောင်ကို မုန့်နှင့်ငါးအနည်းငယ်ဖြင့် ကျွေးမွေးတော်မူခဲ့သည် (ယောဟန်၊ 6:1-14)။ ကိုယ်တော်ကိုလူထုကြီးမှ ဘုရင်တင်မြှောက်ရန်နှင့် ရှင်ဘုရင်ဟု ကြွေးကြော်ကြ သည် (ယောဟန်၊ 6:15)။ ဂါလိလဲအိုင်တစ်ဖက်သို့ ကိုယ်တော်သည် တပည့်တော်များနှင့်အတူ ရွက်လှေဖြင့် ကူးသွား ကြသည်။ သို့သော် နောက် တစ်ရက်မှာပင်လူထုကြီးသည် သူ၏နောက်သို့  လိုက်လာကြသည်။ ထိုနေရာမှာ ပင်ကိုယ်တော်သည် တန်ခိုးပါလှသော တရားဟောချက်ကို ဟောပြောခဲ့သည်။ အထူးသဖြင့် အသက်မုန့် အကြောင်း၊ ကိုယ်တော်ပေးမည့်ထာဝရအသက် အကြောင်းဖြစ်သည် (ယောဟန်၊ 6:22-59)။

`ယောဟန်၊ 6:26-51 ကိုဖတ်ပါ။ နောက်ဆုံးနေ့ရက်ကာလ၌ ထမြောက်လာသောသန့်ရှင်းသူများအတွက် ကိုယ်တော်ပေးမည့် ထာဝရ အသက် လက်ဆောင်သည် မည်သို့ရှိသနည်း။`

ကိုယ်တော်၏ဒေသနာတော်၌ ခရစ်တော်သည် ထာဝရအသက် အကြောင်းနှင့်ပတ်သက်သော အခြေခံအချက်သုံးချက်ကို ဟောပြော ခဲ့သည်။ ပထမတစ်ချက်မှာ ကိုယ်တော်သည် မိမိကိုယ်ကိုနှိုင်းယှဉ်သည်မှာ "ဘုရား သခင်၏မုန့်မူကား၊ ကောင်းကင်မှဆင်းသက်၍ လောကီသား တို့အားအသက် ကိုပေးသောမုန့်ပေတည်း" (ယောဟန်၊ 6:33,58)။ ထိုသို့ကြွေးကြော်ရာ၌ ဟေလသဘာသာဖြင့် "အီဂိုအီးမီး" "ငါသည် အသက်မုန့်ဖြစ်၏" ဟုဆိုသည် (ယောဟန်၊ 6:35,48)။ ယေရှုရှင်သည် မိမိကိုယ်ကိုကြီးမြတ် ကြောင်း ဖော်ပြပါစကား၌ ဓမ္မဟောင်းကျမ်းမှ အတိုင်း "ငါဖြစ်၏" (ထွက်၊ 3:14) ဟုတွေ့ရသည်။ ဒုတိယအချက်၊ ယေရှုရှင်သည် မိမိ၌ထာဝရအသက် တည်မည်ဟု မိန့်တော်မူခဲ့သည်။ "ငါထံသို့လာသောသူ" "ငါ့ကိုယုံကြည် သောသူ" အပေါင်းတို့သည် ထိုကောင်းချီးကို ရကြမည် (ယောဟန်၊ 6:35)။ နောက်ဆုံး၌ ယေရှုရှင်သည် မသေနိုင်သော အဖြစ်နှင့်ပြန်လည် ရှင်ပြန်ထမြောက် လာခြင်းကို ယှဉ်တွဲပြသပေးခဲ့သည်။ သုံးကြိမ်သုံးခါ တိုင်တိုင် သူ၏ပရိသတ် များကို "ငါသည်လည်းနောက်ဆုံးသောနေ့ရက်၌ ထိုသူတို့ကို ထမြောက်စေမည်" (ယောဟန်၊ 6:40,44,54)။

ယေရှုရှင်သည် အံ့ဖွယ်ကတိတော်ကိုပေးခဲ့သည်မှာ "ငါအမှန်အကန် ဆိုသည်ကား၊ ငါ့ကိုယုံကြည်သောသူသည် ထာဝရ  အသက်ကို ရ၏" (ယောဟန်၊ 6:47)။ ထိုကြောင့် ထာဝရ အသက်လက်ဆောင်သည် အမှန်ပင်ကျွနု်ပ်တို့ အတွက် သိုထားလျက် ရှိနေပါသည်။ သို့သော်လည်း ယုံကြည်သူတစ်ယောက် သည် လုံးဝ သေခြင်းနှင့် မတွေ့ရဟူသော အဓိပ္ပာယ်မရှိပါ။ ဖော်ပြချက်မှာ ပြတ်ပြတ် သားသားပင် "ထမြောက်စေမည်" ဟူ၍ ပါလာပြီးသားဖြစ်သည် (ယောဟန်၊ 6:40)။ အဓိပ္ပာယ်မှာ သေသွားသောသူတစ်ဦးကို လာ၍ အသက်ပြန်ပေးမည့်စကားအဓိပ္ပာယ်ပင်ဖြစ်သည်။

အလွန်ရှင်းလင်းလှပါသည်။ ခရစ်တော်မပါလျှင် မည်သည့်လူ တစ်ဦးတစ်ယောက်မျှ ထာဝရအသက်မရနိုင်။ သို့သော် ခရစ်တော်ကို လက်ခံ ယုံကြည်ပြီးသည်နောက် ထာဝရအသက်အတွက် အာမခံချက် ရရှိသွားသည်။ ယခုအချိန်တွင် သေတတ်သောအမျိုးဘဝကို ဆက်လက် ခံယူနေရသေးဆဲဖြစ် သည်။ ထို့အတွက်ကြောင့် သဘာဝ အလျောက် သေဆုံးကြရသည်။ ဒုတိယ အကြိမ်ကြွလာမှသာ ယေရှုရှင်သည် သေလွန်သွားသောကျွနု်ပ်တို့အားလုံးကို ပြန်၍ထမြောက်စေပါမည်။ ထိုနောက်မှာပင် ကျွနု်ပ်တို့ကိုထာဝရအသက် လက်ဆောင်အဖြစ် မသေနိုင်သောအဖြစ်ကိုရရှိစေမည်ဖြစ်သည်။ ထိုလက်ဆောင် သည် ဧကန်အမှန်ပင်ရှိနေသည်။ မသေနိုင်သောဝိညာဉ်ကို ပြောနေသည် မဟုတ်ပါ။ ယေရှုရှင်၏ဖြောင့်မတ်ခြင်းကြောင့် ထိုထာဝရအသက်သည် ကျွန်ုပ်တို့၏ယုံကြည်ခြင်းအားဖြင့် ရရှိပိုင်ဆိုင်ကြရမည်ဖြစ်သည်။

`ယေရှုရှင်၏စကားတော်ကိုအားထားလျက်၊ ကိုယ်တော်ကို ယုံကြည် လျှင်၊ (ယခုပင်) သင်သည်ထာဝရအသက်ကိုရရှိပြီး ယခုဒုက္ခနှင့် တွေ့ကြုံ နေရစဉ် ထိုကတိတော်သည် ကျွန်ုပ်တို့  အတွက် မည်မျှအားရှိစေသနည်း။ လောလောဆယ်သေတတ်သောအမျိုးဖြစ်နေရသော်လည်း သင့်အတွက် ခွန်အား ဖြစ်စေပါသလား။`