---
title:  တံပိုးမှုတ်သောအခါ
date:  16/11/2022
---

သက်သာလောနိတ်သြဝါဒစာစောင်များသည် ခရစ်တော် လာချိန် ၌ အသက်မသေရှင်နေလျက် ကိုယ်တော်ကို ကြိုဆိုမည့် သူများရှိမည်ဟု ရေးသား ထားသည်။ "ထိုသူတို့သည် သူတို့၏အသက်ပင် အလေး မထားတော့ဘဲ မိမိတို့ချစ်သောမိတ်ဆွေများအတွက် အကာအကွယ် ပေးကြသည်။ အသက် သေသေ၊ ပစ္စည်းဥစ္စာများဆုံးရှုံး၍ ကိုယ်တော် ပေးတော်မူမည့်ဆုလာဘ်ကိုသာ လှမ်း၍မျှော်လင့်နေကြသည်။ သို့သော် လည်း သူတို့ချစ်ကြသောသူအပေါင်း တို့ တစ်ယောက်ပြီး တစ်ယောက် သေဆုံးသွားခဲ့သည်။ ဝမ်းနည်းပက်လက်ဖြင့် သက်သာလောနိတ်သား တို့ ပင်ပန်းကြီးစွာဖြင့် သေရမည့်အချိန်ကို စောင့် နေကြရသည်။ အနာဂတ် အသက်တာကိုလည်း မျှော်လင့်ရန် မဝံ့မရဲ ဖြစ်ကုန် ကြတော့သည်"

`1သက်၊ 4:13-18 ကိုဖတ်ပါ။ ရှင်ပေါလုသည် မိမိမှားယွင်းခဲ့ သောသဘောထားကို မည်သို့ပြင်ခဲ့သနည်း။`

ဖတ်ရသောရာဇဝင်မှ အားရစရာစကားတစ်ခုရှိသည်။ "ထိုနည်းတူ ယေရှုနှင့်အိပ်ပျော်သောသူတို့ကိုလည်း ထိုသခင်နှင့်အတူ ဘုရားသခင် ပို့ဆောင် တော်မူလိမ့်မည်" (1သက်၊ 4:14)။ ထိုကျမ်းချက် အပြင် အခြားကျမ်းများလည်း ရှိသေးသည်။ သဘာဝအတိုင်း ဝိညာဉ်မသေနိုင်ဟု ယုံကြည်နေသောသူတို့က ယေရှုရှင်ကြွလာလျှင် ကောင်းကင်သို့ ရောက်နေသော ထိုဝိညာဉ်များကိုပြန်ယူ လာပြီး ဖြောင့်မတ်လျက်သေဆုံးသူများအတွက် မိမိတို့၏ဝိညာဉ်ကို ပြန်ပေး မည်ဟု စိတ်အထင်နှင့် ပြောဆိုကြသည်။ ထိုဝိညာဉ်များသည် ပြန်၍ နိုးထလာ မည်။ ကိုယ်ခန္ဓာများနှင့်ပေါင်းစည်းပေးလိမ့်မည်။ သို့သော် ထိုသွန်သင်ချက် သည် ရှင်ပေါလု၏အဆိုနှင့် ကွဲလွဲနေပါသည်။

မြော်လင့်ခြင်းအသင်းတော်မှမဟုတ်သော ကျမ်းစာလေ့လာသူများ အနေဖြင့် ထိုကျမ်းချက်၏အဓိပ္ပာယ်ဖော်ပုံကို ဖတ်ကြည့်ပါ။ "သက်သာ လောနိတ်မြို့သားခရစ်ယာန်တို့သည် မိမိတို့အသင်းသားတစ်ဦးဦးသေဆုံး သောအခါ ဝမ်းနည်းကြေကွဲငိုကြွေးကြသည်မှာ ဘုရားရှင်သည် ခရစ်တော် ပြန်လာလျှင် ထိုသူကိုပြန်၍ထမြောက်စေရန်နှင့် ကိုယ်တော်နှင့်အတူ ရှိနေစေရန် အတွက်ဖြစ်သည်။ ထိုဆိုလိုချက်သည် သေဆုံးနေသူသည် မည်သည့်နေရာ တွင်မျှမရောက်၊ သို့သော် ခရစ်တော်လာလျှင် ခရစ်တော်နှင့်အတူရှိနေရန် အတွက်ဖြစ်သည်။ အခြားစိတ်ပျက်စရာ လုံးဝ မရှိပါ။ သို့ဖြစ်၍ သူတို့၏ မျှော်လင့်ချက်သည် ယုံကြည်သူများ အားလုံး ခရစ်တော်ကြွလာချိန်၌ အတူ တကွဘုန်းတော် ဝင်စားကြ ရန်ဖြစ်သည်"

အကယ်၍သာ သေလွန်သောဖြောင့်မတ်သူတို့၏ ဝိညာဉ်သည် ကောင်းကင်၌ ထာဝရဘုရားရှင်အတူရှိနေလျှင် ရှင်ပေါလုကလည်း ဒုတိယ အကြိမ်ထမြောက်ခြင်းအကြောင်းကိုသွန်သင်လျက် ခရစ်ယာန်တို့ အတွက် မျှော်လင့်ခြင်းရှိစေရန် တိုက်တွန်းရန်လည်းမလိုတော့ပါ။ သေလွန်သွားသော ဖြောင့်မတ်သူများ ကောင်းကင်သို့ ရောက်သွားပြီ ဟူ၍သာ သင်ကြားပေးလိမ့် မည်။ ထိုသို့ပြောမည့်အစား "ယေရှုရှင်၌ အိပ်စက်သွားသူအပေါင်း" ဟူ၍သာ ရေးသားထားကြောင်းတွေ့ရသည် (1သက်၊ 4:14)။ နောက်ဆုံးအချိန်ရောက် မှ ပြန်လည်ထမြောက် လာလိမ့် မည် ဟု သွန်သင်ထားကြသည်။

နောက်ဆုံးနေ့ရက်အချိန်မှထမြောက်လာကြမည့် မိမိတို့၏ ညီအစ်ကို ယုံကြည်သူတစ်ဦးအတွက် သက်သာလောနိတ်မြို့သားတို့သည် ဝမ်းနည်း ငိုကြွေးကြရသည်။ ထိုမျှော်လင့်ချက်မျိုးပင် နာကျင်ခြင်း ရှိနေသော် လည်း ကျွနု်ပ်တို့ ယုံကြည်ချက်အပြည့်ဖြင့် မျှော်လင့်လျက် သေခြင်းသည် ကျွနု်ပ်တို့ချစ်ရသော သူကို ဆွဲခေါ်သွားသောအခါ သင်ခန်းစာယူ၍ ခံနိုင်ရည်ရှိရမည်ဖြစ်သည်။