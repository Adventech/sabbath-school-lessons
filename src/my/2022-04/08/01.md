---
title:  ဓမ္မသစ်ကျမ်းမှမျှော်လင့်ချက်
date:  12/11/2022
---

### ဖတ်ရန်ကျမ်းချက်မျာ
1ကော၊ 15:12-19; ယောဟန်၊ 14:1-3; ယောဟန်၊ 6:26-51; 1သက်၊ 4:13-18; 1ကော၊ 15:51-55;

> <p>အလွတ်ကျမ်းချက်</p>
> "သက်သေခံတော်မူချက်ဟူမူကား၊ ဘုရားသခင်သည် ငါတို့ အားထာဝရအသက်ကိုပေးတော်မူ၍၊ ထိုအသက်သည်လည်း သားတော် ၌ပါ၏။ သားတော်ကိုရသောသူသည် အသက်ကိုရ၏။ ဘုရားသခင်၏ သားတော်ကိုမရသောသူမူကား အသက်ကိုမရ" (1ယော၊ 5:11,12)။

ဓမ္မသစ်ကျမ်းကိုဟေလသဘာသာဖြင့် ရေးသားထားသော်လည်း ရှင်လုကာ တစ်ပါးမှလွဲ၍ ကျန်ကျမ်းရေးသားသူအားလုံးသည် ဂျူးလူမျိုး ဖြစ် ကြသည်။ သဘာဝအတိုင်းမိမိတို့သည် ဟေလသလူတို့၏ အမြင်မျိုးဖြင့် မကြည့်တတ်ကြပါ။ ဟေဗြဲလူမျိုးတို့သဘောဖြင့်သာ အမြင်မျိုး ရှိတတ်ကြသည်။

သို့ဖြစ်၍ ခရစ်တော်နှင့်တမန်တော်အပေါင်းတို့သည် ခရစ်ယာန်၏ မျှော်လင့်ခြင်းသည် မျှော်လင့်ချက်အသစ် ဖြစ်ပေါ်လာခြင်း မျိုးမဟုတ်ကြောင်း၊ ရှေးဘိုးဘေးများနှင့်ပုရောဖက်များမှ သင်ကြား ပေးခဲ့သောအရာ ရှေးဟောင်း ရှိနင့်ပြီးသားအယူ မျှော်လင့်ချက် များသာဖြစ်ကြောင်း ရပ်တည်ကြသည်။    ဥပမာ ခရစ်တော်သည် ဟိုး လွန်ခဲ့သော အချိန်အခါမှ အာဗြဟံမျှော်လင့် တောင့်တ၍ မြင်ချင် လှသော၊ ကြို၍ဝမ်းမြောက်ခြင်းရှိခဲ့သောအချိန်သည် ကိုယ်တော် ရှိနေသော

အချိန်ဖြစ်ကြောင်းကို ရှင်းလင်းဖော်ပြခဲ့သည် (ယောဟန်၊ 8:56)။ ယုဒဆိုသည့်စကားမှာ ကျန်ုပ်တို့၏ဘေးတော်ကြီးဧနောက်မှ ယေရှုရှင် ဒုတိယ အကြိမ်ကြွလာမည့်သတင်းကို ကြိုင်တင် ဟောထားခဲ့  ပြီးဖြစ်သည် (ယုဒ၊ 14,15)။ ဟေဗြဲသြဝါဒစာမှ ယုံကြည်ခြင်း  သူရဲကောင်းများ အကြောင်းကိုဖော်ပြရာ၌၊ ထိုသူတို့သည် ကောင်းကင် ဆုလာဘ်တော်ကို မျှော်လင့်ခဲ့ကြသော်လည်း ကျွန်ုပ်တို့မရမချင်း သူတို့လည်း စောင့်နေကြရမည်ဖြစ်သည် (ဟေဗြဲ၊ 11:39-40)။ အကယ်၍ သူတို့၏ဝိညာဉ်များသည် ယခုအချိန်တွင် သခင်ဘုရားနှင့် အတူရှိနေလျှင် ယင်းကျမ်းချက်များသည် အဓိပ္ပာယ်မဲ့သော ကျမ်းချက်များ ဖြစ်လာလိမ့်မည်။

ခရစ်တော်၌ရှိနေသောသူသာလျှင် ထာဝရအသက်ရမည် (1ယော၊ 5:11,12)၊ ယောဟန်သည် ဝိညာဉ်မသေနိုင်ဟူသော အယူအဆကို မသွန်သင် ခဲ့ပါ။ ခရစ်တော်နှင့်အတူ ကယ်တင်ခြင်း ခံရမည့်အရေးအပြင် အခြားမည်သည့် ထာဝရအသက်လမ်းဆို သည်မရှိပါ။ ဓမ္မသစ်ကျမ်း၏မျှော်လင့်ချက်အရ၊ ခရစ်တော်သည် အရာအားလုံး၏ အလယ်ဗဟိုချက်မဖြစ်ရမည်။ ခရစ်တော် ထံမှမျှော်လင့်ချက် ထားရမည်။ တစ်ခုတည်းသောမျှော်လင့်စရာမှာ သေမျိုး အဖြစ်မှမသေနိုင်သောအမျိုးအဖြစ် ရရှိတည်မြဲသွားနိုင်မည်။