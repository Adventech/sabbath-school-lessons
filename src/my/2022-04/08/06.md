---
title:  အစဉ်အမြဲထိတွေ့သူ
date:  17/11/2022
---

`1ကော၊ 15:51-55 ကိုဖတ်ပါ။ ရှင်ပေါလုရှင်းပြသော "လျှို့ဝှက် နက်နဲခြင်းအရာ" သည် မည်သည့်အရာဖြစ်သနည်း။ (1ကော၊ 15:51)`

အချို့လူကြိုက်များသောတရားဟောသူများသည် ယင်း "လျှို့ဝှက် နက်နဲခြင်း" (1ကော၊ 15:51) သဘောကို တစ်မျိုးဟောပြောတတ်သည်။ "တိတ်တိတ်ကလေး ချီဆောင်ခံသွား ရခြင်း" ဟု အချို့အသင်းတော်များက ဟောပြောကြသည်။ ထိုအချိန်သည် ခရစ်တော်ဒုတိယအကြိမ်ကြွလာရန် (7) နှစ်အလိုမှာ ဖြစ်မည်ဟု သတ်မှတ် သည်။ ယင်းတိတ်တိတ်ကလေးချီဆောင် ခံသွားရခြင်းကို သစ္စာရှိသောခရစ်ယာန်များ ရုတ်တရက်မထင်မမှတ်အချိန်၌ တိတ်တိတ် အသံမမြည်၊ လူအသိပျောက်ဆုံးသွားသည့်ပုံစံကဲ့သို့ဖြစ်သည်ဟု သွန်သင် ကြသည်။ အခြားသူများအားလုံး ကမ္ဘာပေါ်ကျန်ရစ်နေစဉ်မှာ ထိုသူ တို့မှာ ကောင်းကင်သို့ရောက်သွား၍ မည်သို့မျှကမ္ဘာပေါ်တွင်ရှာ၍မတွေ့နိုင် တော့ပါ။ လူတို့သည် ရုတ်တရက်ကားကြီးပေါ်စီးနေရင်း ကားမောင်း သူသည် ပျောက်သွားသည်။ အကြောင်းမှာ ချီဆောင်ခံသွားရပြီဖြစ်သည်။ ကျန်သူများ အားလုံးမှာ မိမိတို့ထိုင်နေသောနေရာမှာပင်ထိုင်နေလျက် ကျန်ရစ်ရသည်" အတွဲ 16 အရောင်းရဆုံးစာအုပ် "ကျန်ရစ်ခဲ့ရသူများ" ကို နောက်ပိုင်းရုပ်ရှင် ပြန်ရိုက်ကာ မှားယွင်းသောသွန်သင်ချက်ကို အားပေး အားမြှောက်လုပ်ကာ လူသန်းပေါင်းများစွာအားလှည့်ဖြားခဲ့သည်။

မှန်ပါသည်။ သမ္မာကျမ်း၌ ထိုသို့အတုအယောင်သွန်သင်ခြင်းမျိုး မတွေ့ရပါ။ ချီဆောင်ခံရခြင်းနှင့်ဒုတိယအကြိမ်ကြွလာခြင်းအကြောင်း ကွာဟ ချက်ကို မြင်သာအောင်ခွဲခြားရန်လိုပါသည်။ ရှင်ပေါလုဖော်ပြသော "လျှို့ဝှက် နက်နဲခြင်း" အရာ၌ ရိုးရိုးရှင်းရှင်းပင် ဖြောင့်မတ်သူများသည် အသက်ရှင်လျက်ခရစ်တော်ဒုတိယအကြိမ်ကြွလာရာ၌ ရှင်ပြန် ထမြောက် လာသောသန့်ရှင်းသူများ နှစ်ဖွဲ့ပေါင်းစည်းပြီး အသက်ရှင်သူများခန္ဓာ ပြောင်းလဲသွားသည့်နောက် ကောင်းကင် သို့အတူတကွ ချီဆောင်သွား ခြင်းခံရသည်။ ယင်းသည် ချီဆောင်ခြင်းအစစ်အမှန် ဖြစ်သည်။ "လျှို့ဝှက်စွာတိတ်တိတ်ကလေးချီဆောင်ခံသွားရခြင်း" ဟူ၍မရှိပါ။ အဘယ်ကြောင့်ဆိုသော် ခရစ်တော်သည် မျက်မြင်ထင်ထင်မျက်စိတိုင်းမှ ကိုယ်တော်ကြွလာခြင်းကို မြင်တွေ့ရမည်ဖြစ်သည် (ဗျာ၊ 1:7)။ သေခြင်းမှ ထမြောက်လာသောသူများနှင့် အသက်ရှင်လျက် ခန္ဓာပြောင်းလဲ သွား သူများ  တို့သည် ခရစ်တော်ကြွလာချိန်၌ ကောင်းကင်တမန်တို့၏ တံပိုးမှုတ်သံကို ကြားရလိမ့်မည် (1ကော၊ 15:51,52)။

ခရစ်တော်ဒုတိယအကြိမ်ကြွလာခြင်းသည် အံ့ဖွယ်ကောင်းသော ထိတွေ့ခြင်းမျိုးဖြစ်၍ ထာဝရအသက်ရှင်သွားကြမည်ဖြစ်သည်။ အသက်ရှင် လျက် ကောင်းသောသူအပေါင်းတို့သည် ကိုယ်ခန္ဓာ ပြောင်းလဲခြင်းသို့ ရောက် ရ၍၊ မျက်တစ်မှိတ် လျှပ်တစ်ပြတ်အတွင်း မသေနိုင်၊ မအိုနိုင်သော ထာဝရအစဉ် အသက်ရှင်ခြင်းကို ရရှိသွား လိမ့်မည် (1ကော၊ 15:52)။ ဘုရားသခင်၏ အသံတော်ကား၊ သူတို့သည် ဘုန်းအသရေကိုရရှိသွားပြီ။ မသေနိုင်သော အဖြစ်သို့ ထမြောက်လာ သော သန့်ရှင်းသူများနှင့် အတူခံကြရပြီ။ သူတို့သည် မိုးကောင်းကင်သို့ ချီဆောင်ခြင်းကို ခံကြရသည်။ ကောင်းကင်တမန်တို့အား "တံပိုးခရာကို ပြင်းစွာမှုတ်စေတော်မူသဖြင့်၊ သူတို့သည် ရွေးချယ်တော်မူသော သူတို့ကို အရပ်လေးမျက်နှာ၊ ကောင်းကင်အောက်ထက်ဝန်းကျင်တို့မှခေါ်၍ စုရုံးကြလတ္တံ့" (မသဲ၊ 24:31)။

ကောင်းကင်တမန်တို့သည် မွေးကင်းစမှသေဆုံးခဲ့သော ကလေးငယ် များကို မိခင်၏လက်သို့အပ်ပေးကြလိမ့်မည်။ ချစ်မိတ်ဆွေ များ ခွဲခွာခဲ့ရ၍ အလွန် ဝမ်းနည်းခဲ့ကြရသော်လည်း ပျော်ရွင်စွာ ပြန်လည်ဆုံစည်းခွင့်ရရှိလိမ့်မည်။ လုံးဝပြန်၍ မခွဲမခွာ ရတော့ပါ။ ပျော်ရွင်မြူးထူးသောသီချင်းနှင့်အတူ ဘုရား သခင်၏မြို့တော်ဆီသို့ တက်ကြွသွားကြလိမ့်မည်"

၎င်းသည် အံ့ဖွယ်ကတိတော်စကားဖြစ်သည်။ အရယူရန်  ခက်ခဲသော အရာလည်းဖြစ်သည်။ သို့သော် စကြဝဠာ၏ ဟင်းလင်းပြင် အကြောင်းကို တွေးကြည့်ပါ။ အသက်ပေါင်းမျိုးစုံများစွာ ရှင်သန်နေ ပါသည်။ ကိုယ်တော်၏ ဖန်ဆင်းခြင်းတန်ခိုးတော်ကို သက်သေပြနေလျက် ရှိသည်။ ခရစ်တော်ဒုတိယ အကြိမ်ကြွလာသောအခါ အသက်ရှင်လျက် ရှိသောဖြောင့်မတ်သူနှင့် သေခြင်းမှ ထလာသော ဖြောင့်မတ်သူတို့ ပေါင်းစည်း ပြီး ခန္ဓာပြောင်းလဲပေးမည့် ဘုရားရှင်၏ အံ့ဖွယ် တန်ခိုးတော်သည် မည်မျှကြီးကျယ်ကြောင်း သင်ကြားပေးနေသနည်း။