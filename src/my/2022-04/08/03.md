---
title:  ငါတစ်ဖန်ပြန်လာမည်
date:  14/11/2022
---

`"ယောဟန်၊ 14:1-3 ကိုဖတ်ပါ။ ယေရှုရှင်သည် အမှန်ပြန်လာ မည်ဟုကတိပေးထားသည်မှာ နှစ်ပေါင်း 2,ဝဝဝ ကျော်ပင်ရှိနေပါပြီ။ ထိုမျှ ကြာသောအချိန်ကာလကိုစောင့်နေရချိန်၌ အခြားသူများအား ထိုကတိ တည်မည်ဟု ကျွန်ုပ်တို့မည်သို့ပြောနိုင်မည်နည်း။ ထိုကတိသည် ကျွန်ုပ်တို့ ခေတ်သို့ရောက်ရှိလာသည့်တိုင် မပြည့်စုံသေးသောကြောင့် ယေရှုရှင်၏ စကား တော်ကို ကျွနု်ပ်တို့မည်ကဲ့သို့မှတ်ရမည်နည်း။ ကတိပျက်ပြီလား။`

ဗျာဒိတ်ကျမ်းတစ်ကျမ်းတည်းမှာပင် ယေရှုရှင်လေးကြိမ် တိုင်တိုင် ကတိ  စကားဆိုခဲ့သည်။ "မကြာမီငါလာမည်" (ဗျာ၊ 3:11; ဗျာ၊ 22:7,12,20)။ ကိုယ်တော်မကြာမီပြန်လာမည့်ကတိစကားသည် တမန် တော်၏ အမှုတော်ကို အလျင်အမြန်တစ်ဟုန်ထိုး တိုးတက်သွား စေခဲ့သည်။ အသင်းတော်၌လှုပ်ရှား တက်ကြွမှုရှိပြီး ရာစုနှစ်များစွာ ဆက်လက်တိုးတက်သွားခဲ့သည်။ သို့သော် မျိုးဆက်တစ်ဆက်ပြီး တစ်ဆက် သေဆုံးသွားခဲ့ကြသည်။ ထိုပြန်လာမည့် ကတိတော်သည် အကောင်အထည်ပေါ်မလာခဲ့ပါ။ သို့ဖြစ်နေ၍ များစွာသော သူများမေးခွန်းမေး လာတော့သည်။ ကျွန်ုပ်တို့မည်မျှကြာကြာ ဆက်ပြီးဟောပြော နေရအုံးမည်နည်း။ ယေရှုမကြာမီ လာမည့် အကြောင်းကို ဆက်ပြီးအချိန်မည်မျှ ပြောနေရအုံးမည်နည်း။ ပြန်ကြွ လာမည့် သတင်းသည် မသေချာမရေရာသော သတင်း ဖြစ်လာ တော့သည် (2ပေ၊ 3:4)။

ခရစ်ယာန်များစွာတို့လည်း ထိုနှောင့်နှေးခြင်းအတွက် အပြစ် ပြောလာ ကြတော့သည် (မသဲ၊ 25:5 ကိုဖတ်ပါ)။ သို့သော် ကျွန်ုပ်တို့မည် သို့လုပ်ရ  မည်နည်း။ နှောင့်နှေးနေသည်ကိုသိနေပါလျက် ဆက်လက် မည်သို့သဘော ထားကြမည်နည်း။ ခရစ်တော်သည် ပြောသော အချိန်နှင့်ပြန်ရောက်လာရန် သင့်နေပါပြီမဟုတ်လား။ နှစ်ပေါင်း 50, 150, 50ဝ ကတည်းက ကြွလာ သင့်ပြီ။ သမ္မာကျမ်းစာ၌ ပေးထားသော ကတိတော်အမှန် မည်သို့ရှိသနည်း။ "လူအချို့တို့သည် နှေးခြင်းကို မှတ်သည်အတိုင်း၊ ထာဝရဘုရားသည် ကတိတော် အရာမှာနှေးတော်မမူ။ ငါတို့တွင်အဘယ်သူမျှမပျက်စီးဘဲ ရှိသမျှတို့သည် နောင်တရစေခြင်းငှာ အလိုတော်ရှိ၍၊ ငါတို့ကိုသည်းခံတော်မူ၏" (2ပေ၊ 3:9)။

ခရစ်တော်ပြန်ကြွသွားသောအချိန်မှစ၍ ရေတွက်လျှင် နှစ်ပေါင်း ရာစုနှစ်များစွာရှိခဲ့ပြီ။ ကိုယ်တော်ပြုတော်မူသော ပြန်ကြွလာမည့် ကတိတော် သည် ယနေ့တိုင်မပြည့်စုံသေးပါ။ အဘယ်သို့ဖြစ်နေသနည်း။ အကြောင်းမှာ ကျွနု်ပ်တို့သည်တိုတောင်းသောအသက်များရှိနေကြသည် (ဆာ၊ 90:10)။ စုတေကြ၍ သင်္ချိုင်းတွင်း၌မည်သည့်အရာမျှမသိ၊ အိပ်စက်နေကြရသည် (ဒေ၊ 9:5,10)။ ထိုနောက်မှာ ရှင်ပြန် ထမြောက်လာ ရသောအခွင့်နှင့် နောက်ဆုံး ပိတ်ပြောင်းလဲခြင်းကို ကျွန်ုပ်တို့ခံကြ ရမည်" (ဟေဗြဲ၊ 9:27)။ သေဆုံးသူ များအားလုံး ပြန်၍ ရှင်ပြန်လာရမည်။ (သင်ခန်းစာ၌သိခဲ့ရပြီးဖြစ်သည်။) အဘယ် ကြောင့် ဆိုသော် သေဆုံးနေသူများအားလုံးသည် မည်သည့်အရာမျှမသိရဘဲ အိပ်စက်နေကြသည်။ သေဆုံးနေသူများအတွက် ခရစ်တော် ကြွလာခြင်း သည် နှောင့်နှေးခြင်းမရှိတတ်၊ ခဏတာဟုသာထင်ရသည်။ သင်ကိုယ်တိုင် အပါအဝင် ခေတ်အဆက်ဆက်မှသေဆုံးခဲ့သူများအတွက် ခရစ်တော် ဒုတိယ အကြိမ်ကြွလာ ခြင်းသည်မနှောင့်နှေး ခဏတာ သာမှေးစက်ရ သည်ဟု အထင်ရှိနေသည် မဟုတ်ပါတကား။

ကျော်လွန်သွားသောနေ့ရက်တိုင်းကို ပြန်လည်ရေတွက်သော် တစ်ရက် ကျော်လွန်သွားတိုင်း ခရစ်တော်ကြွလာရန် တစ်ရက်နီး လာကြောင်း ကိုယ်တော် မျက်နှာတော်ကိုဖူးတွေ့ရန် မိုးကောင်းကင် တိမ်တိုက်နှင့်အတူ ကိုယ်တော်ကြွလာ တော့မည်ကို ပို၍ပို၍ နီးလာ ကြောင်း သိကြရသည်။ ကိုယ်တော်မည်သည့်အချိန် ကြွလာမည်ကို ကျွန်ုပ်တို့ မသိနိုင်သော်လည်း ဧကန်အမှန်ကြွလာမည်ကိုမူ အတပ်သိ နေပါသည်။

`အမှုတော်ဆောင်တစ်ဦးမှ တရားတစ်ပုဒ်ကို ဟောကြားနေ ပါသည်။ သူ၏ပြောကြားချက်၌ ခရစ်တော်လာမည့်အချိန်အတွက် လုံးဝဂရုစိုက်ခြင်း မရှိ၊ ခရစ်တော်လာမည်၊ မလာမည်ကိုသာ စိတ်ထဲစွဲ နေသည်။ ထိုစကားသည် သင့်အဖို့မည်မျှလက်တွေ့ကျသနည်း။ သင့်ကိုမည်မျှအထောက်အကူဖြစ်စေ သနည်း။ ယနေ့ထိတိုင် ခရစ်တော် မလာသေး၍ သင့်ကိုစိတ်အနှောင့်အယှက် ဖြစ်စေပါသလား။`