### သေခြင်းတရားကြောင့်သေလုမြောပါးဖြစ်နေချိန်၌ ကျွန်ုပ်တို့အတွက်အနာဂတ်မျှော်လင့်စရာ
	
လူသားများကိုဘုရားသခင်ဖန်ဆင်းရာတွင် မိမိ၏ဖန်ဆင်းခြင်းအရာ များနှင့်အတူ မိမိထာဝရပျော်ရွင်စွာချစ်ခြင်းနှင့်ရစ်ပတ်ထားရန်အတွက် ဖန်ဆင်း လိုက်ခြင်း ဖြစ်သည်။ သို့သော်လည်း ထိုသို့ဆက်နွယ်ရစ်ပတ်ထားသော ချစ်ခြင်း မေတ္တာတော် ကို အပြစ်တည်းဟူသောလျှို့ဝှက်ညစ်ပတ်သည့်အရာသည် ဖျက်ဆီး ခြင်း အဖျက် အမှောက် လုပ်ရပ်များပြုလုပ်ရန် ကောင်းကင်ဘုံရှိအသိုက်အဝန်း အတွင်း ဝင်ရောက်လာခဲ့သည် (ဟေရှာ၊ ၁၄း၁၂-၁၅)။ (ယေဇကျေလ၊ ၂၈း၁၂-၁၉။ ဗျာဒိတ်ကျမ်း၊ ၁၂း၇-၁၂)။ သို့ဖြစ်၍ သေခြင်းတရားဝင်ရောက် လာသည်။ ထိုသေခြင်းတရားသည် လူသားများကိုသာထိခိုက်စေသည်မကဘဲ သက်ရှိ သတ္တဝါ အပေါင်းကို သုတ်သင်နေတော့သည်။ သေခြင်းတရားကို ယနေ့ သစ်ရွက် ကလေးများရင့်ဝါခြောက်သွေ့သွားပြီး မြေသို့ကြွေကျသည့်အဖြစ်၊   မွေးကြိုင်သော ပန်းကလေးများနွမ်းလျရပြီး ညှိုးနွမ်းပျက်စီးသွားရသည့်အဖြစ်၊ ချစ်စရာ တိရစ္ဆာန်လေးများရက်စက်စွာခံစားရပြီး သေဆုံးသွားရသောအဖြစ်၊ ကျွနု်ပ်တို့ ချစ်ခင်မြတ်နိုးသူတစ်ဦးဦးအား ကျွနု်ပ်တို့ထံမှရက်စက်စွာဆွဲယူထားသော သေဆုံးခြင်း အစရှိသည့်အဖြစ်များသည် အပြစ်ကြောင့်ဖြစ်လာရခြင်း ဖြစ်သည်။ ဤလောကကမ္ဘာကြီးသည် နာကျင်မှုဝေဒနာအပေါင်းနှင့် သုတ်၍ မကုန်နိုင်သော မျက်ရည်များနှင့်သာ နေ့စဉ်အသက်ရှင်နေကြရသည်။

သာ၍ကောင်းသော၊ မြတ်သောကမ္ဘာကိုတမ်းတနေရင်း လူသားများ  တို့သည် မိမိတို့ ကိုယ်ပိုင်အတွေးများဖြင့် ‘‘ပရဒိသုဘုံ’’ နေရပ်ဟုသတ်မှတ်ပြီး      မှန်းဆကာ နေချင်သောနေရာကိုစိတ်ကူးယဉ်တတ်ကြသည်။ ဥပမာ ၁၉၃၃ ခုနှစ်၌     အင်္ဂလိပ်စာရေးဆရာဂျိမ်း၊ ဟေးလ်တန်သည် စာအုပ်တစ်အုပ်ကိုထုတ်ဝေဖြန့်ချိခဲ့      သည်။ ထိုဝတ္ဃုစာအုပ်၏အမည်ကို ‘‘ပျောက်ဆုံးသွားသောမိုးကုပ်စက်ဝိုင်း’’ ဟုအမည်ပေးခဲ့သည်။ နှစ်အနည်းငယ်အကြာမှာ ရုပ်ရှင်ဇာတ်လမ်းအဖြစ် ပြန်လည် တင်ဆက်ပြသပေးနိုင်ခဲ့သည်။ ရုပ်ရှင်၏ဇာတ်လမ်းဇာတ်ကွက်အရ၊ လေယာဉ် ကြီးတစ်စင်းမောင်းနေရင်းဆီပြတ်သွားကာ ရုတ်တရက် ဆီးနှင်းနှင့် မြူများဖုံးလွမ်း ထားသော ဟိမဝန္တာတောင်ကုန်းကြီးကိုတိုက်မိပြီး ပေါက်ကွဲသွား သည်။ လေယာဉ်မောင်းပိုင်းလော့ကြီးသည် ပွဲချင်းပြီးသေဆုံး သွားသော်လည်း အချို့ ခရီးသယ်များသည် လေယာဉ်ပျက်အတွင်း အသက်မသေ သေးဘဲ ပိတ်မိနေ ခဲ့သည်။ ထိုသူတို့ကို တိဘက်မျိုးနွယ်စု ဟုယူဆ ရသောလူတစ်ဖွဲ့ရောက်လာပြီး အကူအညီပေးဆွဲထုတ်နိုင်ခဲ့သည်။ ထိုလူစုသည် ဒုက္ခရောက်နေသောလူတို့ကို ရှန်ဂရီလာ ဟုခေါ်သော ပရဒိသုဘုံရှိသည့်ချိုင့်ဝှမ်းသို့ ခေါ်ဆောင် သွားခဲ့ကြသည်။ ထိုချိုင့်သည် လူသားထုနေထိုင်သောကမ္ဘာကြီးနှင့် အဆက် အသွယ်ပြတ်နေသော နေရာဖြစ်သည်။ ထိုရှန်ဂရီလာပရဒိသုဘုံချိုင့်ဝှမ်းအတွင်း နေထိုင်သူတို့သည်လည်း ချစ်ချင်းသဘော၊ ဥာဏ်ပညာနှင့်ကြီးပြင်းလာသူများ၊ ညီညွတ်ပျော်ရွင်ကြ၍ မသေနိုင်သောသူများဟု တင်စားဖွဲ့နွဲ့ထားသည်။

စိတ်ကူးယဉ်သက်သက်သာဖြစ်ပါသည်။

သေခြင်းနှင့်ယှဉ်၍အသက်ရှင်နေရသောလူသားများအဖို့ ပစ္စုပ္ပန်နှင့် အနာဂတ် အတွက် မျှော်လင့်စရာအာမခံချက်လိုအပ်နေပါသည်။ ဆွစ်လူမျိုး ဘုရားတရား လေ့လာသူ အီမယ်၊ ဘရန်နာ Emil Brunner)  ၏မှတ်ချက် ပြုစကားအရ အောက်ဆီဂျင်ဓာတ်သည် အဆုတ်အတွက်မရှိမဖြစ်လိုအပ်သလို၊ လူ့ဘဝအတွက် မျှော်လင့်ခြင်းသည် မရှိမဖြစ်လိုအပ်နေသည်ဟုဆိုသည်။ အောက်ဆီဂျင်ကို တပ်ထားသောစက်အားဖြုတ်ပစ်လျှင် လူသည်သေသွားသကဲ့သို့ မျှော်လင့်ချက် ပျောက်ဆုံးသွားသောလူသားများသည် ဆက်လက်အသက်ရှင်ရန် မဖြစ်နိုင် တော့ပါ။ မည်သည့်ခံစားချက်မျိုးမှမရရှိနိုင်တော့ပါ။ လူ၏ကိုယ်ခန္ဓာ အင်္ဂါစု အပေါင်းတို့သည် အောက်စီဂျင်ကိုအားကိုးပြီးရှင်သန်နေရသည်။ ထိုနည်းတူစွာ လူသားများ၏ကြမ္မာသည် မျှော်လင့်ချက်အပေါ်၌သာ မှီခို အားထားနေရသည်။ (အီမယ်၊ ဘရန်နာ) ရေးသားသော ‘‘ထာဝရမျှော်လင့်ချက်’’ စာအုပ်၌ ဖော်ပြထားသည်။ ထာဝရနိုင်ငံတော်သို့ ကျွနု်ပ်တို့ချီတက်နေသော လမ်းခရီးတွင် တွေ့ဦကံရမည့်အခက်အခဲပြသနာအားလုံးအတွက် သမ္မာကျမ်းစာ မှဖော်ပြသော မျှော်လင့်ချက်များသည် အားထားစရာဖြစ်ပါသည်။

စိတ်ကူးယဉ်ထားသော ရှန်ဂရီလာပရဒိသုဘုံကြီးကို ကျွန်ုပ်တို့၏ ထာဝရ အသက်နှင့် နှိုင်းစာမျှော်လင့်သောအခါမှာ ရှင်ပေတရုမှအထူးသတိပေး ထားသည်။ ‘‘ငါတို့သည်ပရိယာယ်နှင့်ပြင်ဆင်သော ဒဏာရီစကားကိုမလိုက်’’    (၂ပေ၊ ၁း၁၆)။  ဘုရားရှင်မှအမှန်တိကျသည့်ကတိတော်ရှိထားသည်မှာ ‘‘မျက်ရည်ရှိသမျှကိုတို့ သုတ်တော် မူမည်။ နောက်တစ်ဖန်သေဘေးမရှိရ။ စိတ်မသာ ညည်းတွားခြင်း၊ အော်ဟစ်ခြင်း၊ ပင်ပန်းခြင်းလည်းမရှိရ’’ (ဗျာ၊ ၂၁း၁-၅)။ သေဆုံးခြင်းလည်း မရှိ တော့ပါ။ ထိုသေချာသောကတိတော်သည် တမန်တော် ဦးဆောင်ခဲ့သော အသင်း တော်မှ ယုံကြည်သူများအားလုံးအတူတကွ ကိုင်စွဲ ထားသော အရာဖြစ် သည်။ ထိုကတိ တော်၌လည်း ဝမ်းမြောက်ပျော်ရွင်ခဲ့ကြသည်။ ရာစုနှစ်များစွာ ခရစ်ယာန် များကိုင်စွဲယုံကြည်သောကတိတော်လည်းဖြစ်သည်။ ကိုယ်တော်သည် မိမိ၏ တန်ခိုးတော်ကို လုံးဝလက်လွတ်ခံခြင်းမရှိဘဲ ယနေ့ထိတိုင်အောင် အဓိပ္ပာယ် ပြည့်သော ရည်ရွယ်ချက်ဖြင့် ဆက်လက်၍ကျွန်ုပ်တို့ ကိုပို့ဆောင် နေမြဲ ဖြစ်သည်။ ရှေ့အနာဂတ်အတွက်လည်း ကျွန်ုပ်တို့၏စိတ်ချ မှုကိုဖြစ်စေ ပါသည်။ စစ်မှန်သော ကတိတော်ဖြစ်ရကား၊ကျွန်ုပ်တို့မျက်စိရှေ့၌သေဆုံးသွားရသောကျွန်ုပ်တို့ ချစ်သော သူများသည် ဧကန်အမှန်ပြန်လည်နိုးထ အသက်ရှင်လာ မည်ဖြစ် ကြောင်း ခရစ်တော်ကြွလာချိန်၌ ထာဝရနိုင်ငံကိုအမွေ ရရှိပြီး သေခြင်းနှင့် ကင်းသော ထာဝရအသက်ကိုရရှိမည်ဖြစ်ကြောင်း ဘုရားရှင် ၏ကတိတော်အမှန် ဧကန်တိကျစွာရှိနေပါသည်။

ယခုလေ့လာသောသင်ခန်းစာ၌ အဓိကအကြောင်းအရာမှာ အမှားနှင့် အမှန် တိုက်ပွဲ ကြီးတွင် အခရာကျသောအဓိကအေြကာင်းများကုိ လေ့လာသွားကြရမည်။ အခြေခံမှစတင်ထား၍ မူလဘူတကျခဲ့သောအရာတစ်ခုသည် အပြစ်နှင့် သေခြင်း တရားကြောင့် ပြောင်းလဲသွားခဲ့ရသည်။ အခြားအကြောင်း အရာတစ်ခုမှာ ဘုရားရှင်သည် ထိုပြောင်းလဲသွားသောအခြေအနေကို ပြန်လည် ထိန်းညှိပေးရန်နှင့် ပြသနာအပေါင်းရင်ဆိုင်ရသော ကမ္ဘာကြီးအား မူရင်းအခြေအနေအတိုင်း ပြန်ရောက် စေရန် စီမံချက်ပင်ဖြစ်သည်။ အထူးပြုလေ့လာ ချက်တစ်ရပ်အနေဖြင့် သေတတ်သောလူသား၏သဘာဝမှ ပြန်လည်ထမြောက် ရှင်ပြန်ပြီး မသေနိုင်သော အဖြစ်ကိုရရှိစေမည်။ ဘုရားရှင်၏လုပ်ဆောင်နေမှုကို သိရှိကြရမည်။ ကျွန်ုပ်တို့ သည်သေခြင်းတရားကိုကြောက်ရွံ့ရန်မလိုတော့ပါ။ အကြောင်းမှာ ခရစ်တော်သည် အသေခံ၍ သေခြင်းကိုအောင်မြင်လျက်ရှင်ပြန် ထမြောက်ခဲ့ပြီ။ ကိုယ်တော် ကိုင်စွဲလျက်ရှိသောအရာကို ကျွနု်ပ်တို့အသေအချာ သိရှိနေလျက် ‘‘မရဏာနှင့် မရဏာနိုင်ငံကိုလည်းငါအစိုးရ၏’’ (ဗျာ၊ ၁း၁၈)။

ယခုကွာတာမှာ သေခြင်းတရား၏ဆိုးယုတ်ခြင်းအကြောင်း မည်သို့ပင် ရွံရှာဖွယ် ကောင်းနေလင့်ကစား ယေရှုရှင်သည် ကျွန်ုပ်တို့အတွက်မျှော်လင့်စရာ ကို ချပြပေးနေသောအကြောင်းအရာကို နက်နက်နဲနဲလေ့လာသွားကြစို့။ (အဲလ်ဗက်တို၊ အာရ်၊ တင်မ်) 