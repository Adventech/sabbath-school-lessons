---
title:  ရှေးဘိုးဘေးတို့နှင့်အတူအနားယူခြင်း
date:  13/10/2022
---

`က၊ 25:8; 2ရာ၊ 7:12; 3ရာ၊ 2:10 နှင့် 3ရာ၊ 22:40 ကို ဖတ်ပါ။ သေခြင်းအကြောင်းကို သင်မည်သို့နားလည်သနည်း။`

ဓမ္မာဟောင်းကျမ်း၌ သေဆုံးခြင်းနှင့်မြှုပ်နှံသဂြိုဟ်ခြင်းအကြောင်းကို  ခွဲခြားဖော်ပြပေးသည်။ တစ်ချက်မှာ သေဆုံးသူသည် မိမိ၏အမျိုးရှိရာသို့ သွားရောက်စုရုံးသည်ဟုဆိုသည်။ ဥပမာအာဗြဟံ၏အကြောင်းကို ကျွန်ုပ်တို့ သိရသည်မှာ "အသက်ချုပ်၍အနိစ္စရောက်သဖြင့် မိမိလူမျိုးစည်းဝေးရာသို့ ရောက်လေ၏" (က၊ 25:8)။ အာရုန်နှင့်မောရှေသည်လည်းသေ၍ မိမိ၏ လူမျိုးစည်းဝေးရာသို့ရောက်ကြရသည် (တရားဟော၊ 32:50)။

`ကောင်းသောရှင်ဘုရင်ဖြစ်စေ၊ မကောင်းသောရှင်ဘုရင်ဖြစ်စေ သေသွား လျှင် တူညီသောနေရာသို့သွားကြရသည့် သေခြင်း၏သဘောသဘာဝကို ကျွန်ုပ် တို့မည်သို့သင်ယူရသနည်း (4ရာ၊ 24:6; 6ရာ၊ 32:33)။`

အခြားသောသေခြင်းကိုသွန်သင်သောနည်းမှာ ရှေးဘိုးဘေးတို့နှင့်အတူ အနားယူသွားခြင်းဟုသွန်သင်သည်။ ဒါဝိဒ်မင်းကြီးသေဆုံးခြင်းကို ကျမ်းစာ၌ ဖော်ပြသည်မှာ "ဒါဝိဒ်သည် ဘိုးတော်ဘေးတော်တို့နှင့်အိပ်ပျော်၍ ဒါဝိဒ်မြို့ ၌သဂြိုဟ်ခြင်းကိုခံတော်မူ၏ (3ရာ၊ 2:10)။ ထိုနည်းအတိုင်းများစွာသော ဟေဗြဲလူမျိုးတို့၏ရှင်ဘုရင်များသေဆုံးလျှင် ကောင်းသောရှင်ဘုရင်ဖြစ်စေ၊ မကောင်းသောရှင်ဘုရင်ဖြစ်စေ ထိုသို့သုံးနှုန်းပြောဆိုမှတ်တမ်းပြုလေ့ရှိသည်။

ရှေးဘိုးတော်ဘေးတော်တို့နှင့်အတူအိပ်စက်ခြင်း၌ အဓိပ္ပာယ်ပြည့်ဝ သော အနည်းဆုံးမျှော်လင့်စရာသုံးခုရှိသည်။ ပထမတစ်ခုမှာ ကျွန်ုပ်တို့ပင်ပန်း ခြင်းဒုက္ခမှ တစ်နည်းတစ်ဖုံအားဖြင့် စောစောအနားယူသွားနိုင်သလို၊ နောက် ကျ၍လည်း အနားယူအိပ်စက်သွားနိုင်သည်။ ဒုတိယအချက်မှာ ကျွန်ုပ်တို့ အယောက်စီ တိုင်းသည် သေခြင်းနှင့်ရင်ဆိုင်ရန်ပထမဦးဆုံးလူမဟုတ်ပါ။ ရှေးဘိုးတော် ဘေးတော်များစွာတို့ အိပ်စက်အနားယူခဲ့ကြပြီ။ တတိယအချက်မှာ သူတို့နှင့်အတူကျွန်ုပ်တို့သဂြိုဟ်ခံသွားရခြင်းအတွက် သူတို့နှင့်နီးကပ်စွာရှိနေ ရသည်။ သီးခြားနေရသည်မဟုတ်၊ မည်သည့်အရာမျှမသိနေသော်လည်း အတူတကွရှိနေရသည်။ ခေတ်သစ်တသီးတခြားရောက်သွားသည်ဆိုသည့် ထုံံးတမ်းစဉ်လာအယူကိုလည်း သိပ်အလေးထားစရာမလိုတော့ပါ။ သို့သော် လူမျိုးတို့စည်းဝေးရာဟုသမုတ်သောအခါ ရှေးရှေးအခါ၌ အလွန်အဓိပ္ပာယ် ပြည့်ဝတန်ဖိုးကြီးမားသောစကားဖြစ်သည်။

ခရစ်တော်၌အိပ်စက်သူ (သေလွန်သူ) တိုင်းသည် မိမိတို့ချစ်မြတ် နိုးခဲ့သူများနှင့်အတူ မြှုပ်နှံသဂြိုဟ်ခြင်းခံကြရသည်။ ဆက်သွယ်ပေါင်းသင်း စကားပြောဆိုနိုင်စွမ်းမရှိတော့ပါ။ သူတို့သည်အတူတကွ ဘုန်းတော်ပေါ်ထွန်း သောနေ့၌ နှစ်ခြိုက်စွာအိပ်စက်ခြင်းမှနိုးထကာ ချစ်ခင်မြတ်နိုးသူတို့နှင့်အတူ ခရစ်တော်၏မျက်နှာတော်ကို ဖူးတွေ့ရလိမ့်မည်။

`စိတ်ကူးယဉ်ကြည့်ပါ။ သေလွန်သောသူသည် အမှန်အသိစိတ်ရှိနေဆဲ ဖြစ်၍ အသက်ရှင်စဉ်ကဲ့သို့မြင်နိုင်ခံစားနိုင်လျှင်၊ အထူးသဖြင့် သူတို့မြတ်နိုး ချစ်ခင်သူကိုမြင်တွေ့ခံစားနေရလျှင်၊ ဒုက္ခရောက်နေကြောင်းမြင်တွေ့ရလျှင် မည်သို့ရှိမည်နည်း။ သေလွန်သောသူသည် အဘယ်ကြောင့်အသက်ရှင်ကျန်ရစ် သူတို့နှင့် နှစ်သိမ့်အားပေးကူညီမစခြင်းမပြုသနည်း။`