---
title:  သက်ရှိသတ္တဝါ
date:  09/10/2022
---

`က၊ 1:24-27 နှင့် က၊ 2:7,19 ကိုဖတ်ပါ။ လူနှင့်တိရစ္ဆာန်ကို ဘုရားသခင်ဖန်ဆင်းရာ၌ တူညီသောအချက်နှင့်ကွဲပြားချက် မည်သို့ရှိသနည်း။ က၊ 2:7 မှ လူသား၏သဘာဝအကြောင်းကို မည်သို့ဖော်ပြထားသနည်း။`

ကမ္ဘာဦးကျမ်း၌ရေးသားထားသည်မှာ ဘုရားသခင်သည် ဆဌမမြောက် နေ့ရောက်လျှင် ကုန်းနေသတ္တဝါနှင့်ကမ္ဘာဦးလူသားတို့ဇနီး မောင်နှံကိုဖန်ဆင်း

ခဲ့သည် (က၊ 1:24-27)။ "ဘုရားသခင်သည် မြေတိရစ္ဆာန်တို့နှင့်မိုးကောင်းကင် ငှက်အပေါင်းတို့ကို မြေဖြင့်ဖန်ဆင်းတော်မူ၏" (က၊ 2:19)။ "ထာဝရဘုရား သည် မြေမှုန့်ဖြင့်လူကိုဖန်ဆင်း၍" (က၊ 2:7)။

လူနှင့်တိရစ္ဆာန်တို့ကို ဘုရားရှင်မြေမှုန့်ဖြင့်ဖန်ဆင်းတော်မူခဲ့သည်။ လူကိုဖန်ဆင်းရာနှင့်တိရစ္ဆာန်ကိုဖန်ဆင်းရာမှာ ကွာဟချက်နှစ်ခုရှိသည်။ ပထမ အနေဖြင့် "ဘုရားရှင်သည် လူကိုလက်ဖြင့်ထိတို့ကိုင်တွယ်၍ပုံသွင်းသည်။ ထိုနောက်မှာ သူ၏နှာခေါင်းထဲသို့ ဇီဝအသက်ကိုမှုတ်တော်မူလျှင် လူသည် အသက်ရှင်သောသတ္တဝါဖြစ်လေ၏" (က၊ 2:7)။ အသက်ရှင်သောသတ္တဝါ ဖြစ်မလာမီ လူသည် သက်မဲ့ခန္ဓာကိုယ်အသီးသီးဖြစ်နေသည်။ ဒုတိယအချက် မှာ ဘုရားရှင်သည်လူယောက်ျား၊လူမိန်းမကိုဖန်ဆင်းရာ၌မိမိ၏ပုံသဏ္ဉာန်နှင့်တညီတသဏ္ဉာန်တည်း ဖန်ဆင်းထားသည် (က၊ 1:26, 27)။

က၊ 2:7 သည် ဇီဝအသက်ကိုမှုတ်သွင်းခြင်းအကြောင်း ဖော်ပြ ထားသည်။ သက်မဲ့ခန္ဓာကိုယ်အတွင်း ဇီဝအသက်ကိုမှုတ်သွင်းသောအခါ အာဒံသည် "အသက်ရှင်လှုပ်ရှားလာသော သက်ရှိသတ္တဝါ" ဖြစ်လာတော့ သည်။ ဟေဗြဲ ဝေါဟာရဖြင့် "နီဖဲရှ်ချေယပ်" ဟုခေါ်ကာ အဓိပ္ပာယ်မှာ အမှန်အကန်ပင် အသက်ရှင်သောဝိညာဉ်ရှိလူဖြစ်လာသည်။ ရှင်းလင်းစွာဖေါ်ပြရလျှင် ကျွန်ုပ်တို့သည် ကိုယ်ခန္ဓာမရှိဘဲ မည်သည့်အသက် ဝိညာဉ်မျှတည်ရှိမနေနိုင်ပါ။ သီးခြားခွဲခြား၍ ဇီဝသက်သက်၊ ခန္ဓာသက်သက် ထား၍မရပါ။ ကျွန်ုပ်တို့အားလုံးသည် အသက်ရှိသောသတ္တဝါသာဖြစ်သည်။ ဇီဝအသက် ရှိသောလူများသာဖြစ်သည်။ ထိုဇီဝဝိညာဉ်အသက်ကို ခန္ဓာနှင့် ခွဲခြားထား ရှိနိုင်သည်ဟူသောအယူသည် ဘုရားမရှိသူ၊ ထာဝရဘုရားကိုမယုံကြည် သူများတို့၏ အယုံအကြည်သာဖြစ်သည်။ ကျမ်းစာ၌ကား ရှာ၍လုံးဝမတွေ့နိုင် ပါ။ အတွေးအခေါ်စိတ်ကူးယူဆချက်သာဖြစ်သည်။ လူသား၏ဖြစ်တည်လာမှု သဘာဝကို နားလည်သွားလျှင် မှားယွင်းသောလူဦကိက်များရေပန်းစားလှသည့် ဇီဝဝိညာဉ်နှင့်ခန္ဓာကိုယ်ခွဲခြားသီးသန့်တည်ရှိနေနိုင်သည့် အယူမှားကြီးကို ကာကွယ် သွားနိုင်ပါမည်။

လူ၏ခန္ဓာကိုယ်တည်ရှိနေပုံမှာ မည်သည့်အင်္ဂါအစိတ်အပိုင်းမှခွဲထွက် ၍ သီးသန့်ရှင်သန်နေခြင်းမရှိပါ။ တစ်စုတစ်စည်းတည်း၊ တစ်လုံးတစ်ဝတည်း နှင့်သာ ပေါင်းစည်းတည်ရှိနေသည်။ ဘုရားသခင်သည် ကျွနု်ပ်တို့ကိုဖန်ဆင်း ထားသည်မှာ ကြောက်ဖွယ်အံ့ဖွယ်နည်းဖြင့် ဖန်ဆင်းပေးထားသည်။ နှုတ်ကပတ် တော်ဖော်ပြချက်ကိုလွန်၍ ကျွနု်ပ်တို့အတွန့်တက်ရန်လုံးဝမလိုပါ။ လူ၏ သဘာဝသည် အလွန်နက်နဲလှသည်။ (သိပ္ပံပညာရှင်များပင် အသက်ရှင် လာနိုင်အောင်၊ အသက်ရှိလာအောင်မဝေခွဲနိုင်ပါ)။ ထိုလျှို့ဝှက်ချက်ကို အသိ စိတ်၏ သဘာဝဖြစ်စဉ်ဟုခံယူရသည်။ ကျွန်ုပ်တို့ဦးခေါင်းအတွင်း ဦးနှောက် ကြီးမားမှုမရှိလှသော်လည်း အတွေးအခေါ်နှင့်ခံစားမှုမျိုးစုံကို ထိန်းချုပ်နိုင်သည်။ ထိုအကြောင်းကို လေ့လာသူများကိုယ်၌ကပင် ဘာတစ်ခုမျှမသိနိုင်ဟုဝန်ခံ ကြသည်။

`အသက်သည်အလွန်ထူးဆန်းသည်။ အသက်မဟုတ်သောအရာ၌ ကျွန်ုပ်တို့အဘယ်ကြောင့်ကျေနပ်နေရပါမည်နည်း။ သာ၍ထူးဆန်းသောဘုရားရှင် ပေးမည့်ထာဝရအသက်အတွက် ကျွနု်ပ်တို့ပျော်ရွင်ကြရမည်မဟုတ်လော။`