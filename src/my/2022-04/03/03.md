---
title:  ပြစ်မှားသောဝိညာဉ်သည်အမှန်သေရမည်
date:  10/10/2022
---

`ယေဇကျေလ၊ 18:4,20 နှင့် မသဲ၊ 10:28 ကိုဖတ်ပါ။ လူ၏ ဇီဝဝိညာဉ်၏သဘာဝကို ကျွနု်ပ်တို့မည်သို့နားလည်နိုင်ပါသနည်း။`

လူ၏အသက်သည် ဤကမ္ဘာပေါ်တွင်တည်မြဲခြင်းမရှိ၊ အစဉ်ရွေ့လျား ရသည် (ဟေရှာယ၊ 40:1-8)။ ထာဝရအသက်ရှင်တည်မြဲနိုင်သောသဘာဝကို အပြစ်မှလွဲ၍ ထိခိုက်နိုင်သောအရာတစ်စုံတစ်ရာမရှိပါ။ "ဤအကြောင်း အရာဟူမူကား၊ အပြစ်တရားသည် တစ်ယောက်သောသူအားဖြင့် ဤလောက သို့   ဝင်၍ အပြစ်တရားအားဖြင့် သေခြင်းတရားဝင်သည်နှင့်အညီ၊ လူအပေါင်း တို့သည်အပြစ်ရှိသောကြောင့် သေခြင်းသို့ရောက်ရကြ၏" (ရောမ၊ 5:12)။ သေခြင်းသည် အပြစ်၏အခပင်ဖြစ်သည်။ ကမ္ဘာပေါ်ရှိရှိသမျှသက်ရှိအရာ အားလုံးကို ထိခိုက်ပျက်စီးစေသည်။

ယခုအခြေအနေအရ၊ သမ္မာကျမ်းစာ၌အရေးပါသော မှန်ကန်ချက် နှစ်ရပ်ရှိသည်။ တစ်ရပ်မှာ လူသော်လည်းကောင်း၊ တိရစ္ဆာန်သော်လည်းကောင်း သေရမည်။ ရှောလမုန်မင်းကြီး၏အဆိုအရ "လူသားတွေ့ကြုံသောအမှုကို တိရစ္ဆာန်တွေ့ကြုံတတ်၏။ ထိုနှစ်ဦးတို့သည် တစ်ပါးတည်းသောအမှုကို တွေ့ကြုံရလျက်၊ တစ်ဦးသေသကဲ့သို့တစ်ဦးသေတတ်၏။ အလုံးစုံတို့သည် အသက်တစ်မျိုးတည်းရှိကြ၏။ သို့ဖြစ်၍ လူသည်တိရစ္ဆာန်ထက်ထူးမြတ်သော အကြောင်းမရှိ၊ အလုံးစုံတို့သည်အနတ္တသက်သက်ဖြစ်ကြ၏။ အလုံးစုံတို့သည် တစ်ခုတည်းသောအရပ်သို့ရောက်တတ်ကြ၏။ အလုံးစုံတို့သည် မြေမှုန့်ထဲက ဖြစ်သည်နှင့်အညီ၊ မြေမှုန့်ထဲသို့ပြန်သွားတတ်ကြ၏" (ဒေသနာ၊ 3:19,20)။

ဒုတိယအချက်အနေဖြင့် ခန္ဓာသေဆုံးခြင်းသည် လူသတ္တဝါသည် အသက်ရှင်သောအရာဖြစ်ကြောင်းကိုပြသည်။ ဟေဗြဲဘာသာအားဖြင့် "နီဖဲရှ်" ကမ္ဘာ၊ 2:16,17 တွင် ဘုရားရှင်သည် အာဒံနှင့်ဧဝကို သတိ ပေးထားသည်မှာ အပြစ်လုပ်လျှင်၊ တားမြစ်သောအသီးကိုစားလျှင်သေရမည်။

ယင်းသတိပေးချက်ကိုပြန်၍ ဘုရားရှင်သည်ထပ်မံ၍ ယေဇကျေလ၊ 18:4,20 ၌ဖော်ပြပြန်သည်။ "ပြစ်မှားသောဝိညာဉ်သည်သေရမည်" ယင်း စကားတော်၌ အထူးသတိပြုရန်အချက်နှစ်ချက်ရှိသည်။ တစ်ချက်မှာ လူအားလုံးသည်အပြစ်သားဖြစ်သည်။ ကျွန်ုပ်တို့အားလုံးသည် အိုနာသေခြင်း ကိုမလွန်ဆန်နိုင်ပါ (ရောမ၊ 3:9-18,23)။ နောက်တစ်ချက်မှာ ဖော်ပြပါ ကျမ်းချက်အရ မသေနိုင်သောဝိညာဉ်မရှိကြောင်း၊ ဝိညာဉ်သေရမည်အကြောင်း  ထပ်လောင်း၍ကျမ်းစာမှဖော်ပြသည်။ အကယ်၍ ဝိညာဉ်သည်မသေဘဲ အခြားတစ်နေရာ၌ရှိနေလျှင်၊ အဓိပ္ပာယ်မှာကျွနု်ပ်တို့သည် မည်ကဲ့သို့လုပ်နေ ပါစေ၊ လုံးဝမသေနိုင်ဟုအဓိပ္ပာယ်ရှိသည်။

ကျမ်းစာမှသွန်သင်ပြသော ငရဲမီးအိုင်ဆိုမှာ ခန္ဓာမဲ့ဝိညာဉ်များရှိနေ သည့်နေရာ သို့မဟုတ် ပရဒိသုဘုံ သို့မဟုတ် လမ်းခုလတ်တစ်နေရာ သို့မဟုတ်ပါက ငရဲခန်းမျိုးမဟုတ်ပါ။ အဖြေမှန်မှာ ခရစ်တော်၌သေလွန်သူတို့ နောက်ဆုံးရှင်ပြန်ထမြောက်၍ ဇီဝဝိညာဉ်နှင့်ခန္ဓာကိုယ်ပေါင်းစည်းကာ ထာဝရ တည်နေရမည့်နေရာဖြစ်သည်။ ယေရှုရှင်သွန်သင်ဟောပြောသော အသက်မုန့် ဆိုရာ၌ ထိုသို့ဖြစ်သည်။ "သားတော်ကိုကြည့်မြင်၍ ယုံကြည်သောသူရှိသမျှ တို့သည် ထာဝရအသက်ကိုရစေခြင်းငှာ အလိုတော်ရှိ၏။ ငါသည်လည်း နောက်ဆုံးသောနေ့၌ ထိုသူတို့ကိုထမြောက်စေမည်ဟု မိန့်တော်မူ၏" (ယောဟန်၊ 6:40)။

ယေရှုဒုတိယအကြိမ်ကြွလာမည်မှာ အဘယ်ကြောင့်သေချာလွန်းလှ သနည်း။ ခရစ်တော်ကိုယ်တိုင်ပထမအကြိမ်ကြွလာခဲ့သည်။ (ဒုတိယအကြိမ် ကြွလာဖို့ရန်အတွက် သေချာစွာပြင်ဆင်ခဲ့သည်) ကျွန်ုပ်ယုံကြည်ထားသမျှ အရာများ၌ ကိုယ်တော်ရှင်ပြန်ကြွလာမည်မဟုတ်ဟု မျှော်လင့်ချက်မရှိသော အရာ မည်သည့်အချက်ရှိသနည်း။