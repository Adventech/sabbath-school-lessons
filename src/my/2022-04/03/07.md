---
title:  ဆက်လက်လေ့လာရန်
date:  14/10/2022
---

သင်သည်ခွဲစိတ်ကုသမှုခံရန် မေ့ဆေးအပေးခံရဖူးလျှင် သေခြင်း၏ သဘောကိုမြည်းစမ်းခံရခြင်းဖြစ်သည်။ သို့သော်လည်း သင်မေ့ဆေး ပေးခံရသောအခါ၊ သင်၏ဦးနှောက်သည်အလုပ်လုပ်နေဆဲဖြစ်သည်။ သင်စဉ်းစားပါ။ သေခြင်းသည်မည်သို့ရှိနေမည်နည်း။ သင်၏ဦးနှောက်သည်လည်း အလုပ် မလုပ်တော့ပါ။ ခန္ဓာကိုယ်တစ်ခုလုံး ကိုယ်အင်္ဂါအားလုံးရပ်တန့်သွားပြီး မျက်စိ မှိတ်ပြီးသေခြင်းကိုမြည်းစမ်းကြည့်ပါ။ အသက်ရှင်သောသူများနှင့်အတူ၊ မည်သည့် လုပ်ဆောင်ချက်ခံစားမှုတစ်စုံတစ်ရာမျှမရှိတော့ပါ။ သေသောသူ  အားလုံး ပြန်လည် နိုးထလာမည့်အချိန်သည် ခရစ်တော်ဒုတိယ အကြိမ် ကြွလာသောအခါ၊ ထိုသို့ မဟုတ်လျှင်လည်း နှစ်ပေါင်း 1,ဝဝဝ (ဗျာ၊ 20:7-15) အဆုံး၌ ဖြောင့်မတ်သူ၊ ဆိုးယုတ်သူအားလုံး အလှည့်ကျပြန်ရှင်လာရအုံးမည်။ ထိုအချိန်များသို့ မရောက် မချင်း ဖြောင့်မတ်သူဖြစ်စေ၊ ဆိုးယုတ်သူဖြစ်စေ ငြိမ်သက်စွာအိပ်စက်နေကြ ရမည်။ အသက်ရှင်ကျန်ရစ်သူများသာ သေခြင်းကာလ အလွန်ကြာသည်ဟု ထင်နေကြသည်။ သို့သော် သေနေသောသူအတွက်မှာ သေခြင်းသည် တစ်ရှူ လေးမျှသာဖြစ်ပါသည်။

"အကယ်၍သာ အများပြောဆိုသည့်အတိုင်း လူသည်သေဆုံးသွားလျှင် ဝိညာဉ်သည်ကောင်းကင်သို့တိုက်ရိုက်တက်သွားခြင်းမှန်လျှင် အသက်ရှင်ရခြင်း ထက်သေရခြင်းကို လူအားလုံးတပ်မက်ကြလိမ့်မည်။ များစွာသောသူတို့သည် မိမိတို့၏ခရီးဆုံးကို ထိုသို့ယုံကြည်နေကြသည်။ ဒုက္ခနှင့်ရင်ဆိုင်ရတိုင်း၊ စိတ်ဓာတ် ကျဆင်းတိုင်း ဒုက္ခကိုငြိမ်စေသောဖြတ်လမ်းဖြင့် ကောင်းချီးပြည့်စုံသောထာဝရ ကမ္ဘာသို့ ခုန်ကူးချင်သောသဘောထားဖြစ်သည်"

"သမ္မာကျမ်းစာ၌ ဖြောင့်မတ်သူများသေဆုံးလျှင် ထာဝရအသက် ဆုလာဘ်ကိုရရှိပြီး ဆိုးယုတ်သူများသည် ငရဲ၌သေခြင်းဖြင့် ချက်ချင်းအဆုံး စီရင်ခံရမည်ဟုဖော်ပြထားခြင်းမရှိ။ ရှေးဘိုးဘေးများနှင့်ပုရောဖက်များကလည်း ထိုသို့သွန်သင်ပြောခဲ့ခြင်းမရှိ။ ယေရှုရှင်နှင့်တပည့်တော်တမန်တို့လည်း တစ်ခွန်း တစ်စမိန့်တော်မူခဲ့ခြင်းမရှိပါ။ သမ္မာကျမ်းစာသည် လူသေသည်နှင့် ကောင်းကင် သို့ရောက်သွားသည်ဟုမသွန်သင်ပါ။ သူတို့သည်အိပ်နေကြသည်ဟူ၍သာ ရေးသားထားပါသည်"