---
title:  လူသေသည်မည်သည့်အရာမျှမသိရှိနိုင်
date:  12/10/2022
---

`ယောဘ၊ 3:11-13; ဆာ၊ 115:17; ဆာ၊ 146:4 နှင့် ဒေသနာ၊ 9:5,10 ကိုဖတ်ပါ။ ဖော်ပြပါကျမ်းချက်များမှ သေသွားသောသူ အခြေအနေကို ကျွနု်ပ်တို့မည်သို့တွေ့ရှိရသနည်း။`

အချို့သောကျမ်းစာအနက်ရှာဖွေသူများသည် ယခုကျမ်းချက်များ၌ စောဒက စကားများအချင်းချင်းပြောဆိုတတ်ကြသည် (ယောဘ၊ 3:11-13; ဆာ၊ 115:17; ဆာ၊ 146:4; ဒေ၊ 9:5,10)။ ကဗျာသဘောဖြင့်ရေးသား ထားခြင်းကြောင့် သေသူ၏အခြေအနေကို ရှင်းပြရန်မဖြစ်နိုင်ပါဟုဆိုကြသည်။ မှန်သလောက်လည်းမှန်နေပါသည်။ ကဗျာတစ်ပုဒ်ရေးသားရာ၌ နားလည်မှု လွယ်လွယ်ကလေးဖြစ်သွားစေနိုင်သည်။ သို့သော်လည်း ကျမ်းချက်၏ဖွဲ့စည်း ပုံအနေအထားကိုမဆိုလိုပါ။ သုံးနှုန်းသောဘာသာစကားလည်းရှင်းနေပါသည်။ ရေးသားသူတို့၏ခံယူချက်သည်လည်း ဓမ္မဟောင်းကျမ်းတစ်ကျမ်းလုံး၏ သွန်သင်ချက်နှင့်အကြောင်းအရာအားလုံးကိုက်ညီနေပါသည်။

ပထမဦးဆုံး ယောဘ (3) တွင် ဘိုးဘေးကြီးသည် မိမိ၏ဖွားမြင် ခြင်းအကြောင်းကိုပြောဆိုနေသည်။ မွေးဖွားလာခြင်းအတွက်ဒုက္ခဟု ညွန်းဆို ထားသည်။ (မွေးဖွားလာခြင်းမရှိလျှင် ပိုကောင်းမည်ဟု ရဲရင့်စွာ ပြောခဲ့သည်။)ှ သူသည် မွေးကတည်းကအသေကလေးမွေးလာလျှင် အေးဆေးစွာ အိပ်စက် နေရအုံးမည်ဟုဆိုသည် (ယောဘ၊ 3:11,13)။

ဆာလံ၊ 115 သည် သေသောသူများရှိရာအရပ်သည် ငြိမ်သက် ခြင်းအရပ်ဟုခေါ်ဆိုရှင်းပြသည်။ အဘယ်ကြောင့်ဆိုသော် "သေသောသူသည် ဘုရားသခင်ကိုမချီးမွမ်းနိုင်" (ဆာလံ၊ 115:17)။ ယင်းရှင်းလင်းစွာရေးသား ချက်မှာ သမ္မာကျမ်းစာ၏ပြည့်စုံသောဖော်ပြချက်ပင်ဖြစ်သည်။ သစ္စာရှိရှိ သေလွန် သွားသောသူသည် ကောင်းကင်နိုင်ငံတော်၌ ဘုရားကိုဝတ်ပြုချီးမွမ်း ကိုးကွယ် နေသည်ဟု ပြောဆိုသောစကားမကြားဖူးပါ။

ဆာလံ၊ 146 ၌ သေဆုံးခြင်းနှင့်စိတ်၏လှုပ်ရှားမှုသဘောမှာ   "သူသည်အသက်ထွက်၍ မြေသို့ပြန်သွားတတ်၏။ ထိုနေ့ချင်းတွင် သူ၏ အကြံအစည်တို့သည်ပျက်စီးကြ၏" (ဆာလံ၊ 146:4)။ သမ္မာကျမ်းစာ၌ ထိုသို့ဖော်ပြသည်။

ဆက်လက်၍ ဒေ၊ 9 ၏ဖော်ပြချက်၌ "သေသောသူသည်အဘယ် အမှုမျှမသိ၊" "မရဏာနိုင်ငံ၌လုပ်ဆောင်ခြင်းမရှိ၊ ကြံစည်ခြင်းမရှိ၊ သိပ္ပံအတတ် မရှိ၊ ပညာမရှိပါတကား" (ဒေ၊ 9:5,10)။ ယင်းအဆိုသည် သမ္မာကျမ်းစာ ၌ဖော်ပြသော သေသောသူသည် အသိစိတ်လုံးဝမရှိတော့ကြောင်းကို အတည် ပြုပေးထားသည်။

သမ္မာကျမ်းစာ၏သွန်သင်ချက်၌ သေခြင်းသည် ဘာမျှတွေးခေါ်  စဉ်းစား နိုင်ခြင်းမရှိကြောင်းဖော်ပြသောကြောင့် ခရစ်ယာန်များအနေဖြင့် ထို သေခြင်းကို ချဲ့ကားပြောဆိုရန်မလိုပါ။ မသင့်ပါ။ ပထမဦးစွာ အစဉ်အမြဲ လောင်နေသော ငရဲမီးအိုင် သို့မဟုတ် ယာယီငရဲစခန်းသည် ကယ်တင်ခြင်း မခံရသူများ သေဆုံးကြမည်ကိုစောင့်နေသည်ဟူသော ကျမ်းနှင့်မကိုက်သည့် သွန်သင်ချက် မျိုးကိုရှောင်ပါ။ ဒုတိယအချက်မှာ ခရစ်တော်၌ယုံကြည်ခြင်းရှိ၍ သေဆုံးမည့် သူကိုစောင့်မျှော်လျက်နေသော ဆုလာဘ်အံ့ဖွယ်လက်ဆောင် အကြောင်း၊ ယင်းအကြောင်းနှစ်မျိုးသည် သမ္မာကျမ်းစာမှလုံးဝသွန်သင်ထားခြင်း မရှိပါ။ ယေရှုရှင်ကိုယုံကြည်သူများအနေဖြင့် သေခြင်းသည် ပါမွားကိစ္စ လေးသာ ဖြစ်သည်။.........ခရစ်ယာန်များအတွက်သေခြင်းဆိုရာ၌ တစ်ရေး အိပ်စက်ခြင်းသာ ဖြစ်သည်။ တိတ်ဆိတ်သောမှောင်မိုက်၌ တစ်ရေး အိပ်စက်ခြင်းသာဖြစ်သည်။ ခရစ်တော်ရှင်သည် ခမည်းတော်နှင့်အတူ အသက် ကိုပေးပိုင်သည်။  "ခရစ်တော်အရှင်သည် ကျွန်ုပ်တို့၏အသက်ပေးပိုင်ရှင်၊ ကိုယ်တော်ပေါ်ထွန်း တော်မူလျှင်၊ ငါတို့ကိုကိုယ်တော်နှင့်အတူ ဘုန်းတော်ခံစား ကြရမည်ဖြစ်သည်" (ယောဟန်၊ 8:51,52, ကောလောသဲ၊ 3:4)။

`ခရစ်တော်၌သေခြင်းကိုဆင်ခြင်ပါ။ သူတို့သည် မျက်စိမှိတ်လျက် သင်္ချိုင်းတွင်း၌ နှစ် 150ဝ ဖြစ်စေ၊ 5 လဖြစ်စေ ကွာခြားခြင်းမရှိ၊ အတူတူ ပင်ဖြစ်သည်။ တစ်ဖန်ပြန်၍သတိဝင်လာသောအခါ သူတို့သိလိုက်ရမည့်  အရာမှာ ခရစ်ေတာ်လာြခင်းဖြစ်သည်။ မည်သူတစ်ဦးတစ်ေယာက်သည် အငြင်းပွား နိုင်ဦး မည်နည်း။ တစ်မျိုးတည်းသာခံယူရမည်။ သေသူသည် ကျွန်ုပ်တို့ အသက်ရှင် နေသူများထက် ပို၍ကောင်းနေပါသလား။`