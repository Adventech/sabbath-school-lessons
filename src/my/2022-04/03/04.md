---
title:  ထာဝရဘုရားထံသို့ပြန်သွားသောဝိညာဉ်
date:  11/10/2022
---

`က၊ 2:7 နှင့် ဒေ၊ 12:1-7 ကိုဖတ်ပါ။ ယင်းကျမ်းချက်နှစ်ချက် ၏နှိုင်းယှဉ်ချက် သင်မည်သို့တွေ့ရသနည်း။ လူသည်သေဆုံးသွားလျှင် မည်သို့ဖြစ်ကြောင်း ကျွန်ုပ်တို့ကိုရှင်းပြထားသနည်း။ က၊ 7:22 ကိုလည်းဖတ် ပါ။`

မြင်ခဲ့ပြီးသည်အတိုင်း သမ္မာကျမ်းစာသည် လူသားကိုဝိညာဉ်ဟု သွန်သင် ပေးထားနေသည် (က၊ 2:7)။ လူသည်သေသွားလျှင် ဝိညာဉ်သည် လည်းပျောက်ဆုံးသွားသည်။ ဆက်လက်မရှိတော့ပါ (ယေဇကျေလ၊ 18:4,20)။ 		သို့ဖြစ်လျှင် "စိတ်" "သိတတ်သောစိတ်" သည်  လူခန္ဓာသေဆုံး ပြီးနောက် ရှိမြဲရှိနေပါသလား။ သိမြဲသိနေဆဲဖြစ်ပါသလား။ များစွာသော ခရစ်ယာန်များ ထိုသို့ယုံကြည်ကြသည်။ ထိုကြောင့် သူတို့၏အယူအဆ အမြင်ဝါဒကို လူများလက်ခံရန် ဒေ၊ 12:7 ကိုလက်ကိုင်တုတ်သဖွယ် ကိုင်ဆွဲတတ်သည်။ "ထိုကာလ၌ မြေမှုန့်သည်နေရင်းမြေသို့လည်းကောင်း၊ ဝိညာဉ်သည် အရင်ပေးသောဘုရားသခင်ထံသို့လည်းကောင်း ပြန်သွားရ  လိမ့်မည်။ သို့သော် ယင်းကျမ်းချက်မှာ သေဆုံးသူ၏စိတ်ဝိညာဉ်သည် သိနေနိုင်မြဲ၊ ရှိနေနိုင်မြဲဖြစ်သည်ဟုမဆိုလိုပါ။ ဘုရားသခင်၏ရှေ့တော်၌ အသိစိတ်ရှိနေမြဲ ဟုမဆိုလိုပါ။

ဒေသနာကျမ်း၊ 12:1-7 သည် ဖော်ပြလိုသောအချက်မှာ လူသည် အသက်ကြီးလာမည်။ ထိုနောက်သေသွားရမည်ကိုဆိုလိုခြင်းဖြစ်သည်။ အခန်း ငယ် (7) ၌ဖော်ပြသောသေဆုံးပုံသေဆုံးနည်းသည် က၊ 2:7 မှ စတင် ဖြစ်လာသောနည်းအတိုင်း ပြန်၍ရောက်ရှိသွားမည်ကိုညွန်းဆိုခြင်းဖြစ်သည်။ ဖော်ပြခဲ့ပြီးသည့်အတိုင်း ဆဋမနေ့၌ဘုရားရှင်ဖန်ဆင်းခဲ့သည်မှာ "ထိုနောက် ထာဝရအရှင်ဘုရားသခင်သည် မြေမှုန့်ဖြင့်လူကိုဖန်ဆင်း၍ သူ၏နှာခေါင်း ထဲသို့ ဇီဝအသက်ကိုမှုတ်သွင်းတော်မူလျှင် လူသည် အသက်ရှင်သောသတ္တဝါ ဖြစ်လေ၏ (က၊ 2:7)။ သို့သော် ယခုတွင်ဒေသနာကျမ်းက (ဒေ၊ 12:7) မြေမှုန့်သည် မြေမှုန့်သို့လည်းကောင်း၊ ဝိညာဉ်သည်အလျင်ပေးသောဘုရားသခင် ထံသို့ လည်းကောင်း ပြန်သွားရလိမ့်မည်" ဟုဆိုထားသည်။ သို့ဖြစ်၍ အာဒံ ၏ နှာခေါင်း အတွင်းသို့မှုတ်သွင်းသောဇီဝအသက်သည် အခြားလူသားများ အားလုံးအတွက် ဘုရားရှင် တစ်မျိုးတည်းပြင်ဆင်ထားပေးခဲ့သည်။ ဘုရားရှင် ထံပြန်သွားသည် ဟုဆိုနိုင်သကဲ့သို့ စီးဆင်းမှုရပ်တန့်သွားသည်ဟုလည်း ခေါ်ဆို နိုင်ပါသည်။

ကျွန်ုပ်တို့သိရမည်မှာ ဒေ၊ 12:7 ၏ဖော်ပြချက်မှာ သေဆုံးခြင်း၏ ဖြစ်စဉ်ကိုသာဆိုလိုခြင်းဖြစ်သည်။ လူဆိုး၊ လူကောင်း၊ ဆိုးယုတ်သူ၊ ဖြောင့်မတ် သူတို့၏သေဆုံးသွားမှုအပေါ်ကွာခြားချက်ကို ဆိုလိုသည်မဟုတ်ပါ။ အကယ်၍ သေသူအားလုံး၏စိတ်ဝိညာဉ်သည် ဘုရားရှင်၏ရှေ့တော်မှောက်သို့ ရောက်ကြ သည်ချည်းဆိုလျှင် ဆိုးသွမ်းယုတ်မာသူတို့၏ဝိညာဉ်သည်လည်း ဘုရားသခင် ထံသို့ပြန်သွားကာ အတူနေမည်လား။ ယင်းယူဆချက်သည် သမ္မာကျမ်းစာ သွန်သင်ချက်နှင့် သဟဇာတမျှတညီညွတ်ခြင်းလုံးဝမရှိပါ။ အကြောင်းမှာ လူ၏အသက်နှင့်တိရစ္ဆာန်၏အသက်သည် အတူတူပင်ဖြစ်သည်ဟု (ဒေ၊ 3:19,20) ၌ဖော်ပြသည်။ သေသွားခြင်းသည် အသက်ရှိလှုပ်ရှားသောသတ္တဝါ အဖြစ်၌ ပြီးဆုံးသွားခြင်းမျှသာဖြစ်သည်။ ဆာလံဆရာ၏အဆိုအမိန့်အရ "မျက်နှာတော်ကို လွဲတော်မူလျှင် သူတို့သည်ပင်ပန်းကြပါ၏။ သူတို့အသက်ကို ရုပ်သိမ်းတော်မူလျှင်၊ သူတို့သည်သေ၍ မိမိတို့မြေမှုန့်ထဲသို့ပြန်သွားကြပါ၏" (ဆာ၊ 104:29)။

`ကျွန်ုပ်တို့မကြာခဏပြောလေ့ရှိသောစကားတစ်ခွန်းမှာ "သေခြင်းလည်း ဘဝရဲ့အစိတ်အပိုင်းတစ်ခုပါ" ဟူ၍ဖြစ်သည်။ အဘယ်ကြောင့်အမှားကြီးမှား နေပါသနည်း။ သေခြင်းသည် အသက်ရှင်ခြင်းနှင့်ဆန့်ကျင်ဘက်ဖြစ်သည်။ သေခြင်းသည် အသက်၏ရန်သူဖြစ်သည်။ အလွန်ကြီးမားသောမျှော်လင့်ချက် တစ်ခုကိုဖော်ပြပါကျမ်းချက်အရ ကျွန်ုပ်တို့တွေ့ရှိနိုင်ပါသနည်း။ "နောက်ဆုံး သောရန်သူတည်းဟူသောသေမင်းသည် ဆုံးရှုံးခြင်းသို့ရောက်ရလတ္တံ့" (1ကော၊ 15:26)။`