---
title:  လူသား၏သဘာဝအကြောင်းကိုနားလည်ခြင်း
date:  08/10/2022
---

### ဖတ်ရန်ကျမ်းချက်မျာ
က၊ 1:24-27; က၊ 2:7,19; မသဲ၊ 10:28; ဒေသနာ၊ 12:1-7; 3ရာ၊ 2:10; 3ရာ၊ 22:40;

> <p>အလွတ်ကျမ်းချက်</p>
> "ထိုနောက် ထာဝရအရှင်ဘုရားသခင်သည် မြေမှုန့်ဖြင့်လူ ကိုဖန်ဆင်း၍၊ သူ၏နှာခေါင်းထဲသို့ ဇီဝအသက်ကိုမှုတ်တော်မူလျှင်၊ လူသည် အသက်ရှင်သော သတ္တဝါဖြစ်လေ၏" (က၊ 2:7)။

ဘုရားရှင်အားတင်၍ မိန့်တော်မူရသောစကားတော်မှာ "သင်သည် ဧကန်အမှန်သေရမည်" (က၊ 2:16,17) ဟူသောစကားတော်ဖြစ်သည်။ စာတန်ကမူ အတုအယောင်ကတိစကားဖြင့် "သင်သည်ဧကန်အမှန်သေရ မည်မဟုတ်" (က၊ 3:4)။ ထိုစကားသည် ဧဒင်အတွင်း၌သာ ပြီးဆုံး သွားသည်မဟုတ်။ ခေတ်အဆက်ဆက်သို့ပဲ့တင်ထပ်သွားသည်။

လူများစွာတို့သည် စာတန်ဆိုသောစကားကို ဘုရားရှင်၏စကားတော် နှင့်လိုက်၍ ညှိယူရန်ကြိုးစားတတ်သည်။ "သင်သည်အမှန်သေရမည်" ဟူသော အမိန့်တော်ကို ကိုယ်ခန္ဓာသာသေဆုံးသွားမည်၊ ပျက်စီးသွားမည်ဟူသော  အပိုင်းကို သဘောတူနေသယောင်ပြုပြီး "သင်သည် ဧကန်အမှန်မသေရ" ဟု စာတန်၏ စကားကိုလည်းလက်ခံသည့်အနေဖြင့် ဝိညာဉ်မသေနိုင်ဟုကြွေးကြော် ကြသည်။

သို့သော် ထိုကြိုးစားမှုသည်အရာမရောက်ပါ။ ဥပမာ ဘုရားရှင်၏ စကားတော်နှင့်စာတန်၏အလိမ်အကောက်စကားကို ညှိနှိုင်းပေးနိုင်ပါမည်လား။ သေဆုံးသောခန္ဓာကြီးကို ထိန်းသိမ်းပေးသောဝိညာဉ် သို့မဟုတ် လိပ်ပြာဟု ခေါ်သောအရာတစ်စုံတစ်ခုရှိပါသလား။ ထိုမေးခွန်းကို အတွေးအခေါ်ပညာရပ် နှင့်သိပ္ပံပညာရပ်ကို ကြိုးစားအဖြေရှာပြောဆိုချင်ကြသည်။ သို့သော် ကျမ်းစာ ကိုသာ စွဲမြဲယုံကြည်ထားသောခရစ်ယာန်တို့အဖို့မှာ တန်ခိုးတော်နှင့်စုံလင်သော ထာဝရဘုရားကိုသာ ယုံကြည်ရပါမည်။ ကျွန်ပ်တို့ကိုဖန်ဆင်းသောအရှင်၊ ကျွန်ုပ်တို့ကိုကောင်းစွာသိရှိတော်မူသည် (ဆာ၊ 139)။ သို့ဖြစ်ပါ၍ ကိုယ်တော် ၏စကားတော်ကိုသာ၊ နှုတ်ကပတ်တော်ကိုသာစွဲကိုင်၍ ထိုအငြင်းပွားဖွယ် မေးခွန်း၏အဖြေကို ရှာဖွေနိုင်ပါမည်။

ယခုအပတ်လေ့လာမည့်သင်ခန်းစာ၌ ဓမ္မဟောင်းကျမ်းသည် လူသား ၏ သဘာဝနှင့်အခြေအနေကို သေခြင်းတရားဖြင့်ယှဉ်၍ မည်သို့ဖော်ပြကြောင်း သိမြင်ရမည်ဖြစ်သည်။