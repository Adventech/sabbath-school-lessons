---
title:  '"ဖူဂါတြီ"အရပ်မှသန့်ရှင်းသူများ'
date:  28/11/2022
---

ရောမအသင်းတော်မှစွဲကိုင်ထားသော အခြေခံယုံကြည်ချက် တစ်ခုမှာ သေသွားသောသူတစ်ဦးသည် ငရဲမရောက်သေး၊ ကောင်းကင် မရောက်သေးဘဲ ကြားလမ်းခုလပ်အရပ် "ဖူးဂါတြီ" တွင် ခေတ္တနေရ သေးသည်။ ထိုသို့ "ဖူဂါတြီ" အရပ်တွင်ရှိနေချိန်၌ မိမိတို့ အတွက် အခွင့်အရေးရှိနေသေး သည်။ ထို "ဖူဂါတြီ" အရပ်မှသည် "ပရဒိသုဘုံ" ကောင်းကင်ဘုံသို့ တက်သွားနိုင်သေးသည်။ သို့သော် ထိုသူ၏ ဒုက္ခ နည်းပါးသွားစေရန်အတွက် လည်းကောင်း၊ ကောင်းကင်ဘုံ တက်နိုင်ရန် အတွက်လည်းကောင်း ကျန်ရစ်သူ မိသားစု၊ မိမိ ချစ်ရသော သူတစ်ဦး တစ်ယောက်က ဆုတောင်းပေးရသည်။ ကောင်းမှုပြု ပေးရသည်။

ရောမအသင်းတော်မှ "ဖူဂါတြီ" နှင့်ပတ်သက်သော အမေးအဖြေ လေ့လာခြင်းတွင် ရေးသားထားသည်မှာ "ဘုရားရှင်၏ကရုဏာတော်နှင့် မိတ်သဟာယအတွင်း သေလွန်သွားသူတစ်ဦး သို့မဟုတ် သူတိုင်း ဆေးကြောခြင်းကို ပြည့်စုံစွာမရသေးသောကြောင့် ထာဝရ ကယ်တင်ခြင်း ရရှိဖို့ရန် လိုအပ်သေးသည်။ သို့သော် သေဆုံးသွားပြီးနောက်ပိုင်း ဆေးကြော ခြင်းကိုခံရသည်။ ထိုသို့ပြုမှသာ လိုအပ်သော သန့်ရှင်းခြင်းကို ရရှိပြီး ကောင်းကင် ဘုံသို့ ပျော်ရွင်စွာဝင်ရောက်နိုင်မည်"   "ဖူဂါတြီ" တွင် ဒုက္ခခံနေရသူ အတွက် ဒုက္ခဆင်းရဲခြင်းပေါ့ပါးသွားစေရန် မိမိကို ချစ်သောကျန်ရစ်သူတစ်ဦးဦး မှဆုတောင်းပေးခြင်း၊ သေသွားသူကိုယ်စား ကောင်းမှုတစ်မျိုးမျိုးကိုလုပ်ဆောင်  ပေးရသည်။ "အသင်းတော် သည်လည်း ထိုသေဆုံးသူအတွက် ကိုယ်စား အလှူလုပ်ပေးခြင်း၊ သေဆုံးသူ အလိုပြည့်စေရန်လုပ်ဆောင်ပေးခြင်းများ စသည့် ကောင်းမှုမျိုးကို လုပ်ပေးရန် သတ်မှတ်ပေးထားသည်"

`ဒေသနာ၊ 9:10; ယေဇကျေလ၊ 18:20-22 နှင့် ဟေဗြဲ၊ 9:27 ကိုဖတ်ပါ။ "ဖူဂါတြီ" ကိစ္စနှင့်ပတ်သက်၍ အဆိုပါကျမ်းချက်များက မည်သို့ ချေပထားသနည်း။`

"ဖူဂါတြီ" နှင့်ပတ်သက်၍ တရားသေလက်ခံထားသော အယူသည် ဗာဟီရဝါဒ (မည်သည့်ကမ္ဘာ့ဘာသာတစ်မျိုးမျိုးမျှမယုံကြည်) တို့ကျင့်စဉ် ဖြစ်သော သေဆုံးသွားသူအတွက် ငရဲခန်းမှ လွတ်မြောက်အောင် ဆုတောင်း ပေးခြင်းဓလေ့နှင့် ပေါင်းလိုက်ခြင်း ဖြစ်သည်။ ယင်းအယူဝါဒသည် ကျမ်းစာ မှသွန်သင်သော (1) သေဆုံးသွားသူသည် အိပ်ပျော်ခြင်းနှင့် သင်္ချိုင်းအတွင်း နားနေသည်။ မည်သည့်အရာမျှမသိရှိ (ဒေ၊ 9:10)။ (2) ကျဆုံးခဲ့သော  လူသား တစ်ဦးသည် မည်မျှပင်ဖြောင့်မတ်ခြင်းနှင့်ရှိနေပါစေ၊ အခြားသော ကျဆုံး နေသည့်လူသားတစ်ဦးအဖြစ် ပြောင်းလဲသွားနိုင်ခြင်းမရှိ (ယေဇကျေလ၊    18:20-22)။ (3) ကျွန်ုပ်တို့အတွက်တောင်းပန်ပေးနိုင်သူသည် ယေရှု ခရစ်တော် တစ်ပါးတည်းသာ (1တိ၊ 2:5)။ နှင့် (4) သေဆုံးပြီးနောက် ရင်ဆိုင်ရ မည်မှာ နောက်ဆုံးတရားစီရင်ခြင်းသာဖြစ်သည်။ နောင်တရခွင့် မရှိတော့ပါ။ လူ့ဘဝအတွက်ကဏဆုံးသွားပြီဖြစ်သည် (ဟေဗြဲ၊ 9:27)။

"ဖူဂါတြီ" ကိစ္စနှင့်ပတ်သက်၍ ထိုအယူသည် ကျမ်းစာကို ဆန့်ကျင် နေသည့်အပြင် ထာဝရဘုရားရှင်၏ စာရိတ္တတော်ကိုပင် ထိခိုက်နေသည်။  အမှန်မှာ "စာတန်သည် ကျွန်ုပ်တို့၏ ကောင်းကင် ခမည်းတော်နှင့်ပတ်သက်သော စာရိတ္တအကြောင်းကို တလွဲ အဓိပ္ပာယ် ဖော်ကာ မှားယွင်းအောင်ပြုခြင်းကြောင့် ကျဆုံးခဲ့ရသူဖြစ်သည်။ ဝိညာဉ်မသေနိုင်ဟူသောအယူကို စတင်သွတ်သွင်း သူဖြစ်သည်။ ကမ္ဘာ အဆက်ဆက်လောင်ကျွမ်းသော ငရဲမီးအိုင်သည်လည်း စာတန်၏ ဖန်တီးချက်ဖြစ်သည်။ "ဖူဂါတြီ" သည်လည်း စာတန်၏တီထွင် ချက်ဖြစ် သည်။ ယင်းသွန်သင်ချက်သည် ထာဝရဘုရားရှင်၏စာရိတ္တတော်ကို မှားယွင်းစွာနားလည်စေသည်။ ထာဝရဘုရားသည် အဦငိးကြီးသည်၊ ကလဲ့စားချေ စိတ်အပြည့်ရှိသော၊ စိတ်ရှိသလိုရက်စက်တတ်သော၊ ခွင့်လွတ်ခြင်းတရား မရှိသောဘုရားဟူ၍ ပုံဖော်လိုခြင်းဖြစ်သည် သေဆုံးသွားသူတစ်ယောက်သည် အိပ်ပျော်နေမည့်အစား ခရစ်တော် ကြွလာခြင်းကို စောင့်နေသည့်အသွင်မျိုးဖြင့် ဖူဂါတြီ၏ ရှုထောင့်အရ ဒုက္ခခံစားနေရသောသူတို့သည် လာရောက်ခေါ်ထုတ်မည့်သူ တစ်ဦးဦးကို စောင့်နေသည့်ပုံစံဖော်ထားသည်။

`"ဖူဂါတြီ" သို့မဟုတ် အဆုံးမရှိသောငရဲမီးအိုင်ကဲ့သို့ မှားယွင်း သော သွန်သင်ချက်များသည် ကျွန်ုပ်တို့အတွက် အရေးကြီးသော သွန်သင်ချက် ဖြစ်ပါသလား။ ကျွနု်ပ်တို့ယုံကြည်ချက်သည်အရေးကြီးပြီး ကျွနု်ပ်တို့ယုံကြည် သောသူသည် အရေးမဟုတ်ပါသလား။`