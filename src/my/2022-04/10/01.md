---
title:  ငရဲမီးအိုင်
date:  26/11/2022
---

### ဖတ်ရန်ကျမ်းချက်မျာ
မာကု၊ 9:42-48; မာလခိ၊ 4:1; ယုဒ၊ 7; 1တိ၊ 2:5; တမန်၊ 2:29,34,35; 1ယော၊ 5:3-12;

> <p>အလွတ်ကျမ်းချက်</p>
> "ခပ်သိမ်းသောအရာကိုစုံစမ်း၍ ကောင်းသောအရာကို အမြဲ ကိုင်စွဲကြလော့" (1သက်၊ 5:21)။

အီတလီလူမျိုးကဗျာဆရာ "ဒန်တီအော်လိုက်ဟရီ"  (1265-1321) သည် ကျော်ကြားသောလုပ်ဆောင်ချက်တစ်ရပ်ကို ပြုခဲ့သည်။ လူသေပြီးဝိညာဉ်ရောက်ရှိရာနေရာအကြောင်းကို ရယ်စရာအဖြစ်ဖန်တီး ထားသည်။ ဝိညာဉ်သည် ငရဲအဝီစိသို့ရောက်ခဲ့သည်။ လူ၏ဝိညာဉ်သည် မိမိကိုယ်ကိုပြန်၍ဆယ်ယူပြီး ကောင်းကင်သို့တက်သွားသည်။ ပရဒိသုဘုံသို့ ရောက်သွားသည်။ ဘုရားသခင်၏ ရှေ့တော်မှောက် ဝင်ရသော အခွင့်ရရှိသည်။

ကဗျာတစ်ပုဒ်ဖြစ်နေသော်လည်း သူ၏စာသားများမှာ ခရစ်ယာန် တို့၏စိတ်ကို ဖမ်းစားသွားသည်။ အထူးသဖြင့် ရောမအသင်း၏ ယုံကြည်မှုကိုလွမ်းမိုးသွားသည်။ မသေနိုင်သောဝိညာဉ်သည် ငရဲ သို့မဟုတ် ငရဲခန်း သို့မဟုတ် ပရဒိသုဘုံသို့ရောက်ရှိကြောင်းကို အသင်းတော်၏ အခြေခံယုံကြည်ချက် သို့ ထည့်သွင်းသွန်သင်လျက် ရှိသည်။ မိရိုးဖလာပရိုတက်စတန့်ဂိုဏ်းများ သည်လည်း ထိုသို့သော မသေနိုင်သည့်ဝိညာဉ်ကိုယုံကြည်ကာ လူသေသွားလျှင် ပရဒိသုဘုံသို့ တက်သွားခြင်း သို့မဟုတ် ငရဲသို့ရောက်သွားခြင်းကို အပီအပြင် ယုံကြည်တော့သည်။ အမှန်မှာ အကယ်၍ လူ၏ဝိညာဉ် မသေနိုင်လျှင်၊ ခန္ဓာ ပျက်သွားသော်လည်း တစ်နေရာရာသို့ရောက်ရှိနေလျှင် လူ၏သဘောသဘာဝ အကြောင်းကို နားလည်လွဲနေခြင်းဖြစ်၍ ကြောက်ဖွယ် ကောင်းသောဘုရားတရား သွန်သင်ခြင်းအမှားကြီးကို ပြုလုပ်နေကြခြင်းဖြစ်သည်။

ယခုအပတ်ကျမ်းစာနှင့်မညီသော သွန်သင်မှုအကြောင်းကို ကျွနု်ပ်တို့ ဝေငှလေ့လာရပါမည်။ ထိုနည်းတူသေဆုံးပြီးနောက် မည်သို့ရှိမည့်အကြောင်း ကို ကျမ်းစာအရသိရှိသွားရမည်ဖြစ်သည်။