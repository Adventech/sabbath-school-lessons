---
title:  မသေနိုင်သောပိုးလော
date:  27/11/2022
---

`မာကု၊ 9:42-48 နှင့် ဟေရှာယ၊ 66:24 ကိုနှိုင်းယှဉ်ဖတ်ပါ။ "ပိုးမသေ" ဟုရေးသားထားခြင်းအပေါ် မည်သို့နားလည်သနည်း (မာကု၊ 9:48)။`

အချို့တို့သည် မာကု၊ 9:48 မှဖော်ပြသော "ပိုး" ကို တစ်ခုကိန်း သဘောဖြင့် အနက်ပြန်အဓိပ္ပာယ်ဖော်ကာ သေဆုံးသွားသူ၏ဝိညာဉ်သည် လူဆိုး၏ဝိညာဉ်ဖြစ်မည်ဆိုလျှင် ငရဲသို့ပျံဆင်းသွားပြီး မသေနိုင် တော့သော ဝိညာဉ်အဖြစ် ထာဝရငရဲခံနေရသည်ဟုဆိုကြသည်။

သို့သော် ထိုကဲ့သို့လိုမျိုး အနက်ဖော်ရေးသားချက်မျိုးမှာ သမ္မာကျမ်းစာ နှင့်ကိုက်ညီမှုမရှိ။ သမ္မာကျမ်းစာ၏ဖော်ပြချက်အရ သေသူသည် အသိစိတ် လုံးဝမရှိတော့ပါ။ သမ္မာကျမ်း၏ နောက်ခံရေးသား ချက်ကိုလည်း အရေးစိုက် ခြင်းမရှိသောသဘောမျိုးသက်ရောက်သည်။ အမှန်တကယ်တစ်ခုကိန်းယူထား သော ထို "ပိုး" သည် "ပိုးများ" ဟု အများကိန်း အဖြစ်သတ်မှတ်ရမည်။ဝမ်းနည်းစရာမှာ များစွာသော ပရိုတက်စတင့်များသည် ယနေ့ ထာဝရ အသက်ဆုံးရှုံးသူများ ထိုကဲ့သို့

ခံ နေရသည်ဟု ယုံကြည်ကြသည်။

`မာလခိ၊ 4:1 နှင့် ယုဒ၊ 7 ကိုဖတ်ပါ။ ယင်းကျမ်းချက်များသည် "ငရဲမီးအိုင်" အကြောင်းကို ကျွနု်ပ်တို့နားလည်နိုင်အောင် မည်သို့ အကူအညီ ပေးသနည်း။ ယေရှုရှင်မည်သို့ဖော်ပြခဲ့ကြောင်း "ထာဝရ ငရဲမီးအိုင်" (မသဲ၊ 18:8) "ငြိမ်းသတ်၍မရသောမီး" ဖြစ်ပါသလား (မာကု၊ 9:43)။`

"ထာဝရ" ဟုဆိုသော (ဟေဗြဲဝေါဟာရအားဖြင့် "အိုလမ်" ဟေလသ ဝေါဟာရအားဖြင့် "အိုင်ယွန်" "အိုင်ယွန်နီးအော့စ်"         တို့သည် ကွဲပြားသောအဓိပ္ပာယ်ရှိသည်။ အခြေအနေအပေါ်မူတည်ပြီး အကြောင်းအရာ၏လားရာလမ်းကြောင်းကို အနက်ဖွင့်ရသည်။ ဥပမာ ထာဝရဘုရားနှင့်အဆွေဖွဲ့သောအချိန်ကို (တရားဟော၊ 33:27) ၌ "ထာဝရ" ဟု အချိန်ကိုသမုတ်မှုပြုထားသည်။ ထာဝရ အမြဲတည်တော် မူသောဘုရားရှင် ကိုစဉ်းစားသော် လူတို့၏နေထိုင်အသက်ရှင်ခြင်းနှင့် (ထွက်၊ 21:6) "ထာဝရ" ထိုထာဝရစကားလုံးသည် အသက်၏ အပိုင်းအခြား အကန့်အသတ်ဖြင့် ခေါ်ဆို ခြင်းမျိုးဖြစ်သည်။ "ထာဝရမီး" ဟု မီး၏အချိုးအစားကိုသတ်မှတ်ရာ၊ (မသဲ၊ 18:8; မသဲ၊ 25:41) ၌ "ထာဝရအစဉ်လောင်သည်" ဆိုလိုသောအဓိပ္ပာယ် မှာ လောင်စာ မကုန်သရွေ့ ထိုမီးသည်ငြိမ်းသတ်၍မရ၊ လောင်နေမည်ဖြစ်သည်။ ဆိုးယုတ်သောသူများမကုန်မချင်း ယင်းထာဝရမီးဟုတင်စားသောမီးသည် လောင်နေမည်သာဖြစ်သည်။ အစွန်းအစလေးပင်ချန်ထားမည်မဟုတ်။ "အရင်း အဖျားမျှမကျန်" စေရ (မာလခိ၊ 4:1)။

ထာဝရလောင်သောငရဲမီးဟုခေါ်သောအဓိပ္ပာယ်မှာ အပြစ် မကုန်မချင်း မငြိမ်းသောမီးဟုအဓိပ္ပာယ်ရှိသည်။ ဆိုးသောသူများကို ထာဝရ ငရဲမီးဖြင့် အပြစ်ပေးသောအယူအဆသည် အရေးတကြီး အကြောင်းတစ်ခုဖြစ်လာခဲ့သည်။ ဆိုးသောသူများသည် အစဉ်ထာဝရ ခံစားနေရလျှင် မကောင်းမှုဒုစရိုက်အပြစ်သည် ပျောက်ဆုံခြင်းမရှိ၊ ရှိနေမြဲဖြစ်မည်သာရှိသည်။ လူသားတို့၏အသက် အရင်းအမြစ်မှာ ထာဝရဘုရားထံမှဖြစ်သည် (တရားဟော၊ 32:39; ဆာလံ၊ 36:9)။ "ဆိုးသော သူသည် အသေခံခြင်းအမှုကို ငါနှစ်သက်သည်မဟုတ်" (ယေဇကျေလ၊ 33:11)။ သို့ဖြစ်လျှင် ဘုရားသခင်သည် မသေနိုင် မဆုံးနိုင်ဘဲ အမြဲဒုက္ခငရဲကိုခံစားရမည်အဖြစ်ကို နှစ်သက်နိုင်ပါမည်လား။ ထိုသို့ရှိမည့်အစား အဆုံးစီရင်ခြင်းသည် သာ၍ ကောင်းမည် မဟုတ်ပါလော။ ဆိုးသောသူတို့သည် မိမိတို့၏အပြစ်အတိုင်း စီရင်ခြင်း ခံရမည်ဆိုလျှင် (ဗျာ၊ 20:12) ခဏသာ အသက်ရှင်ခဲ့ရသောလူ့ဘဝအတွက် အဘယ်ကြောင့်အစဉ်ထာဝရ ငရဲခံရ မည်နည်း။

"ထာဝရငရဲမီးအိုင်" နှင့်ဆိုင်သော သမ္မာကျမ်းစာ၏ ကျမ်းချက်တိုင်းသည် မိလေနိကပ်ကာလ၏နောက်ပိုင်းကိုသာ ရည်ညွန်း ထားသည်။ ဗျာဒိတ်၊ 20 ၏ "ငရဲမီးအိုင်" အကြောင်း သင်ခန်းစာ 13 ကိုပြန်ကြည့်ပါ။ သို့ဖြစ်၍ အစဉ်လောင်နေလျက်ရှိသောငရဲမီးဟု ပြောဆိုသော အရာသည် ကျမ်းစာနှင့်မကိုက်ညီပါ။

`ငရဲမီးအိုင်အကြောင်းကိုပြောဆိုရင်း ဘုရားရှင်၏ မေတ္တာတော် အစစ် အမှန်အကြောင်းကိုဆင်ခြင်ပါ။ ထာဝရအဆုံးမရှိသော အပြစ်ဒဏ်ကို ပေးမည် ဟု သင်ယုံကြည်ပါသလား။`