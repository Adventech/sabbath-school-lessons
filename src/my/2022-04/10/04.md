---
title:  ခန္ဓာမဲ့ဝိညာဉ်များနှင့်ပရဒိသုဘုံ
date:  29/11/2022
---

ပရိုတက်စတင့်အသင်းတော်တို့သည် "ဖူဂါတြီ" သွန်သင်ချက်ကို မယုံကြည်ကြသည့်တိုင် သေဆုံးသွားသော ဖြောင့်မတ်သူများ၏ ဝိညာဉ်တို့ သည် ဘုရားရှင်၏ရှေ့တော်၌ ပရဒိသုဘုံကိုရရှိပြီး ပျော်ရွင်နေ ကြသည်ဟု ယုံကြည် မှုရှိကြသည်။ အချို့သူများက ထိုဝိညာဉ်တို့ ကို ခန္ဓာမဲ့ ဝိညာဉ်များဖြစ်သည်ဟု ဆိုကြသည်။ သို့သော် ဘုန်းတန်ခိုး၏ ဝိညာဉ်ခန္ဓာဖြင့် ဖုံးအုပ်ထားသည်ဟု ဆိုသည်။

သေသွားသောသူသည် အသက်ဝိညာဉ်ရှိနေဆဲဟု ယုံကြည်မှု အမျိုးမျိုး ပေးထားကြသည်တိုင် ထိုအယူများသည် ကျမ်းစာ၏ သွန်သင်ချက်နှင့်မကိုက်ညီပါ။ ကျမ်းစာ၏သွန်သင်ချက်မှာ နောက်ဆုံး ရှင်ပြန်ထမြောက်လာမည်။ တရားစီရင်ခြင်းခံရမည်ဟုဖော်ပြသည်။ အဘယ်ကြောင့်ထမြောက်ခြင်းနှင့် တရားစီရင်ခြင်းရှိရသနည်း (ဗျာ၊ 20:12-14)။ အကယ်၍ ဖြောင့်မတ်သူ တို့၏ဝိညာဉ်သည် ပရဒိ သုဘုံ၌စံနေရပြီးဆိုလျှင် ထမြောက်စရာအကြောင်း၊ တရားစီရင်ခြင်း ခံရစေရန်အကြောင်းမရှိတော့ပါ။

`တမန်၊ 2:29,34,35 နှင့် 1ကော၊ 15:16-18 ကိုဖတ်ပါ။ ယင်းကျမ်းချက်တို့သည် သေဆုံးသူ၏အခြေအနေနှင့် ထမြောက်မည့် အချိန်ကို စောင့်ဆိုင်းနေကြောင်း မည်သို့ဖော်ပြသနည်း။`

သမ္မာကျမ်းစာ၏ဖော်ပြချက်အရ ကောင်းကင်ဘုံရောက်ရှိသွား သူတို့သည် အသက်ရှင်လျက်အချိန်၊ အရှင်လတ်လတ်ဧနောက်ကဲ့သို့ ခန္ဓာ ပြောင်းလဲသွားခြင်းဖြစ်သည် (က၊ 5:24)။ ဧလိယ (4ရာ၊ 2:9-11) သို့မဟုတ် သေခြင်းမှထမြောက်လာသောမောရှေ (ယုဒ၊ 9) နှင့် ခရစ်တော် နှင့်အတူ ထမြောက်လာသောသူများဖြစ်ကြသည် (မသဲ၊ 27:51-53)။

ကျွန်ုပ်တို့လေ့လာခဲ့ပြီးသည်အတိုင်း "ယဇ်ပလ္လင် အောက်မှ ဝိညာဉ်များ" သည် ထာဝရဘုရားကိုအော်ဟစ်၍ ကလဲ့စားချေပြု ပေးပါရန်တောင်းဆိုခြင်း (ဗျာ၊ 6:9-11) သည် တရားမျှတမှုရှိရန်ကိုသာ ပုံဖော်ခြင်းဖြစ်ကာ ဝိညာဉ် သည် ထာဝရအသက်ရှင်သည့်သဘောကို ဆိုလိုခြင်းမဟုတ်ပါ။ ထိုသို့သော ကလဲ့စားချေပေးမည့်အသံမျိုးကို ပြုနေမည်ဆိုလျှင်လည်း ထာဝရဆုလာဘ်ကို ရရှိပျော်မွေ့ရခြင်းမျိုး မဟုတ်ကြောင်း ထင်ရှားပြန်သည်။ အမှန်အတိုင်းဖြစ်စဉ် မှာ သမ္မာ ကျမ်းစာအရ၊ သင်္ချိုင်းသည်သေသူများအတွက် နားနေရာနေရာ ဖြစ်သည်။ မည်သည့်အကြောင်းအရာတစ်စုံတစ်ရာမျှ မသိမကြားရဘဲ နောက်ဆုံး နေ့ရက်ထမြောက်ခြင်းကို စောင့်နေရသောနေရာဖြစ်သည်။ ထိုအချိန်ကျမှ  သာလျှင် သူတို့၏အသိစိတ်သည် ပြန်လည်လာမည်။ သေဆုံးသူသည် ဖြောင့်မတ်သူဖြစ်ပါစေ၊ သူ၏ခန္ဓာမရှိသောဝိညာဉ်သည် ကောင်းကင်သို့ လည်း မရောက်မရှိပါ။ နောက်ဆုံးသောနေ့ရက် တံပိုးမှုတ်သံ ထွက်ပေါ်လာသောအချိန် တွင် ခန္ဓာနှင့်ဝိညာဉ်ပေါင်းစပ်ရန်ကိုသာ အေးငြိမ်းစွာ စောင့်နေရသည်။

ရှင်ပေါလုသည်လည်း 1ကော၊ 15:18 ၌ဆိုထားသည်မှာ အကယ်၍ ထမြောက်ခြင်းအကြောင်းမရှိလျှင်၊ ခရစ်တော်၌ အိပ်ပျော်နေသူ အားလုံး သည် ပျက်စီးခြင်းသို့ရောက်ပြီဟု ဆိုထားသည်အတိုင်း အကယ်၍ သေဆုံးသူတို့သည် ကောင်းကင်သို့ရောက်ရှိနေလျှင် မည်သို့ပျက်စီးခြင်း ရောက်ရှိနိုင်မည်နည်း။ သေလွန်သွားသောအချိန်မှစ၍ ထိုကောင်းချီး မင်္ဂလာနှင့်ပြည့်သောနေရာသို့ ရောက်နေမည်သာမဟုတ်ပါလား။ ဓမ္မသစ် ကျမ်း၏အဓိကသော့ချက်နှင့် ဗဟိုကျသောသွန်သင်ချက်မှာ ခရစ်တော် ပြန်၍ကြွလာသောအချိန်၌ သေလွန် သူများပြန်လည်နိုးထလာမည့် သွန်သင်ချက်ဖြစ်သည်။ ထိုသွန်သင်ချက်သည် လူသေဆုံးသည်နှင့် ကောင်းကင်သို့ချက်ချင်းတက်သွားသည်ဟူသောအယူကို မှားယွင်းကြောင်းထောက်ပြသွန်သင်နေပါသည်။ မည်သို့ပင်ဖြစ်စေ၊ ယင်းစကား မျိုးကို ကျွနု်ပ်တို့သင်္ချိုင်း၌ မြေမြှုပ်ခြင်းအစီအစဉ်များတွင် အမြဲကြားရဆဲဖြစ် သည်။

`သေဆုံးသွားသူသည် မြေကြီး၌အိပ်စက်နေကြောင်းကို သတင်းကောင်း အဖြစ် သင်သည်အခြားသူများအား မည်သို့ နားလည်အောင် ပြောနိုင်ပါမည်နည်း။ သူတို့သည် နာကျင်ခြင်း ဒုက္ခ လုံးဝမရှိ၊ အေးငြိမ်းစွာနားနေခြင်းဖြစ်ကြောင်း သင်မည်သို့ ပြောကြား မည်နည်း။`