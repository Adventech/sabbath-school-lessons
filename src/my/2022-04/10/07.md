---
title:  ဆက်လက်လေ့လာရန်။
date:  02/12/2022
---

"ဝိညာဉ်သည် သဘာဝအတိုင်းမသေနိုင်၊ လူသည် သေသွားသော် လည်း ဝိညာဉ်သည် အသိစိတ်ရှိနေမြဲဟု သွန်သင်သော သွန်သင်ချက် အမှားကြီး ထာဝရငရဲအကြောင်းတို့သည် နှုတ်ကပတ်တော်၏ သွန်သင်ချက်ကို ဆန့်ကျင် သည့်အကြောင်းစုံကို သုံးသပ်လေ့လာရင်း လူတို့၏ခံစားမှုကိုသတိပြုရမည်။ ရေပန်းစားသောယုံကြည်ချက်အရ၊ ကောင်းကင်သို့ကယ်တင်ခံရသောသူသည် မိမိ၏အဆွေအမျိုး အသိုက်အဝန်းကို မြင်နေ၊ တွေ့နေ၊ ကြားနေရသည်။ ကျန်ရစ်သူ အားလုံးနှင့် နီးနီးကပ်ကပ်ရှိရသည်။ သေဆုံးသွားသူတစ်ဦးသည် မိမိချစ်သောသူတစ်ဦးကျန်ရစ်နေလျက် ဒုက္ခရောက်ကြောင်းမြင်နေရလျှင် မည်သို့ ပျော်ရွင်နိုင်မည်နည်း။ မိမိချစ်သောကျန်ရစ်သူသည် ဝမ်းနည်း ငိုကြွေးခံစား နေရကြောင်းကိုမြင်ရသည်။ စိတ်ဆင်းရဲ နေကြောင်းကို မြင်ရသည်။ ဘဝကို ခါးသီးစွာရင်ဆိုင်နေရသည်ကိုမြင်နေလျှင် ကောင်းကင်သည် ပျော်ရွင်သော နေရာ မည်သို့ဖြစ်နိုင်မည်နည်း။ ဆိုးယုတ်သောသူသည် သေသွားလျှင် ချက်ချင်းသူ၏ဝိညာဉ်မှ ငရဲမီးအိုင်အတွင်းရောက်သွားသည့် သွန်သင်ချက်ကိုလည်း မည်သို့ ဝေဖန်နိုင်မည်နည်း။ အပြစ်၏အကြွးကြောင့်ငရဲခံရရန် ဖြစ်လာသော မိတ်ေဆွများကို မြင်နေရသောသူတစ်ဦးအတွက် မည်မျှခံစား ရပါမည်နည်း"