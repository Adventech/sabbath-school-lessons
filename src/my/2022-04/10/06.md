---
title:  သမ္မာကျမ်းစာမှရှုထောင့်
date:  01/12/2022
---

`1ယော၊ 5:3-12 ကိုဖတ်ပါ။ တမန်တော်ရှင်ပေါလုအနေဖြင့် "ထာဝရအသက်" သည် ခရစ်တော်၌တည်သောသူများသာရရှိမည်ဟု အဘယ်ကြောင့်ပြောရသနည်း။`

လူသားတို့မသေနိုင်သောအခြေအနေအကြောင်းကို ကျမ်းစာ၏ သွန်သင် ချက်အရ ကျမ်းစာမှမဖော်ပြသောဝိညာဉ်သည် သဘာဝ အလျောက်မသေနိုင် ဆိုသည့် အယူနှင့်နှိုင်းယှဉ်သော် (1ယော၊ 5:11,12) ဆွဲယူအဓိပ္ပာယ်ဖော် ရပါမည်။ သုံးပါးတစ်ဆူဘုရားသာလျှင် သေခြင်း မရှိကြောင်းကို ကျွနု်ပ်တို့ သတိရသင့်သည် (1တိ၊ 6:15,16)။ အသက်၏အရင်းအမြစ်တည်ရာလည်း ဖြစ်တော်မူ၏ (ဆာ၊ 36:9; ကော၊ 1:15-17; ဟေဗြဲ၊ 1:2)။

အာဒံနှင့်ဧဝ၏ကျရှုံးခြင်းမှအစဦပ၍ အပြစ်သည် ကမ္ဘာသို့ ဝင်ရောက် လာခဲ့သည် (က၊ 3)။ သူတို့မှစ၍ ဆင်းသက်လာသောသူ လူအားလုံး ကျိန်ခြင်း၏အောက်ကျရောက်၍ အိုနာသေရသည့်အပြင် ထာဝရအသက် ဆုလာဘ်သည်လည်း ဆုံးရှုံးရတော့သည်။ သို့သော် ကျွနု်ပ်တို့ကိုချစ်တော် မူသောဘုရားရှင်သည် ကယ်တင်ခြင်း စီမံကိန်း ကိုချမှတ်လျက် ထာဝရအသက် ပြန်လည်ရရှိစေရန် စွမ်းဆောင် ပေးခဲ့သည်။ နဂိုစတင်ခဲ့စဉ်ပေးတော်မူခဲ့သော အသက်မျိုးကို ပြန်၍ ရရှိစေရန်ဖြစ်သည်။ ရှင်ပေါလုရေးသားချက်အရ၊ "ဤ ကမ္ဘာမတည်မရှိမီ ငါတို့ကိုခရစ်တော်၌ ရွေးကောက်တော်မူသည်နှင့်အညီ ကောင်းကင်ဘုံနှင့် ဆိုင်သောအရာတို့၌ ခပ်သိမ်းသောဓမ္မမင်္ဂလာတို့ကို ခရစ်တော် အားဖြင့် ငါတို့အားပေးသနားတော်မူပြီ" (ဧဖက်၊ 1:4)။

တမန်တော်ရှင်ပေါလုက "လူတစ်ဦး (အာဒံ) ကြောင့် အပြစ်သည် ကမ္ဘာသို့ဝင်လာ၍ အပြစ်ကြောင့်သေဆုံးကြရသည်။ ထိုနည်းတူ "လူတစ်ယောက် အားဖြင့် (ခရစ်တော်)" ထာဝရအသက်အတွက် ကရုဏာလက်ဆောင်သည် လူသားအားလုံးအတွက် ပြန်လည်ရရှိစေသည် (ရောမ၊ 5:12-21)။ ရှင်ပေါလု သည် တည့်တည့်ရှင်းရှင်းပင် အာဒံကြောင့်ဤလောကသို့ အပြစ်ဝင်လာရ သည်ဟုဆိုသည်။ အာဒံကြောင့် သေခြင်းတရားရှိလာရသည်ဟုဆိုသည်။ လောကကြီးသို့ အပြစ်ဝင်လာခြင်း၊ သေခြင်းတရားရှိလာခြင်းသည် အာဒံကြောင့် မဟုတ်ဟု မည်သူတစ်ဦးတစ်ယောက်မျှ ငြင်းဆိုနိုင်ခြင်းမရှိပါ။

ရှင်ပေါလုသည်လည်း 1ကော၊ 15:18 ၌ဆိုထားသည်မှာ အကယ်၍ ထမြောက်ခြင်းအကြောင်းမရှိလျှင်၊ ခရစ်တော်၌အိပ်ပျော်နေသူ အားလုံး သည် ပျက်စီးခြင်းသို့ရောက်ပြီဟု ဆိုထားသည်အတိုင်း အကယ်၍ သေဆုံးသူတို့သည် ကောင်းကင်သို့ရောက်ရှိနေလျှင် မည်သို့ပျက်စီးခြင်း ရောက်ရှိနိုင်မည်နည်း။ သေလွန်သွားသောအချိန်မှစ၍ ထိုကောင်းချီး မင်္ဂလာနှင့်ပြည့်သောနေရာသို့ ရောက်နေမည်သာမဟုတ်ပါလား။ ဓမ္မသစ် ကျမ်း၏အဓိကသော့ချက်နှင့် ဗဟိုကျသောသွန်သင်ချက်မှာ ခရစ်တော် ပြန်၍ကြွလာသောအချိန်၌ သေလွန် သူများပြန်လည် နိုးထလာမည့် သွန်သင်ချက်ဖြစ်သည်။ ထိုသွန်သင်ချက်သည် လူ သေဆုံးသည်နှင့် ကောင်းကင်သို့ချက်ချင်းတက်သွားသည် ဟူသော အယူကို မှားယွင်း ကြောင်း ထောက်ပြသွန်သင်နေပါသည်။ မည်သို့ပင်ဖြစ်စေ၊ ယင်းစကား မျိုးကို ကျွန်ုပ်တို့ သင်္ချိုင်း၌ မြေမြှုပ်ခြင်းအစီအစဉ်များတွင် အမြဲကြားရဆဲဖြစ် သည်။

`သေဆုံးသွားသူသည် မြေကြီး၌အိပ်စက်နေကြောင်းကို သတင်းကောင်း အဖြစ် သင်သည်အခြားသူများအား မည်သို့ နားလည်အောင် ပြောနိုင်ပါမည်နည်း။ သူတို့သည် နာကျင်ခြင်း ဒုက္ခလုံးဝမရှိ၊ အေးငြိမ်းစွာနားနေခြင်းဖြစ်ကြောင်း သင်မည်သို့ ပြောကြားမည်နည်း။`