---
title:  သေရွာပြန်အတွေ့အကြုံများ
date:  05/12/2022
---

အချို့သောကျော်ကြားသည့်ပုဂ္ဂိုလ်များက ဝိညာဉ်သည်မသေနိုင် ကြောင်းကို သေရွာပြန်အတွေ့အဦကံများဖြင့် သက်သေပြရန် ကြိုးစား ကြသည်။ ရေမွန် အေ၊ မူးဒီ သည် ဆေးရုံဆေးခန်း၌သေသွား ပြီးမှ ပြန်ရှင်လာသူအယောက်တစ်ရာကျော်၏ အတွေ့အကြုံများကို ငါးနှစ် တိုင်တိုင် လေ့လာမှုပြုခဲ့သည်။ ထိုသူတို့သည် မိမိကိုချစ်ခင်ခဲ့သူများနှင့် တွေ့ခဲ့ရသည်ဟု အသက်ပြန်မဝင်ခင်၌ ကြုံရသောအကြောင်းများကို ပြောပြ လေ့ရှိသည်။ သေခြင်း၏တစ်ဖက်၌ လူသားများတို့၏ဝိညာဉ် အကြောင်းကို စိတ်လှုပ်ရှားဖွယ်ရာပြောဆိုနိုင်သည်။ ထိုကဲ့သို့ ရေးသားသောစာပေများစွာကို လွန်ခဲ့သောနှစ်များစွာမှ ပုံနှိပ်ထုတ်ဝေပြီး ဝိညာဉ်မသေနိုင်ခြင်းအကြောင်းကို ပိုမိုယုံကြည်ကြရန် ကြိုးစားကြသည် (သင်ခန်းစာ 2 ကိုပြန်ဖတ်ပါ)။

`ရှင်ပြန်ထမြောက်ခြင်းအကြောင်းကိုရေးသော (3ရာ၊ 17:22-24; 4ရာ၊ 4:34-37; မာကု၊ 5:41-43; လုကာ၊ 7:14-17 နှင့် ယောဟန်၊ 11:40-44)။ သေဆုံးခဲ့သူများသည် ပြန်ရှင်လာသောအခါ ရောက်ရှိခဲ့သော နေရာရှိပါသည်ဟု ပြောပြသူရှိပါသလား။ ထိုအဖြေသည် အဘယ်ကြောင့် အရေးပါနေသနည်း။`

သေရွာပြန်မှတ်တမ်းအားလုံးသည် ဆေးရုံဆေးခန်း၌ သေသွား သူများ ကိုသာ လေ့လာစစ်ဆေးမှုပြုခဲ့ကြခြင်းဖြစ်သည်။ အမှန်တကယ် သေဆုံးသူများကို လက်တွေ့လေ့လာခွင့်မရခဲ့ပါ။ လာဇရုနှင့် နှိုင်းယှဉ်သောအခါ လာဇရု သည် လေးရက်တိုင်သေဆုံးခဲ့သည်။ သူ၏ အလောင်းသည်လည်း ပုပ်ပွ သွားခဲ့သည် (ယောဟန်၊ 11:39)။ လာဇရု အပါအဝင် ကျမ်းစာထဲမှရှင်ပြန် ထမြောက်လာသူအားလုံးတို့သည် ဘဝ၏တစ်ဖက်ကမ်း၌ မည်သို့ရှိခဲ့သည်ကို အလျှင်းပြောကြားခြင်း မျိုးမရှိပါ။ ပရဒိသုဘုံကိုရောက်ခဲ့သလား။"ဖူဂါတြီ"      နေရာကို ရောက်ခဲ့ သလား။ ငရဲကိုရောက်ခဲ့သလား။ မည်သည့် အကြောင်းမျှ မပြောခဲ့ကြပါ။ ထိုသို့ဖြစ်နေခြင်းကြောင့် အငြင်းပွားရန်လည်း မရှိနိုင်တော့ပါ။ သမ္မာ ကျမ်းစာ၌မူကား၊ သေသောသူသည် မည်သည့်အရာ ကိုမျှမသိဟု သွန်သင်ထားသည်။

သို့သော် ယနေ့အချိန်အခါ၌ သေရွာပြန်ကိစ္စကို အဘယ်ကြောင့် အလေးထားပြောဆိုကြသနည်း။ သေသွားသောသူသည် သမ္မာကျမ်းစာ အရ၊ အသိစိတ်မရှိဟုဆိုလျှင် (ယောဘ၊ 3:11-13; ဆာ၊ 115:17; ဆာ၊ 146:4; ဒေသနာ၊ 9:10)၊ ယင်းအကြောင်းနှင့်ဆိုင်သောအရာနှစ်မျိုးကို သဘောတူလက်ခံနိုင်ရမည်သာဖြစ်သည်။ ဓာတုဆေးအစွမ်းဖြင့် အိပ်မွေ့ချခြင်း သို့မဟုတ် စာတန်၏လှည့်ဖြားခြင်း (2ကော၊ 11:14) သာဖြစ်ရမည်။ စာတန်၏လှည့်ကွက်ဖြစ်ကြောင်းပြောနိုင်သည်မှာ အထူးသဖြင့် သေရွာပြန် လူတို့ပြောသောစကားများ၌ သေဆုံးသွားသော ဆွေမျိုးများနှင့် စကားပြောခဲ့ ရကြောင်း စသည့်စကားများ အများဆုံးတွေ့ရသည်။ ဓာတုဆေးအစွမ်းကြောင့် လည်းဖြစ်နိုင်သည်။

ယင်းကဲ့သို့လိမ်လည်ခြင်းမျိုးနှင့်အတူ များစွာသော ကြုံတွေ့ ရသည့် ကိစ္စအတွက် ဘုရားရှင်၏နှုတ်ကပတ်တော်သွန်သင်ခြင်း၌ တည်မြဲ ရန် အရေး ကြီးပါသည်။ သိရမြင်ရခြင်းရှိသမျှ သို့မဟုတ် အခြား သူများပြောဆိုသော အရာအားလုံးသည် ကျမ်းစာကို ဆန့်ကျင် ကြောင်း ကျမ်းစာ၏သွန်သင်ချက်နှင့် မကိုက်ညီကြောင်းကို သတိပြုကြရပါမည်။

`သေရွာပြန်ကိစ္စနှင့် သိပ္ပံတွေ့ရှိချက်များ မကြာခဏလွဲနေကြောင်း ရှိသောကြောင့် သိပ္ပံကိုလည်းယုံကြည်စရာမရှိ၊ သိပ္ပံပညာ၏ သက်သေ ပြချက် များလည်း သတိပြုစရာဖြစ်ကြောင်း သင်ခန်းစာ မည်သို့ရရှိ စေသနည်း။`