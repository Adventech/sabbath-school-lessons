---
title:  ကိုယ်ယောင်ပြ၍အခြားပုံသဏဥာန်မျိုးဖြင့်ပေါ်လာခြင်း
date:  08/12/2022
---

အောက်လမ်းနည်းကဲ့သို့ပင် သေသူ၏ရုပ်မျိုးကိုယ်ထင်ပြသည့် နတ်ဆိုးလုပ်ရပ်များလည်းရှိတတ်သည်။ ကွယ်လွန်သူ၏မိသားစုအတွင်းမှ နတ်ဆိုးလုပ်ရပ်များလည်းရှိတတ်သည်။ ကွယ်လွန်သူ၏မိသားစုအတွင်းမှ ကိုယ်ယောင်ထင်ပြသောပုံစံဖြင့် ပေါ်လာတတ်သည်။ မိတ်ဆွေများနှင့် တစ်ယောက် ယောက်ကို ကိုယ်ထင်ပြတတ်သည်။ ခန္ဓာကိုယ် သော် လည်းကောင်း၊ အသံ အားဖြင့်လည်းကောင်း သေသွားသူနှင့် တူသော အရာကိုပြုတတ်သည်။ ထိုအရာ အားလုံးသည် စာတန်၏ လှည့်ကွက် သာဖြစ်သည်။ ဘုရားရှင်၏နှုတ်ကပတ်၌ တည်မြဲဲခြင်းမရှိသူတို့အပေါ် လိမ်လည်သွားမည်ဖြစ်သည်။ အယ်လင်ဂျီဝှိုက် ၏သတိပေးချက်၌ "တမန်တော်များအချိန်၊ သန့်ရှင်းသောဝိညာဉ်တော် ထင်ရှားလာပုံနှင့် ကိုယ်ထင်ရှားပြသော လိမ်လည်တတ်သည့်ဝိညာဉ်များကို ခွဲခြားသတိပြု ရမည်"ထို့အပြင်ထပ်၍ ရေးသားထားသည်မှာ "လိမ်လည်ခြင်း၏ အထွတ်အထိပ် အမြင့်ဆုံးအချက်မှာ  စာတန်သည် ခရစ်တော် ယောင်ဆောင်ပြီး ကိုယ်ထင်ပြလှည့်ဖြားလိမ့်မည်"

`2ကော၊ 11:14,15 နှင့် ဧဖက်၊ 6:10-18 ကိုဖတ်ပါ။ ထိုသို့ မာရ်နတ်၏လှည့်ဖြားခြင်းကို ဆန့်ကျင်တိုက်ခိုက်နိုင်ရန် မည်သို့သတိပြုရ မည်နည်း။`

တမန်တော်ရှင်ပေါလု၏သတိပေးစကားမှာ "အကြောင်းမူကား၊ ငါတို့သည် အသွေးအသားရှိသော ရန်သူတို့နှင့် ဆိုင်ပြိုင်တိုက်လှန် ကြရသည် မဟုတ်။ အထွတ်အမြတ်တို့နှင့်လည်းကောင်း၊ အာဏာစက်တို့ နှင့် လည်းကောင်း၊ လောကီမှောင်မိုက်၌ အစိုးတရ ပြုလုပ်သော မင်းတို့နှင့်လည်းကောင်း၊ မိုးကောင်းကင် ၌နေသော နတ်ဆိုးတို့နှင့် လည်းကောင်း ဆိုင်ပြိုင်တိုက်လှန်ကြရ၏" (ဧဖက်၊ 6:12)။ ထိုသို့သော လှည့်ဖြားခြင်း တိုက်ခိုက်မှုအပေါင်းကို ကာကွယ်နိုင်ရန် "ဘုရားသခင်ပြင်ဆင် ပေးတော်မူသောလက်နက်စုံကို ဝတ်ဆင်ရပါမည်" (ဧဖက်၊ 6:13; ဧဖက်၊ 6:13-18) တွင် ဖော်ပြပြီးဖြစ်သည်။

စာတန်ပြသသောလိမ်လည်ချက်ဖြစ်သည့် ကိုယ်ထင်ပြခြင်းသည် ကြောက်ဖွယ်ကောင်းမည်၊ အလိမ်အလည်ဖြင့်ပြည့်ဝနေမည်။ သို့သော် ထာဝရဘုရား၌ ခိုင်မြဲနေသောသူတစ်ဦးကို လမ်းလွဲစေနိုင်မည်မဟုတ်ပါ။ သွန်သင်ချက်ရှုထောင့်အရ၊ သမ္မာကျမ်းစာ၏သွန်သင်ချက်ကို ယုံကြည်သူ အားလုံးတို့သည် လူ၏ဝိညာဉ်မသေကြောင်းပြသနိုင်သော ကိုယ်ယောင် ပြခြင်း မျိုးကိုမြင်ရလျှင် စာတန်၏အလုပ်လှည့်ဖြားခြင်းဖြစ်ကြောင်းကို အတပ်သိ ရမည်။ စာတန်သည် မူလကပင် ဘုရားသခင်၏ တန်ခိုးတော်ကရုဏာကိုအလေးထားခဲ့သူမဟုတ်ပါ။ စာတန်၏ တန်ခိုး မည်မျှပင် ကြီးကျယ်ခမ်းနား ဆွဲဆောင်အားကောင်းနေပါစေ၊ အမှန် ဖြစ်မည်၊ အစစ်ဖြစ်မည်ဟုပြသနိုင်ပါစေ၊ ကျွန်ုပ်တို့၏ သဘောထား ကိုခိုင်မြဲစွာထားလျက် သေသောသူသည်သင်္ချိုင်း     ထဲ၌သာ အိပ်စက်နေ ကြောင်းကိုသိကြရမည်။

သင်စဉ်းစားပါ။ သင်ချစ်ရသူတစ်ဦးသည် ကွယ်လွန်သွား၍ သင့်ကို ချန်ရစ်ခဲ့ပြီ။ ထိုသူပင် သင်၏ ရှေ့၌ပြန်၍ ထွက်ပေါ်လာ နိုင်မည်လား။ သင့်ကို ချစ်မြတ်နိုးကြောင်းပြသနိုင်ပါမည်လား။ သင့်ကို မည်မျှသတိရကြောင်း ပြောပြနိုင်မည်လား။ သူတို့သိသော အရာများကို ပြောနေပြီး ယခုမှာ ကောင်းရာ မွန်ရာ သာ၍ပျော်စရာကောင်းသော နေရာကိုရောက်နေသည်ဟု ပြောဆိုမည် လား။ လူတစ်ယောက်၏ စကားသည် ကျမ်းစာနှင့်မညီဘဲ သေခြင်းအကြောင်း ကိုလာပြောနေလျှင် ထိုသူသည်လိမ်လည်ခြင်းအောက်သို့ မည်မျှလွယ်ကူစွာ ကျဆုံးသွားနိုင် ကြောင်းကို သင်သိထားပါ။ အဘယ်ကြောင့်ဆိုသော် ယုံသင့် သည်မဟုတ်ဘဲ၊ ယုံချင်စိတ်ရှိ၍သာ ပြောနေခြင်းဖြစ်သည်။

`"ထာဝရဘုရား၏လက်နက်စုံ" ကိုဝတ်ဆင်ရမည်ဟု ပြောသော စကားသည်မည်သို့နည်း။ နေ့စဉ်ရက်ဆက်ဘဝစာမျက်နှာတစ်လျှောက် ကျွနု်ပ်တို့ ရင်ဆိုင်နေကြရသည်။ နောက်ဆုံးကာလရောက်မှဖြစ်မည်ဟု အထင်ရှိနေပါ သလား။`