---
title:  အောက်လမ်းပညာနှင့်ဘိုးတော်များကိုကိုးကွယ်ခြင်း
date:  07/12/2022
---

အောက်လမ်းပညာရပ်ကို ဂရိဝေါဟာရ၌ "နက်ခရော့စ်" (လူသေ) နှင့် "မန်တေးယား" (ဂမ္ဘီရဥာဏ်) ဟုတွဲ၍ခေါ်ထား သည်။ ရှေးရှေး တုန်းကပင်ကျင့်သုံးခဲ့သော ပညာရပ်ဖြစ်သည်။ အောက်လမ်း ပညာရပ် သည် သေသွားသောသူ၏ဝိညာဉ်ကိုဖမ်းချုပ်၍ စေခိုင်းအသုံးပြုသော နည်းဖြစ်သည်။ လာမည့်အနာဂတ်အကြောင်းကို ကြို၍ဗေဒင်ဟောသည်။ ဘိုးတော်များကိုကိုးကွယ်ခြင်းဓလေ့သည်လည်း ရှေးခေတ်လူစွမ်းကောင်း ဘိုးတော်တို့သည် သေလွန်သွားသော်လည်း သူတို့၏ဝိညာဉ်သည် ရှိနေမြဲ၊ မိသားစုကို ကူညီနေမြဲဟုယူဆသည်၊ ယုံကြည်သည်၊ အသက်ရှင် နေသူများ ကို သြဇာလွမ်းမိုးနေသည်။ ထိုဘာသာမဲ့ကျင့်စဉ်မျိုးသည် ဝိညာဉ် မသေနိုင် ဟူသောအယူကို ယုံကြည်သူများအတွက် ဆွဲဆောင်မှု အလွန်ပင်အားကောင်း သည်။ ကွယ်လွန်သွားသော မိမိတို့၏ ချစ်ခင် သူများကိုတမ်းတသူများအတွက် လည်း အလွန်သဘော တွေ့သော အယူ တစ်ခုပင်ဖြစ်သည်။

`1ရာ၊ 28:3-25 ကိုဖတ်ပါ။ "အင်ဒေါရ" မြို့ရှိ နတ်ဝင်မိန်းမနှင့် ရှင်ဘုရင်ရှောလုတို့တွေ့ဆုံပြီး သေဆုံးသူကိုခေါ်ခိုင်းသော အကြောင်း သည် ဝိညာဉ်ရေးသင်ခန်းစာမည်သို့ရရှိသနည်း။`

သမ္မာကျမ်းစာမှရှင်းလင်းစွာ ပြတ်ပြတ်သားသား ဖော်ပြထား သည်မှာ နတ်ဆိုးနှင့်ပေါင်းသောသူ၊ နတ်ဝင်သည်၊ ဝိဇ္ဇာ အတတ်ကို ပြုစုသောသူ၊ အောက်လမ်းပညာလိုက်စားသူ ရှေးဣသရေလတို့ ဘုရားအများ ကိုကိုးကွယ် ခြင်းအမှုတို့သည် ထာဝရဘုရား စက်ဆုတ် ရွံရှာတော်မူ၏။ ထိုသူတို့ကို ကျောက်ခဲ နှင့်ပစ်သတ်ရမည် (ဝတ်၊ 19:31; ဝတ်၊ 20:6,27; တရားဟော၊ 18:9- 14)။ ထိုဥပဒေစည်းကမ်းကို လက်ကိုင်စွဲပြီး ရှောလုမင်းသည် နတ်ဝင်သည် အပေါင်း၊ နတ်ဆိုး အပေါင်းတို့နှင့် ပေါင်းသောသူမှန်သမျှကို ဣသရေလ တိုင်းပြည်အတွင်းမှ သုတ်သင်ပယ်ရှင်းခဲ့သည် (1ရာ၊ 28:3,9)။

သို့သော် ဘုရားရှင်မှရှောလုကို လုံးဝစွန့်ပစ်လိုက်သောအခါ၊ ရှောလု ကိုယ်တိုင် ခါနနိလူတို့၏မြို့ အင်ဒေါရသို့သွားကာ နတ်ဝင်သည် ကိုမေးမြန်း ခဲ့သည် (1ရာ၊ 28:6,7,15 ကို ယောရှု၊ 17:11; ဆာလံ၊ 83:10 ဖြင့် နှိုင်းယှဉ်ဖတ်ပါ)။ သူသည် နတ်ဝင်သည်မအား သေဆုံးပြီ ဖြစ်သောပုရောဖက် ရှမွေလကိုခေါ်ပေးရန် ခိုင်းခဲ့သည်။ ထွက်လာပြီး ရှောလုနှင့်စကားပြောသော သူသည် အောက်လမ်း ဆရာကြီး တစ်ဦးသာ ဖြစ်မည် (1ရာ၊ 28:13-19)။ ရှမွေလ အဖြစ် ဟန်ဆောင်သော သူသည် နတ်ဆိုးလူလိမ်ကြီးသာဖြစ်သည်။ ရှောလုကိုပြောသောစကား၌ "နက်ဖြန်နေ့၌ သင်နှင့်သင်၏သားတို့သည် ငါနှင့် အတူရှိလိမ့်မည်" (1ရာ၊ 28:19)။ ရှောလုသေဆုံးမည်ဟုကြိုပြောထားသော ရှမွေလ ဟန်ဆောင်ထား သူသည် ကျမ်းစာမှသွန်သင်ခြင်းမရှိသော ဝိညာဉ် မသေနိုင်သည့် သဘာဝသီအိုရီကို ထပ်မံအတည်ပြုပေးနေပါသည်။ အလွန် မှပင် အင်အားကြီးသောလိမ်လည်မှုကြီးဖြစ်သည်။ ရှောလုသည် လွန်ခဲ့သော အချိန်၌ အပြတ်ရှင်းထားသောကိစ္စကို ကောင်းစွာသဘော ပေါက်သင့်ခဲ့ပါသည်။

နောက်နှစ်ပေါင်းနှစ်ရာကျော်ကြာလာသောအခါ၊ ပုရောဖက်ဟေရှာယ ၏ရေးသားချက်၌ "တိုးတိုးပြော၍ မန္တန် သရဇ္ဈာယ် တတ်သော နတ်ဝင်နှင့် စုန်းတို့၌ ဆည်းကပ်ကြလော့ဟု သင်တို့အား ဆိုလျှင်မူကား၊ လူတို့သည် မိမိတို့ဘုရားသခင်၌ မဆည်းကပ်အပ်သလော။ အသက်ရှင်သူ၏အမှုသည် အသက်သေသော သူ၌ဆည်းကပ် အပ် သလော။ တရားတော်ကိုလည်းကောင်း၊ သက်သေခံတော်မူချက်ကို လည်းကောင်း နားထောင်ကြကုန်။ သူတို့ပြောသော စကားသည် နှုတ်ကပတ်တော်နှင့်မညီလျှင်၊ သူတို့၌အရုဏ်မတတ်သေး" (ဟေရှာယ၊ 8:19, 20 နှင့် ဟေရှာယ၊ 19:3 ကိုဖတ်ပါ)။

`စိတ်ခံစားချက်နှင့်ရင်ဆိုင်ရသောအချိန်၌ ကျွန်ုပ်တို့အမှား လုပ်မိ တတ် ပါသလား။ ယုံကြည်ခြင်း၊ ဆုတောင်းမှုဦပခြင်း၊ နှုတ်ကပတ်တော် ကိုနားထောင် လိုက်လျှောက်ခြင်းသည်သာ ကျွနု်ပ်တို့အတွက် ကာကွယ်မှု အစစ်အမှန်ဖြစ် ကြောင်းသေချာပါသလား။`