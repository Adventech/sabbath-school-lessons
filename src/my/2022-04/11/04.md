---
title:  လူစားဝင်ခြင်း
date:  06/12/2022
---

ဘာသာရေးအယူမရှိသူများသည် မသေနိုင်သောဝိညာဉ်၊ ကျမ်းစာ နှင့်မကိုက်ညီသောအယူအဆ၊ လူဝင်စားခြင်း၊ သို့မဟုတ် ဝိညာဉ်ပြောင်းရွေ့နေရာ ယူခြင်းကို အထူးအလေးထားကြသည်။ ထို အယူအဆကိုပင် အချို့ဘာသာရေး အကြီးအကဲများပင် ခိုးယူ ကျင့်သုံးကြသည်။ ခရစ်ယာန်များက လူသေပြီး ဝိညာဉ်သည်မသေဘဲ ကောင်းကင် သို့မဟုတ် ငရဲ၌ရှိနေကြောင်း ယုံကြည်နေစဉ် အချို့သူများက လူပြန်ဝင်စားခြင်းဖြင့် မသေနိုင်သောဝိညာဉ်သည် ပြန်၍ပြန်၍ ဘဝသံသရာလည်နေရသည်ဟု ယုံကြည်ကြသည်။

အချို့သူများအတွက် ပြန်လည်လူဝင်စားခြင်း ဘဝသံသရာ လည်နေ ခြင်းအတွက် ယင်းဝိညာဉ်သည် ကြီးထွားရင့်သန်လာပြီး ပြည့်ဝခြင်း အဆင့်သို့ ရောက်ရှိသွားမည်ဟုယုံကြည်ကြသည်။ ဟိန္ဒူ ဘာသာ၏ ယုံကြည်ချက်အရ ဝိညာဉ်သည် "သံသရာ" လည်နေရပြီး ဘဝခြောက်မျိုးကိုဖြတ်သန်းသွားရ  သည်။ ရေနေသတ္တဝါ၊ အပင်အနှံ၊ တွားသွားသတ္တဝါ၊ ပိုးမွားများ၊ ငှက်ဘဝ၊ တိရစ္ဆာန်၊ လူနှင့် ကောင်းကင် ၌လည်း ရောက်ရသေးသည်ဟုယုံကြည်သည်။

`ဟေဗြဲ၊ 9:25-28 နှင့် 1ပေ၊ 3:18 ကိုဖတ်ပါ။ ယေရှုရှင်သည် တစ်ကြိမ်သာအသေခံတော်မူလျှင် (ဟေဗြဲ၊ 9:28; 1ပေ၊ 3:18)၊ ထို နည်းတူ လူသားများသည်လည်း တစ်ခါသာသေကြရမည် (ဟေဗြဲ၊ 9:27)။ အဘယ်ကြောင့် အချို့ခရစ်ယာန်များက ပြန်ဝင်စားခြင်းဘဝသံသရာကို ယုံကြည်ကြပါသနည်း။`

လူတို့သည် ယုံကြည်သင့်သည်အရာကို မယုံကြည်ဘဲ၊ ယုံကြည်ချင် သောအရာကိုသာ ယုံကြည်ကြသည်။ အယူတစ်မျိုးသည် မိမိတို့အတွက် သက်သက်သာသာနှင့်ငြိမ်းချမ်းခြင်းကို ရရှိနိုင်မည်ဆိုလျှင်၊ သူတို့အတွက် ဟန်ကျပြီး လိုက်လုပ်ကြသည်။ သို့သော် ကျမ်းစာကို အရိုအသေ၊ အရေးတကြီး ထားသူများအနေဖြင့် လူပြန်ဝင်စားခြင်း အယူကိုလက်ခံရန် အကြောင်းလုံးဝ  မရှိပါ။နံပါတ် (1) အချက်မှာ ယင်းအယူသည် သမ္မာကျမ်းမှသွန်သင်သော ဝိညာဉ်သည် သေနိုင်သည်၊ လူ၏ခန္ဓာသည် ပြန်လည်ထမြောက်လာရမည် အကြောင်းကို ဆန့်ကျင်သည် (1သက်၊ 4:13-18)။

နံပါတ် (2) အချက်မှာ ယုံကြည်ခြင်းအားဖြင့် ကျေးဇူးတော် ကြောင့်သာ ကယ်တင်ခြင်းရနိုင်သည်ဟူသော ခရစ်တော်၏ ရွေးနုတ် ကယ်တင်ခြင်းလုပ်ရပ်ကို ဆန့်ကျင်နေသည် (ဧဖက်၊ 2:8-10)။ ယင်းနောက်တွင် လူသား၏အားထုတ် ခြင်းသဘောဖြင့် အစားသွင်းသည်။

နံပါတ် (3) အချက်မှာ ကျမ်းစာမှသွန်သင်သောလူတစ်ဦး၏ ထာဝရ လမ်းဆုံးသည် ယခုဘဝ၏ဆုံးဖြတ်ချက်အပေါ် မူတည် သည်ကိုဆန့်ကျင်သည် (မသဲ၊ 22:1-14; မသဲ၊ 25:31-46)။

နံပါတ် (4) အချက်မှာ ခရစ်တော်ဒုတိယအကြိမ် ပြန်လည်ကြွလာ ခြင်းအကြောင်းကို ယင်းအယူသည်ဆန့်ကျင်သည် (ယော၊ 14:1-3)။

နံပါတ် (5) အချက်မှာ လူတစ်ယောက်၏အခွင့်အရေးကို ထိုသူ သေဆုံးသွားပြီးသည်တိုင် ဆက်လက်၍ဦကိးစားနိုင်သေးသည်။ ယင်း အယူသည် ကျမ်းစာနှင့်မကိုက်ညီပါ (ဟေဗြဲ၊ 9:27)။

အတိုချုံးရသော် ခရစ်ယာန်၏ယုံကြည်ခြင်း၌ လူပြန်ဝင်စားခြင်း အယူ သည် နေရာလုံးဝမရှိပါ။