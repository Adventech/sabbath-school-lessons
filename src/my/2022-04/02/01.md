---
title:  အပြစ်ကမ္ဘာ၌ရှိသောသေခြင်းတရား
date:  01/10/2022
---

### ဖတ်ရန်ကျမ်းချက်မျာ
က၊ 2:16,17; က၊ 3:1-7; ဆာ၊ 115:17; ယောဟန်၊ 5:28,29; ရောမ၊ 5:12; 2ကော၊ 5:21;

> <p>အလွတ်ကျမ်းချက်</p>
> "ဤအကြောင်းအရာဟူမူကား၊ အပြစ်တရားသည် တစ်ယောက် သော သူအားဖြင့် ဤလောကသို့ဝင်၍ အပြစ်တရားအားဖြင့် သေခြင်း တရား ဝင်သည်နှင့်အညီ၊ လူအပေါင်းတို့သည်အပြစ်ရှိသောကြောင့် သေခြင်းသို့ ရောက်ရကြ၏" (ရောမ၊ 5:12)။

ခရစ်တော်သည် စကြဝဠာတည်ရှိလာရန်နှင့် ကမ္ဘာကြီးဖြစ်တည်လာရန် အရေးပါသောသူတစ်ဦးဖြစ်သည် (ယောဟန်၊ 1:1-3, 10; ကောလောသဲ၊ 1:16; ဟေဗြဲ၊ 1:2)။ သို့သော်လည်း ထာဝရဘုရားသည် ခရစ်တော်ကိုဂုဏ်ပြု ချီးမြှင့်လျက် ကမ္ဘာကြီးကိုဖန်ဆင်းခြင်း၌ အတူတကွပါဝင်ရန် ကြေညာခြင်းပြုသည်နှင့် "လူစီဖာသည် ဒေါသ ထွက်ကာ မနာလိုမှုအပြည့်ဖြင့် ယေရှုခရစ်ကို အငြိုးအတေး ထားတော့သည်"သို့ဖြစ်၍ ကိုယ်တော်ကို ဆန့်ကျင်မှု ပြုလာတော့သည်။

ကောင်းကင်မှနှင်ထုတ်ခံရပြီးနောက် စာတန်သည်ဆုံးဖြတ်ချက်တစ်ခု ကို အပိုင်အနိုင်ချလိုက်သည်။ အာဒံနှင့်ဧဝတို့၏ပျော်ရွင်မှုအားလုံးကို ဖျက်ဆီး ပစ်မည်ဖြစ်သည်။ မြေကြီးပေါ်၌ရှိသောလူသားများဒုက္ခရောက်လျှင် ကောင်းကင်ဘုံအရှင်သည်လည်း စိတ်မချမ်းသာနိုင်တော့ဟုယူဆကာ စာတန်စိတ်ကူးယဉ် မိသည်မှာ အကယ်၍ အာဒံနှင့်ဧဝတို့ကို နား မထောင်ခြင်း အားဖြင့်ကျဆုံးသွား စေနိုင်လျှင် ဘုရားသခင် ကိုယ်တော်တိုင် ကရုဏာတော်တစ်စုံတစ်ရာထားပြီး ခွင့်လွတ်ပေး လိမ့်မည်။ ထိုအခါမှာ သူနှင့်ကျရှုံးခဲ့သောကောင်းကင်တမန်အပေါင်း တို့သည်လည်း မျှတစွာပြန်လည်စီရင်ပေးသည့်အနေဖြင့် ဘုရားသခင်၏ ကရုဏာတော်ကို သူတို့လည်းရပိုင်ခွင့်ရှိမည်ဟုကြံစည်ကာ လုပ်ဆောင် တော့သည်  စာတန်၏မဟာ ဗျူဟာလှည့်ကွက်ကို ဘုရားရှင် သိရှိတော် မူ၍ အာဒံနှင့်ဧဝအားစုံစမ်းခြင်းကို လုုံးဝအယုံအကြည်မရှိလက်မခံရန် အသေအချာသတိပေးထားခဲ့သည် (က၊ 2:16,17)။ အဓိပ္ပာယ်မှာ ကမ္ဘာကြီးသည်လည်း မည်သည့်အနာအဆာမရှိ ပြည့်စုံနေသော အချိန်ဖြစ်နေလင့်ကစား လူသားများနားထောင်မှုရှိရန် လိုအပ် ကြောင်းကို ရှင်းလင်းစွာသွန်သင်ထားသည်။

ယခုအပတ်သင်ခန်းစာတွင် အာဒံနှင့်ဧဝတို့ကျရှုံးခြင်းအကြောင်းကို ပြန်လည် ကြည့်ရှုခြင်းဖြင့် အပြစ်နှင့်သေခြင်းသည် လောကကို မည်သို့ စိုးမိုး သွားကြောင်းနှင့် ဘုရားသခင်သည် မျှော်လင့်ခြင်း မျိုးစေ့ကို လူသားမျိုးနွယ် အတွက်စိုက်ပျိုးပေးပြီး ဧဒင်ဥယျာဉ်သို့ ပြန်လည် ခေါ်ဆောင်သွားမည့်အကြောင်း ဖြစ်သည်။