---
title:  အားတင်းရသောထုတ်ပြန်ချက်
date:  02/10/2022
---

"ကမ္ဘာကြီးသည် ဘုရားရှင်ဖန်ဆင်းပြီးခါစပြည့်စုံလှပါသည် (က၊ 1:31)။ အာဒံနှင့်ဧဝတို့သည်လည်း သေခြင်း၊ သေဆုံးသွားခြင်း၏ အဓိပ္ပာယ် ကိုလုံးဝနားမလည်ခဲ့ပါ။ ဘုရားသခင်သည် ဧဒင်ဥယျာဉ် တော်သို့ကြွလာ၍ အာဒံနှင့်ဧဝတို့ကို ကျပ်တည်းစွာသတိပေးခဲ့သည်။ "ထာဝရအရှင်ဘုရားသခင် ကလည်း၊ ကောင်းမကောင်းကို သိကျွမ်းရာ အပင်မှတစ်ပါး၊ အပင်တို့၏အသီးကို သင်သည်စားရသောအခွင့်ရှိ၏။ ထိုအပင်၏အသီးကို ကားမစားရ၊ စားသောနေ့တွင် ဧကန်အမှန် သေရမည်ဟု လူကိုပညတ်ထား တော်မူ၏" (က၊ 2:16,17)။

`က၊ 2:16,17 သည် ဧဒင်ဥယျာဉ်တော်အတွင်း ထာဝရဘုရားသည် လူသားများကိုလွတ်လပ်စွာရွေးချယ်ခွင့်ပေးထားကြောင်း ရှင်းလင်းစွာ ဖော်ပြ ထားသည်။ သို့ဖြစ်လျှင် ဘုရားရှင်သည် အဘယ်ကြောင့် သတိပေးခြင်းအမှုကို ပြုရန်လိုအပ်ဦးမည်လား။ အကယ်၍သာ လွတ်လပ်စွာရွေးပိုင်ခွင့်ပေးထားလျှင် သတိပေးရန်  မလိုဟု အထင်ရှိ နေသလား။ လွတ်လပ်စွာရွေးခွင့်မရှိခြင်းကြောင့်လား။`

ဘုရားရှင်မှသတိပေးပြီးနောက် မကြာမီစာတန်သည် မြွေ၏ ပုံသဏ္ဉာန် အသွင်ကိုယောင်ဆောင်ကာ ဧဒင်ဥယျာဉ်ထဲသို့ဝင်လာခဲ့သည်။ ဧဝသည် မြွေကြီးတစ်ကောင်တားမြစ်ထားသောအသီးကို မြိန်ရေရှက်ရေ အငမ်းမရ စားနေသော်လည်း မသေဘဲပျော်ရွင်နေကြောင်းကိုတွေ့ရသည်။ "စာတန်သည် တားမြစ်ထားသောအသီးကိုစားသော်လည်း" မည်သို့မျှ မဖြစ်ကြောင်းကို ဧဝတွေ့နေရသည်။

`က၊ 3:1-4 ကိုဖတ်ပြီး ဧဝ၏နေရာ၌ သင့်ကိုသင်သဘောထား ကြည့်ပါ။ ထိုစကားသံများသည် သင့်ကိုမည်မျှအားရစေမည်နည်း။`

လူသား၏အမြင်ရှုထောင့်မှကြည့်သော်၊ စာတန်ထောက်ပြ ရှင်းလင်းသောစကားသည် ဘုရားသခင်၏ပညတ်ချက်နှင့်စာလျှင် ပို၍ ယုံကြည်စရာ ကောင်းနေသည်။ ပထမဦးဆုံးကမ္ဘာကြီးပေါ်၌ သဘာဝ တရား အလျောက်အပြစ်    မရှိ၊ သေခြင်းမရှိအခြေအနေ၌ရှိနေသည်။ ဒုတိယ အချက်မှာ မြွေသည်တားမြစ် သောအပင်၏ အသီးကို မြိန်ရေရှက်ရေစားနေပါသော်လည်း မည်သည့်ထူးခြားမှု မျှမရှိ၊ ပျော်ရွင်နေသည်။ ထိုကြောင့် ဧဝသည်ထိုအခွင့်အရေးကို အဘယ်ကြောင့် လက်လွတ်ခံပြီးနေသင့်မည်နည်း။ သူမလည်းမြွေကဲ့သို့ပျော်ရွင်ဝမ်းမြောက်စွာ စားရမည်ဖြစ်သည်။ ဘုရားရှင် တားမြစ်ပညတ်ထားချက်တို့သည် တမင်ချုပ်ချယ်ပြီး အဓိပ္ပာယ်မဲ့ လှသော ပညတ်ဟုထင်ရှားနေသည်။

အကြောင်းမကောင်းလှစွာ ဘုရား၏ပညတ်စကားနှင့်စာတန်၏ တိုက်တွန်းစကားအကြားဆုံးဖြတ်ရတော့သည်။ ဧဝသည် အခြေခံ ကျသော စည်းကမ်းချက်သုံးချက်ကို လျစ်လျူရှုထားတော့သည်။ (1) လူသားတို့၏ ယူဆချက်တို့သည် ဝိညာဉ်ရေးရာ၌အလုံခြုံဆုံး မည်သော အခါမျှမဖြစ်နိုင်။ (2) ထာဝရဘုရားရှင်၏နှုတ်ကပတ်တော်သည် လက်တွေ့မကျ၊ အဓိပ္ပာယ်မရှိ ဟုကျွန်ုပ်တို့အထင်ဖြစ်လာစေမည်။ သို့သော် အမြဲမှန်ကန်လျက် အနှစ်သာရ ပြည့်ဝနေသည်။ (3) အရာဝတ္ဃုအချို့တို့၌ အဆိပ်အတောက်မရှိ၊ အန္တရာယ် မပြုနိုင်၊ မည်သည့်အမှားအယွင်းတစ်စုံတစ်ရာမျှမရှိသော်လည်း ဘုရားရှင်သည် စမ်းသပ်ခြင်းအတွက် ထိုအရာဝတ္ထုကိုအသုံးပြုတတ်သည်။ လူတို့၌ နားထောင် ခြင်းရှိမရှိ ပြသလိုသောသဘောဖြစ်သည်။

ဧဒင်ဥယျာဉ်မှဧဝရင်ဆိုင်ခဲ့ရသောပြသနာမျိုးသည် တစ်ကြိမ် တစ်ခါနှင့် ပြီးမြောက်သွားခဲ့ပြီဟု ကျွန်ုပ်တို့မမှတ်ယူသင့်ပါ။ နေ့ရက်အစဉ်၊ အချိန်နာရီ   တိုင်း ကျွန်ုပ်တို့သည်လည်း ဘုရားစကားသည်တစ်ဖက် (လူကြိုက်များသော ပညတ်မဟုတ်) နှင့် ပတ်ဝန်းကျင် ယဉ်ကျေးမှု ဓလေ့သည် တစ်ဖက်အပြိုင်အဆိုင် စပ်ကြား၌ ကျွန်ုပ်တို့ ရွေးချယ် ဆုံးဖြတ်နေရဆဲဖြစ်သည်။ ကျွန်ုပ်တို့၏ရွေးချယ် ခြင်းသည် ထာဝရ ကာလအတွက် အကျိုးဆက်သက်ရောက်သွားပေမည်။

`မည်သည့်နည်းလမ်းများဖြင့် ကျမ်းစာမှရှင်းလင်းလှစွာ သွန်သင်ထား သောအရာသည် လောက၏လမ်းစဉ်နှင့် ရှုပ်ထွေးနေ ပါသနည်း။`