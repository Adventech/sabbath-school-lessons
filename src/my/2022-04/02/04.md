---
title:  သင်တို့သည်ဧကန်အမှန်သေရမည်မဟုတ်
date:  04/10/2022
---

`က၊ 3:4 ကိုဖတ်ပါ။ ထိုကဲ့သို့လိမ်လည်ခြင်းမျိုးသည် ခေတ်အဆက် ဆက် မည်သို့လက်ဆင့်ကမ်းလိမ်လည်လာသနည်း။`

အလွန်ထိရောက်အားကောင်းသော ထိုလိမ်လည်ခြင်းများအနက် ဝိညာဉ် မသေနိုင်ဟုလိမ်လည်ခြင်းသည် အထိရောက် အအောင်မြင်ဆုံး နည်းဖြစ်သည်။ ထိုယုံကြည်မှုသည် ရှေးဘာသာ အယူများနှင့် အတွေး အခေါ်ပညာများတွင် အထူးရေပန်းစားသောလိမ်လည်ချက်ဖြစ်သည်။ ရှေးအီဂျစ်ခေတ်၌ မံမီရုပ် အလောင်းများကိုစီမံထားရှိပြီး ပိရမစ် ဗိမာန်များဆောက်တည်ကာ သေသေချာချာ ကျကျနနသိမ်းဆည်း ကြသည်။ ခန္ဓာသေသော်လည်းဝိညာဉ်ရှိနေသည်ဟု ယုံကြည်သက်ဝင် စေသည်။

ထိုအစဉ်အလာကို ဟေလသအတွေးအခေါ် ပညာခေတ်စားချိန် အခါ၌လည်း ဆက်လက်ထိန်းသိမ်းထားခဲ့သည်။ ဥပမာ ပလက်တို၏ ပြန်လည်တည်ဆောက်ရေးအစီအစဉ်၌ ဆိုကရေးတီးသည် ဂလောခွန် ကိုဤသို့မေးခွန်းထုတ်ခဲ့သည်။ "ဝိညာဉ်ကသေလည်းမသေနိုင်ဘူး၊ ပျက်လည်း မပျက်စီးဘူးဆိုတာ ခင်ဗျားသတိမထားမိဘူးလား။" ပလက်တို၏ ဖီဒို အစီအစဉ်မှာလည်း ဆိုကရေးတီးသည် ထိုသဘောထား ကိုပြန်၍ တိုက်တွန်း ပေးခဲ့ပြန်သည်။ ဝိညာဉ်ဆိုတာမသေနိုင်ဘူး။ မပျက်စီးနိုင်ဘူးဟုဆိုကာ ကျွန်ုပ်တို့၏ဝိညာဉ်အားလုံးသည် မရဏာ နိုင်ငံတွင် အမှန်ရှိနေရလိမ့်မည်။" ထိုသို့ အတွေးအခေါ်ခံ ယူချက် အပေါင်းတို့သည်လွမ်းမိုးလာကာ  ခရစ်ယာန်များရှိလာသည် နောက်ပိုင်း မှာပင် ရေပန်းစားခဲ့သည်။ သို့သော် ထိုအယူအဆသည် နဂိုမူလ ရှိနင့်ပြီးသားအယူအဆထက်စောပြီး ဧဒင်ဥယျာဉ်ကစတင်ပေးခဲ့သည် စာတန်၏မူပိုင်လိမ်လည်နည်းကြီးဖြစ်သည်။

ဧဒင်ဥယျာဉ်၏လိမ်လည်မှု၌ စာတန်သည်ဧဝကိုရဲရဲကြီး အာမခံချက် ပေးခဲ့သည်။ "သင်တို့သည် ဧကန်အမှန်သေရမည်မဟုတ်" (က၊ 3:4)။ ဘုရားသခင်က သင်တို့သည် အမှန်သေကြ ရမည် ဟုမိန့်တော်မူချက်ကို စာတန် မှပြောင်းပြန် အယုံသွင်းခဲ့ခြင်း ဖြစ်သည်။

`ဝိညာဉ်သည် မသေနိုင်ပါဟုပြောဆိုနေမှုအပေါ် အောက်ပါ ကျမ်းချက် များမည်သို့ဆိုထားသနည်း။ ယင်းနောက်မှာ ထိုလိမ်လည်ခြင်း ကြီးကို ကျွန်ုပ်တို့ မည်သို့ရင်ဆိုင်မည်နည်း (ဆာ၊ 115:17; ယောဟန်၊ 5:28,29; ဆာ၊ 146:4; မသဲ၊ 10:28; 1ကော၊ 15:51-58)။`

စာတန်၏လိမ်လည်ခဲ့သောဝိညာဉ်မသေနိုင်အယူကို ယခုခေတ် မှာပင် ဆက်လက်စွဲကိုင်ထားကြသည်။ စာအုပ်စာပေများ၊ ရုပ်ရှင် ဇာတ်ကားများ၊ တီဗွီအစီအစဉ်များတို့သည် ယင်းအယူကို ဆက်လက် ကိုင်ဆွဲအားပေးနေဆဲဖြစ် သည်။ ၎င်းတို့၏အဆိုမှာ လူတို့သည် သေသွားသော်လည်း အခြားဘဝဖြစ်စဉ်သို့ ကူးပြောင်း သွားရ ခြင်းဖြစ်သည်။ ဝမ်းနည်းစရာအလွန်ကောင်းသည့်အချက်မှာ ခရစ်ယာန် တော်တော်များများတို့၏ တရားဟောပလ္လင်ပေါ်၌ ထိုသို့ ကြွေးကြော် ဟောပြောနေကြသည်။ ယင်းအမှားကြီးကို မြိန်ရေရှက်ရေ ဟောပြော သူ များစွာ ရှိနေကြသည် သိပ္ပံပညာသည်လည်း ပါဝင်အားဖြည့် ပေးလိုက်သေးသည်။ အမေရိကန်ပြည်ထောင်စု၌ရှိသော အဖွဲ့အစည်း တစ်ခုသည် နည်းပညာတစ်ရပ်ကို ကြိုးစားဖန်တီးနေသည်။ သေလွန် သူများနှင့်ပြန်၍ဆက်သွယ်နိုင်ရန် သေလွန် သွားသောသူသည် အခြားဘဝ၊ အခြားသတ္တဝါတစ်မျိုးမျိုးအဖြစ် ရှိနေမည်လားဟု မိမိတို့၏ ယုံကြည်ချက်ကိုကြိုးစားအေကာင်အထည်ေဖာ်ကြသည်။ယင်းမှားယွင်းသောယုံကြည်ချက်ကြီးသည် လူ့သမိုင်းကြောင်း၏နောက်ဆုံး ကာလ အချိန်၌ အပြင်းထန်ဆုံးလက်နက်တစ်ခုအဖြစ် လိမ်လည်ခြင်း ပြုမည်မှာ သံသယစိတ်ရှိရန်မလိုပါ။

`သင်၏ထုံးစံဓလေ့အကြားကို လိမ်လည်မှုကြီးသည် မည်သို့ တိုးဝင် နေသနည်း။ အဘယ်ကြောင့် ကျွန်ုပ်တို့သည်အညာမခံရအောင် ဘုရားရှင်၏ နှုတ်ကပတ်တော်ကို သေသေချာချာဖတ်ရှုသင့်ပါသနည်း။`