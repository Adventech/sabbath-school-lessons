---
title:  မြွေ၏လိမ်လည်ခြင်းကိုခံရသည်
date:  03/10/2022
---

`"က၊ 3:1-7 ကိုဖတ်ပါ။ ဧဝသည် ဘုရားစကားနှင့်မြွေ၏စကားကို ရွေးချယ်ရန် မည်သည့်ထင်ရှားသောအချက်ကိုကြည့်၍ ရွေးချယ်ခဲ့ သနည်း။`

က၊ 3 သည် စုံစမ်းခြင်းအတွက်၊ စိတ်ဓာတ်စစ်ဆင်ရေး ပညာအတွက် အရှင်းလင်းဆုံးဥပမာအကြောင်းဖြစ်သည်။ ဘုရားရှင်မှ အာဒံနှင့်ဧဝအား ကောင်း မကောင်းသိကျွမ်းရာ တားမြစ်ထားသော အပင်၏အသီးကိုစားလျှင် ဧကန်မုချ ပင်သေရမည်ဟု သတိပေး ထားသည် (က၊ 2:16,17)။ မြွေသဏ္ဉာန်ဟန်ဆောင် ထားသော စာတန်သည်လည်း ဗျူဟာမျိုးစုံသုံးကာ ဧဝအား အပြစ်ပြုရန် ဆွဲယူ သည်။

ပထမဦးဆုံးဘုရားရှင်တားမြစ်ထားချက်ကို ဆွဲယူကာ အသုံးပြု ခဲ့သည်။ စာတန်သည်ဧဝအား "သင်တို့သည် ဥယျာဉ်၌ ရှိသမျှသော အပင်တို့၏အသီးကို မစားရဟု ဧကန်စင်စစ် ဘုရားသခင်မိန့်တော် မူသလော" (က၊ 3:1)။ ဧဝ သည်လည်း သီးသန့်တားမြစ်သော အပင်၏အသီးကိုသာမစားရကြောင်းပြန်လည် ဖြေဆိုခဲ့သည်။ ထို အပင်၏အသီးကိုစား၍သော်လည်းကောင်း၊ ထိတို့၍သော် လည်းကောင်း မပြုရ၊ ပြုလျှင်သေရမည်ဟုပြန်ပြောခဲ့သည်။

စာတန်သည်ဆက်လက်၍ ဘုရားရှင်၏ အမိန့်ထုတ်ပြန်ချက် အပေါ် ဆန့်ကျင်စကားဆိုသည်မှာ "မြွေကလည်း၊ သင်တို့သည် ဧကန် အမှန် သေရမည် မဟုတ်" (က၊ 3:4)။နောက်ဆုံး၌စာတန်သည် လူလင်မယား အာဒံနှင့်ဧဝတို့၏ဥာဏ်ပညာ တိုးတက်ကြီးပွားခြင်းကို ချုပ်ချယ် တားဆီးပြီး လွတ်လပ်မှုကိုဖိနှိပ်သောဘုရားဟု ထာဝရဘုရားကို အပြစ်တင်တော့သည်။ လူလိမ်စာတန်၏ကန့်ကွက်ဝေဖန်ခြင်း၌ "အကြောင်းမူကား၊ ထိုအသီးကိုစားသောနေ့၌ သင်တို့သည် မျက်စိ ပွင့်လင်းလျက် ကောင်းမကောင်းကိုသိ၍၊ ဘုရားသခင်ကဲ့သို့ ဖြစ်ကြ လတ္တံသည်ကို ဘုရားသခင် သိတော်မူသည်ဟု မိန်းမအား ဆိုလေ၏" (က၊ 3:5)။

ဧဝသည်စာတန်၏လှည့်ကွက် အကျပ်အတည်းစည်းဝိုင်းတွင်းသို့ ကျသွားတော့သည်။ ထိုအချိန်၌သူမသည် ဘုရားအပေါ်သစ္စာထား၍ ငြင်းဆို မည်လား၊ စာတန်၏ဆွဲဆောင်မှုနောက်လိုက်မည်လား ဝေခွဲ နေရသည်။ ဘုရားရှင် ၏စကားအပေါ်သံသယဝင်လာသည်။ သူမ၏ ကိုယ်ပိုင်ခံယူချက်ကို အားကိုး လာသည်။ လက်တွေ့ကျသောနည်းလမ်းကို ကိုယ်တိုင်သုံးသပ်ကြည့်လာသည်။ ပဋိပက္ခဖြစ်လာသော အဆိုနှစ်ရပ် အကြား ဆုံးဖြတ်ရတော့မည်။

ပထမဦးဆုံးသူမ၏သုံးသပ်ချက်မှာ အာဟာရအတွက်ရှုထောင့်မှ ဖြစ်သည်။ "အသီးသည်စားဖွယ်ကောင်း၏၊" ဒုတိယအချက်မှာ "အမြင်၏ ဆွဲဆောင်မှု၊" "အသီး၏အဆင်းသဏဥာန်လှ၏၊" တတိယအချက်မှာ လက်တွေ့ ကျသောသဘောအဖြစ် "အသီးသည်ပညာတိုးပွားစေသောငှာ နှစ်သက်ဖွယ်သောအသီးဖြစ်၏။ သို့ဖြစ်၍ သူမ၏စိတ်ထဲ၌ စာတန်၏ စကားသည် အလေး သာသွားခဲ့သည်။ ဘုရားရှင် တားမြစ်ထားသော အပင်၏အသီးကို ယူ၍စားလေ သည်။ အကြောင်းမလှခဲ့ရသည့် ဧဝ၏ လုပ်ဆောင်ချက်ဖြစ်သည်။

အချို့သောသူများက 1သက်၊ 5:21 ၏သွန်သင်မှုကိုယူ၍ မစူးစမ်း မရှာဖွေလျှင် ဥာဏ်ပညာမရဟုသဘောထားကြပြန်သည်။ သို့သော် ဧဒင်ဥယျာဉ်၌နေထိုင်သောအာဒံနှင့်ဧဝအတွက် စာတန်လှည့်ဖြားသော ရရှိမည့်ဥာဏ်ပညာ သည် အလွန်ထိခိုက်နစ်နာ အန္တရာယ်  ဖြစ်စေသော အရာဖြစ်သည်။ အချို့သောအရာများကို ကျွန်ုပ်တို့မသိလျှင် ပို၍ ကောင်းသည်၊ သိရန်မလိုပါ။

`လေ့လာခဲ့သောအကြောင်းအရာနှင့်ပတ်သက်၍ ကျွန်ုပ်တို့၏ ခွဲခြမ်း စိတ်ဖြာခြင်း၊ သုံးသပ်ခြင်းမှားလျှင် အပြစ်ရောက်စေသော ရွေးချယ်မှုမျိုးကို ဖြစ်စေတတ်ပါသလား။`