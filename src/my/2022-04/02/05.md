---
title:  အပြစ်၏အခ
date:  05/10/2022
---

`က၊ 3:7-19 နှင့် ရောမ၊ 5:12 ကိုအခြေပြုလေ့လာလျှင် အပြစ်၏ အခသည် မည်သည့်အရာဖြစ်သနည်း။`

ဧဝသည် စာတန်၏အပြောအဆိုညှို့ကွင်းတွင်မိနေပြီဖြစ်၍ ရုန်းထွက် ရန်မလွယ်တော့ပါ။ သူမစီးမျောနေသောလမ်း၏အဆုံး အကျိုးဆက်ကို မတွက် နိုင်တော့ပါ။ တားမြစ်သောအသီးကိုစားခြင်းသည် ပုံဆောင်ချက်တစ်ခုမဟုတ်။ နားထောင်မှုမရှိလျှင် ဧဝ၏အပြုအမူသည် ဘုရားကိုသစ္စာစောင့်ခြင်းထက် စာတန်ကိုသစ္စာခံသွားခြင်းပင်ဖြစ်သည်။

က၊ 3 သည် အာဒံနှင့်ဧဝတို့၏ကျဆုံးခန်းကို ဖော်ပြပေး ထားသည်။ လိုက်ပါလာသောအကျိုးအခအချို့ကိုလည်း ဖော်ပြလိုက် သည်။ ဘုရားတရား ရှုထောင့်ဖြင့်ကြည့်လျှင် သူတို့နှစ်ဦးလုံးသည် ဘုရားရှင်ကိုကြောက်ရွံ့ကြသည်။ ကိုယ်တော်မမြင်ရအောင် ပုန်းနေ ကြသည် (က၊ 3:8)။ လူမှုရေးအမြင်အရ ကြည့်လျှင် သူတို့သည် လိပ်ပြာမလုံ ဖြစ်နေကြသည်။ တစ်ဦးအပေါ်တစ်ဦး အပြစ်ဆိုလာကြသည် (က၊ 3:7, 9-13)။ ခန္ဓာကိုယ်ခံစားချက်အရ၊ ချွေးသီး ချွေးပေါက်များ ကျလာသည်။ ခန္ဓာကိုယ်ကိုက်ခဲလာသည်။ သေလုမြောပါး အထိ ခံစားလာရသည် (က၊ 3:16-19)။ သက်ရှိသဘာဝတရားအားလုံး ဆုတ်ယုတ်သွားတော့သည် (က၊ 3:17,18)။

ဧဒင်ဥယျာဉ်သည်လည်း နဂိုလှပချစ်စဖွယ်ပုံစံမျိုး၊ နှစ်လိုဖွယ် အရပ်မျိုးမှ ရွေ့လျော့ပျက်စီးစပြုလာတော့သည်။ "ပန်းကလေးများ၊ သစ်ရွက်များ ညှိုးနွမ်းကာ တဖြုတ်ဖြုတ်ကြွေကျနေသည်ကိုမြင်ရသော အာဒံနှင့်ဧဝတို့သည် ပျက်စီးရတော့မည်ဟု နိမိတ်ပြနေကြောင်း သိရသောအခါ၊ ယခုကာလလူများ သေခြင်းကိုမြင်ရ၍ ဝမ်းနည်းငိုကြွေး ခံစားရသည်ထက် အာဒံနှင့်ဧဝတို့သည် ထိုထက်ပိုသော အူတွင်း အသည်းတွင်းမှ လှိုက်ကာလှိုက်ကာ ခံစားနေရပြီး ညည်းညူ ငိုကြွေး ကြတော့သည်။ သေခြင်းတရားဝင်လာကြောင်းကို နွမ်းကြွေ သွားသော ပန်းကလေးများမှ စတင်ကိုယ်စားပြုပြသနေပါသည်။ သစ်ပင်ကြီး များအရွက်ကြွေကျရသောအခါတွင် သူတို့၏စိတ်ထဲ၌ သက်ရှိသတ္တဝါ အားလုံးသေကြရတော့မည်ကို သဘောပေါက်လိုက်သည်"

အာဒံနှင့်ဧဝသည် ရုတ်တရက်ချက်ချင်းသေဆုံးခြင်းမဟုတ်ပါ။ အသက် ရှင်၍နေသေးသော်လည်း ထိုနေ့ထိုအချိန်မှာပင် သေဒဏ် အမိန့်ချ ခြင်းခံလိုက် ရပြီ။ ဘုရားရှင်သည်အာဒံအား "သင်ထွက်ရာမြေသို့ မပြန်မီတိုင်အောင်၊ သင်၏ မျက်နှာမှချွေးထွက်လျက်၊ အစာကိုစားရမည်။ အကြောင်းမူကား၊ သင်သည် မြေမှုန့်ဖြစ်၍၊ မြေမှုန့်သို့ပြန်ရမည်ဟု မိန့်တော်မူ၏" (က၊ 3:19)။ အပြစ်သို့ ကျရှုံးခြင်းသည် လူသားမျိုးနွယ် တစ်ရပ်လုံးကို အကျိုးဆက်သက်ရောက် သွားသည်။ တမန်တော်ကြီး ရှင်ပေါလု၏ရှင်းဆိုချက်အရ "ဤအကြောင်းအရာ ဟူမူကား၊ အပြစ်တရားသည် တစ်ယောက်သောသူအားဖြင့် ဤလောကသို့ဝင်၍ အပြစ်တရားအားဖြင့် သေခြင်းတရားဝင်သည်နှင့်အညီ လူအပေါင်း တို့သည် အပြစ်ရှိသောကြောင့် သေခြင်းသို့ရောက်ရကြ၏" (ရောမ၊ 5:12)။ ဝမ်းနည်းခြင်း၊ နာကျင်ခြင်းခံစားချက်များသည် ခေတ် အဆက်ဆက် သို့သက်ရောက်တည်ရှိလာခဲ့သည်။ ယနေ့ကျွန်ုပ်တို့ ခံစား နေရခြင်းသည် ဧဒင်ဥယျာဉ်မှပြသနာ၏ အကျိုး ဆက်   ဖြစ်သည်။ ကျေးဇူးတင်ရန်အလွန်ကောင်း သောအချက်မှာ ယေရှုရှင်သည် ကပ်တိုင်လမ်းကိုရွေးချယ်ကာ ကျွန်ုပ်တို့အားလုံး အတွက် ထာဝရအသက်မျှော်လင့်ချက်အလင်းကို ကမ္ဘာမြေသို့မီးမောင်းထိုး ပေးနေ သည်။ နောက်ထပ်အပြစ်သည် လုံးဝပြန်၍  ပေါ်လာစရာမရှိ တော့ပါ။ လုံးဝအဆုံးသတ်သွားပြီ။

`ဧဝ၏အတွေ့အကြုံမျိုးကို ပြန်၍ဆင်ခြင်မိသော် မည်သည့် သင်ခန်းစာ မျိုးရရှိသနည်း။ ကိုယ်ပြုသောအပြစ်ကြောင့် ရလဒ် အမြဲရှိပါသလား။`