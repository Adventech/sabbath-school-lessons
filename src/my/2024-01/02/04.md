---
title:  စိတ်ပျက်အားငယ်ရစဉ်သီဆိုသောဆာလံသီချင်း
date:   09/01/2024
---

ကိုးကွယ်မှုပြုသူများအတွက် ဆုတောင်းသောအခါ ဆာလံကျမ်းကို လွတ်လပ်ပေါ့ပါးစွာရွတ်ဆိုသီကျူးကြသည်။ ဆာလံကျမ်းသည် သူတို့၏ စိတ်ကိုပေါ့ပါးစေသည်။ ဘုရားရှင်ထားရှိသောသဘောတော်ကို ခံစားရ၍ လူတို့သည် ထာဝရဘုရား၏ရှေ့တော်၌ မျှော်လင့်ခြင်းစိတ်အပြည့်ဖြင့် ဆုတောင်း ချီးမွမ်းခြင်းအမှုကိုပြုကြ၏။

`ဆာလံ၊ ၂၂ ကိုဖတ်ပါ။ ဒုက္ခဆင်းရဲခြင်းအလွန်ကြီးမားသောအချိန် ၌ ထာဝရဘုရားကိုကိုးစားယုံကြည်ရန် ဆာလံသီချင်းမှ ကျွန်ုပ်တို့မည်သို့ သင်ယူနိုင်ပါသနည်း။`

ဆာလံ၊ ၂၂း၁ သည် ညည်းတွားခြင်းစကားဖြစ်သည်။ ဒုက္ခရောက်နေ သူ၏ အထီးကျန်စိတ်နှင့် ဝမ်းနည်းငိုကြွေးခြင်းကိုပြသသည်။ “အကျွန်ုပ် ဘုရား၊ အကျွန်ုပ်ဘုရား၊ အဘယ်ကြောင့်အကျွန်ုပ်ကို စွန့်ပစ်တော်မူသနည်း။ အကျွန်ုပ်ကိုမကယ်တင်ဘဲ အကျွန်ုပ်အော်ဟစ်သောစကားကိုနားမထောင်ဘဲ အဘယ်ကြောင့်အဝေးမှာနေတော်မူသနည်း။”

ယင်းကျမ်းစကား စကားစုသည် ခရစ်ယာန်တို့လောကတွင် အလွန် ရေပန်းစားသောစကားဖြစ်သည်။ ခရစ်တော်ယေရှုကိုယ်တော်တိုင် ထိုစကားကိုပင် နှုတ်ဖွင့်၍ပြောခဲ့သည်။ ကပ်တိုင်ထက်၌ ကိုယ်တော်သည် မဿဲ၊ ၂ရး၄၆ မှ ဖော်ပြသော ထင်ရှားသည့်အတွေ့အကြုံကို ခံစားခဲ့ရသည်။

စုံစမ်းဒုက္ခရောက်နေချိန်တိုင်း ယင်းစကားကို ထပ်ခါထပ်ခါရေရွတ် မိကြသည်။ ဆာလံ၊ ၂၂း၂၂ ကိုလည်း ထပ်ခါထပ်ခါရွတ်ဆိုတတ်ကြသည်။ “အကျွန်ုပ်သည် ညီအစ်ကိုတို့အားကြားပြောပါမည်။ ပရိသတ်အလယ်မှာ ကိုယ်တော်ကိုချီးမွမ်းပါမည် (ဆာလံ၊ ၂၂း၂၂)။

တစ်နည်းပြောရသော် ဆာလံဆရာတို့၏ခံစားချက်နှင့်မတူညီသည့် တိုင် ဆာလံဆရာတို့သည် မိမိတို့၏ခံစားမှုကို ထာဝရဘုရားအားယုံကြည်ခြင်း ၌ ပြသခဲ့ကြသည်။ မည်သည့်အခြေအနေမျိုးမှာမဆို သူတို့သည် ဘုရားရှင်ကို ချီးမွမ်းနိုင်ကြသည်။

အဓိကအချက်မှာ ဆုတောင်းချက်စကားကိုရေးသားပေးရာမှ ဆာလံ ကျမ်းသည် ကျွန်ုပ်တို့၏ခံစားနေရခြင်းအခြေအနေထက် ပို၍သင်ကြားပေး နိုင်ပါသည်။ ယုံကြည်ခြင်းအားဖြင့် ဘုရားရှင်၏ကရုဏာတော်သည် ကျွန်ုပ်တို့ အား ကုစားပေးနိုင်ကြောင်း စိတ်ချရန်လိုသည်။

ဆာလံကျမ်းအရ ဆုတောင်းခြင်းသဘောသည် ဝတ်ပြုကိုးကွယ်သူ များကို မိမိတို့၏ခံစားရမှုများအတွက် နားလည်နိုင်ကြောင်းပြသပေးခြင်းဖြစ် သည်။ သို့သော် သူတို့ရောက်နေသော အခြေအနေထက်သာ၍ စိတ်နာကျင် ခြင်းဝေဒနာကို ပယ်ချပစ်နိုင်သောအခွင့်အရေးမျိုးကို ဝတ်ပြုသူများရရှိခံစား နိုင်ပါသည်။ စိတ်ဓာတ်ကျဆင်းခြင်း၊ ဒေါသအမျက်ထွက်ရခြင်း၊ ဘုရားရှင် ၏ရှေ့တော်၌ စိတ်အားငယ်ရခြင်း အစရှိသည်တို့ကို ကိုယ်တော်အား ယုံကြည်ကိုးစားစိတ်တစ်ခုတည်းသာလျှင်စွဲကိုင်ကာ ဖြစ်သမျှကို ရင်ဆိုင်သွား နိုင်သည်။

ကြေကွဲဝမ်းနည်းညည်းတွားခြင်းမှ ချီးမွမ်းသီဆိုခြင်းအဖြစ် ဆာလံကျမ်း သည် ဝိညာဉ်ရေးရာသဘောကို ပြောင်းလဲပေးနိုင်သည်။ ဘုရားရှင်၏ ကရုဏာတော်ကို ခံစားရရှိသောယုံကြည်သူအားလုံးတို့သည် ဆုတောင်းလျက် စိတ်နှစ်သိမ့်မှုရရှိသွားစေသည်။

`ကျွန်ုပ်တို့ကြုံတွေ့ရသောစုံစမ်းခြင်းအသွယ်သွယ်ကို ကျော်လွန်သွား စေရန် မည်သို့သောသင်ခန်းစာများရရှိထားသနည်း။ ထာဝရဘုရား၌ ကိုးစား ခြင်း၊ ကိုယ်တော်၏ကောင်းမြတ်ခြင်းသဘောအားဖြင့် ကျွန်ုပ်တို့ဒုက္ခဆင်းရဲ ခြင်းကို ရင်ဆိုင်သွားနိုင်မည်လား။`