---
title:  အိုဘုရားရှင် - တစ်ဖန်ပြန်၍ကောင်းချီးပေးပါ
date:   11/01/2024
---

`ဆာလံ၊ ၆ဝး၁-၅ ကိုဖတ်ပါ။ ယင်းကျမ်းချက်ကို မည်သည့် အခြေ အနေတွင်ရေးသားထားသည်ဟု သင်ထင်ပါသနည်း။ မည်သည့်ဆုတောင်း ခြင်းမျိုးနှင့် ကိုက်ညီပါသနည်း။ ဝမ်းမြောက်ရွှင်လန်းခြင်းရှိသောအချိန်မှာပင် မြည်တမ်းသောဆာလံကျမ်းကို မည်သို့သီဆိုရွတ်ဖတ်ရမည်နည်း။`

ဆာလံသီချင်းဖြင့် မြည်တမ်းသီဆိုရသောအချိန်သည် လူသားတို့၏ ကာယ၊ ဉာဏနှင့် ဝိဉာဏသုံးမျိုးလုံးနှင့်သက်ဆိုင်သည်။

သို့ဖြစ်၍ ကျွန်ုပ်တို့ကောင်းစားအဆင်ပြေနေချိန်၌ ထိုမြည်တမ်းရသော ဆာလံစကားများကို ဖတ်ရွတ်ရန်မလိုဟု မသတ်မှတ်သင့်ပါ။ တစ်ခါတစ်ရံမှာ ဆာလံကျမ်းမှစကားလုံးများသည် ဝတ်ပြုကိုးကွယ်နေသောယုံကြည်သူတို့၏ စိတ်ခံစားနေရချိန်နှင့်သိပ်မညီညွတ်နိုင်။ စိတ်နှလုံးကြေကွဲခြင်းမရှိသောသူများ အတွက် မြည်တမ်းရသောဆာလံသီချင်းအချို့တို့မှာ အကျိုးသိပ်မထင်ရှားလှပါ။

ပထမဦးဆုံးကျွန်ုပ်တို့ကိုသိစေသောအချက်မှာ ဆာလံကျမ်းသည် ကျွန်ုပ်တို့ကိုသတိပေးနေသည်မှာ ဖြောင့်မတ်သူဖြစ်စေ၊ ဆိုးယုတ်သူဖြစ်စေ လူတိုင်းလူတိုင်းသည် ဒုက္ခဆင်းရဲပြဿနာနှင့် ကြုံကြရမည်သာဖြစ်သည်။ ဆာလံကျမ်းမှ သေသေချာချာသတိပေးသည်မှာ ဘုရားရှင်သည် ဒုက္ခဆင်းရဲ ကာလကိုထိန်းချုပ်နိုင်သည့် အဆုံးသတ်အခြေအနေကို ကိုယ်တော်စီရင်ပေး နိုင်သည်။ ဆာလံကျမ်း၌ ဒုက္ခကာလအတွင်းအခြေအနေကိုဖော်ပြသည်မှာ “မြေကြီးကိုလှုပ်၍ခွဲတော်မူပြီ” (ဆာ၊ ၆ဝး၂)။ ဆာလံဆရာတို့၏ပြတ်သား သောမျှော်လင့်ချက်သည် ဘုရားသခင်သည် ကယ်တင်ပေးနိုင်သောကယ်လွတ် သည့်အရှင်ဖြစ်သည်။

ဒုတိယအချက်မှာ မြည်တမ်းရသောဆာလံကျမ်းစကားများမှ သွန်သင် ထားချက်အရ၊ ဆင်းရဲခြင်းဒုက္ခခံနေရသူများကို သနားကရုဏာစိတ်ထားရမည် ဖြစ်သည်။ ဘုရားသခင်ကို ဝမ်းမြောက်ဝမ်းသာကျေးဇူးတင်ကြောင်းဖော်ပြနေ ကြသောအချိန်၌၊ အထူးသဖြင့် လူစုလူဝေးဖြင့်ချီးမွမ်းကျေးဇူးတင်ခြင်းအစီအစဉ် တွင် အကြောင်းမကောင်းသူများကို သတိရကြရန်လိုကြောင်းသတိပေးထား သည်။ ယခုအချိန်မှာ ကျွန်ုပ်တို့အတွက် အဆင်ပြေနေသော်လည်း ပတ်ဝန်းကျင် ရှိလူတို့အကြောင်းကို ဂဃနဏမည်သူသိနိုင်မည်နည်း။ အချို့သူများကြောက်ဖွယ် အန္တရာယ်နှင့်ကြုံနေရသည်ကို မည်သူသိနိုင်မည်နည်း။ ထိုညည်းတွားမြည်တမ်း ခြင်းသည် ဆာလံစကားကိုရွတ်ဆိုဆုတောင်းကြရာ ဒုက္ခရောက်နေသူများကို ကျွန်ုပ်တို့သတိရစေပါသည်။ ဆာလံကျမ်း၏သွန်သင်ချက်သည် လူကိုကြင်နာ သနားတတ်ရန်နှင့် ယေရှုရှင်ပြုတော်မူသကဲ့သို့ ဒုက္ခဆင်းရဲရောက်သူများကို ကယ်တင်ကူညီမစပေးရန်သဘောပါဝင်သည်။

“ဤကမ္ဘာကြီးသည် ဒုက္ခဆင်းရဲခြင်းကြီးစွာရောက်နေသောအိမ်ကြီး ဖြစ်နေသည်။ သို့သော် ခရစ်တော်သည်လာ၍ မကျန်းမာသူများကို ကျန်းမာ စေသည်။ စာတန်ချုပ်နှောင်ခံထားရသူများကို လွတ်လပ်ခွင့်ပေးသည်။ ကိုယ်တော် သည်ကျန်းမာ၍ ခွန်အားကြီးသောသူဖြစ်သည်။ ဖျားနာသူများအတွက် မိမိ၏ အသက်တာကို ပုံအပ်ကူညီသည်။ နတ်ဆိုးနှိပ်စက်သူတို့ကို သက်သာလွတ်ကင်း ခွင့်ပေးသည်။ ကိုယ်တော်ထံရောက်လာပြီး ရောဂါပျောက်ကင်းလိုသူတို့၏ တောင်းပန်ခြင်းကို တစ်ခါမျှလျစ်လျူရှုထားခြင်းမပြုပါ။ ကိုယ်တော်ထံတော် သို့ မကျန်းမာသူများရောဂါပျောက်လို၍ ရောက်လာသည်မှာ ဒုက္ခဆင်းရဲခြင်းမှ လွတ်မြောက်လိုကြောင်းကို ကိုယ်တော်သိတော်မူပါသည်။ ကိုယ်တော်ငြင်းဆန် ခြင်းမပြု၊ အားလုံးကိုကျန်းမာစေပါသည်။ ထိုစိတ်သဘောကို ပြသသောအခါ မကောင်းစိတ်မွေးသူများပင်လျှင် ကိုယ်တော်၏စိတ်သည် သူတို့အထဲသို့ ဝင်ရောက်သွားသေးသည်။ ထိုကြောင့် မိမိတို့အပြစ်ကိုပြန်မြင်၍ နောင်တရ ပြုပြင်နေထိုင်လာကြသည်။ လူများစွာတို့သည် ယိုယွင်းနေသောဝိညာဉ်ရေးရာ ခံယူချက်မှ ပြန်လည်၍ အမှန်တရားကိုလက်ခံလာကြသည်။ ကိုယ်ကာယ ကျန်းမာခြင်းကိုလည်း ပြန်လည်ရရှိကြသည်။ ဧဝံဂေလိတရားတော်သည် ယနေ့ ထိုသို့သောတန်ခိုးတော်ကို ပိုင်ဆိုင်ထားသည်။ ထိုကြောင့် ကျွန်ုပ်တို့ထိုဧဝံဂေလိ တရားကို သက်သေမခံဘဲနေရန် သင့်လျော်ပါမည်လား (Ellen G. White, _Welfare Ministry_, pp. 24, 25).

`သင်သိနေသောသူများထဲမှ သင်၏ဆုတောင်းပေးခြင်းကိုသာလိုအပ် နေသည်မဟုတ်ပါ။ သင်ကိုယ်တိုင်ကူညီပေးရန် လိုအပ်ချက်ရှိနေပါသလား။`