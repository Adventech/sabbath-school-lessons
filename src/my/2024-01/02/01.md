---
title:  ကျွန်ုပ်တို့ကိုဆုတောင်းရန်သင်ကြားပေးသည်
date:   06/01/2024
---

### ဖတ်ရန်ကျမ်းချက်များ။
ဆာ၊ ၁ဝ၅း၅။ ကောလောသဲ၊ ၃း၁၆။ ယာကုပ်၊ ၅း၁၃။ ဆာ၊ ၄၄။ ဆာ၊ ၂၂။ ဆာ၊ ၁၃။ ဆာ၊ ၆ဝး၁-၅။

> <p>အလွတ်ကျမ်းချက်</p>
> “တစ်ရံရောအခါ ကိုယ်တော်သည် တစ်စုံတစ်ခုသောအရပ်တွင် ဆုတောင်းတော်မူ၍ပြီးလျှင်၊ တပည့်တော်တစ်ယောက်က၊ သခင်၊ ဆုတောင်းစေခြင်းငှာ၊ ယောဟန်သည် မိမိတပည့်တို့အား နည်းပေး သကဲ့သို့ အကျွန်ုပ်တို့အားနည်းပေးတော်မူပါဟုလျှောက်သော်” (လုကာ၊ ၁၁း၁)။

အချို့သောခရစ်ယာန်တို့သည် ဆုတောင်းခြင်းပြုသောအခါ အမှား အယွင်းမရှိစေရန် သင်ယူဖို့လိုသည်ဟုခံယူကြသည်။ ယေရှုရှင်၏တပည့်တော် တို့သည်လည်း ကိုယ်တော်ကိုဆုတောင်းချက်သင်ပေးရန် တောင်းဆိုခဲ့ကြသည်။ ဘုရားရှင်သည် ဆုတောင်းနည်းစာအုပ်ကိုပေးထားပြီးဖြစ်သည်။ ဆာလံကျမ်း ပင်ဖြစ်သည်။ သမ္မာကျမ်းစာ၏အသည်းနှလုံးဖြစ်သည်။ ရှေးခေတ်ဘုရားရှင်၏ လူတို့ မည်သို့ဆုတောင်းကြသည်ကို အသိပေးရုံသက်သက်မဟုတ်ပါ။ ယနေ့ ခေတ်လူတို့ မည်သို့ဆုတောင်းရမည်ကိုလည်း သွန်သင်ပေးထားသည်။

အစောဆုံးကာလအချိန်မှစ၍၊ ဆာလံကျမ်းသည် ဆုတောင်းရန် ပုံစံနမူနာကိုချပြပြီးဖြစ်သည်။ ဘုရားရှင်၏လူတို့ မည်သို့ဆုတောင်းကြရမည်ကို အထူးသင်ကြားပေးထားသည်။ ယေရှုရှင်၏ဆုတောင်းချက်အပါအဝင်ဖြစ်သည် (၅ရာ၊ ၁၆း၇၊ ၉။ နေဟမိ၊ ၁၂း၈။ မဿဲ၊ ၂ရး၄၆။ ဧဖက်၊ ၅း၁၉)။ ယခု အပတ်မှာ ဆာလံကျမ်းသည် ဘုရားရှင်၏လူမျိုးစုကို မည်သို့ပို့ဆောင်ခဲ့ကြောင်း၊ ဘုရားရှင်နှင့်မည်သို့ဆက်သွယ်ပြောဆိုခဲ့ကြောင်းကို တွေ့မြင်သိရှိရမည်ဖြစ်သည်။ ဆာလံကျမ်းသည် ဆုတောင်းချက်ပင်ဖြစ်ကြောင်းကို ကျွန်ုပ်တို့သတိရသင့်ပါ သည်။ ဝိညာဉ်ရေးရာတွေးခေါ်မှုအဆင့်သာမက ကျွန်ုပ်တို့လက်တွေ့အသက်တာ အတွက် ကြီးပွားချမ်းသာစေရန်နှင့် ဆုတောင်းခြင်းပြည့်သောအသက်တာနှင့် အစဉ်ပြည့်ဝစေရန် ဆာလံကျမ်းမှကူညီအားပေးသည်။

ဆာလံကျမ်းကိုထည့်သွင်းရွတ်ဆိုဆုတောင်းခြင်းသည် ယုံကြည်သူ အားလုံးအတွက် ပုံမှန်ပြည့်ဝစုံလင်သောအသက်တာကို ရရှိစေပါသည်။

ယခုအပတ်ဆာလံကျမ်းကိုပင် ဆက်လက်လေ့လာမည်ဖြစ်သည်။ အထူးသဖြင့် ကျွန်ုပ်တို့အတွက် အဆင်ပြေချောမွေ့ခြင်းမရှိဖြစ်နေသောအချိန် မျိုး၌ ဆာလံကျမ်း၏ထောက်ပံ့ခြင်းအကြောင်းကို လေ့လာသွားမည်ဖြစ်သည်။