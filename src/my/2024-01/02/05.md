---
title:  စိတ်ပျက်ခြင်းမှမျှော်လင့်စရာသို့
date:   10/01/2024
---

ကျွန်ုပ်တို့အားလုံးသည် ခက်ခဲသောအချိန်၌ ဘုရားရှင်မှ ကျွန်ုပ်တို့ ကိုစွန့်ပစ်ထားသည်ဟု ခံစားကြရဖူးသည်။ ထိုသို့မထင်ခဲ့ဖူးသူမရှိပါ။ မည်သို့ ဖြစ်ရသနည်း။

ဆာလံဆရာတို့၏ခံစားချက်သည်လည်း လူသားတို့၏ခံစားမှုနည်းတူ ပင်ဖြစ်သည်။ သူတို့ကြုံတွေ့ရသမျှသည် ကျွန်ုပ်တို့ကြုံတွေ့ရသမျှနှင့် တူညီ ပါသည်။ ကျွန်ုပ်တို့ပြုသမျှအပြစ်သည် ကျွန်ုပ်တို့အပေါ်ပြန်၍ပုံကျလာသော် လည်း မတရားဟုခံစားချင်ကြသည်။ ရင်ဆိုင်ရသောအရာသည် ကျွန်ုပ်တို့၏ အပြစ်ကြောင့်မဟုတ်ဟုခံစားရပြီး သည်းမခံချင်ကြပါ။ ထိုသို့မစဉ်းစားဖူးသူ ရှိနိုင်ပါသလား။

`ဆာလံ၊ ၁၃ ကိုဖတ်ပါ။ ထိုဆာလံကျမ်းမှ သင်ခွဲခြားနိုင်သော အရာနှစ်ခုသည် မည်သည့်အရာဖြစ်သနည်း။ ဆာလံဆရာတို့၏အမြင်နှင့် သူတို့၏ဆုံးဖြတ်ချက်သည် မည်သို့အပြောင်းအလဲကိုဖြစ်စေပါသနည်း။`

“အိုထာဝရဘုရား၊ အကျွန်ုပ်ကိုအလျှင်းမမှတ်ဘဲ အဘယ်မျှကာလ ပတ်လုံး မေ့လျော့တော်မူမည်နည်း။ အဘယ်မျှကာလပတ်လုံး မျက်နှာတော် ကိုကွယ်ထားတော်မူမည်နည်း” (ဆာ၊ ၁၃း၁)။ ထိုကဲ့သို့စိတ်အထင်လွဲမှား ခြင်းမျိုးကို မည်သူတစ်ဦးတစ်ယောက်၏အတွေး၌ ထွက်ပေါ်ဖူးသနည်း။ မှားယွင်းသောအတွေးများကို မည်သူသည် စိတ်ထဲထားဖူးသနည်း။ ဘုရားရှင် သည် ကျွန်ုပ်တို့တစ်ဦးတစ်ယောက်ကို မေ့လျော့နေဖူးပါသလား။

ဆာ၊ ၁၃ သည် အခြားတစ်ခုသောအမှားကိုရှောင်ရှားရန် သတိပေး ခဲ့ပြန်သည်။ မိမိတို့ကိုယ်ကိုသော်လည်းကောင်း၊ မိမိတို့ပြဿနာကိုသာသော် လည်းကောင်း အလေးထားနေခြင်းပင်ဖြစ်သည်။ ဆုတောင်းသောအခါ၌ မိမိ တို့၏အကြောင်း၊ မိမိတို့၏ပြဿနာအကြောင်းကိုသာ တောင်းဆိုခြင်းသည် အလွန်မှားသည်။ ဆာလံ၊ ၁၃ သည် ကျွန်ုပ်တို့အမှုအရာအားလုံးကို မပြောင်း မလဲအစဉ်တည်နေတော်မူသော ထာဝရဘုရားရှင်၏အထံတော်သို့အပ်နှံကာ ဆုတောင်းခြင်းပြုလျက် ကိုယ်တော်ပြောင်းလဲပေးတော်မူရန် တိုက်တွန်းပေး ထားသည်။ ဘုရားရှင်သည် လူတို့နှင့်အစဉ်ရှိတော်မူ၍ မစတော်မူကြောင်းကို သင်ကြားပေးသည်။

ဆာလံကျမ်းကိုဖတ်ရှုသောအခါ မြည်တမ်းခြင်းနှင့်အစပြု၍ သံသယ ပြစ်တင်စကားများပါရှိနေသော်လည်း ထိုအခြေအနေမျိုး၌ အဆုံးသတ်ခြင်း မရှိသေးပါ။ အလွန်အရေးပါသောအချက်မှာကား ဆာလံကျမ်းကို အဆုံးထိ ဖတ်ရှုလေ့လာပါ။

ဆာလံကျမ်းသည် ကျွန်ုပ်တို့ကို ဘုရားရှင်၏ရွေးနုတ်တော်မူသော တန်ခိုးတော်ဖြင့် လွတ်ငြိမ်းချမ်းသာခြင်းကို ပေးစွမ်းကြောင်းဖော်ပြထားသည် (ဆာ၊ ၁၃း၅)။ သို့ဖြစ်၍ ကျွန်ုပ်တို့၏ကြောက်ရွံ့တုန်လှုပ်တတ်သောသဘော အားလုံးကို (ဆာ၊ ၁၃း၁-၄) ကိုယ်တော်ထံပုံအပ်ပြီး ဘုရားရှင်၏ကယ်တင် တော်မူခြင်းကျေးဇူးတော်ကို ယုံကြည်စိတ်ချစွာအားကိုးရမည်ဖြစ်သည်။ သို့မှသာ ညည်းတွားမြည်တွန်ခြင်းအလုံးစုံကို ချီးမွမ်းကျေးဇူးတင်ခြင်းသို့ ပြောင်းလဲပေးစေ နိုင်ပါမည်။ စိတ်ပျက်ခြင်းအခြေအနေမှ မျှော်လင့်ခြင်းအခြေအနေသို့ ရောက်ရှိ ခံစားနိုင်စေပါမည် (ဆာ၊ ၁၃း၅၊ ၆)။

ထပ်ခါထပ်ခါရွတ်ဆိုရေးသားသောဆာလံသီချင်းသည် အဓိပ္ဋာယ် အလွန်ပြည့်ဝလျက် အလဟဿမရှိ၊ အလွန်လေးနက်လှပါသည်။ ဆာလံ ထောမနာဖြင့်ဆုတောင်းရွတ်ဆိုသောအခါ ဆာလံထောမနာစကားဖြင့် သန့်ရှင်း သောဝိညာဉ်တော်သည် ကျွန်ုပ်တို့ကိုနှိုးဆော်တော်မူကြောင်းကို သိထားရမည်။ ဆာလံထောမနာစကားတိုင်းသည် ယုံကြည်သူတို့၏စာရိတ္တနှင့် အပြုအမူ အားလုံးကို ပြုပြင်ပြောင်းလဲပေးစေသော ဘုရားရှင်၏နှုတ်ထွက်စကားများပင် ဖြစ်သည်။ ရိုးရိုးပြောင်းလဲခြင်းမျိုးမဟုတ်ပါ။ ကိုယ်တော်၏ကရုဏာတော်မှ ဆာလံထောမနာကျမ်း၌ရှိသော ကတိတော်အတိုင်း ယုံကြည်သူအားလုံး၏ ဘဝအသက်တာကို လှပသစ်လွင်စေနိုင်ပါသည်။ အဓိပ္ဋာယ်မှာ ကျွန်ုပ်တို့သည် ဘုရားရှင်၏နှုတ်ကပတ်တော်ကို ယုံကြည်လက်ခံ၍၊ ကိုယ်တော်၏အလိုဆန္ဒ တော်အတိုင်း ပုံသွင်းနေထိုင်ကာ ခရစ်တော်ဘုရားရှင်နှင့်အတူ တစ်လုံးတစ်ဝ တည်းနေထိုင်အသက်ရှင်ခြင်းမျိုးဖြစ်သည်။ ဘုရားရှင်၏အလိုတော်အတိုင်း ခရစ်တော်ရှင်ကိုယ်တော်တိုင်ပြုမူနေထိုင်သွားပြသည်။ ဘုရားသားတော်ဖြစ်ပါ လျက် လူ့ဇာတိကိုခံယူကာ စုံစမ်းခြင်းကိုရင်ဆိုင်ခဲ့သည်။ ခရစ်တော်သည် ဆာလံထောမနာကျမ်းကိုရွတ်ဆိုကာ ဆုတောင်းမှုပြုခဲ့သည်။ ကျွန်ုပ်တို့အတုယူ ရမည့်အချက်ဖြစ်သည်။

`စုံစမ်းခြင်းအားလုံးသည် ဘုရားရှင်ထံတော်သို့နီးကပ်စေရန် သင့်ကို မည်သို့ပို့ဆောင်သနည်း။ သင်ကိုယ်တိုင်သတိမပြုလျှင် ကိုယ်တော်နှင့်ဝေးသော အရပ်သို့ သင့်ကိုတွန်းထုတ်ပစ်မည်လား။`