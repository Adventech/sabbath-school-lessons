---
title:  ဆက်လက်လေ့လာရန်။
date:   12/01/2024
---

Psalm 42:8 and Ellen G. White, “Poetry and Song,” pp. 159–168, in _Education_ ကိုဖတ်ပါ။ ဆုတောင်းချက်နှင့်သီချင်းသည် မည်သို့ဆက်စပ်မှု ရှိသနည်း။ ကျမ်းချက်အရ မည်သို့စိတ်ကိုခွန်အားဖြစ်စေကြောင်းပြောထား သနည်း။

အယ်လင်ဂျီဝှိုက်သည် ဒါဝိဒ်မင်း၏ဆာလံထောမနာသီချင်းကို ပြောဆို ရေးသားသောအခါ၊ ဥပမာ ဆာ၊ ၅၁ ကို အပြစ်ကြောင့်ဝမ်းနည်းခြင်းဖြစ်၍ မိမိ၏စိတ်နှလုံးသားထဲမှ ခံစားရချက်မသက်သာကြောင်းကို ထုတ်ဖော်ရေးသား သည်ဟု _Steps to Christ_, pp. 24, 25 မှာတွေ့ရသည်။ အယ်လင်ဂျီဝှိုက်အနေဖြင့် ယုံကြည်သူတို့အား ကျမ်းစာကိုအလွတ်ရွတ်ဆိုရန် အထူးအားပေးခဲ့သည်။ အထူးသဖြင့် ဆာလံကျမ်းကိုအလွတ်ရွတ်ဆိုပြီး စုံစမ်းခြင်းအခက်အခဲနှင့် ကြုံတွေ့ရသောအခါ ခရစ်တော်ကဲ့သို့ရွတ်ဆိုဆုတောင်းခြင်းပြုနိုင်ရန် အထူး အားပေးတိုက်တွန်းသည်။ ခရစ်တော်သည် စုံစမ်းခြင်းနှင့်ကြောက်ရွံ့စရာများ ကြုံရလျှင် ဆာလံစကားကိုရွတ်ဆိုသည်။ အယ်လင်ဂျီဝှိုက်ကိုယ်တိုင် ဆက်လက်၍ မှတ်ချက်ပြုစကားဆိုသည်မှာ “လူတို့၏စိတ်ဝိညာဉ်၌ ရွှင်လန်းဝမ်းမြောက်ခြင်း နှင့် ယုံကြည်ခြင်း၊ မျှော်လင့်ခြင်း၊ ချစ်ခြင်းတိုးပွားလာစေရန် သမ္မာကျမ်းမှ နှုတ်ထွက်စကားများကို သီဆိုကျူးအေးခြင်းဖြင့် သန့်ရှင်းသောသီချင်းများကို သီဆိုကြရမည်။ အမှန်ဆိုရလျှင် ထိုသီချင်းများသည် ဆုတောင်းချက်ပင် ဖြစ်သည်” _Education_, pp. 162 - 168.

ဆာလံကျမ်းကိုအသုံးပြုလျက် ဆုတောင်းခြင်း၊ သီချင်းဆိုခြင်းပြုသော် စိတ်ရှည်သည်းခံစိတ်၊ ရဲရင့်ခြင်း၊ ခွန်အားနှင့် မျှော်လင့်စရာများဖြစ်သည်။ ဆာလံဆရာတို့သီကုံးစပ်ဆိုထားခြင်းဖြစ်သည်။ ထိုခွန်အားပေးသောစကားများ သည် ကျွန်ုပ်တို့၏ဝိညာဉ်ရေးခရီးနှင့် အထီးကျန်နေရစဉ် အားပေးရုံသက်သက် မဟုတ်ပါ။ အခြားသူများလည်း ကျွန်ုပ်တို့ကဲ့သို့ပင် မှောင်မိုက်ကိုဖြတ်ကျော် ခဲ့ရဖူးသည်။ ထိုဒုက္ခကာလကို ဘုရားရှင်၏ကရုဏာတော်ဖြင့် ကျော်ဖြတ် နိုင်ကြသည်။ တစ်ချိန်တည်းမှာပင် ဆာလံကျမ်းမှတင်ပြထားသည့်အကြောင်းမှာ ခရစ်တော်သည် ကျွန်ုပ်တို့အတွက် အားလုံး၏ကိုယ်စားဆုတောင်းပေးနေကြောင်း၊ အစဉ်အမြဲကျွန်ုပ်တို့အတွက် တောင်းပန်နေကြောင်း ဆာလံကျမ်းကဖော်ပြပါ သည် (ဟေဗြဲ၊ ရး၂၅)။

ဆာလံထောမနာဆုတောင်းချက်ဖြင့် ဝတ်ပြုသူတို့၏ စိတ်သဘောကို ထူးခြားစေပြီး ဝတ်ပြုကိုးကွယ်ခြင်းတွင် ပို၍နက်ရှိုင်းမှုရှိစေပါသည်။ ဆာလံ ကျမ်းသည် ဘုရားရှင်နှင့်လူသားအကြား ဆက်သွယ်သောဆုတောင်းချက်နှင့် တေးသီချင်းပင်ဖြစ်သည်။ ယင်းအတွက်ကြောင့် ဆာလံကျမ်းကိုအသုံးပြု ဆုတောင်းသီဆိုခြင်းသည် ဘုရားရှင်၏ကရုဏာတော်ကို ဗဟိုထားပြီး ကိုယ်တော်၏အနာငြိမ်းစေသောတန်ခိုးတော်ကို ပို၍အားကိုးယုံကြည်လာသည်။