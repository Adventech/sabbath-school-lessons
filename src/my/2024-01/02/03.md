---
title:  ဒုက္ခဆင်းရဲကာလ၌ထာဝရဘုရားကိုကိုးစားလော့
date:   08/01/2024
---

ခရစ်ယာန်အားလုံးသိထားပြီးသောအရာနှင့် ကြုံဆုံရသောအရာများ ရှိကြပြီးဖြစ်သည်။ ထိုအရာမှာ ဒုက္ခဆင်းရဲစိတ်ဓာတ်ကျဆင်းခြင်းပင်ဖြစ်သည်။ ထိုအချိန်မျိုး၌ ဘုရားရှင်မည်သို့အမှုပြုတော်မူသည်ကို နားမလည်နိုင်သော အချိန်ဖြစ်သည်။ ဘုရားရှင်သည် အဘယ်ကြောင့် မကောင်းမှုမတရားမှုကို ခွင့်ပြုထားရခြင်းအတွက် စိတ်ကသိကအောက်ဖြစ်ကြရသည်။ ဆာလံကျမ်းဆရာ များလည်း ထိုသို့အတွေ့အကြုံမျိုးကို ရင်ဆိုင်ရဖူး၍ ကျော်ဖြတ်ခဲ့ကြရသည်။ ဘုရားရှင်၏ခွန်အားပေးခြင်းကြောင့်သာ သူတို့ကြုံတွေ့ခဲ့ရသမျှကို ရေးသား မှတ်တမ်းပြုနိုင်ခဲ့ကြသည်။

`ဆာ၊ ၄၄ ကိုဖတ်ပါ။ မည်သို့ပြောခဲ့သနည်း။ ထိုအကြောင်းသည် ခေတ်အဆက်ဆက်ယုံကြည်သူများနှင့် မည်သို့သက်ဆိုင်မှုရှိသနည်း။`

ဘုရားကျောင်း၌ ဝတ်ပြုကိုးကွယ်ခြင်းအစီအစဉ်တွင် ရွေးချယ်ဖတ်ရှု သောဆာလံကျမ်းသည် လူထုပရိသတ်များအတွက် စိတ်တက်ကြွစေရန်ဖော်ပြ သော နှုတ်ကပတ်စကားများဖြစ်သည်။ လူအများအတွက် ဆုတောင်းခြင်း ထောမနာဖြစ်သည်။ ထင်ရှားသောစကားလုံးများမှာ ကျွန်ုပ်တို့သည် ခွန်အား နည်း၍ စွမ်းဆောင်နိုင်စွမ်းမရှိကြောင်း တွေ့မြင်ဖတ်ရှုရသည်။ ကျွန်ုပ်တို့၏ စိတ်ထဲ၌ ရံဖန်ရံခါ ဘုရားရှင်အပေါ်မှားယွင်းစွာသဘောထားမိကြသည်။ ဘုရားရှင်သည် တရားမျှတမှုမရှိကြောင်းနှင့် ဘုရားရှင်သည် ကျွန်ုပ်တို့ကို ဆင်းရဲဒုက္ခနှင့်ရင်ဆိုင်စေကြောင်း တွေးမိတတ်ကြသည်။ ကျွန်ုပ်တို့လူထုပရိသတ် နှင့် ဆုတောင်းကြသောအခါမှာသော်လည်းကောင်း၊ တစ်ယောက်တည်းဆုတောင်း မှုပြုသောအခါ၌သော်လည်းကောင်း သင့်လျော်သောအမူအရာအပြောအဆိုကို ရှာဖွေပြုမူပြောဆိုခြင်းမပြုတတ်ကြ။

ယင်းအခြေအနေမျိုးကြောင့် ကျွန်ုပ်တို့၏ဝတ်ပြုကိုးကွယ်ခြင်းအစစ် အမှန်သဘောကို ပျောက်ဆုံးသွားစေတတ်သည်။ ကျွန်ုပ်တို့ရိုးသားပွင့်လင်းစွာ စိတ်ထဲခံစားရသမျှကို အရှိအတိုင်း အမှန်အတိုင်းမဖော်ပြမပြောဆိုခြင်းသည် အမြဲတစေ ကျွန်ုပ်တို့၏ဆုတောင်းချက်၌ထင်ရှား၍ ကျွန်ုပ်တို့ကို တစ်ခုခုမှ ဖမ်းချုပ်ထားနေကြောင်း၊ ခံစားရကြောင်းပေါ်လွင်နေပါသည်။ ထိုသို့ဖြစ်ရခြင်း ကြောင့် ကျွန်ုပ်တို့သည် ထာဝရဘုရားကိုငြင်းပယ်ပြီး ယုံကြည်ခြင်းမရှိသော သဘောသို့ဖြစ်စေပါသည်။ ဆာလံကျမ်းကိုအသုံးပြုပြီး ဆုတောင်းခြင်းပြုသည့် အခါ ဆုတောင်းခြင်းအပေါ်သော်လည်းကောင်း၊ ဝတ်ပြုကိုးကွယ်ခြင်းတွင်သော် လည်းကောင်း သေချာသောစိတ်ချယုံကြည်မှုကိုဖြစ်စေပါသည်။ ကျွန်ုပ်တို့၏ ခံစားတွေ့ကြုံရမှုကို ပဓာနမထားတော့ပါ။

ဆာလံ၊ ၄၄ တွင် ဥပမာပေးထားချက်အရ၊ ဝတ်ပြုကိုးကွယ်သူများ အား ဒုက္ခဆင်းရဲခြင်းစိတ်မှ လွတ်ငြိမ်းခွင့်ပေးတော်မူသည်။ စိတ်လွတ်လပ် ပျော်ရွှင်ခွင့်ရရှိသွားသည်။ ဆာလံထောမနာသီချင်းကို ရွတ်ဆိုဆုတောင်းခြင်း ဖြင့် လူတို့၏စိတ်ချမ်းသာလွတ်လပ်ကျေနပ်ခြင်းကို ရရှိစေပါသည်။ ကျွန်ုပ်တို့ ကိုယ်တိုင်ပြော၍မထွက်၊ မဆိုရဲသောစကားလုံးများကို ဆာလံကျမ်းမှသင်ပြ ပြောဆိုပေးစေသည်။ “စိတ်နှလုံးသည် နောက်သို့မဆုတ်၊ တရားတော်လမ်းမှ လွှဲ၍မသွားကြပါ။ ကိုယ်တော်မူကား၊ မြေခွေးနေရာအရပ်မှာ အကျွန်ုပ်တို့ကို ချိုးဖဲ့နှိပ်စက်၍၊ သေခြင်းအရိပ်နှင့်ဖုံးလွှမ်းတော်မူ၏” (ဆာလံ၊ ၄၄း၁၈၊ ၁၉)။

ဆာလံကျမ်း၊ ၄၄ သည် မည်သို့အစပြုထားသည်ကို သတိပြုပါ။ ဆာလံဆရာသည် အတိတ်အကြောင်းမှ ဘုရားရှင်သည် မိမိ၏လူမျိုးတော်ကို ကြီးမားသောအမှုအားဖြင့် စောင်မတော်မူကြောင်းကိုဖော်ပြသည်။ သို့ဖြစ်၍ ဆာလံဆရာသည် ဘုရားရှင်ကိုသာအားကိုးသည်။ သူ၏လေးမြားလက်နက် ကို အားကိုးခြင်းမရှိကြောင်း ထင်ရှားစေပါသည် (ဆာ၊ ၄၄း၆)။

ယနေ့တိုင် ဒုက္ခဆင်းရဲသည် ဘုရားရှင်၏လူတို့အပေါ် ကျရောက် နေမြဲဖြစ်သည်။ ရန်သူတို့၏တိုက်ခိုက်ခြင်းနှင့် ညည်းတွားမြည်တမ်းရသော အချိန်သည် နာကျင်လျက်ကြာညောင်းခဲ့ပါသည်။ သို့သော်ငြားလည်း ထိုဒုက္ခ ဆင်းရဲခြင်းမှ ဆာလံဆရာသည် အော်ဟစ်ငိုကြွေးလျက် ဘုရားရှင်၏ကယ်နုတ် ခြင်းကို တောင်းဆိုမှုပြုခဲ့သည်။ “အကျွန်ုပ်တို့ကိုမစသောဘုရား၊ ထတော်မူပါ။ ကရုဏာတော်နှင့်အညီ ရွေးနုတ်တော်မူပါ (ဆာလံ၊ ၄၄း၂၆)။ ထိုသို့သော စကားသည် ဒုက္ခဆင်းရဲခြင်းအချိန်၌ ဆာလံဆရာအနေဖြင့် ဘုရားရှင်၏ မေတ္တာကရုဏာတော်အကြောင်းကို ကောင်းစွာသိရှိခံစားထားရသောကြောင့်ပင် ဖြစ်သည်။

`လွန်ခဲ့သောအတိတ်အကြောင်းကို မည်သို့ပြန်၍ဆင်ခြင်နိုင်မည်နည်း။ ဘုရားရှင်သာပါရှိနေလျှင် အရာအားလုံးသည်ပြည့်စုံကြောင်း၊ ဒုက္ခဆင်းရဲခြင်း နှင့် ကြုံတွေ့ရစေသော်လည်း ကိုယ်တော်မစခြင်းမရှိ၊ သင့်ကိုစွန့်ပစ်ထားသည်ဟု သင်ထင်ပါသလား။`