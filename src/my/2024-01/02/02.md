---
title:  ဆာလံကျမ်းကိုအသုံးပြု၍ဆုတောင်းချက်ပြုကြောင်းပြသခြင်း
date:   07/01/2024
---

`“ဆာလံ၊ ၁ဝ၅း၅။ ကောလောသဲ၊ ၃း၁၆ နှင့် ယာကုပ်၊ ၅း၁၃ ကို ဖတ်ပါ။ ယုံကြည်သူတို့၏အတွေ့အကြုံ၌ ဆာလံကျမ်းကို မည်သို့အသုံးပြု သနည်း။`

ဆာလံကျမ်းကိုနေ့စဉ်ဖတ်ရှုခြင်းဖြင့် ဝတ်ပြုခြင်းအစီအစဉ်တွင် အသုံးပြု သည်။ ဆာလံကျမ်းအခန်းကြီး (၁) မှအစပြုခဲ့သည်။ ထိုနောက်မှ အစဉ်အတိုင်း ဆာလံကျမ်းမှဖော်ပြပါအတိုင်း ဆက်လက်ဖတ်ရွတ်ကြသည်။ အခြားနည်းမှာ ဆာလံကျမ်းကိုဖတ်ရှုရန် သင်၏လတ်တလောအခြေအနေ၌ လိုအပ်ချက်ကို ရှာဖွေ၍ ကျမ်းချက်နှင့်ကိုက်ညီမည့်အပိုဒ်ကို ဖတ်ရှုနည်းဖြစ်သည်။ မည်သို့ သောအခြေအနေမျိုးရှိနေပါစေ၊ ဆာလံကျမ်းသည် မြည်တမ်းရွတ်ဆိုခြင်း၊ လူအများနှင့်ရော၍ မြည်တမ်းစကားများ၊ ကျေးဇူးတင်ထောမနာဆာလံသီချင်း များ၊ ဓမ္မဆာလံသီချင်း၊ နောင်တစိတ်နှင့်သီဆိုသောဆာလံ၊ ဉာဏ်ပညာနှင့် စပ်ဆိုင်သောဆာလံသီချင်းတို့ရှိကြသည်။ (ဘုရားရှင်၏ဉာဏ်တော်အနန္တကို ရှာဖွေမြည်းစမ်း၍၊ ကိုယ်တော်၏ပို့ဆောင်တော်မူခြင်းကို ခံယူတော်မူသည်။ ရာဇဝင်ကြောင်းနှင့်ပတ်သက်သောဆာလံ၊ ဒေါသအမျက်နှင့်ဆိုင်သောဆာလံ၊ ဘုရားဖူးခရီးသွားသီချင်းနှင့်ဆိုင်သောဆာလံတို့ပါဝင်သည်။ ယခုကွာတာ လေ့လာမည့်ဆာလံကျမ်း၏အကြောင်းအရာပိုင်းတွင် ဆာလံကျမ်း၌ပါရှိသော အကြောင်းအရာအစုံအလင်မျိုးစုံကို လေ့လာသွားကြရမည်ဖြစ်သည်။

သို့ဖြစ်သောကြောင့် ကျွန်ုပ်တို့ဆာလံကျမ်းကို မည်သို့ဖတ်ရှုမည်နည်း။

ရှေးဦးပထမဆာလံကျမ်းကို ရိုးရိုးပင်ဖတ်၍ဆုတောင်းပါ။ ဆာလံ ကျမ်း၌ တွေ့ရှိရသောအကြောင်းအရာမျိုးစုံကို သတိပြုပါ။ ဆာလံဆရာများ တို့သည် ဘုရားရှင်ကို မည်သို့ဖော်ပြပေးကြောင်းနှင့် မည်သို့ဆုတောင်းကြ ကြောင်းကိုမှတ်သားပါ။ သင်၏လက်ရှိအခြေအနေနှင့် ဆာလံဆရာတို့၏ တွေ့ကြုံခဲ့ရသောအတွေ့အကြုံများကို ယှဉ်တွဲသုံးသပ်လေ့လာပါ။ သင်ဖတ်ရှု ရသောဆာလံကျမ်းသည် သင်၏ဘဝလိုအပ်ချက်နှင့် ကွက်တိကိုက်ညီနေကြောင်း သင်ကိုယ်တိုင်တွေ့မြင်လာရမည်။

ဆာလံကျမ်း၌ သင့်ကိုစိန်ခေါ်မှုပြုသောအချက်များရှိနေလိမ့်မည်။ ဥပမာ၊ သင်ရင်ဆိုင်ရသောကိစ္စတချို့၌ သင့်အတွက်မျှော်လင့်စရာဆုံးရှုံးလု ရှိနေချိန် ဆာလံကျမ်းသည် သင့်ကိုပြန်၍တည့်မတ်ပေးစေနိုင်သည်။ ဆာလံကျမ်းမှ သတင်းစကားတိုင်းသည် ခရစ်တော်ရှင်ပေးသောအလင်းတော်နှင့် ကယ်တင် ခြင်း၏လုပ်ငန်းစဉ်ကြီးဖြစ်ကြောင်းကို ကျွန်ုပ်တို့သိရှိနိုင်ပေမည်။ ကျွန်ုပ်တို့ သိရသည်အတိုင်း၊ သိသင့်သိထိုက်သမျှကို သမ္မာကျမ်းစာ၌သာ ရှာဖွေသင်ယူ ကာ ခရစ်တော်ရှင်ပေးသောအလင်းတော်နှင့် ကပ်တိုင်တော်၏ကျေးဇူးတော်ကို ခံယူတတ်ရမည်။

ဆာလံကျမ်းမှသွန်သင်ထားသောဆုတောင်းချက်ကိုရွတ်ဆိုရင်း စိတ် ခွန်အားအသစ်ကို မွေးမြူထားနိုင်ရမည်။ ယင်းအကြောင်းအရာတို့သည် သင့်အတွက်၊ အသင်းတော်အတွက်၊ ကမ္ဘာကြီးအတွက် အလွန်အရေးကြီး ကြောင်းကိုသိထားပါ။ ဘုရားရှင်ထံတောင်းလျှောက်ရမည်မှာ ကိုယ်တော်၏ နှုတ်ကပတ်တော်သည် သင်၏စိတ်နှလုံးအတွင်း ဝင်ရောက်စွဲမြဲနေစေရန်ဖြစ် သည်။ ဆာလံကျမ်းသည် တစ်ဦးတစ်ယောက်၏စိတ်ထဲ၌ သက်ရောက်မှု ဖြစ်နေမှန်းကိုသိရလျှင် ထိုသူအတွက်ဆုတောင်းပေးပါ။ အဓိကအချက်မှာ ဆာလံကျမ်းသည် လူများစွာ၏အသက်တာကို လွှမ်းမိုးမှုပြုနိုင်သည်။ ဆာလံ ကျမ်းကိုဖတ်ရှုခြင်းဖြင့် ကျွန်ုပ်တို့သည် ချမ်းသာကြွယ်ဝမှုကိုဖြစ်လာစေပါသည်။ ထိုကျမ်း၏သွန်သင်ပြသမှုသည် ကျွန်ုပ်တို့အတွက် အလွန်တန်ဖိုးကြီးမားသည်။

`“ခရစ်တော်၏နှုတ်ကပတ်တရားသည် ပညာအမျိုးမျိုးနှင့် သင်တို့ အထဲ၌ ကြွယ်ဝစွာတည်နေ၍” (ကော၊ ၃း၁၆) ဆိုသောကျမ်းစကားသည် မည်သည့်အဓိပ္ဋာယ်ရှိသနည်း။ ကျမ်းစာကိုဖတ်ရှုခြင်းသည် အလွန်တရာ အရေးကြီးကြောင်းကို အဘယ်ကြောင့် ကျွန်ုပ်တို့သိရှိသင့်သနည်း။`