---
title:  သခင်၏နာမတော်နှင့်အတူရောက်လာသူသည် မဂင်္လာရှိစေသတည်း
date:   24/02/2024
---

### ဖတ်ရန်ကျမ်းချက်များ။
ဆာ၊ ၂၃။ ယောဟန်၊ ၁ဝး၁၁-၁၅။ ဆာ၊ ၂၂။ ဆာ၊ ၈၉း၂၇-၃၂။ ကောလောသဲ၊ ၁း၁၆။ ဆာ၊ ၂။ ဟေဗြဲ၊ ရး၂ဝ-၂၈။

> <p>အလွတ်ကျမ်းချက်</p>
> “တိုက်ကိုတည်လုပ်သောသူများ ပယ်ထားသောကျောက်သည် နောက်တစ်ဖန်တိုက်ထောင့်အထွတ်ဖျားသို့ ရောက်ပြန်၏။ ထိုအမှု သည် ထာဝရဘုရားပြုတော်မူသောအမှုဖြစ်၏။ ငါတို့မျက်မှောက်၌ လည်း အံ့ဩဖွယ်ဖြစ်၏” (ဆာ၊ ၁၁၈း၂၂၊ ၂၃)။

ကိုယ်တော်၏ကယ်တင်ခြင်းစီမံကိန်းအားလုံးနီးပါးသည် ဆာလံကျမ်း တွင်ဖော်ပြထားသည်။ မတူညီသောနည်းလမ်းများဖြင့် ခရစ်တော်ကိုယ်တိုင် ပြုတော်မူမည့်အကြောင်းအရာများကို ကြိုတင်ဖော်ပြပေးသည်။ မှတ်သားဖွယ် တွေ့မြင်နိုင်သည်။

ဆာလံကျမ်း၌ဖော်ပြချက်များတွင် ခရစ်တော်သည် ဘုရားဇာတိသဘော ရှိကြောင်းကိုလည်းကောင်း၊ သားတော်အရိုက်အရာကိုသော်လည်းကောင်း၊ ကိုယ်တော်သည် နာခံတတ်သောသဘောရှိခြင်းကိုလည်းကောင်း၊ မိမိကိုယ်ခန္ဓာ သည် ဘုရားရှင်၏ဗိမာန်တော်ဖြစ်သည်ကိုလည်းကောင်း၊ သိုးထိန်းကောင်းကဲ့သို့ သဘောထား၊ သစ္စာဖောက်ခံရသူ၊ ဒုက္ခဆင်းရဲနှင့်ကြုံတွေ့ရမည့်သူ၊ သေသတ် ခံရသော်လည်း အရိုးတစ်ချောင်းမျှမကျိုးရအကြောင်း၊ သေပြီးရှင်ပြန်ထမြောက် မည်အကြောင်း၊ ကောင်းကင်သို့တက်ကြွသွားမည်အကြောင်း၊ ကောင်းကင်၌ ယဇ်ပုရောဟိတ်မင်းကဲ့သို့လည်းကောင်း၊ ရှင်ဘုရင်ကဲ့သို့လည်းကောင်း ဖြစ်နေမည့် အကြောင်းများကို အစုံအလင်ရေးသားပေးထားသည်။ ယင်းအကြောင်းများကို ယေရှုရှင်လူဇာတိမခံယူမီ နှစ်ပေါင်းများစွာကကြိုတင်ရေးသားထားသည်။

ကိုယ်တော်၏အမှုတော်ဆောင်ရွက်ခြင်းအကြောင်းကို ပြောဆိုသောအခါ သော်လည်းကောင်း၊ ဥပမာယူသောအခါသော်လည်းကောင်း အံ့ဩစရာမရှိပါ။ ယေရှုရှင်သည် ဧမောက်ရွာသွားရာလမ်း၌ တပည့်တော်တို့ကိုဆုံးမသွန်သင်သော အခါ ဆာလံကျမ်းကို ပြန်၍ ထောက်ပြသွန်သင်ပေးခြင်းဖြစ်သည် (လုကာ၊ ၂၄း၄၄)။ ကိုယ်တော်သည် တပည့်တော်တို့ကို ဆာလံကျမ်းမှရေးသားထားသော သူအကြောင်းသည် မည်သူ့ကိုရည်ညွှန်းကြောင်းကို သိစေလိုသောသဘောဖြင့် ပြောဆိုရခြင်းဖြစ်သည်။

အချို့ဆာလံကျမ်းပိုဒ်များသည် ခရစ်တော်နှင့်ပတ်သက်သော ပြည့်စုံ သွားခြင်းအကြောင်းများကို နှိုင်းယှဉ်ဖော်ပြပေးသည်။ (ဆာ၊ ၂၄၊ ၄၅၊ ၇၂ နှင့် ၁ဝ၁) မှာ (ခရစ်တော်ကို ရှင်ဘုရင်နှင့်တရားသူကြီးအဖြစ်) ၈၈ နှင့် ၁ဝ၂ တွင် (ဘုရားရှင် ၏အစေခံသည် ဒုက္ခဆင်းရဲခံရစဉ် ဆုတောင်းခြင်းကိုပြသည့်ဆုတောင်းချက်များ ဖြစ်သည်။

ဆာလံကျမ်းတစ်ကျမ်းလုံးကိုခြုံသော် ဆာလံဆရာတို့သည် ညည်းတွား မြည်တွန်ရသော်လည်းကောင်း၊ ကျေးဇူးစကားဆိုရသော်လည်းကောင်း၊ ချီးမွမ်း ရသော်လည်းကောင်း၊ ငိုကြွေးရသော်လည်းကောင်း၊ တရားမျှတခြင်းနှင့်လွတ်မြောက် ရန်အခွင့်အတွက် တောင်းပန်နေရသော်လည်းကောင်း၊ ခရစ်တော်၏ဆုတောင်း ခြင်း၌ ကမ္ဘာသူကမ္ဘာသားအားလုံးအတွက် ကယ်တင်ခြင်းကို ဆုတောင်းပေးနေ သည်။ ဆုတောင်းချက်၌ တန်ပြန်ပဲ့တင်ထပ်ခြင်းပင်ဖြစ်သည်။