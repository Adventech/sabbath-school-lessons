---
title:  ဆက်လက်လေ့လာရန်။
date:   01/03/2024
---

Ellen G. White, "God With Us" pp. 19-26, in _The Desire of Ages_ ကိုဖတ်ပါ။

ခရစ်တော်၏ဆုတောင်းခြင်းများနှင့် ခရစ်တော်ကိုအကြောင်းပြုဆုတောင်း ခြင်းနှစ်မျိုးလုံးသည် ဆာလံကျမ်း၌ ခရစ်တော်ကိုရွေးနုတ်ကယ်တင်ရှင်၊ ကျွန်ုပ် တို့နှင့်အတူရှိသောဘုရားသခင်အဖြစ် တစ်လုံးတစ်ဝတည်းသွန်သင်ပေးသည် (မဿဲ၊ ၁း၂၃)။ ယေရှုသည် “ကျွန်ုပ်တို့နှင့်အတူရှိသောဘုရား” ဒုက္ခရောက် စဉ်ကာလနှင့် စစ်ပွဲအကြား ကျွန်ုပ်တို့ကိုကယ်တင်တော်မူသည်။ ကိုယ်တော် သည် “ကျွန်ုပ်တို့နှင့်အတူရှိသောဘုရားသခင်” ဖြစ်၏။ ချုပ်ထားခြင်းမှ လွတ်မြောက်ရန်နှင့် တရားမျှတမှုရရှိရန် ဟစ်ခေါ်သောအခါ ကိုယ်တော် အဆင်သင့်ကူမတော်မူ၏။ ကျွန်ုပ်တို့နှင့်အတူရှိတော်မူသောဘုရားဖြစ်၍ ယေရှုသည် ကျွန်ုပ်တို့၏မပြည့်စုံခြင်းအတွက် ကျွန်ုပ်တို့ကိုစွန့်ပယ်ရန်မဟုတ် ပါ။ ယုံကြည်ခြင်းဖြင့် ကျွန်ုပ်တို့အောင်ပွဲရရှိရန် ကူမပေးနေသည်။ ကိုယ်တော် သည် ကျွန်ုပ်တို့အတွက် ထာဝရရှင်ဘုရင်နှင့် ယဇ်ပုရောဟိတ်မင်းဖြစ်ရခြင်း ကြောင့် အပြစ်မှကျွန်ုပ်တို့ကိုကယ်နုတ်တော်မူသည်။ ခရစ်တော်၌ ဒါဝိဒ် မင်းကြီးကို ဘုရားရှင်ပေးခဲ့သောကတိတော်အရာများ အလုံးစုံပြည့်စုံသွားခဲ့သည် (၂ကော၊ ၁း၂ဝ)။

အယ်လင်ဂျီဝှိုက်သည် ခရစ်တော်ရှင် လူသားတို့ဇာတိသဘောနှင့် ပေါင်းစပ်ခြင်းအကြောင်းကို ဖွင့်ဆိုရေးသားချက်၌ ကိုယ်တော်၏လူသားဇာတိ တော်၌ ခရစ်တော်သည် လူဇာတိကိုခံယူတော်မူခဲ့သည်။ ဘုရားဇာတိ၊ ဘုရားရှင် ၏ပလ္လင်တော်ပေါ်၌ တည်ရှိစေခဲ့သည်။ လူသားတော်အဖြစ် နားထောင်နာခံ ခြင်းသဘောကို ကိုယ်တော်ပြသပေးခဲ့သည်။ ဘုရားသခင်၏သားတော်တစ်ပါး အနေဖြင့်လည်း ကျွန်ုပ်တို့ကိုနာခံလိုက်လျှောက်နိုင်သောတန်ခိုးကို ပေးတော် မူ၏။ ခရစ်တော်သည် ဟောရပ်တောင်ပေါ်၌ မီးလောင်လျက်နေသောချုံပုတ် ထဲမှ မောရှေအားစကားတော်မိန့်တော်မူသည်မှာ “ငါဖြစ်သည်အတိုင်း ငါဖြစ်၏... ငါ့ကို သင်တို့ရှိရာသို့ စေလွှတ်တော်မူပြီဟု ဣသရေလအမျိုးသားတို့အား ပြန်ပြောလော့” (ထွက်၊ ၃း၁၄)။ ထိုစကားသည် ဣသရေလလူများ ကျွန်ဘဝ မှလွတ်မြောက်စေရန် သစ္စာဆိုစကားဖြစ်သည်။ သို့ဖြစ်၍ ကိုယ်တော်သည် လူကိုယ်ခန္ဓာဖြင့် ရောက်ရှိလာသောအခါ မိမိကိုယ်ငါဖြစ်သည်ဟု ထပ်မံ ကြေညာပြန်သည်။ ဗက်လင်မြို့၏သူငယ်တော်၊ နူးညံ့နှိမ့်ချသောကယ်တင်ရှင် အဓိပ္ဋာယ်သည် ဘုရားသခင်မှ လူ၏အသွေးအသားအားဖြင့်ခံယူကြောင်းကို ဆိုလိုသည် (၁တိ၊ ၃း၁၆)။ ထပ်၍ ကျွန်ုပ်တို့ကိုမြွက်ဆိုပြန်သည်မှာ ‘ငါသည် ကောင်းသောသိုးထိန်းဖြစ်၏။’ ‘ငါသည်အသက်မုန့်ဖြစ်၏။’ ‘ငါသည်လမ်းခရီး၊ သမ္မာတရားဖြစ်၏၊ အသက်လည်းဖြစ်၏။’ ကောင်းကင်၌သော်လည်းကောင်း၊ မြေကြီး၌သော်လည်းကောင်း အလုံးစုံသောတန်ခိုးအာဏာကို ငါ့အားပေး တော်မူပြီ” (ယော၊ ၁ဝး၁၁။ ၆း၅၁။ ၁၄း၆။ မဿဲ၊ ၂၈း၁၈)။ ငါသည် ကတိတော်ထားသည်အရာတိုင်းအတွက် ပြည့်စုံစေသူဖြစ်မည်။ မကြောက်ကြနှင့်၊ ငါရှိသည်” (_The Desire of Ages_, pp. 24. 25).