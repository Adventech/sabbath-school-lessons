---
title:  ဒုက္ခခံမေရှိယ
date:   26/02/2024
---

`ဆာ၊ ၂၂ နှင့် ဆာ၊ ၁၁၈း၂၂ ကိုဖတ်ပါ။ မေရှိယအရှင်သည် ကယ်တင်ရန်ဆင်းလာသောအခါ မည်သို့ပြုလုပ်ခံရသနည်း။`

ဆာလံကျမ်းပိုဒ်များ၌ မေရှိယသည် ဒုက္ခခံရသောအကြောင်းများကို ရေးဖွဲ့ထားသည် (ဥပမာ၊ ဆာ၊ ၄၂။ ဆာ၊ ၈၈။ ဆာ၊ ၁ဝ၂)။ ဆာလံ ၂၂ သည် မေရှိယ၏ပုရောဖက်ပြုအနာဂတ်ရိုက်ခြင်းကို တိုက်ရိုက်ရေးသားလျက် ဒါဝိဒ်မင်းကြီး၏ရာဇဝင်နှင့် မသက်ဆိုင်ဘဲ၊ ခရစ်တော်အသေခံတော်မူမည့် အကြောင်းကိုရေးထားသည်။ ယေရှုရှင်သည် ဆာလံစကားကိုသုံး၍ဆုတောင်း ခဲ့သည် (ဆာ၊ ၂၂း၁)။ အထူးသဖြင့် ကပ်တိုင်ပေါ်မှာ ကိုယ်တော်ဆုတောင်း စကားသည် ဆာလံကျမ်းစကားပင်ဖြစ်သည် (မဿဲ၊ ၂ရး၄၆)။

ခမည်းတော်နှင့်ဝေးနေရခြင်းသည် ခရစ်တော်အတွက် မသက်သာ လှပါ။ လောကတစ်ခုလုံး၏အပြစ်ကို ကိုယ်တော်အပေါ်တင်ထားသည်။ ခမည်းတော်နှင့်မည်မျှနီးကပ်စွာနေတော်မူခဲ့ကြောင်းကို တစ်လုံးတစ်ဝဟု နှိုင်းယှဉ် သတ်မှတ်နိုင်သည် (ယောဟန်၊ ၁း၁၊ ၂။ ယော၊ ၁ဝး၃ဝ)။ ညှဉ်းဆဲခြင်း ဒုက္ခကို မည်မျှပင်ခံရသော်လည်း ခမည်းတော်နှင့်သားတော်သည် ခွဲခြား၍ မရပါ။ အခြေအနေအရ ခဏလေးခရစ်တော်ကို မျက်လွဲပြုရသော်လည်း ခရစ်တော်သည် ခမည်းတော်ကိုတမ်းတသည်၊ ဝေးနေရသည်ဟုခံစားရသော် လည်း ခမည်းတော်ကိုဟစ်ခေါ်သည်။

“ခရစ်တော်သည် ကျွန်ုပ်တို့၏ကိုယ်စားရှိသမျှအပြစ်အားလုံးကို တစ်ပါးတည်းခံတော်မူခဲ့သည်။ အပြစ်မဲ့သော်လည်း အပြစ်သားများ၌ ရေတွက် ခံရသည်။ ပညတ်တော်ကို ကျွန်ုပ်တို့လွန်ကျူးခြင်းအမှုအတွက်၊ ကိုယ်တော် သည် ကျွန်ုပ်တို့အပြစ်အတွက် ပြန်လည်ရွေးယူပေးရသည်။ အာဒံမှဆင်းသက်လာ သောမျိုးဆက်၏ဒုစရိုက်အပြစ်အားလုံးသည် ကိုယ်တော်အပေါ် ဝန်ထုပ်ပိကျ လာသည်။ ဘုရားရှင်၏အမျက်တော်သည် အပြစ်ကိုအလွန်မုန်းသည်။ မကောင်း မှုအားလုံးကို ကိုယ်တော်မနှစ်သက်ပါ။ သားတော်၏နှလုံးသားကို စိုးရိမ် ထိတ်လန့်စေသောစိတ်များကိုဖြစ်စေပါသည်” (Ellen G. White, _The Desire of Ages_, p. 753).

ဟိန်းဟောက်ခြိမ်းခြောက်နေသောတိရစ္ဆာန်၊ နွားသိုး၊ ကျွဲသိုး၊ ဆင်၊ ခြသေင့်္ကြီး၊ ခွေးဆိုးကြီးများ အကာအကွယ်မဲ့သားကောင်ကို မာန်ဖီ နေသည့်အတိုင်း ရက်စက်ကြမ်းကြုတ်သောလူထုကြီးသည် သခင်ခရစ်တော်ကို ကြိမ်းမောင်းဟိန်းဟောက်ခဲ့သည်။ ကိုယ်တော်၏နောက်ဆုံးနာရီအသက်မစွန့်မီ အချိန်၌ ရက်စက်မှုအထွတ်အထိပ်ကို ရင်ဆိုင်ရသည်။ အံ့ဩဖွယ် ဆာ၊ ၂၂ သည် လူထုကြီးသည် ယေရှုရှင်ကို ကျီစယ်ကလူပြက်ရယ်ပြုခဲ့သည်။ ကိုယ်တော်ဆိုခဲ့သော၊ ခမည်းတော်ကိုတောင်းလျှောက်ခဲ့သောစကားအတိုင်း ပြန်၍ယေရှုကိုပြက်ရယ်ပြုကြသည် (ဆာ၊ ၂၂း၁၊ ၈။ မဿဲ၊ ၂ရး၄၃)။ စစ်သူရဲတို့သည် ယေရှု၏ဝတ်ရုံတော်ကို မဲနှိုက်ယူခဲ့ကြသည် (ဆာ၊ ၂၂း၁၈။ မဿဲ၊ ၂ရး၃၅)။ လူထုကြီးသည် မိမိတို့၏နှိပ်စက်သတ်ဖြတ်ဖျက်ဆီးပစ်သော အသုံးမဝင်သည့်အရာကလေးမှာ ဗိမာန်တော်၏အုတ်မြစ်ထောင့်တိုင် ခိုင်ခံ့သောအရာဖြစ်လာမည်ကို မသိရှိခဲ့ပါ (ဆာ၊ ၁၁၈း၂၂)။

လူတို့ငြင်းပယ်ခဲ့သောမေရှိယအရှင်သည် ရှင်ပြန်ထမြောက်လာပြီး နောက် ကယ်တင်ခြင်းပေးသောအရှင်ဖြစ်လာသည် (မဿဲ၊ ၂၁း၄၂။ တ၊ ၄း၁ဝ-၁၂)။ ခရစ်တော်သည် လူသားများ၏ငြင်းပယ်ခြင်းခံရသော်လည်း ဘုရားရှင်သည် မိမိ၏သားတော်ကိုချီးမြှောက်တော်မူခဲ့သည်။ အဓိကကျသော ဗိမာန်တော်အုတ်မြစ်ထောင့်တိုင်ကြီးအဖြစ် ရွေးချယ်ခဲ့သည်။ ဘုရားရှင်၏ ဝိညာဉ်ရေးဗိမာန်တော်တိုင်၏ အခိုင်အမာဖြစ်လာရသည်။ (ဧဖက်၊ ၂း၂ဝ-၂၂။ ၁ပေ၊ ၂း၄-၈)။ ကယ်တင်ခြင်းကျောက်ဟု ဘုရားရှင်သတ်မှတ်သောသူကို ငြင်းပယ်ခံသူ ဖြစ်ရသော်လည်း တရားစီရင်ခြင်း၌ အဓိကကျသူဖြစ်လာလိမ့်မည် (ဟေရှာယ၊ ၈း၁၄။ မဿဲ၊ ၂၁း၄၄)။

`ကျွန်ုပ်တို့ပြုသမျှအပြစ်အားလုံးကို ခရစ်တော်ယေရှုသည် ကပ်တိုင်ထက် ၌အသေခံကာ ပေးဆပ်ခဲ့သည်။ သင်၏အပြစ်အတွက် ကိုယ်တော်ဒုက္ခ ညှဉ်းဆဲခံ၊ အသေခံခဲ့ရခြင်းသည် ယနေ့အပြစ်သည် စက်ဆုတ်ရွံရှာဖွယ် အလွန်ကောင်းကြောင်း သင်မြင်မိပါသလား။`