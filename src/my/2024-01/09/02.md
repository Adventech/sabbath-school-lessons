---
title:  မိမိကိုယ်ကိုပူဇော်ခံသောသိုးထိန်းဘုရားရှင်
date:   25/02/2024
---

`ဆာ၊ ၂၃။ ဆာ၊ ၂၈း၉။ ဆာ၊ ၈ဝး၁။ ဆာ၊ ၇၈း၅၂၊ ၅၃။ ဆာ၊ ၇၉း၁၃ နှင့် ဆာလံ၊ ၁ဝဝး၃ ကိုဖတ်ပါ။ ဘုရားရှင်နှင့်ကိုယ်တော်၏လူတို့ မည်သို့ ဆက်နွှယ်ပတ်သက်ကြောင်း ကျမ်းချက်များကဖော်ပြပေးသနည်း။`

ထာဝရဘုရားရှင်ကို သိုးထိန်းရှင်ဟု ကျမ်း၌ဖော်ပြထားသည်။ ကိုယ်တော်၏လူများကို သိုးစုဟုသတ်မှတ်ပြီး ထိန်းကျောင်းလမ်းပြပေးသည်။ လိုအပ်သမျှကို ဘုရားရှင်ချပေးတော်မူသည်။ ဘုရားကိုသာအမှီတံကဲပြုနေရသည်။ ဘုရားရှင်နှင့် ကိုယ်တော်၏လူစပ်ကြားရင်းနှီးဆက်ဆံမှုကို သိုးထိန်းနှင့်သိုးစု အဖြစ် တင်စားရခြင်းမှာ သိုးထိန်းတို့သည် မိမိ၏သိုးစုနှင့်အတူနေပြီး မပျောက် မပျက်မကွဲမပြားရအောင် အထူးဂရုစိုက်ပေးသည်။ ဘုရားရှင်သည် မိမိသိုးကို လည်းပိုင်ဆိုင်သည်။ အလွန်ခိုင်မာသေချာသောချုပ်ဆိုချက်နှစ်ရပ်ပြုထားသည်။ ဖန်ဆင်းခြင်း (ဆာ၊ ၉၅း၆၊ ၇။ ဆာ၊ ၁ဝဝး၃။) ပဋိညာဉ် (ဆာ၊ ၂၈း၉။ ဟေဗြဲ၊ ၁၃း၂ဝ) ထားရှိခြင်းတို့ဖြစ်သည်။

သိုးထိန်းဟုတင်စားထားသောဘုရားရှင်သည် လောကကိုလမ်းပြ ပို့ဆောင်ရာတွင် သိုးတို့ကိုထိန်းသိမ်းပြုစုခြင်းနှင့်တူသည် (ဆာ၊ ၈ဝး၁)။ ယာကုပ် ၏ကောင်းချီးမဂင်္လာကိုခံရသော ယောသပ်အကြောင်းကိုကြည့်ခြင်းဖြင့် ထာဝရ ဘုရားသည် ဣသရေလလူတို့၏သိုးထိန်းရှင်ဖြစ်တော်မူသည်။ ကိုယ်တော်ထံ၌ ကတိတော်နှင့်ကောင်းချီးအလုံးစုံကို တောင်းခံကြရသည် (က၊ ၄၉း၂၄)။

ရှင်ဘုရင်ဆိုသည်မှာ မိမိ၏တိုင်းသူပြည်သားများ၏သိုးထိန်းကြီးဖြစ် သည် (၂ရာ၊ ၅း၂)။ သို့ဖြစ်၍ ဘုရားရှင်သာလျှင် ယင်းရာထူးနှင့်ထိုက်တန်ပါ သည်။ မည်သည့်လူသားတစ်ယောက်တလေမျှ မထိုက်တန်ပါ။ ယေရှုရှင်သာ ထိုက်တန်သည်။ ကောင်းသောသိုးထိန်းဟုခေါ်ခံထိုက်သူဖြစ်သည်။

`ယော၊ ၁ဝး၁၁-၁၅ ကိုဖတ်ပါ။ ယေရှုရှင်ကိုယ်တော်တိုင် မိမိကိုယ်ကို သိုးထိန်းကောင်းဟု အဘယ်ကြောင့်ခေါ်ရသနည်း။`

ဘုရားဖြစ်တော်မူသောသိုးထိန်းရှင်နှင့် ကိုယ်တော်၏သိုးစုတော်တို့၏ အကြား အမှားအယွင်းမရှိနိုင်သောကိစ္စမှာ သိုးထိန်းကြီး၏သိုးစုတော်သည် သခင့်အသံတော်ကိုမှတ်မိနေခြင်းပင်ဖြစ်သည် (ယောဟန်၊ ၁ဝး၄၊ ၂၇)။ ယနေ့ အချိန်မှာ အရှေ့အလယ်ပိုင်းဒေသရှိ သိုးမွေးမြူရေးလုပ်ငန်းတွင် သိုးများကို အသံပြုခြင်းဖြင့် ခွဲခြားရွေးထုတ်နိုင်သည်။ သိုးတို့သည် သိုးထိန်း၏အသံကို မှတ်မိ၍ နောက်သို့လိုက်ကြသည်။

ဘုရားရှင်၏သိုးများ ဒုက္ခမျိုးစုံကြုံတွေ့နေကြရသည်။ ကောင်းသော သိုးထိန်းသည် လမ်းလွဲနေသောသိုးတို့ကိုရှာဖွေကာ မရမကပြန်၍ကယ်ဆယ်သည်။ ထိုအမှုအရာမျိုးသည် ဘုရားရှင်မှ သူ၏လူတို့ကို ဆက်သွယ်ဆက်ဆံသော စိတ်သဘောတော်ဖြစ်သည်။ ကိုယ်တော်သည် မိမိ၏သိုးစုအတွက် အသေခံ လိုတော်မူသည် (ယော၊ ၁ဝး၁၁၊ ၁၅)။ မိမိကိုယ်ကို သိုးများကိုယ်စား အပူဇော်ခံ အသက်ပေးသည် (ယော၊ ၁း၂၉)။ ယေရှုရှင်သည် မိမိ၏သိုးများကွဲလွင့်နေ သော်လည်း ပြန်၍သိုးစုများနှင့်အတူရှိစေရန် စုသိမ်းမည်ဟု အတည်ပြုပြောကြား ထားသည် (ယော၊ ၁ဝး၁၆)။

`နေ့စဉ်အသက်တာ၌ သင်ကိုယ်တိုင်ရရှိထားသောအကျိုးမှာ ယေရှုရှင် သည် သိုးထိန်းကောင်းဖြစ်တော်မူသည်ဟူသော ကတိတော်ပင်ဖြစ်ပါသလား။`