---
title:  ကိုယ်တော်သည် မိမိ၏ပဋိညာဉ်အပေါ်အမြဲသစ္စာထားသည်
date:   27/02/2024
---

`ဆာ၊ ၈၉း၂၇-၃၂၊ ၃၈-၄၆ နှင့် ဆာ၊ ၁၃၂း၁ဝ-၁၂ ကိုဖတ်ပါ။ ဒါဝိဒ်ပြုသောပဋိညာဉ်သည် မည်သို့နည်း။ အန္တရာယ်ရှိသည်ဟု မည်သို့ ထင်ရှားသနည်း။`

ဒါဝိဒ်နှင့်ပြုသောပဋိညာဉ်၌ ဘုရားရှင်ကတိထားတော်မူသည်မှာ ဒါဝိဒ် ၏အမျိုးအစဉ်အဆက်ကိုကူညီမည်၊ ဘုရားရှင်၏လူတို့ကို ကြွယ်ဝခြင်းပေး မည်ဟု ပဋိညာဉ်ပြုထားသည် (၁ရာ၊ ရး၅-၁၆။ ဆာ၊ ၈၉း၁-၄၊ ၁၉-၃၇။ ဆာ၊ ၁၃၂း၁၂-၁၈)။ တည်မြဲသောပဋိညာဉ်ကို ဘုရားရှင်၏မဖောက်ပြန်သော သစ္စာနှင့် ရှင်ဘုရင်၏ဘုရားအပေါ် သစ္စာစောင့်မှုအပေါ်၌ တည်ဆောက်ထား သည်။ ဘုရားရှင်ကိုကိုးစားသောရှင်ဘုရင်များဖြစ်ကြသော ဥပမာ ဒါဝိဒ် မင်းကြီးကိုယ်တိုင်ပင် အမြဲတမ်းဘုရားအပေါ်သစ္စာမရှိနိုင်ပါ။ ဆာ၊ ၈၉ သည် ဒါဝိဒ်မင်း၏ပဋိညာဉ်ပြုချက်ပျောက်ဆုံးနေကြောင်းဖော်ပြသည်။ ဣသရေလ လူမျိုးများ ဘုရားရှင်ကိုမျှော်လင့်ရန် အခွင့်အရေးမရှိဖြစ်နေပါသလား။ အဖြေမှာ ထိုသို့လုံးဝမဟုတ်ရပါ။

ဘုရားရှင်၏အမျက်တော်သည် တရားစီရင်ခြင်းကိုဖော်ပြသည် (ဆာ၊ ၃၈း၁။ ဆာ၊ ၇၄း၁)။ ယင်းတရားစီရင်ခြင်းသည်လည်း ထာဝရဖြစ်သွားမည် မဟုတ်ပါ။ ထာဝရအသက်ရှင်တော်မူသောဘုရားရှင်သည် လူတို့ကို မဟာ မေတ္တာနှင့် ချစ်သနားတော်မူသည်။ လူတို့နောင်တပြန်၍ရသည်နှင့် ဘုရားရှင် ခွင့်လွှတ်တော်မူသည်။ ကိုယ်တော်သည် အမှားပြုကြသောမိမိ၏လူတို့ကို ခွင့်လွှတ်ခြင်းပေးသော်လည်း လူတို့သည် ခါးသီးသောအကျိုးကိုခံစားကြရသည်။ မိမိတို့နားမထောင်ခြင်းကြောင့် အပြစ်၏ဆွဲအားနောက်သို့လိုက်ကြသည် (ဆာ၊ ၈၉း၃၈-၄၆)။ ဘုရားရှင်၏ အမျက်တော်ကိုရုပ်သိမ်းရန် မည်မျှကြာဦး မည်ကို ညည်းညူအော်ဟစ်တောင်းပန်ကြသည် (ဆာ၊ ၈၉း၄၆)။ အသစ်တစ်ဖန် မျှော်လင့်ချက်ရရှိရန် ဘုရားရှင်သည် သစ္စာကတိတည်သောမိမိ၏ကရုဏာ တော်ကို ပြန်၍အောက်မေ့တော်မူသည် (ဆာ၊ ၈၉း၄၇၊ ၅ဝ)။

အတိုချုံးသော် လူသားများသည် ပဋိညာဉ်ကိုချိုးဖောက်ပြီး ကတိပျက် သည့်တိုင် ဘုရားရှင်သည် မေရှိယအရှင်အားဖြင့် မပြောင်းမလဲပဋိညာဉ်ကို တည်စေပါသည်။ ဣသရေလလူမျိုးနှင့် ကမ္ဘာသားများအားလုံးအတွက် ဖြောင့်မတ်သူကိုကယ်တင်ခြင်းပေးရန် ဘုရားရှင်စီစဉ်တော်မူသည်။ နောက်ဆုံး သောအချိန်၌ ဘုရားရှင်သည် ထာဝရနိုင်ငံတော်ကိုတည်ထောင်လိမ့်မည်။ သို့သော် လူသားတို့အားဖြင့်မဟုတ်၊ ယေရှုခရစ်တော်အားဖြင့်သာ နိုင်ငံတော် ကိုတည်ထောင်လိမ့်မည်။

ယေရှုရှင်သည် ဒါဝိဒ်၏သားတော်မေရှိယအရှင်ဖြစ်သည် (မဿဲ၊ ၁း၁။ ဟေဗြဲ၊ ၁း၈)။ ဖန်ဆင်းခြင်းခံရသမျှတို့၏သားဦးဟု အခေါ်ခံရသည် (ကော၊ ၁း၁၅)။ ဆာလံကျမ်း၊ ၈၉း၂ရ ၌ ဒါဝိဒ်မင်းကို ခရစ်တော်ကဲ့သို့ပင် သားဦး၊ ဘုရားရှင်၏သားဦးဟုသမုတ်သည်။ “အကယ်စင်စစ် သူ့ကို သားဦး အရာ၌ခန့်ထား၍၊ လောကီရှင်ဘုရင်တို့အပေါ်မှာချီးမြှောက်မည်။”

ရှင်းလင်းပြတ်သားစွာတွေ့ရသည်မှာ ဒါဝိဒ်သည် သားဦးအရာကို ကိုယ်ကာယအနေဖြင့် ရရှိသည်မဟုတ်။ ဒါဝိဒ်သည် အဋ္ဌမမြောက်သားဖြစ် သည် (၁ရာ၊ ၁၆း၁ဝ၊ ၁၁)။ ယေရှုရှင်ကဲ့သို့ပင်ဖြစ်သည်။ အထူးဂုဏ်ပြု အာဏာအပ်နှင်းခြင်းသဘောဖြစ်သည်။ သီးသန့်ရာထူးပေးထားခြင်းဖြစ်သည် (ကော၊ ၁း၁၆၊ ၂ဝ-၂၂)။ ဘုရားရှင်သည် ယေရှုကို လောကကမ္ဘာပေါ်၌ အမြင့်ဆုံးရှင်ဘုရင်အဖြစ် ခန့်ထားတော်မူသည်။ ကိုယ်တော်ကိုသေခြင်းမှ ထမြောက်စေပြီးနောက် ထိုရာထူးကိုပေးတော်မူ၏ (တ၊ ၂း၃ဝ၊ ၃၁)။

`ကောလောသဲ၊ ၁း၁၆၊ ၂ဝ-၂၂ ကိုဖတ်ပါ။ ယေရှုရှင်သည် အတိတ်၌ မည်သို့ဖြစ်ခဲ့သည်၊ ကျွန်ုပ်တို့အတွက် မည်သည့်အကြောင်းကို ပြုလုပ်ခဲ့ကြောင်း ကျမ်းချက်က တင်ပြထားသနည်း။ သင်ကိုယ်တိုင်အတွက် မည်သည့်ကတိ တော်ကိုရယူနိုင်မည်နည်း။`