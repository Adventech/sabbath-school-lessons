---
title:  မေလခိဇေဒက်ကဲ့သို့ထာဝရယဇ်ပုရောဟိတ်မင်း
date:   29/02/2024
---

`ဆာ၊ ၁၁ဝး၄-ရ ကိုဖတ်ပါ။ ခရစ်တော်၏ယဇ်ပုရောဟိတ်အနွယ် အဆက်မည်သို့ရှိ၍၊ ကောင်းကင်ယဇ်ပုရောဟိတ်မင်းအဖြစ် ခရစ်တော်တည်ရှိ မည်ကို ကျွန်ုပ်တို့မည်သို့မျှော်လင့်ချက်ကြီးမားစွာရှိနေသနည်း။`

ဘုရားရှင်သည် မေရှိယအရှင်ကို ထာဝရဘုရင်မင်းကြီးအဖြစ် သတ်မှတ်ထားသည် (ဆာ၊ ၁၁ဝး၁-၃)။ အထက်တန်းရာထူးကိုပိုင်ဆိုင်သော ယဇ်ပုရောဟိတ်အနွယ် ထာဝရယဇ်ပုရောဟိတ်မင်းမေလခိဇေဒက်ကဲ့သို့ဖြစ်သည် (ဆာ၊ ၁၁ဝး၄-၇)။ သခင်ဘုရားသည် မိမိ၏လောကီသားများကို အလွန် သေချာသောကတိတော်ဖြင့် တံဆိပ်ခတ်ထားသည် (ဟေဗြဲ၊ ၆း၁၈)။ ဘုရားရှင် သည် မိမိ၏ကရုဏာတော်ဖြင့် ပြည့်စုံသည့်ယဇ်ပုရောဟိတ်မင်းကြီးတစ်ပါးကို ကျွန်ုပ်တို့အားပေးသည်အရာမှာ သစ္စာဆိုထားခြင်းမရှိပါ။ လူတို့သည် အပြစ် ပြုကြ၍ ဘုရားရှင်ကိုပြောင်ပြောင်တင်းတင်းပုန်ကန်ကြသည်။ ကိုယ်တော်၏ လူတို့ကိုစွန့်ပစ်ရန် အခြေအနေသို့ရောက်လာသော်လည်း ဘုရားရှင်သည် အာမခံချက်အပြည့်ဖြင့် မပြောင်းလဲနိုင်သောကရုဏာတော်သည် နောင်တရသော သူတို့အတွက် မျှတသောစီရင်ခြင်းကို ပြုပေးတော်မူသည် (ထွက်၊ ၃၂း၁၄။ ဆာ၊ ၁ဝ၆း၄၅)။

ဘုရားရှင်၏သစ္စာစကားအတိုင်း ဒါဝိဒ်မင်း၏ပဋိညာဉ်နှင့်အတူ မေရှိယအရှင် ယဇ်ပုရောဟိတ်မင်းကိုပေးတော်မူ၏ (ဆာ၊ ၁၁ဝး၄)။ ဣသရေလ ရှင်ဘုရင်တို့သည် လေဝိသားတို့ပြုရသောဝတ်ကို ဝင်ရောက်စွက်ဖက်ပြုလုပ်ခွင့် မရှိပါ။ (တော၊ ၈း၁၉။ ၆ရာ၊ ၂၆း၁၆-၂၁)။ ဘုရင်ဖြစ်စေ၊ လူထုပရိသတ် ဖြစ်စေ ကိုယ်တိုင်ယဇ်ပူဇော်ခွင့်မရှိ။ ပူဇော်သကာကို ယဇ်ပုရောဟိတ်မင်းထံ ယူလာရသည်။ ယဇ်ပုရောဟိတ်မင်းမှ ကိုယ်စားပြု၍ ယဇ်ပူဇော်ရသည်။ ဆာ၊ ၁၁ဝ သည် မေရှိယအရှင်ကို ဣသရေလဘုရင်များနှင့် ယဇ်ပုရောဟိတ် တို့နှင့်မတူကြောင်းဖော်ပြထားသည်။ ခရစ်တော်၏ထာဝရယဇ်ပုရောဟိတ်ရာထူး သည် မေလခိဇေဒက်မှရရှိသော အစဉ်တည်သည့်ရာထူးဖြစ်သည်။ ရှာလင် (ယေရုရှလင်) မင်းလည်းဖြစ်သည်။ အမြင့်ဆုံးသောဘုရားရှင်၏ ယဇ်ပုရောဟိတ် မင်းလည်းဖြစ်သည် (က၊ ၁၄း၁၈-၂ဝ)။ ဓမ္မဟောင်းကျမ်း၌ ဒါဝိဒ်မင်းကို လည်းကောင်း၊ အခြားဣသရေလမင်းများကိုသော်လည်းကောင်း မေလခိဇေဒက် ၏အရိုက်အရာယဇ်ပုရောဟိတ်မင်းဟု တစ်ပါးမှသတ်မှတ်ခြင်းမရှိပါ။ ဆာ၊ ၁၁ဝ မှအပြင် ဖော်ပြခြင်းမရှိ။ ဆာလံကျမ်းသည် ရှင်းလင်းပြတ်သားစွာပင် ဣသရေလရာဇဝင်၌ ထူးခြားသောရှင်ဘုရင်ယဇ်ပုရောဟိတ်အကြောင်းကို တင်ဆက်ထားသည်။

`ဟေဗြဲ၊ ရး၂ဝ-၂၈ ကိုဖတ်ပါ။ ခရစ်တော်၏မြင့်မားလှသောယဇ်ပုရော ဟိတ်ရာထူးအကြောင်း မည်သို့ဖော်ပြထားသနည်း။`

ဘုရားရှင်သည် မင်းကြီးအဖြစ်သော်လည်းကောင်း၊ ယဇ်ပုရောဟိတ် အဖြစ်သော်လည်းကောင်း တည်ရှိနေသည်။ ခရစ်တော်သည် လူသားရှင်ဘုရင်၊ လူသားယဇ်ပုရောဟိတ်မျိုးကဲ့သို့မဟုတ်ပါ။ ထို့ကြောင့် ကျွန်ုပ်တို့၌မျှော်လင့် စရာရှိသည်။ ခရစ်တော်သည် မြင့်မြတ်လှသောပဋိညာဉ်ပြုချက်ကို လက်စွဲ ပြုကာ ထိုပဋိညာဉ်သည် ဘုရားရှင်ကိုယ်တော်တိုင် သစ္စာပြုခဲ့သောပဋိညာဉ် ဖြစ်သည်။ လူတို့ပေးသောကတိမျိုးမဟုတ်ပါ။ ကိုယ်တော်သည် ကောင်းကင် တဲတော်အတွင်း အမှုထမ်းရွက်လျက်ရှိသည်။ ကိုယ်တော်၏ယဇ်ပုရောဟိတ် ပြုတော်မူခြင်းသည် လူသားများကဲ့သို့မဟုတ်။ လူသားတို့မှာ အပြစ်နှင့်သေခြင်း တရားနှင့်လွတ်ကင်းခွင့်မရှိ။ လူသားယဇ်ပုရောဟိတ်တို့သည် အသက်သေရ သည်။ ကိုယ်တော်ပြုသောယဇ်ပုရောဟိတ်သည် သေတတ်သောသဘောမရှိ၊ မိမိ၏လူတို့ကိုသေခြင်းငရဲမှကယ်လွတ်နိုင်သူဖြစ်သည်။ ခရစ်တော်ပြုတော်မူ သောငြိမ်းချမ်းရေးအလုပ်သည် မိမိ၏လူများကို ဘုရားရှင်၏ရှေ့တော်မှောက် သို့ အရောက်ပို့ဆောင်ပေးနိုင်သော သနားခြင်းကရုဏာနှင့်ပြည့်ဝသည့် ယဇ်ပုရောဟိတ်မင်းကြီးဖြစ်သည် (ဟေဗြဲ၊ ၆း၁၉၊ ၂ဝ)။ ခရစ်တော်၏နန်းထိုင် ယဇ်ပုရောဟိတ်လုပ်ဆောင်ချက်သည် နတ်ဆိုးကြီး၏အုပ်စိုးခြင်းအာဏာစက် အောက်မှ လွတ်ငြိမ်းစေပြီး အပြီးအပိုင် ထိုနတ်ဆိုးကိုပယ်ထုတ်ပစ်နိုင်မည်။ လူတွေ၏စိတ်ထဲမှ နှင်ထုတ်ခြင်းမျိုးမဟုတ်ပါ။ ကမ္ဘာပေါ်၌ အပြီးနှင်ထုတ် ပစ်လိုက်မည်။ ကိုယ်တော်သည် ဆာ၊ ၂ ၏ကတိတော်အတိုင်း ခရစ်တော် ယေရှု၏တရားစီရင်ခြင်းအောက်၌ တိုင်းနိုင်ငံအသီးသီး၊ ရှင်ဘုရင်အုပ်ချုပ်သူ အားလုံး တရားစီရင်ခြင်းခံကြရမည် (ဆာ၊ ၂း၆-၉။ ဆာ၊ ၁၁ဝး၁၊ ၂၊ ၅၊ ၆)။ ယေရှုသည် အလွန်အံ့ဖွယ်ကောင်းသောနန်းထိုက်တော်ဝင်ယဇ်ပုရောဟိတ် မင်းဖြစ်ရကား ကျွန်ုပ်တို့နာခံမှု၊ ကိုးစားမှုအတိုင်း တရားစီရင်ပေးတော်မူလတ္တံ့။