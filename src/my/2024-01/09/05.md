---
title:  အတုမရှိတန်ခိုးပိုင်ရှင်ထာဝရရှင်ဘုရင်
date:   28/02/2024
---

`ဆာ၊ ၂။ ဆာ၊ ၁၁ဝး၁-၃။ ဆာ၊ ၈၉း၄၊ ၁၃-၁ရ နှင့် ဆာ၊ ၁၁ဝး၁၊ ၂၊ ၅၊ ၆ ကိုဖတ်ပါ။ ခရစ်တော်ကို ရှင်ဘုရင်အဖြစ် ယင်းကျမ်းချက် များက မည်သို့သွန်သင်ထားသနည်း။`

ထာဝရဘုရားကို မေရှိယအရှင်၏ခမည်းတော်အဖြစ် ပုံဖော်ထားသည် မှာ ရှင်ဘုရင်အဖြစ်သတ်မှတ်ပေးသော ဘုရားရှင်၏ပဋိညာဉ်အရ အမွေခံ မွေးစားသောရှင်ဘုရင်ဖြစ်စေသည် (ဆာ၊ ၂း၇။ ဆာ၊ ၈၉း၂၆-၂၈)။ ဆာ၊ ၂းရ သည် ခရစ်တော်၏သေခြင်းမှရှင်ပြန်ထမြောက်မည့်အကြောင်း၊ ကောင်းကင် ဘုံပလ္လင်ထက်ဝယ် ချီးမြှောက်ခံရမည်အကြောင်း၊ ထာဝရပဋိညာဉ်နှင့် ခရစ်တော် အနေဖြင့် တော်ဝင်နန်းဆက်ယဇ်ပုရောဟိတ်ဖြစ်လာမည်အကြောင်းကို ကြိုတင် ဖတ်ကြားပေးထားသည် (တ၊ ၁၃း၃၃-၃၉။ ဟေဗြဲ၊ ၁း၅။ ဟေဗြဲ၊ ၅း၅)။ မေရှိယသည် ဘုရားရှင်၏လက်ယာတော်ဘက်၌ ထိုင်ရခြင်းအခွင့်ကိုရ၍ အာဏာတန်ခိုးအခွင့်အပ်နှင်းခံရသည် (ဆာ၊ ၁၁ဝး၁။ တ၊ ရး၅၅၊ ၅၆)။ “ထိုထက်သာ၍ သခင်ဘုရားနှင့်မေရှိယဘိသိက်ခံသူတို့အကြား ဆက်ဆံမှု မှာ ဒါဝိဒ်မင်းမှဆင်းသက်သော မေရှိယနှင့်ဘုရားရှင်ကိုယ်တော်တိုင်ဖြစ်တော် မူသည်။ သခင်ဘုရား၏လက်ယာတော်ဘက်၌ ထိုင်ခွင့်ရရှိသူသည် မေရှိယ အရှင်ဖြစ်တော်မူ၍၊ ကျမ်းစာမှရေးသားထားပြီးဖြစ်သည် (ဆာ၊ ၁၁ဝး၁၊ ၅)။ Jacques Doukhan, On the Way to Emmaus, (Clarksville, MD: Lederer Books, 2012), pp. 26, 27.

အဆုံးဆိုသော် ခရစ်တော်သည် ရန်သူကိုအောင်မြင်လိမ့်မည်။ ရန်သူ အားလုံးကို “ခြေဖဝါးအောက်” နင်းချေလိမ့်မည်။ အရှေ့တိုင်းထုံးစံမှာ ရှင်ဘုရင်တို့သည် ရန်သူကိုနိုင်လျှင် ရန်သူ၏လည်ပင်းကိုတက်နင်းကာ လုံးဝ မလှန်နိုင်ကြောင်းပြသလေ့ရှိသည်။ ခရစ်တော်၏လှံတံတော်သည် ကြောက်စရာ ကောင်းသောလက်နက်မဟုတ်ပါ (ဆာ၊ ၂း၉။ ဆာ၊ ၁၁ဝး၂)။

လှံတံ (တောင်ဝှေး) ကို လူမျိုးစုခေါင်းဆောင်များကိုင်ဆောင်လေ့ ရှိသည်။ လူမျိုးစု၏သကေင်္တအမှတ်အသားလည်းဖြစ်သည် (တောလည်၊ ၁ရး၂-၁ဝ)။ ခရစ်တော်၏လှံတံတော်သည် ဇိအုန်တောင်မှလာသည်။ အကြောင်းမှာ ဇိအုန်သားများကို ပုံဆောင်ထားခြင်းကြောင့်ဖြစ်သည်။ ကိုယ်တော် ၏လှံတံတော်သည် ထာဝရဘုရား၏တရားစီရင်ခြင်းကိုဆိုသည်။ မကောင်းမှု ဒုစရိုက်အားလုံးကို ပယ်ရှင်းပစ်မည်။ အတုမရှိသော ခရစ်တော်၏အုပ်စိုးခြင်း ကိုပြသလိမ့်မည် (ဗျာ၊ ၂း၂၇။ ၁၂း၅)။ ဆိုးသောရှင်ဘုရင်များကိုပင် နောင်တ ရခွင့်၊ မေရှိယအရှင်ကိုဆက်သခွင့်ပေးထားသည် (ဆာ၊ ၂း၁ဝ-၁၂)။

ခရစ်တော်၏အပြီးသတ်အနိုင်ယူအောင်တော်မူမည်အကြောင်းကို ဒံ၊ ၇၊ ခရစ်တော်မကြွလာမီအချိန်၌ ဖော်ပြပြီးသားဖြစ်သည်။ တရားစီရင်ခြင်း အပြီး၌ “အမြင့်ဆုံးသောဘုရားသခင်၏သန့်ရှင်းသူတို့အား စီရင်ရသောအခွင့် ကိုပေး၏” (ဒံ၊ ရး၂၂)။ ကိုယ်တော်၏နိုင်ငံတော်ကို တည်ထောင်မည်။ “ထို ဘုရားသခင်၏နိုင်ငံတော်သည် ထာဝရနိုင်ငံတော်ဖြစ်၏” (ဒံ၊ ရး၂၇)။ ကပ်တိုင် တော်အကြောင်းကြောင့် ကတိထားရာနိုင်ငံတော်သည် သေချာလွန်းလှသည်။

ထိုရှင်ဘုရင်ကိုကိုးစားသူတိုင်းအတွက် ကောင်းချီးကတိတော်တည်မြဲ လျက်ရှိသည်။ လူတို့သည် မေရှိယအရှင်၏တန်ခိုးတော်နှင့် ဖြောင့်မတ်စွာ အုပ်စိုးခြင်း၌ ဝမ်းမြောက်ပျော်ရွှင်ကြသည် (ဆာ၊ ၂း၁၂။ ဆာ၊ ၈၉း၁၅-၁၇)။

`ထိုအကြောင်းကို ကျွန်ုပ်တို့သိခွင့်ရခြင်းသည် အလွန်ကောင်းပါသည်။ အဆုံး၌ ကောင်းမြတ်ခြင်းသည် မကောင်းမှုမှန်သမျှကို အောင်မြင်လိမ့်မည်။ တရားမျှတစွာစီရင်လိမ့်မည်။ နာကျင်ခြင်း၊ ဒုက္ခဆင်းရဲဟူသမျှ လုံးဝပျောက် ဆုံးသွားလိမ့်မည်။ ယင်းအမှန်တရားသည် ကျွန်ုပ်တို့ကို မည်မျှစိတ်ကျေနပ် မှုပေးသနည်း။ ယခုအချိန်လူသားတို့၏အမြင်မှာ မကောင်းမှုများပို၍များလာ နေပါသလား။`