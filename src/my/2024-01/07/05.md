---
title:  ကြီးမြတ်သောကရုဏာရှင်ဘုရားသခင်ကိုချီးမွမ်းလော့
date:   14/02/2024
---

`ဆာ၊ ၁၁၃ နှင့် ၁၂၃ ကိုဖတ်ပါ။ ယင်းဆာလံကျမ်းအခန်းကြီး နှစ်ခန်း၌ မတူညီသောဘုရားရှင်၏စာရိတ္တတော်ကို မည်သို့ဖော်ပြသနည်း။`

ဆာလံ၊ ၁၁၃ နှင့် ၁၂၃ တို့သည် ကြီးမြတ်၍ကရုဏာနှင့်ပြည့်သော ဘုရားရှင်ကို ချီးမွမ်းထားသည်။ ဘုရားရှင်၏ကြီးမြတ်ခြင်းကို ကိုယ်တော်၏ နာမတော်နှင့် ကိုယ်တော်၏ပလ္လင်တော်ကိုချီးမြှောက်ခြင်းဖြင့် ချီးကျူးထားသည်။ နာမတော်နှင့် ပလ္လင်တော်သည် လူမျိုးတကာ၊ နိုင်ငံတကာနှင့် ကောင်းကင် ၏အထက်၌ရှိကြောင်း အမွှမ်းတင်ထားသည် (ဆာ၊ ၁၁၃း၄၊ ၅။ ဆာ၊ ၁၂၃း၁)။ “ထာဝရဘုရားနှင့်တူသောသူအဘယ်သူရှိမည်နည်း” (ဆာ၊ ၁၁၃း၅) သည် ယုံကြည်ချက်ကိုပြပြီး ဣသရေလတို့၏ဘုရားကို ယှဉ်ပြိုင်နိုင်သောအရာ တစ်စုံတစ်ခုမျှမရှိကြောင်းကို အတိအကျဖော်ပြထားသည်။

ကိုယ်တော်စံမြန်းတော်မူရာ မြင့်သောအရပ်သို့ မည်သူမျှတက်နိုင်ခြင်း မရှိ။ ထိုသို့မြင့်မားလှသောအရပ်မှနေ၍ ကိုယ်တော်သည် “မိမိကိုယ်ကို နှိမ့်ချ လျက်” ကောင်းကင်နှင့်မြေကြီးကို ငုံ့၍ကြည့်တော်မူသည်” (ဆာ၊ ၁၁၃း၆)။ အမြင့်ဆုံးနေရာ၌ ကိန်းဝပ်တော်မူသောဘုရားရှင်သည် အောက်အရပ်မှအရာ များကို မမြင်မတွေ့နိုင်ပါဟု ဆို၍မရပါ။ ကိုယ်တော်၏သနားခြင်းကရုဏာ တော်သည် ကမ္ဘာ၌ဒုက္ခရောက်နေသူ၊ လိုအပ်နေသူ၊ ဆင်းရဲသားများ၏ ဒုက္ခ ဆင်းရဲခြင်းကို တွေ့မြင်သိမြင်တော်မူသည်။ ကောင်းကင်၏အထက်၌ နေတော် မူသော်လည်း ကိုယ်တော်၏ကရုဏာလက်တော်သည် မိမိ၏အစေခံတို့ကို အမြဲကူညီတတ်၏။

ဘုရားရှင်၏ကြီးမြတ်ခြင်းနှင့် စောင်မခြင်းသည်ပင်လျှင် ဘုရားရှင် ၏အံ့ဩဖွယ်ရာဖြစ်တည်နေခြင်းကို ပြည့်စုံစွာမဖော်ပြနိုင်သေးပါ။ ကရုဏာနှင့် ကြင်နာသနားခြင်းစိတ် အလွန်နက်ရှိုင်းသည်ကို တိုင်းတာတွက်ဆ၍မရနိုင်ပါ။ လိုအပ်နေသူ၊ ဆင်းရဲသား၊ အနှိမ်ခံရသူများတို့အနေဖြင့် ဘုရားရှင်၏အုပ်စိုး ခြင်းတန်ခိုးအာနုဘော်တော်ကို မြည်းစမ်းကြည့်ရန်လိုပါသည်။ ကိုယ်တော်သည် သူတို့ကိုချစ်တော်မူကြောင်းကို ဦးစွာဆင်ခြင်ကြရပါမည်။ ဘုရားရှင်သည် မိမိကြီးမြတ်ခြင်းကိုဖော်ပြနိုင်ရန် အပြစ်ပယ်ခံ၊ အနှိမ်ခံလူတန်းစားများကို ချီးမြှောက် ပေးနေသည်။ လူတိုင်းလူတိုင်း ဘုရားရှင်ထံလွတ်လပ်စွာတိုးဝင်ချဉ်းကပ်နိုင်ခွင့် ရှိသည်။ ဘုရားရှင်သည် မည်သည့်အခါမျှ ပြောင်းလဲခြင်းမရှိပါ။ ဖန်ဆင်းရှင်၊ ပိုင်သအုပ်စိုးသောအရှင်၊ ပြုစုထိန်းသိမ်းနေသောအရှင်အဖြစ် အမြဲတမ်းတည်ရှိ တော်မူသည်။ လူတို့ကို မိမိသားသမီးကဲ့သို့၊ မိမိ၏အစေခံများကဲ့သို့ ချစ်တော် မူသောဘုရားရှင်ဖြစ်သည်။

ဘုရားရှင်ကိုကိုးကွယ်ခြင်းသဘောမှာ ကိုယ်တော်သည် တန်ခိုးကြီးမား ခြင်းကြောင့် သက်သက်မဟုတ်ပါ။ ကိုယ်တော်သည် ကောင်းမြတ်တော်မူ ကြောင်းလည်းပါသည်။ ချီးမွမ်းထောမနာပြုခြင်း၌ အချိန်နေရာအကန့်အသတ် မရှိပါ (ဆာ၊ ၁၁၃း၂၊ ၃)။ ဘုရားရှင်ကြီးမြတ်ကရုဏာများအကြောင်းကို ယေရှုခရစ်တော်အားဖြင့် ပြသသက်သေခံခဲ့သည်။ ကောင်းကင်ဘုံမှဆင်းသက်၍ လူအထဲ၌နှိမ့်ချစွာဇာတိခံယူကာ၊ အပြစ်၌ကျဆုံးခဲ့သည်။ လူများအားလုံးအတွက် ကပ်တိုင်၌ ရက်စက်စွာအသေခံတော်မူခဲ့သည် (ဖိလိပ္ဋိ၊ ၂း၆-၈)။ ကပ်တိုင်၏ ရက်စက်ခြင်းသည် ကိုယ်တော်ရှင်ဘုရား ကျွန်ုပ်တို့အတွက် အကြီးမြတ်ဆုံး ပြုတော်မူသောအရာနှင့် ကိုယ်တော်သည် ကိုးကွယ်ထိုက်ချီးမွမ်းထိုက်သူဖြစ် ကြောင်းကို အထူးပြသသည်။

`ကပ်တိုင်ပေါ်အသေခံတော်မူခြင်းသည် သင်တစ်ကိုယ်တည်းအတွက် မည်သည့်အဓိပ္ဋာယ်ရှိကြောင်းကိုစဉ်းစားပါ။ ယေရှုရှင်သည် သင့်ကိုမည်သည့် အထဲမှကယ်တင်ခဲ့သနည်း။ သင်၏စိတ်နှလုံးသားအတွင်း၌ ကပ်တိုင်တော်ကို အလွန်အရေးကြီးသောအရာ၊ နံပါတ်တစ်ဦးစားပေးရန်လိုပါသလား။`