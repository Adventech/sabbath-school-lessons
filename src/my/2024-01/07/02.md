---
title:  ကရုဏာတော်သည်အစဉ်အမြဲတည်၏
date:   11/02/2024
---

`ဆာ၊ ၁၃၆ ကိုဖတ်ပါ။ မည်သည်ကိုကြိုတင်ကြံစည်ထားသနည်း။ ဆာလံဆရာသည် မည်သည့်နေရာ၌ အခွင့်အရေးကောင်းကို ရှာဖွေတွေ့ရှိ သနည်း။`

ဆာ၊ ၁၃၆ သည် ဘုရားသားသမီးများမှ သခင်ဘုရား၏ကရုဏာ တော်အကြောင်း၊ ဖန်ဆင်းခြင်းအကြောင်းကို ချီးမွမ်းသီဆိုထားသည် (ဆာ၊ ၁၃၆း၄-၉)။ ဣသရေလတို့၏ရာဇဝင်၌လည်း (ဆာ၊ ၁၃၆း၁ဝ-၂၂)။ “သနားခြင်း ကရုဏာတော်” အကြောင်းကိုမြင်တွေ့ရသည်။ “သနားခြင်းကရုဏာ” ကို ဟေဗြဲစကားလို ဓု့နျနိဓ (ကဟီစဒ်) ဟုခေါ်၍ အဓိပ္ဋာယ်မှာ တည်ကြည် မြဲမြံသောမေတ္တာတော်ဟု အနက်ပြန်ဆိုရသည်။ ဘုရားသခင်၏ကောင်းမြတ် မြင့်မြတ်စုံလင်ခြင်းသည် မိမိ၏ဖန်ဆင်းထားသမျှအရာအပေါ် အစဉ်တည်၍ ကိုယ်တော်သည် ဣသရေလလူတို့နှင့် ပဋိညာဉ်ဖွဲ့ထားတော်မူသည်။ ဆာလံကျမ်း ၏ဖော်ပြချက်အရ ဘုရားရှင်၏တန်ခိုးအာဏာတော်သည် သူ၏မေတ္တာတော် ခိုင်မြဲခြင်းအပေါ် အခြေချထားသည်။

ထာဝရဘုရားသည် “ဘုရားတကာတို့၏ဘုရား” သခင်တကာတို့၏ သခင်” ဖြစ်ပါသည်ဟု ဟေဗြဲစကားတွင်သုံး၍ “အကြီးဆုံးဘုရား” ဟု သတ်မှတ်ထားသည် (ဆာ၊ ၁၃၆း၁-၃)။ အခြားဘုရားဆို၍မရှိ၊ ထာဝရဘုရား တစ်ပါးတည်းသာရှိတော်မူသည်။

ဘုရားသခင်သည် ကြီးမြတ်တော်မူ၍ အခြားမည်သည့်အရာတစ်စုံ တစ်ခုမျှ လိုက်၍မမီပါ။ ကိုယ်တော်၏အုပ်စိုးတော်မူခြင်းကိုငြင်းပယ်၍ မရနိုင် ပါ (ဆာ၊ ၁၃၆း၄)။ ဘုရားသခင်သည် ကောင်းကင်မြေကြီးနှင့် ကောင်းကင် တန်ဆာအလုံးစုံကို ဖန်ဆင်းပိုင်သတော်မူ၏။ ထိုအရာတို့ကို ဘုရားမသိသူ များက ကိုးကွယ်ကြသည် (တရားဟော၊ ၄း၁၉)။ ဆာလံဘုရားကိုမသိသူများ ကိုးကွယ်သောနတ်များ၊ ရုပ်တုများ၊ ထိုနတ်၊ ထိုရုပ်တုများကိုအားကိုးကြသည်။ ယုံကြည်စိတ်ချကြသည်။ ထိုအရာအားလုံးသည် ဖန်ဆင်းရှင်ဖန်ဆင်းထားသမျှ မှ ပြန်၍ထုလုပ်ထားသောအရာများပင်ဖြစ်ပါသည်။ အလွန်ကွာခြားလှပါသည်။

ဘုရားသခင်၏လက်ရုံးတော်တန်ခိုးသည် နေရာတိုင်းသို့ရောက်ရှိနိုင် ပါသည် (ဆာ၊ ၁၃၆း၁၂)။ ကိုယ်တော်၏သနားခြင်းကရုဏာတော်ကို ကျယ် သည်ထက်ကျယ်ပြန့်စွာ ရောက်ရှိသက်ရောက်စေပါသည်။

ဖန်ဆင်းခြင်းနှင့် သနားခြင်းကရုဏာတော်ကိုသိမြင်ကြ၍၊ ကိုယ်တော်၏ လူမျိုးတော်တို့သည် တွေ့မြင်ကြ၍ ကိုယ်တော်ကိုကိုးစားယုံကြည်ပြီး ကိုယ်တော် ၏ပဋိညာဉ်တော်၌ သစ္စာရှိကြသည်။ ထပ်ခါထပ်ခါသီဆိုချီးမွမ်းသော ဆာလံ စကားတစ်ခွန်းမှာ “ကရုဏာတော်အစဉ်အမြဲတည်၏” ဟူသော ချီးမွမ်းစကား ဖြစ်၍ ဆာ၊ ၁၃၆ တွင် အကြိမ်ပေါင်း (၂၆) ကြိမ် ထပ်ခါထပ်ခါပြန်၍ ရေးသားသီဆိုသည်။ ဘုရားရှင်သည် ပြောင်းလဲခြင်းမရှိ မနေ့၊ ယနေ့၊ နောင်ကာလအစဉ်အတိုင်းတည်မြဲတော်မူကြောင်း ထပ်ခါအတည်ပြုသောစကား ဖြစ်သည်။ ဘုရားသည် မိမိ၏လူတို့ကို အောက်မေ့သတိရတော်မူ၏ (ဆာ၊ ၁၃၆း၂၃)။ ကရုဏာပဋိညာဉ်အစဉ်အမြဲတည်တော်မူသည်။ ဘုရားရှင်၌ ယုံကြည်ခြင်းသည် ကရုဏာတော်ကို အစဉ်တည်စေတော်မူသည်။ သမ္မာကျမ်း ၏အဆိုဆုံးမခြင်းကို နာခံယုံကြည်ခြင်း၌ ဝမ်းမြောက်ရွှင်လန်းစွာကိုးကွယ်ခြင်း နှင့် စိတ်ချယုံကြည်နိုင်ခြင်းကိုလည်းကောင်း၊ နောင်တနှင့်ပြန်လည်မှီခိုစိတ်ကို လည်းကောင်းဖြစ်စေပါသည်။

ဆာ၊ ၁၃၆း၂၃-၂၅ သည် ဘုရားရှင်မှ လောကကမ္ဘာကို ကရုဏာ ပြုတော်မူကြောင်းကိုဖော်ပြသည်။ ကရုဏာတော်သည် ဣသရေလအမျိုး၌ သာမက ဖန်ဆင်းခံသတ္တဝါအပေါင်းတို့၌ အစဉ်တည်နေလျက်ရှိပါသည်။ ဆာလံကျမ်းသည် ဘုရားရှင်၏စကြဝဠာတစ်ခုလုံးအား ကယ်တင်တော်မူခြင်း အကြောင်းကိုလည်းကောင်း၊ ဣသရေလအမျိုးကို ဘုရားရှင်မှလောကကို ကရုဏာ တော်ထားရှိခြင်းအတွက်လည်းကောင်း ချီးမွမ်းသီဆိုသောဆာလံသီချင်းဖြစ်သည် (လုကာ၊ ၂း၁ဝ။ ယောဟန်၊ ၃း၁၆။ တ၊ ၁၅း၁၇)။

`ကပ်တိုင်ထက်မှ ယေရှုရှင်၏သဏ္ဍာန်တော်သည် မည်ကဲ့သို့ထင်ရှား ခဲ့သနည်း။ ကျွန်ုပ်တို့ကိုယ်စားအပြစ်အတွက်ကြောင့် ဝင်ရောက်အသေခံတော် မူခဲ့သည်။ ဘုရားရှင်၏ကြီးမြတ်လှသောအကြောင်းကို အမှန်ပင်ဖော်ပြခဲ့သည်။ ကိုယ်တော်၏မေတ္တာတော်သည် အစဉ်တည်နေပါသလား။`