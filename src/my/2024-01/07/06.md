---
title:  ကိုယ်တော်၏ကျေးဇူးတော်ကိုမမေ့ပါနှင့်
date:   15/02/2024
---

`ဆာ၊ ၁ဝ၃ ကိုဖတ်ပါ။ ဘုရားရှင်၏ကရုဏာတော် မည်သို့ထင်ရှား လျက်ရှိသနည်း။`

ဆာ၊ ၁ဝ၃ ကိုဖတ်ပါ။ ဆာ၊ ၁ဝ၃ သည် ဘုရားရှင်၌ များစွာ သောကောင်းချီးမဂင်္လာများကို ရေတွက်ထားသည်။ ကောင်းချီးများ၌ “ကျေးဇူး တော်အားလုံး” (ဆာ၊ ၁ဝ၃း၂) သည် အသက်တာကို ကြွယ်ဝမှုဖြစ်စေသည် (ဆာ၊ ၁ဝ၃း၃-၆)။ ထိုကောင်းချီးမဂင်္လာအလုံးစုံတို့သည် ဘုရားရှင်၏ကရုဏာ ရှိသော စာရိတ္တတော်မှစတင်ပေါ်ပေါက်လာသည်။ မိမိ၏လူမျိုးဣသရေလတို့ အပေါ်ထားရှိသော ပဋိညာဉ်အပေါ် သစ္စာထားတော်မူသည် (ဆာ၊ ၁ဝ၃း၃- ၁၃။ ဆာလံ၊ ၁ဝ၃း၁၁-၁၆ အထိဖော်ပြသော တန်ခိုးတော်နှင့်ပြည့်စုံခြင်း အကြောင်းသည် ဘုရားရှင်၏ကြီးမြတ်ခြင်းကို တိုင်းထွာ၍မရကြောင်း ကရုဏာ တော်အလွန်ကြီးမားကြောင်း၊ အဆုံးအစွန်မရှိသောမိုးကောင်းကင်နှင့်ပင် နှိုင်းယှဉ် ရလောက်အောင် ကျယ်ဝန်းမြင့်မားသည် (ဟေရှာ၊ ၅၅း၉)။

လူတို့သည် ဘုရားရှင်၏ချစ်ခြင်းကရုဏာကို မည်သို့ပြန်လည်တုံ့ပြန် မည်နည်း။

ပထမဦးဆုံး ဘုရားရှင်ကိုကောင်းချီးရေတွက်ချီးမွမ်းပါ (ဆာ၊ ၁ဝ၃း၁၊ ၂)။

ဘုရားသခင်သည် ကောင်းချီးမဂင်္လာအားလုံး၏ မူလအမြစ်ဖြစ်သည်။ လူသားများက ဘုရားရှင်ကို မည်သို့ပြန်၍ကောင်းပေးတတ်မည်နည်း။ နှိမ့်ကျ သောသူက မြင့်မြတ်သောသူကို ကောင်းချီးပေးခြင်းဆိုရာ၌ ကျေးဇူးတင် ချီးမွမ်းခြင်းပင်ဖြစ်သည် (၃ရာ၊ ၈း၆၆၊ ယောဘ၊ ၂၉း၁၃)။ ဘုရားရှင်မှ လူတို့ကိုကောင်းချီးပေးရာတွင် ကောင်းမွန်သောအရာအား လူကိုချပေးခြင်း ဖြစ်သည်။ လူတို့က ဘုရားကိုပြန်၍ကောင်းချီးပေးခြင်းဆိုရာ၌ ကျေးဇူးတင် ချီးမွမ်းခြင်းကိုဆိုသည်။ ကိုယ်တော်၏ကြွယ်ဝသောကရုဏာတော်စာရိတ္တသဘော ကို တုံ့ပြန်ခြင်းမျိုးဖြစ်သည်။

ဒုတိယအချက်၌ ကိုယ်တော်၏ကျေးဇူးများကိုသတိရလျက် ကိုယ်တော် ၏ပဋိညာဉ်ကတိတော်ကို ယုံစားခြင်းပင်ဖြစ်သည် (ဆာ၊ ၁ဝ၃း၂၊ ၁၈-၂၂)။ အားနည်းသောလူသားများကို ဘုရားရှင်အောက်မေ့သတိရသလို ထိုလူသား များနှင့်ပြုသော ပဋိညာဉ်ကိုလည်း အမြဲသတိရနေတော်မူသည် (ဆာ၊ ၁ဝ၃း၃-၁၃)။ ကိုယ်တော်သည် မိမိ၏လူမျိုးတော်နှင့် အထူးမိတ်သဟာယပြုတော်မူခဲ့ ကြောင်းကိုလည်း အမြဲအမှတ်ရတော်မူပါသည်။ ကိုယ်တော်သည် မိမိ၏လူတို့ နှင့်ပြုသောကတိတော်ကို အစဉ်သတိရလျက်ရှိသောကြောင့် လူတို့သည်လည်း ဘုရားရှင်၏သစ္စာတော်အကြောင်းအပေါ် အကြွေးတင်နေပါသည်။ ပြန်၍ ချစ်ခြင်းမေတ္တာနာခံခြင်းဖြင့် တုံ့ပြန်နိုင်ရပါမည်။

ထိုစိတ်သဘောမျိုးဖြင့် အယ်လင်ဂျီဝှိုက်ရေးသားသော ကျော်ကြား သည့်စကားစုမှာ ကျွန်ုပ်တို့၏စိတ်ထဲ၌ နာရီတိုင်းသခင်ခရစ်တော်၏အသက်တာ မျိုးနှင့်နေထိုင်ရန် စိတ်ထဲစွဲနေရမည်။ ခရစ်တော်၏အသက်တာပုံစံတစ်ချက်ချင်း တစ်ချက်ချင်းစီကိုခံယူပြီး အမိအရဆွဲကိုင်ရမည်။ အထူးသဖြင့် နောက်ဆုံး ထွက်သက်အချိန်ပိုင်းအတွင်းဖြစ်သည်။ ကိုယ်တော်သည် ကျွန်ုပ်တို့အတွက် အပူဇော်ခံကြောင်းကို ကျွန်ုပ်တို့တန်ဖိုးထားခံယူလျှင် ကျွန်ုပ်တို့၏ယုံကြည် စိတ်ချမှုသည် သူ၏အပေါ်ပို၍ရှိလာမည်။ ကျွန်ုပ်တို့၏ချစ်ခြင်းမေတ္တာပို၍ နက်ရှိုင်းလာမည်။ ကိုယ်တော်၏ဝိညာဉ်တော်နှင့် ကျွန်ုပ်တို့သာ၍အကျွမ်းဝင် လာမည်။ ကျွန်ုပ်တို့၏ကယ်တင်ခြင်းသည် ကပ်တိုင်ရင်း၌ နှိမ့်ချခြင်းသဘောဖြင့် သင်ခန်းစာရယူနိုင်ရပါမည် (_The Desire of Ages_, p. 83).