---
title:  စင်ကြယ်သောနှလုံးသားကိုကျွန်ုပ်အားဖန်ဆင်းပေးတော်မူပါ
date:   12/02/2024
---

`ဆာ၊ ၅၁း၁-၅ ကိုဖတ်ပါ။ ဆာလံဆရာသည် အဘယ်ကြောင့် ဘုရားရှင်၏ကရုဏာတော်ကို တောင်းလျှောက်ရသနည်း။`

ဒါဝိဒ်မင်းကြီးသည် မိမိ၏စိတ်နှလုံးကို ထာဝရဘုရားထံသို့ဆက်ကပ် ခဲ့သည်။ သူ၏အသက်တာ၌ နှစ်သက်ပျော်မွေ့ခဲ့သောအမှောင်ထုဝိညာဉ်ရေး သစ္စာဖောက်မှုအတွက် ဘုရားရှင်သည်းခံခွင့်လွှတ်ပေးပါရန် ဆုတောင်းသည် (၂ရာ၊ ၁၂)။ ခွင့်လွှတ်ခြင်းသည် ဘုရားရှင်၏ကရုဏာတော်အပြင် ကိုယ်တော် ပေးသောအပိုဆုလာဘ်လက်ဆောင်ဖြစ်သည်။ ရရှိသောရလဒ်မှာ “ကျေးဇူး ပြုချင်သောစေတနာတော်ရှိသည်အတိုင်း” (ဆာ၊ ၅၁း၁) ဟု ဒါဝိဒ်မင်း အသနားခံခဲ့သည်။ ဘုရားရှင်နှင့်ပြောဆိုရာ၌ သူ၏အပြစ်ကိုမမှတ်၊ အသီးသီး ခွင့်လွှတ်ပေးရန်တောင်းပန်ခဲ့သည် (ဆာ၊ ၁ဝ၃း၁ဝ)။ ကိုယ်တော်၏ဘုရား ဇာတိသိက္ခာတော်အတိုင်း ကိုယ်တော်၏ကရုဏာတော်၊ သစ္စာတော်၊ သနားခြင်း သဘောတို့ကို (ဆာ၊ ၅၁း၁။ ထွက်၊ ၃၄း၆၊ ၇) တွင် ရေးသားထားသည်။

`ဆာ၊ ၅၁း၆-၁၉ ကိုဖတ်ပါ။ အပြစ်လွှတ်ခြင်းအကြောင်း မည်သို့ ဖွင့်ဆိုထားသနည်း။ ဘုရားရှင်ခွင့်လွှတ်ခြင်းသဘော၏ပန်းတိုင်အဆုံးရလဒ်သည် မည်သို့နည်း။`

ဘုရားသခင်၏ခွင့်လွှတ်ခြင်းသည် တရားရုံးမှ အပြစ်ကွင်းလုံးကျွတ် လွတ်ပါသည်ဟု ချသောအမိန့်ထက်ပို၍ သာလွန်သောအကြောင်းရှိသည်။ လူသားများ၏အတွင်းစိတ်သဘောအထိ ထဲထဲဝင်ဝင်သက်ရောက်မှုရှိသည် (ဆာ၊ ၅၁း၆။ ဟေဗြဲ၊ ၄း၁၂)။ အသစ်သောဖန်ဆင်းပေးခြင်းကို ယူဆောင် လာပေးသည် (ဆာ၊ ၅၁း၁ဝ။ ယောဟန်၊ ၃း၃-၈)။ ဟေဗြဲဝေါဟာရ ဓဘမေဓေ (ဘာရာ) သည် ‘ဖန်ဆင်းသည်’ ဟု ဘာသာပြန်သည်။ ဘုရားသခင်၏ ဖန်ဆင်းခြင်းတန်ခိုးတော်ကိုဖော်ပြသည် (က၊ ၁း၁)။ ဘုရားသခင်တစ်ပါးတည်း သာ ဓဘမေဓေ ဖန်ဆင်းနိုင်သည်။ လူတစ်ဦး၏စိတ်ကို အသစ်ပြုပြင်ပြောင်းလဲပေးနိုင် သူသည် ဘုရားရှင်သာဖြစ်တော်မူသည် (၂ကော၊ ၄း၆)။

ဒါဝိဒ်မင်းသည် မိမိကို “ဟုဿုပ်” ရွက်ရည်နှင့် ဆေးကြောပေးပါရန် ဆုတောင်းခဲ့သည် (ဝတ်၊ ၁၄း၂-၈။ ဆာ၊ ၅၁း၇)။ သူ၏အပြစ်ကြောင့် သူ့အားဘုရားရှင်စွန့်ပစ်သည်ဟု ခံစားရသည်။ သူ၌မသန့်ရှင်းသောအခြေအနေ တွင်ရှိသည်ဟု သူယူဆသည် (ဆာ၊ ၅၁း၁၁)။ သူ့မယားပြစ်မှားခြင်း၊ လူအသက်သတ်ခြင်းအတွက် သူ၏အပြစ်ကိုဖြေရန် မည်သည့်ပူဇော်ခြင်းမှ မရှိနိုင်ကြောင်းနှင့် အပြစ်လွှတ်ခြင်းမခံရမည်ကိုစိုးရိမ်လျက် ဘုရားရှင်ကို တောင်းပန်ခြင်းဖြစ်သည် (ထွက်၊ ၂၁း၁၄။ ဝတ်၊ ၂ဝး၁ဝ)။

ဘုရားရှင်၏အခြေအနေ မငဲ့သောကရုဏာတော်သည်သာ ဒါဝိဒ်မင်း ၏အပြစ်ကို ခွင့်လွှတ်နိုင်သည်။ ဘုရားရှင်သည် မည်သည့်ယဇ်တစ်စုံတစ်ခုမျှ အလိုရှိတော်မမူ။ “ကျိုးပဲ့ကြေမွသောနှလုံးသားဖြင့် သူ့ထံဝန်ချတောင်းပန်ခြင်း ကိုသာ ကိုယ်တော်အလိုတော်ရှိသည် (ဆာ၊ ၅၁း၁၆၊ ၁၇)။ “ဟုဿုပ်” ရည်နှင့် ဆေးကြောပေးပါဟုဆိုရာတွင် ဒါဝိဒ်မင်းသည် ဘုရားသခင်ထံပြန်လာ လိုခြင်းသဘောဖြစ်သည်။

`ဘုရားသခင်သည် ဒါဝိဒ်မင်းကိုခွင့်လွှတ်နိုင်လျှင် ကျွန်ုပ်တို့၏ပြစ်မှား မှု၊ လိမ်လည်မှု၊ လူသတ်မှုများကို အဘယ်ကြောင့်ခွင့်မလွှတ်နိုင်မည်နည်း။`