---
title:  “ကိုယ်တော်ဘုရားဖြစ်လျှင်ဒုစရိုက်အပြစ်ကိုမှတ်တော်မူမည်လား”
date:   13/02/2024
---

`ဆာ၊ ၁၃ဝ ကိုဖတ်ပါ။ အပြစ်၏ဆွဲအားသည် အပြစ်သားများ အတွက် မျှော်လင့်ချက်ကိုမည်သို့ပုံဖော်ပေးသနည်း။`

ဆာလံဆရာ၏ကြီးမားသောရင်ဆိုင်ရသည့် ရှုပ်ထွေးခြင်းအခက်အခဲ သည် မိမိအတွက်နှင့်မိမိ၏လူအတွက်ပါ ပြုမိသမျှအပြစ်နှင့် ဆက်စပ်မှုရှိသည် (ဆာ၊ ၁၃ဝး၃၊ ၈)။ လူတို့၏အပြစ်သည် ဆွဲအားအလွန်ကောင်း၍ ဘုရားရှင် နှင့်ထာဝရကွဲကွာသွားရမည်အထိ ချောက်လှန့်ပေးနေပါသည် (ဆာ၊ ၁၃ဝး၃)။ နှုတ်ကပတ်တော်ကျမ်းစာတော်မြတ်မှ အပြစ်၏မှတ်တမ်းကိုယူထားကြောင်းနှင့် ယင်းအပြစ်ကြောင့် တရားစီရင်ခံရမည်အကြောင်းရေးသားထားသည်။ တရား စီရင်ခြင်းနေ့ရက်၌ ဝှက်ထားသောအရာအားလုံးပေါ်လာလိမ့်မည် (ဒံ၊ ရး၁ဝ။ ဗျာ၊ ၂ဝး၁၂)။ အပြစ်ကြောင့် အပြစ်သားများ၏နာမည်ကို အသက်စာစောင် စာရင်းမှ ထုတ်ပယ်ပစ်လိုက်သည် (ထွက်၊ ၃၂း၃၂။ ဆာ၊ ၆၉း၂၈။ ဗျာ၊ ၁၃း၈)။

သို့ဖြစ်၍ ဆာလံဆရာသည် ထာဝရဘုရားရှင်ကို တောင်းပန်ခွင့်လွှတ် ခြင်းကိုပြုလျက်၊ မှတ်သားထားသောအပြစ်ဟူသရွေ့ကို သင်ပုန်းချေပစ်ရန် အသနားခံခဲ့ကြသည် (ဆာ၊ ၅၁း၁၊ ၉။ ယေရမိ၊ ၃၁း၃၄။ မိက္ခာ၊ ရး၁၉)။ ဆာလံဆရာသည် သိထားသည်မှာ “ဘုရားရှင်သည် ဇာတိအားဖြင့် အမျက် မထွက်တတ်သောဘုရား၊ ကိုယ်တော်၏မေတ္တာတော်သည် အစဉ်တည်နေတော် မူ၏။ လူတို့သည် မေတ္တာတော်ကို တန်ဖိုးမထားဥပေက္ခာပြုမှသာ အမျက်ထွက် သည်။ ကိုယ်တော်၏အမျက်တော်သည်လည်း လူကိုနာကျင်စေရန်မဟုတ်၊ ရောဂါကိုပျောက်ကင်းစေရန်သာရှိသည်။ လူကိုဖျက်ဆီးရန်မဟုတ်၊ သေဘေးမှ ကယ်တင်ရန်အတွက်ဖြစ်သည်။ ယင်းကိစ္စအတွက် ဘုရားရှင်ပဋိညာဉ်ပြုပြီး သားဖြစ်သည် (ဟောရှေ၊ ၆း၁၊ ၂)။ Hans K. LaRondelle, _Deliverance in the Psalms_, pp. 180, 181. မှတ်သားရန်မှာ ဘုရားရှင်သည် အပြစ်ဖြေလွှတ် ခွင့်လွှတ်ရန် အသင့်ရှိနေသည်။ နစ်နာစေလိုသောသဘောနှင့် အပြစ်ပေးချင် သည်မဟုတ်ပါ။ သွန်သင်ဆုံးမပေးမြဲဖြစ်သည် (ဆာ၊ ၁၃ဝး၄။ ရောမ၊ ၂း၄)။ ဘုရားရှင်၏မေတ္တာတော်ကြီးမားလှကြောင်းကို အံ့ဩမိ၍ ကိုးကွယ်ဝတ်ပြု ခြင်းဖြစ်ရမည်။ အပြစ်ပေးဒဏ်ခတ်မည်ကိုကြောက်ကြသောကြောင့် မကိုးကွယ် ရပါ။ ထိုသို့ကိုးကွယ်ခြင်းမျိုးမဖြစ်စေရ။

ဘုရားသခင်၏သားသမီးများတို့သည် ကိုယ်တော်ရှင်ကိုမျှော်ကြည့် စောင့်စားကြရန် ခေါ်တော်မူခြင်းခံရသည် (ဆာ၊ ၂ရး၁၄။ ဆာ၊ ၃ရး၃၄)။ ဟေဗြဲဝေါဟာရ ဓဆတေေ့ဓ (ခါ့ဝါ) ဟူသောစကားသည် စောင့်မျှော်သည်ဟု အဓိပ္ဋာယ်ရှိသည်။ တိုက်ရိုက်အဓိပ္ဋာယ်ပြန်လျှင် “လှမ်းသည်” “လက်လှမ်း သည်” “လက်ကမ်းယူသည်” ဟု တည့်တည့်ပြန်ဆိုနိုင်သည်။ ဟေဗြဲစကားလုံး ၏မူရင်းအဓိပ္ဋာယ်ကို အသုံးပြုသောအခါ “မျှော်လင့်နေ” မျှော်လင့်သည်ဟု အဓိကစကားလုံးမှလာသည်။ စောင့်မျှော်ပြီး ဘုရားရှင်ကိုမျှော်လင့်နေပုံမျိုး မဟုတ်၊ ကိုယ်တိုင်မျှော်လင့်ခြင်းအပြည့်ဖြင့် ကိုယ်တော်ထံသို့လှမ်းကမ်းဆွဲယူ ခြင်းမျိုးကိုဆိုလိုသည်။ ဘုရားရှင်ဝင်ရောက်ကူညီမည်အကြောင်းကို စိတ်စွဲလမ်း လျက် ဆွဲယူမစစေသောသဘောကို ပြုလုပ်ရမည်။ ဆာလံဆရာ၏မျှော်လင့် ချက်သည် တစ်ကိုယ်ရေတကာယအတွက် အကောင်းမြင်သောသဘောသာမဟုတ်၊ ဘုရားသခင်၏နှုတ်ထွက်စကားတော်ကို ကိုင်ဆွဲထားခြင်းဖြစ်သည် (ဆာ၊ ၁၃ဝး၅)။ ဘုရားရှင်ကို သစ္စာရှိစွာစောင့်မျှော်နေခြင်းအတွက် အချည်းနှီး သက်သက်မရှိပါ။ အကြောင်းမှာ သန်းခေါင်ညနက်ချိန်ပြီးဆုံးလျှင် နံနက် အလင်းရောက်ရှိလာလိမ့်မည်။ ဘုရားရှင်၏ကယ်မခြင်းအကြောင်းရောက်ရှိ လာမည်။

ဆာလံဆရာ၏ဆုတောင်းချက်ကြောင့် ပတ်ဝန်းကျင်တစ်ခွင်အတွက် မည်သို့ဖြစ်လာသည်ကိုကြည့်ပါ (ဆာ၊ ၁၃ဝး၇၊ ၈)။ တစ်ဦးစီတစ်ယောက်စီ ကောင်းမွန်စွာနေထိုင်ခြင်းကြောင့် လူအားလုံးအတွက် အကျိုးရရှိစေသည်။ သို့ဖြင့် လူတစ်ယောက်သည် မိမိအတွက်သာဆုတောင်း၍ ကောင်းချီးရရှိ နိုင်မည်မဟုတ်။ ပတ်ဝန်းကျင်အတွက်ပါ ကောင်းချီးခံစားရရှိသည်။ ကျွန်ုပ်တို့ ယုံကြည်သူတစ်ဦးအနေဖြင့် ပတ်ဝန်းကျင်တွင်နေထိုင်ရသည်။ လူတစ်ယောက်နှင့် ပတ်ဝန်းကျင်သည် အစဉ်ဒွန်တွဲနေပါသည်။

`မေးခွန်းကို သေချာစွာစဉ်းစားဖြေဆိုပါ။ “အိုဘုရားရှင်ထာဝရဘုရား၊ ကိုယ်တော်သည် ဒုစရိုက်အပြစ်များကိုမှတ်တော်မူလျှင် အဘယ်သူသည်ခံရနိုင် ပါမည်နည်း” (ဆာ၊ ၁၃ဝး၃)။ သင့်အတွက်အဓိပ္ဋာယ်မည်သို့ရှိသနည်း။ သင်၏ အပြစ်ကို ဘုရားသခင်မှတ်သားထားလျှင် သင်ဘယ်နေရာသို့ရောက်သွားမည် နည်း။`