---
title:  ဆက်လက်လေ့လာရန်။
date:   15/03/2024
---

ဟေရှာယ၊ ၄ဝ နှင့် ဟေရှာယ၊ ၅၁း၁-၁၆ ကို နှိုင်းယှဉ်လေ့လာပါ။

ဇိအုန်တောင်နှင့်ဆိုင်သောသီချင်းသည် ထိုဇိအုန်တောင်၌ ဘုရားသခင် အမှန်စိုးစံတော်မူကြောင်းကို ကိုယ်စားပြုသီဆိုထားသည်။ ဘုရားရှင်ရှိသော ဗိမာန်တော်၌ ကောင်းချီးမဂင်္လာစုံလင်စွာရရှိနိုင်သည်။ အသက်တာတစ်လျှောက် ကြုံရသမျှ၌၊ ပျော်ရွှင်မှုအပြည့်အဝမရသေးသော်လည်း ဇိအုန်တောင်၏ဝမ်းမြောက် ခြင်းသည် အနာဂတ်၌စောင့်ကြိုလျက်ရှိသည်။ ဘုရားသခင်၏သားသမီးများ စွာသည် မျက်ရည်ကျလျက် ဇိအုန်မြို့တည်းဟူသော ကောင်းကင်နိုင်ငံတော် ကို တောင့်တမျှော်လင့်လျက်ရှိသည် (ဆာ၊ ၁၃ရး၁)။ ဇိအုန်တောင်ကို သတိရအောက်မေ့ခြင်းသည် အတွေးအခေါ်သက်သက်မဟုတ်ပါ။ ဆုံးဖြတ်ချက် ပိုင်နိုင်စွာဖြင့်နေထိုင်သွားရန် စိတ်စွဲသောနေရာဖြစ်သည် (ထွက်၊ ၁၃း၃။ ထွက်၊ ၂ဝး၈)။

ထိုကြောင့် ဇိအုန်သီချင်းကိုသီဆိုခြင်းသည် ဘုရားရှင်အသစ်ပြန်လည် ဖန်ဆင်းပေးမည့်ကမ္ဘာသစ်ကို မျှော်လင့်သောစိတ်ဖြစ်သည် (ဗျာ၊ ၂၁း၁-၅)။

လူတို့၏စိတ်၌ ဖန်ဆင်းခြင်းတန်ခိုးတော်သည် အံ့ဖွယ်ဖြစ်၍ လုံးဝတည်မြဲ ကြောင်း ကိုယ်တော်၏မေတ္တာတော်နှင့်ရွေးနုတ်ခြင်းသည် နက်နဲကြောင်းသိကြ သည်။ ရက်စက်ခြင်းမရှိသောနေရာ၊ လိမ်လည်ခြင်းကင်းသောနေရာ၊ ဘုရားရှင် ကိုမေ့လျော့ရန် စုံစမ်းခြင်းမရှိနိုင်တော့ပါ။ အရာခပ်သိမ်းသည် တိုးတက် ကြီးပွားမည်သာဖြစ်သည်။ ခွန်အားဗလပညာအရာအားလုံးမြင့်မားသွားလိမ့်မည်။ စိတ်ပျက်တတ်ခြင်းမရှိ၊ မောပန်းနွမ်းနယ်ခြင်းမရှိတော့ပါ။ ဆုတ်ယုတ်ခြင်း မရှိ၊ ရှေ့သို့သာဆက်လက်ကြီးပွားမည့်နေရာဖြစ်သည်။ စိတ်ရှိတိုင်းအောင်မြင်စွာ လုပ်ဆောင်နိုင်လိမ့်မည်။ အသစ်သောကောင်းမြတ်သောအရာ၊ အံ့ဖွယ်အရာ၊ သစ္စာနှင့်ပြည့်ဝစုံလင်သောအရာခပ်သိမ်းတို့သည် လူတို့စိတ်နှင့်ခန္ဓာကိုယ်ကို လန်းဆန်းစေပြီး အင်အားဖြည့်ပေးနိုင်လိမ့်မည် (Ellen G. White, _The Great Controversy_, p. 677).

ဘုရားရှင်ကိုယုံကြည်သူတို့သည် ဇိအုန်တောင်၏သစ္စာပြုချက်ကို မမေ့မလျော့ရ။ ဤလောကကို မိမိတို့၏အိမ်ဖြစ်သည်ဟုမယူဆရပါ။ ကောင်းကင်သစ်နှင့်မြေကြီးသစ်ကို စောင့်မျှော်နေရလိမ့်မည်။

ဆာလံကျမ်း၌ဖော်ပြသောဇိအုန်တောင်သီချင်းကို ယုံကြည်သူတို့ သီဆိုကာ မျိုးဆက်တိုင်းမှ ယေရုရှလင်မြို့တော်သစ်တွင်နေထိုင်လိုသူတိုင်းက တောင့်တနေကြသည် (ဗျာ၊ ၃း၁၂)။ ဇိအုန်သီချင်းသည် အနာဂတ်ကမ္ဘာသစ် ကိုမျှော်လင့်ရန် ကျွန်ုပ်တို့ကိုခွန်အားပေးထားသည်။ ဤကမ္ဘာ၌နေထိုင်စဉ်အတွင်း ကျွန်ုပ်တို့သည် ဘုရားရှင်၏ကရုဏာတော်အကြောင်းကို သက်သေခံရန်လည်း တာဝန်ပေးထားသည်။