---
title:  ထာဝရဘုရား၏ဇိအုန်တောင်ကိုလွမ်းဆွတ်သတိရခြင်း
date:   09/03/2024
---

### ဖတ်ရန်ကျမ်းချက်များ။
ဆာ၊ ၈၄။ ဗျာ၊ ၂၁း၃။ ဆာ၊ ၁၂၂။ ဆာ၊ ၈၇။ ဂလာတိ၊ ၃း၂၈၊ ၂၉။ မဿဲ၊ ၂၈း၁၈-၂ဝ။ ဆာ၊ ၄၆။ ဆာ၊ ၁၂၅။

> <p>အလွတ်ကျမ်းချက်</p>
> “ထာဝရဘုရား၏တံတိုင်းတော်တို့ကို အကျွန်ုပ်၏ဝိညာဉ်သည် တသ၍ အားလျော့လျက်ရှိပါ၏။ အကျွန်ုပ်နှလုံးနှင့်ကိုယ်ခန္ဓာသည် အသက်ရှင်တော်မူသောဘုရားသခင်ကိုအလိုရှိ၍ ကြွေးကြော်ပါ၏” (ဆာ၊ ၈၄း၂)။

ဇိအုန်တောင်တော်နှင့်ဆိုင်သောသီချင်းသည် ဝမ်းမြောက်ဖွယ်ဓမ္မသီချင်း ဖြစ်၍၊ ဇိအုန်တောင်၏သာယာလှပမှု၊ ဘုရားရှင်၏အုပ်စိုးခြင်းတန်ခိုးတော် အကြောင်းကို သီကုံးဖွဲ့ဆိုထားသည်။ ကိုယ်တော်သည် သန့်ရှင်းသောတောင် တော်ပေါ်၌ စိုးစံနေတော်မူသည်။ ထိုကဲ့သို့သောသီချင်းမျိုးကို ဘုရားရှင်၏ အိမ်တော်၌ သီဆိုချီးမွမ်းတတ်ပြီး အခြားသောဆာလံကျမ်းအခန်းကြီးများ၌ ဗိမာန်တော်တွင် ကိုယ်တော်၏မေတ္တာတော်အကြောင်းကို ဖော်ပြသီဆိုသော သီချင်းဖြစ်သည်။ ထိုသို့သောသီချင်းကို ကောရပ်၏သားများက သီကုံး ရေးသားထားသည်။ ထိုသူတို့သည် ဗိမာန်တော်၌ ပထမဦးစွာ ဂီတပညာရှင် ရာထူးကိုရရှိထားပြီး ကောင်းချီးခံစားရသူများဖြစ်သည် (၅ရာ၊ ၆း၃၁-၃၈)။ ဗိမာန်တော်၏တံခါးစောင့်များလည်းဖြစ်ကြသည် (၅ရာ၊ ၉း၁၉)။

ဇိအုန်တောင်သည် မည်သို့သောမျှော်လင့်ချက်နှင့် မည်သို့သော ပျော်ရွှင်ခြင်းကိုပေးစွမ်းဖြစ်စေနိုင်သနည်း။ ဇိအုန်တောင်သည် ဘုရားသခင်မှ မိမိ၏လူတို့နှင့်အတူ၊ လူမျိုးတော်၏အလယ်၌ ကိန်းဝပ်တော်မူကြောင်းကိုယ်စား ပြုထားသည်။ ဣသရေလလူမျိုးတို့သည် ဘုရားရှင်၏ရွေးချယ်ခံလူများဖြစ် သည်အတိုင်း (တရားဟော၊ ရး၆)။ ဇိအုန်တောင်သည် ဘုရားရှင်ရွေးချယ် တော်မူသောတောင်တော်ဖြစ်သည် (ဆာ၊ ၇၈း၆၈။ ဆာ၊ ၈ရး၂)။ ဘုရားရှင် သည် ဇိအုန်တောင်ပေါ်၌ စိုးစံတော်မူသည် (ဆာ၊ ၉၉း၁၊ ၂)။ ကိုယ်တော် ၏ဗိမာန်တော်ကိုလည်း ဇိအုန်တောင်ပေါ်၌တည်ထားသည် (ဆာ၊ ၈ရး၁)။ သို့ဖြင့် ဇိအုန်တောင်သည် ဘုရားရှင်ကောင်းချီးပေးသောခိုလှုံရာနေရာဖြစ်၏။ ဇိအုန်ကိုအခါအားလျော်စွာ နှိုင်းယှဉ်မှုသဖွယ် ယေရုရှလင်မြို့၊ ဗိမာန်တော် စသည့် ဘုရားရှင်အမှုပြုတော်မူသော ကယ်တင်ခြင်းကျေးဇူးတော်နေရာအဖြစ် ရှေးခေတ်အခါ၌ သဘောတူထားကြသည်။

ဇိအုန်မှစတင်သောကောင်းချီးမဂင်္လာသည် ကမ္ဘာအရပ်ရပ်သို့စီးဆင်း ရောက်ရှိသွားသည်။ ဘုရားရှင်၏ကိုယ်တော်တိုင်နှင့် ကရုဏာတော်အစဉ်အတိုင်း သန့်ရှင်းသောအရပ်၌ခြံရံနေလျက် လူသားအားလုံးကို ကောင်းချီးသက်ရောက် စေပါသည်။ ဇိအုန်သည် ကမ္ဘာအဝန်းသို့ဝမ်းမြောက်ခြင်းကိုပေးစွမ်းနိုင်သည် (ဆာ၊ ၄၈း၂)။ ကမ္ဘာမြေပေါ်မြေအောက်ရှိအရာခပ်သိမ်းကို ဘုရားရှင်ပိုင်ဆိုင် တော်မူကြောင်း အတည်ပြုထားသည်။