---
title:  ဇိအုန်၏လုံခြုံငြိမ်းချမ်းခြင်း
date:   13/03/2024
---

`ဆာ၊ ၄၆း၁-ရ ကိုဖတ်ပါ။ ပထဝီမြေကြီးအကြောင်းကို မည်သို့ ရေးဖွဲ့ထားသနည်း။`

ဆာလံကျမ်းမှ ရှင်းလင်းပြတ်သားစွာဖြင့် ပထဝီမြေကြီးပျက်စီးခြင်း အကြောင်းနှင့် သဘာဝဘေးဒဏ်ကျရောက်ခြင်းကို ပုံဖော်ထားသည် (ဆာ၊ ၄၆း၂၊ ၃)။ ထကြွသောရေအဟုန်ကို ပုန်ကန်တတ်သောလူမျိုးများနှင့် ဆိုးယုတ် သောကမ္ဘာပြဿနာများဖြင့် ပုံဆောင်ထားသည် (ဆာ၊ ၉၃း၃၊ ၄။ ဆာ၊ ၁၂၄း၂-၅)။ ထိုနည်းတူ ဆာလံ၊ ၄၆ ၌လည်း သဘာဝကပ်ဘေး၊ စစ်ပွဲ ဆင်နွှဲသောတိုင်းနိုင်ငံ၏လုပ်ရပ်ကြောင့်ဖြစ်သည်ဟုဆိုသည် (ဆာ၊ ၄၆း၆)။

ထင်းကနဲထင်ရှားနေသောအရာမှာ ဘုရားသိသောစိတ်သဘောမရှိ သည့်မြေကြီးသားအပေါင်းတို့ကြောင့်ဖြစ်သည်။ အဘယ်ကြောင့်ဆိုသော် ဘုရားရှင်သည် မိမိလူတို့နှင့်အတူရှိတော်မူသည်။ ဘုရားရှင်တည်ရှိသောနေရာ သည် ငြိမ်သက်ငြိမ်းချမ်းမှုရှိသည် (ဆာ၊ ၄၆း၄၊ ၅)။ ကမ္ဘာသားများသည်

ကိုယ်တော်ကိုငြင်းပယ်လျက်ရှိသော်လည်း ဘုရားရှင်သည် စွန့်တော်မမူ။ ဘုရားသခင်သည် ကမ္ဘာကြီးတွင်ရှိတော်မူ၍ မိမိ၏လူများနှင့်အတူနေတော် မူသည်။ တစ်နည်းအားဖြင့် မကောင်းမှုဒုစရိုက်မည်မျှပင်များပါစေ၊ ဘုရားရှင် သည်ရှိတော်မူသည်။ ကျွန်ုပ်တို့ကိုယ်စီကိုယ်င မျှော်လင့်ချက်ထားရှိရမည်။ အမှန်တရားကိုခိုင်မြဲစွာကိုင်စွဲလျက် ခွန်အားယူကြရမည်။

ခိုလှုံစရာအခိုင်မာဆုံးပြည့်ဝဆုံးဖြစ်သော ဘုရားရှင်သည် ဇိအုန်မြို့၏ ငြိမ်သက်ခြင်းနှင့် လုံခြုံရာအရင်းအမြစ်ဖြစ်သည်။ ဇိအုန်တောင်တော်လုံခြုံမှု အကြောင်းကို တင်စားပြောဆိုသောစကားလုံး၌ “သော်လည်း” ဆိုသောစကား လုံးကို ဆာလံ၊ ၄၆း၃ တွင်တွေ့ရသည်။ ပထဝီမြေကြီးသည် ဟုန်းဟုန်း မြည်လျက် မွှေနှောက်ပါလေစေ၊ ဘုရားရှင်၏လူတို့သည် လုံခြုံစွာနေကြရ သည်။ ငြိမ်သက်ခြင်းသည် စုံစမ်းခြင်း၏ခံနိုင်ရည်စွမ်းအဆုံးသတ်ဟု ဆိုလို ခြင်းမဟုတ်။ ကိုးစားခြင်းရှိသောသားသမီးများကို ဘုရားရှင်ဆုလာဘ်များပေး ခြင်းသာဖြစ်သည်။ မယိုင်မလဲသောကိုးစားခြင်းသည် ဘုရားရှင်၏သားသမီး များအတွက် ငြိမ်သက်ခြင်းနှင့်လုံခြုံရာဖြစ်စေ၍ မုန်တိုင်းပြင်းထန်သောနေရာ မှာပင် ခိုင်မြဲစွာနေနိုင်ပေမည် (မဿဲ၊ ၈း၂၃-၂၇)။ မေးခွန်းတစ်ခုရှိနေသည်။ ဘုရားရှင်သည် ကမ္ဘာကြီးကိုထာဝရပျက်စီးယိုယွင်းနေသည်အတိုင်း ထားနေ မည်လား။

`ဆာ၊ ၄၆း၆-၁၁ ကိုဖတ်ပါ။ ပျက်စီးပြိုပျက်နေသော ပထဝီကမ္ဘာ မြေကြီး၏ ပွေလီရှုပ်ထွေးခြင်းကို ဘုရားရှင်မည်သို့ပြုလုပ်မည်နည်း။`

ဘုရားရှင်၏နှုတ်ထွက်စကားတော်ဖြင့် ပထဝီမြေကြီးကို ဖန်ဆင်းခဲ့ သည်အတိုင်း ထိုနှုတ်ထွက်စကားတော်ဖြင့် ပထဝီမြေကြီးကို အရည်ပျော်သွား စေလိမ့်မည် (ဆာ၊ ၄၆း၆)။ အရည်ပျော်သွားသော်လည်း ပျက်စီးခြင်းအဆုံး မဟုတ်သေးပါ။ အသစ်ပြန်၍ဖန်ဆင်းပေးမည်။ ဘုရားရှင်သည် မိမိ၏ငြိမ်သက် ခြင်းကို ဇိအုန်တောင်မှစတင်စေလွှတ်ကာ မြေကြီးစွန်းတိုင်ဖုံးလွှမ်းသွားစေမည်။

ဆိုးယုတ်သူများဖိနှိပ်အုပ်ချုပ်သောကမ္ဘာကြီးကို ဘုရားရှင်သည် ငြိမ်သက်ခြင်း ရရှိစေဖို့ရန် လူဆိုးရန်သူတို့ကို စစ်တိုက်တော်မူမည် (ဆာ၊ ၄၆း၉)။ ယင်း အကြောင်းသည် ခရစ်ယာန်တို့မျှော်လင့်သောအချက်ဖြစ်သည်။ ယေရှုရှင် ဒုတိယအကြိမ်ကြွလာသောအခါ ယင်းငြိမ်သက်ခြင်းကိုရရှိခံစားရပါမည်။

`ဘုရားရှင်ကိုကိုးစားခြင်းသည် ငြိမ်သက်ခြင်းရမည်ဟု အဘယ်သို့ ကျွန်ုပ်တို့သင်ယူနိုင်မည်နည်း။ ကမ္ဘာကြီးသည် ရှုပ်ထွေးပွေလီပျက်စီးခြင်း များပြားနေသည်မှာမှန်ပါသလား။`