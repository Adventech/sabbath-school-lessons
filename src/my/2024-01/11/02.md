---
title:  ဗိမာန်တော်အတွင်းနေရသောတစ်ရက်သည် အပြင်၌ရက်ပေါင်း တစ်ထောင်ထက်မက ပို၍ကောင်းမွန်သည်
date:   10/03/2024
---

`ဆာ၊ ၈၄း၁-၄ ကိုဖတ်ပါ။ ဆာလံဆရာသည် အဘယ်ကြောင့် တံတိုင်းတော်အတွင်းဗိမာန်တော်တွင် တောင့်တနေလိုပါသနည်း။`

ဆာလံဆရာသည် ဗိမာန်တော်အတွင်းတောင့်တနေထိုင်လိုခြင်းမှာ ဘုရားရှင်နှင့်နီးကပ်စွာနေလိုခြင်းကြောင့်ဖြစ်သည်။ ထာဝရအစဉ် ကိုယ်တော်နှင့် သာအတူရှိနေချင်ပါသည် (ဆာ၊ ၈၄း၁၊ ၂)။ ဘုရားရှင်ရှိသောအရပ် (ဆာ၊ ၈၄း၂) ဗိမာန်တော်ကို ဘုရားရှင်ကိန်းဝပ်တော်မူရာအရပ်ဟု သတ်မှတ်သည်။ ဗိမာန်တော်အတွင်း၌ ဝတ်ပြုသူအများတို့သည် “ထာဝရဘုရား၏တင့်တယ်ခြင်း အသရေကိုဖူးမြင်ရ၍” (ဆာ၊ ၂ရး၄။ ဆာ၊ ၆၃း၂ ကိုလည်းဖတ်ပါ)။ “အိမ်တော်၌ကောင်းသောအရာတို့နှင့် အကျွန်ုပ်တို့သည်ဝပြောကြပါစေသော” (ဆာ၊ ၆၅း၄)။ ဆာလံ၊ ၈၄ တွင်လည်း နှိုင်း၍မပြိုင်နိုင်သောပျော်ရွှင်ခြင်း သည် ထာဝရဘုရားနှင့်မိတ်သဟာယဖွဲ့ခြင်းဖြင့် ရရှိနိုင်ပါသည်။ ကိုယ်တော် ကိုချီးမွမ်းရသောအခွင့်သည်လည်း ပျော်ရွှင်စရာပင်ဖြစ်သည် (ဆာ၊ ၈၄း၄)။ ကိုယ်တော်၌ ခွန်အားကိုရှာဖွေတွေ့ရှိနိုင်ပါ၏ (ဆာ၊ ၈၄း၅)။ ကိုယ်တော်ကို ကိုးစားရခြင်း (ဆာ၊ ၈၄း၁၂) တို့သည် လုံခြုံသောအလုပ်ပင်ဖြစ်သည်။ ဗိမာန်တော်တံတိုင်းတော်အတွင်းသည် ဝတ်ပြုခြင်းနှင့်မိတ်သဟာယဖွဲ့ခြင်းကို အခြားယုံကြည်သူတို့နှင့် အတူတကွပြုလုပ်ကြရသည်။ အသက်ရှင်တော်မူသော ထာဝရဘုရားကိန်းဝပ်ရာနေရာ ဗိမာန်တော်သည် ဝတ်ပြုကိုးကွယ်နေသူများ အား ဘုရားသခင်၏နိုင်ငံတော်ဘုန်းရောင်ခြည်ကိုမြင်ရ၍ ထာဝရအသက်ရှင် ခြင်းအရသာကို မြည်းစမ်းကြည့်ရသောနေရာဖြစ်သည်။

`ဆာ၊ ၈၄း၅-၁၂ ကိုဖတ်ပါ။ ဗိမာန်တော်အတွင်းတွင် အခြားမည် သူများအတွက် ကောင်းချီးမဂင်္လာဖြစ်စေသေးသနည်း။`

ဘုရားရှင်၏ကောင်းချီးမဂင်္လာအပေါင်းသည် ဗိမာန်တော်မှ တစိမ့်စိမ့် စီးထွက်လာသည်။ ပထမဆုံးကောင်းချီးခံရသူများမှာ ဗိမာန်တော်အတွင်း အမှုတော်ဆောင်ရွက်နေသူများဖြစ်သည် (ဆာ၊ ၈၄း၄)။ ထိုမှတစ်ဆင့် ဗိမာန်တော်သို့ကိုးကွယ်ရန် ခရီးနှင်သူများ သူတို့၏လမ်းခရီးမှာပင်ကောင်းချီး ကိုခံစားနေရသည် (ဆာ၊ ၈၄း၅-၁ဝ)။ နောက်ဆုံးအကုန်ပြောရလျှင် ကမ္ဘာ အစွန်း၌နေထိုင်သူများဆီသို့ ဘုရားရှင်၏ကောင်းချီးမဂင်္လာသည် စီးဆင်း စိမ့်ထွက်သွားတော့သည်။ မြေကြီးစွန်းတိုင်အောင် ကောင်းချီးရောက်ရှိသွား သည်။ ဗိမာန်တော်သို့အရောက်လှမ်းပြီး ဘုရားရှင်နှင့်တွေ့ဆုံရန် မျှော်လင့် ချက်ရှိသူတိုင်း လမ်းခရီးမှာပင်ခွန်အားများစွာပြည့်တင်းလာရသည် (ဆာ၊ ၈၄း၇)။ လမ်းခရီးကြောင့် မောပန်းနွမ်းနယ်နေရသော ဘုရားရှင်ကိုကိုးကွယ်ရန် လာသောသူအပေါင်းတို့သည် ဗိမာန်တော်နှင့်နီးလာလေ၊ ခွန်အားပြည့်လာလေဖြစ် ရသည်။ အားအင်များတိုးပွားလာကြသည်။

ဗိမာန်တော်မှဝေးသောအရပ်သို့ထွက်သွားပြီးနောက် ဘုရားရှင်၏ သားသမီးတို့သည် ဘုရားရှင်၏ဗိမာန်တော်ကိုအာရုံပြုကြပြီး တန်ဖိုးရှိသော အသက်တာဖြင့် အသက်ရှင်နေထိုင်ကြသည် (ဆာ၊ ၈၄း၁၁)။ ဗိမာန်တော် အတွင်းသို့ဝင်လာသောဖြောင့်မတ်သူများအတိုင်း စာရိတ္တကိုထိန်းသိမ်းကြသည် (ဆာ၊ ၁၅း၁၊ ၂)။ ဘုရားရှင်ကိုရောင်ခြည်ထွက်ရာနေမင်းဟုသတ်မှတ်ပြီး ဗိမာန် တော်မှကောင်းချီးများစွာ ဖြာထွက်လာကြောင်းကို နှိုင်းယှဉ်ပြောဆိုသည်။ နေရောင်ခြည်ဖြာထွက်လာသကဲ့သို့ ကမ္ဘာမြေအစွန်းထိတိုင် အလင်းကိုပေးစွမ်း သလိုဖြစ်၏ (ဆာ၊ ၈၄း၁၁)။ သို့ဖြင့် ဘုရားရှင်နှင့်အတူရှိနေသူသည် ယုံကြည်ခြင်းအားဖြင့် ကရုဏာတော်ကိုရရှိခံစားရသည်။ မိမိတို့မည်သည့် နေရာ၌ရှိနေပါစေ၊ ဘုရားရှင်၏ဘုန်းတော်အလင်းသည် ရောက်ရှိလင်းလက် နေပေလိမ့်မည်။

`ဗျာ၊ ၂၁း၃ ကိုဖတ်ပါ။ လောက၌ရှိသောဗိမာန်တော်သည် ကျွန်ုပ် တို့ကို မည်သည့်ရောင်ခြည်အလင်းကိုပြသပေးသနည်း။ ယခုအချိန်မှစတင်၍ ခံစားရသောအတွေ့အကြုံသည် လာမည့်အချိန်၌ မည်သို့ကူညီသက်ရောက်မှု ဖြစ်စေမည်နည်း။`