---
title:  ယေရုရှလင်၏ငြိမ်းချမ်းမှုအတွက်ဆုတောင်းပါ
date:   11/03/2024
---

`ဆာ၊ ၁၂၂း၁-၅ ကိုဖတ်ပါ။ ယေရုရှလင်မြို့သို့ရောက်ရှိသည်နှင့် ဝတ်ပြုကိုးကွယ်ရန်လာသူတို့၏စိတ်နှလုံးတွင် မည်သို့ခံစားရသနည်း။ ယေရုရှလင် မြို့၌ မည်သည့်အရာကိုမြင်လိုကြသနည်း။`

ဆာလံကျမ်း၊ ၁၂၂ သည် ဝတ်ပြုသူများ ယေရုရှလင်မြို့သို့ရောက်လာ ချိန် စိတ်ခံစားမှုအကြောင်းကိုရေးသားထားသည်။ ဘုရားရှင်၏ကောင်းချီးကို ရေတွက်ပြီး အတိတ်နှင့်ပစ္စုပ္ဋန်အချိန်ကောင်းမြတ်ပေးတော်မူသော ဘုရားရှင် ကိုချီးမွမ်းဝတ်ပြုကြရန် ယုံကြည်သူတို့သည်စုပေါင်းလျက် ယေရုရှလင်မြို့သို့ ချီတက်သွားကြသည်မှာ တစ်နှစ်လျှင်သုံးကြိမ်ဖြစ်သည် (တရားဟော၊ ၁၆း၁၆)။ ယေရုရှလင်မြို့သည် ဣသရေလတိုင်းပြည့်၏ဗဟိုနေရာ၌ရှိသည်။ “ဣသရေလ တို့အတွက် သက်သေလက္ခဏာ” သကေင်္တဖြစ်သောမြို့တော်ဖြစ်သည် (ဆာ၊ ၁၂၂း၄)။ တရားစီရင်ရာပလ္လင်တော်ရှိသည် (ဆာ၊ ၁၂၂း၅)။ ဣသရေလလူတို့ အတွက် သက်သေခံချက်များကို တဲတော်သို့ရွှေ့ပြောင်းပြီး “သက်သေခံချက် တဲတော်” ဟုခေါ်ဝေါ်သမုတ်သည် (တော၊ ၁း၅ဝ)။ “သက်သေခံချက်ထား သောသေတ္တာတော်” (ထွက်၊ ၂၅း၂၂) လည်းရှိသည်။ တရားစီရင်ရာပလ္လင် ကိုထားရှိခြင်း၏သဘောမှာ ယေရုရှလင်မြို့၏တရားစီရင်ရေးမဏ္ဍိုင်ကို ပြသ ခြင်းဖြစ်၏ (၂ရာ၊ ၈း၁၅)။ ဝတ်ပြုကိုးကွယ်ရန်ရောက်လာသူအပေါင်းတို့သည် တရားမျှတမှုကို မြင်သွားရစေရန် ရည်ရွယ်ထားရှိသည်။ ဘုရားရှင်ကို သစ္စာရှိ ယုံကြည်လျက် လူတို့ကိုကျောသားရင်သားမခွဲ ညီမျှစွာတရားစီရင်ကြောင်းကို ပြသသည်။

`ဆာ၊ ၁၂၂း၆-၉ ကိုဖတ်ပါ။ ဘုရားရှင်၏လူများတို့အဓိကဆုတောင်း သောအချက်ကိုဖော်ပြပါ။`

ယေရုရှလင်မြို့အတွက်ဆုတောင်းခြင်းသည် မြို့ကြီးနှင့်မြို့နေလူထုကြီး အတွက် ကောင်းချီးမဂင်္လာကျရောက်ရန် ဘုရားရှင်ထံတောင်းလျှောက်ခြင်း ဖြစ်သည်။ ဝတ်ပြုကိုးကွယ်သူများအားလုံးအတွက် စည်းလုံးမှုလည်းဖြစ်စေ ပါသည်။ ထိုသူတို့၏အကြား ငြိမ်ဝပ်ခြင်းစိတ်ကိုဖြစ်စေပါသည် (ဆာ၊ ၁၂၂း၈)။ ယေရုရှလင်မြို့သည် ငြိမ်ဝပ်ခြင်းအပြည့်ဖြင့် ဘုရားရှင်နှင့်ကိုယ်တော် ၏လူမျိုးများအကြား ငြိမ်းချမ်းခြင်းရှိစေသည်။ ဘုရားရှင်၏သားသမီးများ အချင်းချင်းအကြားလည်း ငြိမ်သက်ခြင်းရရှိကြသည်။ ယေရုရှလင်မြို့အတွက် ငြိမ်ဝပ်ခြင်းရရှိရန် ဆုတောင်းခြင်းသည် ဘုရားသခင်၏လူတို့နှင့် ဘုရားရှင် သည် ငြိမ်သက်ခြင်းနှင့် လူထုအချင်းချင်းစည်းလုံးခြင်း၊ ငြိမ်းချမ်းခြင်းကို ရရှိစေပါသည်။ ယေရုရှလင်၏ငြိမ်သက်ခြင်း၌ မြို့နေလူထုကြီးသည် ငြိမ်းချမ်း စွာလုပ်ကိုင်စားသောက်ရခြင်းကြောင့် ကြွယ်ဝပြည့်စုံလာရသည် (ဆာ၊ ၁၄ရး၁၂- ၁၄)။

ဆာလံကျမ်းသည် ကျွန်ုပ်တို့ကို ပတ်ဝန်းကျင်လူထုနှင့် သဟဇာတ ဖြစ်အောင်နေရန်သွန်သင်ထားသည်။ ယုံကြည်ခြင်းရှိသောအသက်တာနှင့် နေထိုင်ခြင်းသည် ဘုရားရှင်၏သားသမီးတို့အတွက်အဓိကဖြစ်သည်။ စည်းလုံး ခြင်းနှင့်ခွန်အားပြည့်မှသာ ဘုရားရှင်၏လူတို့သည် ဧဝံဂေလိသတင်းကောင်း ကို ကြွေးကြော်နိုင်မည်ဖြစ်သည်။ ကမ္ဘာကြီးအစွန်းအနှံ ဘုရားရှင်ပေးမည့် ငြိမ်သက်ခြင်းနှင့်ကယ်တင်ခြင်းကို လူတိုင်းအားသတင်းပေးပြောကြားနိုင်မည် ဖြစ်သည် (ယော၊ ၁၃း၃၄၊ ၃၅)။

ယေရုရှလင်မြို့အတွက်ဆုတောင်းခြင်းသည် အခွင့်အရေးတစ်ရပ်နှင့် တာဝန်တစ်ခုဖြစ်နေသည်။ ယုံကြည်သူများစိတ်တက်ကြွရှင်သန်ရန်နှင့် ကာလ အဆုံးအထိမျှော်လင့်ချက်ဖြစ်စေသောအလုပ်ဖြစ်သည်။ ကာလအဆုံး၌ ဘုရားရှင် ၏နိုင်ငံတော်သည် တည်ထောင်လိမ့်မည်။ ထိုနိုင်ငံတော်သည် ယခုယေရုရှလင် မြို့တစ်ခုတည်းကိုသာ ပါဝင်စေမည်မဟုတ်၊ တစ်ကမ္ဘာလုံးနေရာအားလုံးကို လွှမ်းခြုံပါဝင်စေသည် (ဟေရှာ၊ ၅၂း၇။ ဟေရှာ၊ ၆၆း၁၂၊ ၁၃။ ဗျာ၊ ၂၁၊ ၂၂)။

`ယနေ့လူအားလုံးတို့နှင့် သဟဇာတမျှတမှုရှိရန် ကျွန်ုပ်တို့၌ လက်တွေ့ ကျသောနည်းလမ်းရှိပါသလား။`