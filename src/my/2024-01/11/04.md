---
title:  ဇိအုန် - တိုင်းနိုင်ငံအားလုံး၏အိမ်တော်
date:   12/03/2024
---

`ဆာ၊ ၈ရး၁၊ ၂ ကိုဖတ်ပါ။ ဇိအုန်သည် မည်ကဲ့သို့ထူးခြားသောနေရာ ဖြစ်သနည်း။`

ဆာ၊ ၈ရ သည် ဇိအုန်မြို့၌သီဆိုသောအောင်ပွဲသီချင်းတစ်ပုဒ်ဖြစ်၍ ဘုရားရှင်၏ရွေချယ်ခံလူများနှင့် ချစ်ဖွယ်ကောင်းသောမြို့တော်အတွင်း သောင်းသောင်းဖြဖြသီဆိုသောသီချင်းဖြစ်သည်။ ဘုရားရှင်၏ဗိမာန်တော်ကို ဇိအုန်တောင်ပေါ်၌ အုတ်မြစ်ချတည်ဆောက်ထားသည် (ဆာ၊ ၂း၆။ ဆာ၊ ၁၅း၁)။ ကာလအချိန်၏အဆုံးတွင် ဇိအုန်တောင်သည် အခြားတောင်များထက်ပို၍ မြင့်မားလာသည်။ ကမ္ဘာတစ်ဝန်းကို ဘုရားရှင်အုပ်စိုးတော်မူကြောင်းကို ပြသ သောလက္ခဏာဖြစ်သည် (ဆာ၊ ၉၉း၂။ ဟေရှာ၊ ၂း၂။ မိက္ခာ၊ ၄း၁)။ ဆာလံ၊ ၈ရ သည် ဇိအုန်တောင်ကိုအကြောင်းပြု၍ ဘုရားရှင်ကြီးမြတ်တော်မူကြောင်းကို မီးမောင်းထိုးပြသည် (ဆာ၊ ၁၃၃း၃)။ ဘုရားရှင်သည် “ယာကုပ်၏နေရာ အားလုံးထက် ဇိအုန်မြို့ကို ပို၍ချစ်တော်မူသည်” (ဆာ၊ ၈ရး၂)။ ဇိအုန်၏လွှမ်းမိုး ခြင်းသည် အခြားနေရာအပေါ် အထူးသဖြင့် ဣသရေလတိုင်းပြည်တစ်ပြည်လုံး ရှိ လူထုကြီးကို ထိုဇိအုန်နေရာ၌စုရုံးစေနိုင်သည်။ အတိတ်အချိန်မှ ဘုရားရှင်၏ လူတို့သည် ဇိအုန်တောင်၌ အမြဲစုရုံးလေ့ရှိကြသည်။ ရှိလောမြို့နှင့် ဗေသလ အရပ်ကို အတိတ်မှ ဘုရားရှင်၏လူများ အလွန်တန်ဖိုးထားကြသည်။ ဆာလံ ကျမ်း၏အတည်ပြုချက်အရ စစ်မှန်သောထာဝရဘုရားကိုကိုးကွယ်ရန် ရွေးချယ် ထားသောနေရာနှင့် ကိုယ်တော်သတ်မှတ်နေရာဖြစ်သည်။

`ဆာ၊ ၈ရး၃-ရ ကိုဖတ်ပါ။ ဇိအုန်အကြောင်းနှင့်ဆိုင်သော ဘုန်းတန်ခိုး ကြီးသည့်အရာများကို မည်သို့ဆိုထားသနည်း။`

ဇိအုန်မြို့၏ဘုန်းတန်ခိုးသည် ကမ္ဘာပေါ်ရှိတိုင်းနိုင်ငံအသီးသီးအား ဘုရားရှင်၏အထံတော်သို့ ဆွဲယူတော်မူသည်။ သို့ဖြစ်သောကြောင့် ဘုရားရှင် ၏နိုင်ငံတော်နယ်နိမိတ်သည် ကမ္ဘာအနှံ့ကျယ်ပြန့်သွားစေခဲ့သည်။ မှတ်သားရန် မှာ ဘုရားရှင်သည် အခြားတိုင်းနိုင်ငံများကို ဒုတိယတန်းစားတိုင်းပြည်အဖြစ် သတ်မှတ်ခြင်းမပြုပါ။ အခြားတိုင်းနိုင်ငံသားများကို တစ်ဆင့်နှိမ့်လူများဟု သဘောမထားပါ။ ဇိအုန်သည် လူသားအားလုံး၏မွေးဖွားရာနေရာဟု သဘော ထားသည်။ ကယ်တင်ရှင်ကိုလက်ခံ၍ မိမိ၏သခင်အဖြစ်သတ်မှတ်သူတိုင်း ဇိအုန်သည် ထိုသူများ၏ဇာတိမြေဖြစ်လာမည်။

မှတ်ပုံတင်ပြုလုပ်ရာတွင် ထိုသူ၏မွေးရပ်ဇာတိကို မှတ်သားရေးထား ရသည် (နေဟမိ၊ ရး၅။ လုကာ၊ ၂း၁-၃)။ ဆာလံကျမ်းတွင် တိုင်းနိုင်ငံအားလုံး ၏စတင်ရာနေရာသည် ဇိအုန်တောင်ဖြစ်သည်ဟု သုံးကြိမ်တိုင်တိုင်ရေးသားထား သည်။ အဓိပ္ဋာယ်မှာ ဘုရားရှင်သည် လူတို့ကိုဇိအုန်မှဖွားမြင်ရသောအခွင့် အရေးကို တရားဝင်ခွင့်ပေးသည် (ဆာ၊ ၈ရး၄-၆)။

ဆာ၊ ၈ရ သည် တစ်ပါးအမျိုးသားနှင့် ယုဒလူတို့အတွက် သာတူညီ မျှသောကယ်တင်ခြင်းကျေးဇူးကို ထောက်ပြထားသည်။ ခရစ်တော်၏ရွေးနုတ် ကယ်တင်ခြင်းလုပ်ဆောင်တော်မူချက်ကြောင့် ပေါင်းစည်းသောအသင်းတော် တစ်ပါးဖြစ်လာသည် (ရော၊ ၃း၂၂။ ရော၊ ၁ဝး၁၂။ ဂလာတိ၊ ၃း၂၈၊ ၂၉။ ကောလောသဲ၊ ၃း၁၁)။ ဆာလံကျမ်းမှ အမွှမ်းတင်ထားသောဇိအုန်တောင်သည် ဒံယေလပုရောဖက်၏ရူပါရုံ၌မြင်ရသော ဘုရားသခင်၏နိုင်ငံတော်သည် တစ်ကမ္ဘာလုံးအထိ ကျယ်ပြန့်လွှမ်းမိုးသွားသည်အကြောင်း၊ သစ်ပင်ကြီး၌ တိရစ္ဆာန်၊ ကျေးငှက်သတ္တဝါများခိုနားကျက်စားရသည့်အကြောင်းနှင့် ကိုက်ညီ နေသည် (ဒံ၊ ၂း၃၄၊ ၃၅၊ ၄၄၊ ၄၅။ မဿဲ၊ ၁၃း၃၂)။

`အသင်းတော်၏တာဝန်ဖြစ်သော လောကီနိုင်ငံအရပ်ရပ်သို့ ဧဝံဂေလိ တရားဟောရမည့်အကြောင်းနှင့် ဇိအုန်တောင်၏ရာဇဝင်မည်သို့တူညီမှုရှိနေ သနည်း (မဿဲ၊ ၂၈း၁၈-၂ဝ)။ ကောင်းကင်တမန်သုံးပါးသတင်းကို ကျွန်ုပ်တို့ ဟောပြောရန် ခေါ်တော်မူခြင်းခံရသည့်အကြောင်းနှင့် မည်သို့ပတ်သက်သနည်း။`