---
title:  ဇိအုန်တောင်ကဲ့သို့မတုန်မလှုပ်
date:   14/03/2024
---

`ဆာ၊ ၁၂၅း၁၊ ၂ ကိုဖတ်ပါ။ ဘုရားရှင်ကိုကိုးစားသူများသည် မည်သို့သောပုံသဏ္ဍာန်ရရှိမည်နည်း။`

ထာဝရဘုရားကိုကိုးစားသူသည် ဇိအုန်တောင်နှင့်နှိုင်းယှဉ်ခံရသည်။ ခိုင်ခံ့တောင့်တင်းသည်ဟုသဘောထားသည်။ တောင်ရိုးတို့သည် ယေရုရှလင် မြို့ကို ဝန်းရံထားသည်ကို ဆာလံဆရာမှ ဘုရားရှင်သည် မြို့ကိုအကွယ်အကာ ပေးထားသည်ဟုသတ်မှတ်သည် (ဆာ၊ ၅း၁၂။ ဆာ၊ ၃၂း၇၊ ၁ဝ)။ လူဆိုး တို့ကျက်စားသောတောင်ကုန်းများကဲ့သို့မဟုတ်၊ ထိုတောင်များကိုမူကား၊ ပင်လယ် တွင်းသို့ချပစ်ခံရမည့်တောင်များဖြစ်သည် (ဆာ၊ ၄၆း၂)။ ခိုင်ခံ့သောတောင်ရိုး ပေါ်၌တည်ထားသော ယေရုရှလင်မြို့ကြီးသည် လုံခြုံစိတ်ချသောစိတ်ကို ဖြစ်စေသည်။ ဘုရားရှင်၏ကွယ်ကာတော်မူခြင်းကို စိတ်ချသောသူအနေဖြင့် ရဲရင့်ခြင်းစိတ်များ ပို၍ရှိစေပြီး ဒုက္ခနှင့်ရင်ဆိုင်ရသော်လည်း အားငယ်စိတ် မရှိကြပါ။ မကောင်းမှုအပေါင်း၏ဝန်းရံမှုကိုခံနေရသော်လည်း ဘုရားရှင်၏ လူတို့သည် မျှော်လင့်စရာရှိနေမြဲရှိသည်။

`ဆာ၊ ၁၂၅း၃-၅ ကိုဖတ်ပါ။ ဖြောင့်မတ်သူတို့ မည်သို့စုံစမ်းခြင်း ခံကြရသနည်း။ ကျွန်ုပ်တို့အတွက် သင်ခန်းစာမည်သို့ရနိုင်သနည်း။`

ဘုရားရှင်၏လူတို့သည် လူဆိုးတို့ကြောင့် စိတ်ပျက်ရသောအချိန်နှင့် မိမိရွေးချယ်ရာလမ်းကြောင်း စုံစမ်းခြင်းခံရသောအချိန်ရှိသည် (ဆာ၊ ၇၃း၂- ၁၃။ ဆာ၊ ၉၄း၃)။ ဇိအုန်တောင်ကြီးမည်မျှပင်ခိုင်ခံ့လုံခြုံပါစေ၊ ဘုရားရှင် ထံတော်မှထွက်ခွာသူများအတွက် မလုံခြုံနိုင်ပါ။ ဇိအုန်တောင်ကြီးလည်း မကာကွယ်ပေးနိုင်ပါ။ လူတို့သည် လွတ်လပ်စွာရွေးချယ်နေထိုင်အသက်ရှင် ခွင့်ကို ဘုရားရှင်ပေးထားသည်။ “ဒုစရိုက်ကိုပြုသောအခွင့်” (ဆာ၊ ၁၂၅း၃) နှင့် “ကောက်သောလမ်းသို့လွဲသွားသော” (ဆာ၊ ၁၂၅း၅)။ ဘုရားရှင်သည် သန့်ရှင်းဖြောင့်မတ်၍ နောင်တမရသူ၊ ပုန်ကန်သူတို့နှင့်အတူ ကျန်နေသူများကို တရားစီရင်လိမ့်မည်။

ဘုရားရှင်၏လူတို့ကို ကိုးစားယုံကြည်ခြင်းနှင့် မတုန်မလှုပ်တည်ရှိ နေကြရန် ခေါ်တော်မူ၏။ ဇိအုန်တောင်သည် သူတို့၏ကွယ်ကာရာအရပ် မတုန်မလှုပ်သောတောင်တော်ဖြစ်သည်နည်းတူ သူတို့သည် တည်ကြည်ကြရ မည်။ ကျွန်ုပ်တို့နားမလည်နိုင်သောအရာများဖြစ်လာခဲ့လျှင်လည်း၊ ဘုရားရှင် ၏ကောင်းမြတ်တော်မူခြင်းအပေါ် ဆက်လက်ကိုးစားနေရမည်ဖြစ်သည်။

ကမ္ဘာပေါ်သို့ အပြစ်စတင်ဝင်လာခြင်း၊ ခရစ်တော်လူ့ဇာတိခံယူခြင်း၊ ပြန်လည်ခွန်အားယူခြင်းနှင့် ရှင်ပြန်ထမြောက်ခြင်းစသည်များစွာသောအကြောင်း အရာများကို သမ္မာကျမ်းစာမှဖော်ပြပေးသည်။ လူသားတို့၏ဦးနှောက်ဉာဏ်နှင့် မမီနိုင်သောအကြောင်းအရာများဖြစ်သည်။ အကုန်အစင် သင်ယူ၍မရနိုင်ပါ။ သို့သော် ကျွန်ုပ်တို့သည် ဘုရားရှင်အပေါ် သံသယစိတ်ဝင်စရာမလိုပါ။ ကိုယ်တော်၏ပြင်ဆင်တော်မူခြင်းအလုံးစုံကို နားမလည်နိုင်သောကြောင့်ဖြစ်သည်။ ကျွန်ုပ်တို့အတွက်နေရာတိုင်းသည် အံ့ဩဖွယ်အရာများဖြစ်သည်။ ဝိညာဉ်ရေး လောက၌ ကျွန်ုပ်တို့နားမလည်နိုင်သောအကြောင်းအရာများကို ကြိုးစားရှာဖွေ လေ့လာသင့်ပါသလား။ လူသားတို့၏အတွေးအခေါ်အကြံအဆအားလုံးသည် အလွန်အားနည်းကျဉ်းမြောင်းလှသည်။ ဘုရားရှင်သည် ကျွန်ုပ်တို့ကို လုံလောက် သောသမ္မာကျမ်းစာကိုပေးထားပြီးဖြစ်သည်။ သမ္မာကျမ်းစာသည် ဘုရားရှင်၏ စာရိတ္တဖြစ်သည်။ ကိုယ်တော်၏နှုတ်ထွက်စကားတော်ကို ကျွန်ုပ်တို့သံသယ ရှိစရာမလိုပါ။ နက်နဲခြင်းအားလုံးကို ကျွန်ုပ်တို့နားမလည်နိုင်ပါ။ အရာအားလုံး ကို ဘုရားရှင်ပြင်ဆင်ပေးတော်မူသည်” (Ellen G. White, _Steps to Christ_, pp. 106, 107).