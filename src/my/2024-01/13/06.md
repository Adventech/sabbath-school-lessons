---
title:  နံနက်အချိန်၌ဝမ်းမြောက်ခြင်းရောက်ရှိလာသည်
date:   28/03/2024
---

`ဆာလံ၊ ၅း၃။ ဆာလံ၊ ၃ဝး၅။ ဆာလံ၊ ၄၉း၁၄။ ဆာလံ၊ ၅၉း၁၆။ ဆာ၊ ၉၂း၂။ ဆာ၊ ၁၁၉း ၁၄၇။ ၂ပေ၊ ၁း၁၉ နှင့် ဗျာ၊ ၂၂း၁၆ ကိုဖတ်ပါ။ ဘုရားရှင်၏ရွေးနုတ်ခြင်းနေ့ရက်ကဲ့သို့ နေ့ရက်အချိန်ကို မည်သည့်အချိန်ဟု ဆိုထားသနည်း။ အဘယ်ကြောင့်နည်း။`

ဆာလံကျမ်း၌ နံနက်အချိန်ကို ဘုရားရှင်၏ရွေးနုတ်ကယ်တင်ခြင်း ကျေးဇူးတော်အချိန်ဟုတင်စားတတ်သည်။ တစ်ညလုံးအမှောင်ထုအတွင်း ဒုက္ခ ပြဿနာထဲနေရပြီး မိုးသောက်သည်နှင့်ကောင်းချီးရရှိခြင်းကို အထူးတင်စား ခြင်းဖြစ်သည် (ဆာ၊ ၁၃ဝး၅၊ ၆)။ ဆာ၊ ၁၄၃ ၌ ဘုရားရှင်၏ကယ်နုတ် ခြင်းသည် သေမင်း၏မှောင်မိုက်တွင်းမှ ဆွဲယူနုတ်ဆောင်ပေးမည်ဟု ဖော်ပြ ထားသည် (ဆာ၊ ၁၄၃း၃)။ နံနက်အရုဏ်အလင်းသစ်သို့ (ဆာ၊ ၁၄၃း၈)၊ အမှောင်တွင်းထဲနေရစဉ် (ဆာ၊ ၁၄၃း၇) “ဖြောင့်မတ်ရာလမ်းသို့ သွေးဆောင် ၏ (ဆာ၊ ၁၄၃း၁ဝ)။

`မာကု၊ ၁၆း၁-၈ ကိုဖတ်ပါ။ နံနက်အရုဏ်လင်းချိန်အကြောင်းကို မည်သို့ဆိုထားသနည်း။ အဘယ်ကြောင့်အလွန်အရေးကြီးသနည်း။`

ယေရှုရှင်ပြန်လည်ရှင်ပြန်ထမြောက်သောနံနက်သည် ဘုရားရှင်၏ ကယ်တင်ခြင်းကိုရရှိမည့် ထာဝရနံနက်ဖြစ်သွားပြီး ကိုယ်တော်၏နာမတော်၌ ယုံကြည်သူအားလုံး ထာဝရအသက်ရရှိမည်ဖြစ်သည်။ ယေရှုရှင်၏တပည့် တော်များတို့သည် ကတိတော်၏အားအင်အပြည့်အဝကို မြည်းစမ်းကြရသည် (ဆာ၊ ၃ဝး၅)။ “ညဦးယံ၌ ငိုကြွေးခြင်းသည်လာ၍တည်းခို၏။ နံနက်ယံကား၊ သီချင်းဆိုရသောအခွင့်ရှိ၏။” ရှင်ပြန်ထမြောက်လာသောသခင်ဘုရားကို တွေ့ဆုံရသောအခါ ထိုခံစားချက်ကိုရရှိသွားသည်။ ဘုရားရှင်၏မျက်နှာသာ ပေးခြင်း၊ အကန့်အသတ်မရှိသောမေတ္တာတော်ကြောင့် ငိုကြွေးခြင်းမှဝမ်းမြောက် ခြင်းသို့ ပြောင်းလဲသွားသည် (ဆာ၊ ၃ဝး၅၊ ၇)။

မိုးသောက်ကြယ်သည် နေ့သစ်မွေးဖွားလာကြောင်း ကြေညာပေးသည် အတိုင်း ဘုရားရှင်၏သားသမီးများအတွက် ယုံကြည်ခြင်းသည် ထာဝရ အသက်အစစ်အမှန်ကိုရရှိသော ဝမ်းမြောက်ဖွယ်သတင်းကို ယူဆောင်လာ ပေးသည် (၂ပေ၊ ၁း၁၉)။ ယေရှုသည် တောက်ပသောနံနက်ယံမိုးသောက်ကြယ် ဟုခေါ်သည် (ဗျာ၊ ၂၂း၁၆)၊ ကိုယ်တော်နှင့်အတူ ညမရှိသောရောင်ခြည်နှင့် ပြည့်ဝသည့်ဘုန်းတော်နိုင်ငံတော်မှာအတူနေရန် စောင့်မျှော်လျက်ရှိသည်။ ယင်းနိုင်ငံတော်၌ မကောင်းမှုမရှိ၊ သေခြင်းမရှိတော့ပါ (ဗျာ၊ ၂၁း၁-၈၊ ၂၅)။ အဆုံးတစ်နေ့၌ ကျွန်ုပ်တို့မျှော်လင့်သောသခင်သည် ပြောဆိုသည်အတိုင်း ပင်ရောက်လာမည်။ ကိုယ်တော်ကို စောင့်မျှော်ရသောအခွင့်သည် အလွန်တန်ဖိုး ကြီးသည်။

“ယောသပ်မှငှားပေးထားသော ယောသပ်ပိုင်သောသခင်္ျိုင်းဂူအပေါ် ယေရှုရှင်သည် အောင်မြင်ခြင်းကိုကြွေးကြော်ပြီး ရှင်ပြန်ထမြောက်လာသည်။ “ငါသည် ထမြောက်ခြင်းအကြောင်း၊ အသက်ရှင်ခြင်းအကြောင်းဖြစ်၏။” ယင်း စကားတော်သည် ဘုရားမှသာလျှင်ပြောဆိုပိုင်သည်။ ဖန်ဆင်းခံအရာအားလုံး သည် ဘုရားရှင်၏တန်ခိုးတော်နှင့် အလိုတော်အတိုင်း အသက်ရှင်ကြရသည်။ ဘုရားရှင်ပေးသနားသောအသက်ဖြင့် အသက်ရှင်ကြရသည်။ အမြင့်ဆုံးသော ကောင်းကင်တမန်သရပ်မှစ၍ အနိမ့်ကျဆုံးသောတိရစ္ဆာန်အပေါင်းတို့သည် အသက်ကို အရင်းအမြစ်အခြေခံ၍ ရပ်တည်ကြရသည်။ ဘုရားရှင်နှင့်အတူ ရှိသောသူသာလျှင် ပြောနိုင်သောစကားမှာ ငါ့၏အသက်တာကို ငါချထားနိုင် သည်၊ ထိုအသက်ကို တစ်ဖန်ပြန်ယူနိုင်သည့်စကားကိုဆိုနိုင်သည်။ ဘုရား ဇာတိတော်၌နေသော ခရစ်တော်သည် သေမင်း၏အရိုးကို ကြေမွအောင်ပြုနိုင် သောတန်ခိုးတော်ကို ပိုင်ဆိုင်ထားသည်။ Ellen G. White, _The Desire of Ages_, p. 785.

`သေခြင်းသည် ကျွန်ုပ်တို့၏ကိုယ်တွင်းဆဲလ်ကလေးများကို ကျွန်ုပ်တို့ မွေးဖွားလာသည်နှင့်တစ်ပြိုင်နက် တံဆိပ်ခတ်ထားပြီးသားဖြစ်သည်။ ကျဆုံး ပြီးသောလူသားများအားလုံးအတွက် ထိုအဖြစ်သည်မှန်နေသော်လည်း ယေရှုရှင် ၏ကတိတော်အရ ထမြောက်ခဲ့သောနံနက်အချိန်၌ ကြွေးကြော်စကားတွင် သေခြင်းသည် ခေတ္တယာယီသာဖြစ်သည်ဟု ကတိပေးပါသလား။ ကျွန်ုပ်တို့ သည် ခဏယာယီသာသေခြင်းကိုခံကြရမည်ဟု မည်သောအခါမျှမမေ့သင့် ကြောင်း အဘယ်ကြောင့်ဖြစ်နေသနည်း။`