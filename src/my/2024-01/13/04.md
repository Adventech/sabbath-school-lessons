---
title:  ကောက်လှိုင်းများသိမ်းလျက်
date:   26/03/2024
---

`ဆာ၊ ၁၂၆ ကိုဖတ်ပါ။ ဘုရားရှင်၏လူတို့ကို မည်သို့သောခွန်အား မျိုးပေးသနည်း။ မည်သည့်အကြောင်းကိုပြောနေသနည်း။ ယနေ့ကျွန်ုပ်တို့ ကိုယ်စီအသုံးပြုနိုင်သောစကားဖြစ်ပါသလား။`

အတိတ်၌ ဘုရားသခင်သည် မိမိ၏လူမျိုးတို့ကိုနုတ်ဆောင်လာပြီး အနာဂတ်အတွက်မျှော်လင့်ခြင်းကိုပေးသည်။ အတိတ်အချိန်မှ နုတ်ဆောင် လာခြင်းအမှုသည် ကြီးကျယ်လွန်းလှပါသည်။ အိပ်မက်စိတ်ကူးယဉ်မှ အမှန် ဖြစ်လာသောကိစ္စဖြစ်သည် (ဟေရှာ၊ ၂၉း၇၊ ၈)။ လူမျိုးဆက်တို့ သခင် ဘုရားကိုချီးမွမ်းခြင်းအကြောင်း၌ ဆာလံ၊ ၁၂၆ သည် အတိတ်မှ နုတ်ဆောင် လာခြင်း၊ ကျွန်ဘဝမှကယ်နုတ်လာခြင်းဖြစ်သည် (ဆာ၊ ၁၂၆း၁)။ ပစ္စုပ္ဋန် အချိန်၌လည်း ကျွန်ုပ်တို့ချုပ်ထားခြင်းခံနေရသည် (ဆာ၊ ၁၂၆း၄)။

အတိတ်၌ပျော်ရွှင်မှုနှင့် စိတ်လွတ်လပ်ခွင့်ကို သီချင်းဖြင့် ပစ္စုပ္ဋန် တွေ့ကြုံရသမျှကို ကျေးဇူးတင်ချီးမွမ်းကြသည်။ မျိုးဆက်သစ်များသည် သမ္မာ ကျမ်းရာဇဝင်ကို မိမိတို့အတွက်ခံယူအသက်ရှင်ပြီး နဂိုကြုံတွေ့ရသူများနှင့်အတူ မိမိတို့ကိုယ်ကိုထည့်ဝင်ရေတွက်ကြသည်။ သို့ဖြစ်၍ အသက်ရှင်သောယုံကြည် ခြင်းသည် ထာဝရဘုရား၌ ဝမ်းမြောက်ပျော်ရွှင်လျက် အတိတ်မှဘုရားရှင် ပြုတော်မူသမျှကို အတိတ်လူများနှင့်သာဆိုင်သည်ဟု မထင်ကြပါ။ သူတို့နှင့် သက်ဆိုင်ကြောင်းကိုလည်းသိသည်။

အတိတ်မှအကြောင်းအရာများသည် ပစ္စုပ္ဋန်အချိန်အတွက် မျှော်လင့် ခြင်းအသစ်ကို ပြန်၍ဖြစ်စေသည်။ “တောင်မျက်နှာချောင်းရေ” (ဆာ၊ ၁၂၆း၄) အရှိန်အဟုန်အင်အားအပြည့်နှင့် ကိုယ်တော်၏လူတို့ကို တန်ခိုးခွန်အားပေး တော်မူသည်။ ယုဒပြည်တောင်ပိုင်းသည် သဲကန္တာရဒေသဖြစ်သည်။ ချောင်းရေ သည် ရုတ်တရက်မိုးရေနှင့်အတူ မိုးရာသီ၌ ရေများအရှိန်အဟုန်ဖြင့်စီးဆင်း သည်။ မိုးဦးနှင့်မိုးနှောင်းကာလပိုင်း စိုက်ပျိုးရေးများကောင်းမွန်စေရန် ရွာသွန်း ပေးသည် (တရား၊ ၁၁း၁၄။ တရား၊ ၂၈း၁၂)။ ထိုနည်းတူပင် မျက်ရည် ဖြင့်မျိုးစေ့ကြဲသူသည် ရွှင်လန်းစွာသီချင်းဆိုလျက် ရိတ်သိမ်းကြရမည် (ဆာ၊ ၁၂၆း၅၊ ၆)။ ပစ္စုပ္ဋန်အချိန်အခက်အခဲကို ရင်ဆိုင်ရသော်လည်း အလွန်သေချာ သောအနာဂတ်အတွက် ကတိတော်ကိုဘုရားရှင်ထားရှိတော်မူသည်။ ရိတ်သိမ်း ရန်အချိန်တွင် ရှေးခေတ်ဟေဗြဲလူတို့သည် အဦးသီးသောအသီးများကို ယေရုရှလင်မြို့ရှိ ဘုရားရှင်၏ဗိမာန်တော်သို့ယူဆောင်လာကြသည် (ထွက်၊ ၃၄း၂၂၊ ၂၆)။ အသီးအနှံများရိတ်သိမ်းချိန်၌ ပြင်ဆင်ထားသောအဦးသီးများ သည် ဝိညာဉ်ရေးသင်ခန်းစာကိုဖြစ်စေပါသည်။ ပင်ပန်းခက်ခဲစွာမျိုးကြဲကြရ၊ မြေကွက်များထွန်ယက်စိုက်ပျိုးရသော်လည်း ရိတ်သိမ်းချိန်၌၊ စပျစ်သီးများ ဆွတ်ရသောအချိန်၌ ဝမ်းမြောက်ပျော်ရွှင်လျက်ရိတ်သိမ်းကြရသည်။ ယခု အချိန် စုံစမ်းခြင်းခံရသောဘုရားရှင်၏လူတို့သည် ကယ်တင်ခြင်း၏ဝမ်းမြောက် ခြင်းသရဖူကို နောက်ဆုံး၌ရရှိခံယူရလိမ့်မည်။ ခရစ်တော်ဒုတိယအကြိမ်ကြွ လာသောအခါ ယခုကမ္ဘာပေါ်မှာပင် သူ၏နိုင်ငံတော်ကိုတည်ထောင်လိမ့်မည်။ ကြီးကျယ်သောကောက်လှိုင်းကိုရိတ်သိမ်းလိမ့်မည် (အာမုတ်၊ ၉း၁၃-၁၅။ မဿဲ၊ ၉း၃၇)။ စောင့်မျှော်ရသောအရာသည် ပေါ်လာလိမ့်မည်။ ကောက်လှိုင်း နှင့်အတူ ပင်ပန်းခဲ့သမျှအကျိုးရလဒ်အသီးအပွင့်ကို ခံစားရရှိလိမ့်မည်။

`သင်၏အသက်တာမှာဖြစ်စေ၊ တခြားသူ၏အသက်တာမှာဖြစ်စေ အမှားအယွင်းမရှိ၊ ရှင်းလင်းပြတ်သားစွာတွေ့ရသောအရာရှိပါသည်။ ယခု အချိန်သင်ဖြတ်ကျော်ရသည်မှာ ခက်ခဲနေသော်လည်း ထိုအတွေ့အကြုံများသည် သင့်အဖို့မည်သို့မျှော်လင့်စရာများဖြစ်စေနိုင်သနည်း။`