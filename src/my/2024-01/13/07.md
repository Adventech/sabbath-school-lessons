---
title:  ဆက်လက်လေ့လာရန်။
date:   29/03/2024
---

Ellen G. White, "Growing Up Into Christ," pp. 67-75, in _Steps to Christ_ ကိုဖတ်ပါ။

ဆာလံကျမ်း၏ဖော်ပြရေးသားပုံမှာ ထာဝရဘုရားကို စောင့်မျှော်ရန် ဖြစ်သည်။ “ထာဝရဘုရားရှေ့မှာ ငြိမ်ဝပ်စွာနေ၍၊ ကိုယ်တော်ကိုငံ့လင့်လော့။ မိမိအမှု၌ အောင်တတ်သောသူ၊ မကောင်းသောအကြံအစည်တို့ကို ပြီးစီး စေသောသူ၏အကြောင်းကြောင့် စိတ်မပူနှင့်” (ဆာလံ၊ ၃ရး၇)။

စောင့်နေရခြင်းကြောင့် ဝန်ထုပ်ဖြစ်ခြင်း၊ မသေမချာဖြစ်ခြင်း၊ အထီးကျန် ခြင်းဖြစ်နေလျှင် ယေရှုရှင်ကောင်းကင်သို့ပြန်ကြွသွားသောနေ့၌ တပည့်တော် တို့အကြောင်းကို ပြန်၍သတိရပါ (တ၊ ၁း၄-၁၁)။ ယေရှုရှင်ကို ကောင်းကင် သို့ယူဆောင်သွားခြင်းသည် သူတို့၏မျက်စိရှေ့မှာပင်ဖြစ်သည်။ ကျန်ရစ်ခဲ့ရ၍ ကိုယ်တော်မည်သည့်အချိန်ပြန်လာမည်ကိုမသိ၊ အနာဂတ်အတွက် မရေမရာ ဖြစ်ကြရသည်။ ကိုယ်တော်မည်သည့်အချိန်ပြန်လာမည်ကို မသိနိုင်ပါ။ ယခု အချိန် လူတို့ဘုရားရှင်၏ကောင်းချီးရရှိရန် စိတ်ပြင်းပြခြင်းသည်၊ ထိုအချိန် တပည့်တော်များ၏စိတ်ထက် သာလွန်နိုင်ပါမည်လား။ သူတို့အမှန်ပင် တမ်းတ ကြသည်။ “ကိုယ်တော်ဘုရား ယခုပင် ကျွန်ုပ်တို့ကိုခေါ်ပါ။ လိုက်ပါသွားပါ မည်။” ခမည်းတော်၏ကတိတော်အတိုင်း ယေရှုရှင်ပြန်ကြွလာခြင်းကို စောင့်မျှော်ရန် သွန်သင်ခံကြရသော်လည်း ကျွန်ုပ်တို့စဉ်းစားကြည့်ပါ။ တပည့် တော်တို့သည် စိတ်ဓာတ်ကျဆင်းနေကြမည်၊ စိတ်ပျက်နေကြမည်အမှန်ပင် ဖြစ်သည်။ သူတို့သည် ယေရုရှလင်မြို့သို့ပြန်သွားကြပြီး ယေရှုရှင်မှာကြား ထားခဲ့သည့်အတိုင်း အမှန်ပင်ပြုလုပ်ကြသည်။ သန့်ရှင်းသောဝိညာဉ်တော်ဘုရား ၏ကျရောက်လာမည့်ဆုလက်ဆောင်ကို မျှော်လင့်ကြသည်။ မျှော်လင့်ရင်း ဧဝံဂေလိတရားဟောကြသည်။ ကမ္ဘာအဝန်းသို့ အားအင်တန်ခိုးအပြည့်နှင့် ဟောပြောကြတော့သည် (တ၊ ၁း၁၂-၁၄။ တမန်၊ ၂)။

ကျွန်ုပ်တို့၏အရှင်သခင်သည် သူ့အားစောင့်မျှော်ရန်ပေးသောအမိန့် တော်သည် သန့်ရှင်းသောဝိညာဉ်တော်အားဖြင့် မိမိအမှုတော်ကို ပြီးမြောက် အောင်လုပ်ဆောင်နိုင်ခြင်းမှတစ်ပါး၊ အခြားနည်းလမ်းမရှိပါ။ လူသားခွန်အား ဖြင့် မည်သို့မျှမဖြစ်နိုင်ပါ။ တစ်ခုတည်းသောနည်းလမ်းသည် ခရစ်တော်နှင့် အတူရှိနေစေရန်ဖြစ်သည်။ ကိုယ်တော်နှင့်အတူ မိတ်သဟာယဖွဲ့ထားနိုင်ခြင်း ပင်ဖြစ်သည်။ ခရစ်တော်သည် ကျွန်ုပ်တို့၏စိတ်ထဲ၌ရှိနေလျှင် ကျွန်ုပ်တို့နှင့် အတူ အမှုတော်ကိုလုပ်ဆောင်လိမ့်မည်။ ပြုချင်သောဆန္ဒနှင့်အတူ လုပ်ဆောင် လျက် “အလိုရှိစေခြင်းငှာလည်းကောင်း၊ အကျင့်ကျင့်စေခြင်းငှာလည်းကောင်း သင်တို့အထဲ၌ စေတနာတော်အားဖြင့် ပြုပြင်တော်မူသောသူကား ဘုရား သခင်ပေတည်း” (ဖိလိပ္ဋိ၊ ၂း၁၃)။ ကိုယ်တော်လုပ်ဆောင်တော်မူသကဲ့သို့ ကျွန်ုပ်တို့လုပ်ဆောင်လိမ့်မည်။ စိတ်နှလုံးတစ်လုံးတစ်ဝတည်းဖြင့် လုပ်ဆောင် နိုင်လိမ့်မည်။ သို့ဖြစ်၍ ကိုယ်တော်ကို ကျွန်ုပ်တို့ချစ်၍ ကိုယ်တော်နှင့်အတူ နေနိုင်လိမ့်မည်။ ကိုယ်တော်နှင့်အတူ “မေတ္တာစိတ်နှင့် သမ္မာတရားကို ဟောပြောသဖြင့်၊ ဦးခေါင်းတည်းဟူသောခရစ်တော်မှာ အရာရာတို့၌ ကြီးပွား ကြမည်အကြောင်းတည်း” (ဧဖက်၊ ၄း၁၅)။ - Ellen G. White, _Steps to Christ_, p. 75. ကျွန်ုပ်တို့ဆက်လက်၍ သခင်ကိုစောင့်မျှော်နေရင်း၊ ကျွန်ုပ်တို့ သည် ငြိမ်သက်ခြင်း၊ စိတ်ကျေနပ်ခြင်းရရှိရန် ဆာလံကျမ်းကိုဖတ်ပြီး ရယူကြရမည်။ ကျွန်ုပ်တို့၏ဆုတောင်းခြင်းနှင့် သီချင်းဆိုခြင်းအားဖြင့် ဘုရားရှင်၏စိတ်တော်နှင့် ကျွန်ုပ်တို့၏နှလုံးသားတို့ကို နေ့စဉ်ပေါင်းစည်း စေနိုင်သည်။