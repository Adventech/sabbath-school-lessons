---
title:  သခင်ဘုရားကိုမျှော်လင့်လျက်စောင့်နေသည်
date:   23/03/2024
---

### ဖတ်ရန်ကျမ်းချက်များ။
ဆာ၊ ၂ရး၁၄။ ရော၊ ၈း၁၈-၂၅။ ဆာ၊ ၁၃၁။ မဿဲ၊ ၁၈း၃။ ဆာ၊ ၁၂၆။ ဆာ၊ ၉၂။ မာကု၊ ၁၆း၁-၈။ ၂ပေ၊ ၁း၁၉။

> <p>အလွတ်ကျမ်းချက်</p>
> “ထာဝရဘုရားကိုမျှော်လင့်လော့။ အားယူ၍ရဲရင့်သောစိတ်နှလုံး ရှိလော့။ ထာဝရဘုရားကိုမျှော်လင့်လျက်နေလော့” (ဆာ၊ ၂ရး၁၄)။

ကျွန်ုပ်တို့ကွာတာ၏နောက်ဆုံးအပတ်သို့ရောက်ရှိလာပါပြီ။ ဆာလံ ကျမ်းလေ့လာရာ၌ ဝိညာဉ်ရေးခရီးစဉ်အတွေ့အကြုံအဖြစ် ဖန်ဆင်းရှင်၊ ရှင်ဘုရင်၊ တရားသူကြီးဖြစ်၍ ကြီးမြတ်တော်မူသောထာဝရဘုရားအကြောင်းကို လေ့လာ ကြရသည်။ ဘုရားရှင်၏ကယ်နုတ်တော်မူခြင်းကျေးဇူး၊ ခွင့်လွှတ်ခြင်းနှင့် ကယ်တင်ခြင်းအကြောင်းကိုသိ၍ ဝမ်းမြောက်ပျော်ရွှင်ကြရသည်။ ငိုကြွေး မြည်တမ်းခြင်းဖြင့် နောင်တရဆက်ကပ်သောအခါမှာသော်လည်းကောင်း၊ ထာဝရ တည်ရှိတော်မူသော ဘုရားရှင်၏ဘုန်းတော်ကတိတော်နှင့် ထာဝရဘုရားကို အဆုံးမရှိဝတ်ပြုကိုးကွယ်ခြင်းသည် စကြဝဠာတစ်ခွင်လုံး၌ရှိရမည်။ သခင် ဘုရားကြွလာတော်မူခြင်းကိုစောင့်မျှော်ရင်း ထိုစောင့်မျှော်ခြင်းသည် အမှန်ပင် ပြည့်စုံလာမည်အကြောင်း နောက်ဆုံးသောစကားတော်မှာ ဆာလံကျမ်းမှ တွေ့ရ သည်အတိုင်း ကိုယ်တော်ကိုသာမျှော်လင့်နေသင့်သည်။

ဘုရားရှင်ကိုစောင့်မျှော်ခြင်းသည် ပျင်းရိစရာမဟုတ်ပါ။ အချိန်ဖြုန်း နေရသည်မဟုတ်ပါ။ ဘုရားရှင်ကိုမျှော်လင့်ခြင်းသည် ကိုးစားယုံကြည်လျက် လုပ်ဆောင်ကြရသည်။ ကိုးစားခြင်းယုံကြည်ခြင်းကို အလုပ်ဖြင့်သက်သေပြ ရသည်။ သခင်ဘုရားကိုစောင့်မျှော်ခြင်းအတွက် မှောင်မိုက်ဖုံးသောညကို လင်းလက်သောနံနက်သို့ရောက်ရှိသည် (ဆာ၊ ၃ဝး၅။ ဆာ၊ ၁၄၃း၈)။ ကျွန်ုပ်တို့၏စိတ်ကိုခွန်အားပေးလျက် မျှော်လင့်ခြင်း၊ ငြိမ်သက်ခြင်းအသစ်ကို ပေးသည်။ ပို၍ခက်ခဲသောအလုပ်ကို ပြုလုပ်နိုင်စေသည်။ သခင်ဘုရား၏ လုပ်ငန်းခွင်မှ များစွာသောဝိညာဉ်များကို ယူဆောင်လာနိုင်သည်။ ကောက်လှိုင်း ကောင်းများကိုရိတ်သိမ်းယူရလိမ့်မည် (ဆာ၊ ၁၂၆း၆။ မဿဲ၊ ၉း၃၆-၃၈)။ သခင်ဘုရားကိုစောင့်မျှော်ရခြင်းအတွက် ကျွန်ုပ်တို့အရှက်ရစရာမလိုပါ။ ကြွယ်ဝ သောဆုလာဘ်ကိုရရှိရလိမ့်မည်။ အကြောင်းမှာ ဘုရားရှင်သည် မိမိ၏ကတိ တော်၌ အမြဲတည်တော်မူသည် (ဆာ၊ ၃ရး၇-၁၁၊ ၁၈၊ ၃၄။ ဆာ၊ ၇၁း၁။ ဆာ၊ ၁၁၉း၁၃၇၊ ၁၃၈)။