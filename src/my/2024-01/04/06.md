---
title:  ဗိမာန်တော်မှရသောအကူအညီ
date:   25/01/2024
---

`ဆာ၊ ၃း၄။ ဆာ၊ ၁၄း၇။ ဆာ၊ ၂ဝး၁-၃။ ဆာ၊ ၂ရး၅။ ဆာ၊ ၃၆း၈။ ဆာ၊ ၆၁း၄။ ဆာ၊ ၆၈း၅၊ ၃၅ ကိုဖတ်ပါ။ ယင်းကျမ်းချက်များတွင် အကူအညီများ မည်သည့်နေရာမှရရှိနိုင်သနည်း။`

ဝိညာဉ်ရေးနှင့်ကိုယ်ကာယအတွက် အလုံခြုံဆုံးနေရာသည် ဗိမာန် တော်ထဲတွင်သာဖြစ်သည်။ ဗိမာန်တော်သည် အမအစပေးသောနေရာ၊ လုံခြုံမှု ပေးသောနေရာ၊ ကယ်တင်ခြင်းပေးသောနေရာဖြစ်သည်။ ဗိမာန်တော်သည် ဒုက္ခဆင်းရဲခြင်းကာလ၌ ခိုလှုံရာအဖြစ် ပြင်ဆင်ထားသောနေရာဖြစ်သည်။ ဘုရားရှင်သည် မိဘမဲ့ကလေးများကိုလည်းကောင်း၊ မုဆိုးမများကိုလည်းကောင်း၊ လူတိုင်းအားခွန်အားပေးရန်အတွက်လည်း ကိုယ်တော်၏ဗိမာန်တော်ကို တည်ဆောက်ထားခြင်းဖြစ်သည်။ ဇိအုန်တောင်ကိုကြည့်လျှင် အလွန်လှပပြည့်စုံ လှပါသည်။ ဘုရားရှင်၏အလင်းတော်ဖြာထွက်သောနေရာဖြစ်သည်။ အသရေ တင့်တယ်ခြင်းပြည့်စုံရာ၊ ဇိအုန်တောင်ပေါ်မှာ ဘုရားသခင်၏ရောင်ခြည်တော် သည် ထွန်းပ၏ (ဆာ၊ ၅ဝး၂)။ တရားမျှတတော်မူသော ဘုရားရှင်၏ ဖြောင့်မတ်ခြင်းသည် ကြွေးကြော်လျက်၊ သခင်ဘုရား၏ကောင်းချီးမဂင်္လာသည် ပေါ်ထွက်လျက်ရှိသည် (ဆာ၊ ၈၄း၄။ ဆာ၊ ၁၂၈း၅။ ဆာ၊ ၁၃၄း၃)။

ဗိမာန်တော်မှစတင်၍ပေးသောလုံခြုံမှုသည် အခြားကမ္ဘာနေရာအသီးသီး သို့ ထပ်ဆင့်ပျံ့လွင့်လျက် လုံခြုံမှုကိုပြင်ဆင်ပေးသည်။ အဘယ်ကြောင့်ဆိုသော် ဗိမာန်တော်တွင် ဘုရားရှင်ကိန်းဝပ်တော်မူသည်။ ကိုယ်တော်ဘုရားတည်နေ တော်မူ၍၊ ခိုင်ခံ့သောအဆောက်အဦကြီးဖြစ်နေစရာမလို၊ ဘုရားရှင်ကိန်းဝပ်တော် မူသောကြောင့် လုံခြုံစိတ်ချရသည်။ ထိုနည်းတူ သခင်ဘုရားသည် တောင်ပေါ်၌ ရှိနေတော်မူလျှင် ဇိအုန်တောင်သည် အခြားတောင်များထက် ပို၍တင့်တယ် သောတောင်ဖြစ်သည် (ဆာ၊ ၆၈း၁၅၊ ၁၆။ ဟေရှာ၊ ၂း၂)။

“ငါတို့ယဇ်ပုရောဟိတ်မင်းသည် ငါတို့ခံရသောဆင်းရဲဒုက္ခများကြောင့် မကြင်နာနိုင်သောသူမဟုတ်။ ငါတို့ခံရသည်နည်းတူ အမျိုးမျိုးသောစုံစမ်း နှောင့်ယှက်ခြင်းတို့ကို ခံဖူးသောသူဖြစ်တော်မူ၏။ သို့ရာတွင် ဒုစရိုက်အပြစ် နှင့်ကင်းလွတ်တော်မူ၏။ ထိုကြောင့် ငါတို့သည် သနားခြင်းကရုဏာကို လည်းကောင်း၊ တော်လျော်သောမစခြင်းကျေးဇူးတော်ကိုလည်းကောင်း ခံရမည် အကြောင်း၊ ရဲရင့်သောစိတ်နှင့် ကျေးဇူးတော်ပလ္လင်သို့ တိုးဝင်ချဉ်းကပ်ကြကုန်အံ့” (ဟေဗြဲ၊ ၄း၁၅၊ ၁၆)။

`ဖော်ပြပါကျမ်းချက်သည် ဆာလံဆရာတို့ရေးသားဖော်ပြသော ဗိမာန်တော်အကြောင်းနှင့် မည်သို့နှိုင်းယှဉ်နိုင်သနည်း။`

ဆာလံဆရာရေးသားသောဆာလံကျမ်း၌ ဖော်ပြချက်အရ၊ လူတို့သည် အပြစ်အလွန်များပြားလှ၍ ဗိမာန်တော်၌ ဘုရားရှင်၏ရှေ့တော်၌ လုံးဝ မထိုက်တန်ကြပါ။ ထိုကြောင့် ဆာလံဆရာအနေဖြင့် ဘုရားသခင်၏သစ္စာ တော်တည်မြဲခြင်းနှင့် ကရုဏာတော်အကြောင်းကိုသာ အသားပေးရေးသား ထားသည် (ဆာ၊ ၁၄၃း၂၊ ၉-၁၂)။ ကျွန်ုပ်တို့၌ရှိသောကောင်းမှုတစ်ခုမျှ မရှိ။ ဘုရားရှင်၏ရှေ့တော်၌ ချီးမွမ်းစရာမည်သည့် အကျင့်ကောင်းတစ်ခုမျှ မရှိကြပါ။ ဘုရားရှင်နှင့်ယှဉ်တွဲ၍ နောင်တစိတ်ဖြင့်ဝန်ချမှသာ ဘုရားရှင် လက်ခံနိုင်ပါမည်။ ကိုယ်တော်၏ကရုဏာနှင့် ခွင့်လွှတ်ခြင်းကိုရရှိလိမ့်မည်။ သို့ဖြင့် ကိုယ်တော်သည် ကယ်နုတ်တော်မူလိမ့်မည်။ ဗိမာန်တော်အတွင်း ပြုလုပ်သမျှအရာအလုံးစုံသည် ယေရှုရှင်အားဖြင့်သာ ကယ်တင်ခြင်းရရှိနိုင် ကြောင်း အစီအစဉ်ဖြစ်သည်။