---
title:  အကျွန်ုပ်၏အမူအရာသည်ကိုယ်တော်၏မျက်မှောက်တော်မှကွယ်ဝှက် နိုင်ခြင်းမရှိပါ
date:   21/01/2024
---

`ဆာ၊ ၁၃၉း၁-၁၈ ကိုဖတ်ပါ။ ဘုရားရှင်၏ကြီးမားလှသော “တန်ခိုး တော်” (ဆာ၊ ၁၃၉း၁-၆)၊ နေရာတိုင်းတွင် အစဉ်ရှိတော်မူခြင်း (ဆာ၊ ၁၃၉း၇-၁၂) နှင့် ကိုယ်တော်၏ကောင်းမြတ်ခြင်းသဘော (ဆာ၊ ၁၃၉း၁၃- ၁၈) ကို မည်သို့ဖော်ပြသနည်း။ ဘုရားရှင်၏ကြီးမြတ်ခြင်းသည် ကိုယ်တော် ၏ကတိတော်နှင့်သက်ဆိုင်ကြောင်း မည်သို့ဆိုထားသနည်း။`

အကျိုးမရှိအဓိပ္ဋာယ်မဲ့မျိုးဖြစ်စေမည့် ကူညီခြင်းမျိုးကို သင်သည် သူတစ်ပါးအားကူညီဖူးပါသလား။ ထိုနည်းတူစွာ သင့်ကိုကူညီခဲ့ဖူးသူတစ်ဦး တစ်ယောက်သည် သင့်အကြောင်းကိုမသိ၊ သင်လိုအပ်နေသည့်အကြောင်းကို လည်း နားမလည်ခဲ့ပါ။ ဘုရားသခင်သည် လူသားနှင့်မတူသောသဘော တော်မျိုးရှိနေပါသည်။ လူသားများထက် ချစ်ခြင်းမေတ္တာသဘောသာလွန် ကြီးမားလွန်းသည်။ ကိုယ်တော်ပေးသောကတိတော်များနှင့် ကယ်နုတ်တော် မူသည်အကြောင်းသည် အပေါ်ယံသက်သက်မဟုတ်ပါ။ အလွန်နက်နဲခိုင်မာ သေချာပါသည်။

ဆာလံဆရာမှရေးသားထားသော ဘုရားရှင်၏ဉာဏ်တော်မှာ အလွန် စူးရှကြောင်း လူတစ်ဦးသည် မိခင်၏ဝမ်းတွင်းသန္ဓေဘဝမှာတောင် ဘုရားရှင် ၏ဉာဏ်မျက်စိတော်မှ မလွတ်နိုင်ပါ (ဆာ၊ ၁၃၉း၁၃၊ ၁၅)။ အချိန်တိုင်း စက္ကန့်တိုင်း၌ ဘုရားရှင်၏ဉာဏ်တော်သည် ထိရောက်စူးရှလှပါသည် (ဆာ၊ ၁၃၉း၂)။ အတွင်းသားအထဲ၌ရှိစဉ်မှာပင် (ဆာ၊ ၁၃၉း၂၊ ၄)၊ အာကာသ ဟင်းလင်းပြင်အထိ (ဆာ၊ ၁၃၉း၃) ဘုရားရှင်အကုန်အစင်သိတော်မူသည်။ ဆာလံဆရာတို့၏ဖော်ပြသော ဘုရားရှင်တည်ရှိနေတော်မူနိုင်ရာနေရာသည် မည်သည့်နေရာမဆိုပင်ဖြစ်သည်။ အံ့ဖွယ်ကောင်းသောဘုရားသခင်၏ ပညာ ဉာဏ်တော်သည် ဖန်ဆင်းရှင်ဖြစ်၍ ဖန်ဆင်းသမျှအရာအားလုံးနှင့် ဆက်စပ် တည်တော်မူနေကာ လူသားများအားကြည့်ရှုပြုစုပေးတော်မူသည်။

ဘုရားရှင်သိရှိတော်မူခြင်းအကြောင်းနှင့်သက်ဆိုင်၍ ကိုယ်တော်သည် ကျွန်ုပ်တို့အားလုံးကို ယေရှုခရစ်တော်၏လက်ရုံးတော်သို့ပို့စေပြီး ကပ်တိုင် တော်၏တန်ခိုးတော်ဖြင့် ကျွန်ုပ်တို့ကိုစုံလင်ခြင်းဖြစ်စေသည်။ ယေရှုရှင်ကို ယုံကြည်ခြင်းကြောင့် ကျွန်ုပ်တို့ကိုဖြောင့်မတ်ခြင်းပါရမီအပ်နှင်းပေးခဲ့သည်။ “ထာဝရဘုရား၏ဖြောင့်မတ်ခြင်းတရား” ကို ကိုယ်တိုင်ပေးအပ်တော်မူသည် (ရောမ၊ ၃း၅၊ ၂၁)။

ဘုရားရှင်သည် ငရဲမီးအိုင်အတွင်းအထိ ရောက်ရှိတည်နေနိုင်တော် မူသည်။ သခင်္ျိုင်းတွင်းနှင့်မှောင်မိုက်ရာအရပ်သို့တိုင် ကိုယ်တော်သွားရောက် နေနိုင်သည် (ဆာ၊ ၁၃၉း၈၊ ၁၁၊ ၁၂)။ ဘုရားရှင်တည်ရှိနေရန် နေရာဟူ၍ သတ်မှတ်၍မရပါ (ဆာ၊ ၅၆း၁၃)။ ကိုယ်တော်သည် “နံနက်အလင်း အတောင်တော်” နေထွက်ရာနေရာ၌လည်း တည်နေနိုင်တော်မူသည်။ “ပင်လယ် ၏အဝေးဆုံးနေရာ” နေဝင်ရာအရပ်၌လည်း ဘုရားရှင်တည်နေနိုင်တော်မူသည် (ဆာ၊ ၁၃၉း၉)။ သရုပ်ဖော်ထားသောကျမ်းစကားအရပ် ဤစကြဝဠာအတွင်း ဘုရားရှင်နှင့်လွတ်ကင်းသောနေရာကို ကျွန်ုပ်တို့ရှာ၍မရကြောင်းဆိုထားခြင်း ဖြစ်သည်။ ဘုရားရှင်သည် စကြဝဠာ၏အစိတ်အပိုင်းတစ်ခုမဟုတ်ပါ။ အရာ အားလုံးနှင့်အတူရှိသည်။ ခပ်သိမ်းသောအရာတို့ကို ဖန်ဆင်းရုံသာမက ကြည့်ရှု ထိန်းသိမ်းထားတော်မူသည် (ဟေဗြဲ၊ ၁း၃)။

ကျွန်ုပ်တို့၏အကြောင်းအရာအလုံးစုံကို သိရှိမြင်တွေ့နိုင်သူတစ်ပါး ဖြစ်သည့်အလျောက် ဘုရားရှင်သည် ကျွန်ုပ်တို့ကိုကူညီနိုင်သည်၊ ပြန်လည် တည့်မတ်ပေးနိုင်သည်။ ကြီးမြတ်လှသောဘုရားရှင်၏ဘုန်းတန်ခိုးတော်ကို ဆာလံဆရာများက ချီးမွမ်းခြင်းနှင့်ကိုးစားခြင်းဖြင့် သက်သေပြရေးသားသီကုံး ကြသည်။ ဘုရားရှင်နှင့်သာအတူရှိနေလျှင် အခက်အခဲပြဿနာအားလုံးကို ဖယ်ရှားပစ်နိုင်ကြောင်း သေချာစွာသဘောပိုက်ထားသည်။

`အချို့လူများသည် ဘုရားရှင်မှ မိမိတို့၏အကြောင်းများကို သိရှိ တော်မူကြောင်း၊ လျှို့ဝှက်ထားသောအကြောင်းများကိုလည်း ဘုရားရှင်သိရှိ တော်မူကြောင်း၊ ဘုရားရှင်ကို အလွန်ပင်ကြောက်ရွံ့တုန်လှုပ်နေကြသည်။ ဧဝံဂေလိ၏သတင်းစကားအရ ကျွန်ုပ်တို့၌ မည်သည့်မျှော်လင့်ချက်ရှိနေသနည်း။`