---
title:  ရန်သူတို့ဝန်းရံထားသောနေရာ၌ဘုရားရှင်သည်ခိုလှုံရာဖြစ်၏
date:   23/01/2024
---

`ဆာ၊ ၁ရး၇-၉။ ဆာ၊ ၃၁း၁-၃ နှင့် ဆာ၊ ၉၁း၂-ရ ကိုဖတ်ပါ။ ဒုက္ခဆင်းရဲခြင်းကြုံတွေ့ရသောအခါ ဆာလံဆရာတို့သည် မည်သို့ပြုလုပ် သနည်း။`

ဆာလံဆရာသည် ကွဲပြားခြားနားသောဒုက္ခဆင်းရဲခြင်းအကြောင်းကို ရေးသားသည်။ ဒုက္ခဆင်းရဲနှင့်ကြုံရလျှင် ဘုရားရှင်ထံသို့ပြန်လာပါဟုရေးသား ပြီး၊ ဘုရားသခင်သည် ရန်သူများဝန်းရံထားနေသော်လည်း ကျွန်ုပ်တို့အတွက် ခိုလှုံရာဖြစ်တော်မူသည်။ ဘုရားရှင်ကိုယုံကြည်ကိုးစားခြင်းအကြောင်းသည် မည်သည့်အခြေအနေမှာပင်မဆို လွတ်မြောက်ရာလမ်းဖြစ်သည်။ စိုးရိမ်စရာ အကြား ယုံကြည်ကိုးစားခြင်းသည် အကျိုးမရှိဖြစ်လျှင်၊ မည်သည့်နေရာ၌မှ ကိုးစားခြင်းကိုအသုံးရမည်မဟုတ်ပါ။

ဆာလံဆရာ၏သက်သေခံချက်အတိုင်း “ထာဝရဘုရားသည် ငါခိုလှုံရာ၊ ငါ၏ရဲတိုက်၊ ငါကိုးစားသောဘုရားသခင်ဖြစ်တော်မူသည်ဟု ငါပြောဆို၏” (ဆာ၊ ၉၁း၂)။ အတိတ်မှ ဘုရားရှင်နှင့်လျှောက်လှမ်းခြင်းအကြောင်းကို ပြန်၍သုံးသပ်သောအခါ အနာဂတ်အတွက်နှင့် ယခုလက်ရှိအခြေအနေအပေါ် ခွန်အားကိုရရှိစေပါသည်။ ဆာလံဆရာအနေဖြင့် ဘုရားရှင်ကို တန်ခိုးခွန်အား နှင့်ကြွယ်ဝပြည့်စုံတော်မူ၍ အမြင့်ဆုံးသောသူဖြစ်သည်ဟု ခေါ်တွင်သမုတ် တော်မူသည် (ဆာ၊ ၉၁း၁၊ ၂)။ အတိတ်မှ ဘုရားရှင်၏ကြီးမြတ်တော်မူလှသော ပြုတော်မူသမျှကို ပြန်ပြောင်းသတိရမိကြသည်။

ဆာလံဆရာသည် မိမိကိုယ်ကိုလုံခြုံစွာနေရခြင်းအကြောင်းမှာ ဘုရားရှင် ထံမှ မစခြင်းရရှိကြောင်းကို အမွှမ်းတင်ရေးသားခဲ့သည်။ “လျှို့ဝှက်သောနေရာ” (ခိုလှုံရာအရပ် သို့မဟုတ် ပုန်းကွယ်ရာနေရာ) “အရိပ်ကျရာနေရာ” (ဆာ၊ ၉၁း၁)။ “ခိုလှုံရာ”၊ “ရဲတိုက်” (၉၁း၂)။ “အတောင်တော်အရိပ်အောက်” “ဒိုင်းလွှားအကာအကွယ်” “ချပ်ဝတ်တန်ဆာ” (ဆာ၊ ၉၁း၄) နှင့် “စံမြန်း တော်မူရာနေရာ” (ဆာ၊ ၉၁း၉) ဖော်ပြပါပုံဆောင်ချက်အရာအားလုံးသည် ဆာလံဆရာ၏ထုံးစံအရ ကွယ်ကာမှုလုံခြုံမှုပေးနိုင်သောနေရာများဖြစ်သည်။ နေ၏ပူလောင်ခြင်းကိုမခံရဘဲ ကမ္ဘာကြီး၏တစ်နေရာ၌ အရိပ်ခိုနားနိုင်သည့် အရပ် သို့မဟုတ် ဣသရေလလူတို့စစ်တိုက်လာရ၍ ရန်သူ၏တိုက်ခိုက်ခြင်း မှ ကာသတ်ပေးနိုင်သောလက်နက်၊ သို့မဟုတ် ရဲတိုက်ကြီးကိုဥပမာယူပြီး ဘုရားရှင်၌ခိုလှုံခြင်းသည် လုံခြုံသည်ဟုဆိုလိုပါသည်။

`ဆာ၊ ၁ရး၈ နှင့် မဿဲ၊ ၂၃း၃ရ ကိုဖတ်ပါ။ မည်သို့သောပုံဆောင် ချက်ကို အသုံးပြုထားသနည်း။ မည်သို့ဖော်ပြပေးသနည်း။`

လက်တွေ့အကျဆုံးသောပုံဆောင်ခြင်းအရာတစ်ခုမှာ “ကိုယ်တော်၏ အတောင်တော်အရိပ်အောက်” (ဆာ၊ ၁ရး၈။ ဆာ၊ ၅ရး၁။ ဆာ၊ ၆၃း၇) ဖြစ်သည်။ ငှက်မိခင်၏အတောင်အောက်၌ လုံခြုံစွာနေရသောနေရာသည် ငှက်ငယ်ကလေးများအတွက် အထူးလုံခြုံပါသည်။ ဘုရားရှင်ကို ရွှေလင်းယုန် ကဲ့သို့ ပုံပမာထားပြီး မိမိ၏သားပေါက်ငယ်ကို အတောင်တော်ဖြင့်လုံခြုံစွာ ဝပ်ထားကြောင်းဖော်ပြရေးသားသည် (ထွက်၊ ၁၉း၄။ တရားဟော၊ ၃၂း၁၁)။ ကြက်မတစ်ကောင်ကဲ့သို့ ကြက်ကလေးများကို အတောင်ဖြင့်ဖုံးအုပ်ကာကွယ် ထားပုံနှင့် နှိုင်းယှဉ်ဖော်ပြသည် (မဿဲ၊ ၂၃း၃၇)။

`ကပ်ဘေးနှင့်ကြုံလာရသောအခါမှာ ကျွန်ုပ်တို့မည်သို့ရင်ဆိုင်ကြ သနည်း။ ဘုရားရှင်၏ကာကွယ်တော်မူခြင်းကို ကျွန်ုပ်တို့မြင်တွေ့ရခြင်းမရှိ ဖြစ်နေပါသလား။ ယင်းဒုက္ခကာလအချိန်၌ ဘုရားရှင်သည် ကျွန်ုပ်တို့နှင့် အတူမရှိဟု အဓိပ္ဋာယ်သက်ရောက်ခြင်းဖြစ်ပါသလား။`