---
title:  စိတ်ချရသောဘုရားရှင်၏ကြည့်ရှုတော်မူခြင်း
date:   22/01/2024
---

`ဆာလံ၊ ၄ဝး၁-၃။ ဆာလံ၊ ၅ဝး၁၅။ ဆာလံ၊ ၅၅း၂၂ နှင့် ဆာလံ၊ ၁၂၁ ကိုဖတ်ပါ။ ကျွန်ုပ်တို့၏နေ့စဉ်အသက်တာ၌ ဘုရားရှင်မည်သို့ ပါရှိနေသနည်း။`

နှုတ်ကပတ်တော်၌ ဘုရားရှင်သည် မိမိကိုယ်ကိုဖော်ပြရာတွင် ထာဝရအသက်ရှင်တော်မူ၍ သူ့ကိုခေါ်သောသူတိုင်းအား မစကူညီတော်မူသည်။ ဆာလံဆရာ၏ရေးသားချက်၌ “အိုထာဝရဘုရား၊ နက်နဲရာထဲက ကိုယ်တော် ကိုအကျွန်ုပ်အော်ဟစ်ပါ၏။ အိုထာဝရဘုရား၊ အကျွန်ုပ်၏စကားသံကိုကြား၍၊ အကျွန်ုပ်ဆုတောင်းပတ္ထနာပြုသံကို နားညောင်းတော်မူပါ (ဆာ၊ ၁၃ဝး၁၊ ၂)။ မည်သည့်အရပ်မျှ ဘုရားရှင်၏အုပ်စိုးခြင်းနှင့် လွတ်ကင်းရခွင့်မရှိပါ။ သို့ဖြစ်၍ ဆာလံဆရာ၏ဟစ်ကြွေးသံမှာ မည်မျှပင်ဆိုးရွားစွာသောအခြေအနေ ၌ရှိပါစေ၊ ဘုရားရှင်ထံမှမျှော်လင့်ချက်ကို မဆီးတားနိုင်ပါ။

ဆာ၊ ၁၂၁ သစ္စာရှိသောသက်ရှိသတ္တဝါတိုင်းသည် ဖန်ဆင်းရှင်၏ တန်ခိုးတော်၌ အောင်ပွဲခံရစမြဲဖြစ်သည်။ ယင်းတန်ခိုးတော်၌ ပါဝင်သည်များ မှာ-

(၁) သင်၏ခြေကိုချော်စေခြင်းငှာ အခွင့်ပေးတော်မမူ (ဆာ၊ ၁၂၁း၃)။ “ခြေ” ဟုဆိုသောကျမ်းစကားမှာ တစ်ဦးတစ်ယောက်၏အသက်တာခရီးလမ်းကို မကြာခဏ ကျမ်းစာမှရည်ညွှန်းရေးသားသည်။ ဆာ၊ ၆၆း၉။ ဆာ၊ ၁၁၉း၁ဝ၅။ သုတ္တံ၊ ၃း၂၃)။ ဟေဗြဲဝေါဟာရစကားမှ “ချော်လွဲခြင်း” သည် ဘုရားသခင်မှ ကမ္ဘာကြီးကို လုံခြုံအောင်ထားသောအခါ အမှားအယွင်းမရှိနိုင်ဟုဆိုနိုင်သည် (ဆာ၊ ၉၃း၁)။ ဇိအုန်တောင်တော်ကဲ့သို့ မတုန်မလှုပ်ဟူသောစကားနှင့်တူသည် (ဆာ၊ ၁၂၅း၁)။

(၂) ဘုရားရှင်၏တည်ရှိတော်မူပုံကို ဣသရေလလူမျိုးအား စောင့်ရှောက် သူအဖြစ်တင်စားပြီး သိုးထိန်းကဲ့သို့ပုံဖော်ရေးသားသည်။ သိုးတို့ကိုသတ်ခြင်း မရှိ၊ ဆင်ခြင်သတိနှင့်နိုးကြားလျက် ရန်သူလာလျှင်အဆင်သင့်ခုခံချေမှုန်း သွားရန် အဆင်သင့်ရှိနေသည်။ ဘုရားရှင်သည် မိမိသားသမီးတို့ကို ထိုသို့ ကြည့်ရှုပြုစုတော်မူသည် (ဆာ၊ ၁၂၁း၃၊ ၄)။

(၃) ဘုရားရှင်သည် “သင်ခိုလှုံရာအရိပ်” (ဆာ၊ ၁၂၁း၅၊ ၆) ထွက်မြောက် ရာအချိန်တွင် နေ့အချိန်နေအပူရှိန်ကိုကာကွယ်ပေးသော မိုးတိမ်တောင်ကြီး သဖွယ် တည်နေတော်မူသည် (ထွက်၊ ၁၃း၂၁၊ ၂၂)။ တူညီသောအလား သဏ္ဍာန်မှာ ဘုရားရှင်သည် ကာယပိုင်းရော၊ ဝိညာဉ်ပိုင်းကိုပါ သားသမီး မိမိ၏လူမျိုးများအား ကာကွယ်ပေးတော်မူသည်။

(၄) ဘုရားရှင်သည် သူတို့၏လက်ယာဘက်လက်ရုံးတော်ဖြစ်၏ (ဆာ၊ ၁၂၁း၅)။ လက်ယာလက်သည် လူတစ်ဦး၏ပို၍သန်မာသောလက်ဟု အများ သဘောထားကြသည်။ လုပ်ဆောင်လေတိုင်း လက်ယာဘက်လက်ကို အမြဲအသုံးပြုလေ့ရှိတတ်သည် (ဆာ၊ ၇၄း၁၁။ ဆာ၊ ၈၉း၁၃)။ ဘုရားရှင်သည် အနီးတွင်ရှိတော်မူကြောင်း၊ မျက်နှာသာပေးတော်မူကြောင်းကို ရည်ညွှန်းပုံဆောင် သည် (ဆာ၊ ၁၆း၈။ ဆာ၊ ၁ဝ၉း၃၁။ ဆာ၊ ၁၁ဝး၅)။

(၅) ဆာလံ၊ ၁၂၁း၆-၈ သည် ဘုရားရှင်မှ မိမိ၏လူမျိုးအား ကာကွယ် စောင့်ရှောက်တော်မူကြောင်းကို အတိအလင်းဖော်ပြထားသည်။ ကိုယ်တော် သည် မိမိလူတို့ကို ဘေးအန္တရာယ်အပေါင်းမှ ကာကွယ်ပေးတော်မူ၏။ “နေ” ဖြစ်စေ၊ “လ” ဖြစ်စေ သူတို့ကိုမထိခိုက်စေရ၊ သူတို့ထွက်သွားရာ၊ ဝင်လာရာ လမ်းတို့ကို ကိုယ်တော်ကွယ်ကာပေးတော်မူသည်။ ထိုစကားတော်မှ ဘုရားရှင် သည် မိမိ၏လူတို့ကို အစဉ်မပြတ်ကြည့်ရှုတော်မူကြောင်းကို သက်သေပြနေ သည်။

အကုန်အစင်ပြောကြစို့။ ဆာလံဆရာသည် ဘုရားရှင်၏မေတ္တာတော် ဖြင့် စောင်မတော်မူခြင်းကို ကိုးစားယုံကြည်သည်။ ကျွန်ုပ်တို့သည်လည်း ထိုသို့ယုံကြည်လုပ်ဆောင်ရန်လိုပါသည်။

`အခြားသောအတွေ့အကြုံအားဖြင့် ဘုရားရှင်၏စောင်မတော်မူခြင်းကို သင်ကိုယ်တိုင် မည်သို့ပို၍သိရှိနိုင်သနည်း။ သင်သည် ဘုရားရှင်နှင့် ပို၍ နီးကပ်စွာနေပြီး ဘုရားရှင်၏ကွယ်ကာတော်မူခြင်းကို မည်သို့ရယူလုပ်ဆောင် မည်နည်း။`