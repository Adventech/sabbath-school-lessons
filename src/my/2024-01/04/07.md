---
title:  ဆက်လက်လေ့လာရန်။
date:   26/01/2024
---

Ellen G. White, ၏ “The Night of Wrestling,” pp. 195–203, in _Patriarchs and Prophets_ ကိုဖတ်ပါ။ ယာကုပ်ကြုံတွေ့ရသောခံစားမှုအကြောင်း နှင့်ပတ်သက်၍ ကျွန်ုပ်တို့မည်သည့်သင်ခန်းစာယူနိုင်သနည်း။ ဆုတောင်းခြင်း ၏တန်ခိုးသည် မည်မျှအရေးပါသနည်း။ ထာဝရဘုရားကို ကိုးစားခြင်းသည် မည်မျှအရေးကြီးသနည်း။

ဆာလံကျမ်းသည် ကျွန်ုပ်တို့ကို ထာဝရဘုရားအားကိုးစားယုံကြည်ရန် သင်ကြားပေးသည်။ ဘုရားရှင်သည် ပြိုပျက်တတ်သောခိုလှုံရာအရပ်မဟုတ်ပါ။ တန်ခိုးကြီးတော်မူသောဘုရားရှင်၏လက်တော်သို့ မိမိ၏အသက်တာကို ဆက်ကပ်သူတိုင်းသည် အစဉ်လုံခြုံစိတ်ချကြရမည်။ ဘုရားရှင်သည် မိမိကို ယုံကြည်ကိုးစားသူအားလုံးအပေါ် ကြီးစွာသောအမှုတော်ကို ပြသပေးလိမ့်မည်။ ကိုယ်တော်၏စောင်မခြင်းကို များစွာမခံစားရဟု စိတ်အထင်ရောက်သူတို့သည် မိမိတို့၏ကိုယ်ကို အထင်ကြီးနေသူများဖြစ်ကြသောကြောင့်ဖြစ်သည်။ သခင် ဘုရားကိုနေရာမပေးသူများဖြစ်ကြသည်။ ကိုယ်တော်သည် မိမိကိုယုံကြည်သော သားသမီးများအားလုံးကို အရေးပေါ်တိုင်း မစကူညီတော်မူလိမ့်မည်။ ကိုယ်တော် ကိုယုံကြည်ရမည်၊ စိတ်ချရမည်၊ သစ္စာရှိစွာနာခံခြင်းသဘောရှိရမည် (Ellen G. White, _Patriarchs and Prophets_, p. 493).အချို့ဆာလံကျမ်းအပိုဒ်များတွင် ကတိတော်အရာ၌ အထူးစိန်ခေါ် မှုများရှိသည်။ လတ်တလောအခြေအနေများအတွက် အရေးပေါ်ကူညီမစမှု ရှိသည်။ ထိုအချိန်မျိုးတွင် ကိုယ်တော်ကိုကျွန်ုပ်တို့ကိုးစားယုံကြည်ရမည်။ ဘုရားရှင်၏ကောင်းမြတ်ခြင်းကို ယုံကြည်စိတ်ချရမည်။ ကပ်တိုင်ပေါ်၌ပြသ သောဥပမာသည် အလွန်တန်ခိုးပါသည်။

အချို့သောဆာလံအပိုဒ်များမှာမူ မှားယွင်းသောမျှော်လင့်စရာထားရှိမှု ကိုထိန်းပေးကာ အမှန်ကိုလမ်းပြပေးသည်။ ယေရှုရှင်သည် စာတန်၏မှားယွင်း သောကျမ်းစကားအသုံးပြုနည်းကို တုံ့ပြန်သည်မှာ ဆာ၊ ၉၁း၁၁၊ ၁၂ ၌ ထာဝရဘုရားကို ယုံကြည်သည်ဟုဆိုသောသဘောသည် ဘုရားရှင်ကို စုံစမ်း နှောင့်ယှက်ရန်မဟုတ်ပါ (မဿဲ၊ ၄း၅-၇)။ မယုံမကြည်မသကင်္ာစိတ်ဖြင့် ဘုရားသခင်ထံဆုတောင်းခြင်းကို ကိုယ်တော်အလိုတော်မရှိပါ။

ခရစ်တော်၏အသင်းတော်အတွက် အကြီးမားဆုံးအောင်မြင်မှုသည် သော်လည်းကောင်း၊ ခရစ်ယာန်တစ်ဦးစီအတွက်အောင်မြင်မှုသည်သော်လည်း ကောင်း လူတို့၏စွမ်းရည်နှင့် ပညာအဆင့်အတန်းပေါ်မူတည်သည်မဟုတ်ပါ။ ငွေကြေးချမ်းသာကြွယ်ဝခြင်းနှင့် လူအများအထင်ကြီးလေးစားခံရခြင်းနှင့် မဆိုင်ပါ။ ဘုရားရှင်နှင့်အတူရှိခြင်းကြောင့်သာ အောင်မြင်ကြရသည်။ ဘုရားရှင် ၏လက်ရုံးတော်ကိုမှီခိုကာ ဒုက္ခဆင်းရဲကြုံတွေ့ရသော်လည်း ယုံကြည်ခြင်းကို ဆွဲကိုင်နိုင်သူဖြစ်သည် (Ellen G. White, _Patriarchs and Prophets_, p. 203).