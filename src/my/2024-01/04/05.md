---
title:  ကာကွယ်ပေးသူနှင့်ကယ်ထုတ်ပေးသူ
date:   24/01/2024
---

`၁ကော၊ ၁ဝး၁-၄ ကိုဖတ်ပါ။ ရှင်ပေါလုသည် ထွက်မြောက်ရာ ကျမ်းကို မည်သို့ဖော်ပြရေးသားခြင်းပြုသနည်း။ ထွက်မြောက်ရာကျမ်းမှ မည်သည့်သင်ခန်းစာကို ထုတ်ယူထားသနည်း။`

`ဆာလံ၊ ၁၁၄ ကိုဖတ်ပါ။ ဣသရေလလူမျိုးကို အဲဂုတ္တုပြည်မှ ဘုရားရှင်၏တန်ခိုးတော်နှင့် မည်သို့ကယ်ထုတ်သည်ကို စာပေရသမြောက်အောင် မည်သို့ဖော်ပြထားသနည်း။`

ဘုရားရှင်သည် မိမိ၏လူတို့ကို ကျွန်ဘဝချည်နှောင်ခြင်းမှ ထူးဆန်း အံ့ဩစွာကယ်နုတ်တော်မူခဲ့ကြောင်းကို ဆာလံ၊ ၁၁၄ က မည်သို့ဖွဲ့ဆိုသနည်း။ ဓမ္မဟောင်းကျမ်းတစ်လျှောက်နှင့် ဓမ္မသစ်ကျမ်းများတွင် အဲဂုတ္တုပြည်မှ ဘုရားရှင် နုတ်ဆောင်တော်မူခြင်းအကြောင်းသည် မိမိ၏လူမျိုးကို ဘုရားရှင်သည် တန်ခိုး တော်ဖြင့်ပြ၍ ကယ်နုတ်လာခြင်းဖြစ်သည်။ ရှင်ပေါလုသည် ယင်းအကြောင်း နှင့်ပတ်သက်၍ ကောရိန်သုစာစောင်များထဲ၌ ပြန်လည်ဖော်ပြရေးသားခဲ့သည်။ ကယ်တင်ခြင်းသည် ယေရှုခရစ်တော်အားဖြင့်သာရရှိနိုင်ကြောင်းကို ပြန်လည် ပြီးယှဉ်တွဲရေးသားခဲ့သည်။

ဆာ၊ ၁၁၄ သည် ဘုရားရှင်မှ စိုးစံတော်မူခြင်းတန်ခိုးနှင့်အတူ ဖန်ဆင်းရှင်ဖြစ်သည့်အလျောက် သဘာဝအရာခပ်သိမ်းသော သူ၏ဖန်ဆင်း ခြင်းအရာအားလုံးအပေါ် တန်ခိုးတော်ရှိတော်မူသည်။ ထွက်မြောက်ရာအချိန်၌ မိမိ၏လူကိုကယ်နုတ်ခေါ်ဆောင်တော်မူသည်။ ပင်လယ်၊ ယော်ဒန်မြစ်နှင့် တောင်များ၊ ကုန်းမြင့်များကို ရင်ဆိုင်ကျော်ဖြတ်ပြီး ဣသရေလလူမျိုးများသည် ကတိတော်ထားရာပြည်သို့ အရောက်ပို့ဆောင်ခြင်းခံကြရသည် (တရားဟော၊ ၁း၄၄၊ ယောရှု၊ ၃း၁၄-၁၇)။ သူတို့ကို ဘုရားရှင်အုပ်စိုး၍ အစဉ်ကြည့်ရှု တော်မူသည်။

ခေတ်အဆက်ဆက်၌ရှိသော ဘုရားရှင်၏သားသမီးအပေါင်းတို့သည် မည်သည့်နေရာ၌ရှိနေပါစေ၊ ကောင်းကင်ဘုံယေရုရှလင်မြို့သို့ ချီတက်ရာ လမ်းတစ်လျှောက်၌ အန္တရာယ်များပြားလှပါသည်။ ဆာလံကျမ်းမှ သူတို့ကို ခွန်အားပေးသည်မှာ ထိုအခက်အခဲများကိုကျော်၍ကြည့်ရန်၊ ကာရံထားသော အတားအဆီးများကိုကျော်၍ ဘုရားရှင်ဖန်ဆင်းရှင်၏ကောင်းကင်နှင့် မြေကြီး ကိုသာ မျက်ခြည်မပြတ်ရန် ဆော်ဩပေးထားသည် (ဆာ၊ ၁၂၁း၁)။

ဆာလံ၊ ၁၁၄ ၏ သဘောထားမှာ ယေရှုရှင်သည် သောင်းကျန်း ထကြွသောပင်လယ်ပြင်ကို ငြိမ်သက်စေနိုင်သည်။ ကိုယ်တော်သည် အသင်းတော် အားကြွေးကြော်ပြောကြားထားသည်မှာ အဘယ်အရာကိုမျှမကြောက်ကြရန်နှင့် ကိုယ်တော်သည် လောကကိုအောင်ပြီဟု သက်သေစကားပြောခဲ့သည် (မဿဲ၊ ၈း၂၃-၂၇။ ယောဟန်၊ ၁၆း၃၃)။

သခင်ဘုရား၏ကြီးမားလှသောလုပ်ဆောင်ချက်အပေါင်းတို့သည် မိမိ၏လူမျိုးများအတွက် ကိုယ်စားအမှုဖြစ်တော်မူသောကြောင့် တစ်ကမ္ဘာလုံးရှိ လူအားလုံးသည် ကိုယ်တော်၏ရှေ့တော်၌ တုန်လှုပ်စရာဖြစ်နေပါသည် (ဆာ၊ ၁၁၄း၇)။ တုန်လှုပ်စရာအကြောင်းသည်လည်း ကြောက်ရွံ့ပုန်းကွယ်ခြင်းမျိုး မဟုတ်ဘဲ ကိုယ်တော်ကိုချစ်ကြောက်ရိုသေကိုးကွယ်ကြရန်ဖြစ်သည် (ဆာ၊ ၉၆း၉။ ဆာ၊ ၉၉း၁)။ ယုံကြည်သူတို့အနေဖြင့် ဘုရားရှင်သည် သူတို့နှင့် အတူရှိသောကြောင့် အဘယ်အရာမှကြောက်ရွံ့စရာမလိုပါ။

ယုံကြည်သူများဖြစ်နေကြ၍ ကျွန်ုပ်တို့သည် ဝိညာဉ်ရေးရာဘက်၌ မည်သည့်ကိစ္စကို ကြောက်ရွံ့နေရမည်နည်း။ ဘုရားရှင်၏တန်ခိုးတော်ကိုသာ ကျွန်ုပ်တို့မှီခိုနေဖို့ မည်သို့သင်ခန်းစာရယူနိုင်ပါသနည်း။ ရန်သူ၏အန္တရာယ် အပေါင်းမှ ကိုယ်တော်ကွယ်ကာနိုင်ကြောင်း ဆာလံဆရာများ၏အသေအချာ သတိပေးချက်သည်မည်သို့နည်း။