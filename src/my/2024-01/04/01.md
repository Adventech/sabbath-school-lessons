---
title:  သခင်ဘုရားနားညောင်းတော်မူ၍ကယ်လွတ်ပေးတော်မူသည်
date:   20/01/2024
---

### ဖတ်ရန်ကျမ်းချက်များ။
ဆာ၊ ၁၃၉း၁-၁၈။ ဆာ၊ ၁၂၁။ ဆာ၊ ၁ရး၈။ မဿဲ၊ ၂၃း၃၇။ ၁ကော၊ ၁ဝး၁-၄။ ဟေဗြဲ။ ၄း၁၅၊ ၁၆။

> <p>အလွတ်ကျမ်းချက်</p>
> “ဖြောင့်မတ်သောသူတို့သည် အော်ဟစ်သောအခါ၊ ထာဝရ ဘုရားသည်နားထောင်၍၊ သူတို့ကိုခပ်သိမ်းသောဆင်းရဲထဲက ကယ်လွှတ်တော်မူ၏” (ဆာ၊ ၃၄း၁၇)။

ဆာလံကျမ်းသည် ထပ်ခါထပ်ခါဘုရားရှင်စိုးစံတော်မူခြင်းအကြောင်း ကို ဖော်ပြတော်မူသည်။ အရာခပ်သိမ်းကိုဖန်ဆင်းပြီး ထိန်းသိမ်းပြုစုထား ကြောင်းသည်လည်း တန်ခိုးရှင်ဘုရားဖြစ်တော်မူကြောင်းကို သက်သေခံကာ လူတို့နှင့်အတူ အစဉ်အမြဲရှိတော်မူသောဘုရားဖြစ်၏။

ဘုရားရှင်သည် မိမိ၏လူမျိုးတော်နှင့်အတူ အစဉ်ရှိတော်မူသည်။ မိမိ၏ဖန်ဆင်းထားသမျှလက်ရာတော်နှင့် အစဉ်မပြတ်ရှိတော်မူသည်။ ကောင်းကင် တွင်သော်လည်းကောင်း၊ မြေကြီးတွင်သော်လည်းကောင်း ကိုယ်တော်အစဉ် စိုးစံတော်မူ၏ (ဆာ၊ ၇၃း၂၃၊ ၂၅)။ “ကောင်းကင်ဘုံ၌ မိမိ၏ပလ္လင်တော် ကိုတည်ထားသော်လည်း” (ဆာ၊ ၁ဝ၃း၁၉)။ တိမ်တိုက်ကိုစီးလျက် (ဆာ၊ ၆၈း၄)။ ကိုယ်တော်စံမြန်းနေချိန်မှာပင် “ထာဝရဘုရားသည် ပတ္ထနာပြုသော သူအပေါင်း၊ သစ္စာနှင့်တကွ ပတ္ထနာပြုသောသူအပေါင်းတို့၏အနီးအပါး၌ ရှိတော်မူ၏ (ဆာ၊ ၁၄၅း၁၈)။ ဆာလံကျမ်းသည် မယိမ်းမယိုင်ခိုင်မာစွာ အမှန်တရားကို တင်ဆက်ပြသပေးသည်။ ယင်းအမှန်တရားသည် ထာဝရ ဘုရားအသက်ရှင်တော်မူသည့်အကြောင်းပင်ဖြစ်သည်။ ကိုယ်တော်ကိုဟစ်ခေါ် သောသူများအား ကိုယ်တော်မစတော်မူ၏ (ဆာ၊ ၅၅း၁၆-၂၂)။ ဆာလံကျမ်း သည် အလွန်လေးနက်ထိရောက်သောကျမ်းဖြစ်ရခြင်းအကြောင်းမှာ ထာဝရ ဘုရား၏အသက်ရှင်တော်မူသောအကြောင်းကို ဖွင့်ဆိုထားခြင်း၊ ကိုယ်တော် သည် ဆုတောင်းသမျှသောစကားသံကို နားညောင်းတော်မူ၍ အဖြေပေးတော် မူသော ဘုရားဖြစ်သောကြောင့်ဖြစ်သည်။

ဘုရားရှင်သည် ကျွန်ုပ်တို့နှင့်အနီးဆုံးနေရာ၌ရှိတော်မူကြောင်းကို ကျွန်ုပ်တို့သတိရကြရန် အထူးလိုအပ်ပါသည်။ ကိုယ်တော်၏ပညတ်တော်ကို နာခံလိုက်လျှောက်ရန်လည်း သိထားရန်လိုပါသည်။ ကိုယ်တော်ကိုယုံကြည် ခြင်းနှင့်နာခံလိုက်လျှောက်ခြင်းအပေါ် မည်သည့်အရာမျှ ကြားဝင်၍တားဆီး မရနိုင်ပါ။ ထိုသင်ခန်းစာကို ဣသရေလလူမျိုးများနမူနာပြသခဲ့ပြီးဖြစ်သည်။