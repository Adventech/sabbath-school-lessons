---
title:  စုံစမ်းခြင်းခံရသောဖြောင့်မတ်သူတို့မစိုးရိမ်မငြူစူနှင့်
date:   01/02/2024
---

`ဆာ၊ ၃ရး၁၊ ၈။ ဆာ၊ ၄၉း၅-၇။ ဆာ၊ ၉၄း၃-ရ နှင့် ဆာ၊ ၁၂၅း၃ ကိုဖတ်ပါ။ ဆာလံဆရာတို့ရင်ဆိုင်ရသောအခက်အခဲသည် မည်သည့် အရာဖြစ်သနည်း။`

အဆိုပါဆာလံစကားများသည် လူဆိုးတို့ကောင်းစားသောအခွင့်အတွက် ဖြောင့်မတ်သူတို့ညည်းတွားရသောကျမ်းစကားဖြစ်သည်။ လူဆိုးတို့သည် ကောင်းစား ရသောအခွင့်ရရှိရုံသာမဟုတ်၊ ဘုရားရှင်ကို ပေါ်ပေါ်ထင်ထင်ရှုတ်ချပြောဆိုသည်။ အခြားသူတို့ကိုဖိနှိပ်သည်။ ထိုကြောင့် ဆာလံစကား၌ ဆာလံဆရာ၏အသုံး အနှုန်းတွင် “မတရားသောသူတို့၏လှံတံ” (ဆာ၊ ၁၂၅း၃) သည် ဩဇာ တန်ခိုး ကမ္ဘာကြီးကိုလွှမ်းနိုင်သည်ဟုမြင်ရ၍ “ဖြောင့်မတ်သူတို့၏လှံတံ” (ဆာ၊ ၄၅း၆) သည် အရှုံးခံနေရသည်ဟုမြင်ရသဖွယ်ရှိသည်။ လူဆိုးတို့ ကောင်းစားနေကြသည်ကို ကျွန်ုပ်တို့တွေ့ကြရသည်မှာဖြစ်နေပါသလား။

`ဆာ၊ ၇၃း၁-၂ဝ၊ ၂ရ ကိုဖတ်ပါ။ ပြဿနာအရှုပ်အထွေးများ မည်သို့ဆာလံဆရာ၏ဆီသို့ရောက်လာသနည်း။ ယုံကြည်ကိုးစားခြင်းကြောင့် ယင်းအခက်အခဲများ မည်သို့အဆုံးသတ်ပြေလည်သွားသနည်း (၁ပေ၊ ၁း၁၇)။`

လောကအပြစ်အမှားအယွင်းအကြောင်းနှင့်ဆိုင်သောကိစ္စကို ဆာလံ ဆရာသည် ဆာလံကျမ်း ၇၃ ၌ ရေးသားထားသည်။ ဘုရားရှင်ထံမှ ကြီးကျယ်သောအမှုကို သူသည်မမြင်တွေ့နိုင်ပါ။ လူဆိုးတို့ကောင်းစားနေရသော အကြောင်းကိုစဉ်းစားမိတိုင်း သူ၏ယုံကြည်ခြင်းကိုလွှမ်းမိုးသွားစေသည်။ သူသည် အမှန်တကယ်ယုံကြည်မှုရှိပါသည်။ သို့သော် ယုံကြည်ခြင်း၏အခြေခံကျကျ ဖြစ်စေသောအကြောင်းကို စောဒကတက်မိသည်။

ဆာလံကျမ်း ၇၃ သည် ကျမ်းပိုဒ်၏အရှေ့ပိုင်းမှာ ပြက်ရယ်ပြုသော စကားများဖြင့် ရေးဖွဲ့ထားသယောင်မြင်ရသည်။ ထိုကျမ်းပိုဒ်၏အခန်းကြီး တစ်ခန်းလုံးကို ခြုံငုံရေးသားထားသည်။ “စိတ်နှလုံး၌ ဖြောင့်မတ်သောသူတို့ အပေါ်၌ ဣသရေလ၏ဘုရားရှင်သည် မည်မျှကောင်းမြတ်တော်မူကြောင်းကို ဖော်ပြထားသည်။” Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

ဆာလံဆရာအနေဖြင့် ဗိမာန်တော်တဲတော်အကြောင်းကိုရေးသား၍ ဘုရားရှင်ကိန်းဝပ်တော်မူကြောင်း မောရှေသတိပေးရေးသားချက်အတိုင်း ယနေ့ ပြန်၍သတိပေးထားသည်။ ကာလ၏အဆုံးအချိန်အတွက်လည်း ပါဝင် ကြောင်း၊ ဆိုးယုတ်သူများကို ဘုရားရှင်တရားစီရင်တော်မူမည်အကြောင်းကို လည်း ထည့်သွင်းရေးပေးသင့်ပါသည်။ တဲတော်ဗိမာန်တော်အတွင်း၌ ဆာလံ ဆရာနားလည်သောအမှန်တရားသည် လွန်ခဲ့ပြီးသောအချိန်မှ အဖြစ်မှန်ဟူ သရွေ့ကိုဖမ်းဆုတ်ပြီး ဝိညာဉ်ရေးရာအမြင်ဖြင့် ဆုံးမသွန်သင်သည်။ လူတွေ၏ အတွေးအခေါ်ခံယူချက်ကို မခံယူပါ။

`ကမ္ဘာကြီးကို ဘုရားရှင်မည်သို့တရားစီရင်မည်အကြောင်း ကတိတော် ထားသနည်း။ ကမ္ဘာပေါ်ရှိအပြစ်ဒုစရိုက်အားလုံးကိုလည်း ယခုအချိန် ဘုရားရှင် မဖျက်ဆီးရခြင်းအကြောင်းကို သင်စဉ်းစား၍စိတ်ကျေနပ်နိုင်ပါမည်လား။`