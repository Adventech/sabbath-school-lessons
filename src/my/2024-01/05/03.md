---
title:  သေမင်း၏တံခါးဝ
date:   29/01/2024
---

`ဆာလံ၊ ၄၁း၁-၄။ ဆာ၊ ၈၈း၃-၁၂ နှင့် ဆာ၊ ၁ဝ၂း၃-၅၊ ၁၁၊ ၂၃၊ ၂၄ ကိုဖတ်ပါ။ ယင်းကျမ်းချက်များမှ မည်သည့်အတွေ့အကြုံမျိုးကို ပေးနေသနည်း။ အဆိုပါကျမ်းချက်မှဖော်ပြချက်အတိုင်း သင်မည်သို့ဆက်စပ် နေထိုင်နိုင်မည်နည်း။`

ယခုကျမ်းပိုဒ်ဆုတောင်းချက်များသည် အိုနာသေခြင်းမှကင်းလွတ်ကာ ကယ်တင်ခြင်းရရှိဖို့ရန်အတွက် လွတ်မြောက်ရာလမ်းဖြစ်၍ ဘုရားရှင်၏ သားသမီးများဒုက္ခဆင်းရဲခြင်းမှ ကင်းလွတ်ခွင့်ရရှိရန်ဖြစ်သည်။ ဆာလံကျမ်း သည် ဆာလံဆရာ၏ကြောက်ဖွယ်ရှုပ်ထွေးသောကမ္ဘာကြီး၏သဘောကို တင်ပြထားသည်။ ဆာလံဆရာသည် မိမိကိုယ်ကိုခွန်အားမဲ့ကြောင်း မြက်ပင် ကဲ့သို့နည်းသောခွန်အား၊ မစားနိုင်မသောက်နိုင်သူ၊ သေမင်း၏အရိပ်၌လွှမ်းမိုး ခြင်းခံရသူ၊ သခင်္ျိုင်းတွင်လူသေကောင်ကဲ့သို့လဲလျောင်းနေရသည်။ မိတ်ဆွေ များနှင့်အတူမနေရစွန့်ပစ်ခံထားရသူ၊ ဒုက္ခဆင်းရဲကြီးစွာခံရပြီး အသက်တာ ပြိုပျက်သွားရသူဖြစ်နေသည်။ အရိုးများသည် အရေခွံ၌သာတွယ်ထားနေရသည်၊ အသားမရှိ။

ဆာလံကျမ်းပိုဒ်များစွာမှဖော်ပြချက်အရ သားသမီးဣသရေလလူမျိုး များနားမထောင်ခြင်းကြောင့် ဘုရားရှင်သည် သူတို့ကိုဒုက္ခနှင့်ပေးတွေ့ရသည်ဟု ဖော်ပြသည်။ ဆာလံဆရာမှ အပြစ်သည် ရောဂါကိုယူဆောင်လာသည်ဟု ဖော်ပြသည်။ သို့ဖြစ်ပါ၍ အနာငြိမ်းခြင်းမရောက်မီ နောင်တရခြင်းရှိကြရပါ မည် (ဆာ၊ ၄၁း၃၊ ၄)။ ဆာ၊ ၈၈ နှင့် ဆာ၊ ၁ဝ၂ ကဲ့သို့လိုကျမ်းပိုဒ်မျိုး မှာမူ အပြစ်မရှိသောသူတို့ခံရသောဒုက္ခဆင်းရဲခြင်းသည် ဘုရားရှင်၏လူများ အသက်တာခရီးဖြစ်သည်ဟု သီးသန့်ရေးသားထားသည်။ သို့ဖြစ်၍ ဒုက္ခ ဆင်းရဲခြင်းနှင့်ပတ်သက်၍ ကျွန်ုပ်တို့၏စိတ်ဒွိဟဖြစ်စရာမလိုပါ။

ဆာ၊ ၈၈ တွင် ဆာလံဆရာကို သေခြင်းချောက်ကမ်းပါး၏အစွန်းသို့ ခေါ်ဆောင်သွားသည် (ဆာ၊ ၈၈း၆-၈)။ ဆင်ခြင်ရန် အဆုံးစွန်ဆုံးစကား၊ ပုံပြင်အဖြစ်စကားဆိုရသည့်တိုင် ထိုညည်းတွားမြည်တမ်းစကားသည် ယုံကြည်စိတ် သဘောရှိနေသေးခြင်းရှိကြောင်းကိုပြသည်။ ဘုရားရှင်သည် အုပ်စိုးတော်မူ သော်လည်း ဒုက္ခဆင်းရဲခြင်းကိုအခွင့်ပေးတော်မူရခြင်းသည် ကိုယ်တော်၏ သားသမီးကို ပြန်၍ကောင်းစားစေသောသဘောတော်ရှိခြင်းကြောင့်ဖြစ်သည်။

သခင်္ျိုင်း၏တွင်းဝ၌ ဆာလံဆရာသည် ဘုရားရှင်၏အံ့ဖွယ်တန်ခိုး တော်အကြောင်းကို သတိရသည်၊ ကိုယ်တော်၏ချစ်သနားတော်မူခြင်းအကြောင်း ကို သတိရသည်၊ ကိုယ်တော်၏သစ္စာတော်အကြောင်းကိုသတိရသည်၊ ကိုယ်တော်၏ဖြောင့်မတ်ခြင်းအကြောင်းကို သတိရတော်မူသည် (ဆာ၊ ၈၈း၁ဝ-၁၂)။ ဘုရားရှင်အနီး၌တည်နေတော်မူသည်ကို စိတ်ထဲ၌မေ့လျော့သွားသည့် တိုင် ဆာလံဆရာသည် ဘုရားရှင်ကိုသာတမ်းတနေမိမြဲဖြစ်သည်။ သူသည် ဒုက္ခနှင့်ကြုံရသော်လည်း ဘုရားရှင်၏ကရုဏာကို အမြဲသတိရသောကြောင့် ယင်းအကြောင်းနှစ်ရပ်ကိုပေါင်းစပ်ကာ ဘုရားရှင်ကိုမေ့လျော့ခြင်းမရှိ၊ ဒုက္ခ တွင်း၌ကျရောက်စဉ် ကိုယ်တော်ကိုတမ်းတဟစ်ခေါ်သည်။

အချုပ်ဆိုရသော်၊ ဘုရားရှင်သည် ဒုက္ခဆင်းရဲခြင်းကိုတွေ့ရရန် အခွင့် ပေးပြီး ပြန်လည်ကယ်နုတ်ပေးစမြဲဖြစ်သည်။ ကိုယ်တော်သည် အစဉ်အုပ်စိုး ကြောင်းကို ပြသသောလက္ခဏာဖြစ်သည်။ ဘုရားရှင်သည် အစဉ်အမြဲအုပ်ချုပ် စိုးစံထိန်းချုပ်တတ်သည်။ မျှော်လင့်ခြင်းစိတ်ကိုဖြစ်လာစေသည်။ ဆာ၊ ၈၈ ကိုဖတ်သောအခါ ခရစ်တော်ခံစားရသောဒုက္ခပြဿနာအကြောင်းကို ရှင်းလင်း ပြတ်သားစွာမြင်နိုင်ပါသည်။ ကိုယ်တော်၏မေတ္တာတော်နက်နဲခြင်းကို ကျွန်ုပ်တို့ သိခွင့်ရရှိသည်။ သေမင်း၏တံခါးဝကို ဝင်ရောက်ကျော်ဖြတ်ရဲသောသဘော တော်သည် လူသားအားလုံးကိုချစ်တော်မူသောကြောင့်ဖြစ်သည်။

`ကပ်တိုင်ထက်မှ ယေရှုရှင်၏အကြောင်းကို စဉ်းစားဆင်ခြင်ပါ။ အပြစ်တရားအကြောင်းကြောင့် ကိုယ်တော်ဒုက္ခဝေဒနာခံရတော်မူခြင်းဖြစ်သည်။ ခရစ်တော်နှင့်အတူရှိတော်မူသောဘုရားရှင်သည် ကျွန်ုပ်တို့ထက်သာ၍မည်မျှ ခံရမည်ကိုစဉ်းစားပါ။ ဒုက္ခစုံစမ်းခြင်းကျရောက်သောအချိန်မှာ ကျွန်ုပ်တို့ ယုံကြည်ခြင်းခိုင်မြဲစေရန် သတိပေးခြင်းဖြစ်စေပါသလား။`