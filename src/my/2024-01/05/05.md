---
title:  ကိုယ်တော်၏ကတိတော်သည်ပျက်ကွက်ဖူးပါသလား
date:   31/01/2024
---

`ဆာ၊ ၇ရ ကိုဖတ်ပါ။ ကျမ်းရေးသူ၏ဖြတ်သန်းရသောအတွေ့အကြုံ မည်သို့ရှိသနည်း။`

ဆာ၊ ၇ရ ကိုတောင်းပန်သံနှင့်အတူ ဘုရားရှင်၏အမအစကို အော်ဟစ် ညည်းတွားကာ အတိတ်မှနာကျင်မှုကို သတိရအမှတ်ပြုခြင်းဖြစ်သည် (ဆာ၊ ၇ရး၁-၆)။ ဆာလံဆရာ၏ပုထုဇဉ်သဘောအရ ထာဝရဘုရားထံတော်သို့ မြည်တမ်းတောင့်တလျက်ရှိသည်။ ထာဝရဘုရားအထံတော်မှလာသောအရာမှ တစ်ပါး အဘယ်အရာကိုမျှမလိုချင်မတောင့်တပါ။ စိတ်ကျေနပ်မှုမဖြစ်စေနိုင်ပါ။

ဘုရားရှင်ကိုသတိရစိတ်အလွန်ပြင်းလာသည်။ ဘုရားသခင်ကို သတိရ၍ စိတ်ပူပန်ခြင်းရှိ၏။ ဆင်ခြင်၍ စိတ်ပျက်ခြင်းသို့ရောက်တတ်၏ (ဆာ၊ ၇ရး၃)။ “စိတ်ပူပန်ခြင်း” ကို ဟေဗြဲဝေါဟာရ၌ “ဟာမ” "hamah" ဟုခေါ်၍ မကြာခဏရေလှိုင်းတံပိုးထကြွသောင်းကျန်းခြင်းကြောင့် ဖြစ်လာသော စိတ်ခံစားချက်အတွက် ယင်းစကားလုံးကိုအသုံးပြုသည်။ ထိုနည်းတူစွာ၊ ထိုဆာလံစကားကို ဆာလံဆရာမှ နားခိုရာငြိမ်သက်ခြင်းမရှိဟု ရေးသားပုံဖော် ထားသည်။

စိတ်ပျက်စရာအကြောင်းဖြစ်စေဖို့ ဘုရားရှင်အဘယ့်အတွက်ကြောင့် ခွင့်ပေးရသနည်း။ ဆာလံဆရာ၏စိတ်၌ ပြဿနာဖြစ်သောပုစ္ဆာများ အစဉ်လိုက် ဝင်ရောက်လာတော့သည် (ဆာ၊ ၇ရး၇-၉)။ ဘုရားရှင်၏သဘောထားသည် ပြောင်းလဲသွားပြီလား။ ဘုရားရှင်သည် ပြုထားသောပဋိညာဉ်ကို ဖျက်ဆီး ပစ်တတ်သလား။

အတိတ်မှဘုရားရှင်၏ကယ်လွတ်တတ်ခြင်းသဘောနှင့် ပစ္စုပ္ဋန်အချိန် ကိုယ်တော်စွန့်ပစ်ထားသောအခြေအနေအဖြစ် ထင်ရခြင်းနှစ်ခုအကြား ဆာလံ ဆရာ၏စိတ်၌ ဒွိဟမေးခွန်းများပေါ်လာခဲ့သည်။ ဘုရားသခင်သည် စွန့်ပစ် တော်မူခြင်းအမှုပြုနေပါသလား။ ဘုရားရှင်စိတ်နှလုံးပြောင်းသွားခဲ့သော် ဆာလံ ဆရာ၏အသက်တာ၌ မျှော်လင့်စရာမရှိတော့ပါ။ အချုပ်မှာ ကြိုးစားရုန်းကန် ရခြင်းကို လက်လျှော့ပစ်ရန်သာရှိတော့သည်။

တစ်ချိန်တည်း၌ ဆာလံဆရာ၏စိတ်တွင် အိပ်စက်၍မရနိုင်၊ ဘုရားရှင် သည် သူ့အားလှုပ်ဆော်နိုးထနေသည် (ဆာ၊ ၇ရး၄)။ ထိုကဲ့သို့ပင် ကျမ်းစာ ထဲ၌ဖော်ပြသော အခြားပုဂ္ဂိုလ်များကိုလည်း ဘုရားရှင်၏အကြံအစည်တော် အတွက်အသုံးပြုလိုလျှင် နိုးထစေရန် ဘုရားရှင်အမြဲတိုက်တွန်းတော်မူသည် (က၊ ၄၁း၁-၈။ ဧသတာ၊ ၆း၁။ ဒံ၊ ၂း၁-၃)။ တစ်ညလုံး အိပ်စက်ခွင့် မရဘဲ ဆာလံဆရာသည် ဘုရားရှင်၏ကယ်လွတ်ခြင်းအမှု မည်သို့မည်ပုံ ရောက်ရှိလာမည်ကို စဉ်စားတွေးထင်နေသည် (ဆာ၊ ၇ရး၅၊ ၁ဝ)။

ဘုရားရှင်ထံမှ ဆာလံဆရာ၏ရရှိထားသော အာမခံချက်မူကား မိမိ၏တွေ့ကြုံနေရသောအခြေအနေကို ရှင်းပြပေးရန်မဟုတ်ပါ။ ဘုရားရှင်၏ သစ္စာတော်တည်မြဲကြောင်းနှင့် ကိုယ်တော်ကိုသာကိုးစားယုံကြည်ရမည်အကြောင်း (ယောဘကဲ့သို့) ရှိရန်သာလိုသည်။ ဆာလံဆရာသည် ထာဝရဘုရား၌ ယုံကြည် ခြင်းစိတ်၊ အတိတ်အချိန်၌ ဣသရေလတို့ကို များစွာသောနိမိတ်လက္ခဏာဖြင့် နုတ်ဆောင်လာသော ဘုရားဖြစ်တော်မူသည်ကို အမှတ်ရစေရန်သာလိုသည် (ဆာ၊ ၇ရး၁၁-၁၈)။ ဆာလံဆရာမှဖော်ပြသော “ခြေရာတော်တို့သည် မထင်ရှား ကြပါ (ဆာ၊ ၇ရး၁၉)။ ဘုရားရှင်၏ပို့ဆောင်ခြင်းကို အသိအမှတ်ပြုသည်၊ လူသားတို့၏မျက်စိဖြင့်မမြင်နိုင်သောကိစ္စတို့ကို ဘုရားရှင်ပြုတော်မူကြောင်းကို ဆိုလိုသည်။ ဆာလံဆရာသည် ဘုရားရှင်၏ပညာဉာဏ်တော်ဖြင့် ဖုံးကွယ် ထားသမျှအရာကိုဖွင့်ပြတော်မူကြောင်းနှင့် နက်နဲရာရှိသမျှကို ပိုင်စိုးအုပ်ချုပ် တော်မူကြောင်းကို ရေးသားသီကုံးထားသည်။

`အတိတ်မှအကြောင်းကို ဆင်ခြင်ပါ။ သင်၏အသက်တာ၌ ဘုရားရှင် မည်သို့ပို့ဆောင်တော်မူကြောင်းနှင့် ယခုရင်ဆိုင်ရသောအကြောင်းများအတွက် သင်မည်သို့ရင်ဆိုင်သွားမည်နည်း။`