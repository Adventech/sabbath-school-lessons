---
title:  ဆက်လက်လေ့လာရန်။
date:   02/02/2024
---

ဆာလံ၊ ၅၆ ကိုဖတ်ပါ။ Ellen G. White, “Rejoicing in the Lord,” pp. 115–126, in _Steps to Christ_.

ဆာလံဆရာများကဲ့သို့ပင် ဘုရားရှင်၏လူတို့သည် တစ်တိုင်းတစ်ပြည် ၌ ဘုရားရှင်ကိုတမ်းတလွမ်းဆွတ်သောသီချင်းများ သီဆိုခဲ့ကြရသည်။ ဘုရားရှင် အုပ်စိုးတော်မူသောအကြောင်းကို ကျွန်ုပ်တို့သည်ယုံကြည်သော်လည်း ကိုယ်တော် ထိန်းချုပ်ထားတော်မူကြောင်းကို နှုတ်ကပတ်တော်မှဖော်ပြသည်အတိုင်း အထူး သတိရှိရန်လိုပါသည်။

သမ္မာကျမ်းသွန်သင်သောယုံကြည်ခြင်းသည် မကြာခဏစိတ်ချနေနိုင်ရန် ခက်လှသည်။ အချို့အချိန်များ၌ မသေချာမရေရာခြင်းဖြစ်တတ်သည်။ သံသယ ဝင်ဖွယ်ဖြစ်တတ်သည်။ အထူးသဖြင့် ခက်ခဲခြင်းနှင့်ကြုံရ၍ ဘုရားရှင်အနီး၌ မရှိအခြေအနေသဖွယ်ခံစားရသောအခါ အလွန်စိတ်ပျက်တတ်သည်။ မသေချာ မရေရာခြင်းသည် ဘုရားရှင်နှင့်မပတ်သက်သောအရာဖြစ်သည်။ ကိုယ်တော်သည် ဖြောင့်မတ်သောသဘောရှိ၍ တည်ကြည်သောဘုရားဖြစ်သည်။ ဆာလံဆရာ သည် အနာဂတ်၏မရေမရာခြင်းသဘောကို စိတ်ထဲထားဟန်ရှိသည်။ သို့သော် မပျက်ကွက်သောဘုရားရှင်၏မေတ္တာတော်နှင့် သစ္စာတော်တည်ခြင်းအတွက် အစဉ်သက်သေခံကြသည် (ဆာ၊ ၃၆း၅-၁ဝ။ ဆာ၊ ၈၉း၂၊ ၈)။

ထိုနည်းတူစွာ ကျွန်ုပ်တို့လည်း ယင်းလမ်းကိုလိုက်လျှောက်နေကြ သည်။ သင်၌ရှိသမျှခွန်အားကိုသုံး၍ အထက်သို့သာမျှော်ကြည့်ပါ။ အခက်အခဲ ပြဿနာကို ခြုံငုံ၍မကြည့်ပါနှင့်။ ထိုသို့ပြုလျှင် သင်သည် မည်သောအခါမျှ ကျဆုံးခြင်းမရှိနိုင်ပါ။ သင်ကိုယ်တိုင်မကြာမီယေရှုကို မိုးတိမ်တိုက်အတွင်း၌ မြင်ရ၍၊ သူ၏လက်တော်ကိုဆန့်ပြီး သင့်ကိုကူညီမစလိမ့်မည်။ သင်လုပ်ဆောင် စရာတစ်ခုတည်းမှာ သင်၏လက်ကို ယေရှုရှင်ထံတော်သို့ကမ်းပေးပြီး ကိုယ်တော်ကိုဆွဲကိုင်စေမူပါ၊ လမ်းပြပို့ဆောင်စေမူပါ။ သင်သည် ယုံကြည် ခြင်းအပြည့်ဖြင့် ယေရှုရှင်ကိုယုံကြည်လျှင် သင့်အတွက်မျှော်လင့်စရာများရှိ လာမည်” (Ellen G. White, _Testimonies for the Church, vol. 5_, pp. 578, 579).

ဘုရားရှင်၏မျက်နှာတော်ကိုကွယ်ထားချိန်၌ သင်၏ဆုတောင်းခြင်း အပေါ် သံသယစိတ်မရောက်စေပါနှင့်။ နှိုင်းယှဉ်ကြည့်မိသော် ဆာလံဆရာ တို့သည်လည်း ယင်းအခြေအနေမျိုးကို ကြုံတွေ့ခဲ့ကြရသည်။ မိမိတို့ကိုယ်ကို ပြန်၍သုံးသပ်ကြရသည်။ အတိတ်မှဘုရားရှင်၏ကယ်တင်တော်မူခြင်းကျေးဇူး ကို ပြန်၍ရေတွက်ကြ၏။ ဘုရားရှင်ကိုဝန်ချတောင်းပန်လျက် နှိမ့်ချသော သဘောဖြင့် ရှာကြည့်တော်မူရ၏ (ဆာ၊ ၇ရး၁ဝ-၁၂။ ဆာ၊ ၈၉း၄၆-၅၂)။ သံသယနှင့်ဆန့်ကျင်ခြင်းခံရသောအခါများတွင် ယုံကြည်ခြင်းသည် ပို၍ ကြီးမားလာတတ်သည်။ စုံစမ်းနှောင့်ယှက်ခြင်းနှင့်တွေ့ရလေ၊ အတွေ့အကြုံ များလာပြီး အောင်မြင်ခြင်းရရှိလေဖြစ်သည်။ ယင်းအတွေ့အကြုံသည် တန်ဖိုး ကြီးသောရတနာများထက် အဖိုးထိုက်တန်၏” (Ellen G. White, _Testimonies for the Church, vol. 3_, p. 555.