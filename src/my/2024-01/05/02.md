---
title:  နတ်ဆိုး၏နေ့ရက်အချိန်
date:   28/01/2024
---

`ဆာ၊ ၇၄း၁၈-၂၂ နှင့် ဆာ၊ ၇၉း၅-၁၃ ကိုဖတ်ပါ။ မည်သို့သော အဆင့်အခြေအနေ၌ရှိနေသနည်း။`

ဆာလံဆရာတို့သည် ဘုရားရှင်နှင့်စာတန်၏တန်ခိုးအကြား ပဋိပက္ခ ဖြစ်နေခြင်း၏တိုက်ပွဲကြီးအကြောင်းကို စိစစ်ဖော်ပြပေးကြသည်။ စာတန်သည် ဘုရားရှင်၏ကြီးမားလှသောဉာဏ်ပညာတော်နှင့် တန်ခိုးတော်ကို မထီမဲ့မြင် ပြုကာ ကိုယ်တော်၏ကြင်နာခြင်းတရားတော်ကို စွပ်စွဲအပြစ်တင်သည်။

ဆာလံကျမ်းတွင်ရေးသားသော နတ်ဆိုး၏ပြဿနာသည် အခြေခံ ကျသော ဘုရားရေးတရားရေးကိစ္စဖြစ်သည်။ ဘုရားရှင်၏ဇာတိသဘောကို မေးခွန်းထုတ်သောအရေးအသားမျိုးဖြစ်သည်။ ယေရုရှလင်မြို့နှင့် ဗိမာန်တော် ပျက်စီးရခြင်း၏ကိစ္စသည် တစ်ပါးအမျိုးသားများမှ ထာဝရဘုရားကို အထင်သေး အမြင်သေးစရာကိစ္စဖြစ်စေပါသည်။ ဘုရားရှင်သည် မိမိ၏လူတို့ကို မကာကွယ် နိုင်ပါလားဟူ၍ ပြက်ရယ်ပြုချင်ကြသည့်သဘောသက်ရောက်သည်။ ဘုရားရှင် ၏အမွေခံသူများ (ဣသရေလလူမျိုးများ) သည် ကိုယ်တော်ရွေးကောက် တော်မူသောလူမျိုး၊ ကိုယ်တော်ပဋိညာဉ်ပြုထားတော်မူသောလူမျိုးများအသေအချာ ဖြစ်ကြသည် (တရားဟော၊ ၄း၃၂-၃၈။ တရားဟော၊ ၃၂း၈၊ ၉)။ ထိုလူမျိုး သည် ဘယ်သောအခါမျှ ပစ်စလက်ခတ်ဘဝရောက်စေရန် ဘုရားရှင်အခွင့်ပေး တော်မူမည်မဟုတ်။ ဘယ်သောအခါမှ မဆုံးရှုံးရပါ။ ဘုရားရှင်၏အမွေတော် ခံအဖြစ်ရွေးကောက်ထားပြီးသောလူတို့သည် နောက်ဆုံးကာလအထိ အကျုံးဝင် သည်။ လူမျိုးအားလုံး၊ လူမျိုးတကာတို့ ဘုရားရှင်၏ရှေ့တော်မှောက်သို့ ရောက်လာရသောအချိန်နှင့် ကိုယ်တော်၏အမှုကိုလုပ်ဆောင်ရသောအချိန် တစ်နေ့ဧကန်ရောက်ရှိလာလိမ့်မည်။ မှတ်သားဖွယ်ရာအကြောင်းမှာ တိုင်းနိုင်ငံ တို့သည် ဘုရားရှင်၏အမွေစားအမွေခံဖြစ်စေဟု ပဋိညာဉ်ပြုထားသောလူမျိုး ကို တိုက်ခိုက်ခြင်းသည် ဘုရားရှင်၏ကတိတော်ကို ခြိမ်းခြောက်ခြင်းသာ ဖြစ်သည်။

လူတို့၏အပြစ်သည် ဘုရားရှင်နှင့်ပြုသောပဋိညာဉ်ကို ချိုးဖျက်ခြင်း ဖြစ်လာသောအခါ ဘုရားရှင်နှင့်ဝေးကွာကြရသည်။ ထိုချိုးဖျက်ခြင်းအမှုအတွက် အကျိုးကို ဧကန်အမှန်ခံစားရမည်ဟု ဆာလံဆရာက အသိပေးရေးသားသည် (ဆာ၊ ၇၉း၈၊ ၉)။ ဘုရားရှင်၏ကရုဏာတော်ကျေးဇူးဖြင့်သာ လူတို့သည် အပြစ်ဖြေလွှတ်ခြင်းအခွင့်နှင့် ပဋိညာဉ်ကိုပြန်လည်တည်မြဲစေနိုင်ရခြင်းအခွင့်၊ ဘုရားရှင်နှင့်ပြတ်တောက်သွားသောအခြေအနေမှ ပြန်၍ဆက်သွယ်မှုပြုနိုင်သော အခွင့်အရေးကိုရရှိနိုင်သည်။ သခင်ဘုရားသည် ကျွန်ုပ်တို့၏ကယ်တင်ခြင်း အရှင်ဘုရားသခင်ဖြစ်တော်မူသည်။ ကိုယ်တော်သည် သစ္စာတော်အမြဲတည်၍ ပဋိညာဉ်ပြုသောအရာကို မမေ့မလျော့တတ် (ဆာ၊ ၇၉း၉)။

ဣသရေလလူတို့သည် ပြန်လည်ရှင်သန်ရပ်တည်နိုင်ရေးအတွက် ကမ္ဘာပေါ်၌ ထာဝရဘုရားရှင်၏စာရိတ္တတော်ကို သက်သေခံပြသသွားရန် အရေးကြီးသည် (ဆာ၊ ၇၉း၉)။ နတ်ဆိုးကြီးတည်ထောင်ထားသောတိုင်းနိုင်ငံ ကို မဖျက်ဆီးနိုင်လျှင် ထာဝရဘုရားရှင်၏တန်ခိုးသည် အရာမဝင်ဟု သတ်မှတ် ရမည်ဖြစ်သည်။ စာတန်ကိုမနိုင်ဟူသောသဘောဆောင်လိမ့်မည် (ဆာ၊ ၇၄း၁၈-၂၃။ ဆာ၊ ၈၃း၁၆-၁၈။ ဆာ၊ ၁ဝ၆း၄၇)။ ဘုရားရှင်သည် မိမိ၏ လူတို့ကို ကယ်တင်ပြနိုင်မှသာ မိမိ၏နာမတော်ဘုန်းသည် ကြီးမြတ်နိုင်လိမ့် မည်ဖြစ်သည်။

ယနေ့ထိတိုင် ထိုသဘောသည် သက်ရောက်နေဆဲဖြစ်သည်။ ကျွန်ုပ်တို့ ၏အပြစ်များဖောက်ပြန်ခြင်းသဘောများ၊ ဆိုးယုတ်ခြင်းသဘောများတို့သည် ကျွန်ုပ်တို့ကိုသာ ဖျက်ဆီးစေနိုင်သည်မဟုတ်ပါ။ ဘုရားရှင်၏နာမတော်ကို သာ၍ထိခိုက်စေပါသည်။ မှားယွင်းသောအသက်တာနေပုံထိုင်ပုံနှင့် ဝိညာဉ်ရေး ရာပျက်စီးခြင်းအကြောင်းများတို့သည် ဘုရားရှင်၏ဘုန်းတော်ကို အလွန် ထိခိုက်သွားစေသည်။ ခရစ်တော်၏နာမတော်ကို ရှုတ်ချဖွယ်အနေအထိုင် အပြုအမူဖြစ်စေသောသူ မည်မျှရှိနေသနည်း။

`“ဘုရားရှင်ကိုဂုဏ်ပြုခြင်း၊ ခရစ်တော်ကိုဂုဏ်ပြုခြင်းဆိုရာ၌ ကိုယ်တော် ၏လူတို့သည် စာရိတ္တသဘောတွင် ပြည့်စုံကြရမည်” -Ellen G. White, The Desire of Ages, p. 671. ယင်းအမှန်တရားကို သင်မည်သို့နားလည်သနည်း။ သင်၏ခရစ်ယာန်အသက်တာ မည်သို့သောအဓိပ္ဋာယ်သက်ရောက်မှုဖြစ်စေ သနည်း။`