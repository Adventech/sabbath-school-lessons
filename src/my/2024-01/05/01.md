---
title:  သူစိမ်းဧည့်သည်တို့၏နေထိုင်ရာအရပ်တွင်သခင်ဘုရား၏ သီချင်းကိုသီဆိုရခြင်း
date:   27/01/2024
---

### ဖတ်ရန်ကျမ်းချက်များ။
ဆာ၊ ၇၉း၅-၁၃။ ဆာ၊ ၈၈း၃-၁၂။ ဆာ၊ ၆၉း၁-၃။ ဆာ၊ ၂၂း၁။ ဆာ၊ ၇၇။ ဆာ၊ ၇၃း၁-၂ဝ။ ၁ပေ၊ ၁း၁၇။

> <p>အလွတ်ကျမ်းချက်</p>
> “တစ်ကျွန်းတစ်နိုင်ငံ၌ ထာဝရဘုရား၏သီချင်းကို အဘယ်သို့ ဆိုရပါမည်နည်း” (ဆာ၊ ၁၃ရး၄)။

ပြည့်စုံကုံလုံမှုမရှိသောကမ္ဘာကြီးပေါ်၌ ကျွန်ုပ်တို့နေထိုင်ကြရသည် ဖြစ်၍ ဆာလံကျမ်း၏ဖော်ပြချက်များသည် ပြည့်စုံကုံလုံပါသည်။ အရာရာ အဆင်ပြေပါသည်ဟု မှတ်ယူနိုင်ခွင့်မရှိပါ။ ဤကမ္ဘာကြီးသည် အပြစ်ကမ္ဘာ၊ အပြစ်နှင့်ပြည့်ဝလျက်၊ မကောင်းမှုဒုစရိုက်၊ ဆင်းရဲခြင်းဒုက္ခနှင့် အိုနာသေရ ခြင်းအမှုများ ပြည့်နှက်လျက်ရှိပါသည်။ အစီအစဉ်ကျကျနနဖြင့် ဘုရားရှင် သည် အရာခပ်သိမ်းကိုဖန်ဆင်းအုပ်စိုးတော်မူလျက် မိမိ၏ဖြောင့်မတ်ခြင်းဖြင့် ကြည့်ရှုစောင်မတော်မူနေသည့်တိုင် နတ်ဆိုးကြီးစာတန်သည် ဘုရားရှင်၏ လက်ရာတော်အကုန်အစင်ကို ဒုက္ခပေးခြိမ်းခြောက်လျက်ရှိသည်။ ကမ္ဘာကို အပြစ်ဖြင့်ဖျက်ဆီးနေသောနတ်ဆိုးသည် ဆိုးသည်ထက်ဆိုးအောင် ကမ္ဘာကြီးကို အထီးကျန်လွမ်းစရာနေရာအဖြစ် ပို၍ပို၍ဖန်တီးနေပါသည်။ လူမရောက်သူ မရောက် “တစ်ကျွန်းတစ်နိုင်ငံ” အဖြစ်ဖန်တီးနေသည်။ ဘုရားရှင်၏သားသမီး များမနေလိုသောနေရာဖြစ်အောင် ဖန်တီးနေသည်။ ယင်းအကြောင်းကိစ္စအတွက် ဆာလံကျမ်းရေးသားသောကျမ်းဆရာများ ပြန်၍စပ်ဆိုကြရပြန်သည်။ ယခုလို တစ်ကျွန်းတစ်နိုင်ငံလိုဖြစ်၍ အခြားကမ္ဘာနှင့် အဆက်အသွယ်မရသောကမ္ဘာတွင် ကျွန်ုပ်တို့မည်သို့နေထိုင်ကြမည်နည်း။

ကျွန်ုပ်တို့သိရပြီးသည်အတိုင်း၊ ဆာလံကျမ်းမှဖော်ပြချက်အတိုင်း ဘုရားရှင်သည် တန်ခိုးတော်နှင့်အုပ်ချုပ်စိုးစံတော်မူနေသည်။ ကိုယ်တော်၏ ဖြောင့်မတ်ခြင်းတရားစီရင်တော်မူချက်သည်လည်း အစဉ်တည်နေလျက်ရှိသည်။ ဒုက္ခဆင်းရဲရောက်ရာကာလ၌ ဘုရားရှင်၏မစကူညီခြင်းသည် ကျွန်ုပ်တို့အတွက် လုံခြုံစွာခိုင်ခံ့သောခိုလှုံစရာနေရာဖြစ်သည်။ ကိုယ်တော်၏ကာကွယ်တော်မူခြင်း သည် ဘယ်သောအခါမျှ မကျဆုံးမကျိုးဖောက်နိုင်ပါ။ ထိုအကြောင်းကြောင့် ကျွန်ုပ်တို့စိတ်ချရမည့်ဖြစ်နေချိန်၌ ဆာလံဆရာများက အဘယ်ကြောင့်စိတ်ပျက် စရာအကြောင်းများထည့်သွင်းရေးသားကြသနည်း။ ဘုရားသခင်နှင့်ဝေးရသည်။ အကောင်းနှင့်အဆိုးတိုက်ပွဲ၌ စာတန်၏တိုက်ခိုက်မှုပြင်းထန်ရသည်ဟု အဘယ်ကြောင့်ရေးသားစပ်ဆိုကြသနည်း။ ဘုရားရှင်၏အုပ်စိုးခြင်းကောင်းမြတ် တော်မူပါလျက်၊ အဘယ်ကြောင့်နတ်ဆိုးစာတန်ကို ကြောက်ရွံ့နေရပါသနည်း။ ဆာလံကျမ်း၏နှိုင်းယှဉ်ဖော်ပြချက်၌ ဘုရားရှင်သည် မတရားမှုကို သိမြင် တွေ့ရှိပါသည်။ သို့သော် တိတ်ဆိတ်စွာနေတော်မူသေးသည်ဟု ဆာလံ ဆရာတို့ကရေးသားကြသည်။ တစ်နည်းအားဖြင့် ဆာလံဆရာတို့သည် ဘုရားရှင်သည်ရှိနေပါလျက် မရှိချင်ယောင်ဆောင်သည်ဟု တင်ဆက်ရေးသား ထားကြသည်။