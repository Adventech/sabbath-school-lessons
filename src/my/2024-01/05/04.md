---
title:  ဘုရားဘယ်မှာလဲ
date:   30/01/2024
---

`ဆာ၊ ၄၂း၁-၃။ ဆာ၊ ၆၃း၁။ ဆာ၊ ၆၉း၁-၃ နှင့် ဆာ၊ ၁ဝ၂း၁-ရ ကိုဖတ်ပါ။ ဆာလံဆရာကို မည်သည့်အရာကနာကျင်စေသနည်း။`

တစ်ကိုယ်တည်းအတွက်မဟုတ်၊ အခြားသူများကိုလည်း ဒုက္ခပေး သည်ဟု ဆရာ့ဆရာမှဖော်ပြသည်။ ဘုရားသခင်သည် အခက်အခဲရင်ဆိုင် ရသော မိမိ၏အစေခံတို့ကို ဂရုမစိုက်ဟုထင်ရှားသည့်အကြောင်းဖြစ်သည်။ ဘုရားရှင်မရှိသောအသက်တာသည် ခြောက်သွေ့ပူလောင်သောကုန်းမြင့်ပေါ်၌ ရေဆာလောင်နေသူနှင့်တူသည် (ဆာ၊ ၄၂း၁-၃။ ဆာ၊ ၆၃း၁)။ ပရိဒေဝ မီးတောက်လောင်သောခံစားချက် (ဆာ၊ ၁ဝ၂း၂-၄)။ ဆာလံဆရာသည် ဘုရားရှင်နှင့်ဝေးကွာနေရ၍ အဖော်ကွဲသောငှက်ဟု မိမိကိုယ်ကိုတင်စားရေးသား ထားသည်။ “အကျွန်ုပ်သည် လွင်ပြင်၌နေသောဝံပိုကဲ့သို့လည်းကောင်း၊ တော၌ နေသောဇီးကွက်ကဲ့သို့လည်းကောင်းဖြစ်ပါ၏။ အကျွန်ုပ်သည် အိမ်မိုးပေါ်မှာ တစ်ကောင်တည်းနေရသောငှက်ကဲ့သို့ဖြစ်၍ စောင့်လျက်နေရပါ၏။ (ဆာ၊ ၁ဝ၂း၆၊ ၇)။

လွင်ပြင်ဟုဖော်ညွှန်းသောစကားသည် ဘုရားရှင်၏အနီးအနား၌ မရှိရဟု ခံစားရသောသဘောကိုဆိုလိုသည်။ အိမ်ခေါင်မိုးပေါ်၌ အသိုက်မရှိ တစ်ကောင်တည်းရှိနေရသာငှက်၊ နားခိုရာမရှိသောငှက်ကလေးနှင့်တူသည်ဟု နှိုင်းစာထားသည်။ ဆာလံဆရာသည် ဘုရားသခင်ကိုအော်ဟစ်၍ နက်နဲရာ အရပ်ထဲသို့ ရောက်ရှိနေသလိုခံစားရ၍၊ “ခြေနင်းရာမရှိ၊ နက်လှသောရွံ့ထဲမှာ ကျွံပါပြီ။ လှိုင်းတံပိုးလွှမ်းမိုးရာနက်သောရေထဲသို့ရောက်ပါပြီ” (ဆာ၊ ၆၉း၁-၃။ ဆာ၊ ၁၃ဝး၁)။ ဖိနှိပ်ခြင်းကိုခံရသောအခြေအနေကို တင်စားထားပြီး လွတ်လမ်းမရှိ၊ ဘုရားသာမကယ်လျှင် မျှော်လင့်စရာလမ်းမရှိတော့ဟု ရေးသား ဖော်ကျူးခြင်းဖြစ်သည်။

`ဆာ၊ ၁ဝး၁၂။ ဆာ၊ ၂၂း၁။ ဆာ၊ ၂ရး၉ နှင့် ဆာ၊ ၃၉း၁၂ ကို ဖတ်ပါ။ ဘုရားရှင်မရှိဟုခံစားရသောအချိန်၌ မည်ကဲ့သို့ဖြစ်သည်ကို ဆာလံ ဆရာကရေးသားထားသနည်း။`

ဘုရားရှင်တိတ်ဆိတ်စွာနေတော်မူသောအချိန်မျိုး၌ ဆာလံဆရာသည် တိတ်ဆိတ်စွာမနေပါရန် မှတ်ချက်စကားဆိုထားသည်။ ဆာလံဆရာတို့သည် ဆုတောင်းခြင်းအမှု၌ မယိမ်းမယိုင်ယုံကြည်ခြင်းခိုင်မြဲစွာပြုကြသည်။ ဆုတောင်း ခြင်းသည် ကရုဏာရှင်ဘုရားသခင်အထံတော်သို့ တိုက်ရိုက်ရောက်ရှိနိုင်သော စကားဖြစ်သည်။ ဘုရားသခင်ရှိတော်မူပါသည်။ ကိုယ်တော်မရှိဟုထင်ရသော အချိန်၌ ကိုယ်တော်ရှင်ရှိတော်မူပါသည်။ အတိတ်အချိန်၌ အစေခံဆာလံ ဆရာတို့၏ဆုတောင်းခြင်းကို အမြဲနားညောင်းတော်မူသလို ယခုလည်း ဘုရားရှင် နားညောင်းရန် အသင့်ရှိသည်။ ထိုဘုရားပင်ဖြစ်သည်။ အခြားဘုရားမရှိပါ။ သို့ဖြစ်၍ စိတ်ချစွာဖြင့် ယခုတွင်လည်း ဘုရားရှင်ထူးတော်မူမည်ကို ယုံကြည် စိတ်ချရမည်။

ဘုရားရှင်တိတ်ဆိတ်စွာနေတော်မူရခြင်း၏အကြောင်းကို ဆာလံ ဆရာတို့သည် ပြန်လည်သုံးသပ်မိကြရန်လိုပါသည်။ ဘုရားရှင်ကိုရှာရမည်။ ဝန်ချတောင်းပန်စိတ်နှင့် နှိမ့်ချခြင်းသဘောကိုဆောင်ရကြမည်။ ဘုရားရှင်သည် ကြာမြင့်စွာတိတ်ဆိတ်နေတော်မူမည်မဟုတ်ကြောင်းကို ဆာလံဆရာတို့သိကြ သည်။ ဆာလံကျမ်း၏ဆုံးမချက်အရ၊ ဘုရားရှင်နှင့်ဆက်သွယ်ခြင်းအမှုကို မပြတ်မတောက်ဆက်လက်ထားရှိရမည်ဖြစ်သည်။ အသက်တာ၌ ကြုံတွေ့ရသော အပြောင်းအလဲမည်သို့ရှိပါစေ၊ ဘုရားရှင်ကိုစွဲကိုင်ထားရမည်ဖြစ်သည်။

`ဘုရားရှင်မရှိဟု ဆာလံဆရာတို့ခံစားရသောအချိန်မျိုး၌ သူတို့ မည်ကဲ့သို့သဘောထားခြင်းအပေါ် ကျွန်ုပ်တို့မည်သည့်အရာကို သင်ခန်းစာ ယူနိုင်သနည်း။ ဘုရားရှင်တိတ်ဆိတ်နေတော်မူသောအချိန်မျိုး၌ သင့်အနေဖြင့် မည်သို့တုံ့ပြန်မည်နည်း။ သင်၏ယုံကြည်ခြင်းကို မည်သို့ဆက်လက်ထိန်းထား မည်နည်း။`