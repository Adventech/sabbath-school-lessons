---
title:  ရှေးအခါဣသရေလလူတို့ဝတ်ပြုခြင်း၌ဆာလံကျမ်း၏ပါဝင်သောအခန်း
date:   31/12/2023
---

`၅ရာ၊ ၁၆း၇။ နေဟမိ၊ ၁၂း၈။ ဆာလံ၊ ၁၈း၁။ ဆာလံ၊ ၃ဝး၁။ ဆာလံ၊ ၉၂း၁။ ဆာလံ၊ ၉၅း၂။ ဆာလံ၊ ၁ဝ၅း၂။ ကောလောသဲ၊ ၃း၁၆ နှင့် ယာကုပ်၊ ၅း၁၃ ကိုဖတ်ပါ။ ဆာလံကျမ်းနှင့် ဖော်ပြပါကျမ်းချက်များ ဆက်စပ်မှုမည်သို့ရှိသနည်း။ ဆာလံကျမ်းကို ဘုရားရှင်၏လူတို့ မည်သည့် အချိန်တွင် စတင်အသုံးပြုခဲ့သနည်း။`

ဆာလံကျမ်းကိုရေးသားရခြင်း၏အကြံအစည်မှာ တစ်ကိုယ်တည်းသော် လည်းကောင်း၊ လူစုလူဝေးနှင့်သော်လည်းကောင်း ဝတ်ပြုကိုးကွယ်ခြင်းပြုလုပ် ကြရန်ဖြစ်သည်။ ဗိမာန်တော်အတွင်း၌ ဓမ္မတေးအဖြစ်အသုံးပြုပြီး ဂီတပညာရှင် များက စုံလင်သောတူရိယာအမျိုးမျိုးဖြင့် တီးခတ်သီဆိုချီးမွမ်းခြင်းအမှုကို ပြုလုပ်ကြသည် (ဆာလံ၊ ၆၁း၁)။ သံစဉ်များ (ဆာလံ၊ ၉း၁) နှင့် ဂီတ ပညာရှင်ခေါင်းဆောင်များ (ဆာလံ၊ ၈း၁) ဖြင့် သီဆိုချီးမွမ်းတတ်ကြသည်။

ဟေဗြဲဘာသာစကားဖြင့်ရေးသားသော သမ္မာကျမ်းစာ၌ ဆာလံကျမ်း ကို ''tehilim" (တယ်လီဟင်) အဓိပ္ဋာယ်မှာ “ချီးမွမ်းခြင်း” ဖြစ်သည်။ အဓိကရည်ရွယ်ချက်မှာ ထာဝရဘုရားကိုချီးမွမ်းဂုဏ်ပြုရန်ဖြစ်သည်။ အဂင်္လိပ် လို ဆာလံကျမ်းကို "Psalms" ဟု အမည်ပေးထားခြင်းမှာ ဟေလသဝေါဟာရ မှရေးသားထားသော "psalmoi" ကို တိုက်ရိုက်ပုံတူကူးအမည်သမုတ်ပေး ခြင်းဖြစ်သည်။ မောရှေရေးသောကျမ်း (၅) ကျမ်းထဲမှ အသုံးပြုသော ဝေါဟာရ ကို ဒုတိယနှင့်တတိယဘီစီရာစုနှစ်မှ အသုံးပြုသောစကားလုံးဖြစ်သည်။ ဟေဗြဲ ဘာသာစကားဖြင့်ရေးထားသောသမ္မာကျမ်းစာကို ဟေလသစကားဖြင့် ဘာသာ ပြန်ဆိုခဲ့ခြင်းဖြစ်သည်။

ဣသရေလလူမျိုးများဝတ်ပြုခြင်းအစီအစဉ်၌ ဆာလံကျမ်းကို အသုံးပြု ရာမှ သူ့နေရာသူ့ကဏ္ဍသူ့အပိုင်းအပိုင်းဖြင့် သတ်မှတ်ထားကြသည်။ ဥပမာ ဗိမာန်တော်ဆက်ကပ်ခြင်းတွင်တစ်မျိုး၊ ပွဲကျင်းပစဉ်တွင်တစ်မျိုး၊ ပုံမှန်စည်းဝေး ခြင်းတွင်တစ်မျိုး၊ ယေရုရှလင်မြို့ရှိ ပဋိညာဉ်သေတ္တာတော်ကို နေရာချသော အစီအစဉ်၌တစ်မျိုး၊ တစ်ချိန်နှင့်တစ်ချိန်မတူညီသောဆာလံသီချင်းကို အသုံးပြု သီဆိုချီးမွမ်းရွတ်ဆိုကြသည်။

“ရှေးကျသောသီချင်းများ” မှာ (ဆာလံ၊ ၁၂ဝ-၁၃၄) ဘုရားဖူး ခရီးသီချင်းဟူ၍လည်းသမုတ်ပြီး ယေရုရှလင်မြို့တွင် ကျင်းပလေ့ရှိသည့် တစ်နှစ်သုံးကြိမ်ဘုရားဝတ်ပြုပွဲသို့သွားရာ လမ်းခရီးတစ်လျှောက်သီဆိုရင်း တက်ရောက်ခဲ့ကြသည် (ထွက်၊ ၂၃း၁၄-၁၇)။ အီဂျစ်တို့၏ဟောလယ် (Hallel) သီချင်း၊ ဟောလယ်၏အဓိပ္ဋာယ်မှာ “ချီးမွမ်းသည်” “ဟာလေလုယာ” ဝေါဟာရ ကဲ့သို့ဖြစ်သည် (ဆာလံ၊ ၁၁၃-၁၁၈) နှင့် “ဟောလယ်ကြီး” (ဆာလံ၊ ၁၃၆) တို့သည် အလွန်ကျော်ကြားသောချီးမွမ်းသီချင်းဖြစ်ပြီး ယေရုရှလင်၌ ကျင်းပသောပွဲတော်ကြီးနေ့ကြီးရက်ကြီးနှင့် လဆန်းနေ့များတွင် ဗိမာန်တော်ကို ဆက်ကပ်ပွဲများ၌လည်း သီဆိုရွတ်ဖတ်ချီးမွမ်းကြသည်။ “အီဂျစ်ဟောလယ်” ကို ပသခါပွဲကျင်းပသောအချိန်၌ သီဆိုချီးမွမ်းခြင်းပြုသည်။ ဆာလံ၊ ၁၁၃ နှင့် ၁၁၄ ကို ပသခါပွဲစတင်စားသောအချိန်မှာ သီဆိုချီးမွမ်း၍ ဆာလံ၊ ၁၁၅-၁၁၈ ကို ပသခါပွဲအပိတ်တွင် သီဆိုကြသည် (မဿဲ၊ ၂၆း၃ဝ)။ “နေ့စဉ်ဟောလယ်” ကို ဆာလံ ၁၄၅-၁၅ဝ တွင်တွေ့ရပြီး နေ့စဉ်ရက်ဆက် ဆုတောင်းမှု၌ တရားဇရပ်အတွင်း နံနက်ယံဝတ်ပြုခြင်းတွင် ရွတ်ဆိုသီကုံး ချီးမွမ်းကြသည်။

ဆာလံကျမ်းကို လူတို့ဝတ်ပြုကိုးကွယ်ခြင်းအမှု၌သာ အသုံးပြုသည် မဟုတ်၊ ဗိမာန်တော်အသီးသီး၌ ဘုရားရှင်ကိုမည်သို့ဝတ်ပြုကိုးကွယ်ရမည် အကြောင်းကို သင်ခန်းစာသင်ကြားသောစာအုပ်အဖြစ် အသုံးပြုကြသေးသည်။ ယေရှုရှင်ကိုယ်တော်တိုင်ဆုတောင်းရာ၌ ဆာလံကျမ်း၊ ၂၂ ကိုရွတ်ဆို၍ ဆုတောင်းခဲ့သည် (မဿဲ၊ ၂ရး၄၆)။ ရှေးဦးအသင်းတော်စတင်ခဲ့စဉ်တွင်လည်း ဆာလံသီချင်းကိုလည်းကောင်း၊ ဆာလံကျမ်းကို အသုံးပြုခဲ့ကြသည် (ကောလောသဲ၊ ၃း၁၆။ ဧဖက်၊ ၅း၁၉)။

`ဗိမာန်တော်အတွင်း လောကတဲတော်မရှိတော့သော ယခုအချိန်မျိုးမှာ ကျွန်ုပ်တို့တဲတော်အတွင်း ဆာလံသီချင်းကိုမဆိုရသော်လည်း တစ်ဦးတည်း ဘုရားဝတ်ပြုစဉ် ဆာလံကျမ်းကို မည်သို့အသုံးပြုနိုင်မည်နည်း။ တစ်ဦးတည်း သော်လည်းကောင်း၊ အဖွဲ့လိုက်သော်လည်းကောင်း ဆာလံကျမ်းကို မည်သို့ ရွတ်ဆိုချီးမွမ်းခြင်းပြုမည်နည်း။`