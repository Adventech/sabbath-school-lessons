---
title:  ဆက်လက်လေ့လာရန်။
date:   05/01/2024
---

Ellen G. White, “The Temple and Its Dedication,” pp. 35–50, in _Prophets and Kings_; “The Benefits of Music,” pp. 291, 292, in _Messages to Young People_ ကိုဖတ်ပါ။

ဆာလံကျမ်းသည် အခန်းကြီး (၁၅ဝ) ခန်းပါရှိသည်။ အပိုင်းအပိုင်း ခွဲခြားပြီး စာအုပ်အဖြစ်ပြန်လည်ပုံနှိပ်လျှင် စာအုပ် (၅) အုပ်၊ အပိုင်း (၅) ပိုင်းဖြစ်လာမည်။ ပထမစာအုပ် (ဆာ၊ ၁-၄၁) ဒုတိယစာအုပ် (ဆာ၊ ၄၂-၇၂) တတိယစာအုပ် (ဆာ၊ ၇၃-၈၉) စတုတ္ထစာအုပ် (ဆာ၊ ၉ဝ-၁ဝ၆) ပဉ္ဓမစာအုပ် (ဆာ၊ ၁ဝ၇-၁၅ဝ) တို့ဖြစ်သည်။ ယင်းစာအုပ် (၅) အုပ်ကို ရေးသားထားသော ဆာလံဆရာတို့၏အရေးအသားသည် ဂျူးလူမျိုးတို့၏ ဓလေ့ကို အခြေခံကာရေးခြင်းဖြစ်သည်။ မောရှေရေးသောကျမ်း (၅) ကျမ်း နှင့်အပြိုင် ယှဉ်တွဲရေးသားထားခဲ့သည်။

ဆာလံကျမ်းကို ခွဲခြားလေ့လာမှုပြုလျှင် ရသမတူသောကလောင်တင် ရေးသားမှုများကိုတွေ့ရသည်။ ကောရ၏ရေးသားချက်ကို စုစည်းလိုက်လျှင် ဆာလံ၊ ၄၂-၄၉၊ ၈၄၊ ၈၅၊ ၈၇၊ ၈၈) တို့ဖြစ်သည်။ (ရသတစ်မျိုး) အာသပ်၏ရေးသားချက်များကို စုစည်းလိုက်လျှင် (ဆာလံ၊ ၇၃-၈၃) ၎င်း သည်လည်း ရသတစ်မျိုး၊ ဥပမာ ဇိအုန်တောင်ကိုမျှော်ကြည့်ရင်း စပ်ဆိုသော ဆာလံသီချင်း၊ တောင်ထိပ်ပေါ်တက်ရင်း ထောမနာပြုသောဆာလံသီချင်းမျိုး (ဆာ၊ ၁၂ဝ-၁၃၄) ရသတစ်မျိုး၊ ဟာလေလုယာဟု ချီးမွမ်းသီဆိုသော ဆာလံထောမနာသီချင်း (ဆာ၊ ၁၁၁-၁၁၈၊ ၁၄၆-၁၅ဝ) ရသတစ်မျိုးစီ ရှိကြသည်။ ဆာလံကျမ်း၊ ၇၂း၂ဝ သည် ဒါဝိဒ်မင်း၏ထောမနာပြုခြင်းကို အကျဉ်းဖြင့်ဖော်ပြသောဆာလံသီချင်းဖြစ်သည်။

ဆာလံကျမ်းကိုရေးသားသောအချိန်အများစုသည် ဒါဝိဒ်မင်းကြီးနန်းစံ ချိန်နှင့် ရှေးကျသောမင်းများအချိန်ဖြစ်သည် (ဘီစီရာစုနှစ် ၁ဝ တွင်ဖြစ်သည်)။ ဆာလံကျမ်းကို နှစ်ပေါင်းများစွာအထိရေးသားထားသောကျမ်းချက်များကို စုစည်းပြီး ပေါင်းချုပ်ထားသည်။ မင်းဆက်များဖြတ်တောက်သွားချိန်၊ တိုင်း တစ်ပါးသို့ခေါ်ဆောင်ချုပ်ထားခြင်းခံရချိန်၊ နောက်ပိုင်းအချိန်များတွင် ရေးသား ထားကြသည်ကို လေ့လာတွေ့ရှိနိုင်သည်။ ဧဇရ၏အုပ်ချုပ်ဦးဆောင်မှုအောက် ၌ အမှုထမ်းခဲ့သောဟေဗြဲကျမ်းတတ်များသည်လည်း ဆာလံကျမ်းရေးသားသော ဆာလံဆရာများထဲ၌ ထည့်သွင်းပေါင်းစည်းထားသည်။ သူတို့သည် ဗိမာန်တော် အသစ်ကို ပြန်လည်တည်ဆောက်ပြီး ဗိမာန်တော်၌ အမှုဆောင်ရွက်ချိန်၌ ဆာလံထောမနာသီချင်းကို ရေးထားကြခြင်းဖြစ်သည်။

ယင်းကျမ်းတတ်ပုဂ္ဂိုလ်များရေးသားသောဆာလံသီချင်းသည်လည်း ဘုရားရှင်၏လမ်းပြမှု၊ ဝိညာဉ်တော်၏ပဲ့ပြင်ခြင်းနှင့် သွေဖည်သွားခြင်းမရှိပါ။ တစ်လုံးတစ်ဝတည်းပင်ဖြစ်သည်။ ထိုကျမ်းတတ်တို့သည် အခြားဆာလံဆရာ များနည်းတူ ဘုရားရှင်၏သစ္စာရှိအမှုတော်ဆောင်များပင်ဖြစ်သည်။ သူတို့ ပြုသမျှကို ဘုရားရှင်ညွှန်ပြသွန်သင်ပေးတော်မူသည် (ဧဇရ၊ ရး၆၊ ၁ဝ)။ ဘုရားရှင်သွတ်သွင်းပေးထားသောလူ၏သဘာဝဦးနှောက်ဖြင့် ဆာလံကျမ်းကို ရေးသား၍ ဆာလံကျမ်း၏သဘောသည် လူဇာတိကိုခံယူသော ဘုရားရှင်၏ အဖြစ်တော်နှင့် နှိုင်းယှဉ်မှုပြုနိုင်ပါသည်။ ခရစ်တော်ယေရှုရှင်၏ဇာတိသဘော မှာ “သမ္မာကျမ်းစာသည် ဘုရားသခင်နှင့်တွဲလျက်ရှိသည်။ လူတို့နားလည် နိုင်အောင် လူ့ဘာသာစကားဖြင့် ပြန်၍ထုတ်လုပ်ပြသခြင်းသာဖြစ်သည်။ ဘုရားရှင် ၏ဘာသာစကားနှင့် လူ၏ဘာသာစကားကို ပေါင်းစည်းပေးလိုက်ခြင်းဖြစ် သည်။ ထိုပေါင်းစည်းမှုသည် ခရစ်တော်ဘုရား၏ဇာတိတော်ဖြစ်လာသည်။ ဘုရားရှင်၏သားတော်သည် လူသား၏သား (လူသား) ဖြစ်ကြောင်း ပေါင်းစည်း မှုဖြစ်သည်။ သို့ဖြစ်၍ သမ္မာကျမ်း၏အမှန်တရား၌ ခရစ်တော်သခင်ကို “နှုတ်ကပတ်တော်သည် လူဇာတိကိုခံယူ၍ ကျွန်ုပ်တို့နှင့်အတူရှိတော်မူသတည်း” ဟူ၍လာသည် (Ellen G. White, _The Great Controversy_, p. 8).