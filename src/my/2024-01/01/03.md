---
title:  ဆာလံကျမ်းရေးသူများအကြောင်း
date:   01/01/2024
---

ဒါဝိဒ်မင်းသည် ဆာလံကျမ်းရေးသားသူများ၌ ကျော်ကြားသူဖြစ် သည်။ ဣသရေလလူမျိုးများ စုပေါင်းဝတ်ပြုခြင်းအစီအစဉ်အတွက်ဖန်တီးပေးသူ ဖြစ်သည်။ ဣသရေလ၏ချစ်ဖွယ်ဆာလံဆရာဟု တင်စားရလောက်သည် (၂ရာ၊ ၂၃း၁)။ ဒါဝိဒ်မင်းကြီးရေးသားသောဆာလံသီချင်းကို ဓမ္မသစ်ကျမ်းတွင် ပုံစံအမျိုးမျိုးဖြင့်ပြန်လည်ရေးသားသည် (မဿဲ၊ ၂၂း၄၃-၄၅။ တမန်၊ ၂း၂၅- ၂၉။ ၃၄၊ ၃၅။ တမန်၊ ၄း၂၅။ ရောမ၊ ၄း၆-၈)။ တဲတော်တွင် တာဝန် ရှိသောဂီတပညာရှင်လေဝိသားတို့လည်း ဆာလံကျမ်းကိုရေးသားကြသည်။ ဥပမာ ဆာလံ၊ ၅ဝ နှင့် ဆာလံ၊ ၇၃-၈၃ ကို အာသပ်မှရေးသားခဲ့သည်။ ဆာ၊ ၄၂။ ဆာ၊ ၄၄-၄၇။ ဆာလံ၊ ၄၉။ ဆာလံ ၈၄၊ ၈၅ နှင့် ဆာ၊ ၈၇-၈၈ ကို ကောရ၏သားများက ရေးစပ်သီကုံးခဲ့သည်။ ဆာလံကျမ်း၊ ၈၈ ကို သီချင်းဆရာ “ဟေမန်” နှင့် ဆာလံ ၈၉ ကို သီချင်းဆရာဧသန်တို့ရေးသားစပ်ဆို သည်။ ထိုထက်မက ရှောလမုန်မင်းကြီး (ဆာ၊ ၇၂။ ဆာ၊ ၁၂၇) နှင့် မောရှေ (ဆာလံ၊ ၉ဝ) စသည်တို့ကို ရေးသားပြုစုခဲ့ကြသည်။

`ဆာ၊၂၅း၁-၅။ ဆာ၊ ၄၂း၁။ ဆာ၊ ၇၅း၁။ ဆာ၊ ၇ရး၁။ ဆာ၊ ၈၄း၁၊ ၂။ ဆာ၊ ၈၈း၁-၃ နှင့် ဆာ၊ ၈၉း၁ ကိုဖတ်ပါ။ ယင်းကျမ်းချက် များက ဆာလံရေးသူပုဂ္ဂိုလ်များကျော်ဖြတ်ခဲ့ရသော အတွေ့အကြုံကို မည်သို့ တင်ပြထားသနည်း။`

သန့်ရှင်းသောဝိညာဉ်တော်သည် ဆာလံဆရာများကိုလှုံ့ဆော်ပြီး သူတို့၏စွမ်းရည်ကလေးများအား အသုံးပြုစေကာ ဘုရားရှင်ကိုယုံကြည်ခြင်း ခိုင်မြဲစေကြရန် လူအများအားတိုက်တွန်းသွေးဆောင်ခဲ့သည်။ ဆာလံကျမ်း ရေးသားသူတို့သည် ဘုရား၌မွေ့လျော်သောသူများနှင့် ယုံကြည်ခြင်းကို ကိုင်ဆွဲ သူများဖြစ်ကာ စုံစမ်းခြင်းနှင့်စိတ်ပျက်ဖွယ်ရာများကို ကြုံတွေ့ရသော်လည်း သစ္စာခိုင်မြဲကြသည်။ နှစ်ပရိစ္ဆေဒများစွာလွန်ခဲ့ပြီးသော်လည်း ဆာလံကျမ်းသည် ယနေ့ကျွန်ုပ်တို့ကြုံတွေ့နေရမှုများကို ပြသပေးနေမြဲဖြစ်သည်။ “အကျွန်ုပ်ပြုသော ပတ္ထနာသည် အထံတော်သို့ဝင်ပါစေသော။ အော်ဟစ်သံကိုနားထောင်တော်မူပါ။ အကျွန်ုပ်၏ဝိညာဉ်သည် ဒုက္ခနှင့်ပြည့်၍၊ အသက်သည်လည်း မရဏာနိုင်ငံ အနီးသို့ရောက်ပါပြီ (ဆာလံ၊ ၈၈း၂၊ ၃)။ ယင်းငိုကြွေးသောအသံသည် လွန်ခဲ့သာ နှစ် (၃,ဝဝဝ) ကပင်ဖြစ်သော်လည်း ယနေ့ ၂၁ ရာစုနှစ်အချိန် အခါနှင့်ပင် တူညီနေပါသည်။

ဆာလံကျမ်း၏အချို့နေရာတွင် ခက်ခဲခြင်းသဘောကိုဖော်ပြခဲ့သည်။ အချို့နေရာ၌ ဝမ်းမြောက်ခြင်းသဘောကိုဖော်ပြသည်။ ဆာလံဆရာသည် ဘုရားရှင်ကိုဟစ်ခေါ်၍ ကယ်မသနားတော်မူပါရန် တောင်းပန်ပြောဆိုသည်။ သူတို့သည် သစ္စာရှိစွာဖြင့် ဘုရားရှင်၏ဘုန်းတော်ကိုလည်းကောင်း၊ ချစ်ခြင်း သဘောထားလျက် မိမိတို့၏ဆက်ကပ်မှုကိုပြသစေပါသည်။ ဆာလံကျမ်းသည် ဘုရားရှင်၏ရွေးနုတ်ကယ်တင်တော်မူခြင်းအကြောင်းနှင့် ကရုဏာ်တော် မျှော်လင့် စရာအကြောင်းကိုသက်သေခံပါသည်။ ဆာလံကျမ်းသည် ဘုရား၏ကတိတော် ဆိုင်ရာအကြောင်းနှင့် စပ်လျဉ်းလျက်ရှိသော ဘုရားရှင်၏ခွင့်လွှတ်ခြင်းနှင့် အသစ်သောအသက်တာကိုပေးစွမ်းသော ဆုလာဘ်အကြောင်းကို ယုံကြည်ခြင်း ဖြင့် အမှန်ပင်သွန်သင်ဖော်ပြပေးသည်။ တစ်ချိန်တည်းမှာပင် လောက၏ ဒုက္ခဆင်းရဲခက်ခဲခြင်းအရာအားလုံးကို မကွယ်မဝှက်ဖော်ပြပေးထားသည်။

`သစ္စာရှိသောဆာလံဆရာများပင်လျှင် ဒုက္ခဆင်းရဲခြင်းကို ရင်ဆိုင် ကြရသည်။ ထိုသင်ခန်းစာကိုယူ၍ ကျွန်ုပ်တို့မည်သို့မျှော်လင့်ခြင်း၊ စိတ်ငြိမ်သက် ခြင်းအကြောင်းကို ရယူနိုင်မည်နည်း။`