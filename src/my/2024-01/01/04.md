---
title:  ရာသီအလီလီအတွက်တေးသီချင်းတစ်ပုဒ်
date:   02/01/2024
---

`ဆာ၊ ၃။ ဆာ၊ ၃၃း၁-၃ နှင့် ဆာ၊ ၁ဝ၉း၆-၁၅ ကိုဖတ်ပါ။ လူသားများ၏အခြေအနေသည် တစ်သမတ်တည်းမရှိကြောင်းကို ဆာလံကျမ်းမှ မည်သို့ဖော်ပြပေးသနည်း။`

ဆာလံထောမနာကျမ်းသည် လူသားတို့၏ဝန်းကျင်အသက်တာကို မီးမောင်းထိုးသွန်သင်ဆုံးမသောကျမ်းဖြစ်သည်။ ဘုရားသခင်ကို မည်သည့် အချိန်မဆို၊ မည်သည့်အခါမဆို ကိုးကွယ်ချီးမွမ်းခြင်းပြုနိုင်ကြောင်းကို ယုံကြည်သူ အားလုံးသိရှိစေရန် အထူးသင်ကြားပေးသည်။ ယင်းအချက်နှင့်ပတ်သက်၍ အောက်ပါအတိုင်း မြင်တွေ့ရနိုင်သည်။

(၁) ဘုရားရှင်၏ကြီးမြတ်တော်မူပုံကိုလည်းကောင်း၊ တန်ခိုးအာနုဘော် တော်အလွန်မြင့်မားကြောင်းကို ကိုယ်တော်၏ဖန်ဆင်းတော်မူသမျှအရာအားလုံး၊ ကိုယ်တော်သည် ဘုရင်တကာ့ဘုရင်၏အုပ်စိုးတော်မူသော တန်ခိုးတော်ဖြင့် လည်းကောင်း၊ စီရင်အုပ်ချုပ်မှုနှင့် သစ္စာတော်ကတိတည်မြဲကြောင်းကို ဆာလံ ထောမနာသီချင်းဖြင့် ဆာလံကျမ်းမှသီကျူးဂုဏ်ပြုထားသည်။ (၂) ဘုရားရှင် ၏ရေတွက်၍မကုန်နိုင်သောကောင်းချီးမဂင်္လာတော်အကြောင်းကို ဆာလံထာမနာ ကျမ်းက တင်ဆက်ပေးသောအကြောင်း ဖတ်ရသိရသူများအတွက် အထူး ကျေးဇူးတင်ရသည်။ (၃) နှလုံးသား၏ခံစားချက်ဖြင့် မြည်တမ်းသောအရာ အားလုံးကို ဘုရားရှင်သည် သိမြင်တော်မူ၍ ဒုက္ခဆင်းရဲခြင်းအပေါင်းမှ လွတ်ကင်းစေကြောင်း ဆာလံကျမ်းကဖော်ပြပေးသည်။ (၄) ပညာဉာဏ်ကို ပေးသောဆာလံကျမ်းသည် ဖြောင့်မတ်ခြင်းအတွက် အသက်ရှင်နေသူဟူသမျှကို လမ်းပြပို့ဆောင်ပေးနေသည်။ (၅) မြင့်မြတ်လှသော တော်ဝင်ဆာလံထောမနာ ကျမ်းသည် သခင်ခရစ်တော်ကို ညွှန်ပြပေးသည်။ ခရစ်တော်သည် အရာရာကိုအုပ်စိုးတော်မူကြောင်းနှင့် ဘုရားရှင်၏လူတို့ကို ရွေးနုတ် ကယ်တင်ကြောင်းကို အပြတ်သားဆုံးဖော်ပြပေးထားသည်။ (၆) ရာဇဝင် သမိုင်းအထောက်အထားဖြင့် ဖြစ်တည်လာသောဆာလံထောမနာကျမ်း သည် ဣသရေလလူမျိုးတို့၏အတိတ်အကြောင်းအရာနှင့် ဘုရားရှင်သည် သူတို့ကို သစ္စာနှင့်လည်းကောင်း၊ ဣသရေလလူတို့သစ္စာဖောက်ကတိပျက် ပဋိညာဉ်ချိုးဖောက်ခဲ့သည့်တိုင် ဘုရားရှင်သည် အစဉ်ခွင့်လွှတ်သနားကြောင်းကို ဆာလံကျမ်းကဖော်ပြသည်။ ထို့အပြင် ယခုအချိန်တိုင်းဆင်းသက်လာသော မျိုးဆက်တိုင်းကို ကျူးလွန်ခဲ့တတ်သော အတိတ်အမှားမျိုး ပြန်၍မကျူးလွန် မိစေရန် ရှေးဘိုးဘေးတို့ပြုခဲ့ဖူးသောအမှားမျိုးကို ထပ်မံမကျူးလွန်မိစေရန်နှင့် ထာဝရဘုရားကို သစ္စာရှိစွာကိုးစားယုံကြည်အသက်ရှင်ကြရန်၊ ဘုရားရှင်၏ ပဋိညာဉ်၌သာအစဉ်တည်ရန် ဆာလံကျမ်းမှာအထူးဆုံးမပေးထားသည်။

ဆာလံထောမနာကျမ်းသည် ဖတ်ရှုရသူအပေါင်းတို့၏စိတ်ကို ဆွဲယူ ထားနိုင်သည်။ မူရင်းကျမ်းမှဘာသာပြန်၍ အခြားဘာသာစကားသို့ ရေးသား ရသောအခါ ဆာလံထောမနာစကားအချို့လစ်လပ်ကျန်ရစ်ခဲ့သော်လည်း ကျွန်ုပ် တို့၏လူမျိုးဘာသာစကားဖြင့် ထောမနာစကားများစွာကို အသုံးပြုချီးမွမ်းနိုင်ရန် အခွင့်အရေးရှိသေးသောကြောင့် လွန်စွာကျေးဇူးတင်ရသည်။

(၁) မူရင်းဘာသာမှ တိုက်ရိုက်ပြန်ဆို၍မရသောဝေါဟာရများရှိခဲ့ သော်လည်း အလားသဏ္ဍာန်တူညီ၍ အဓိပ္ဋာယ်အနီးစပ်ဆုံးဝေါဟာရစကားလုံး၊ စကားစုနှင့်အတွေးအမြင်များကိုသုံးပြီး ဆာလံကျမ်းကို ဘာသာပြန်ဆိုသည်။ နှိုင်းယှဉ်အဓိပ္ဋာယ်ဖော်ခြင်းစနစ်သည် နားလည်စေနိုင်သောအကြောင်းအရာ အပိုင်းကို သဘောပေါက်သိရှိစေရန် အထောက်အကူပြုပေးသည်။ ဥပမာ ပြရသော် “အိုငါ့ဝိညာဉ်၊ ထာဝရဘုရားကိုကောင်းချီးပေးလော့။ ငါ၏အထဲမှာ ရှိသမျှတို့၊ သန့်ရှင်းသောနာမတော်ကိုကောင်းချီးပေးကြလော့ (ဆာ၊ ၁ဝ၃း၁)။ ယင်းစကားစုကို ဘာသာပြန်ရာ၌ ဆက်စပ်စဉ်းစားပြီး ပြန်ဆိုထားကြောင်း သိရသည်။ “ငါ့ဝိညာဉ်” ဟုဆိုရာ၌ “ငါ၏အထဲမှာရှိသမျှတို့” ဟု သင့်လျော် သောစကားစုကို ထည့်သွင်းဘာသာပြန်ဆိုရသည်။ ငါ့ဝိညာဉ်ဟုဘာသာပြန် သောအခါ အားလုံးကိုပါဝင်စေပြီးဖြစ်သည်။

(၂) ရုပ်လုံးပေါ်လွင်အောင်စိတ်ကူးပြီး ဘာသာစကားတစ်ခုမှတစ်ခုသို့ ပြန်ဆိုသောအခါမှာ ဖတ်ရသူများအတွက် စိတ်ကျေနပ်မှုထိရောက်စွာရရှိစေ ပါသည်။ (ဥပမာ - ဘုရားရှင်၏ကွယ်ကာရာအရပ်ကို စိတ်ကူးဖြင့်ပုံဖော် ရေးသားရာတွင် “အတောင်တော်အရိပ်ထဲမှာ ဖုံးအုပ်တော်မူပါ” (ဆာ၊ ၁ရး၈) ဟု လေးစားဖွယ်ကောင်းသောအတွေးဖြင့် ရေးသားပုံဖော်ခြင်းဖြစ်သည်။

(၃) အပြည့်အဝလုံးလုံးလျားလျားဖြစ်ကြောင်းကို နှိုင်းယှဉ်ရေးသား လိုသောအခါ ခံစားမှုပေါ်လွင်ထင်ရှားအောင်ရေးသားခြင်း၌ ဥပမာ “အကျွန်ုပ် သည် ရှေ့တော်၌ နေ့ညမပြတ်အော်ဟစ်ပါ၏ (ဆာ၊ ၈၈း၁)။ ယင်းကျမ်း စကား စကားစုသည် လုံးလုံးပြည့်ဝစွာအပိုင်းအခြားမကျန်ကြောင်း ဖော်ပြ လိုသောအခါ လုံးဝနားချိန်မရှိ၊ တစ်ချိန်လုံးအော်ဟစ်ကြွေးကြော်နေကြောင်း တင်စားပြသသည်။

(၄) စကားသွယ်စကားကူးအဖြစ် ဆာလံကျမ်းကို ဘာသာပြန်ဆို သောအခါ ဝိညာဉ်ရေးရာလမ်းကြောင်းကိုဖော်ပြရသည်။ ဥပမာ၊ ဆာ၊ ၉၆း၄၊ ၅ မှာ ဟေဗြဲဝေါဟာရအားဖြင့် "elohim" ကို နတ်ဘုရားများ သို့မဟုတ် "elilim" ရုပ်တုများဟုပြန်ဆိုသောအခါမှာ ပြည်သူပြည်သားများနားလည် နိုင်ရန် တစ်နည်းဖြင့်ဘာသာပြန်ဆိုပေးရသည်။ ရုပ်တုကိုနတ်ဘုရားများဟု ခေါ်ဆိုပေးခြင်းပင်ဖြစ်သည်။

နောက်ဆုံးအနေဖြင့် "selah" (စီးလာ) ဟူသောစကားအသုံးအနှုန်း သည် စာလုံးတိုလေးသာဖြစ်သည်။ ဆာလံကျမ်း၏အပိုဒ်အပိုဒ်ကို ဖြတ်တောက် ရေးသားခြင်းနှင့် ထာမနာဆာလံသီဆိုရာတွင် ပြောင်းလဲသီဆိုနိုင်ရန် သတ်မှတ် သောစကားလုံးဖြစ်သည် (ဆာလံ၊ ၆၁း၄)။