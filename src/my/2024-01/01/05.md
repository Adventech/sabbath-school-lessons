---
title:  စိတ်ခွန်အားပေးသောဆုတောင်းချက်များ
date:   03/01/2024
---

`၂ရာ၊ ၂၃း၁၊ ၂ နှင့် ရောမ၊ ၈း၂၆၊ ၂ရ ကိုဖတ်ပါ။ ယင်းကျမ်းချက် များက ကျွန်ုပ်တို့ကိုမည်သည့်အရာသွန်သင်ထားသနည်း။`

ဆာလံကျမ်းသည် စိတ်တန်ခိုးခွန်အားကိုပေးနိုင်သော ဣသရေလတို့၏ ဆုတောင်းချက်နှင့် ချီးမွမ်းခြင်းစကားများဖြစ်သည်။ ထိုအကြောင်းကြောင့် ဆာလံထောမနာကျမ်းသည် ဘုရားရှင်နှင့်ကိုယ်တော်၏လူမျိုးတို့ အပြန်အလှန် စကားဆက်သွယ်သောကျမ်းဖြစ်သည်။ ဆာလံကျမ်းသည် ဘုရားရှင်နှင့် နီးနီး ကပ်ကပ်ဆက်သွယ်ပြောဆိုပုံကို ပြတ်ပြတ်သားသားရေးသားပြသောကျမ်းဖြစ် သည်။

ဆာလံရေးသားသောပုဂိ္ဂုလ်ဆာလံဆရာတိုင်း၏ အရေးအသားအခေါ် အဝေါ်များအရ ဘုရားရှင်ကို “အကျွန်ုပ်၏ဘုရား” ဟုသာ ခေါ်ဆိုကြကြောင်း တွေ့ရသည်။ “အကျွန်ုပ်၏ဘုရား” “အကျွန်ုပ်၏သခင်” “အကျွန်ုပ်၏ဘုရင်” ဟူ၍ ခေါ်ဆိုကြသည် (ဆာလံ၊ ၅း၂၊ ဆာ၊ ၈၄း၃)။ ဆာလံဆရာတို့သည် ဘုရားရှင်ကိုတောင်းလျှောက်ကြရာမှာ “အကျွန်ုပ်ဘုရားနားထောင်တော်မူပါ” ဟု ရိုသေစွာတောင်းလျှောက်ကြသည်။ “ပတ္ထနာကိုကြားတော်မူပါ” “အသံကို နားထောင်တော်မူပါ” စသည်ဖြင့် (ဆာ၊ ၃၉း၁၂) ဘုရားရှင်ကိုတောင်းလျှောက် သောအခါ၌ “ကြည့်ရှုတော်မူ၍” ဆာ၊ ၂၅း၁၈ ဟူ၍လည်းကောင်း၊ “အလျင် အမြန်ထူးတော်မူပါ” (ဆာ၊ ၁ဝ၂း၂) နှင့် “ကယ်တင်တော်မူပါ” (ဆာ၊ ၆း၄) စသည်ဖြင့် စသည်ဖြင့်ရေးသားဖွဲ့ဆိုတောင်းလျှောက်လေ့ရှိကြသည်။ ယင်းစကားများသည် လူတစ်ယောက်၏ဆုတောင်းချက်၌ ရှင်းလင်းပြတ်သား စွာ ထင်ရှားစေသောအချက်ဖြစ်သည်။

မှတ်သားဖွယ်ကောင်းသောဆာလံကျမ်း၏ ချစ်စရာတောင်းဆိုသံ စကား၌ ဆုတောင်းခြင်း၊ ချီးမွမ်းခြင်းစကားသံများသည် ယုံကြည်သူများ အတွက် နှုတ်ထွက်တော်စကားပြန်လည်ချီးမွမ်းဆုတောင်းခြင်းဖြစ်သည်။ ဆာလံ ကျမ်းသည် ဘုရားရှင်၏သားသမီးများအား ယဉ်ကျေးသိမ်မွေ့စေသောကျမ်း ဖြစ်ကြောင်း ရောမ၊ ၈း၂၆၊ ၂ရ တွင် ဖော်ပြထားသည်မှာ၊ “ထိုမှတစ်ပါး၊ ငါတို့မတတ်နိုင်သောအရာမှာ ဝိညာဉ်တော်သည် မစတော်မူ၏။ ငါတို့သည် ဆုတောင်းသင့်သည်အတိုင်း အဘယ်ဆုကိုတောင်းရမည်ဟု မသိကြ။ သို့ရာတွင် ငါတို့ဆုတောင်းခြင်းအမှုကို နှုတ်မမြွက်နိုင်သောညည်းတွားခြင်းအားဖြင့် ဝိညာဉ်တော်သည် စောင်မတော်မူ၏။ စိတ်နှလုံးကိုစစ်တော်မူသောသူသည် လည်း ဝိညာဉ်တော်၏စိတ်သဘောကိုသိတော်မူ၏။ အကြောင်းမူကား၊ ဝိညာဉ် တော်သည် သန့်ရှင်းသူတို့၏ဆုတောင်းခြင်းအမှုကို ဘုရားသခင်၏အလိုတော် နှင့်အညီ စောင့်မတော်မူ၏။”

ယေရှုသည်လည်း နှုတ်မြွက်စကားဆိုရာ၌ ဆာလံကျမ်းကို ပြန်၍ ရွတ်ဆိုတတ်သည်။ ဥပမာ လုကာ၊ ၂ဝး၄၂၊ ၄၃ တွင် ယေရှုရှင်စကားတော် မြွက်ရာ၌ ဆာလံ၊ ၁၁ဝး၁ ကို တိုက်ရိုက်ပြန်၍ရွတ်ဆိုထားသည်။ ဒါဝိဒ် မင်းကြီးမိန့်ဆိုခဲ့သောဆာလံစကားအတိုင်းပင် “ထာဝရဘုရားက၊ သင်၏ ရန်သူတို့ကို သင်၏ခြေတင်ရာ၊ ငါမချထားမီတိုင်အောင်၊ ငါ့လက်ယာဘက်၌ ထိုင်နေလော့ဟု ငါ၏ဘုရားသခင်အားမိန့်တော်မူ၏။”

ဆာလံကျမ်း၏အရေးအသားတို့သည် နှစ်ပရိစ္ဆေဒများစွာ ကြာညောင်း ခဲ့သော်လည်း ဆာလံဆရာတို့၏ကိုယ်တိုင်ရရှိထားသောဝိညာဉ်တော်တန်ခိုး စွမ်းအားကြောင့် ဣသရေလလူများကြုံတွေ့ခဲ့ရသော ကိစ္စပြဿနာပေါင်းစုံအရ၊ ဆာလံစကားသည် ကွဲပြားခြားနားသောအခြေအနေနှင့် ထုံးစံဓလေ့အခြေအနေ၊ ဘာသာအယူူ၊ လူမျိုးယဉ်ကျေးမှုနှင့် အမျိုးသမီးအမျိုးသားအားလုံးတို့အကြား အဖုအထစ်မပြေလည်မှုအားလုံးကို ငြိမ်းချမ်းစေပြီး အကာအရံအတားအဆီး များကို ဖယ်ရှားပေးနိုင်သည်။ တစ်နည်းဆိုသော် ဆာလံကျမ်းကိုဖတ်ရှုသော အခါ သင်ကိုယ်တိုင်မျှော်လင့်ချက်၊ ချီးမွမ်းစရာအကြောင်း၊ ကြောက်ရွံ့စရာ အကြောင်း၊ ဒေါသထွက်စရာအကြောင်း၊ ဝမ်းနည်းစရာ၊ ကြေကွဲစရာလူတကာ ကြုံတွေ့ရသောကိစ္စပြဿနာခေတ်အဆက်ဆက်၌ များမြောင်လှသောအတား အဆီးများကို ကြုံတွေ့ရသမျှအားလုံးကို ဆာလံကျမ်းကတင်ပြသွန်သင်ပေးသည်။

`ယေရှုရှင်အသုံးပြု၍ ရွတ်ဆိုခဲ့သောဆာလံကျမ်းမှာပင် ကျွန်ုပ်တို့ကို ယုံကြည်ခြင်းအရာ၌ခိုင်မြဲစေရန် ကိုယ်တော်မည်သို့သွန်သင်ထားသနည်း။`