---
title:  ဆာလံကျမ်းကိုမည်သို့ဖတ်ရှုရမည်နည်း
date:   30/12/2023
---

### ဖတ်ရန်ကျမ်းချက်များ။
၅ရာ၊ ၁၆း၇။ နေဟမိ၊ ၁၂း၈။ ဆာလံ၊ ၂၅း၁-၅။ ဆာလံ၊ ၃၃း၁-၃။ ရောမ၊ ၈း၂၆၊ ၂၇။ ဆာလံ၊ ၈၂း၈။ ဆာလံ၊ ၁၂၁း၇။

> <p>အလွတ်ကျမ်းချက်</p>
> “တစ်ဖန်မိန့်တော်မူသည်ကား၊ မောရှေ၏ပညတ္တိကျမ်းစာ၌ လည်းကောင်း၊ ပုရောဖက်တို့၏ကျမ်းစာ၌လည်းကောင်း၊ ဆာလံကျမ်း စာ၌လည်းကောင်း ငါ့ကိုရည်မှတ်၍ရေးထားသမျှသောအချက်တို့သည် ပြည့်စုံရမည်ဟု ငါသည် သင်တို့နှင့်အတူရှိစဉ်အခါ သင်တို့အား ဟောပြောသောအကြောင်းအရာတို့ကား ဤအကြောင်းအရာပေတည်းဟု မိန့်တော်မူ၏။ ထိုအခါ ကျမ်းစာကိုနားလည်စေခြင်းငှာ တပည့်တော် တို့၏ဉာဏ်ကိုဖွင့်တော်မူလျှင်၊” (လုကာ၊ ၂၄း၄၄၊ ၄၅)။

ဂျူးလူမျိုးတို့နှင့် ခရစ်ယာန်အားလုံးတို့သည် ဆာလံကျမ်းကို ဝတ်ပြု ခြင်းအစီအစဉ်၌ ဆုတောင်းချက်စာအုပ်အဖြစ်လည်းကောင်း၊ ဓမ္မသီချင်းစာအုပ် အဖြစ်လည်းကောင်း အစဉ်တစိုက်အသုံးပြုလာခဲ့သည်။ ဆာလံကျမ်းကို ရေးသား သောဆာလံဆရာတို့၏စကားလုံးအသုံးအနှုန်းများသည် လူ့ဘာသာလူ့စကား ပင်ဖြစ်သော်ငြားလည်း ထာဝရဘုရားကိုရည်ရွယ်ညွှန်းဆိုသောစကားများဖြစ်၍ ဆာလံစကားတို့သည် သခင်္ါရသဘောပါသောစကားမဟုတ်၊ ဘုရားရှင်၏ ဝိညာဉ်တော်မှုတ်သွင်းပေးသည့် စကားလုံးများဖြစ်သည်။

အမှန်တကယ်ပင် ဘုရားရှင်သည် ဆာလံဆရာတို့ကို ဝိညာဉ်တန်ခိုး မှုတ်သွင်းပေး၍ ဆာလံကျမ်းကိုရေးသားစေပါသည်။ သို့ဖြစ်၍ နှုတ်ကပတ် တော်၌လာသည်အတိုင်း နှုတ်ကပတ်တော်ရှိသမျှကို ဘုရားသခင်သည် ဝိညာဉ် တော်ဖြင့်ရေးသား၏ (၂ပေ၊ ၁း၂၁) ဆာလံကျမ်းကိုပေးသနားတော်မူသော ဘုရားရှင်သည် မိမိ၏ကျွန်ယုံသူတော်စဉ်တို့ကိုရွေးချယ်ကာ ဝိညာဉ်တန်ခိုး သွတ်သွင်းပေးတော်မူ၍ ထိုကျမ်းစာရှိသမျှကိုရေးသားစေပါသည်။ ယေရှုရှင် ကိုယ်တိုင် တမန်တော်များနှင့်အခြားဓမ္မသစ်ကျမ်းကို ရေးသားသောပုဂ္ဂိုလ် အားလုံးသည် ဆာလံကျမ်းကိုအခြေခံကာ ကျမ်းစကားများကို ရေးသားပြုစု ကြသည် (မာကု၊ ၁၂း၁ဝ။ ယောဟန်၊ ၁ဝး၃၄၊ ၃၅။ ယောဟန်၊ ၁၃း၁၈)။ ကမ္ဘာဦးကျမ်းနှင့် ရောမဩဝါဒစာကဲ့သို့ကျမ်းများနည်းတူ ကျမ်းအားလုံးသည် ဘုရားရှင်၏နှုတ်ထွက်စကားတော်များဖြစ်သည်။ ရှေးခေတ်ဣသရေလကျမ်းရေး သူတို့သည် ဆာလံကျမ်းကို တစ်မူထူးခြားသောအသွင်ဖြင့် ဟေဗြဲကဗျာများကို စပ်ဆိုတတ်ကြသည်။ ထိုကြောင့် ဆာလံကျမ်းသည် သူတို့၏အသက်တာကို လွှမ်းမိုးနိုင်ခဲ့သည်။ ကမ္ဘာအဝန်းသို့ထိုးဖောက်သတင်းပေးနိုင်ခဲ့သည်။ ဆာလံကျမ်း ကို ဘုရားရှင်၏နှုတ်ကပတ်တော်အဖြစ်ယုံကြည်လက်ခံ၍ ယုံကြည်ကိုးစား သောအခါမှာ၊ ဆာလံကျမ်း၏အရေးအသား၊ အတိတ်ရာဇဝင်၊ ဘုရားမှုရေးရာ နှင့် စာပေစာသားမြောက်အောင်ရေးသားပုံ၊ အခြေခံသဘောကိုနားလည်နိုင် ခြင်းနှင့် သတင်းစကား၏အဓိကအချက်တို့သည် နှစ်ပေါင်းထောင်ချီတည်ရှိ လာ၍ ယနေ့ခေတ်ထိတိုင် ယုံကြည်စိတ်ချရသောကျမ်းတစ်ကျမ်းဖြစ်သည်။