---
title:  စကားတော်ကိုကျွန်ုပ်၏နှလုံးသား၌ဝှက်ထားပါ၏
date:   18/02/2024
---

`ဆာ၊ ၁၁၉း၁-၁၆၊ ၁၆၁-၁၆၈ ကိုဖတ်ပါ။ ဘုရားရှင်၏ပညတ် တော်ကို ကျွန်ုပ်တို့မည်သို့စောင့်ထိန်းရမည်နည်း။ ပညတ်တော်ကိုစောင့်ထိန်း ခြင်းဖြင့် မည်သည့်ကောင်းချီးခံစားရသနည်း။`

သမ္မာကျမ်းစာမှ ယုံကြည်ခြင်း၏နေ့စဉ်အသက်တာလျှောက်လှမ်းရခြင်း အကြောင်းကို ပုံဖော်ပြသည်။ ဖြောင့်မတ်သူတို့သည် ဘုရားသခင်နှင့်အတူ လှမ်းသွားကြသည်။ လူ၏အသက်ရှင်ခြင်းသည် လမ်းလျှောက်ခြင်းဖြင့် ထိန်းသိမ်းရသည်။ “ဘုရားရှင်၏ပညတ်ချက်နှင့် ဆက်လက်အသက်ရှင်ရ သည်” (ဆာ၊ ၁၁၉း၁)။ ကိုယ်တော်၏မျက်နှာတော်အလင်း၌ (ဆာ၊ ၈၉း၁၅) သွားလာရ၏။ ဖော်ပြပါအချက်များသည် ကွဲပြားခြင်းမရှိပါ။ ဘုရားရှင်၏ မျက်နှာတော်အလင်း၌လျှောက်လှမ်းခြင်းသည် ဘုရားရှင်၏ပညတ်တော်ကို ရိုသေစောင့်ထိန်းခြင်းကိုဆိုခြင်းဖြစ်သည်။ ဘုရားရှင်၏ပညတ်လမ်း၌ လျှောက်လှမ်း ခြင်းနှင့်အတူတူပင်ဖြစ်သည်။ ဘုရားရှင်ကို စိတ်နှလုံးအကြွင်းမဲ့ရှာဖွေခြင်းကို ဆိုလိုပါသည် (ဆာ၊ ၁၁၉း၁၊ ၂၊ ၁ဝ)။

လမ်းခရီးတော်၌ မညစ်မညူးနေထိုင်အသက်ရှင်ခြင်းကို ဆာလံကျမ်း၌ ဖြောင့်မတ်ခြင်းဟူ၍ တစ်မျိုးဖော်ပြပြန်သည် (ဆာ၊ ၁၁၉း၁)။ “မညစ်မညူး” ဟု ဆိုလိုချက်၌ အစွန်းအထင်းမခံဆက်ကပ်အသက်ရှင်ခြင်းကိုဆိုသည်။ ဘုရားရှင်လက်ခံသောအသက်တာဖြစ်သည် (ထွက်၊ ၁၂း၅)။ ထိုနည်းအတိုင်း သန့်ရှင်းသူတို့၏သီးခြားနေထိုင်သောအသက်တာ၌ အသက်ရှင်သောပူဇော် ဆက်ကပ်မှုဖြစ်ရမည် (ရောမ၊ ၁၂း၁)။ အပြစ်ကိုမြတ်နိုးပြီး ညစ်ညမ်းခြင်း မဖြစ်စေရပါ။ ဘုရားရှင်ထံဆက်ကပ်ခြင်းရှိသောအသက်တာသည် “ပြည့်စုံ သောလမ်းခရီး” ဘုရားရှင်နှစ်သက်သောမှန်ကန်မှုညွှန်ပြခြင်းကို လိုက်နာ နေထိုင်နိုင်ခြင်းရှိရမည် (ဆာ၊ ၁ဝ၁း၂၊ ၆။ ဆာ၊ ၁၈း၃၂)။

ဘုရားသခင်၏ပညတ်တော်ကို စောင့်ခြင်းအရာ၌ တရားဝင်စည်းမျဉ်း စည်းကမ်းကို လိုက်လျှောက်လုပ်ဆောင်နေရသည်မဟုတ်ပါ။ ကောင်းမွန်စွာ နားလည်ခြင်းသဘောဖြစ်၍ အကောင်းနှင့်အဆိုးကို ခွဲခြားတတ်သည့်အခြေအနေ သာရှိသည် (ဆာ၊ ၁၁၁း၁ဝ။ ၅ရာ၊ ၂၂း၁၂)။ လူတို့၏အတွင်းအပြင်ခန္ဓာ အားလုံးနှင့်သက်ဆိုင်သည်။ အပြင်ပန်းလုပ်ဆောင်နေချက်လောက်သာမဟုတ် ပါ။ “မညစ်ညူး” အောင်နေထိုင်သည့်သဘော၌ ဘုရားရှင်၏ပညတ်တော်ကို

စောင့်ပြီး စိတ်နှလုံးအကြွင်းမဲ့ ဘုရားသခင်ကိုကိုးစားနေခြင်းဖြစ်သည်။ ယင်း လုပ်ရပ်နှစ်ခုသည် ခွဲခြားထား၍မရနိုင်ပါ (ဆာ၊ ၁၁၉း၁၊ ၂)။

ဘုရားရှင်၏ပညတ်တော်သည် လူသားများအားလုံးအတွက် ကိုယ်တော် အလိုတော်ရှိသောသဘောကို ပြသနေပါသည်။ လူတို့ကို ပညာဉာဏ်နှင့် လွတ်လပ်စွာမည်သို့နေထိုင်အသက်ရှင်ရမည်ကို သွန်သင်ပေးသည် (ဆာ၊ ၁၁၉း၇-၁၁၊ ၁၃၃)။ ဆာလံဆရာသည် ဘုရားရှင်၏ပညတ်တော်၌ မွေ့လျော် ရသည်မှာ ပညတ်တော်သည် ဘုရားရှင်၏သစ္စာတည်မှုဖြစ်သောကြောင့်ဖြစ် သည် (ဆာ၊ ၁၁၉း၇၇၊ ၁၇၄)။

“တရားတော်ကိုနှစ်သက်သောသူတို့၌ ကြီးစွာသောငြိမ်ဝပ်ခြင်းရှိပါ၏။ သူတို့စိတ်ပျက်စရာအကြောင်းမရှိ” (ဆာ၊ ၁၁၉း၁၆၅)။ ကိုယ်ခန္ဓာထိလျှင် စိတ်ဓာတ်ပါထိသည်။ ဆာလံဆရာ၏ခြေရှေ့၌ မီးခွက်ဟုဆိုရာတွင် (ဆာ၊ ၁၁၉း၁ဝ၅)၊ ဘုရားရှင်၏နှုတ်ကပတ်တော်သည် ကျွန်ုပ်တို့ကိုစုံစမ်းခြင်းမှ ကွယ်ကာပေးတော်မူသည် (ဆာ၊ ၁၁၉း၁၁ဝ)။

`ခရစ်တော်သည် မိမိ၏အသက်တာတစ်လျှောက်၌ နှုတ်ကပတ်တော် ကို မည်သို့သောတန်ခိုးကြီးသည်အရာတစ်ခုအဖြစ် သတ်မှတ်ထားသနည်း (မဿဲ၊ ၄း၁-၁၁)။ ဘုရားသခင်၏ပညတ်တော်ကို နားထောင်လိုက်လျှောက် ခြင်းသည် စိတ်နှလုံးခွန်အား မည်သို့ဖြစ်လာစေသနည်း။`