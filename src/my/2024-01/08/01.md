---
title:  အသက်ရှင်လျက်ဖြောင့်မတ်သောသူတို့အတွက်ပညာညဏ်
date:   17/02/2024
---

### ဖတ်ရန်ကျမ်းချက်များ။
ဆာ၊ ၁၁၉း၁-၁၆။ ဆာ၊ ၉ဝ။ ယောဟန်၊ ၃း၁၆။ ဆာ၊ ၉၅း၇-၁၁။ ဆာ၊ ၁၄၁။ ဆာ၊ ၁၂၈။

> <p>အလွတ်ကျမ်းချက်</p>
> “အကျွန်ုပ်တို့သည် ပညာတရားကိုနှလုံးသွင်းမိမည်အကြောင်း၊ ကိုယ်နေ့ရက်ကာလကို ရေတွက်နိုင်စေခြင်းငှာ သွန်သင်တော်မူပါ” (ဆာ၊ ၉ဝး၁၂)။

ကျွန်ုပ်တို့သိခဲ့ရသည်အတိုင်း ဘုရားရှင်၏ကရုဏာတော်သည် အပြစ် ကိုခွင့်လွှတ်တော်မူသည်။ အသစ်သောနှလုံးသားကို ပြုပြင်ပေးတော်မူသည်။ နောင်တရသောအပြစ်သား၏အသက်တာကို ယုံကြည်ခြင်းဖြင့်ဆက်လက်လှမ်း သွားစေသည်။

ဖြောင့်မတ်စွာအသက်ရှင်နေထိုင်သူတို့အတွက် ဘုရားရှင်၏နှုတ်ကပတ် တော်သည် သွန်သင်ပေးသည် (ဆာ၊ ၁၁၉း၉-၁၆)။ ဘုရားရှင်၏ပညတ်ကို စောင့်ခြင်းအရာသည် ဥပဒေကိုလိုက်နာသည်ဟု သဘောမရှိပါ။ ဘုရားရှင်နှင့် အတူရှိသောအသက်တာပင်ဖြစ်သည်။ ယင်းအသက်တာမျိုးသည် ကောင်းချီး မဂင်္လာပြည့်ဝစွာဖြင့်နေထိုင်ရသည် (ဆာ၊ ၁၁၉း၁၊ ၂။ ဆာ၊ ၁၂၈)။

မည်သို့ဆိုစေ၊ ဖြောင့်မတ်စွာနေထိုင်သူ၏အသက်တာသည် စုံစမ်းခြင်းကို မတွေ့ရဟုမဆိုလိုပါ။ ဖြောင့်မတ်စွာကြိုးစားနေထိုင်သူသည်လည်း စုံစမ်းခြင်းခံရသည်။ စဉ်းလဲကောက်ကျစ်သောအပြစ်၏သဘာဝအကြောင်းကို ရင်ဆိုင်ကြုံတွေ့ရသည် (ဆာ၊ ၁၄၁း၂-၄)။ စုံစမ်းခြင်း၌လည်း ကျဆုံးတတ် သည်။ ဘုရားရှင်သည် မိမိ၏သားသမီးများကို စုံစမ်းခြင်းနှင့်တွေ့ဆုံရသော အခွင့်ကိုပေးတတ်သည်။ သားသမီးတို့၏သစ္စာစောင့်သိခြင်းကို လက်တွေ့ ပြသသည်။ သို့မဟုတ် သစ္စာမရှိခြင်းကိုပြသည်။ ရှင်းရှင်းထင်ရှားစေပါသည်။ သားသမီးတို့သည် ဘုရားရှင်၏သွန်သင်ခြင်းကိုနာခံနေလျှင် သူတို့၏ကိုးစား ခြင်းသည် သန့်ရှင်းဖြူစင်သွားလိမ့်မည်။ ကိုယ်တော်၏ခွန်အားပေးခြင်းကို ရရှိလိမ့်မည်။ အသက်ရှင်လျက် ဖြောင့်မတ်စွာကြိုးစားသူတို့၏ဉာဏ်ပညာသည် အသက်တာ၏ဖြတ်သန်းကြုံတွေ့ရသောကိစ္စအားဖြင့် ခွန်အားရရှိသည်။ ထိုကြောင့် ဘုရားရှင်သည် စုံစမ်းခြင်းနှင့်စိန်ခေါ်ချက်များကို ပေးတွေ့ရင်ဆိုင် စေသည်။ ကျွန်ုပ်တို့ဆုတောင်းသောအခါ ဘုရားရှင်သည် နေ့စဉ်ကျွန်ုပ်တို့ကို သွန်သင်ပြသရန်နှင့် ကျွန်ုပ်တို့၏စိတ်သည် ပညာနှင့်ပြည့်စုံစေရန်ဖြစ်သည် (ဆာ၊ ၉ဝး၁၂)။ ဆက်လက်၍ ဘုရားရှင်၌လျှောက်လှမ်းသွားနိုင်ရသည်။