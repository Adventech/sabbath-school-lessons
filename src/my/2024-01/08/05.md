---
title:  ကောက်ကျစ်သောလမ်း၏အလိမ်အကောက်
date:   21/02/2024
---

`ဆာ၊ ၁၄၁ ကိုဖတ်ပါ။ ဆာလံဆရာသည် မည်သို့ဆုတောင်းခဲ့ သနည်း။`

ဆာ၊ ၁၄၁ သည် စိတ်နှလုံးအတွင်းသော်လည်းကောင်း၊ ကိုယ်ကာယ ပြင်ပအတွက်သော်လည်းကောင်း စုံစမ်းခြင်းကိုရင်ဆိုင်နိုင်ရန် ဆုတောင်းသော ဆုတောင်းချက်ဖြစ်သည်။ ဆာလံဆရာသည် ဆိုးယုတ်သောအန္တရာယ်မှ လွတ်ကင်းရန်အတွက်သာ ဆုတောင်းသည်မဟုတ် (ဆာ၊ ၁၄၁း၉၊ ၁ဝ)။ ဆိုးယုတ်မှုကို ဖြစ်စေနိုင်သောအမှုအရာစုံစမ်းခြင်းကို ရင်ဆိုင်အောင်မြင်နိုင်ရန် အတွက်လည်း တောင့်တသည်။ ပထမဦးဆုံးအချက်မှာ အားနည်းသော စိတ်ချုပ်တည်းမှုနှင့် မထိန်းချုပ်နိုင်သောနှုတ်အတွက်ဖြစ်သည်။ ဆာလံဆရာ၏ ဆုတောင်းချက်၌ ဘုရားရှင်သည် သူ၏နှုတ်ကိုစောင့်ကြပ်ပေးရန်ဖြစ်သည် (ဆာ၊ ၁၄၁း၃)။ မြို့တံခါးကိုလုံခြုံစွာပိတ်ပြီး စောင့်ကြပ်နေခြင်းနှင့်တူသည်။ ကျမ်းစာကိုရေးသားသောအချိန်၌ မြို့တံခါးသည် မြို့ကိုလုံခြုံစေရန် အထူး သတိဖြင့်စောင့်ရှောက်ရသည်။

စုံစမ်းခြင်းသည် ဘုရားရှင်၏သားသမီးများအား ဖြောင့်မတ်ရာအကြံ ပေးခြင်းလမ်းသို့ လိုက်လျှောက်မည်လား၊ ဆိုးယုတ်သောအကြံနောက်သို့ လိုက်မည်လားဆိုသည်ကို စုံစမ်းခြင်းပင်ဖြစ်သည် (ဆာ၊ ၁၄၁း၄၊ ၅)။ ဆာလံ ဆရာသည် မိမိ၏စိတ်ကို စိတ်မချနိုင်ပါ။ အဘယ်ကြောင့်ဆိုသော် စစ်ပွဲ အမှန်ပင်ဖြစ်နေသည်။ မခြားမလပ်ဆုတောင်းခြင်းသာ စုံစမ်းခြင်းကိုအောင်မြင် သွားနိုင်သည်။ ထိုဆုတောင်းခြင်းဖြင့်သာ ဘုရားရှင်သည် မိမိ၏သားသမီး များကို စုံစမ်းခြင်းမှကယ်တင်ပေးနိုင်ပါမည် (ဆာ၊ ၁၄၁း၁၊ ၂)။

`ဆာ၊ ၁း၁ နှင့် ဆာ၊ ၁၄၁း၄ ကိုဖတ်ပါ။ စုံစမ်းခြင်းသည် မည်မျှ စဉ်းလဲကောက်ကျစ်များပြားနိုင်ကြောင်းကို သတိပေးထားသနည်း။`

ဆာ၊ ၁၄၁း၄ သည် စုံစမ်းခြင်းများပြားလာပုံကို ရေးသားထားသည်။ ပထမဦးဆုံးစိတ်သဘောသည် မကောင်းမှုသို့ယိမ်းသွားသည်။ ဒုတိယအဆင့် အနေဖြင့် နှစ်နှစ်ခြိုက်ခြိုက်မကောင်းမှုကိုပြုသည်။ (ဟေဗြဲဝေါဟာရ၌ ထပ်ခါ ထပ်ခါပြုလုပ်သည့်စိတ်သဘောဟုရေးထားသည်)။ တတိယအဆင့်စိတ်နှလုံး ထဲ၌ အပြစ်ကိုအရသာတွေ့လာသည်။ လိုလိုလားလားအပြစ်နှင့် မကောင်းမှု ကို ဆက်လက်လုပ်ဆောင်လာသည်။

ထိုနည်းတူစွာ ဆာ၊ ၁း၁ ၌ စုံစမ်းခြင်းသည် ဘုရားရှင်၏သားသမီး တို့ကို ဘုရားရှင်ချမှတ်သောတရားလမ်းမှလွဲရန်၊ မတရားမှုများကို ကျေကျေ နပ်နပ်လုပ်ရန် သွေးဆောင်သည်။ အပြစ်လုပ်သူတို့နှင့်အတူ မိတ်ဆွေဖွဲ့လာ သည်။ လူဆိုးတို့နှင့်ပေါင်းသင်းသည်။ လူမိုက်တို့နှင့်အတူပျော်မွေ့သည်။ ကျွန်ုပ်တို့သည် ထိုသို့မဖြစ်ရ။ ဘုရားရှင်၏လမ်းခရီးတော်မှလွဲမသွားရရန် အထူးဂရုစိုက်ရမည်။

ဆာလံကျမ်းသည် ဒုစရိုက်အပြစ်များပြားလာအောင် စုံစမ်းခြင်း အကြောင်းကိုဖော်ပြသည်။ ကိုယ်တော်၏အကွယ်အကာကို ခိုလှုံခြင်းမှတစ်ပါး အခြားမည်သည့်အရာမျှ ယင်းစုံစမ်းခြင်းကိုမအောင်မြင်နိုင်ပါ။ ဆာလံသည် အထူးအရေးကြီးသောစကားလုံးများ၊ နားထောင်ရန်စကားများကို သွန်သင်ပြီး စုံစမ်းခြင်းကိုအောင်မြင်နိုင်ဖို့ လမ်းပြပေးသည်။ လူဆိုးဖြစ်စေ၊ ဖြောင့်မတ်သူ ဖြစ်စေ မည်ကဲ့သို့လမ်းဆုံးသွားသည်ကို သေချာစွာသင်ပြပေးပြီး ဘုရားရှင်၏ ဉာဏ်ပညာတော်ကို မည်သို့သင်ယူရမည်ကို သတိပြုရမည် (ဆာ၊ ၁း၄-၆။ ဆာ၊ ၁၄၁း၈-၁ဝ)။ ဆာလံကျမ်းမှနောက်ဆုံးဘုရားရှင်၏သားသမီးများ အနာဂတ်အချိန်အတွက်တည်ကြည်ရန် ဘုရားရှင်၏ကတိတော်ကိုသာ ကိုးစား ယုံကြည်ပြီး စိတ်ရှည်စွာကိုယ်တော်ကိုစောင့်နေရန်ဖြစ်သည်။