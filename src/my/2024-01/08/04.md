---
title:  ဘုရားရှင်၏စမ်းသပ်ခြင်း
date:   20/02/2024
---

`ဆာ၊ ၈၁း၇၊ ၈။ ဆာ၊ ၉၅း၇-၁၁ နှင့် ဆာ၊ ၁ဝ၅း၁၇-၂၂ ကို ဖတ်ပါ။ ဘုရားရှင်၏စမ်းသပ်ခြင်းအကြောင်းမည်သို့ပါရှိသနည်း။`

ဣသရေလတို့၏ယုံကြည်ခြင်းကို ဘုရားရှင်စမ်းသပ်သောနေရာ၊ စိန်ခေါ်မှုပြုသောနေရာတစ်ခုကို “မေရိဘ” အရပ်ဟုခေါ်ဆိုထားသည်။ ဘုရားရှင် သည် လိုအပ်သမျှကို ပြင်ဆင်ပေးနိုင်ကြောင်း တန်ခိုးပြသောနေရာဖြစ်သည် (ထွက်၊ ၁ရး၁-၇။ ဆာ၊ ၉၅း၈၊ ၉။) ဆာ၊ ၈၁ ဘုရားသခင်စမ်းသပ်မှု အကြောင်းကို ပြန်၍ရေးသားဖော်ပြပေးသည် (ဆာ၊ ၈၁း၇)။ သူတို့၏ နားမထောင်ခြင်းအကြောင်းကြောင့် ကိုးစားယုံကြည်မှုလျော့ရဲလာသည် (ဆာ၊ ၈၁း၁၁)။ လူတို့သည် ဘုရားရှင်၏စမ်းသပ်မှုကို ကျရှုံးသွားရသည်။

“မေရိဘ” အရပ်၌ စမ်းသပ်စုံစမ်းခြင်းတွင် သတင်းစကားနှစ်ရပ် ပါရှိသည်။ ပထမတစ်ခုမှာ ဘုရားသခင်၏လူသည် အတိတ်၏အပြစ်ကို ပြန်၍မလုပ်မိကြစေရန်ဖြစ်သည်။ ဘုရားရှင်ကိုမယုံကြည်မကိုးစားစိတ်နှင့် ကိုယ်ကြိုက်ရာလမ်းသို့လျှောက်ခြင်းကို ပြန်၍မလုပ်မိစေရန်အတွက်ဖြစ်သည် (ဆာ၊ ၈၁း၁၃)။ ဒုတိယအချက်မှာ လူတို့သည် စမ်းသပ်မှု၌ကျရှုံးသော်လည်း ဒုက္ခရောက်လျှင် ဘုရားသခင်အမြဲကူညီကြောင်းကိုပြသည် (ဆာ၊ ၈၁း၇)။ အတိတ်အချိန်မှ ဘုရားရှင်၏ကယ်မမှုကရုဏာတော်သည် ယခုခေတ်လူများ အတွက် အာမခံပေးသည်။

ဆာလံ၊ ၁ဝ၅ သည် ယောသပ်အနေဖြင့် ဘုရား၏စကားတော်ကို ကိုးစားယုံကြည်လျက် မိမိ၏အနာဂတ်အတွက်စမ်းသပ်မှုကို ရင်ဆိုင်အောင်မြင် ခဲ့သည် (က၊ ၃ရး၅-၁ဝ။ ဆာ၊ ၁ဝ၅း၁၉)။ ဟေဗြဲစကားလုံး ဓအျမေစေဓ (ထစာ့ရဲ့ပ်) သည် စမ်းသပ်မှုကိုဆိုလိုသည်။ အခန်းငယ် ၁၉ ၌ ပြန်၍ ဖြူစင်အောင်လျှော်ဖွပ်သန့်ရှင်းစေသည်ကိုဆိုသည်။ ယောသပ်၏ယုံကြည်ခြင်း ကိုစမ်းသပ်ရာတွင် ဘုရားရှင်အပေါ်သံသယအလျှင်းမရှိ။ ဘုရားရှင်၏ကတိ တော်ကိုသာအားထားကာ ကိုယ်တော်၏လမ်းပြမှုကိုခံယူသည်။

ဘုရားရှင်၏စည်းကမ်းချမှတ်ခြင်း၏ပန်းတိုင်သည် သားသမီးများအား ခွန်အားပေးရန်၊ ကတိတော်အတိုင်းပြည့်စုံသွားစေရန်အတွက် ပြင်ဆင်မှုပေးခြင်း ဖြစ်သည်။ ယောသပ်၏ဥပမာကိုယူပါ (ဆာ၊ ၁ဝ၅း၂ဝ-၂၂)။ ဘုရားရှင်၏ သွန်သင်မှုကိုငြင်းပယ်ခြင်းရလဒ်သည် ခေါင်းမာတတ်ခြင်းစိတ်နှလုံးခိုင်မာခြင်းကို ဖြစ်စေပါသည်။

“ဘုရားရှင်အလိုတော်ရှိသောသဘောမှာ နာခံလိုက်လျှောက်ပြီး ကိုယ်တော်၏ပညတ်တော်အပေါ် မေးခွန်းထုတ်စရာမလိုပါ။ သို့သော် လူတို့သည် စာတန်၏လိမ်လည်မှုအောက်၌ ငိုက်ဆင်းချည့်နဲ့ကုန်ကြသည်။ စာတန်သည် ရမယ်ရှာ၊ မေးခွန်းထုတ်တတ်သောသဘောလွန်စွာရှိသည်။ ဧဝကို ဧဒင်ဥယျာဉ် အတွင်း လှည့်ဖြားခြင်းပုံစံအတိုင်း လူတို့၏စိတ်ကိုဆွဲယူတတ်သည်။ ‘သင်သည် ဧကန်အမှန်မသေရ။’ နားထောင်မှုမရှိခြင်းသည် စိတ်နှလုံးကိုမာကျောစေသည် သာမက မကောင်းသောအမှုကိုပြုရန် စိတ်ကိုစွဲစေသည်။ အခြားယုံကြည်ခြင်း များကိုလည်း ပျက်ပြားစေပါသည်။ အမှားကိုအစပြုလုပ်ဆောင်သည်နှင့် ဆက်တိုက်ဆက်တိုက်တစ်ခုပြီးတစ်ခုမှားယွင်းကာ အပြစ်ကိုအပြစ်ဟူ၍ မသိမသာ အမှားကိုအမှားဟု လက်မခံတော့ပါ” (Ellen G. White, _Testimonies for the Church, vol. 4_, p. 146).

`သင်၏အတွေ့အကြုံအရ သင့်စိတ်နှလုံးခိုင်မာသွားစေသောအဖြစ် မည်သို့ရှိသနည်း။ ယင်းစိတ်သဘောမျိုးသည် ကျွန်ုပ်တို့ကိုကပ်တိုင်သို့ အဘယ်ကြောင့်သွားရန်လိုကြောင်း၊ နားထောင်ခြင်းတန်ခိုးရရှိနိုင်သောကပ်တိုင် သို့သွားလျှင် အဘယ်ကြောင့်နာခံတတ်ခြင်းသဘောကို ရရှိနိုင်သနည်း။`