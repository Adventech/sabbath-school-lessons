---
title:  ဆက်လက်လေ့လာရန်။
date:   23/02/2024
---

ယခုခေတ်အချိန်အခါ၌၊ ပညာရှိသော်လည်း ပျော်စရာမဟုတ်ဟု ယူဆသူရှိသည်။ ပညာထက်ပျော်စရာကောင်းသည့်အရာရှိသည်။ မည်သို့ပင် ဖြစ်စေ၊ ဘုရားကိုသိကျွမ်းခြင်းပညာကိုရ၍ ပျော်ရွှင်ခြင်းထက် ပျော်စရာ ကောင်းသည့်အရာများရှိပါသလား။ ဆာလံကျမ်းသည် ရှင်းလင်းပြတ်သားစွာ ဖြင့် အဖြေပေးထားသည်။ ကောင်းသောသတင်းမှာ ပျော်ရွှင်မှုရရှိရန်အတွက် ကျွန်ုပ်တို့ပညာတောင်းခံရန်မလိုပါ။ ဘုရားကိုသိသောဉာဏ်ပညာသည် အလိုလို ပျော်ရွှင်မှုကိုပေးသည်။

ဟေဗြဲဘာသာစကားကိုအသုံးပြုပြီး ရိုးရိုးလေးဥပမာပေးရလျှင် “အာသျူးရေ” (ashurey) “ခြေလှမ်းဟုအဓိပ္ဋာယ်ရှိသောစကားလုံးသည် “အရှရေ” (ashrey) ဟုခေါ်သည်။ “ပျော်ရွှင်ခြင်း” စကားလုံးနှင့် လုံးဝနီးပါးအသံထွက် တူသည်။ အဂင်္လိပ်စကားဖြင့်ဘာသာပြန်ရသောအခါ အလွန်အင်အားပါသော အကြောင်း သတင်းစကားကိုဖြစ်စေသည်။ ဘုရားရှင်၏လမ်းပြမှုကို တစ်သဝေ မတိမ်းလှမ်းသွားနေခြင်းသည် ပျော်ရွှင်ခြင်းအစစ်အမှန်ကိုရရှိစေပါသည် (ဆာ၊ ၁း၁။ ဆာ၊ ၁ရး၅။ ဆာ၊ ၃ရး၃၁။ ဆာ၊ ၄၄း၁၈။ ဆာ၊ ၈၉း၁၅။ ဆာ၊ ၁၁၉း၁)။ သမ္မာကျမ်း၌ဖော်ပြသောဉာဏ်ပညာနှင့် ပျော်ရွှင်ခြင်းထူးထူးပြားပြား မဟုတ်၊ အတွေ့အကြုံတစ်ခုသာဖြစ်သည်။

ဘုရားရှင်နှင့်မိတ်သဟာယဖွဲ့လျှင် ထိုအရာများကိုတွေ့ရှိနိုင်သည်။ ဘုရားရှင်၏အလိုတော်ကို တုံ့ပြန်လိုက်လျှောက်ခြင်း၊ ချီးမွမ်းခြင်းနှင့်ခွန်အား ယူခြင်း၊ ကိုယ်တော်၌ကိုးစားခြင်းတို့သည် ဉာဏ်ပညာနှင့်ပျော်ရွှင်ခြင်းကိုရရှိစေ ပါသည်။ ဆာ၊ ၂၅း၁၄ အရ “ထာဝရဘုရားကိုကြောက်ရွံ့သောသူတို့သည် ကိုယ်တော်မြတ်နှင့်မိတ်သဟာယဖွဲ့ရသောအခွင့်နှင့် ပဋိညာဉ်တရားတော်ကို သိရသောအခွင့်ရှိကြ၏။”

ကိုယ်တော်သည် ရှင်းလင်းပြတ်သားစွာ ကျွန်ုပ်တို့ကိုဖွင့်ပြပေးသော ကြောင့် ကျေးဇူးတင်ပါသည်။ ကိုယ်တော်၏မေတ္တာတော်ကို အလေးအနက် ထားပြီး ကောင်းချီးများကိုစုစည်းထားနိုင်ကြပါစို့။ ထိုကောင်းချီးများကို ပြန်လည် ရေတွက်မိနိုင်စေရန်ဖြစ်သည်။ ဘုရားသခင်၏သားတော်သည် မိမိ၏ရာဇပလ္လင် ကိုထားရစ်ခဲ့၍ ဘုရားဇာတိမှ လူဇာတိကိုခံယူတော်မူခဲ့သည်။ အဓိကအကြောင်း မှာ လူသားများအား စာတန်၏တန်ခိုးမှကယ်ထုတ်ပေးနိုင်ရန်အတွက်ဖြစ်သည်။ ကျွန်ုပ်တို့ကိုယ်စားကိုယ်တော်အောင်နိုင်ခြင်းအတွက် လူသားများအတွက် ကောင်းကင်တံခါးဝကို ဖွင့်ပေးနိုင်ခဲ့သည်။ ကောင်းကင်ဘုံရှိ ဘုရားရှင်၏ ဘုန်းတော်နေရာကို လူတို့အားဖွင့်ပြပေးနိုင်ခဲ့သည်။ ပျက်စီးခြင်းတွင်းပေါက်မှ အပြစ်၏ဆွဲငင်ထားခြင်းကိုခံနေခဲ့ရသော လူသားအားလုံးအား အထက်သို့ ပင့်တင်မြှောက်ထားနိုင်ခဲ့သည်။ တစ်ဖန်ဘုရားသခင်နှင့် ပြန်၍ဆက်သွယ် ပေးနိုင်သည်။ ကျွန်ုပ်တို့၏ကယ်တင်ပိုင်ရှင်ကို ယုံကြည်ခြင်းဖြင့် ဖြောင့်မတ် ခြင်းဝတ်ရုံကို ခရစ်တော်ရှင်ပေးတော်မူသည်။ ကိုယ်တော်သည် ကျွန်ုပ်တို့ကို ခမည်းတော်ထံသို့ ချီးမြှောက်ပေးတော်မူသည်။ အဆိုပါအကြောင်းအရာသည် ဘုရားရှင်မှ ကျွန်ုပ်တို့ကိုပြုပေးတော်မူသောအကြောင်းအရာဖြစ်သည် (Ellen G. White, _Steps to Christ_, p. 118).