---
title:  ပူဇော်သကာကိုဘုရားရှင်မနှစ်သက်သောအချိန်
date:   21/03/2024
---

`ဆာ၊ ၄ဝး၆-၈။ ဆာ၊ ၅ဝး၇-၂၃ နှင့်၊ ဆာ၊ ၅၁း၁၆-၁၉ ကိုဖတ် ပါ။ ကျမ်းချက်မှအရေးကြီးသောအချက် မည်သို့ဖော်ပြထားသနည်း။ အဘယ် ကြောင့် ဘုရားရှင်သည် ပူဇော်သကာ၌ မနှစ်သက်ရခြင်းအကြောင်းကို နှုတ်ကပတ်တော်မှ မည်သို့ဖော်ပြသနည်း။`

ပုရောဖက်များကဲ့သို့ပင် ဆာလံဆရာတို့သည် မှားယွင်းသောဝတ်ပြုပုံ အကြောင်းကို အပြစ်တင်ထားသည်။ သူတို့၏အဓိကသတိပေးချက်မှာ ဣသရေလလူတို့ကျင်းပသောယဇ်နှင့် ဝတ်ပြုခြင်းပွဲတော်များကို ဘုရားရှင် အဓိကမထားကြောင်း၊ ယင်းပူဇော်သကာများကိုလည်း ဘုရားရှင်မလိုအပ်ကြောင်း၊ ဝတ်ပြုပုံနှင့်ဝိညာဉ်ရေးတည်ဆောက်ပုံသည် ကွာခြားသည့်အကြောင်းများဖြစ် သည်။

ဘုရားသခင်သည် သူတို့ပူဇော်သောယဇ်ကို မငြင်းပါ။ သူတို့၏ ကိုယ်ပိုင်အသက်တာနေထိုင်ပုံအားနည်းမှုကိုသာ ဘုရားရှင်မနှစ်သက်ပါ (ဆာ၊ ၅ဝး၈၊ ၁၇-၂၁)။ ဆာလံကျမ်းသည် ပူဇော်သကာနှင့် ဝတ်ပြုခြင်းကို ဆန့်ကျင်ဘက်မပြုပါ။ အချည်းနှီးလုပ်ဆောင်သောယဇ်နှင့် စိတ်မပါသော ဝတ်ပြုပုံကိုသာပြုပြီး စိတ်နှလုံးမဖြောင့်မတ်သောဝတ်ပြုသူများကို ဘုရားရှင် လက်ခံတော်မူမည်မဟုတ်။

အပြင်ပန်းသဏ္ဍာန်စည်းလုံးခြင်းပြပြီး အတွင်းစိတ်သဘောများပြိုပျက် နေခြင်းမျိုး၊ ဓလေ့ထုံးစံများကို ပို၍အလေးထားပုံနှင့် မိမိကိုယ်ကို ဘုရားရှင် နှင့်နီးကပ်စေရမည့်အစား ဝေးကွာသွားစေခြင်းများရှိသည်။ ဘုရားရှင်ပုံစံချသော ဝတ်ပြုကိုးကွယ်ခြင်း၌မဟုတ်၊ ဘုရားရှင်ကိုဆန့်ကျင်သောထုံးစံဓလေ့များ ကဖော်ပြနေသည်။

`ယောဟန်၊ ၄း၂၃၊ ၂၄ ကိုဖတ်ပါ။ ယေရှုရှင်ပြုတော်မူသောယင်း အချက်သည် ဆာလံကျမ်းနှင့်ကိုက်ညီ၍ ယနေ့အချိန်၌ မည်သို့သတိပေးထား သနည်း။`

အလှူပြုခြင်းတစ်ခုတည်းဖြင့်မပြည့်စုံသေးပါ။ နောင်တစိတ်မရှိဘဲ အလှူလုပ်ခြင်းသည် အဘယ်အရာကို ကောင်းကျိုးဖြစ်စေမည်နည်း။ အလှူ ပေးပြီး စိတ်နှလုံးသား၌ နောင်တမရှိ၊ ယုံကြည်ခြင်းမရှိ၊ ဝမ်းနည်းခြင်းမရှိ အပြစ်၌ပျော်မွေ့နေပါသလား။ နောင်တနှင့် အမှန်အကန်ကျေးဇူးတင်တတ်မှ သာလျှင် ပူဇော်သကာသည် ဘုရားရှင်နှစ်သက်လိမ့်မည်။ “ဖြောင့်မတ်ခြင်း၏ ပူဇော်သကာ” ဖြစ်သည် (ဆာ၊ ၅၁း၁၉ နှင့် ဆာ၊ ၅ဝး၁၄ ကိုကြည့်ပါ)။ ယေရှုသည် ဟေရှာယကျမ်းကိုအသုံးပြုပြီး ဤကဲ့သို့မိန့်တော်မူခဲ့သည် “ဤ လူမျိုးသည် နှုတ်နှင့်ငါ့ထံသို့ချဉ်းကပ်၍ နှုတ်ခမ်းနှင့်ငါ့ကိုရိုသေကြ၏။ စိတ်နှလုံး မူကား ငါနှင့်ဝေးလှ၏” (မဿဲ၊ ၁၅း၈)။ ပြဿနာမှာ ဆာလံဆရာတို့သည် ယေရှုရှင်နှင့် တစ်ထပ်တည်းသဘောထားလျက်ရှိသည်။ အထူးသဖြင့် ကိုယ်တော် လောက၌အမှုတော်ဆောင်စဉ် ဘာသာရေးခေါင်းဆောင်များ၏စိတ်ကို ရည်ရွယ် ပြောဆိုလိုခြင်းဖြစ်သည်။

`ကျွန်ုပ်တို့မြော်လင့်ခြင်းအသင်းတော်အနေဖြင့် ထိုသို့မျိုးရှိနေပါသလား။ အမှန်တရားကိုသိထားပါလျက် ဓလေ့ထုံးစံနောက်လိုက်လုပ်ခြင်းသည် ပြည့်စုံ မှန်ကန်နိုင်ပါမည်လား။`