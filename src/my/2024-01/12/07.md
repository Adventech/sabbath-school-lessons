---
title:  ဆက်လက်လေ့လာရန်။
date:   22/03/2024
---

Ellen G. White "How to Pray," pp. 39-42 in _A Call to Stand Apart_ ကိုဖတ်ပါ။

ကိုးကွယ်ခြင်း၏ဗဟိုလုပ်ဆောင်ချက်သည် နောင်တရခြင်းဖြစ်ရမည်။ စစ်မှန်သောနောင်တတရားဖြစ်ရမည်။ “နောင်တသည် ဝမ်းနည်းခြင်း၊ အပြစ် အတွက်နောင်တရ၍ ယင်းအပြစ်မှကျောခိုင်းသွားခြင်းကိုခေါ်သည်။ အပြစ် ရှိကြောင်း မမြင်နေသရွေ့ ထိုမကောင်းသောအရာကိုအပြစ်ဟု ကျွန်ုပ်တို့မသတ် မှတ်နိုင်ပါ။ စိတ်တွင်း၌လုံးဝလက်မခံတော့သည်အထိမရှိလျှင် အသက်တာ၌ စစ်မှန်သောပြောင်းလဲမှုဖြစ်လာနိုင်မည်မဟုတ်။

“လူများစွာတို့သည် နောင်တ၏သဘာဝအကြောင်းကို နားမလည် နိုင်ပါ။ လူထုတို့သည် မိမိတို့ပြုမိသောအပြစ်အတွက်သော်လည်းကောင်း၊ အပြစ်လုပ်သောကြောင့် အကျိုးဆက်ကိုခံရမည်ကိုကြောက်ရွံ့သောကြောင့် အပြင်ပန်းအနေဖြင့် ပြောင်းလဲခြင်းပြုကြသည်။ သို့သော် သမ္မာကျမ်းစာမှာ ထိုသို့သောနောင်တမျိုးကို စစ်မှန်သောနောင်တဟုမခေါ်ပါ။ ခံရသောအကျိုး ကိုသာကြောက်၍ အပြစ်ကိုမကြောက်ကြပါ။ ဧသောသည် သားဦးရာထူး အရိုက်အရာအစဉ်ပျောက်ဆုံးသွားကြောင်းသိလျှင် ငိုကြွေးခဲ့သည်။ ဗာလန် လမ်းကြားမှကြို၍ ဓားဖြင့်စောင့်နေကြောင်းမြင်ရလျှင် ကြောက်ရွံ့သည်။ သူပြု သောအမှုသည်မှား၍ အသေခံရမည်ကို အလွန်ကြောက်သည်။ သို့သော် နောင်တရခြင်းမရှိပါ။ ပြောင်းလဲဖို့ရန် လုံးဝစိတ်မကူးပါ။ မကောင်းမှုကို ရပ်တန့်ဖို့ရန် ရည်ရွယ်ချက်မရှိပါ။ ယုဒရှကာရုတ်သည် သခင်ကိုရောင်းစား အပ်နှံပြီးနောက် ငိုကြွေးခဲ့သည်။ “အကျွန်ုပ်ပြစ်မှားပါပြီ။ အပြစ်မရှိသောသူ၏ အသွေးကိုအပ်မိပါပြီဟုဆို၏” (မဿဲ၊ ၂ရး၄)။ (Ellen G. White, _Steps to Christ_, pp. 22, 23).

“လူလက်ဖြင့်လုပ်သောဗိမာန်တော်၌ ဘုရားရှင်ကိန်းဝပ်တော်မူသည် မဟုတ်။ လူစုလူဝေး၌ ကိုယ်တော်သည်ရှိတော်မူ၍ မိမိ၏လူတို့ကို ဂုဏ်ပြု တော်မူသည်။ ကတိတော်ထားသောအရာမှာ သူတို့ကိုအကြည့်အရှုကြွတော် မူမည်။ သူတို့၏အပြစ်ကိုဖော်ပြပေးကြမည်။ တစ်ဦးနှင့်တစ်ဦးအတွက် ဆုတောင်း ပေးရမည်။ ကိုယ်တော်သည် မိမိ၏ဝိညာဉ်အားဖြင့် လူတို့နှင့်တွေ့ဆုံကြမည်။ ကိုယ်တော်ကိုဝတ်ပြုရန်လာသောသူများတို့သည် မိမိတို့၏အပြစ်ကိုလည်းကောင်း၊ မကောင်းမှုဟူသရွေ့ကို ချန်လှပ်ထားရမည်။ ဝိညာဉ်သဘော၊ သမ္မာတရား စိတ်ဖြင့် ကိုယ်တော်ကိုကိုးကွယ်ခြင်းမရှိလျှင်လည်းကောင်း၊ သန့်ရှင်းစွာ၊ တင့်တယ်စွာဝတ်ပြုခြင်းမရှိလျှင်လည်းကောင်း၊ စုံရုံးခြင်းသည် အလဟဿပင် ဖြစ်သည်။ အကျိုးမရှိပါ။ သို့ဖြစ်၍ ဘုရားရှင်ကြွေးကြော်တော်မူသည်မှာ “ဤလူမျိုးသည် နှုတ်ဖြင့်ငါ့ကိုချဉ်းကပ်၍၊ နှုတ်ခမ်းဖြင့်ငါ့ကိုရိုသေကြ၏။ စိတ်နှလုံးမူကား ငါနှင့်ဝေးလှ၏။ လူတို့စီရင်သောပညတ်တို့ကို သွန်သင်၍ နည်းဥပဒေသပေးလျက်ပင် ငါ့ကိုအချည်းနှီးကိုးကွယ်ကြ၏ဟု နောက်ဖြစ် လတ္တံ့သောအရာကို လျောက်ပတ်စွာဟောခဲ့ပြီဟု ပြန်၍မိန့်တော်မူ၏” (မဿဲ၊ ၁၅း၈၊ ၉)။ ဘုရားရှင်ကိုကိုးကွယ်သူတို့သည် စိတ်ဝိညာဉ်နှင့်လည်းကောင်း၊ သမ္မာတရားနှင့်လည်းကောင်း” ကိုးကွယ်ရမည်။ “ခမည်းတော်ကို နံဝိညာဉ် နှင့်လည်းကောင်း၊ သစ္စာတရားနှင့်လည်းကောင်း ကိုးကွယ်ရမည့်အချိန် ကာလသည် လာ၍ယခုပင်ရောက်လျက်ရှိ၏။ အကြောင်းမူကား၊ ထိုသို့ ကိုးကွယ်သောသူတို့ကို ခမည်းတော်သည် အလိုရှိတော်မူ၏” (ယောဟန်၊ ၄း၂၃)။” (Ellen G. White, _Prophets and Kings_, p. 50).