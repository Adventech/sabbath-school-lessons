---
title:  တိုင်းနိုင်ငံများအကြားကိုယ်တော်၏ဘုန်းတော်ကိုကြေညာခြင်း
date:   20/03/2024
---

`ဆာ၊ ၉၆ ကိုဖတ်ပါ။ ဝတ်ပြုခြင်း၏မျှော်လင့်ချက်ကို ဆာလံကျမ်းမှ မည်သို့ရှင်းပြသနည်း။`

ဝတ်ပြုခြင်း၌ ဘုရားရှင်ကိုသီဆိုချီးမွမ်းခြင်းအကြောင်းပါသည် (ဆာ၊ ၉၆း၁၊ ၂)၊ ကိုယ်တော်၏နာမတော်ကို ချီးမွမ်းသည် (ဆာ၊ ၉၆း၂)၊ ကိုယ်တော် ၏ကောင်းမြတ်တော်မူခြင်းနှင့် ကြီးမြတ်ခြင်းကိုကြွေးကြော်သည် (ဆာ၊ ၉၆း၃၊ ၄)၊ ထိုနောက်မှာ ဗိမာန်တော်သို့ လက်ဆောင်ဘဏ္ဍာများယူဆောင်လာသည် (ဆာ၊ ၉၆း၈)။ ထိုနည်းအတိုင်း အလားတူဝတ်ပြုခြင်းမျိုးကိုလည်းပြုကြသည်။ ဆာလံ၊ ၉၆ သည် ဝတ်ပြုခြင်းအကြောင်း သီးသန့်ပြောထားခြင်းမဟုတ်ပါ။ ဧဝံဂေလိလုပ်ငန်း၌ အခြားသောသူများထံ ကြွေးကြော်ဟောပြောရင်း ကိုယ်တော် ၏နိုင်ငံတော်ကို တည်ဆောက်ကြရသည် (ဆာ၊ ၉၆း၂၊ ၃၊ ၁ဝ)။

သီဆိုချီးမွမ်းအလှူလက်ဆောင်များယူဆောင်လာခြင်းနှင့် ဧဝံဂေလိ တရားဟောပြောခြင်းတို့သည် ခွဲခြားထား၍မရပါ။ မတူသောဝတ်ပြုကိုးကွယ် ခြင်းပုံစံများသာဖြစ်သည်။ ဝတ်ပြုကိုးကွယ်ခြင်းသည် တခြားသူတို့အား သတင်း စကားကြွေးကြော်ဟောပြောခြင်းနှင့် တစ်ထပ်တည်းကျစေရမည်။ “ဘုရားရှင် သည် ကြီးမြတ်တော်မူသည်” (ဆာ၊ ၉၆း၄)။ “တစ်ပါးအမျိုးသားတို့၏ ဘုရားရှိသမျှတို့သည် အချည်းနှီးသက်သက်ဖြစ်ကြ၏။ ထာဝရဘုရားမူကား၊ မိုးကောင်းကင်ကိုဖန်ဆင်းတော်မူ၏” (ဆာ၊ ၉၆း၅)။ “ထာဝရဘုရား စိုးစံတော်မူ၏” (ဆာ၊ ၉၆း၁ဝ)။ “အကြောင်းမူကား၊ ကိုယ်တော်သည် မြေကြီးသားတို့ကိုစီရင်ခြင်းငှာ ကြွလာတော်မူ၏” (ဆာ၊ ၉၆း၁၃)။ သို့ဖြစ်၍ ဧဝံဂေလိ၏အဓိကပန်းတိုင်မှာ လူများတို့ကို ဘုရားသခင်ထံသို့စုရုံးပေးခြင်း ဖြစ်သည်။ ဖန်ဆင်းခြင်းခံအရာအလုံးစုံကို ထာဝရဘုရားအား ကိုးကွယ်စေရန် ဖြစ်သည် (ဆာ၊ ၉၆း၁၁-၁၃)။

ဝတ်ပြုကိုးကွယ်ခြင်းသည် ဘုရားရှင်အားဖန်ဆင်းရှင်၊ ဘုရင်နှင့် တရားသူကြီးအဖြစ် အတွင်းစိတ်မှခံယူပြီး အမူအရာအဖြစ်ထွက်လာသော အပြုအမူဖြစ်သည် (ဆာ၊ ၉၆း၅၊ ၁ဝ၊ ၁၃)။ သို့ဖြစ်၍ ဝတ်ပြုကိုးကွယ်ခြင်း သည် အတိတ်မှ ဘုရားရှင်၏ပြုတော်မူသမျှကို ပြန်၍သတိရခြင်း၊ ဖန်ဆင်း ပေးထားသမျှကို အောက်မေ့ခြင်းတို့ဖြစ်သည်။ ကိုယ်တော်ယခုလုပ်ဆောင်တော် မူသမျှကို အောင်ပွဲခံယူချီးမွမ်းမှု (ကမ္ဘာကြီးကိုထိန်းသိမ်းကြည့်ရှု၍ အုပ်ချုပ် စိုးစံတော်မူသည်)။ အနာဂတ်ဆက်လက်လုပ်ဆောင်သွားမည့်အရာကို (နောက်ဆုံး ကာလတရားစီရင်ခြင်းနှင့် ကောင်းကင်သစ်မြေကြီးသစ်၌ အသစ်သောအသက် တာကို ပိုင်ဆိုင်ရခြင်း)

ဆာလံကျမ်းမှဖော်ပြထားသောတရားစီရင်မှု၌ ဘုရားရှင်၏ငြိမ်သက် ခြင်း၊ မျှတခြင်း၊ အရာခပ်သိမ်းကောင်းမွန်ခြင်းကို ပြန်လည်ပြုလုပ်ပေးလိမ့် မည်။ ယခုကမ္ဘာကြီးသည် မတရားမှုဒုက္ခဆင်းရဲခြင်းနှင့် ဝန်ပိ၍နေပါသည်။ သို့ဖြစ်၍၊ တစ်ကမ္ဘာလုံးမှ ဘုရားရှင်၏တရားစီရင်မှုအတွက် ပါဝင်ဝမ်းမြောက် ကြရသည် (ဆာ၊ ၉၆း၁ဝ-၁၃။ ဆာ၊ ၉၈း၄-၉)။ ဆိုလိုချက်မှာ ဘုရားရှင် သည် မျှတသောတရားသူကြီးဖြစ်၍ လူသားများအားလုံးကိုးကွယ်ထိုက်သောသူ ဖြစ်သည်။ သန့်ရှင်းခြင်းနှင့်အတူ “ချစ်ကြောက်ရိုသေလျက်” ချဉ်းကပ်ကိုးကွယ် သင့်သည်၊ မရိုမသေမပြုသင့်ပါ (ဆာလံ၊ ၉၆း၉)။ ဝတ်ပြုကိုးကွယ်ရာ၌ ဝမ်းမြောက်ခြင်းနှင့် စိတ်ချယုံကြည်ခြင်းပါဝင်ရမည် (ဆာ၊ ၉၆း၁၊ ၂၊ ၁၁- ၁၃)။ သန့်ရှင်းသောရိုသေခြင်းအမူအရာစိတ်သဘောရှိရမည် (ဆာ၊ ၉၆း၄၊ ၉)။

ဆာ၊ ၉၆ ၌ စကြဝဠာအပေါင်းဖန်ဆင်းရှင်ကို ကိုးကွယ်ရန်ဖြစ် သည်။ ကိုယ်တော်၏တရားစီရင်ခြင်းသည် နောက်ဆုံးဧဝံဂေလိသတင်းစကား ကြွေးကြော်ပြီး ကမ္ဘာကိုအသိပေးရမည်။ ကောင်းကင်တမန် (၃) ပါးသတင်း စကားဖြစ်သော ဗျာ၊ ၁၄း၆-၁၂ ဖြစ်သည်။ နည်းလမ်းမျိုးစုံဖြင့် ဆာလံသည် နောက်ဆုံးကာလအချိန်ကို ဖော်ပြကြွေးကြော်ပေးသည့် သတင်းအပါအဝင် ဖန်ဆင်းခြင်း၊ ကယ်တင်ခြင်း (ထာဝရဧဝံဂေလိသတင်းစကား) ကိုးကွယ်ခြင်း နှင့် တရားစီရင်ခြင်းအားလုံးပါဝင်သည်။

`ယင်းဆာလံကျမ်းကို ကောင်းကင်တမန် (၃) ပါးသတင်းစကားနှင့် နှိုင်းယှဉ်ကြည့်ပါ (ဗျာ၊ ၁၄း၆-၁၂)။ ထိုနည်းလမ်းအတိုင်း အခြေခံသမ္မာ တရားကို သွန်သင်ပေးလျက် နောက်ဆုံးကာလသတင်းစကားကို ကမ္ဘာကြီးသို့ ကြွေးကြော်ဟောပြောရပါမည်လား။`