---
title:  အဆုံးမရှိသောဝတ်ပြုကိုးကွယ်မှု
date:   16/03/2024
---

### ဖတ်ရန်ကျမ်းချက်များ။
ဆာ၊ ၁၃၄။ ဟေရှာ၊ ၄၂း၁ဝ-၁၂။ ဗျာ၊ ၁၄း၃။ ဆာ၊ ၁၅။ ဆာ၊ ၁ဝ၁း၁-၃။ ဆာ၊ ၉၆။ ဗျာ၊ ၁၄း၆-၁၂။ ယောဟန်၊ ၄း၂၃၊ ၂၄။

> <p>အလွတ်ကျမ်းချက်</p>
> “ငါသည်အသက်ရှင်စဉ်၊ ထာဝရဘုရားကိုသီချင်းဆိုမည်။ ငါဖြစ်သည်ကာလပတ်လုံး၊ ငါ၏ဘုရားသခင်ကိုထောမနာသီချင်းဆို မည်” (ဆာ၊ ၁ဝ၄း၃၃)။

ဘုရားရှင်၏ကရုဏာတော်နှင့် တန်ခိုးတော်ကြီးမားလှကြောင်းကို သိရှိကြရသောကျွန်ုပ်တို့သည် ဆာလံဆရာနှင့်အတူ မေးခွန်းမေးခြင်းခံရသည်။ “ငါ၌ထာဝရဘုရားပြုတော်မူသော ကျေးဇူးအလုံးစုံတို့ကို အဘယ်သို့ဆပ်ရ မည်နည်း” (ဆာ၊ ၁၁၆း၁၂)။ အသက်တာ၌သစ္စာရှိရန် ဘုရားရှင်ကို သစ္စာ စောင့်ခြင်းဖြင့် ကျေးဇူးဆပ်ရာရောက်သည်။

ဆာလံကျမ်းတွင် ဣသရေလလူမျိုးဆိုသောအခါ တိုင်းပြည်တစ်ပြည် သာဟု သတ်မှတ်၍မရပါ။ “ကြီးကျယ်သောစုရုံးခြင်း” (ဆာ၊ ၂၂း၂၂၊ ၂၅။ ဆာ၊ ၃၅း၁၈)။ အခြေခံသဘောအားဖြင့် ဣသရေလလူမျိုးတို့သည် ဘုရားရှင်ကို ချီးမွမ်းရန်ခေါ်ဖိတ်ခြင်းခံကြရသည်။ အခြားသောတိုင်းပြည်များသို့ ဘုရားရှင်၏ အကြောင်းကို သက်သေခံရမည်။ အဘယ်ကြောင့်ဆိုသော် ဘုရားရှင်သည် တစ်ကမ္ဘာလုံးရှိလူများကို မိမိ၏လူတို့နှင့်ပေါင်းစည်းပြီး ကိုးကွယ်ခြင်းအမှု ပြုစေလိုသောကြောင့်ဖြစ်သည်။ ကိုယ်တော်၏လူမျိုးတို့သည် ဖြောင့်မတ်သော သူများကဲ့သို့ နေထိုင်တော်မူရမည်။ ထာဝရဘုရားကိုကိုးစားမျှော်လင့်သူ ကိုယ်တော်၏မေတ္တာတော်ကို တန်ဖိုးထားတတ်သူဖြစ်ရမည်။

လူစုလူဝေးဖြင့် ဘုရားရှင်ကိုချီးမွမ်းခြင်းသည် ဝတ်ပြုခြင်းတစ်မျိုး ဖြစ်သည်။ ဣသရေလတို့သီးခြားဆုတောင်းချီးမွမ်းခြင်းအမှုနှင့် တူညီနေပါ သည်။ သီးခြားဝတ်ပြုခြင်းအစီအစဉ်နှင့်နှိုင်းယှဉ်လျှင် ကိုယ်တော်ကိုအသစ်သော ချီးမွမ်းခြင်းမျိုးနှင့် ကိုးကွယ်သည် (ဆာ၊ ၂၂း၂၂၊ ၂၅)။ သီးခြားဝတ်ပြုခြင်း ကိုမြှင့်တင်လိုက်ပြီး အားအပြည့်နှင့် ပတ်ဝန်းကျင်လူများနှင့် နီးကပ်စွာ မိတ်သဟာယဖွဲ့ဝတ်ပြုကြသည်။ လူစုလူဝေးနှင့်ဝတ်ပြုကိုးကွယ်ခြင်းကိုလည်း “ဖြောင့်မတ်သောသူတို့၏အစည်းအဝေး” (ဆာ၊ ၁၁၁း၁) ဟုလည်းခေါ်သည်။ ဖြောင့်မတ်သူတို့သည် ထာဝရဘုရားကိုသိကြ၏ (ဆာ၊ ၃၆း၁ဝ) နှင့် ဘုရားရှင် သည်လည်း သူတို့ကိုသိရှိတော်မူ၏ (ဆာ၊ ၃ရး၁၈)၊ ဖြောင့်မတ်သူများ အတွက်ခံစားရသောအတွေ့အကြုံဖြစ်သည်။