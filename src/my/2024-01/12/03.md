---
title:  သခင်ဘုရားအားအသစ်သောသီချင်းနှင့်ချီးမွမ်းခြင်း
date:   18/03/2024
---

`ဆာ၊ ၃၃း၃။ ဆာ၊ ၄ဝး၃။ ဆာ၊ ၉၆း၁။ ဆာ၊ ၉၈း၁။ ဆာ၊ ၁၄၄း၉ နှင့် ဆာ၊ ၁၄၉း၁ ကိုဖတ်ပါ။ အဆိုပါကျမ်းချက်များမှတူညီသော ဆိုလိုရင်းသည်အဘယ်အရာနည်း။`

ဆာလံကျမ်းသည် လူတို့အား “အသစ်သောသီချင်း” ကို သီဆိုရန် တိုက်တွန်းသည်။ “အသစ်သောသီချင်း” ဆိုရာ၌ မည်သို့သောသီချင်းဖြစ် သနည်း။ အသစ်သောသီချင်းအကြောင်းမှာ ဘုရားရှင်၏ကြီးမြတ်ပုံ၊ ဘုရားရှင်၏ အုပ်စိုးတော်မူပုံကို လန်းလန်းဆန်းဆန်းသီဆိုချီးမွမ်းကြခြင်းအကြောင်းဖြစ် သည်။ ကမ္ဘာသူကမ္ဘာသားအားလုံး ကိုယ်တော်ကိုကျေးဇူးတင်ကြလျက် ကိုယ်တော်၏ကြည့်ရှုတော်မူခြင်း၊ ကယ်တင်တော်မူခြင်းကို ကျေးဇူးတင်ကြောင်း၊ ဘုရားရှင်သည် ဖန်ဆင်းရှင်နှင့် တရားသူကြီးအဖြစ် ကမ္ဘာကိုဖန်ဆင်းစီရင် ကြောင်း သီဆိုကျူးအေးနိုင်ရမည်။ ရန်သူတို့၏လက်နှင့်သေမင်း၏လက်မှ လွတ်ရခြင်းအခွင့်၊ ဣသရေလလူမျိုးကို အထူးကောင်းချီးပေးခြင်းအတွက် ဘုရားရှင်ကိုချီးမွမ်းရသည်။ အခြားသောကိုယ်ပိုင်တွေ့ကြုံခံစားရခြင်းများလည်း အသစ်သောသီချင်းသီဆိုကျူးအေးကြရသည်။ အခြားသောသီချင်းများဖြင့် ဘုရားရှင် ကိုချီးမွမ်းနေသည့်တိုင် ကိုယ်တော်၏ချစ်ခြင်းမေတ္တာအံ့ဖွယ်ကရုဏာတော် အကြောင်း၊ သနားခြင်းအမှုအလုံးစုံတို့ကို အသစ်သောသီချင်းဖြင့် သီဆိုကျူးအေး ရသည်။ ဝမ်းမြောက်ပျော်ရွှင်ခြင်းပြန်လည်ရရှိနိုင်ခြင်းအကြောင်း၊ အသစ်သော ဆက်ကပ်ရခြင်းကိုပြန်လည်ရရှိသည်။ ကတိတော်အတွက်အားလုံးကို ကျေးဇူး တင်ချီးမွမ်းကြရသည်။ ဘုရားရှင်၏ကယ်နုတ်ခြင်းအမှုအတွက်၊ ခံစားရသော ကောင်းချီးမဂင်္လာအတွက် ကိုယ်တော်၏လူတို့သည် ဘုရားရှင်ကိုဖန်ဆင်းရှင် နှင့် မိမိတို့၏ရှင်ဘုရင်အဖြစ် အထူးသတ်မှတ်လာကြသည်။ ဆာလံကျမ်း၌ ရှိသောအဓိကရည်ရွယ်ချက်မှာ “အသစ်သောသီချင်း” တွင် ထာဝရဘုရား၌ ကိုးစားခြင်း၊ အံ့ဖွယ်သောအမှုတော်လုပ်ဆောင်ခြင်းကို ချီးမွမ်းသီဆိုခြင်း၊ အခက်အခဲအပေါင်းမှလွတ်ကင်းရခြင်းနှင့် အခြားအခြားသောအကြောင်းများစွာ ရှိသည်။

`ဟေရှာ၊ ၄၂း၁ဝ-၁၂။ ဗျာ၊ ၅း၉ နှင့် ဗျာ၊ ၁၄း၃ ကိုဖတ်ပါ။ အသစ်သောသီချင်းကို ကျမ်းချက်များမှမည်သို့ရှင်းပြသနည်း။`

ဘုရားရှင်၏လူဣသရေလတို့သည် “ထာဝရဘုရားကို အစဉ်ချဉ်းကပ် သူ” (ဆာ၊ ၁၄၈း၁၄) ဟု အသိအမှတ်ပြုခံရသည်။ ဖန်ဆင်းခြင်းခံရသော အရာအပေါင်းတွင် ဣသရေလလူတို့သည် အထူးပုံသက်သေအဖြစ်ထားရှိသည်။ ဘုရားရှင်ကိုချီးမွမ်းရသောအလုပ်အခွင့်ထူးကိုရရှိသည်။ သို့ဖြင့် သမ္မာကျမ်းစာ မှ ခေတ်အဆက်ဆက်ယုံကြည်သူအပေါင်းကို တိုက်တွန်းထားသည်မှာ ရွေးနုတ် ကယ်တင်သောအရှင်ကို အသစ်သောသီချင်းဖြင့် ချီးမွမ်းသီဆိုကြရန်ဖြစ်သည်။ ကယ်တင်ခြင်းအတွက်သက်သေအဖြစ် သိုးသငယ်၏အသွေးတော်ကိုသွန်းကာ အပြစ်အားလုံးကိုဆေးကြောပေးစေသည်။ “အသစ်သောသီချင်းတစ်ပုဒ်” အဖြစ် စိတ်ကိုလန်းဆန်းစေပြီး မည်သူတစ်ဦးတစ်ယောက်မျှမကြားဖူးသေးပါ။ လူတစ်ဦး စီ၏အသက်တာ၌ ဘုရားသခင်၏ကရုဏာတော်ကို အထူးနားလည်သော အတွေ့အကြုံဖြင့် သီဆိုချီးမွမ်းခြင်းဖြစ်သည်။ “အသစ်သောသီချင်း” သည် မျှော်လင့်ခြင်းကိုပြည့်ဝစေသည်။ အနာဂတ်၌ ကြီးမြတ်သောဘုရားသခင်၏ တန်ခိုးတော်အကြောင်းကိုလည်း ပြသပေးသည့်သီချင်းဖြစ်သည်။ ကိုးကွယ် ခြင်းအစစ်အမှန်ဟူသည် ပူဇော်သကာအလှူထက်ပို၍နက်ရှိုင်းသည်။ အချိန်တိုင်း အသစ်သောခွန်အားဖြင့်ပြည့်ဝစေသည်။ လူတစ်ဦးသည် “အသစ်သောသီချင်း” အသစ်သောဖော်ပြချက်ဖြင့် နေ့စဉ်နေ့တိုင်း မေတ္တာကျေးဇူးတင်ချီးမွမ်းပြီး ဘုရားရှင်သည် ကျွန်ုပ်တို့အတွက် မည်သို့လုပ်ဆောင်နေကြောင်းကို ဖော်ပြ ပြောကြားနိုင်သည်။

`သင်၏အသက်တာ၌ ဘုရားရှင်၏ကောင်းချီးကိုရေတွက်ပါ။ သင့် အနေဖြင့် အသစ်သောသီချင်းကိုဆိုရမည်ဆိုလျှင် မည်သို့သောသီချင်းမျိုးကို ဆိုနိုင်မည်နည်း။`