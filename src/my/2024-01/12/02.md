---
title:  သင်၏လက်တို့ကိုဗိမာန်တော်အတွင်း၌ချီမြှောက်ထားလော့
date:   17/03/2024
---

`ဆာ၊ ၁၃၄ ကိုဖတ်ပါ။ ဝတ်ပြုခြင်းကို မည်သည့်နေရာ၌ကျင်းပ သနည်း။ ဘုရားရှင်ကိုကိုးကွယ်ခြင်း၌ ပုံပန်းသဏ္ဍာန်မည်သို့ပေါ်လွင်သနည်း။`

ဆာ၊ ၁၃၄ သည် အာရုန်၏ယဇ်ပုရောဟိတ်အရိုက်အရာနှင့်ဆိုင်သော ကောင်းချီးမဂင်္လာကို တောလည်ရာကျမ်း၊ ၆း၂၄-၂၆ တွင်ဖော်ပြထားသည် အတိုင်း ပြန်လည်ရေးသားမှုပြုခြင်းဖြစ်သည် (ဆာ၊ ၆ရး၁ ကိုလည်းဖတ်ပါ)။ ထာဝရဘုရားနှင့် ဣသရေလလူများအကြားပတ်သက်မှုကို စည်းမျဉ်းကန့်သတ် ထားသောဖော်ပြချက်ဖြစ်သည်။ ဘုရားရှင်၏လူတို့သည် ဘုရားကိုဗိမာန်တော်

အတွင်းတွင်ချီးမွမ်းကြသည်။ ဘုရားရှင်က ဇိအုန်တောင်ပေါ်မှကောင်းချီးပေး သည်။ ထိုကောင်းချီးမဂင်္လာသည် လူတို့တစ်သက်လုံးကို လွှမ်းမိုးသွားသည်။ အကြောင်းမှာ ဘုရားရှင်သည် ဖန်ဆင်းရှင်နှင့်ကောင်းကင်မြေကြီးကို ဖန်ဆင်း တော်မူသည်။ ဇိအုန်ကို ဘုရားရှင်၏အထူးသတ်မှတ်သောနေရာ၊ လူတို့နှင့် ပဋိညာဉ်ဖွဲ့၍ ကောင်းချီးပေးသောနေရာဟုသတ်မှတ်သည်။ ကရုဏာတော် ပဋိညာဉ်နှင့်ဆိုင်၍ ဣသရေလလူတို့သည် ဘုရားရှင်ကိုချီးမွမ်းကြပြီး၊ ကိုယ်တော် မှကောင်းချီးပေးသောအကြောင်းဖြစ်သည်။

`ဆာ၊ ၁၈း၁။ ဆာ၊ ၃၆း၁။ ဆာ၊ ၁၁၃း၁။ ဆာ၊ ၁၃၄း၁၊ ၂ နှင့် ဆာ၊ ၁၃၅း၁၊ ၂ ကိုဖတ်ပါ။ ဝတ်ပြုကိုးကွယ်ကြသူများမည်သို့ပြောဆိုသနည်း။`

ဆာလံကျမ်းသည် မကြာခဏဝတ်ပြုကိုးကွယ်သူများအား ဘုရားရှင်၏ အစေခံဟု သတ်မှတ်ပြောဆိုလေ့ရှိသည်။

“ထာဝရဘုရား၏အိမ်တော်၌ ညဉ့်ယံစောင့်သော” (ဆာ၊ ၁၃၄း၁)၊ လေဝိသားများညစောင့်တာဝန်ထမ်းရခြင်းကို တူညီသောစကားဖြစ်သည် (၅ရာ၊ ၉း၂၃-၂၇)။ လေဝိသားများနေ့ညမပြတ် ထာဝရဘုရားကိုချီးမွမ်းနေကြသည် (၅ရာ၊ ၉း၃၃)။

ဣသရေလလူတို့သည် မမြင်နိုင်သောဘုရားကို ကိုးကွယ်ကြသည်။ ထိုဘုရား၏ရုပ်သဏ္ဍာန်တော်ကို အတုအပလုပ်ယူ၍မရပါ။ ဗိမာန်တော်သည် ဘုရားသခင်၏ကြီးမြတ်ခြင်းဘုန်းကို ထင်ရှားပေးနေသည်။ အပြစ်ရှိသူများ အတွက် ခိုလှုံစရာလုံခြုံခြင်းပေးသောနေရာဖြစ်သည်။ လူတို့သည် မိမိတို့၏ သန့်ရှင်းတော်မူသောအရှင်ကို ဆည်းကပ်မှုပြုကြသည်။ ဘုရားရှင်သာလျှင် ကိုယ်တိုင်အမိန့်တော်ချသည်၊ ရှိသမျှအမှုကိုဆုံးဖြတ်သည်။

“ကိုယ်တော်ထံသို့လာသူတို့သည် အသက်ရှိသောကျောက်ကဲ့သို့ သိမှတ်လျက်၊ လူတို့ငြင်းပယ်ပစ်ထားသော်လည်း ဘုရားသခင်ရွေးချယ်၍ တန်ဖိုးရှိရတနာကဲ့သို့သတ်မှတ်သည်။ သင်သည်လည်း အသက်ရှိသော ကျောက်တုံးလေးများသဖွယ် ဝိညာဉ်အိမ်တော်ကို တည်ဆောက်ခြင်းခံရသည်။ သန့်ရှင်းသောယဇ်ပုရောဟိတ်အမျိုး အသက်ရှင်သောဝိညာဉ်ပူဇော်သကာကို ခရစ်တော်အားဖြင့် ဘုရားသခင်လက်ခံတော်မူသည် (၁ပေ၊ ၂း၄၊ ၅)။ ကျွန်ုပ်တို့တွေ့ရှိရသောအချက်မှာ၊ ရှင်ပေတရု၏ဖော်ပြချက်ဖြစ်သည့် ဓမ္မသစ် ကျမ်းထဲမှ ဆာလံကျမ်းနှင့်တူညီနေသည့်အချက်ဖြစ်သည်။ ဘုရားရှင်၏လူတို့ သည် သန့်ရှင်းသောယဇ်ပုရောဟိတ်အမျိုး၊ ချီးမွမ်းခြင်းယဇ်ကိုပူဇော်သောသူ၊ ယေရှုခရစ်တော်ကိုကျေးဇူးတင်ကြသူများဖြစ်သည်။ ကိုယ်တော်သည် သူတို့၏ ဖန်ဆင်းရှင်၊ ရွေးနုတ်ရှင်ဖြစ်တော်မူသည်။ ကောင်းမြတ်သောအရာတိုင်းကို သူ၏လူတို့အားပေးသနားတော်မူ၏။

`ဓမ္မသစ်ခေတ်ယုံကြည်သူတို့အနေဖြင့် ယဇ်ပုရောဟိတ်ရာထူးကိုလည်း ပိုင်ဆိုင်ထားသည်။ ကျွန်ုပ်တို့သည် သတင်းကောင်းကိုဟောကြားရန်၊ ကမ္ဘာ အရပ်ရပ်သို့ ဧဝံဂေလိတရားကိုဟောကြားရန်ဖြစ်သည်။ အထိရောက်ဆုံးသော နည်းလမ်းဖြင့် မည်ကဲ့သို့လုပ်ဆောင်နိုင်ပါမည်နည်း။`