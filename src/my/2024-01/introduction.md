### ဆာလံကျမ်း - လူနှင့်ဘုရားရှင်တို့နှလုံးသားချင်းထိတွေ့သောနေရာ

သမ္မာကျမ်းစာထဲတွင် အကောင်းဆုံးဆုတောင်းချက်၊ အကောင်းဆုံး တေးသီချင်းကို ဆာလံကျမ်း၌တွေ့ရသည်။ ချီးမွမ်းခြင်းအသံ၊ ရွှင်လန်းခြင်း အသံ၊ ဝမ်းနည်းခြင်းအသံ၊ စိတ်ပျက်အားငယ်ခြင်းအသံများကို သီးခြားသီဆို၍ သော်လည်းကောင်း၊ လူစုလူဝေးဖြင့်သီဆို၍သော်လည်းကောင်း၊ သာမန်လူ တန်းစားများသာမက၊ ဘုရင်မင်းကြီး၊ မင်းညီမင်းသားများ၊ ကဗျာစာတို ရေးသူများအပါအဝင် ယဇ်ပုရောဟိတ်များကိုယ်တိုင်၊ ဖြောင့်မတ်သူသည် သော်လည်းကောင်း၊ နောင်တရသောအပြစ်ပြုခဲ့မိသူသည်သော်လည်းကောင်း ဆာလံကျမ်းကို ရေးစပ်သီကုံးကြကာ ယုံကြည်သူများအားလုံးခေတ်အဆက် ဆက်၌ ဆုတောင်းချက်စာအုပ်အဖြစ်သော်လည်းကောင်း၊ သီချင်းဓမ္မတေး အဖြစ်သော်လည်းကောင်း လက်စွဲအသုံးပြုခဲ့ကြသည်။

ဆာလံကျမ်းသည် သမ္မာကျမ်းစာနှုတ်တော်ထွက်စကားတော်များတွင် ကျွန်ုပ်တို့ကို ထူးခြားစွာထိရောက်သောအချက်အလက်ဖြင့် သွန်သင်ပေးသည်၊ ဆုံးမပေးသည်။ ဆာလံကျမ်းသည် ကောင်းချီးမဂင်္လာ၊ မျှော်လင့်စရာလမ်းနှင့် ပြန်လည်နိုးကြားနိုင်ရန် အဓိကကျမ်းဖြစ်သည်။ ကျွန်ုပ်တို့အတွက်သော် လည်းကောင်း၊ ဘုရားရှင်၏ကြီးမြတ်ခြင်းကိုသော်လည်းကောင်း ထင်ရှား ထွန်းလင်းပြသပေးသည်။ ဝမ်းနည်းဒုက္ခရောက်စဉ် ဆာလံသီချင်းသည် စိတ်သက်သာမှုပေးစေသည်။ ဘုရားရှင်အထံတော်သို့ တစ်ဖန်ပြန်လည်တိုးဝင် ရန် ဆွဲယူပေးစေနိုင်သည်။ လူများစွာတို့သည် ဆာလံကျမ်း၏အဆုံးအမ ထောက်ပံ့အားပေးခြင်းကြောင့် စိတ်ခွန်အားများစွာရရှိကြသည်။ ထိုဆာလံ သီချင်းကိုပင် ဆုတောင်းချက်အဖြစ်ရွတ်ဆိုကာ စိတ်ငြိမ်သက်ခြင်းကို ရှာဖွေ နိုင်ခဲ့သည်။ လူသားသည် ဆာလံကျမ်းကိုအမွှမ်းတင်ဂုဏ်ပြုစကားဆိုရာတွင် ‘‘လူတစ်ယောက်၏ဝမ်းမြောက်ရွှင်လန်းခြင်းစိတ်ရရှိစေသော မြင့်မြတ်ပြည့်စုံ သည့်စကားကို ဆာလံကျမ်း၌ ဖတ်ရှုတွေ့ရှိရသည်။ ထိုဆာလံကျမ်းထက် သာလွန်ကောင်းမွန်သောချီးမွမ်းစကား၊ ကျေးဇူးစကားရှိနိုင်ပါအုံးမည်လား။ ဆာလံကျမ်းကိုနှစ်သက်ဖွယ် ချစ်ဖွယ်ကောင်းသောဥယျာဉ်တော်အဖြစ် ရှာဖွေ တူးဖော်ကြည့်ရှုရလျှင် သူတော်စင်၊ သန့်ရှင်းသူတို့၏နှလုံးသားသဘောထား အတိမ်အနက်ကို တွေ့မြင်ရလိမ့်မည်။ ကောင်းကင်ရွှေပြည်တော်အထိရောက် နိုင်သော လမ်းညွှန်စကားများကို အံ့ဩစွာတွေ့ရှိခံစားရအုံးမည်။ ဆာလံ ကျမ်း၌ ဝမ်းနည်းစရာ၊ ကြေကွဲစရာ၊ စိတ်ပျက်စရာစကားလုံးများကို ရှာဖွေ တွေ့ရှိနိုင်မည်လား။ သေခြင်းအကြောင်းနှင့် ငရဲခန်းအကြောင်းကို တွေးတော မိတိုင်း သူတော်စင်သန့်ရှင်းသူတို့၏ သဘောထားအစစ်အမှန်နှလုံးသွင်းထား ကြသောအချက်ကို ဆာလံကျမ်းမှကွက်ကွက်ကွင်းကွင်း မှတ်တမ်းပြုရေးသား ပေးထားသည်။ သေခြင်းမှောင်မိုက်နှင့်ငရဲဘုံသည် ဘုရားရှင်၏အမျက်တော် ဖြင့် စီရင်သောနေရာဖြစ်သည်။ သို့ပါ၍ ဆာလံကျမ်းကိုလေ့လာရာ သန့်ရှင်းသူ များတို့၏အနှစ်သက်ဆုံးကျမ်းတစ်ကျမ်းဖြစ်ကြောင်း ထင်ရှားပေါ်လွင်နေသည်။ မည်သူမဆို လိုအပ်နေချိန်၌ ဆာလံကျမ်းကိုအားကိုးဖတ်ရှုပြီး ခွန်အားရယူ နိုင်သည်။ မိမိတို့မည်သည့်အရာလိုအပ်နေကြောင်းကို ဆာလံကျမ်းမှထောက်ပြ လမ်းညွှန်အားပေးထားသည်။ အခြားမည်သည့်ကျမ်းစကားများ ဆာလံကျမ်း နှင့်ညီမျှသော၊ ဆာလံကျမ်းထက်သာလွန်သောစကားလုံးများကို ရှာဖွေ၍ မတွေ့နိုင်’’ Martin Luther, _Martin Luther: Selections From His Writings_, ed. John Dillenberger (New York: Anchor Books, 1962), pp. 39, 40.

အသက်တာကိုပြောင်းလဲပေးစေနိုင်သောဆာလံကျမ်းကို ဖတ်ရှုမြည်းစမ်း သောအခါ၊ ခေတ်အဆက်ဆက်မှယုံကြည်သူအပေါင်းတို့ ဆာလံကျမ်းစကား တော်များကို ဆုတောင်းချက်အဖြစ်လည်းကောင်း၊ ဓမ္မတေးသီချင်းအဖြစ် လည်းကောင်း၊ မိမိတို့ကိုးကွယ်ချဉ်းကပ်သောထာဝရဘုရားရှင်အား ချီးမွမ်း ကျူးအေးသီဆိုဆုတောင်းကြသည်နည်းတူ ကျွန်ုပ်တို့လည်း ပြုကျင့်လုပ်ဆောင်မြဲ ဖြစ်နေသည်။ ယင်းသီဆိုချီးမွမ်းထောမနာပြုနေချိန်မှာပင် တစ်ချိန်တည်းဝန်ချ တောင်းပန်မြည်တမ်းကျေးဇူးတင်စကားနှင့်အတူ ဘုရားရှင်သည် မျှတခြင်း ကရုဏာတော်ကျေးဇူးအပေါင်းနှင့်ပြည့်ဝကြောင်းကို တစ်ပါတည်းထည့်သွင်း ကျူးအေးတတ်ကြသည်။

ဆာလံကျမ်းကို အခြားကျမ်းများကဲ့သို့ နက်နက်နဲနဲလေ့လာရန် လိုအပ်သေးသလား။ ဆာလံကျမ်းသည် ထူးခြားသောအခြေအနေ၊ နောက်ခံ ရာဇဝင်၊ ဘာသာရေးအတွေးအခေါ်နှင့် လွတ်လပ်စွာရေးသားထားသည်။ ဆာလံကျမ်းကိုလေ့လာရင်း ခေတ်သစ်အချိန်၌ အသက်ရှင်နေထိုင်နေသည့် လူများကိုဆွဲခေါ်ချဉ်းကပ်သွန်သင်နိုင်ပါသည်။ ဆာလံကျမ်းသည် သာမန် လူပုဂ္ဂိုလ်များမှ ဘုရားရှင်ထံဆုတောင်းခြင်းစကားသာမဟုတ်၊ လူဇာတိခံယူ တော်မူသောယေရှုခရစ်တော်ပင်လျှင် ထိုဆာလံကျမ်းကိုအသုံးပြုလျက် ဆုတောင်း မှုပြုခဲ့သည်။ ဆာလံကျမ်းသည် သခင်ယေရှု၏ဆုတောင်းချက်များဖြစ်ခဲ့သည်။ လူသားအပေါင်းတို့ကို ဘုရားရှင်ဖွင့်ပြောသွန်သင်သောစကားများဖြစ်သည်။ အခြားတစ်ခုမှာ ဆာလံကျမ်းကိုလေ့လာမိလျှင် ဘုရားရှင်၏အကြောင်းကို သင်ယူနိုင်ကြောင်းတွေ့ရသည်။ အရာအလုံးစုံကို ယေရှုအားဖြင့် အမှုပြုတော် မူ၍ ကမ္ဘာကြီးကိုကယ်တင်မည်ဟု ဖွင့်ပြပြောဆိုရေးသားထားသည်။

ဆာလံကျမ်းမှာ တေးကဗျာပေါင်း (၁၅ဝ) ကို စုစည်းရေးသားထား သော်လည်း၊ စုစည်းမှုမရှိ၊ ကိုယ်ထင်ရာရေးသားကြခြင်းမျိုးမဟုတ်ပါ။ ဆာလံ ကျမ်းသည် ဝိညာဉ်ရေးခရီးလမ်းအတွက် ဘုရားရှင်၏သားသမီးများအား လမ်းပြပို့ဆောင်သောကျမ်းဖြစ်သည်။ ဝိညာဉ်ရေးခရီးကို ယုံကြည်ခြင်းဖြင့် စတင်ခဲ့သည်။ ထိုယုံကြည်ခြင်းကို ထာဝရဘုရားရှင်၏အုပ်စိုးတော်မူခြင်း အလိုတော်ကိုခံယူကာ သစ္စာမဏ္ဍိုင်ခိုင်ခံ့စွာဖြင့် အမြစ်ချနိုင်သည်။ ကောင်းသူ ကိုဆုလာဘ်ပေးတော်မူမည်။ မကောင်းသူကို ဖျက်ဆီးပစ်မည်။ ကျွန်ုပ်တို့ ဆက်လက်၍ ဆာလံကျမ်းကိုလေ့လာသောအခါမှာ ဘုရားရှင်ဖန်ဆင်းထား၍ အစီအစဉ်ကျနကောင်းမွန်လှသောကမ္ဘာကြီးကို နတ်ဆိုးမှမည်သို့ခြိမ်းခြောက် ဒုက္ခပေးကြောင်းကို တွေ့မြင်သိရှိနိုင်ပါမည်။ ထာဝရဘုရားရှင်သည် ယခုတိုင် စိုးစံတော်မူဆဲဖြစ်ပါသလား။ တစ်ပြည်တစ်ရွာဖြစ်သွားသော နတ်ဆိုးကြီးစိုးမိုး သည့်နေရာ၌ ဘုရားရှင်၏သားသမီးများ မည်သို့ဆာလံသီချင်းကို သီဆို ကျူးအေးနိုင်ပါမည်နည်း။

ကျွန်ုပ်တို့၏ဆန္ဒနှင့် ဆုတောင်းချက်အပေါင်းသည် ဆာလံကျမ်းမှ ခွန်အားပေးထားသောအသက်တာခရီးလမ်းဖြစ်စေရမည်။ ထိုသို့ဆုတောင်း ချီးမွမ်းကျူးအေးခြင်းဖြင့် နေ့စဉ်ခွန်အားရရှိစေပါမည်။ နှလုံးသားချင်းထိတွေ့ လျက်၊ ယေရှုရှင်ကြွလာသည့်နေ့ရက်တိုင်၊ ကိုယ်တော်၏မျက်နှာတော်ကို ဖူးတွေ့ရသည့်တိုင် နေ့စဉ်အသက်တာခွန်အားကိုပေးစွမ်းနိုင်သောဆာလံကျမ်း ဖြစ်သည်။

(ဒရာ့ဂိုစလာ့ဗာ စန်ထရက်)

(မြော်လင့်ခြင်းအသင်းတော်၏စွယ်စုံကျမ်းကိုတည်းဖြတ်သော အယ်ဒီတာကြီး)