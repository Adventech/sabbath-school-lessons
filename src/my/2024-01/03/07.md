---
title:  ဆက်လက်လေ့လာရန်။
date:   19/01/2024
---

ဆာလံ၊ ၈၆း၅၊၁၅။ Ellen G. White, “God’s Love for Man,” pp. 9–15, in _Steps to Christ_ ကိုဖတ်ပါ။ ဆာလံကျမ်း၌ ဘုရားရှင်သည် ချစ်ခြင်း မေတ္တာတော်အစစ်အမှန်ဖြစ်ကြောင်းကို အဘယ်သို့ရှင်းလင်းရေးသားထားကြောင်း တွေ့ရပါသနည်း။

ယခုအပတ်သင်ခန်းစာသည် ဘုရားရှင်၏ဖြစ်တည်တော်မူခြင်း အကြောင်းနှင့် ပြုတော်မူသမျှအကြောင်းအရာကို ကျွန်ုပ်တို့လေ့လာခဲ့ကြရသည်။ ကမ္ဘာကြီးကိုဖန်ဆင်းပြီး ခိုင်မြဲလုံခြုံစွာထိန်းသိမ်းထားရှိကြောင်းကို ဆာလံကျမ်း မှဖော်ပြပေးသည်။ ဆာလံဆရာတို့၏ဘုရားရှင်ထံတောင်းလျှောက်သံ၌ ကိုယ်တော်သည် ဖန်ဆင်းရှင်ဖြစ်ကြောင်း၊ ဘုရင်တကာတို့၏ဘုရင်၊ တရား သူကြီးမင်းနှင့် ကတိတော်ဆိုင်ရာကယ်တင်ရှင်ဘုရား၊ ပညတ်တရားကိုချပေး သောအရှင်ဟု ချီးမွမ်းထောမနာပြုတတ်ကြသည်။ ကမ္ဘာကြီးကိုဖန်ဆင်းထိန်းသိမ်း ထားသောဖန်ဆင်းရှင်ဘုရား၏အရိုက်အရာသည် များပြားလှသောတာဝန်ကို ယူထားသည်။ ဘုရားရှင်၏နာမတော်ကိုချီးကျူးဖော်ပြ၍မကုန်သည့်အထဲမှ သိုးထိန်းရှင်ဟု ထပ်၍ခေါ်ဆိုနိုင်သည် (ဆာ၊ ၂၃း၁။ ဆာ၊ ၈ဝး၁)။ ကယ်တင်တော်မူခြင်း၏ကျောက်ဆောင်ဟုလည်းခေါ်နိုင်သည် (ဆာ၊ ၉၅း၁)။ ခမည်းတော်ဟူ၍လည်းကောင်း (ဆာ၊ ၆၈း၅။ ဆာ၊ ၈၉း၂၆)။ ရှုပ်ထွေး ဆိုးယုတ်၍ တိုက်ပွဲများပြင်းထန်လျက်ရှိသော ကမ္ဘာကြီးပေါ် ကျွန်ုပ်တို့ နေထိုင်ရခြင်းအတွက် စိတ်ချလုံခြုံစွာနေထိုင်နိုင်ကြောင်း၊ ဘုရားရှင်သည် ကမ္ဘာကိုအုပ်ချုပ်၍ ကျွန်ုပ်တို့ကိုကာကွယ်ပေးမည့်သူ၏ကတိတော်သည်လည်း တည်မြဲကြောင်းကို ကျွန်ုပ်တို့စိတ်ချနေနိုင်သည်။ ဘုရားနှင့်ဆိုင်သောခံယူချက် တို့သည် သံသယဝင်နိုင်စရာဖြစ်သော်လည်း ကိုယ်တော်သည် မိမိကိုယ်ကို နည်းလမ်းမျိုးစုံဖြင့်ဖော်ပြပြီး မစကူညီကြောင်းကို ဆာလံကျမ်း၌ဖတ်ရှုနေရသည်။

ဆာလံကျမ်းကို ကျွန်ုပ်တို့ဆက်လက်၍လေ့လာသောအခါမှာ၊ ဘုရားရှင် ၏မေတ္တာတော်နှင့်ကရုဏာတော်သည် ကြီးမားလှကြောင်းကိုလည်းကောင်း၊ ကမ္ဘာကြီးကိုပြန်လည်ကယ်တင်၍ အသစ်တစ်ဖန်ပြန်၍ကောင်းမွန်စေမည် အကြောင်းကိုလည်းကောင်း ဆာလံကျမ်း၌အတိအလင်းဖော်ပြသည်။ “ကပ်တိုင် ထက်၌ထင်ရှားသော ဘုရားရှင်၏စာရိတ္တတော်အလင်းအကြောင်းကို ကျွန်ုပ်တို့ လေ့လာလေလေ၊ ကိုယ်တော်၏သနားခြင်းကရုဏာစိတ်ရှည်ခြင်းသဘောနှင့် ခွင့်လွှတ်ခြင်းကို သာ၍သာ၍မြင်တွေ့ကြရသည်။ ကိုယ်တော်သည် တရား မျှတခြင်းရှိ၍၊ မေတ္တာတော်သည် အကန့်အသတ်မရှိဖြစ်၍၊ ကြင်နာတတ် သောသဘောသည်လည်း နို့စို့ကလေးငယ်ရှိသောမိခင်သည် မိမိ၏ရင်သွေးကို အရိပ်တကြည့်ကြည့်နှင့် ချစ်မြတ်နိုးကြောင်းကိုနှိုင်းယှဉ်ကာ ဘုရားရှင်သည် လည်း မိမိ၏လူတို့ကို ထိုသို့ချစ်တော်မူကြောင်းမိန့်တော်မူ၏” -Ellen G. White, _Steps to Christ_, p. 15. ဆာလံကျမ်း၌ လူတို့သည် ပုန်ကန်ထကြွ၍ မိမိတို့၏အပြစ်ကြောင့် တရားစီရင်ခြင်းခံရလျှင် ဘုရားရှင်ကိုဟစ်ခေါ်ကြသည်။ ဘုရားရှင်အမျက်ထွက်တော်မူကြောင်းကိုသိနေသော်လည်း ကိုယ်တော်၏ ကရုဏာတော်သည် ထာဝရတည်ကြောင်းကို သိထားသောကြောင့်ဖြစ်သည် (ဆာ၊ ၁ဝ၃း၈)။