---
title:  ဘုရားရှင်သည်ကျွန်ုပ်တို့ကိုဖန်ဆင်းထား၏
date:   14/01/2024
---

`ဆာလံ၊ ၈ နှင့် ဆာ၊ ၁ဝဝ ကိုဖတ်ပါ။ ထိုဆာလံကျမ်းကို လူတို့ မည်သို့ပုံဖော်ထားကြသနည်း။ ဆာလံကျမ်းသည် ဘုရားရှင်၏ဇာတိသဘောကို မည်သို့ဖော်ပြထားသနည်း။`

ဆာလံကျမ်း၏အဓိကတင်ဆက်သောအကြောင်းသည် ဖန်ဆင်းခြင်း အကြောင်းဖြစ်သည်။ ဘုရားရှင်သည် ဖန်ဆင်းရှင်ဖြစ်တော်မူ၍ အလုံးစုံကို စိုးစံအုပ်ချုပ်နေသည်။ မိုးကောင်းကင်သည် ကိုယ်တော်၏လက်ရာတော်ဖြစ်၍

ကိုယ်တော်၏ဘုန်းတော်နှင့်တန်ခိုးတော်ကို ကြွေးကြော်လျက်ရှိသည် (ဆာ၊ ၁၉း၁-၄၊ ဆာ၊ ၉ရး၆ နာမတော်သည် ကမ္ဘာအဆက်ဆက်ကြီးမြတ်တော်မူသည် (ဆာ၊ ၈း၁၊ ၉)။ ဘုရားရှင်သည် အရာခပ်သိမ်းကိုဖန်ဆင်းမူသည်။ ကိုယ်တော် သည် ထာဝရဖြစ်၍ အစဟူ၍မရှိပါ (ဆာ၊ ၉၃း၂)။ အဆုံးလည်းမရှိ (ဆာ၊ ၁ဝ၂း၂၅-၂၇)။ တိုင်းနိုင်ငံတကာတို့ကိုုးကွယ်သောနတ်ဘုရားတို့၏ ဘုရားရှင် ဖြစ်တော်မူသည်။ နတ်ရုပ်တုတို့သည် လူတို့၏လက်ဖြင့်ထုလုပ်ထားကြသည် (ဆာ၊ ၁၁၅း၄)။ ယင်းထက်ပိုသောအကြောင်းမရှိပါ။ ရုပ်တုတို့သည် လက်ရှိ၏။ သို့သော် မကိုင်တတ် (ဆာ၊ ၁၁၅း၇)။ ဘုရားရှင်၏လက်တော်မူကား၊ မြေကြီးနက်နဲရာအရပ်တို့သည် လက်တော်၌ရှိကြ၏။ ကုန်းကိုလည်း လက်တော် ဖြင့် ပြုပြင်တော်မူ၏ (ဆာ၊ ၉၅း၄၊ ၅)။

ဆာလံကျမ်းသည် ဘုရားသခင်၏တန်ခိုးတော်အကြောင်းကို ရေးသား ပြီး ကိုယ်တော်၏ဇာတိတန်ခိုးတော်သည် လူမျိုးအသီးသီးတို့ယုံကြည်စရာ ဘုရားအစစ်အမှန်ဖြစ်ကြောင်းကို ထင်ရှားပေးစေပါသည် (ဥပမာ၊ ဆာ၊ ၂၉။ ဆာ၊ ၉၃။ ဆာ၊ ၁ဝ၄)။ ယင်းဆာလံစကားများသည် ဘုရားရှင်မှ အရာ အားလုံးအပေါ် စိုးစံအုပ်ချုပ်ထိန်းကျောင်းတော်မူကြောင်းကိုဖော်ပြသည်။ ဖန်ဆင်း ခြင်းခံရသောအရာခပ်သိမ်းအပေါ် တန်ခိုးတော်နှင့်ဂုဏ်တော်သည် လွှမ်းခြုံထား လျက်ရှိသည် (ဆာ၊ ၁ဝဝး၃)။ ရုပ်တုကိုကိုးကွယ်ယုံကြည်မှုအပေါ် ဝေဖန် ထားပြီး ဘုရားရှင်သည် ကျွန်ုပ်တို့ကိုပြုလုပ်ဖန်ဆင်းထားကြောင်း၊ ကျွန်ုပ်တို့က ဘုရားကိုမပြုလုပ်နိုင်ကြောင်း၊ ရေးသားထားသည်။

ဖန်ဆင်းခြင်းလက်ရာတော်သည် ဘုရားရှင်၏ကြီးမြတ်တော်မူပုံကြီးကို ထင်ဟပ်စေပါသည်။ ရှိရှိသမျှအရာခပ်သိမ်းတို့သည် ဘုရားရှင်ပိုင်ဆိုင်တော် မူပါသည်။ အသက်ကိုလည်း ဘုရားရှင်ကပင်ပေးထားခြင်းဖြစ်သည်။ ဆာ၊ ၉၅း၇။ ဆာ၊ ၁၄ရး၄-၉)။ လူသားကို ဖန်ဆင်းရုံသက်သက် ဘုရား၌ အကြံအစည်တော်မဟုတ်သေးပါ။ ရှေးဣသရေလလူတို့ကို “ကိုယ်တော်၏ လူမျိုးတော်သိုးစုဖြစ်စေပြီး စိမ်းလန်းသောကျက်စားရာအရပ်ကို ပို့ဆောင်ပေး သည်” (ဆာ၊ ၁ဝဝး၃)။ ကိုယ်တော်၏လူမျိုးနှင့် ကိုယ်တော်၏သိုးစုတော်” ဟု တင်စားပြောဆိုရာ၌ အနီးကပ်ဆုံးဆက်နွှယ်နေထိုင်ကြောင်းကိုပြသသည်။

ဖန်ဆင်းရှင်တစ်ပါးတည်းသာလျှင် မိမိ၏သိုးတော်စုလူမျိုးကို ကောင်းချီးပေးကြီးပွားစေနိုင်သည်။ ကိုယ်တော်တစ်ပါးတည်းသာ ကိုးစား ယုံကြည်ရှိခိုးထိုက်သူအဖြစ် သူတို့သတ်မှတ်ကြသည်။ အသက်ရှု၍ လှုပ်ရှား သွားလာသောသတ္တဝါ၊ ကုန်းမြေ၊ ပင်လယ်နှင့် အရာခပ်သိမ်းအားလုံးသည် ဆာလံကျမ်း၏သွန်သင်ခြင်းအရဆိုလျှင် ဘုရားရှင်ကို ချီးမွမ်းကျူးအေးကြသည် ဟုဆိုသည်။

ဖန်ဆင်းခြင်းလက်ရာတော်တို့သည် ဘုရားရှင်၏ဘုန်းတော်ကို ထင်ရှား နေစေသည်။ ကျဆုံးပြီးကမ္ဘာကြီး၏အခြေအနေတွင်တောင်မှ ဖန်ဆင်းခြင်း လက်ရာတော်တို့သည် ထာဝရဘုရားရှင်တစ်ပါးတည်းသာ ကိုးကွယ်ထိုက် ကြောင်းကို အတိအလင်းညွှန်ပြပေးသည်။

`“လူသည် အဘယ်သို့သောသူဖြစ်၍၊ ကိုယ်တော်သည် အောက်မေ့ တော်မူရသနည်း။ လူသားသည် အဘယ်သို့သောသူဖြစ်၍ အကြည့်အရှု ကြွလာတော်မူရသနည်း” (ဆာ၊ ၈း၄)။ သင့်အနေဖြင့် ဘုရားရှင်ကို ဖန်ဆင်းရှင် အဖြစ် မည်သို့တုံ့ပြန်လက်ခံထားသနည်း။ ကြယ်များကို အမည်နာမဖြင့် ဘုရားရှင်ခေါ်ဆိုသမုတ်တော်မူစဉ် (ဆာလံ၊ ၁၄ရး၄)။ သင့်ကို ဘုရားရှင် သာ၍ဂရုပြုတော်မူကြောင်း သင်သိပါသလား။`