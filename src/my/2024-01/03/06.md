---
title:  အလွန်သေချာသောသင်တို့၏သက်သေခံချက်များ
date:   18/01/2024
---

`ဆာ၊ ၁၉း၇။ ဆာ၊ ၉၃း၅။ ဆာ၊ ၁၁၉း၁၆၅။ ဆာ၊ ၁း၂၊ ၆။ ဆာ၊ ၁၈း၃ဝ နှင့် ဆာ၊ ၂၅း၁ဝ ကိုဖတ်ပါ။ အဓိပ္ဋာယ်သဘောတူညီသော အချက်မှာ မည်သည့်သဘောဖြစ်သနည်း။`

ထာဝရဘုရားသည် ကမ္ဘာကြီးကို ဖန်ဆင်းရှင်ဘုရားအဖြစ် အုပ်ချုပ် စိုးစံတော်မူ၏။ ရှင်ဘုရင်တစ်ပါးအဖြစ်လည်းကောင်း၊ တရားသူကြီးမင်း အဖြစ်လည်းကောင်း အုပ်ချုပ်တရားစီရင်တော်မူသည်။ ကိုယ်တော်၏သက်သေ ပြုထားသောအမှုတော်အပေါင်း၌ စိတ်ချစရာဖြစ်ပြီး၊ ဝိညာဉ်ရေးရာအားကိုးဖွယ် ဖြစ်သောအရာများဖြစ်သည်။ ကိုယ်တော်ရှင်သက်သေတည်တော်မူရာများကို ဟေဗြဲစကားအားဖြင့် "edut" “အမိန့်တော်” “ပညတ်တော်” ဟု အဓိပ္ဋာယ် ရရှိသည်။ ပညတ်တော်အလုံးစုံကိုဖြစ်စေသည်။ ဘုရားရှင်သည် ဘာသာ တရားနှင့် လူမှုဆက်ဆံရေးနယ်ပယ်၌ မိမိ၏လူတို့ကိုကောင်းချီးပေးသည်၊ အုပ်စိုးသည် (ထွက်၊ ၃၂း၁၅)။ အလွန်တိကျသောအမိန့်ပညတ်တော်ဖြစ်သည် (ဆာ၊ ၉၃း၅)။ ဘုရားရှင်၏ပလ္လင်တော်အာဏာတန်ခိုးသည်တည်မြဲကြောင်း၊ အစဉ်ခိုင်မြဲကြောင်းကိုဖော်ပြ၍ ကမ္ဘာကြီးအားဖန်ဆင်းထိန်းကျောင်းထားကြောင်း သက်သေတည်လျက်ရှိသည် (ဆာ၊ ၉၃း၁၊ ၂)။ “အာမင်” ဆိုသောစကားသည် ဟေဗြဲဝေါဟာရအားဖြင့် “သေချာပါသည်” စကားမှ ပြန်၍ဘာသာပြန်ယူ ထားခြင်းဖြစ်သည်။ အားထားဖွယ်ရာ၊ သစ္စာရှိကြောင်းနှင့် ခိုင်မာသေချာ ကြောင်းကိုဆိုသောသဘောဖြစ်သည်။ မဖောက်ပြန်မပျက်စီးနိုင်ဟု သဘော ရှိသည်။

ဘုရားရှင်သည် မိမိ၏ကတိတော်အရာနှင့် ပညတ်စကားအပေါ် အလွန်အလေးထားသည်။ ဘုရားရှင်၏ကတိစကားနှင့် သစ္စာတော်ပဋိညာဉ် အရာများသည် သေချာသည်၊ အာမခံချက်ပြုသည်။ မပြောင်းမလဲနိုင်၊ အစဉ် တည်မြဲနေစေတော်မူသည်။ လူသားများအားလည်း ဘုရားသခင်အပေါ် ကိုးစားနားထောင်ကြရန် ခိုင်းစေတော်မူသည်။

တစ်ချိန်တည်း၌ပင် ကမ္ဘာကြီးပေါ်၌ တရားမျှတမှုကို လျစ်လျူရှု နေခြင်းသဘောသည် ဘုရားရှင်ချမှတ်ထားသော ကမ္ဘာကြီး၏အုတ်မြစ်ကို တုန်လှုပ်စေရန် ပြုနေခြင်းပင်ဖြစ်သည် (ဆာ၊ ၁၈း၇။ ဟေရှာ၊ ၂၄း၁၈-၂၁)။ ဘုရားရှင်ပညတ်ချက်ဟူသမျှသည် လူသားအားလုံးတို့အား ဖြောင့်မတ် သောအသက်တာကိုရရှိစေပြီး ဘုရားရှင်၏တရားစီရင်ရာနေ့ရက်အတွက် ရဲရင့် စွာခံရပ်နိုင်ရန် သွန်သင်ပေးသည်။ ဖြောင့်မတ်သူတို့သည် မတုန်မလှုပ် ခိုင်ခံ့ စွာနေတော်မူသည်။ အကြောင်းမှာ သူတို့သည် ထာဝရဘုရား၌ တည်နေတော် မူသောကြောင့်ဖြစ်သည်။ ဘုရားရှင်၏ပညတ်တော်ကို ရိုသေသောကြောင့်ဖြစ် သည်။ ထိုပညတ်ချက်တို့သည် ခိုင်ခံ့ခြင်းနှင့်လုံခြုံခြင်းအကြောင်းကိုဖြစ်စေပါ သည်။ သူတို့၏စိတ်နှလုံးသားများကိုလည်း တည်ကြည်စေပါသည်။ (ဟေဗြဲ ဝေါဟာရစကား "kun" သည်လည်း ခိုင်ခံ့မြဲမြံခြင်းကိုဆိုလိုပါသည်။ “လုံခြုံမှု ကိုဆိုလိုပါသည်။” ထာဝရဘုရား၌ခိုင်ခံ့ခြင်း၊ လုံခြုံခြင်းအကြောင်းကိုဖြစ်စေ ပါသည် (ဆာ၊ ၁၁၂း၁၊ ၆၊ ၇)။ ဘုရားသခင်၏ပညတ်တော်ကို ကျင့်စောင့် နေထိုင်သူများအား မည်သည့်အရာမျှခြိမ်းခြောက်၍မရနိုင်ပါ (ဆာ၊ ၁၁၉း၁၆၅)။ ဘုရားရှင်၏ကွယ်ကာခြင်းလမ်းပြခြင်းကို ခံယူထားသောအသက်တာကိုဖြစ်စေ ပါသည် (ဆာ၊ ၁း၂၊ ၃၊ ၆)။

ဘုရားရှင်၏နှုတ်ကပတ်တော်သည် ဆာလံဆရာ၏ခြေရှေ့၌ရှိသော မီးခွက်ဟုတင်စားထားပြီး ရန်သူအပေါင်းတို့၏ကျော့ကွင်းမှလွတ်ကင်းရခြင်း အခွင့်ကို ပေးတော်မူ၏ (ဆာ၊ ၁၁၉း၁ဝ၅၊ ၁၁ဝ)။ ဘုရားရှင်၏ပညတ်တော် ကို မြတ်နိုးသောသူအပေါင်းတို့အတွက် ကြီးမြတ်သောငြိမ်သက်ခြင်းအခွင့်ကို ရရှိကြလိမ့်မည် (ဆာ၊ ၁၁၉း၁၆၅)။ စုံစမ်းခြင်း၌ကျဆုံးခြင်းလည်း ကင်းလွတ် ခွင့်ရရှိကြလိမ့်မည် (ဆာ၊ ၁၁၉း၁၆၁)။ ကိုယ်တော်နှင့်အတူရှိပြီး အစဉ်သဖြင့် မိတ်သဟာယရှိကြောင်းကို ဖော်ပြနေသည်။

`ဘုရားရှင်၏ပညတ်တော်ကို စောင့်ထိန်းခြင်းဖြင့်လည်းကောင်း၊ ကိုယ်တော်၏သက်သေခံတရားကိုဝေငှသက်သေခံခြင်းကြောင့်လည်းကောင်း သင်၏အသက်အတွက် မည်သို့အကျိုးကျေးဇူးရှိသနည်း။ တစ်နည်းအားဖြင့် သင့်အတွက် ထိုပညတ်ချိုးဖောက်ခြင်းကြောင့် မည်သို့စိတ်ဒုက္ခရောက်ရသနည်း။`