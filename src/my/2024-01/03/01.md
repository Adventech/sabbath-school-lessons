---
title:  သခင်ဘုရားသည်စိုးစံတော်မူ၏
date:   13/01/2024
---

### ဖတ်ရန်ကျမ်းချက်များ။
ဆာ၊ ၈။ ဆာ၊ ၁ဝဝ။ ဆာ၊ ၉၇။ ဆာ၊ ၇၅။ ဆာ၊ ၁ဝ၅း၇-၁ဝ။ ဂလာတိ၊ ၃း၂၆-၂၉။ ဆာ၊ ၂၅း၁ဝ။

> <p>အလွတ်ကျမ်းချက်</p>
> “ထာဝရဘုရားသည်စိုးစံ၍၊ အာနုဘော်နှင့်တန်ဆာဆင်တော် မူ၏။ ထာဝရဘုရားသည် ထိုသို့ဝတ်ဆင်၍၊ ခွန်အားကို ခါးပန်းစည်း တော်မူ၏။ သို့ဖြစ်၍၊ လောကဓာတ်သည် မလှုပ်မရှားနိုင်အောင်တည် လျက်ရှိ၏” (ဆာလံ၊ ၉၃း၁)။

ဆာလံကျမ်းသည် ထာဝရဘုရားရှင်၏စိုးစံတော်မူခြင်းတန်ခိုးကို အပြည့်အဝယုံကြည်ကြရန် အခြေခံခိုင်ခိုင်မြဲမြဲချပေးသောကျမ်းဖြစ်သည်။ ဘုရားရှင်သည် အရာအားလုံးကိုဖန်ဆင်းပိုင်သစောင့်ထိန်းထားကြောင်း၊ အရာ ခပ်သိမ်းကို ကိုယ်တော်ဖန်ဆင်းကြောင်းဖော်ပြထားသည်။ ကိုယ်တော်သည် စိုးစံတော်မူသောဘုရင်ဖြစ်၍ ကမ္ဘာကြီးကိုအုပ်ချုပ်စီမံတော်မူသည်။ တရား မျှတစွာဖြင့် အုပ်ချုပ်စီမံတော်မူသည်။ ဖြောင့်မတ်စွာတရားစီရင်သည်။ ကိုယ်တော် ၏ပညတ်ချက်နှင့် စည်းကမ်းများသည် ကောင်းမွန်လှ၍ လိုက်နာသူ လိုက်လျှောက်သူတိုင်းအား အသက်ကိုပေးနိုင်ပါသည်။ ဘုရားသခင်သည် ဖြောင့်မတ်၍ တရားမျှတစွာအုပ်ချုပ်သောကြောင့် ကမ္ဘာကြီးသည် အစီအစဉ် အတိုင်း ဆက်လက်တည်နေတော်မူသည်။ ကောင်းသောသူကို ဆုလာဘ် တော်ချပေး၍ မကောင်းသူများကို အပြစ်ပေးတော်မူ၏။ သို့သော် ကိုယ်တော် သည် မိမိ၏အချိန်ကာလကို ကိုယ်တိုင်သတ်မှတ်တော်မူ၏။ ကျွန်ုပ်တို့ သတ်မှတ်ပေးလိုက်ခွင့်မရှိပါ။

ဣသရေလလူတို့နှင့် ဘုရားရှင်ပြုသောပဋိညာဉ်သည် လောကသား အားလုံးအတွက် ကယ်တင်ခြင်းရရှိစေမည့် သတင်းစကားကို အထူးပြသပေး သောအမှုဖြစ်သည်။ ဣသရေလလူမျိုးကို အထူးရွေးချယ်ပြီး တန်ဖိုးရှိသော ပိုင်ဆိုင်မှုအဖြစ်သတ်မှတ်ပေးထားသည်။ အခြားတိုင်းပြည်များထက် ဣသရေလ တိုင်းပြည်ကို ချီးမြှောက်တော်မူခဲ့သည်။ ဘုရားရှင်သည် မိမိပြုသောပဋိညာဉ် အပေါ်သစ္စာထားလျက် မိမိ၏လူမျိုးစုကို ဆက်လက်ကာကွယ်ကောင်းချီးပေး တော်မူခဲ့သည်။ သူတို့သည် အခါများစွာသစ္စာဖောက်သည်။ ပုန်ကန်မှုပြုကြ သည်။ သို့သော် ဘုရားရှင်ခွင့်လွှတ်သည်းခံတော်မူခဲ့သည်။

သခင်ဘုရားသည် ကမ္ဘာကိုအုပ်စိုးထိန်းကျောင်းရာ ခိုင်ခံ့လုံခြုံမှုရှိစေရန် စီစဉ်ထားသည်။ ဆာလံဆရာများ၏သဘောထား၌ ကျမ်းကိုဖတ်ရှုသူအားလုံး အခြေခံအမှန်တရားကို နားလည်တတ်ရန်ဖြစ်သည်။ ယင်းအမှန်တရားကို မီးပြတိုက်သဖွယ် ထိန်လင်းစွာပြသပေးသည်။ ဆာလံဆရာတို့သည် ထာဝရ ဘုရားကို တညီတညွတ်တည်းဖြင့် ဝတ်ပြုကိုးကွယ်ကြသည်။ စိတ်ဝမ်းကွဲခြင်း မရှိကြပါ။