---
title:  သခင်ဘုရားအုပ်စိုးတော်မူ၏
date:   15/01/2024
---

ဘုရားရှင်၌ သီးခြားခွဲထား၍မရနိုင်သော ဇာတိတော်သဘောနှစ်ခုမှာ ဖန်ဆင်းရှင်နှင့်အုပ်ချုပ်စိုးစံတော်မူခြင်းတန်ခိုးတော်ပင်ဖြစ်သည်။ ထုတ်ဖော် ကြေညာသောစကားတော်မှာ “သခင်ဘုရားသည် အုပ်စိုးခြင်းကိုပြုတော်မူသည်” ဟူ၏။ ထိုစကားတော်ကို ဆာ၊ ၉၃း၁။ ဆာ၊ ၉၆း၁ဝ။ ဆာ၊ ၉ရး၁ နှင့် ဆာ၊ ၉၉း၁ တို့တွင်တွေ့ရသည်။ ထိုကျမ်းချက်တို့သည် ဆာလံကျမ်း တစ်အုပ်လုံးကို ပဲ့တင်ထပ်ပြန်၍ဖော်ပြနေသည်။

သခင်ဘုရားသည် ဂုဏ်တော်၊ ကြီးမြတ်ခြင်းနှင့် လက်ရုံးတော်တို့ ဖြင့် လွှမ်းခြုံထားသည် (ဆာ၊ ၉၃း၁။ ဆာ၊ ၁ဝ၄း၁)။ ကိုယ်တော်သည် မှောင်မိုက်နှင့် တိမ်တိုက်များဖြင့်ဖုံးအုပ်လျက်ရှိသည် (ဆာ၊ ၉ရး၂)။ တစ်ချိန် တည်းမှာပင် “ကိုယ်တော်သည် မိမိကိုယ်ကို” “အလင်းတော်ဝတ်ရုံ” ဖြင့် လွှမ်းခြုံထားပြန်သည် (ဆာ၊ ၁ဝ၄း၂)။ ထိုသို့ထင်ရှားသောအချက်သည် တန်ခိုးကြီးသောရှင်ဘုရင်ဖြစ်ကြောင်းနှင့် လူသားတို့ထက် အဆများစွာ ကြီးမြတ်တော်မူကြောင်းကို ပြသပေးပါသည်။

`ဆာ၊ ၉ရ ကိုဖတ်ပါ။ ဘုရားရှင်စိုးစံတော်မူခြင်း၏ သွင်ပြလက္ခဏာ ကို မည်သို့ဖော်ကျူးနိုင်မည်နည်း (ဆာ၊ ၉ရး၂၊ ၁ဝ)။ ကိုယ်တော်၏ အုပ်စိုးခြင်းဘုန်းတန်ခိုး မည်မျှကြီးမားတော်မူသနည်း (ဆာ၊ ၉ရး၁၊ ၅၊ ၉)။`

ဘုရားရှင်၏အုပ်စိုးတော်မူခြင်းအကြောင်းကို ဖန်ဆင်းသမျှလက်ရာတော် ဖြင့် ပြသနေသည် (ဆာ၊ ၉၆း၅)။ ကယ်တင်ခြင်းကျေးဇူးတော်ဖြင့်ပြသနေ ပါသည် (ဆာ၊ ၉၈း၂)။ တရားစီရင်တော်မူခြင်းတန်ခိုးတော်ဖြင့် ပြသနေပါ သည် (ဆာ၊ ၉၆း၁ဝ)။ ဘုရားရှင်သည် လောကီရှင်ဘုရင်တို့၏အထက်၌ မိမိကိုယ်ကို ဧကရာဇ်ဘုရင်ကဲ့သို့ ထားရှိတော်မူသည် (ဆာ၊ ၄ရး၆-၉)။ ဘုရားရှင်၏နိုင်ငံတော်သည် ထာဝရနိုင်ငံတော်ဖြစ်သည်။ မည်သည့်နိုင်ငံ မည်သည့်တိုင်းပြည်နှင့်မျှ နှိုင်းယှဉ်၍မရပါ။ ကိုယ်တော်၏ကြီးမြတ်ခြင်းနှင့် ကိုယ်တော်၏တန်ခိုးတော်ကိုလိုက်၍ မီနိုင်သောသူတစ်ယောက်မျှမရှိပါ (ဆာ၊ ၄၅း၆။ ဆာ၊ ၉၃း၁၊ ၂။ ဆာ၊ ၁ဝ၃း၁၉)။ ကိုယ်တော်သည် အုပ်ချုပ်ခြင်း ကို ကရုဏာ၊ မျှတခြင်းသဘောနှင့် ဖြောင့်မတ်စွာအုပ်ချုပ်စိုးစံတော်မူသည်။ ကိုယ်တော်ဖန်ဆင်းထားသောကမ္ဘာကြီးသည်လည်း အစီအစဉ်တကျ ပုံမှန်ပင် လည်ပတ်သွားလာပေးသည် (ဆာ၊ ၉၈း၃။ ဆာ၊ ၉၉း၄)။ ဘုရားရှင်၏ အုပ်စိုးမှုအောက်၌ ကောင်းကင်သားများသော်လည်းကောင်း၊ မြေကြီးသားများ သော်လည်းကောင်း တညီတညွတ်တည်း ဦးညွှတ်ဂါရဝပြုရှိခိုးကိုးကွယ်ကြကုန် သည်။ ဘုရားရှင်ကိုချီးမွမ်းကျူးအေးကြကုန်သည် (ဆာ၊ ၁ဝ၃း၂ဝ-၂၂၊ ဆာ၊ ၁၄၈)။ ဆာလံထောမနာများစွာသည် ဘုရားရှင်၏အုပ်စိုးတော်မူခြင်းကို ချီးမွမ်း ဂုဏ်ပြုလျက်ရှိသည် (ဆာ၊ ၉၆း၁ဝ။ ဆာ၊ ၉ရး၁။ ဆာ၊ ၉၉း၁။ ဆာ၊ ၁၄၅း၁၁-၁၃)။

သို့သော် လူသားအားလုံးနှင့် လောကအုပ်ချုပ်သူအကြီးအကဲတို့သည် အနည်းငယ်မျှသာ စွမ်းဆောင်နိုင်ကြသည်။ ကိုယ်တော်သည် မိမိကိုသော် လည်းကောင်း၊ မိမိ၏လူတို့ကိုသော်လည်းကောင်း ငြင်းပယ်၊ ပြစ်တင်၊ ဖိနှိပ် မတရားစွပ်စွဲသောလူဆိုးများကိုလည်း အုပ်ချုပ်တော်မူပါသည် (ဆာ၊ ၁၄း၁။ ဆာ၊ ၇၄း၃-၂၂)။ လူဆိုးများမည်မျှပင်ဖိနှိပ်ဆိုးယုတ်၍ ကောင်းစားခြင်းကို သူတို့ပြသပေးနိုင်သော်လည်း ဆာလံဆရာတို့သည် ဘုရားရှင်သာအမြတ်ဆုံး ပါဟု ဒုက္ခဆင်းရဲခြင်းခံရချိန်မှာပင် တည်ကြည်စွာသက်သေခံလျက် ရဲရင့်စွာ ပြောဆိုတတ်ကြသည်။ ကိုယ်တော်၏အုပ်ချုပ်ခြင်းတန်ခိုးသည်သာ စစ်မှန်သော ကြွယ်ဝခြင်းနှင့် သေချာသောဖြောင့်မတ်သည့်တရားစီရင်ခြင်းကို ပေးနိုင်မည်ဟု သိရှိထားကြသည် (ဆာ၊ ၆၈း၂၁။ ဆာ၊ ၇၃း၁၇-၂ဝ)။ ခရစ်တော်၏ရွေးနုတ် ကယ်တင်ခြင်းအကြောင်းကို စိတ်ချယုံကြည်သူ ဘုရားရှင်၏လူတို့သည် ဝမ်းမြောက်စွာ ဘုရားရှင်ကိုချီးမွမ်းသီဆိုကြသည်။ ခရစ်တော်ဒုတိယအကြိမ် ကြွလာတော်မူ၍ နိုင်ငံတော်ကိုတည်ထောင်မည့်အချိန်က မျှော်လင့်စောင့်စား လျက်ရှိနေသည် (မဿဲ၊ ၁၂း၂၆-၂၈။ ၁ကော၊ ၁၅း၂ဝ-၂၈)။

`“ထာဝရဘုရားကိုချစ်သောသူတို့၊ မကောင်းသောအမှုကိုရွံရှာလော့” (ဆာ၊ ၉ရး၁ဝ)။ ဘုရားရှင်ကိုချစ်သောကြောင့် မကောင်းမှုကို အကျွန်ုပ်တို့ အဘယ်ကြောင့်မုန်းကြရသနည်း။ ယင်းနှစ်မျိုးသည် မည်သို့ဆက်စပ်နေသနည်း။`