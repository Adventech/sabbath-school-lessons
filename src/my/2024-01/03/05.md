---
title:  ကိုယ်တော်၏ပဋိညာဉ်ကိုစိတ်ထဲစွဲနေပါ
date:   17/01/2024
---

`ဘုရားရှင်၏တရားစီရင်ခြင်းအကြောင်းသည် ပုစ္ဆာတစ်ပုဒ်အဖြစ် ရှိလာသည်။ တရားစီရင်ခြင်း၌ ဘုရားရှင်၏လူတို့ ကယ်တင်ခြင်းအတွက် သေချာနိုင်စေရန်နှင့် စိတ်အေးချမ်းစွာမည်သို့ကြိုတင်ပြင်ဆင်နိုင်ပါမည်နည်း။ (ဆာ၊ ၉၄း၁၄။ ဆာ၊ ၁ဝ၅း၇-၁ဝ။ ဒံ၊ ရး၂၂)။`

ဘုရားသခင်၏လူတို့သည် လုံခြုံစိတ်ချစွာနေနိုင်သည့်အကြောင်းမှာ ဘုရားရှင်သည် ဇိအုန်တောင်၌ စံမြန်းတော်မူခြင်းကြောင့်ဖြစ်သည် (ဆာ၊ ၇၆း၁၊ ၂)။ ကိုယ်တော်၏ထာဝရပဋိညာဉ်တော်ကိုလည်း ကိုယ်တော်၏ လူမျိုးများအား ပိုင်ဆိုင်ခွင့်ပေးထားသည် (ဆာ၊ ၉၄း၁၄။ ဆာ၊ ၁ဝ၅း၈-၁ဝ)။ ဘုရားရှင်သည် မိမိ၏လူတို့နှင့်ထားသောပဋိညာဉ်ကတိတော်ကို ပယ်ဖျက်မည်မဟုတ်။ မိမိ၏လူတို့အား ကိုယ်တော်သည်လုံခြုံစွာကာကွယ် တော်မူ၏။ သူ၌ရှိသမျှအပြစ်ကို ခွင့်လွှတ်တော်မူသည် (ဆာ၊ ၁ဝ၃း၃)။ သွန်သင်ပဲ့ပြင်ပေးတော်မူသည်၊ ကောင်းချီးပေးသည်၊ ခွန်အားပေးတော်မူသည် (ဆာ၊ ၂၅း၈-၁၁။ ဆာ၊ ၂၉း၁၁။ ဆာ၊ ၁ဝ၅း၂၄)။ ဘုရားရှင်၏တရားစီရင် ခြင်းအမှုသည် လူတို့ကို ဖြောင့်မတ်ခြင်းသို့လည်းကောင်း၊ ဘုရားရှင်ကြည့်ရှု တော်မူခြင်းအကြောင်းကိုလည်းကောင်း ဖြစ်စေပါသည် (ဆာ၊ ၉၄း၈-၁၅)။

ဆာလံ၊ ၁ဝ၅ သည် ဘုရားရှင်၏သစ္စာတော်တည်မြဲပုံနှင့် ဣသရေလ လူမျိုးများတို့နှင့်ထားသောပဋိညာဉ်ကို အစဉ်တည်မြဲနေစေတော်မူကြောင်း ဖော်ပြသည်။ ဖြစ်သမျှအရာအားလုံးသည် အကောင်းနှင့်အဆိုးပါဝင်ဒွန်တွဲလျက် ဘုရားရှင်သည် အမြဲပါရှိတော်မူသည်။ ကိုယ်တော်သည် ဣဇာက်ကို အဲဂုတ္တုပြည်သို့စေလွှတ်ပို့ဆောင်တော်မူခြင်းအကြောင်းမှာ မိမိ၏လူတို့ကို လည်းကောင်း၊ ပတ်ဝန်းကျင်ရှိလူများအတွက်သော်လည်းကောင်း ကပ်ဘေး မှကယ်တင်နိုင်ရန်အတွက် ကြိုတင်ပို့ဆောင်ပေးထားခြင်းဖြစ်သည် (ဆာလံ၊ ၁ဝ၅း၁၆-၂၄)။ ဘုရားရှင်သည် မောရှေကိုရွေးချယ်တော်မူ၍ မိမိ၏လူမျိုးအား ကျွန်ဘဝမှလွတ်မြောက်စေရန် စီစဉ်တော်မူသည်။ မောရှေကိုအသုံးပြုပြီး ကြီးမားသောနိမိတ်လက္ခဏာကို ပြသစေပါသည် (ဆာ၊ ၁ဝ၅း၂၅-၃၈)။

ဘုရားရှင်သည် မိမိ၏လူတို့အား ကတိတော်ထားရာပြည်ကို သိမ်းပိုက် စေခဲ့သည် (ဆာ၊ ၁ဝ၅း၁၁၊ ၄၄)။ ထိုထက်မက သူတို့ကိုကာကွယ်ကြည့်ရှု တော်မူသည် (ဆာ၊ ၁ဝ၅း၁၂-၁၅)။ သူတို့ကို လူမျိုးကြီးအဖြစ် တိုးပွားစေ တော်မူသည် (ဆာ၊ ၁ဝ၅း၂၄)။ သူတို့ကိုကျွန်ပြုသောသူတို့လက်မှ လွတ်မြောက် စေသည် (ဆာ၊ ၁ဝ၅း၃၇၊ ၃၈)။ သူတို့၏နေ့စဉ်လိုအပ်ချက်ကိုပေးတော်မူ ၏ (ဆာ၊ ၁ဝ၅း၃၉-၄၁)။ ဘုရားရှင်သည် လူမျိုးတော်တို့အား ထိန်းကျောင်း ကွပ်ကဲတော်မူကြောင်း သံသယစိတ်ဝင်ဖွယ်မရှိပါ။ ဆာလံဆရာတို့၏အလိုချင် ဆုံးသဘောတရားတစ်ခုမှာ ကိုယ်တော်၏လူတို့သည် ကျေးဇူးတော်ကိုမမေ့ မလျော့ဘဲ အစဉ်သတိရနေစေရန်ဖြစ်သည်။

ဘုရားရှင်ကိုယ်တော်တိုင် မိမိ၏ပဋိညာဉ်ကို အောက်မေ့သတိရနေ ပါလျက် သစ္စာကတိဖြင့်လုပ်ဆောင်တော်မူပါသည် (ကမ္ဘာ၊ ၈း၁။ ၁ရာ၊ ၁း၁၉။ ဆာ၊ ၉၈း၃။ ဆာ၊ ၁ဝ၅း၄၂-၄၄)။ ထိုနည်းတူစွာ လူတို့သည် ဘုရားရှင်၏တရားစီရင်ခြင်းနှင့် အံ့ဖွယ်နိမိတ်ပြုတော်မူသမျှကို သတိရစေရန် နှိုးဆော်ခြင်းခံရလျှင် ထိုသူတို့သည် ဘုရားရှင်ကိုဂုဏ်ပြုသောအသက်တာဖြင့် အသက်ရှင်နေထိုင်ရန်ကို သတိပြုစေရန်အကြောင်းဖြစ်သည်။

ဣသရေလလူတို့ ပဋိညာဉ်သစ္စာနှင့် ဘုရားရှင်၏ပညတ်တော်ကို စောင့်ထိန်းရန် အမြဲဆုံးမခြင်းခံကြရသည် (ဆာ၊ ၇၈း၅-၇။ ဆာ၊ ၁ဝ၅း၄၅)။ ဘုရားရှင်၏သားသမီးများသည် တစ်ပါးအမျိုးသားများအကြားသို့ ဘုရားရှင် ကောင်းမြတ်ခြင်းအကြောင်းကို သက်သေခံကြရန်တာဝန်ကိုလည်း ပေးထား ခြင်းခံရသည်။ အကြောင်းမှာ ကိုယ်တော်သည် တစ်ပါးအမျိုးသားများအားလုံး မိမိ၏လူတို့နှင့် လာရောက်ပေါင်းသင်းစေလိုသောဆန္ဒရှိခြင်းကြောင့်ဖြစ်သည် (ဆာ၊ ၁ဝ၅း၁၊ ၂)။ သို့ဖြစ်၍ ကမ္ဘာကြီးသည် ထာဝရဘုရားရှင်၏ကရုဏာ တော်နှင့် ကြီးမြတ်လှသောခွန်အားဖြင့် ကာကွယ်စောင်မခြင်းကိုခံရသည် (ဆာ၊ ၈၉း၂၈-၃၄)။

ယေရှုရှင်အားဖြင့် ယခုအချိန်တွင်လည်း ရှေးဣသရေလလူတို့၏ ပဋိညာဉ်ကတိတော်အတိုင်း ကျွန်ုပ်တို့မည်သို့လုပ်ဆောင်နိုင်ပါသနည်း (ဂလာတိ၊ ၃း၂၆-၂၉)။