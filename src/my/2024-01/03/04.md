---
title:  ထာဝရဘုရားရှင်သည်တရားသူကြီးမင်းဖြစ်၏
date:   16/01/2024
---

`ဆာလံ၊ ၇၅ ကိုဖတ်ပါ။ လူဆိုးတို့၏ဝါကြွားခြင်းသည် အဘယ်ကြောင့် အချည်းနှီးသက်သက်ဖြစ်ရသနည်း။`

ဘုရားရှင်သည် စိုးစံအုပ်ချုပ်တော်မူသောဘုရင်ကြီးကဲ့သို့ဖြစ်နေချိန် မှာပင် ဥပဒေပညတ်ချက်ကိုထုတ်ပြန်သောသူလည်းဖြစ်သည် (ဆာ၊ ၉၉း၇)။ တစ်ချိန်တည်း၌ တရားသူကြီးမင်းလည်းဖြစ်၏ (ဆာ၊ ၉၈း၉။ ဆာ၊ ၉ရး၂)။ လူဆိုးတို့သည် ဖြောင့်မတ်သူတို့ကို အမြဲအပြစ်ရှာ၍ ခြိမ်းခြောက်လေ့ရှိသည်။ ဘုရားရှင်အခွင့်ပေး၍ ကမ္ဘာပေါ်နေထိုင်သော သန့်ရှင်းသူများအား အမြဲတစေ ဒုက္ခရှာနှောင့်ယှက်တတ်သည်။ သို့သော် စိုးရိမ်စရာမရှိပါ။ ဘုရားသခင်သည် တရားသဖြင့်စီရင်တော်မူ၍ လူဆိုးတို့ကို ပညတ်ချက်အတိုင်းသုတ်သင်ပယ်ရှင်း တော်မူလိမ့်မည် (ဆာ၊ ၇၅း၈-၁ဝ။ ဆာ၊ ၉၆း၁၃)။

ဆာ၊ ၇၅ တွင် လူဆိုးတို့၏ပျက်စီးခြင်းအကြောင်း ပုံရိပ်များစွာကို ဖော်ပြထားသည်။ အနီရောင်ပေါက်သောစပျစ်ရည်ထည့်ထားသည့်ခွက်ဖြင့် ပုံဆောင်ပုံရိပ်ပြထားသည် (ဆာ၊ ၇၅း၈)။ ဘုရားရှင်၏အမျက်တော်ပါရှိသော သကေင်္တကို ပုံဖော်ထားသည် (ယေရမိ၊ ၂၅း၁၅။ ဗျာ၊ ၁၄း၁ဝ)။ လူဆိုး တို့၏ဦးချိုကိုချိုးဖြတ်ပစ်လိုက်ခြင်း သကေင်္တပုံရိပ်သည်လည်း နောက်ဆုံး၌ လူဆိုးတို့၏တန်ခိုးအာဏာအားလုံးဖျက်ဆီးခံရမည်အကြောင်းကို ဖော်ပြပုံဖော် ထားခြင်းဖြစ်သည်။ ထိုအချိန်မှာ ဖြောင့်မတ်သူတို့၏ဦးချိုတို့သည် ချီးမြှောက် ခံကြရမည် (ဆာ၊ ၇၅း၁ဝ)။ ဘုရားရှင်သည် တော်လျော်သောအချိန်ကာလကို ရွေးချယ်တော်မူသည် (ဆာ၊ ၇၅း၂)။ သို့မဟုတ် ချိန်းချက်တော်မူသောအချိန် ကို သတ်မှတ်သည် (ဆာ၊ ၇၅း၂)။ ကိုယ်တော်၏တရားစီရင်ရာအချိန်ကို သတ်မှတ်တော်မူသည်။ ထိုပြစ်ဒဏ်ချစီရင်ခြင်း၊ လူတို့ကိုအကျင့်အလျောက် စီရင်ပေးသောနေ့ရက်သည် နောက်ဆုံးသောအချိန်ကာလဖြစ်သည် (ဆာ၊ ၉၆း၁၃။ ၁ကော၊ ၁၅း၂၃-၂၆)။

သခင်ဘုရားသည် လူတို့၏စိတ်နှလုံးကိုစစ်ကြော၍ မိမိ၏တရား စီရင်ခြင်းအတွက် ပြင်ဆင်တော်မူမည်။ ဆာ၊ ၁၄း၂ ကိုဖတ်ပါ။ ကမ္ဘာဦးကျမ်း ၆း၅၊ ၈ ကို ပြန်လည်သတိပေးသောကျမ်းချက်ဖြစ်သည်။ ထိုကျမ်းချက် နှစ်ချက်လုံးသည် ဘုရားရှင်မှလူတို့၏အသက်တာနေထိုင်မှုနှင့် စိတ်ထားကို စိစစ်ပေးသည်။ ထာဝရအသက်နှင့်ကယ်တင်ခြင်းကိုပေးနိုင်ရန် လုပ်ဆောင်နေ ကြောင်းဖော်ပြသည်။ ထိုတရားစီရင်ခြင်းကို “တရားရင်ဆိုင်စိစစ်ခြင်းဟု ခေါ်လေ့ ရှိသည်။ ယင်းတရားရင်ဆိုင်စိစစ်ခြင်းသည် ဘုရားရှင်မှ လူကောင်းနှင့်လူဆိုး ကို ခွဲခြားဆုံးဖြတ်ပေးသည့်အမှုဖြစ်သည်။

မည်သို့ပြုလုပ်သနည်း။

ပထမဦးစွာ ဘုရားရှင်သည် မိမိ၏ဖြောင့်မတ်သူတို့ကို လူဆိုးတို့၏ လက်မှ ကယ်လွတ်ပေးသည် (ဆာ၊ ၉ရး၁ဝ။ ဆာ၊ ၁၄၆း၉)။ ထိုနောက် နှိမ့်ချသောသူများကို ကယ်တင်ခြင်းဆုလာဘ်သရဖူကို ဆောင်းပေးတော်မူသည် (ဆာ၊ ၁၄၉း၄)။ ဒုတိယအချက်မှာ နောင်တမရသောဆိုးယုတ်သူအားလုံးကို ဖျက်ဆီးပစ်သည်။ လုံးဝပြန်လည်နိုးထခွင့်မရှိတော့ပါ (ဆာ၊ ၉ရး၃)။ အချို့ သောနေရာ၌ ဆာလံကျမ်းမှဖော်ပြချက်အရ၊ လူတို့၏လက်နက်တို့သည် အသုံးမဝင် ထာဝရဘုရားကိုပုန်ကန်ရန်ပြု၍မရပါဟုဆိုထားသည် (ဆာလံ၊ ၇၆း၃-၆)။ ဘုရားရှင်သည် ခွင့်လွှတ်ခြင်းအစဉ်ရှိတော်မူ၏။ ခွင့်လွှတ်တတ်သော် လည်း သဘောကောက်သောသူတို့ကို ဆုံးမတော်မူသည် (ဆာ၊ ၉၉း၈)။ ဘုရားရှင်၏လူအားလုံး လူဆိုးများသာမဟုတ်၊ လူတိုင်း မိမိတို့၏အကျင့် အတိုင်း ဘုရားရှင်၏စီရင်တော်မူခြင်းကိုခံကြရမည် (ဆာ၊ ၅ဝး၄။ ဆာ၊ ၁၃၅း၁၄)။

ဆာလံကျမ်းသည် တခြားသောကျမ်းများကဲ့သို့ပင် ဘုရားရှင်၏ တရားစီရင်ခြင်းအကြောင်းကိုဖော်ပြထားသည်။ ဘုရားရှင်၏တရားစီရင်ခြင်း သည် မိမိ၏လူကိုစတင်စီရင်ပြီးမှ ကမ္ဘာပေါ်ရှိလူအားလုံးကို တရားစီရင်မည် (တရားဟော၊ ၃၂း၃၆။ ၁ပေ၊ ၄း၁၇)။ ဆာလံဆရာတို့သည် ဘုရားရှင်အား ဟစ်ခေါ်၍ သူတို့အားတရားစီရင်ရန်တောင်းဆိုသည်။ ဘုရားရှင်၏ဖြောင့်မတ် ခြင်းသည် သူအားကာကွယ်ပေးရန်တောင်းလျှောက်သည် (ဆာ၊ ရး၈-၁၁။ ဆာ၊ ၁၃၉း၂၃၊ ၂၄)။

`ဆာလံကျမ်း၏ဆုံးမသွန်သင်ချက်၌၊ ဘုရားသခင်၏တရားမျှတသော စီရင်ခြင်း၌ ဝမ်းမြောက်ရွှင်လန်းကြစေရန် အားပေးထားသည် (ဆာ၊ ၆ရး၄။ ဆာ၊ ၉၆း၁ဝ-၁၃။ ဆာ၊ ၉၈း၄-၉)။ ဘုရားရှင်၏တရားစီရင်ခြင်းအကြောင်း သည် အဘယ်သို့သတင်းကောင်းဖြစ်ရသနည်း။ ခရစ်တော်၏အသွေးတော် လွှမ်းလျက်ရှိသောသူများအတွက် အဘယ်သို့နည်းဖြင့် ကောင်းသောသတင်း ဖြစ်နေပါသနည်း။`