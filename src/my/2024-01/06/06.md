---
title:  ဘုရားရှင်၏တရားစီရင်ခြင်းနှင့်ဗိမာန်တော်
date:   08/02/2024
---

`ဆာ၊ ၉၆း၆-၁ဝ။ ဆာ၊ ၉၉း၁-၄ နှင့် ဆာ၊ ၁၃၂း၇-၉၊ ၁၃-၁၈ ကိုဖတ်ပါ။ ဘုရားသခင်၏တရားစီရင်ခြင်းသည် မည်သည့်နေရာ၌ဖြစ်မည်နည်း။ ကျွန်ုပ်တို့တောင်းဆိုသောမျှတမှုအတိုင်း၊ မည်သို့ဖြစ်လာမည်နည်း။ တဲတော် (ဗိမာန်တော်) ၏လုပ်ဆောင်ချက်သည် မကောင်းမှုဒုစရိုက်မှန်သမျှကို ဘုရားရှင် မည်သို့စီရင်မည်အကြောင်း ပုံပြထားသနည်း။`

ဘုရားရှင်၏တရားစီရင်မှုသည် တဲတော်၊ ဗိမာန်တော်၏လုပ်ဆောင် ချက်နှင့် ထပ်တူသွားနေပါသည်။ တဲတော် (ဗိမာန်တော်) ၏လုပ်ဆောင်ချက် သဘောသည် အပြစ်ကို နေရာပြောင်းရွှေ့ပြောင်းလဲပေးသည်ဟု ဆာလံဆရာ၏ နားလည်မှု၌ဖော်ပြထားသည် (ဆာ၊ ၇၃း၁၇-၂ဝ)။ တဲတော် (ဗိမာန်တော်) ၏အပြင်အဆင်သည် ဘုရားသခင်၏တရားစီရင်မှုအတွက် အချက်ပြသပေး သော ယဇ်ပုရောဟိတ်မင်း၏ရင်စည်းအပေါ်တပ်ထားသည့် “ဥရိမ်” ကျောက်ကြီး နှင့်တူသည် (ထွက်၊ ၂၈း၁၅၊ ၂၈-၃ဝ)။ ဆာလံကျမ်းပိုဒ်များစွာ၌ ဘုရားရှင် သည် တဲတော် (ဗိမာန်တော်) ၌ မိမိ၏ပလ္လင်ထက်တွင်စံတော်မူ၍ မကောင်းမှု နှင့်အပြစ်အားလုံးကို စီရင်တော်မူသည်ဟု ရေးသားပုံဖော်တတ်သည်။

ကယ်တင်ခြင်းစီမံကိန်းအကြောင်းကို တဲတော်၏လုပ်ငန်းဖြင့်ဖော်ပြ သွန်သင်ပေးသကဲ့သို့ ဘုရားမသိသူများသည်လည်း အပြစ်ကို လူ၏ခန္ဓာအား စွန်းထင်းညစ်ပတ်စေနိုင်သည်ဟု သဘောထားကြသည်။ ထိုညစ်ပေသော အပြစ်ကို ရိုးရာဓလေ့ထုံးစံဖြင့် ဖယ်ရှားတတ်ကြသည်။ သီလအကျင့်ဖြင့် ဖယ်ကြသည်။ နှိုင်းယှဉ်ကြည့်သော် သမ္မာကျမ်းစာသည် အပြစ်ကို ဘုရား ပညတ်ချိုးဖောက်ခြင်းကြောင့်ဖြစ်သည်ဟုဆို၏။ ဘုရားသခင်သည် သန့်ရှင်း မြင့်မြတ်လှ၍ ဖြောင့်မတ်ခြင်းနှင့်မျှတခြင်းကိုမြတ်နိုးသည်။ ထိုနည်းတူ ဘုရားရှင် ၏သားသမီးများလည်း ဖြောင့်မတ်ခြင်းနှင့်မျှတမှုကို စွဲလမ်းလျက် သန့်ရှင်း တော်မူသောအရှင်ကို ကိုးကွယ်ဝတ်ပြုရမည်။

တဲတော်၊ ဗိမာန်တော်သည် အပြစ်ကိုဖြေလွှတ်ရန်နေရာဟု သတ်မှတ် ခဲ့သည်။ ဖြောင့်မတ်ခြင်းကိုပြန်လည်ရရှိရန် ဘုရားရှင်၏ကရုဏာတော်ပလ္လင် တော်၌ ဖြောင့်မတ်ခြင်းအတွက် ယဇ်ကိုပူဇော်ကြရသည်။ ထိုသို့ပြုရစဉ်သူတို့ သည် ဘုရားရှင်၏ပညတ်ကိုလိုက်လျှောက်ရသည်။ ဘုရားရှင်သန့်ရှင်းတော် မူကြောင်းကို သက်သေခံကြရသည် (တရားဟော၊ ၃၃း၁၉။ ဆာ၊ ၄း၅)။

ခွင့်လွှတ်တတ်သောဘုရားရှင်သည် နောင်တအလျှင်းမရသောလူဆိုး လူယုတ်တို့ကို အပြစ်အကျိုးအတွက် ခံစေတော်မူမည် (ဆာ၊ ၉၉း၈)။ တဲတော် (ဗိမာန်တော်) ကို နမူနာထားပြီး ဘုရားရှင်၏တရားမျှတမှုရှိသော စီရင်ခြင်းကိုလုပ်ဆောင်ရာ၌ ဘုရားရှင်သည် သန့်ရှင်း၏။ ဖြောင့်မတ်စွာ အသက်ရှင်နေထိုင်ကြရန် ဘုရားရှင်သည် ပဋိညာဉ်သတ်မှတ်ချက်ပြုထားသည်။

ဇိအုန်တောင်ပေါ်၌ ဘုရားရှင်တည်နေတော်မူ၍ တရားစီရင်ခြင်း အရာတွင် ဖြောင့်မတ်သူကိုကောင်းစားစေပြီး လူဆိုးတို့ကိုရှုတ်ချတော်မူသည် (ဆာ၊ ၁၃၂း၁၃-၁၈)။ တဲတော် (ဗိမာန်တော်) ပန်းတိုင်သည် ရောက်လာမည်။ တရားစီရင်မှုအတွက်ဖြစ်သည်။ အထူးသဖြင့် အပြစ်ဖြေရာနေ့အတွက်ဖြစ်သည်။ထိုနည်းတူစွာ ဆာလံကျမ်းသည်လည်း ရောက်လာမည့် ဘုရားရှင်၏ တရားစီရင်ခြင်းနေ့ရက်အတွက် ကြိုတင်သတိပေးခြင်းဖြစ်သည်။ မည်သို့ရင်ဆိုင် ရမည်ကို ကြိုတင်ခွန်အားပေးခြင်းဖြစ်သည် (ဆာ၊ ၉၆း၁၃၊ ဆာ၊ ၉၈း၉)။ နာမတော်အတိအကျဖော်ပြရလျှင် ယေရှုရှင်ခရစ်တော်ဘုရားသည် ကောင်းကင် တဲတော်ဗိမာန်၌ရှိနေတော်မူသည် (ဗျာ၊ ၁၁း၁၅-၁၉)။

`ရောမ၊ ၈း၃၄ ကိုဖတ်ပါ။ ယင်းကျမ်းချက်သည် ကောင်းကင်တဲတော် အတွင်း ခရစ်တော်မည်သည့်အမှုကိုပြုနေတော်မူ၍ ကျွန်ုပ်တို့အတွက် သတင်း ကောင်းဖြစ်နေပါသလား။`