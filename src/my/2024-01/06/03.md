---
title:  ဖိနှိပ်နေသူများအတွက်မျှတခြင်းတရား
date:   05/02/2024
---

`ဆာ၊ ၉း၁၈။ ဆာ၊ ၁၂း၅။ ဆာ၊ ၄ဝး၁၇။ ဆာ၊ ၁၁၃း၇။ ဆာ၊ ၁၄၆း၆-၁ဝ နှင့် ဆာ၊ ၄၁း၁-၃ ကိုဖတ်ပါ။ ကျွန်ုပ်တို့အတွက် ယနေ့ မည်သည့်သတင်းစကားများပါရှိနေသနည်း။`

ဆင်းရဲသားများ၊ လိုအပ်နေသူများ၊ ဖိနှိပ်အနှိမ်ခံရသူများ၊ မိဘမဲ့၊ မုဆိုးဖို၊ မုဆိုးမနှင့် ဧည့်သည်များကို ဘုရားရှင်အထူးစောင့်ရှောက်နေကြောင်း၊ တရားမျှတအောင်ပြုပေးနေကြောင်း ဆာလံကျမ်းမှဖော်ပြထားပါသည်။ ဆာလံ ကျမ်းသည် ပညတ်နှင့်လည်းကောင်း၊ ပုရောဖက်များနှင့်လည်းကောင်း တူညီ ပါသည်ဟု ရှင်းလင်းစွာဖော်ပြထားသည် (ထွက်၊ ၂၂း၂၁-၂၇။ ဟေရှာယ၊ ၃း၁၃-၁၅)။

ဆာလံကျမ်းချက်အများ၌ “ဆင်းရဲသားနှင့်လိုနေသူများ” အကြောင်း ရေးသားထားသည်။ နိုင်ငံရေးစကားသော်လည်းကောင်း၊ ဘာသာရေးအသုံးအနှုန်း ၌သော်လည်းကောင်း ထိုဆင်းရဲသားနှင့် အနှိမ်ခံသူများကို မပစ်ပယ်ထားမိရန် အထူးသတိပေးထားကြသည်။ အဓိပ္ဋာယ်မှာ ဘုရားရှင်သည် စကြဝဠာတစ်ခုလုံး အတွင်း လူသားအားလုံးကိုကြည့်ရှုတော်မူကြောင်းဖော်ပြသည်။

“ဆင်းရဲသားနှင့်လိုနေသူ” ဟုဆိုရာ၌ ပစ္စည်းဥစ္စာကိုသာ ဆိုလိုခြင်း မဟုတ်ပါ။ အနှိမ်ခံရသောအသက်တာဘဝကိုလည်း ဆိုလိုပါသည်။ မျှော်လင့် စရာမရှိသောအသက်တာကို ဆိုလိုပါသည်။ အခြားမျှော်လင့်စရာမရှိတော့ပါ။ ဘုရားရှင်သာလျှင် တစ်ခုတည်းသောမျှော်လင့်စရာဖြစ်ကြောင်းကိုဆိုလိုသည်။ ကိုယ်တော်၏ကရုဏာတော်ရရှိမှသာ ဒုက္ခဆင်းရဲခြင်းမှ ကင်းလွတ်နိုင်မည့် အကြောင်းဖြစ်သည်။ ကိုယ်တော်တစ်ပါးတည်းသာ မျှော်လင့်ရာဖြစ်၏။

ဆင်းရဲသားနှင့်လိုအပ်နေသူဟုဆိုရာ၌ ဘုရားရှင်အပေါ် အမှန်တကယ် သစ္စာရှိပြီး ဝန်ချတောင်းပန်ကာ ကိုယ်တော်ကိုသာလုံးလုံးမှီခိုခြင်းသဘော မိမိကိုယ်ကိုအလျှင်းမမှီခိုကြောင်း၊ မာနစိတ်လုံးဝမရှိကြောင်းကိုဆိုလိုသည်။

ဘုရားရှင်အပေါ် အမှန်တကယ်သစ္စာရှိသောလူမျိုးအဖြစ် ပြသနေထိုင် သူများ (ဆာ၊ ၄၁း၁-၃) အပြစ်ဒုစရိုက်ဟူသရွေ့ကို လုံးဝမုန်းပြီး သမ္မာ ကျမ်းစာသွန်သင်မှုအတိုင်း လိုက်လျှောက်အသက်ရှင်သူ (တရားဟော၊ ၁၅း၇-၁၁)။ ဆာလံကျမ်းသည် လူတို့အားသစ္စာကတိနှင့်အတူ ဖိနှိပ်ခံနေရခြင်းဟူသမျှ အားရင်ဆိုင်ကာ ဘုရားရှင်ကိုဟစ်အော်ကြရန် တိုက်တွန်းထားပေးသည်။

ဆာလံကျမ်း၌ လူသားတို့သည် ပျက်စီးယိုယွင်းသေဆုံးတတ်သော အမျိုးဖြစ်၍ လူကိုအားမကိုးဘဲ၊ စစ်မှန်သောလုံခြုံရာနေရာ၊ ပညာဉာဏ်နှင့် ပြည့်ဝသောဘုရားရှင်ကိုသာ ကိုးကွယ်ကြရန်သွန်သင်သည်။ ဘုရားရှင်၏လူ မှန်လျှင် လူတို့၏သွန်သင်လမ်းပြမှုကို ယုံကြည်စရာမလို၊ အဖွဲ့အစည်း၊ အသင်းတော်၏အုပ်ချုပ်မှု၊ ဖိနှိပ်မှုကိုမှုစရာမရှိ၊ ထာဝရဘုရားရှင်၏လမ်းအတိုင်း သွားလာရန်သာအရေးကြီးသည်။

ကိုယ်တော်၏ကရုဏာတရားတော်အောက်၌ သခင်ဘုရားသည် မိမိ ကိုယ်ကို ဆင်းရဲသောလူသားအဖြစ် လူဇာတိကိုခံယူတော်မူသည်။ ကိုယ်တော် ၏ဒုက္ခဆင်းရဲခြင်းအကြောင်းကြောင့် လူအများတို့ချမ်းသာပြည့်စုံရသောအခွင့် ရရှိနိုင်ရန်အကြောင်းဖြစ်၏ (၂ကော၊ ၈း၉)။ ခရစ်တော်၏ကြွယ်ဝချမ်းသာ ခြင်းတွင် အပြစ်ကြောင့် ဖိနှိပ်နင်းချေခံနေရသောဘဝမှလွတ်မြောက်ပြီး ကိုယ်တော် ကတိထားတော်မူရာ ထာဝရအသက်ရှင်မည့်နိုင်ငံတော်သို့ ဝင်စားနိုင်ရခြင်း အခွင့်အထိရရှိသွားမည် (ဗျာ၊ ၂၁း၄)။ ယေရှုခရစ်တော်သည် ဆာလံကျမ်းမှ ကတိတော်အဖြာဖြာကိုပြည့်စုံစေခဲ့သည်။ ဘုရားရှင်၏တရားစီရင်သူအဖြစ် မိမိကိုယ်ကိုချီးမြှောက်ခဲ့သည်။ မတရားမှုမှန်သမျှကို တရားမျှတစွာစီရင်တော် မူမည်။ တာဝန်မကျေသူ၊ ဆင်းရဲသားနှင့်လိုနေသူများကို ဥပေက္ခာပြုသူများကို လည်း အပြစ်ဒဏ်ပေးမည် (မဿဲ၊ ၂၅း၃၁-၄၆)။

`ကျွန်ုပ်တို့အနီး၊ ကျွန်ုပ်တို့နှင့်အတူရှိနေသော ဆင်းရဲသားနှင့်လိုအပ် နေသူတို့အတွက် မည်မျှစာနာကူညီဖူးသနည်း။`