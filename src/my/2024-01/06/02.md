---
title:  ဂုဏ်သရေကြီးသောစစ်သည်တော်ကြီး
date:   04/02/2024
---

`ဆာ၊ ၁၈း၃-၁၈။ ဆာ၊ ၇၆း၃-၉၊ ၁၂ နှင့် ဆာ၊ ၁၄၄း၅-ရ ကို ဖတ်ပါ။ ယင်းကျမ်းချက်များအရ ဘုရားရှင်သည် မည်သို့ထင်ရှားသနည်း။ ကိုယ်တော်သည် မိမိလူမျိုးများအားကယ်နုတ်ရန် မည်သို့အဆင်သင့်ရှိသနည်း။`

ကိုုယ်တော်၏လူတို့ကို ခြောက်လှန့်နေသော ဆိုးယုတ်သည့်အာဏာ တန်ခိုးများကို ဘုရားရှင်မည်သို့နှိမ်နှင်းတော်မူသည့်အကြောင်းကို မည်သို့ ချီးမွမ်းသီဆိုခြင်းပြုသနည်း။ ဘုရားရှင်ကို ဂုဏ်သရေရှိကြီးမြတ်သော စစ်သည်တော်ကြီးအဖြစ်လည်းကောင်း၊ တရားသူကြီးအဖြစ်လည်းကောင်း ပုံဖော်ထားသည်။ ကိုယ်တော်သည် မိမိ၏လူများအော်ဟစ်အကူအညီတောင်း သောအခါ၊ ဒုက္ခနှင့်ကြုံတွေ့ရသောအခါမျိုးမှာ အရေးတကြီးကယ်တင်ပေး တတ်သောစစ်သူရဲကောင်းကြီးအဖြစ် ဆာလံကျမ်းမှ အမြဲပုံဖော်ရေးသားသည်။

“ထာဝရဘုရားသည်လည်း၊ ကောင်းကင်ပေါ်မှာမိုးချုန်း၍၊ အမြင့်ဆုံး သောဘုရားသည် အသံတော်ကိုလွှင့်တော်မူ၏။ လေးမြားတော်တို့ကိုပစ်၍၊ လျှပ်စစ်ပြက်စေသဖြင့်၊ ရန်သူတို့ကို အရပ်ရပ်သို့ခွဲ၍ ရှုံးစေတော်မူ၏။ ထိုအခါ အိုထာဝရဘုရား၊ ကိုယ်တော်သည် အပြစ်တင်၍၊ နှာခေါင်းတော်ထဲက အသက်ရှူ တော်မူသောအားဖြင့် သမုဒ္ဒရာအောက်ပြင်နှင့် လောကတိုက်မြစ်တို့သည် ပွင့်လစ်ထင်ပေါ်လျက်ရှိကြ၏” (ဆာ၊ ၁၈း၁၃-၁၅)။

ဘုရားရှင်ပြုတော်မူသမျှကို ဆင်ခြင်သုံးသပ်ရာတွင် ပြုတော်မူသော ကြီးမားသည့်အမှုအရာကိုထောက်၍ သံသယစိတ်ကိုဖယ်ရှားပစ်ရမည်။ ဒုက္ခ ရောက်သူများနှင့် လူဆိုးတို့၏နှိပ်စက်ခြင်းခံရသူများအတွက် ကိုယ်တော်သည် ဝင်ရောက်ကာကွယ်နှိမ်နှင်းပေးတော်မူသည်။

အဆုံး၌ ဒါဝိဒ်မင်းကဲ့သို့သော ဘုရားရှင်၏စိတ်တော်၌တွေ့သူများ ပင်လျှင် စစ်ပွဲအလီလီတိုက်ရသော်လည်း လူတို့၏လက်အားဖြင့်လွတ်မြောက် ခဲ့သည်မဟုတ်ပါ။ ဘုရားရှင်၏ကွယ်ကာရာလက်ရုံးတော်ဖြင့်သာ လွတ်မြောက် ခံရခြင်းဖြစ်သည်။ ဒါဝိဒ်သည် ဘုရားရှင်၏လူမျိုးကို ရန်မူတိုက်ခိုက်လာသော သူတို့ကို ပြန်လည်တိုက်ခိုက်ရင်ဆိုင်၍ ဦးဆောင်ဦးရွက်ပြုရသူဖြစ်သည်။ ဒါဝိဒ်မင်းကြီးသည် ထာဝရဘုရားရှင်ကို အစဉ်ချီးမွမ်းရခြင်း၌ အောင်မြင် လေတိုင်း ဘုရားရှင်၏တန်ခိုးတော်ကြောင့်ဖြစ်ကြောင်း သူကိုယ်တိုင်သိရှိနေ ခြင်းကြောင့်ဖြစ်သည်။ ဒါဝိဒ်မင်းကြီးအတွက် ဘုရားရှင်ကိုချီးမွမ်းရခြင်းသည် အလွန်ကျေနပ်မိသည်။ သူ၏အောင်ပွဲနှင့် အောင်မြင်ခြင်းအလုံးစုံသည် ဘုရားရှင် ကြောင့်ဟု သတ်မှတ်ယုံကြည်သည်။ မိမိ၏အတွင်းစိတ်ကပင် ခံယူရရှိထား ခြင်းဖြစ်သည်။ တန်ခိုးတော်အားလုံးသည် ထာဝရဘုရားထံတော်မှလာသည်ဟု ယုံကြည်သည်။

ဒါဝိဒ်မင်းသည် စစ်မှုနှင့်ပတ်သက်၍ သူ၏လက်ကို ဘုရားရှင် သင်ကြားပေးတော်မူကြောင်း ဖွင့်ဟသော်လည်း (ဆာ၊ ၁၈း၃၄) တိုက်ပွဲ၌ ကျွမ်းကျွမ်းကျင်ကျင်အောင်မြင်ခြင်းအတွက် ဘုရားရှင်မှ ဒါဝိဒ်မင်းအတွက် တိုက်ခိုက်ပေးကြောင်း၊ ကယ်နုတ်ပေးကြောင်းကို ဒါဝိဒ်မင်းသက်သေခံခဲ့သည် (ဆာ၊ ၁၈း၄၇၊ ၄၈)။

ဆာလံကျမ်းတွင် ဒါဝိဒ်မင်းကြီးမှ အောင်မြင်သောစစ်သူရဲကြီးဟု အများသိကြသည်။ ကိုယ်တော်သည် မိမိ၏လူမျိုးကို ကယ်တင်စောင့်ရှောက် တော်မူသောအခါ ရန်သူကိုချေမှုန်းလိုက်နိုင်တိုင်း ဒါဝိဒ်မင်းကြီးသည် ဂီတ ပညာရှင်တစ်ပါးကဲ့သို့ ဘုရားရှင်ကို စောင်းကိုင်ကာသီဆိုချီးမွမ်းခြင်းပြုသည်။ ဘုရားရှင်သာ ကယ်တင်ရာသခင်၊ စောင့်ထိန်းပေးသောအရှင်ဟု သီဆိုချီးမွမ်း သည် (ဆာ၊ ၁၄၄း၁ဝ-၁၅)။ ချီးမွမ်းခြင်းနှင့်ဆုတောင်းခြင်းအမှုအတွက် ဒါဝိဒ်မင်းသည် အလွန်အားကိုးသောအရာဖြစ်သည်။ မည်သည့်လက်နက်ကိရိယာ မှ ဘုရားရှင်ကိုချီးမွမ်းခြင်း၊ ဘုရားရှင်ထံဆုတောင်းခြင်းကို လိုက်၍မမီပါ။ ဘုရားရှင်တစ်ပါးတည်းသာ ကိုးကွယ်ထိုက်သူဖြစ်တော်မူသည်။

`သင့်ဘဝ၌ မည်သို့ပင်အောင်မြင်ခြင်းရရှိနေပါစေ၊ ထိုအောင်မြင်ခြင်း သည် မည်သည့်အရပ်ကလာသည်ကို အစဉ်သတိရပါ။ အကယ်၍ ထိုအကြောင်းရင်းကို သင်မေ့လျော့နေလျှင် မည်သို့ဖြစ်မည်နည်း။`