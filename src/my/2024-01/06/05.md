---
title:  သင်၏နာကြည်းမှုကိုသွန်ချပစ်ပါ
date:   07/02/2024
---

`ဆာ၊ ၅၈း၆-၈။ ဆာ၊ ၆၉း၂၂-၂၈။ ဆာ၊ ၈၃း၉-၁၇။ ဆာ၊ ၉၄း၁၊ ၂ နှင့် ဆာ၊ ၁၃ရး၇-၉ ကိုဖတ်ပါ။ ဆာလံကျမ်းက မည်သို့ဆိုထား သနည်း။ တရားစီရင်ရေးကိစ္စ၌ မည်သူသည်တာဝန်ခံဖြစ်သနည်း။`

အချို့သောဆာလံကျမ်းပိုဒ်များတွင် ဘုရားရှင်သည် ဆာလံဆရာနှင့် မိမိ၏လူမျိုးကို ဒုက္ခပေးအန္တရာယ်ပြုလာသူများကို ပြန်၍ချေမှုန်းပေးကြောင်း ရေးသားထားသည်။ ယင်းကျမ်းပိုဒ်သီဆိုဟန်နှင့် စောင်းသံစကားအရ ကျမ်းစာ နှင့်ဆန့်ကျင်မှုရှိနေသယောင်ဖြစ်သည်။ ကျမ်းစာ၌ဖော်ပြချက်မှာ မိမိ၏ရန်သူ ကိုချစ်ရမည်ဖြစ်သည် (မဿဲ၊ ၅း၄၄)။

ဆာလံဆရာ၏ ခါးသီးလှသောခံစားချက်အတွက် ဖိနှိပ်မှုကို ပြန်၍ကျေနပ်နိုင်သော ကောင်းသည့်အကွက်ကို စပ်ဆိုထားခြင်းဖြစ်သည်။ အဓိပ္ဋာယ်မှာ ဆာလံဆရာသည် အမှန်အမှားကို အခြားသူများထက် လေးနက် စွာသဘောထားကြောင်းထင်ရှားသည်။ ကမ္ဘာပေါ်၌ ကြီးကျယ်စွာဖြစ်ပျက် နေသောအကြောင်းအရာများကို သတိထား၍ မကောင်းမှုများပြီးဆုံးသွားပုံကို သဘောပေါက်ခြင်းမျိုးဖြစ်သည်။ သူကိုယ်တိုင်အတွက်သာမဟုတ်ပါ။ အခြား သူအတွက်လည်း ထည့်သွင်းစဉ်းစားပေးသည်။

မည်သို့ဖြစ်စေ၊ ဆာလံဆရာသည် ကလဲ့စားချေခြင်းအမှုအတွက် မိမိသည် ကြားလူဖြစ်နေရသည်ဟု သဘောထားသည်။ ဘုရားရှင်၏လက်တော် ၌ရှိသော ပြန်လည်ပေးဆပ်ခြင်းအကျိုး အမှတ်မထားပါ။ ဆာလံကျမ်းသည် ဘုရားရှင်၏ပဋိညာဉ်နှင့်ဆိုင်သောကျိန်ခြင်းအကြောင်း (တရားဟော၊ ၂ရး၉-၁၆) နှင့် ကိုယ်တော်သည် ကတိထားတော်မူသည်အတိုင်း ပြုတော်မူသည့် အကြောင်းကိုရေးသားပြသည်။

ဆာလံကျမ်းသည် ဘုရားရှင်၏တရားစီရင်တော်မူခြင်းကို ကြိုတင် သတိပေးသော ပုရောဖက်ပြုချက်ကျမ်းဖြစ်သည်။ ဆာလံဆရာ၏ဆုတောင်းချက် သီးသန့်မဟုတ်ပါ။ ဆာလံ၊ ၁၃ရ သည် ဗာဗုလုန်မြို့ကြီးအပေါ်ကျရောက်မည့် ဘုရားရှင်၏တရားစီရင်ခြင်းအကြောင်းကို အသိပေးကြေညာထားသည်။ ပုရောဖက်ကြီးများ ကြိုတင်မြင်ထားသည်အတိုင်းပင်ဖြစ်သည်။ ဗာဗုလုန်လူမျိုး များသည် အခြားတိုင်းပြည်များအား ရက်ရက်စက်စက်ပြုခဲ့သကဲ့သို့ ထိုအမှုအရာ သည် သူတို့ထံသို့ မုချမသွေပြန်လာမည်ဟု ဆာလံကျမ်းမှဖော်ပြသည်။ ဆာလံဆရာ၏သတိပေးချက်အရ မကောင်းမှုဟူသည် အစဉ်မတည်မနေရ။

ဘုရားရှင်ပြန်၍ပေးဆပ်ပေးခြင်း၌ တရားမျှတခြင်းနှင့် ကရုဏာတော် ပါဝင်သည်။ ဘုရားရှင်၏သားသမီးများအနေဖြင့် မိမိတို့အား မတရားပြုကျင့် သူများအတွက်ကို ဆုတောင်းပေးရန်နှင့် သူတို့သည် ပြန်လည်နောင်တရ ပြောင်းလဲကြရန်ကို မျှော်လင့်နေရပါမည် (ဆာ၊ ၈၃း၁၈။ ယေရမိ၊ ၂၉း၇)။

မည်သို့ဖြစ်စေ၊ ဆာလံကျမ်းကို သမ္မာကျမ်း၏စံချိန်စံညွှန်းအတိုင်း မိမိ၏ရန်သူကိုချစ်ရပါမည်ဟူသောစကားတော်နှင့် ညှိနှိုင်းသုံးသပ်မိလျှင် ခါးသီးသောအတွေ့အကြုံများကြောင့် သင်ပုန်းချေရသည်မျိုးလည်းမဟုတ်သေး ပါ။ ဘုရားသခင်သည် မိမိ၏သားသမီးများခံစားရမှုအပေါ် အသိအမှတ်ပြု နေပါသည်။ “ထာဝရဘုရားရှေ့တော်၌ မိမိသန့်ရှင်းသူတို့၏သေခြင်းအရာ သည် အဖိုးကြီးလှ၏ (ဆာ၊ ၁၁၆း၁၅)။ ဘုရားရှင်စီရင်တော်မူသောတရား မျှတခြင်း၌ ကိုယ်တော်၏လူတို့သည် အသံကိုလွှင့်၍ မကောင်းမှုဟူသမျှကို ဆန့်ကျင်လျက် ရောက်လာမည့်ဘုရားရှင်၏နိုင်ငံတော်သည် ကြွယ်ဝပြည့်စုံ ကြောင်း ကြွေးကြော်ကြရမည်။ ဆာလံကျမ်းသည် ဒုက္ခရောက်နေသူများအတွက် အသံကိုကျယ်စွာပြောဆိုကာ၊ သူတို့၏ဒုက္ခဆင်းရဲခြင်းကို ဘုရားရှင်သိတော် မူကြောင်းနှင့် နောက်ဆုံးတစ်နေ့တွင် တရားမျှတမှုကိုရရှိကြမည်အကြောင်း သတိပေးသည်။

`မိမိကိုမတရားပြုသူများ တန်ပြန်အကျိုးခံစားရမည်ကို မတောင့်တသူ ရှိမည်လား။ မိမိတို့ချစ်ခင်ရသောသူများအတွက် မတရားမှုဖြင့်နှိပ်စက်သောသူ အားလုံးကို တန်ပြန်အကျိုးမခံစေလိုသူများရှိပါမည်လား။ ဆာလံကျမ်းမှ မည်သို့မျှော်လင့်ချက်စိတ်ထားမျိုးကို ပေးထားသနည်း။`