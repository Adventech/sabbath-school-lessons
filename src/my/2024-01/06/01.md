---
title:  အကျွန်ုပ်နိုးထပါမည်
date:   03/02/2024
---

### ဖတ်ရန်ကျမ်းချက်များ။
ဆာ၊ ၁၈း၃-၁၈။ ဆာ၊ ၄၁း၁-၃။ တရားဟော၊ ၁၅း၇-၁၁။ ဆာ၊ ၈၂။ ဆာ၊ ၉၆း၆-၁ဝ။ ဆာ၊ ၉၉း၁-၄။ ရောမ၊ ၈း၃၄။

> <p>အလွတ်ကျမ်းချက်</p>
> “ဆင်းရဲသောသူသည် ခံရသောညှဉ်းဆဲခြင်း၊ ငတ်မွတ်သော သူ၏ငိုကြွေးခြင်းကြောင့် ယခုငါထမည်။ ကဲ့ရဲ့ခြင်းကိုခံရသောသူအား ချမ်းသာပေးမည်ဟု ထာဝရဘုရားမိန့်တော်မူ၏” (ဆာလံ၊ ၁၂း၅)။

ကျွန်ုပ်တို့ခေတ်ကာလသည် ဆိုးယုတ်ခက်ခဲသောခေတ်ဖြစ်သည် သာမက၊ မတရားမှု၊ ဖိနှိပ်အကြမ်းဖက်ခြင်းကိုခံကြရသည်။ ဆာလံဆရာတို့ လည်း ထိုသို့သောအချိန်ကို ရင်ဆိုင်နေထိုင်ခဲ့ကြရသည်။ သူတို့မည်သို့ပင် ရင်ဆိုင်ခဲ့ရစေကာမူ၊ ဆာလံကျမ်းသည် ရုန်းရင်းခတ်ဖိနှိပ်မှုများပြားလှသော ကမ္ဘာကြီးပေါ်၌နေထိုင်ကြသောလူအပေါင်းကို ဘုရားရှင်ကွယ်ကာစောင့်မတော် မူကြောင်းကို သက်သေခံရေးသားခဲ့သည်။ ကျွန်ုပ်တို့ခေတ်၊ ဆာလံဆရာတို့၏ ခေတ်နှစ်မျိုးလုံး အတူတူပင်ဖြစ်သည်။

ဘုရားရှင်သည် စိတ်ရှည်သည်းခံတော်မူသောဘုရား၊ အမျက်တော် ကို ကြီးမားသောကရုဏာတော်နှင့် ထိန်းချုပ်ထားသောဘုရားဖြစ်သည်။ မည်သူ တစ်ဦးတစ်ယောက်ကိုမျှ ပျက်စီးခြင်းသို့မရောက်စေလိုပါ။ နောင်တရ၍ မှားယွင်း သောလမ်းမှပြန်လာရန် ကိုယ်တော်အစဉ်စောင့်ကြိုလျက်ရှိသည် (၂ပေ၊ ၃း၉-၁၅)။ ဘုရားရှင်သည် လက်တော်ဆန့်၍ ကူညီထောက်မမည့်အချိန်ကို ချိန်းချက် တော်မူသည်ဖြစ်၍ လူတို့၏သဘောနှင့် အချိန်ကိုက်မရှိနိုင်ပါ။ ဘုရားရှင်၏ တရားစီရင်ခြင်းနေ့ရက်ရောက်လာနေပြီ (ဆာ၊ ၉၆း၁၃။ ဆာ၊ ၉၈း၉)။ ကျွန်ုပ်တို့သည် ကိုယ်တော်ကိုသာကိုးစားခြင်းရှိရမည်။ ကိုယ်တော်၏ကတိတော် များကိုယုံကြည်လျက်စွဲကိုင်ပြီး တရားစီရင်ရာနေ့ကြီးအထိ ကြိုဆိုနေရပါမည်။

ဖန်ဆင်းရှင်၏ပလ္လင်တော်ကိုသာ ယုံကြည်နေနိုင်ပါသည်။ ထိုတရား ပလ္လင်သည် မျှတသည်၊ ဖြောင့်မတ်သည် (ဆာ၊ ၈၉း၁၄။ ဆာ၊ ၉ရး၂)။ ကိုယ်တော်၏ပလ္လင်သည် အုပ်ချုပ်စိုးစံခြင်းဖြင့် တရားစီရင်တော်မူသည်။ လောက ကမ္ဘာကြီး ကြွယ်ဝချမ်းသာမှုကိုပေးနိုင်ပါသည်။ ဘုရားရှင်၏တရားစီရင်ခြင်း အမှု၌ အရာနှစ်မျိုးပါဝင်ပါသည်။ ဖိနှိပ်ခြင်းအောက်မှလွတ်လပ်ခွင့်ကိုပေးသည်။ ဆိုးယုတ်သူတို့ကိုဖျက်ဆီးပစ်မည် (ဆာ၊ ရး၆-၁၇)။

ယင်းအကြောင်းအရာတို့သည် ကျွန်ုပ်တို့အတွက် ကတိတော်ရှိနေပြီး သားဖြစ်သည်။ ထိုနေ့ရက်သည် ဧကန်အမှန်ရောက်ရှိလာလိမ့်မည်။ သို့သော် အချိန်သည် ဘုရားရှင်၏လက်တော်၌တည်သည်၊ ကျွန်ုပ်တို့လက်၌မရှိပါ။ ထိုအချက်ကို ဆာလံဆရာတို့အထူးသတိပေးထားသည်။