---
title:  မတရားမှုများကိုဘယ်သောအခါမှတရားစီရင်မည်နည်း။
date:   06/02/2024
---

ဆရာအရှင်သည် ဣသရေလခေါင်းဆောင်များအား တရားမျှတစွာ စီရင်ရန်ကို အထူးမိန့်မှာထားသည် (ဆာ၊ ၇၂း၁-၇၊ ၁၂-၁၄)။ ဣသရေလ ဘုရင်များသည် ဘုရားရှင်၏အလိုတော်နှင့်အညီအုပ်ချုပ်ရန်နှင့် အာဏာကို အသုံးပြုကြရန်လိုသည်။ ခေါင်းဆောင်ဟူသည် ငြိမ်းချမ်းရေးနှင့်တရားမျှတစွာ မိမိ၏နေထိုင်ရာတိုင်းပြည်အတွင်း ဦးဆောင်ကြရမည်။ လူမှုရေးရာ၌ အကျိုး မရှိသောအရာများကို လုံးဝမလုပ်မိစေရန် သတိပြုကြရမည်။ တိုင်းပြည်နှင့် လူမျိုးတို့စည်ပင်သာယာဝပြောရေးသာအဓိကဖြစ်သည်။ ရှင်ဘုရင်၏ပလ္လင်သည် ဘုရားသခင်အပေါ် သစ္စာရှိခြင်းမရှိခြင်းအပေါ်၌မူတည်ပါသည်။ လူ၏ ကြိုးစားခြင်းခွန်အားဖြင့်မရရှိနိုင်ပါ။

`ဆာ၊ ၈၂ ကိုဖတ်ပါ။ တရားမျှတခြင်းမပြု၊ လူတို့ကိုဖိနှိပ်အုပ်ချုပ် သောခေါင်းဆောင်များအတွက် မည်သို့ဖြစ်လာမည်နည်း။`

ဆာ၊ ၈၂ အရ၊ ဘုရားရှင်သည် မိမိ၏တရားစီရင်ခြင်းကို ဣသရေလ လူမျိုးများအတွက် မည်သို့ကြေညာထားသနည်း။ နတ်ရုပ်တုများ (ဆာ၊ ၈၂း၁၊ ၆)။ ဘုရားရှင်ကိုမသိသူတို့ကိုးကွယ်သော “နတ်” များသည် ကောင်းကင် တမန်များလည်းမဟုတ်ကြပါ။ အဘယ်ကြောင့်ဆိုရသော် ထိုနတ်ဘုရား တို့သည် ဘုရားရှင်၏လူတို့အတွက် မျှတသောတရားစီရင်မှုကို တစ်ခါမျှ မပြုပါ။ မပြည့်စုံလာနိုင်သောအကြောင်းကိုလည်း တရားစီရင်၍မရကြပါ။ ဆာလံ၊ ၈၂း၂-၄ သည် “တောရ” ပညတ်ဖြစ်သော မောရှေပညတ်ချက်အရ “နတ်ဘုရား” အဖြစ် ဣသရေလခေါင်းဆောင်များကို ပုံခိုင်းရေးသားထားသည် (တရားဟော၊ ၁း၁၆-၁၈။ တရားဟော၊ ၁၆း၁၈-၂ဝ။ ယောဟန်၊ ၁ဝး၃၃-၃၅)။ ဘုရားရှင်သည် “လူသားများ” အား မှန်ကန်စွာမျှတစွာတရားစီရင်ခြင်း၊ မှန်ကန်စွာတရားစွာအပြစ်ပေးခြင်းရှိမရှိ မေးခွန်းထုတ်ခဲ့သည်။ အကြောင်းမှာ မဖြောင့်မမှန်သောလုပ်ဆောင်မှုများကို တွေ့နေရသောကြောင့်ဖြစ်သည်။ ခေါင်းဆောင်ကြီးများတို့သည် ပညာမဲ့စွာ အမှောင်ထဲ၌ ဒယိမ်းဒယိုင်သွားနေ ကြသည် (ဆာ၊ ၈၂း၅)။ အဘယ်ကြောင့်ဆိုရသော် ဘုရားရှင်၏ပညတ်တော် ကို စွန့်ပယ်ထားသောကြောင့်ဖြစ်သည်။ ဘုရားရှင်ပေးသောအလင်းကို မခံယူ သောကြောင့်ဖြစ်သည် (ဆာ၊ ၁၁၉း၁ဝ၅)။

နှုတ်ကပတ်တော်မှ ရဲရဲရင့်ရင့်ဖြင့် ထာဝရဘုရားသည်သာ ကိုးကွယ်ရာ တစ်ဆူတည်းသောဘုရားဖြစ်ကြောင်းဖော်ပြထားသည်။ ဘုရားရှင်သည် လူသား များကိုခန့်ထား၍ မိမိကိုယ်စား ကမ္ဘာကိုအုပ်ချုပ်စေပါသည် (ရော၊ ၁၃း၁)။ ရာဇဝင်အရနှင့် ယခုအချိန်အတောအတွင်း ခေတ်အဆက်ဆက် ဘုရားရှင်သည် လူကို မိမိကိုယ်စားအသုံးပြုတော်မူသည်။ ထိုသို့ကိုယ်စားပြုခွင့်ပေးသည်ကို အကြိမ်မည်မျှ တာဝန်ကိုအလွဲသုံးစားပြုလုပ်ကြသနည်း။

ဆာ၊ ၈၂ သည် ဖောက်ပြန်သောအခွင့်ပေးခံရသည့်ခေါင်းဆောင်များ လူထုအပေါ် မိမိကိုယ်ကို ဘုရားကဲ့သို့သဘောထားသူများစွာရှိသည်ကို ပြက်ရယ် ပြုထားသည်။ ဣသရေလခေါင်းဆောင်များကို ဘုရားရှင်သည် အခွင့်အာဏာကို ပေး၍ထားသော်လည်းကောင်း၊ ဘုရားရှင်၏သားသမီးဟု ခေါ်ခြင်းခံရသည် အတွက်သော်လည်းကောင်း ကြီးမြတ်သည့်အခွင့်အရေးရရှိသည့်တိုင် ဘုရားရှင် မှ သူတို့အချို့ကို ဆိုးသောခေါင်းဆောင်ဟုခေါ်ဆိုသမုတ်သည်။ သူတို့အား သေတတ်သောအမျိုး၊ လူသတ္တဝါနှင့်တန်းတူအခြေအနေတွင်သာရှိနေကြောင်း ဘုရားရှင်သတိပေးတော်မူသည်။ မည်သူတစ်ဦးတစ်ယောက်မျှ ထာဝရဘုရား၏ ပညတ်တော်အထက်၌မရှိနိုင် (ဆာ၊ ၈၂း၆-၈)။

ဘုရားရှင်သည် ကမ္ဘာကြီးတစ်ခုလုံးကို တရားစီရင်တော်မူလိမ့်မည်။ ဘုရားရှင်ကိုယ်တော်တိုင်ပိုင်သောလူအမျိုးကိုလည်း တရားစီရင်တော်မူမည်။ ခေါင်းဆောင်ဖြစ်စေ၊ လူထုလူတန်းစား အအုပ်ချုပ်ခံသူအားလုံးကို သာတူညီ မျှ ဘုရားရှင်တရားစီရင်တော်မူလိမ့်မည်။ ရှိရှိသမျှလူအားလုံးတို့၏မျှော်လင့် စရာသည် ထာဝရဘုရားရှင်သာဖြစ်သည်။

`သင်သည် တစ်ပါးသူအပေါ် မည်သို့သောအခွင့်အာဏာမျိုး လွှမ်းမိုး နေနိုင်သနည်း။ မျှတစွာနှင့် ဖြောင့်မတ်မှန်ကန်စွာ သင်၏အခွင့်အာဏာကို သင်ကျင့်သုံးမည်လား။ သတိထားပါ။`