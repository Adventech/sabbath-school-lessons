---
title:  သမိုင်းကိုပြန်၍အောက်မေ့ကာဘုရားရှင်အားချီးမွမ်းလော့
date:   04/03/2024
---

`ဆာ၊ ၁ဝ၅ ကိုဖတ်ပါ။ ယင်းဆာလံကျမ်းသည် မည်သည့်သမိုင်း ကြောင်းနှင့် မည်သည့်သင်ခန်းစာကိုဖော်ပြပေးသနည်း။`

ဆာလံကျမ်း ၁ဝ၅ သည် ဘုရားရှင်နှင့်သူ၏လူမျိုးတို့အကြား ထားရှိသောပဋိညာဉ်အဆက်အသွယ်ကိုပုံဖော်ထားသည်။ အာဗြဟံနှင့်ဘုရားရှင် ပြုခဲ့သောပဋိညာဉ်၌ ကတိတော်ထားရာပြည်ကို သူ၏မျိုးစဉ်ဘောင်ဆက်အား ပေးမည်။ ထိုကတိတော်သည် ဣဇာက်နှင့်ယာကုပ်မှသည် ယောသပ်၊ မောရှေ နှင့်အာရုန်မှသည် ခါနာန်ပြည်ကိုအောင်နိုင်သည်အထိ အဆင့်ဆင့်ပြည့်စုံခဲ့ သည်။ ဆာလံကျမ်းသည် ဘုရားရှင်၏လူတို့ကိုမျိုးဆက်များစွာအထိ မျှော်လင့် ချက်ပေးခဲ့သည်။ ဘုရားရှင်၏ထူးဆန်းအံ့ဩဖွယ် လုပ်ဆောင်တော်မူချက် ကြောင့် ခေတ်အဆက်ဆက် ယခုထက်တိုင်မပြောင်းမလဲတည်ကြည်သော မေတ္တာကရုဏာတော်အကြောင်းကို သက်သေပြုပြသနိုင်ခဲ့သည် (ဆာ၊ ၁ဝ၅း၁-၅၊ ၇၊ ၈)။

ဆာ၊ ၁ဝ၅ သည် ပြန်၍ ဆာလံ၊ ၇၈ ကိုထောက်ခံချက်ပြုသည်။ သမိုင်းကြောင်းတစ်လျှောက် ဘုရားရှင်သည် မိမိလူမျိုးအပေါ်သစ္စာတည်တော် မူကြောင်းကို သက်သေခံသည်။ ယင်းသို့ဖြစ်ခြင်းကြောင့် ဘုရားရှင်ကို ဘုန်းတော်ထင်ရှားစေ၍ ကိုယ်တော်အပေါ်သစ္စာစောင့်သိမှုပိုလာစေသည်။ ဆာ၊ ၇၈ နှင့် ဆာ၊ ၁ဝ၅ ၌ မတူညီသောအချက်မှာ လူတို့၏အတိတ်အမှားများ ကို ပြန်၍မဖော်ပြဘဲ သီးခြားရည်ရွယ်ချက်ဖြင့်ရေးသားထားသည်။

ဆာလံ၊ ၁ဝ၅ သည် ရှေးခေတ်ဣသရေလဘိုးဘေးကြီးများတွေ့ကြုံ ရသောခက်ခဲမှုအပေါင်းမှ ဘုရားရှင်မည်သို့ပြင်ဆင်ကယ်နုတ်တော်မူသည် အကြောင်း ရာဇဝင်သမိုင်းဖြင့် မှတ်တမ်းပြုခဲ့သည့်ကျမ်းပိုဒ်ဖြစ်သည်။ ရှေးဘိုးဘေး တို့သည် ဘုရားရှင်ကိုသစ္စာထားတည်ကြည်ကြသောအခါ အကျိုးရလဒ် များစွာခံစားရကြသည်။ ဆာလံ၊ ၁ဝ၅ သည် လူတို့အား ရှေးဘိုးဘေးကြီး များကဲ့သို့ ယုံကြည်ခြင်းသစ္စာအရာ၌ ကြီးမားစေလိုလျက်၊ ဘုရားရှင်၌ ကိုးကွယ် ကိုးစားစေလိုကာ မိမိတို့အချိန်မှာပင် ကိုယ်တော်၏ကယ်လွတ်တော်မူမည့် အချိန်ကို စောင့်မျှော်နေကြရန် ဆုံးမပေးထားသည်။

ဆာလံ၊ ၁ဝ၅ သည် ဓမ္မသီချင်းသံစဉ်ကိုထည့်သွင်းပေးထားသည် (ဆာ၊ ၁ဝ၅း၁-၇)၊ ဘုရားရှင်ကို အစစ်အမှန်ချီးမွမ်းကျူးအေးရန် ကိုယ်တော် ၏လူတို့သည် မိမိတို့၏ရာဇဝင်ကို ပြန်၍သိရှိနိုင်ရမည်။ ရာဇဝင်နောက်ခံ သမိုင်းသည် ဘုရားရှင်ကိုချီးမွမ်းစရာနှင့် မရေတွက်နိုင်သောစိတ်ယုံကြည်ခံစား ချက်ကိုဖြစ်စေပါသည်။

ဝတ်ပြုကိုးကွယ်သူတို့သည် အာဗြဟံ၏မျိုးဆက်ကို ကင်ပွန်းတပ် ရွတ်ဆိုတတ်ကြသည်။ အာဗြဟံနှင့် ယာကုပ်၏မျိုးဆက်အမည်များကို အစဉ် အတိုင်းရေရွက်ကြသည် (ဆာ၊ ၁ဝ၅း၆)။ ယင်းလုပ်ရပ်သည် ဘုရားရှင်မှ အာဗြဟံအားလူမျိုးကြီးဖြစ်စေမည်ဟု ကတိပေးခြင်းကို ပြည့်စုံစေခြင်းဖြစ်သည် (က၊ ၁၅း၃-၆)။ ဆာလံဆရာသည် ရှေးဘိုးဘေးတို့၏ယုံကြည်မှုအားကြီး ခြင်းကြောင့် ပေါက်ဖွားလာသောမျိုးဆက်များအတွက် အကျိုးကျေးဇူးရရှိကြောင်း ဆက်လက်ရေးသားသည်။ ဆာလံဆရာသည် “မြေကြီးတစ်ပြင်လုံး၌ တရား စီရင်ပိုင်တော်မူ၏” (ဆာ၊ ၁ဝ၅း၇) ကို စိတ်ထဲမချင့်မရဲဖြစ်နေသည်။ ဝတ်ပြု ကိုးကွယ်သူများသည် “ကျွန်ုပ်တို့၏ထာဝရဘုရား” သည် လောကတစ်ခွင် ကိုလည်း အုပ်ချုပ်စိုးစံတရားစီရင်တော်မူသည်ကို မမေ့သင့်ပါ။ ကိုယ်တော်၏ သနားခြင်းချစ်မေတ္တာတော်သည် လူသားတိုင်းဆီသို့ သက်ရောက်သည် (ဆာ၊ ၉၆း၁။ ဆာ၊ ၉ရး၁)။ ခေတ်အဆက်ဆက်မှယုံကြည်သူအပေါင်းအား သစ္စာ ခိုင်မြဲရန် ခေါ်တော်မူကြောင်းကို ရှင်းလင်းစွာမြင်ရကြသည်။

`ကျွန်ုပ်တို့မြော်လင့်ခြင်းအသင်းသားများအနေဖြင့် ယင်းအကြောင်းကို မှီ၍သုံးသပ်သင့်ပါသည်။ ကျွန်ုပ်တို့သည် အာဗြဟံမှဆင်းသက်သောအမျိုး ဖြစ်နေသလား။ (ဂလာတိ၊ ၃း၂၉ ကိုဖတ်ပါ)။ မည်သည့်သင်ခန်းစာကို အဆိုပါအကြောင်းအရာကိုသိရခြင်းဖြင့် ရယူသင့်သနည်း။`