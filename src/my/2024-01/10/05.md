---
title:  သခင်၏စပျစ်နွယ်ပင်ပုံပမာ
date:   06/03/2024
---

`ဆာလံ၊ ၈ဝ ကိုဖတ်ပါ။ ဘုရားရှင်၏လူတို့ကို မည်သို့ပုံဖော်ထား သနည်း။ မည်သည့်ကြီးမားသောမျှော်လင့်ချက်များရှိနေသနည်း။`

ဣသရေလလူမျိုးကို အဲဂုတ္တုပြည်မှနုတ်လာသောစပျစ်ပင်ဟု ဘုရားရှင် သတ်မှတ်ပုံဖော်ခဲ့သည်။ အဲဂုတ္တုပြည်သည် ဖိနှိပ်ညှဉ်းပန်းခံရသောနေရာဖြစ် သည်။ ထိုနေရာမှ ကတိတော်ထားရာပြည်သို့ခေါ်ဆောင်သွားပြီး ကြွယ်ဝ ချမ်းသာခြင်းကိုပေး၏။ စပျစ်နွယ်ပင်၏သဏ္ဍာန်သည် ထာဝရဘုရားရှင်မှ ရွေးကောက်တော်မူကြောင်းကို ဣသရေလလူများအားသိစေ၍ ကိုယ်တော်တိုင်

ဂရုစိုက်ကာကွယ်ပေးကြောင်းကိုသိစေခဲ့သည် (က၊ ၄၉း၁၁၊ ၁၂၊ ၂၂။ တရားဟော၊ ရး၇-၁၁)။

မည်သို့ပင်ရှိပါစေ၊ ဆာလံ၊ ၈ဝ သည် ထာဝရဘုရား၏စပျစ်နွယ်ပင် သည် ကိုယ်တော်၏အမျက်တော်အောက်၌ရှိနေသည် (ဆာ၊ ၈ဝး၁၂)။ ပုရောဖက် တို့သည် စပျစ်ပင်ကိုဖျက်ဆီးခြင်းနိမိတ်ဖြင့် ဘုရားရှင်၏တရားစီရင်ခြင်းကို ဖော်ညွှန်းသည်။ အဓိပ္ဋာယ်မှာ စပျစ်ပင်သည် အရိုင်းပင်ဖြစ်သွားခြင်းကြောင့် ဖြစ်သည် (ဟေရှာ၊ ၅း၁-၇။ ယေရမိ၊ ၂း၂၁)။

ဆာလံကျမ်း၊ ၈ဝ သည် ထာဝရဘုရားရှင်၏တရားစီရင်ခြင်းအမှုကို ခရေစေ့တွင်းကျပြောနေခြင်းမျိုးမဟုတ်ပါ။ ထာဝရဘုရားရှင်၏ကရုဏာတော် မည်မျှနက်ရှိုင်းကြောင်းနှင့် ဘုရားရှင်သည် မိမိ၏လူမျိုးတို့မျက်မှောက်မှ အချိန်အတိုင်းအတာအလျောက် နောက်ဆုတ်သွားနိုင်ကြောင်းကိုရှင်းပြသည်။ ဘုရားရှင်၏အမျက်တော်နှင့် တရားစီရင်ခြင်းဆက်စပ်မှုမှာ ကရုဏာထား၍ ခွင့်လွှတ်တတ်ခြင်းသဘောရှိသည်။ တစ်ဖက်၌လည်း ဆာလံဆရာအနေဖြင့် ဘုရားရှင်၏အမျက်တော်နှင့် စီရင်တော်မူခြင်းသည် အကုန်အစင်လူတို့အား လောင်ကျွမ်းသွားမည်ကို စိုးရိမ်စိတ်ရှိပြန်သည် (ဆာ၊ ၈ဝး၁၆)။

`တော၊ ၆း၂၂-၂ရ ကိုဖတ်ပါ။ ဖော်ပြပါကောင်းချီးမဂင်္လာများကို ဆာလံ၊ ၈ဝ ၌ မည်သို့ပြန်၍ဖော်ပြပေးသနည်း။`

ဆာလံကျမ်းသည် ဘုရားရှင်မှ မိမိ၏လူမျိုးအတွက် အာရုန်အား ထားသောကတိတော် ပြန်၍သီဆိုချီးမွမ်းသည် (တော၊ ၆း၂၂-၂၇)။ လူတို့၏ အားနည်းခြင်းကို ဘုရားရှင်သိတော်မူ၍ မိမိ၏ကရုဏာတော်ဖြင့် အောင်မြင်ရာ မျှော်လင့်ခြင်းအခွင့်ကိုပေးတော်မူသည်။ “အိုဘုရားသခင်၊ အကျွန်ုပ်တို့ကို ပြောင်းလဲစေ၍၊ မျက်နှာတော်အလင်းကိုပြတော်မူပါ။ သို့ပြုလျှင်၊ အကျွန်ုပ်တို့ သည် ကယ်တင်ခြင်းသို့ရောက်ကြပါလိမ့်မည်” (ဆာ၊ ၈ဝး၃။ ဆာ၊ ၈ဝး၇၊ ၁၉ ကိုလည်းဖတ်ပါ)။

ဟေဗြဲဘာသာစကားဖြင့် အနက်ပြန်ထားသော “ပြန်၍တည်တံ့စေ သည်” ဆိုသောစကားလုံးသည် “ပြန်လာသည်” ဟု အဓိပ္ဋာယ်ရသည်။ ယင်းစကားလုံးကို သမ္မာကျမ်းစာတွင် ထပ်ခါထပ်ခါအသုံးပြုထား၍ ထာဝရ ဘုရားရှင်မှ မိမိ၏လူတို့ကိုပြန်၍ခေါ်တော်မူကြောင်းတွေ့ရှိနိုင်သည်။ လမ်းခရီး လွဲသွားသောသူ၊ ကိုယ်တော်ထံသို့ပြန်လာရန်ခေါ်တော်မူသည်။ သဘောတရားမှာ နောင်တရပြန်လှည့်လာခြင်းနှင့်တူသည်။ အပြစ်လမ်း၌မျောနေရာမှ ပြန်လည် လှည့်လာ၍ ကူးခတ်လာခြင်းမျိုးဖြစ်သည်။ ဘုရားရှင်ထံသို့နောင်တတရားဖြင့် ပြန်လာခြင်းကိုဆိုလိုသည်။ “ငါသည်ထာဝရဘုရားဖြစ်ကြောင်းကို သူတို့ သိနိုင်သောစိတ်နှလုံးကိုငါပေးမည်။ သူတို့သည် ငါ၏လူဖြစ်ကြ၍၊ ငါသည် လည်း သူတို့၏ဘုရားသခင်ဖြစ်လိမ့်မည်။ ငါ့ထံသို့စိတ်နှလုံးအကြွင်းမဲ့နှင့် ပြန်လာလိမ့်မည်” (ယေရမိ၊ ၂၄း၇)။

`သင်ကိုယ်တိုင်နောင်တရ၍ ဘုရားရှင်ထံမည်သို့ပြန်လှည့်လာရခြင်း အတွေ့အကြုံမည်သို့ရှိသနည်း။`