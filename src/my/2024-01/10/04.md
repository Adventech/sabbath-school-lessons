---
title:  အတိတ်ရာဇဝင်ကိုသတိရလျက်နောင်တရပါ
date:   05/03/2024
---

`ဆာ၊ ၁ဝ၆ ကိုဖတ်ပါ။ မည်သည့်ရာဇဝင်ကြောင်းနှင့် မည်သည့် သင်ခန်းစာကို ဆာလံကျမ်းမှပြသပေးသနည်း။`

ဆာ၊ ၁ဝ၆ သည် ဣသရေလလူမျိုးတို့၏အဓိကရာဇဝင်ကို ရေးမှတ် သည်။ ထွက်မြောက်ရာအကြောင်းအပါ၊ တော၌လည်နေရသောခရီးကြမ်းနှင့် ခါနာန်ပြည်ရောက်အသက်တာကို ဖော်ပြပေးသည်။ ရှေးဘိုးတို့၏အပြစ် ကြောင့် နောက်ဆုံးမှာ ဖွားမြင်လာသောမျိုးဆက်များသည် တိုင်းတစ်ပါးသား တို့၏ဖမ်းသွားချုပ်နှောင်ကျွန်ပြုခြင်းကို ခံကြရသည်။ ထိုကြောင့် ဆာလံကျမ်း ကိုရေးသားသောအချိန်မှာ ဗာဗုလုန်တိုင်းပြည်၌ ကျွန်ပြုခံရသောအချိန်ပင် ဖြစ်သည်။ ထိုနောက်ပြည်တော်ပြန်ရသောအခွင့်ရရှိပြီးနောက် ဆာလံဆရာသည် သန့်ရှင်းသောဝိညာဉ်တော်၏လှုံ့ဆော်မှုဖြင့် ဘုရားရှင်၏လူမျိုးများဖြတ်သန်း ခဲ့သည့်ရာဇဝင်နှင့် သင်ယူစရာသင်ခန်းစာအဖြာဖြာကို ရေးသားနိုင်ခဲ့သည်။

ဆာလံကျမ်းသည် အခြားအချက်များစွာကိုရေးသားထား၍၊ ကိုယ်တော် ၏ကရုဏာတော်ပဋိညာဉ်သစ္စာတည်ခြင်းအကြောင်းကို ထောက်ပြသည်။ အတိတ်အချိန်၌ ကိုယ်တော်သည် မိမိ၏လူတို့ကို ကယ်တင်ပေးခဲ့သောသမိုင်း

ရာဇဝင်ကြောင်းကို အသေအချာမှတ်တမ်းပြုပေးထားသည် (ဆာ၊ ၁ဝ၆း၄၅)။ နောင်တသံဝေဂပြန်လည်ရရှိသော လူမျိုးတို့ကို ဘုရားရှင်သည် အသစ်သော မျှော်လင့်ချက်ပြန်လည်အပ်နှင်း၍ တိုင်းနိုင်ငံတကာတို့နှင့်အတူ၊ အမျိုးများနှင့် အတူပြန်လည်ပေါင်းစည်းခွင့်ပေးတော်မူသည် (ဆာ၊ ၁ဝ၆း၄၇)။ လောလော လတ်လတ်လွတ်မြောက်ရာ လွတ်မြောက်ကြောင်းတောင်းဆိုခြင်း၌ ကြိုတင် ဆန္ဒပြုချက်မျိုးမဟုတ်ပါ။ ယုံကြည်စွာနှင့် ဆုတောင်းခြင်း၏သဘောသည် အတိတ်မှ ဘုရားရှင်၏ကယ်နုတ်ခြင်းအပေါ် စိတ်ချယုံကြည်နေခြင်းကြောင့် ဖြစ်သည် (ဆာ၊ ၁ဝ၆း၁-၃)။ ဘုရားရှင်၏မဖောက်ပြန်တတ်သော သစ္စာတည်မှုကိုလည်းကောင်း၊ ကိုယ်တော်သည် မိမိ၏လူတို့နှင့်ပြုသောပဋိညာဉ်ကို မည်သည့်နည်းနှင့်မျှ မဖျက်ကြောင်းကိုလည်းကောင်း ယုံကြည်စိတ်ချနေ သောကြောင့်ဖြစ်သည်။

ဆာလံကျမ်း၊ ၁ဝ၆ တွင် ဣသရေလလူတို့၏ အတိတ်သမိုင်း ကြောင်းကို စုစည်းရေးမှတ်ကာ မိမိတို့၏ကျဆုံးခြင်းအကြောင်းကို ဆင်ခြင် ကြသည်။ မိမိတို့သည် ရှေးဘိုးဘေးများလောက်ယုံကြည်ခြင်း၌သာလွန်မှု မရှိခြင်း၊ ရှိသောအပြစ်တို့ကိုလည်း ဝန်ချတောင်းပန်ကြသည်။ လက်ရှိမျိုးဆက် လူတို့သည် ရှေးဘိုးဘေးကြီးများထက်ပင် သာ၍ဆိုးကြောင်းကိုလည်းကောင်း၊ ဘုရားသခင်သည် သည်းခံခြင်း၊ သနားခြင်းကရုဏာတော်အပြည့်ဖြင့် အတိတ် မျိုးဆက်များကို ကြည့်ရှုပြုစုတော်မူကြောင်းကို အတပ်သိကြသည်။ အတိတ် အချိန်၌ မည်မျှပင်ဆိုးသွမ်းသော်လည်း ဘုရားရှင်ခွင့်လွှတ်သည်းခံတော်မူခဲ့ သည်။ သူတို့အနေဖြင့် ထိုကဲ့သို့အသိစိတ်များရှိနေလျှင် ကျွန်ုပ်တို့အနေဖြင့် သာ၍သိတတ်သောစိတ်ရှိရန်လိုသည်။ ယနေ့ကျွန်ုပ်တို့အတွက် ယေရှုရှင် သည် ကပ်တိုင်ပေါ်အသေခံတော်မူပြီး ဘုရားရှင်၏မေတ္တာတော်ကရုဏာကို လက်တွေ့ပြသခဲ့ပြီ။ ကိုယ်တော်၏ကရုဏာပြည့်ဝသောစာရိတ္တတော်သည် ထင်ရှားပြီ။ ကယ်တင်ခြင်းကျေးဇူးတော်သည် ကျွန်ုပ်တို့အတွက်လုံလောက် နေပါသည်။

ဆာလံ၊ ၁ဝ၆ ၏ တင်ဆက်သောသတင်းကောင်းမှာ တည်မြဲသော ဘုရားရှင်၏မေတ္တာတော်သည် လူတို့၏အပြစ်များကို အစဉ်ကျော်လွှားသွား ခဲ့သည် (ဆာ၊ ၁ဝ၆း၈-၁ဝ၊ ၃ဝ၊ ၄၃-၄၆)။ ဘုရားရှင်၏အမျက်တော်ကို ပြေစေနိုင်သောမောရှေနှင့်ဖိနဟပ်တို့၏အကြောင်းမှာ အဓိကအချက်သည် ခရစ်တော်သည် ယုံကြည်သူတို့ကိုယ်စား ဝင်ရောက်ကြားဝင်စေ့စပ်ပေးခြင်းပင် ဖြစ်သည်။ ကျွန်ုပ်တို့ကိုယ်တိုင်အတိတ်မှ ဘုရားရှင်၏ကရုဏာတော်အကြောင်း ကို သိရသဖြင့် ယခုနေထိုင်နေရသောအချိန် ကျွန်ုပ်တို့အတွက်ကိုယ်တွေ့ရယူ နိုင်သည်။

`ဆာ၊ ၁ဝ၆း၁၃ “သို့သော်လည်း၊ အမှုတော်ကိုအလျင်အမြန်မေ့လျော့ သည်ဖြစ်၍၊ အကြံအစည်တော်ကို မဆိုင်းမလင့်ဘဲ” ကျွန်ုပ်တို့အသက်တာ၌ နေထိုင်လုပ်ဆောင်ရသည်မှာ မည်မျှလွယ်ကူပါသနည်း။`