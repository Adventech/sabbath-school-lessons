---
title:  သခင်ဘုရား၏အဆုံးမဲ့သစ္စာတော်
date:   03/03/2024
---

`ဆာ၊ ၇၈ ကိုဖတ်ပါ။ ယင်းကျမ်းချက်၌ ရာဇဝင်သမိုင်းသော့ချက် သုံးခုသည် မည်သည့်အရာနည်း။ အာသပ်၏အကြောင်းမှသင်ခန်းစာကို ခေတ်အဆက်ဆက်ထိမည်သို့အကျုံးဝင်သနည်း။`

နောက်ကြောင်းသမိုင်းကို ပြန်ကြည့်လျှင် ဣသရေလလူတို့သည် သစ္စာဖောက်ပြီး ဘုရားရှင်မှာမူ သစ္စာတည်ခဲ့သည်။ သူတို့၏သားမြေးတို့ကို ဘိုးဘေးတို့အမှားမျိုးမလွန်ကျူးကြစေရန်၊ ဘုရားရှင်ကိုသစ္စာစောင့်သိရန် သွန်သင်ပြီး ကိုယ်တော်၏ပဋိညာဉ်အပေါ် အမြဲစောင့်ထိန်းရန်သင်ပေးသင့် သည်။ ဆာလံဆရာတို့သည် ရာဇဝင်သမိုင်းကို ဥပမာပုံဆောင်မှုတစ်ခုအဖြစ် အသုံးပြုကြသည် (ဆာ၊ ၇၈း၂)။ အဓိပ္ဋာယ်မှာ လူတို့သည် ဆာလံစကားကို ကြေညက်အောင်မွှေနှောက်လေ့လာပြီး မည်သို့သတင်းစကားအဓိပ္ဋာယ် သက်ရောက်ကြောင်းကို စူးစမ်းကြရမည်။ ဆာလံ၊ ၇၈း၂ သည် အနာဂတ် ဖွင့်ဟချက်ဖြစ်၍ ယေရှုရှင်၏ဥပမာပေးသွန်သင်ခြင်းနည်းနှင့်တူညီသည် (မဿဲ၊ ၁၃း၃၄၊ ၃၅)။

ဆာလံသည် ထွက်မြောက်ရာအချိန်ကိုလည်း ပြန်လည်ရောင်ပြန် ဟပ်စေသည် (ဆာ၊ ၇၈း၉-၅၄)။ ခါနာန်ပြည်တွင်ဝင်ရောက်နေထိုင်ခြင်း (ဆာ၊ ၇၈း၅၅-၆၄) ဒါဝိဒ်မင်းကြီး၏ခေတ်အချိန် (ဆာ၊ ၇၈း၆၅-၇၂)။ ယင်းအကြောင်းများသည် ဘုရားရှင်၏ဘုန်းတော်ကြီးကြောင်း ပြသောအချိန် နှင့် လူတို့သည် ဘုရားရှင်နှင့်ပြုသောပဋိညာဉ်ကြောင့် ကောင်းစားရမည်အစား ပဋိညာဉ်ကိုချိုးဖျက်ခြင်းကြောင့်ခံရသော အကျိုးဆိုးများအကြောင်း ရေးသား ထားသည်။ ဣသရေလရာဇဝင်၌ လူတို့၏သစ္စာမရှိမှုကြောင့် ဘုရားရှင်အပေါ် နည်းမျိုးစုံဖြင့်ပြစ်မှားကြသည်။ အထူးသဖြင့်မှာ ရုပ်တုကိုးကွယ်ခြင်းကိစ္စဖြစ် သည် (ဆာ၊ ၇၈း၅၈)။

ဆာလံဆရာအနေဖြင့် ဣသရေလတို့၏သစ္စာမဲ့မှုကိုအခြေခံပြီး ရေးသား ထားသည်။ သူတို့သည် ဘုရားရှင်ပြုပေးတော်မူသည့်ကောင်းချီးမဂင်္လာတို့ကို မေ့လျော့ကြ၏။ ထာဝရဘုရားကိုကိုးစားခြင်းမရှိပါ။ ဘုရားရှင်ကို အမျိုးမျိုး စုံစမ်းခဲ့သည် (ဆာ၊ ၇၈း၁၈၊ ၄၁၊ ၅၆)။ ကိုယ်တော်ကိုပုန်ကန်ကြ၏။ ကိုယ်တော်၏ပညတ်တော်ကိုစောင့်ရန်ပျက်ကွက်ကြ၏။ ကိုယ်တော်နှင့်ပြုသော ပဋိညာဉ်ကိုချိုးဖောက်၏။ ကိုယ်တော်၏သက်သေခံချက်အားလုံးကို အလေးမထား ဂရုမပြုကြ (ဆာ၊ ၇၈း၁ဝ၊ ၃၇၊ ၅၆)။ သစ္စာမတည်သောကိစ္စများစွာရှိသေး သည်။ ဆာလံဆရာသည် ဣသရေလလူမျိုးများငြင်းဆိုခြင်း၊ မလိုက်လျှောက် ခြင်းအကြောင်းများစွာကိုပေါင်းစည်းပြီး သမိုင်းကြောင်းတွင်ရစ်သော အပြစ်၏ အကျိုးရလဒ်များကို အမျိုးမျိုးရေးမှတ်ကာ အမည်နာမတတ်၍ သခင်ဘုရားကို ကိုးစားရန် ပျက်ကွက်ခြင်းအကြောင်းရေးသားသည် (ဆာ၊ ၇၈း၇၊ ၈)။

ဆာလံကျမ်းကိုဖတ်ရှုရာ၌ လူတို့၏ခေါင်းမာမှုနှင့် ဝိညာဉ်မျက်စိ ကန်းခြင်းအကြောင်း၊ ဘုရားရှင်၏အကန့်အသတ်မဲ့ကရုဏာတော်အကြောင်း၊ သည်းခံစိတ်ရှည်တော်မူခြင်းအကြောင်းကိုရေးသားသည်။ ယင်းအကြောင်းများ ကို ယနေ့ခေတ်လူများ အဘယ်ကြောင့်မသင်ယူမလေ့လာရမည်နည်း။

အတိတ်အချိန်မှ ခေတ်အဆက်ဆက်ဘုရားရှင်၏စီရင်ခြင်းခံရမှုများ ကို ကျွန်ုပ်တို့မလေ့လာမီ ကျွန်ုပ်တို့သည် မိမိကိုယ်ကိုဆန်းစစ်ကြရမည်။ လွန်ခဲ့သောအတိတ်အချိန်မှ ဘုရားရှင်၏အံ့ဖွယ်ရာအမှုကိုလည်းကောင်း၊ ကိုယ်တော်နှင့်ထားရှိသောပဋိညာဉ်တာဝန်ကို အရေးမစိုက်ခဲ့၍သော်လည်းကောင်း ရှိခဲ့ပါသလား။ ဆာလံကျမ်းသည် လူသားများ မိမိတို့၏အကြံအစည်ဉာဏ် ပညာကိုအားကိုးရန် မတိုက်တွန်းခဲ့ပါ။ ဆာလံကျမ်း ၇၈ သည် လူသားများ အနေဖြင့် ဘုရားရှင်ကို သစ္စာမထားအားမကိုး ကရုဏာတော်ကိုလက်မခံကြ လျှင် အနတ္တအချည်းနှီးသက်သက်ဖြစ်ကြောင်းကို ရေးသားထားပေသည်။ ဘုရားရှင်၏လူများတိုက်ပွဲမအောင်ရခြင်းအကြောင်း (ဆာ၊ ၇၈း၉၊ ၆၂-၆၄)။ လူတို့၏ကြိုးစားခြင်းအားလုံးသည် ဘုရားရှင်အပေါ်သစ္စာမရှိပါက အဆုံး၌ကျရှုံးရမည်သာတည်း။

`သင်သည် မည်သည့်သင်ခန်းစာကိုသင်ယူရရှိသနည်း။ မည်သို့ သင်ယူသင့်ပါသနည်း။ အတိတ်မှသင်ခန်းစာအမှားများကို မည်သို့သံဝေဂ ရမည်နည်း။`