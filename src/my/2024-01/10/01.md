---
title:  အတိတ်မှသင်ခန်းစာများ
date:   02/03/2024
---

### ဖတ်ရန်ကျမ်းချက်များ။
ဆာ၊ ၇၈။ ဆာ၊ ၁ဝ၅။ ဂလာတိ၊ ၃း၂၉။ ဆာ၊ ၁ဝ၆။ ဆာ၊ ၈ဝ။ တော၊ ၆း၂၂-၂၇။ ဆာ၊ ၁၃၅။

> <p>အလွတ်ကျမ်းချက်</p>
> “ဘိုးဘေးတို့သည်ပြော၍ ငါတို့သည် ကြားသိရသောထိုအရာ များကို၊ သားမြေးတို့မှမဝှက်မထား။ ထာဝရဘုရား၏ဂုဏ်ကျေးဇူး တော်နှင့် တန်ခိုးတော်ကိုလည်းကောင်း၊ ပြုတော်မူသောအံ့ဩဖွယ် အမှုတို့ကိုလည်းကောင်း ဖြစ်လတံ္တ့သောသူတို့အား ဖော်ပြကြမည်” (ဆာလံ၊ ၇၈း၃၊ ၄)။

ဆာလံကျမ်း၌ ဘုရားရှင်ကြီးမြတ်တော်မူပုံကြီးကို ပုံဖော်ချီးမွမ်းခြင်း ပြုထားသည်။ လူတို့၏ကယ်တင်ခြင်းအတွက် မည်သို့လုပ်ဆောင်တော်မူ ကြောင်းကို ဖော်ပြထားသည်။ ယင်းကဲ့သို့စပ်ဆိုသောဆာလံသီချင်းမျိုးကို “ကယ်တင်ခြင်းသမိုင်းဆာလံ” ဟု တင်စားခေါ်ဆိုထားသည်။ သို့မဟုတ် ရာဇဝင်တွင်သောဆာလံဟုခေါ်သည်။ အချို့ကျမ်းပိုဒ်တို့မှာ ဘုရားရှင်၏ လူများကို တောင်းဆိုချက်ပြုခဲ့သည်မှာ အတိတ်မှရာဇဝင်ကို ပြန်၍သင်ခန်းစာ ယူကြရန် အထူးသဖြင့်အမှားများပြုမိခဲ့စဉ်၊ သူတို့၏ရှေးဘိုးဘေးတို့ပြုမိသော အမှားကို ပြန်၍ဆင်ခြင်သင်ခန်းစာယူကြရန် ရေးသားထားပေးသည်။ ဆာလံ သီချင်းကိုစပ်ဆိုကြရာဝယ် ဘုရားရှင်သည် မိမိ၏လူတို့အတွက် ကိုယ်စား ပြုတော်မူခဲ့သော ရှေးဖြစ်အကြောင်းများကို မှတ်တမ်းပြုထားပေးသည်။ ဘုရားရှင် ကိုခွန်အားပြုပြီး ကိုးစားယုံကြည်မှုကိုဖြစ်စေပါသည်။ လတ်တလော သူတို့ ကြုံတွေ့နေရသောအခက်အခဲမှလည်း ဘုရားရှင်သည် လွတ်မြောက်စေနိုင် ကြောင်း ဆာလံကသွန်သင်ပေးထားသည်။

ရာဇဝင်နှင့်ယှဉ်၍ နောက်ခံသမိုင်းကြောင်းကိုအခြေခံပြီး ရေးသား ထားသောအရာ အတိတ်မှဖြစ်ခဲ့သမျှကို ကျွန်ုပ်တို့ကိုယ်တိုင်သင်ခန်းစာယူပြီး ဆက်လက်အသက်ရှင်ရန်ကို ကူညီပေးထားသည်။ အတိတ်အချိန်မှ မိသားစု များ၏မျိုးဆက်အဖြစ်ဆင်းသက်လာသော ကျွန်ုပ်တို့အနေဖြင့် ခရစ်တော်အားဖြင့် ကိုယ်တော်၏မိသားစုဝင်ဖြစ်ခဲ့ရပြီ (ရော၊ ၈း၁၅။ ရော၊ ၉း၂၄-၂၆။ ဂလာတိ၊ ၄း၆၊ ၇)။ ရှေးဣသရေလလူမျိုးတို့၏အမွေကို ကျွန်ုပ်တို့အနေဖြင့် ဝိညာဉ်ရေး ဣသရေလအဖြစ်ခံယူပိုင်ဆိုင်ခွင့်ရခဲ့သည်။ ထိုအမွေများကို ရှေးဘိုးဘေးတို့မှ ချန်ထားရစ်ခဲ့သောအမွေဖြစ်သည်။ သို့ဖြစ်၍ အတိတ်မှအကြောင်းကို ကျွန်ုပ်တို့ သင်ယူကြရမည်အတိုင်း ယခုကျွန်ုပ်တို့အခြေအနေကိုလည်း သုံးသပ်ရန်လိုသည်။

မျိုးဆက်တိုင်းမျိုးဆက်တိုင်းအတွက် ဘုရားရှင်သည် အမှုကိုပြုတော် မူခဲ့သည်။ အမှားနှင့်အမှန်တိုက်ပွဲကြီးအကြား ဘုရားရှင်သည် အုပ်စိုးတော်မူ နေသည်ကို ပြသထင်ရှားပေးစေခြင်းဖြစ်သည်။