---
title:  ရာဇဝင်၌သခင်ဘုရား၏ကြီးမြတ်ခြင်းတန်ခိုး
date:   07/03/2024
---

`ဆာ၊ ၁၃၅ ကိုဖတ်ပါ။ ဆာလံကျမ်း၌ မည်သည့်ရာဇဝင်ကြောင်းကို ထောက်ပြပေးသနည်း။ ဆာလံဆရာသည် မည်သည့်သင်ခန်းစာကို ဆွဲယူ ထားသနည်း။`

ဆာလံ၊ ၁၃၅ သည် လူမျိုးတော်မှ ကောင်းမြတ်သစ္စာရှိသော၊ ကရုဏာပြည့်ဝသောဘုရားရှင်ကိုချီးမွမ်းရန် တိုက်တွန်းထားသည် (ဆာ၊ ၁၃၅း၆၊ ၇)။ ဣသရေလတို့၏ကယ်တင်ခြင်းသမိုင်းတစ်လျှောက် ထွက်မြောက်လာနိုင် သောအချိန်အတောအတွင်း (ဆာ၊ ၁၃၅း၈၊ ၉) နှင့် ကတိတော်ပြည်ကိုဝင်ရောက် သိမ်းပိုက်အောင်မြင်နိုင်သောသမိုင်းကြောင်း (ဆာ၊ ၁၃၅း၁ဝ-၁၂) များကို ကြည့်ခြင်းဖြင့် ဘုရားရှင်ဖန်ဆင်းရှင်သည်ကြီးမြတ်၍ တန်ခိုးနှင့်ပြည့်စုံကြောင်း ကို ဖန်ဆင်းခြင်းခံသတ္တဝါတိုင်းနားလည်နိုင်သည်။

ဘုရားရှင်သည် ဣသရေလလူတို့ကို မိမိ၏ရတနာကျောက်မြတ်ကဲ့သို့ ကရုဏာထား၍ ရွေးကောက်တော်မူခြင်းကိုပြသပေးသည် (ဆာ၊ ၁၃၅း၄)။ “အထူးတန်ဖိုးကြီးသောရတနာဖြစ်၍ ဘုရားရှင်သည် မိမိ၏လူမျိုးတော်နှင့် ပဋိညာဉ်ဖွဲ့ထားသည် (တရား၊ ရး၆-၁၁။ ၁ပေ၊ ၂း၉၊ ၁ဝ)။ ဣသရေလ လူတို့ကို ရွေးချယ်တော်မူခြင်းမှာ ဘုရားရှင်၏အုပ်စိုးခြင်းသဘော၊ ဘုရားရှင် သာအုပ်စိုးသောအရှင်ဖြစ်၍ ဣသရေလတို့၏စိတ်ထဲ၌ တခြားတစ်ပါးသူများ အပေါ် အုပ်စိုးလိုစိတ်မရှိနိုင်စေရန်ဖြစ်သည်။ (ဆာ၊ ၁၃၅း၆၊ ၇) သည် ကမ္ဘာကို ဘုရားရှင်အုပ်စိုးခြင်းသည် ဣသရေလလူမျိုးကြောင့် စတင်သည် မဟုတ်ကြောင်းကိုပြသပေးခြင်းသဘောထင်ရှားစေသည်။ နဂိုဖန်ဆင်းချိန်က စ၍ ကမ္ဘာကြီးကိုပိုင်သအုပ်ချုပ်တော်မူကြောင်းကို ထင်ရှားစေသည်။ သို့ဖြစ်၍ ဣသရေလလူတို့အနေဖြင့် စိတ်နှိမ့်ချခြင်းသဘေားထားရမည်။ လောက တစ်ကမ္ဘာလုံးရှိသူအားလုံးကို ဘုရားရှင်ကယ်နုတ်ရန် အကြံတော်ရှိကြောင်းကို ဣသရေလတို့ပါဝင်သက်သေခံကြရမည်။

ဘုရားရှင်သည် မိမိ၏လူမျိုးတော်၏ကိုယ်စား ကြီးမြတ်တော်မူသော အမှုကို လုပ်ဆောင်တော်မူခဲ့ကြောင်း သမိုင်းအထောက်အထားပြန်၍ဖော်ထုတ် နိုင်သည် (ဆာ၊ ၁၃၅း၈-၁၃)။ ကတိတော်ရှိသည်အတိုင်း ဘုရားရှင်သည် “တရားစီရင်” တော်မူမည်ဖြစ်သည်။ မိမိ၏လူတို့ကို သနားခြင်းကရုဏာတော် နှင့်စီရင်တော်မူမည် (ဆာ၊ ၁၃၅း၁၄)။ ဘုရားရှင်စီရင်သောတရားဆုံးဖြတ်ခြင်း အရာ၌ ဖိနှိပ်ခံရသူအားလုံးအတွက် အလုံးစုံအဆုံးသတ်ပေးခြင်းဖြစ်သည် (ဆာ၊ ၉း၄။ ဆာ၊ ရး၈။ ဆာ၊ ၅၄း၁။ ဒံ၊ ရး၂၂)။ ကတိတော်ထားသော အရာမှာ ဘုရားရှင်သည် မိမိ၏လူမျိုးကိုချီးမြှောက်တော်မူ၍ ကွယ်ကာပေး တော်မူမည်ဖြစ်သည် (တရားဟော၊ ၃၂း၃၆)။ သို့ဖြင့် ဆာ၊ ၁၃၅ ၏ ရည်ရွယ်ချက်အစစ်အမှန်မှာ ကိုယ်တော်၏လူတို့သည် ကိုယ်တော်ကိုကိုးစား ယုံကြည်ရမည်၊ သစ္စာထားတည်ကြည်ရမည်၊ ပဋိညာဉ်ကိုတန်ဖိုးထားစွဲကိုင် ရမည်။

ဘုရားရှင်၏မိမိလူမျိုးအပေါ်သစ္စာတည်ချက်၌ ဆာလံဆရာအနေဖြင့် အထူးသဖြင့်ရုပ်တုတို့၌ တန်ခိုးအာနုဘော်တော်မရှိ၊ လောက၌တန်ခိုးအာနုဘော် တော်အကြီးမြတ်ဆုံးနှင့် အုပ်စိုးသူမှာ ထာဝရအရှင်သာဖြစ်ကြောင်းအတည်ပြုထား သည် (ဆာ၊ ၁၃၅း၁၅-၁၈)။ ရုပ်ထုကိုးကွယ်ဆည်းကပ်သူတို့သည် မိမိ တို့ကိုးကွယ်သောရုပ်ထုကဲ့သို့ပင် မျှော်လင့်ခြင်းမဲ့၊ တန်ခိုးအာနုဘော်မဲ့သော သူများဖြစ်ကြသည် (ဆာ၊ ၁၃၅း၁၈)။ ဆာလံကျမ်းမှ ထာဝရဘုရားရှင်ကို ဖန်ဆင်းရှင်၊ ကယ်တင်ရှင်အဖြစ်သတ်မှတ်၍ ချီးမွမ်းထောမနာပြုရန် ကိုယ်တော် ၏လူများကို နှိုးဆော်ထားသည်။ ထိုအကြောင်းသည် ပညတ်တော်ဆယ်ပါးမှ စတုတ္ထပညတ်တော်ကို ပြည့်စုံစွာစောင့်ထိန်းနိုင်ဖို့ရန် သင်ကြားသောအချက် ဖြစ်သည် (ထွက်၊ ၂ဝး၈-၁၁။ တရားဟော၊ ၅း၁၂-၁၅)။ ဖန်ဆင်းခြင်း ရာဇဝင်ကိုပြန်၍လေ့လာရာ ဘုရားရှင်၏တန်ခိုးတော်အလွန်ကြီးမားလှသည်။ လောကရှိ မည်သည့်တန်ခိုးနှင့်မျှနှိုင်း၍မရပါ။ ဘုရားရှင်၏လူတို့သည် ကိုယ်တော် တစ်ပါးတည်းကိုသာ အားကိုးမှီခိုကိုးကွယ်ရမည်အကြောင်း ရှင်းလင်းပြတ်သား စွာမြင်နေရသည်။ ဖန်ဆင်းရှင်လည်းဖြစ်၊ ကယ်တင်ရှင်လည်းဖြစ်သော ကိုယ်တော် တစ်ပါးတည်းကိုသာ ကိုးကွယ်ဆည်းကပ်ထိုက်သည်။ အခြားဘယ်အရာကိုမျှ ကိုးကွယ်ရန်မရှိပါ။ မည်သည့်ရုပ်ထုကိုမျှ ပူဇော်ကိုးကွယ်ရန်မလို။ အခြား အရာကိုကိုးကွယ်လျှင် ရုပ်ထုကိုးကွယ်ခြင်းပင်ဖြစ်သည်။

`ကျွန်ုပ်တို့၏အသက်တာ၌ မည်သည့်ရုပ်ထုကိုမျှအားမကိုးကြောင်း မည်သို့သိနိုင်မည်နည်း။ ရုပ်ထုကိုးကွယ်ခြင်းသည် ကျွန်ုပ်တို့ထင်သည်ထက် ပို၍ လွယ်လွယ်နှင့်ဝင်လာနိုင်ကြောင်း အဘယ်ကြောင့်သိရမည်နည်း။`