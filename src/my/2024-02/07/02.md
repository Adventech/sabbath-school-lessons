---
title:  ကိုယ်တော်ပြန်ကြွလာမည့်ကတိတော်
date:   12/05/2024
---

အမှန်တရားအတွက် ဘာသာရေးပြောင်းလဲသူများနှင့် ဟော်ဟန်နိုင်ငံ သားများတို့သည် ယေရှုရှင်ဒုတိယအကြိမ်ကြွလာခြင်းအကြောင်းကို တမ်းတ မျှော်လင့်ကြသည်။ သူတို့အဖို့မှာ ယေရှုရှင်ကြွလာခြင်းအကြောင်းသည် အလွန် ပျော်ရွှင်ဖွယ်ရာကောင်းမည့်အချိန်ဖြစ်ကြောင်း သတ်မှတ်ထားကြသည်။ ဂျွန် ဝေ့ခလေ့ဖ်သည် အသင်းတော်၌ပါဝင်လုပ်ဆောင်ရင်း ယေရှုရှင်ကြွလာမည့် အချိန်ကို လှမ်းမျှော်ကြိုဆိုနေသည်။ ခဲလဗင်းသည် ဘာသာရေးပြုပြင်ပြောင်းလဲ သူများအတွက် အားပေးစကားပြောဆိုရာတွင် ခရစ်တော်ဒုတိယအကြိမ်ကြွလာ ခြင်းသည် ဘုန်းတော်ထွန်းပြောင်မည့်အကြောင်းနှင့် အခြားအချိန်အားလုံးထက် ပို၍ ကောင်းမြတ်သော၊ အကောင်းမြတ်ဆုံးသောအချိန်ဖြစ်ကြောင်း ဖော်ပြ ပြောဆိုသည်။ သစ္စာရှိသူယောက်ျားမိန်းမများအတွက် ယေရှုရှင်ဒုတိယအကြိမ် ကြွလာခြင်းသည် ပျော်ရွှင်ဖွယ်အကြောင်းဖြစ်၍ ကြောက်ရွံ့စရာအကြောင်း မဟုတ်ပါ။

`ယော၊ ၁၄း၁-၃။ ၁သက်၊ ၄း၁၃-၁၈ နှင့် တိတု၊ ၂း၁၁-၁၄ ကို ဖတ်ပါ။ အဆိုပါကျမ်းချက်များသည် ခရစ်ယာန်များအတွက် အဘယ်ကြောင့် ရာစုနှစ်များစွာတစ်လျှောက် ခွန်အားရစေသောကျမ်းချက်ဖြစ်နေသနည်း။`

ယေရှုရှင်ပြန်ကြွလာမည့်သတင်းစကားကို နားလည်ရခြင်းကြောင့် သမ္မာကျမ်းစာကို ပိုမိုမြတ်နိုးရသောအခွင့်ကို ဖြစ်စေပါသည်။ ခရစ်ယာန်တို့၏ ကျမ်းစာသွန်သင်ချက်ကို ယုံကြည်ကြသည်။ နာကျင်ခြင်း၊ ဆင်းရဲဒုက္ခနှင့် သေခြင်းကို အဆုံးသတ်ရန် သတင်းစကားဖြစ်သည်။ ဆင်းရဲချို့ငဲ့ခြင်း၊ မတရားသဖြင့်ဖိနှိပ်ခြင်းများကိုလည်း အဆုံးသတ်စေသည်။ တိုက်ခိုက်မှု ပဋိပက္ခအားလုံး၊ စစ်ပွဲများအားလုံးကို အဆုံးသတ်သွားစေမည်။ ငြိမ်းချမ်း ငြိမ်သက်သောကမ္ဘာ၊ ပျော်ရွှင်ဖွယ်အတိပြည့်သောကမ္ဘာနှင့် ယေရှုရှင်နှင့်အတူ ထာဝရကာလအစဉ်အတိုင်း အတူရှိနေမည့်နေရာကို ကြိုတင်ဟောကြားအသိပေး ထားသည်။

သစ္စာရှိသောကိုယ်တော်၏နောက်တော်လိုက်သူအပေါင်းသည် ယေရှုရှင် ကြွလာမည့်အချိန်ကို ခေတ်အဆက်ဆက်မျှော်လင့်လျက်ရှိကြသည်။ ကယ်တင်ရှင် သည် သံလွင်တောင်တော်ပေါ်၌ နောက်ဆုံးကတိတော်ကိုပေးခဲ့သည်။ ကိုယ်တော် တစ်ဖန်ပြန်ကြွလာမည့်ကတိတော်ဖြစ်သည်။ တပည့်တော်တို့အား အနာဂတ် အတွက် အလင်းကိုထွန်းညှိပေးလိုက်ခြင်းဖြစ်သည်။ ကိုယ်တော်သည် တပည့် တော်တို့၏စိတ်နှလုံးကို ပျော်ရွှင်ခြင်း၊ မျှော်လင့်ခြင်းနှင့်ပြည့်ဝစေလျက် ဝမ်းနည်း ခြင်း၊ စုံစမ်းခြင်းများအလျှင်း သူတို့၏စိတ်ကိုမချိုးဖျက်နိုင်တော့ပါ။ ဒုက္ခ ဆင်းရဲနှိပ်စက်ညှဉ်းပန်းခြင်းအလယ်၌ ဘုရားရှင်၏ကြီးမြတ်တော်မူခြင်းနှင့် ခရစ်တော်ရှင်ကြွလာခြင်းသည် မဂင်္လာရှိသောမျှော်လင့်ချက်ဖြစ်သည်။ သက်သာ လောနိတ်မြို့သားခရစ်ယာန်တို့သည် ဝမ်းနည်းခြင်းများစွာဖြင့် မိမိတို့ချစ်သော သူတစ်ဦးဦးကို မြှုပ်နှံကြရချိန်၊ သခင်ဘုရားကြွလာသောအခါ သေခြင်းမရှိ တော့ကြောင်းကို မျှော်လင့်လျက် သက်သေခံကြသည်။ ရှင်ပေါလုသည် သူတို့၏သွန်သင်ပေးသူဖြစ်၍ ရှင်ပြန်ထမြောက်ခြင်းအကြောင်းကို ညွှန်ပြ ပေးသည်။ ကယ်တင်ရှင်ပြန်ကြွလာသောအခါ ထာဝရအသက်ရရှိသောသူ၏ နေရာကိုရယူနိုင်ရန် သွန်သင်ပေးသည်။ ခရစ်တော်၏အသေခံခြင်းသည် သေသောသူများကိုထမြောက်စေပြီး ကိုယ်တော်ပေါ်ထွန်းတော်မူချိန်၌ အသက်ရှင် နေသောသူနှင့်အတူ မိုးကောင်းကင်အာကာသ၌ ကိုယ်တော်နှင့်အတူဆုံကြရ မည်။ သို့ဖြစ်၍ ရှင်ပေါလုသည် “ဘုရားသခင်နှင့်အတူအစဉ်မပြတ်နေရကြ လိမ့်မည်။ သို့ဖြစ်၍ ဤစကားအားဖြင့် အချင်းချင်းတစ်ယောက်ကိုတစ်ယောက် သက်သာစေကြလော့” (၁သက်၊ ၄း၁၆-၁၈)။ - Ellen G. White, The Great Controversy, p. 302.

ဒုတိယအကြိမ်ပြန်၍ကြွလာခြင်းအကြောင်းသည် ကျွန်ုပ်တို့၏ယုံကြည် ခြင်းအတွက် အဘယ်ကြောင့်အထူးအရေးပါနေသနည်း။ အထူးသဖြင့် သေဆုံး ခြင်း (အိပ်စက်ခြင်း) အကြောင်းသည် ကျွန်ုပ်တို့၏သွန်သင်ချက်၌ အဘယ် ကြောင့်အရေးကြီးနေပါသနည်း။ ဒုတိယအကြိမ်ကြွလာခြင်းမရှိလျှင် ကျွန်ုပ်တို့ ၏တမန်တော်ကြီးရှင်ပေါလုပြောကြားထားသည်နည်းတူ မျှော်လင့်ချက်မဲ့ပါ သလား (၁ကော၊ ၁၅း၁၅-၁၈)။