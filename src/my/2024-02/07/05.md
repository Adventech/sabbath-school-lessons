---
title:  ဒံ၊ ၈း၁၄ ၏ ရက်ပေါင်း ၂,၃ဝဝ
date:   15/05/2024
---

ဝေလျံမေလာသည် အတိတ်မှအနာဂတ္တိစကားများအားလုံး ပြည့်စုံ ခဲ့ကြောင်းကို ရှာဖွေတွေ့ရှိခဲ့သည်။ အာဗြဟံ၏မျိုးဆက်များ နှစ်ပေါင်း ၄ဝဝ ခရီးရှည်သွားရသော ပုရောဖက်စကား၊ ဣသရေလလူများ နှစ် ၄ဝ တော၌ လှည့်လည်ခဲ့ရသော ပုရောဖက်စကား ဣသရေလလူတို့ နှစ် ၇ဝ သုံ့ပန်းအဖြစ် ကျွန်လုပ်ခဲ့ရသောအကြောင်း၊ ရက်သတ္တပတ် ၇ဝ သီတင်းနှင့်ဆိုင်သော ဣသရေလတို့၏အကြောင်း (က၊ ၁၅း၁၃။ တော၊ ၁၄း၃၄။ ယေရမိ၊ ၂၅း၁၁ နှင့် ဒံ၊ ၉း၂၄)။ ပုရောဖက်ပြုချက်အချိန်အားလုံးပြည့်စုံသွားခဲ့သည်။

`မာကု၊ ၁း၁၅။ ဂလာတိ၊ ၄း၄ နှင့် ရောမ၊ ၅း၆ ကိုဖတ်ပါ။ ယေရှုရှင်ပထမအကြိမ်ကြွလာမည့်အကြောင်း အချိန်ဇယားကို ယင်းကျမ်းချက် များက မည်သို့ဆိုထားသနည်း။`

မေလာသည် အနာဂတ္တိစကားများကိုလေ့လာရင်း ကျမ်းချက်တစ်ခုနှင့် တစ်ခုကို နှိုင်းယှဉ်ကြည့်သည်။ နောက်ဆုံး၌ သူ၏အတည်ပြုချက်မှာ ဘုရားရှင် သည် မိမိသတ်မှတ်သောအချိန်နာရီအတိုင်း အမှုပြုတော်မူကြောင်းကို သမ္မာ ကျမ်း၌ ရှင်းလင်းစွာတွေ့ရသည်။ ဘုရားရှင်သည် မိမိသတ်မှတ်သောအချိန် အတိုင်း သခင်ခရစ်တော်သည်လည်း ဒုတိယအကြိမ်ကြွလာရန် အချိန်အတိ အကျကို ဘုရားရှင်သတ်မှတ်ပေးထားသည်။

`ဒံ၊ ၈း၁၄ ကိုဖတ်ပါ။ ရက်ပေါင်း ၂,၃ဝဝ ပြည့်သည်နှင့် မည်သည့် အကြောင်းဖြစ်လာမည်နည်း။`

ဝေလျံမေလာသည် ဗိမာန်တော်ကို ဆေးကြောမည်ဟူသောကျမ်း စကားကိုတွေ့ရှိရာ၌ ကမ္ဘာကြီးကို မီးနှင့်ဆေးကြောမည်ဟု ယုံကြည်သွားသည်။ ထိုသို့ဖြစ်၍ အလွန်အရေးကြီးသောယင်းအကြောင်းအရာကို သေသေချာချာ လေ့လာတော့သည်။ လေ့လာတွေ့ရှိချက်အရ ဒံ၊ ၈ နှင့် ဒံ၊ ၉ ၏ဆက်နွှယ် မှုကို တွေ့ရှိသွားသည်။ ဒံ၊ ၈ ၌ ကောင်းကင်တမန်သည် “ထိုသူသည် ယခုမြင်သောရူပါရုံကို နားလည်စေခြင်းငှာ အနက်ကိုပြန်လော့” (ဒံ၊ ၈း၁၆)။ အခန်းကြီး ၈ ၏အဆုံးတွင် ဒံ၊ ၈ တစ်ခန်းလုံး၏ရူပါရုံအကြောင်းကို ရှင်းပြခဲ့ခြင်းမရှိသေးပါ (ဒံ၊ ၈း၂၇)။ ရက်ပေါင်း ၂,၃ဝဝ အကြောင်းကို ရှင်းလင်းခြင်းမရှိဘဲ ချန်ထားခဲ့သည်။ ထိုနောက်မှ တစ်ဖန်ကောင်းကင်တမန် သည် ဒံယေလကိုအကြံပြုရန်ပြန်လာပြန်သည်။ ကြီးသောအသံနှင့် ဒံယေလကို ပြောဆိုသည်မှာ “ငါသည် သင်၏ဉာဏ်ပညာကို တိုးပွားစေမည်အကြောင်း ထွက်လာပြီ” (ဒံ၊ ၉း၂၂)။ ဒံ၊ ၉း၂၃၊ ၂၅-၂ရ ကိုလည်းဖတ်ပါ။ ကောင်းကင် တမန်သည် ဒံယေလအား ရက်ပေါင်း ၂,၃ဝဝ အကြောင်းနားလည်ရန် ကူညီလိုသောသဘောပင်ဖြစ်သည်။

ကျွန်ုပ်တို့သိရသည်အတိုင်း ဒံယေလနှင့်ကောင်းကင်တမန်တို့ပြောဆို ပြီးသည်နောက် “ထိုကြောင့် ဗျာဒိတ်တော်အချက်ကိုဆင်ခြင်၍ နားလည်ရ သောအခွင့်ရှိ၏” (ဒံ၊ ၉း၂၃)။ ပထမဦးဆုံးကောင်းကင်တမန်၏စကား၌ “သီတင်းခုနစ်ဆယ်ကို သင်၏အမျိုးသားချင်းအဖို့နှင့် သင်၏သန့်ရှင်းသော မြို့အဖို့ ဆုံးဖြတ်ခြင်းရှိ၏” (ဒံ၊ ၉း၂၄)။ “ဆုံးဖြတ်ခြင်း” ဟု ဘာသာပြန်ဆို သောစကား၌ တိုက်ရိုက်အဓိပ္ဋာယ်မှာ “ဖြတ်တောက်ခြင်း” ဖြစ်သည်။ ရက် သတ္တပတ် (၇ဝ)၊ နှစ်ပေါင်း ၄၉ဝ ကိုဖြတ်တောက်ရမည်ဖြစ်သည်။ မည်သည့် နှစ်များမှဖြတ်တောက်ရမည်နည်း။ ၂,၃ဝဝ (ရက်ပေါင်း) ၏ရူပါရုံအနာဂတ္တိ စကားတွင် ဒံယေလ ၈ ကို ဖတ်ရုံဖြင့်နားမလည်နိုင်ပါ။ ထိုကြောင့် ကောင်းကင် တမန်သည် ဆင်းလာ၍ရှင်းပြရသည်။

သီတင်း ၇ဝ ကိုအစပြုချိန် ဒံယေလ၊ ၉း၂၅ အရ “ယေရုရှလင်မြို့ ကို တစ်ဖန်တည်ထောင်ပြုစုစေခြင်းငှာ အမိန့်တော်ရှိသည်နေ့မှစ၍ ခရစ်တော် သခင်၏လက်ထက်” ဟု သတ်မှတ်ထားသည်။ မေလာသည် နေ့စွဲရက်စွဲ အတိအကျကို သိရှိသွားခဲ့သည်။ သီတင်း ၇ဝ ၏အစပြုချိန်နှင့် ရက်ပေါင်း ၂,၃ဝဝ ၏စတင်ချိန်ကို ပုရောဖက်ပြုချက်အတိုင်း စတင်သည့်အချိန်မှာ ယင်းနေ့ ယင်းရက်ဖြစ်သည်ကို အတိအကျသိရှိခဲ့သည်။