---
title:  ဝေလျံမေလာနှင့်သမ္မာကျမ်းစာ
date:   14/05/2024
---

အမှန်တရားကိုပြန်၍ဖွင့်ပြရန် ဘုရားရှင်သည် ပရိုတန့်စတင့်ပြုပြင် ပြောင်းလဲရေးသမားများကို အသုံးပြုခဲ့သည်။ ခရစ်တော်တစ်ပါးတည်းကိုသာ ယုံကြည်ခြင်းဖြင့် ဖြောင့်မတ်ရာသို့ရောက်မည်အကြောင်း ကိုယ်တော်သည် ဝေလျံမေလာကို ခရစ်တော်ဒုတိယအကြိမ်ပြန်၍ကြွလာမည့်ပုံသဏ္ဍာန်နှင့် သမ္မာ ကျမ်းစာမည်သို့ဆိုထားသည်ကို ဖွင့်ပြခဲ့သည်။ မေလာသည် နှုတ်ကပတ်တော် ကိုလေ့လာခဲ့သည်။ သူ့အားချစ်တော်မူသောခရစ်တော်အကြောင်းကို မြင်တွေ့ ခဲ့သည်။ သိရှိခဲ့ရသည်။ သူ့စိတ်ထဲ၌ စိတ်ကူးယဉ်ပြီးစဉ်းစားထားသည်ထက် ခရစ်တော်က ပို၍ပင်ချစ်နေကြောင်းကိုသူသိရသည်။ သူသည် ကျမ်းစာအုပ် ကိုဖတ်၊ ဘောပင်တစ်ချောင်းနှင့် မှတ်စုစာအုပ်ကိုယူကာ ကမ္ဘာဦးမှစ၍ ကျမ်းစာ ကိုလေ့လာတော့သည်။ အလျင်စလိုမဖတ်ဘဲ သေသေချာချာဖတ်ရှုတော့သည်။ ကျမ်းချက်ကို ကျမ်းချက်နှင့်ပြန်၍နှိုင်းယှဉ်ဖတ်သည်။ သမ္မာကျမ်းစာကို ကျမ်းစာ ကပင် ပြန်၍ရှင်းလင်းစေသည်။

`ဟေရှာ၊ ၂၈း၉၊ ၁ဝ။ သုတ္တံ၊ ၈း၈၊ ၉။ ယော၊ ၁၆း၁၃ နှင့် ၂ပေ၊ ၁း၁၉-၂၁ ကိုဖတ်ပါ။ ယင်းကျမ်းချက်များက သမ္မာကျမ်းစာကို မည်သို့ အဓိပ္ဋာယ်ပြန်ရမည်ကို သွန်သင်ထားပါသနည်း။`

ဝေလျံမေလာသည် ကျမ်းစာကိုကျမ်းစာဖြင့် ပြန်၍နှိုင်းယှဉ်လေ့လာ သည်။ ကျမ်းစာမှနက်နဲသောအရာများကို သူတွေ့မြင်ရသည်။ ဝှက်ထားသော ရတနာကိုရှာဖွေသူကဲ့သို့ သူသည် ကျမ်းစာကိုဖတ်ရှုလေ့လာခဲ့သည်။ ထိုရတနာ များကိုပိုင်ဆိုင်ရရန် အထူးကြိုးစားသည်။ သန့်ရှင်းသောဝိညာဉ်တော်ဘုရား ကလည်း သူ၏ဉာဏ်ကိုဖွင့်ပေးသောအခါ ကျမ်းစာကိုနားလည်ရသောအခွင့် ရရှိသွားသည်။ အနာဂတ္တိစကားများကို ဖြည်းဖြည်းချင်းလေ့လာကာ ကျမ်းစာ၏ ရေးသားချက်အတိုင်း သူသေချာစွာရှာဖွေခဲ့သည်။ အခြားကျမ်းပိုဒ်များကိုလည်း သေသေချာချာလေ့လာခဲ့သည်။

`ဒံ၊ ၁း၁၇။ ဒံ၊ ၂း၄၅။ ၁ပေ၊ ၁း၁ဝ၊ ၁၁ နှင့် ဗျာ၊ ၁း၁-၃ ကို ဖတ်ပါ။ ဖော်ပြပါကျမ်းချက်များသည် ပုရောဖက်ပြုစကားများ မည်သို့နားလည် ရမည်ကို ကျွန်ုပ်တို့အားသင်ကြားထားသနည်း။`

ပုရောဖက်ကျမ်းများသည် အနက်ပိတ်ထားခြင်းမရှိပါ။ မေတ္တာတော် ရှင်ဘုရားသခင်သည် အနာဂတ္တိစကားများကို ကျွန်ုပ်တို့အားပေးတော်မူ၍ ကမ္ဘာကြီးကိုချပြထားသည်။ ဝေလျံမေလာသည် ပုရောဖက်စကားနှင့်ပတ်သက် ၍ သမ္မာကျမ်းစာမှာပင် အကောင်းဆုံးအဓိပ္ဋာယ်ရှိနေကြောင်း၊ ပြသထားကြောင်း နားလည်သဘောပေါက်ထားသည်။ သမ္မာကျမ်းစာမှာပင် အဓိပ္ဋာယ်ဖွင့်ဆိုထား သောကျမ်းပိုဒ်များရှိနေကြောင်းကိုဖော်ပြသည်။ သားရဲဟု သမ္မာကျမ်းစာက ရေးသားထားသောပုံဆောင်မှု၌ ဘုရင်များ သို့မဟုတ် တိုင်းနိုင်ငံကိုဆိုလိုသည် (ဒံ၊ ရး၁၇၊ ၂၃) “လေ” ဟုတင်စားထားသောပုရောဖက်စကားကို ဖျက်ဆီးခြင်းဟု အနက်ရှိသည် (ယေရမိ၊ ၄၉း၃၆)။ “ရေ” ဟုရေးသားထားချက်ကို လူစု လူဝေးကြီး သို့မဟုတ် လူမျိုးအပေါင်းတို့ကိုပုံဆောင်သည် (ဗျာ၊ ၁ရး၁၅)။ မိန်းမဟုဆိုသောအခါ အသင်းတော်ကိုဆိုလိုသည် (ယေရမိ၊ ၆း၂။ ဧဖက်၊ ၅း၂၂-၃၂)။ ဒံယေလကျမ်းနှင့်ဗျာဒိတ်ကျမ်းတို့၌ အချိန်အကန့်အသတ်အားဖြင့် ဖော်ပြသောအနာဂတ္တိစကားရှိသည်။ ပုံဆောင်မှုပြုသောပုရောဖက်အချိန်ပင် ဖြစ်သည်။ ပုရောဖက်ပြုချက်၌ တစ်ရက်ဟုဆိုလျှင် တစ်နှစ်နှင့်ညီမျှသည် (တောလည်၊ ၁၄း၃၄။ ယေဇကျေ၊ ၄း၆)။ ဝေလျံမေလာ၏ကျမ်းစာအတိုင်း အနက်ပြန်ဆိုချက်ကြောင့် ခရစ်တော်ပြန်ကြွလာမည့်အချိန်ကို စတင်တွက်ချက် တော့သည်။

`ကျွန်ုပ်တို့၏ယုံကြည်ခြင်းအတွက် အနာဂတ္တိဟောပြောချက်များ မှန်ကန်စွာအနက်ဖော်ထုတ်နိုင်ရန် မည်မျှအရေးပါသနည်း။`