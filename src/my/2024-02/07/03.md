---
title:  မျှော်လင့်စောင့်စားရသောအချိန်
date:   13/05/2024
---

အသင်းတော်ကိုချစ်၍ အမှားများကိုရင်ဆိုင်သောအဖွဲ့တို့သည် ခရစ်တော်ကြွလာခြင်းသည် မျက်မြင်ကိုယ်တွေ့အသံကိုလည်းကောင်း၊ ဘုန်းတော် ကိုလည်းကောင်း တွေ့ရမည်ဟု ရဲရင့်စွာဟောပြောခဲ့ကြသော်လည်း အချိန်ကြာ လာသည်နှင့် ခံယူချက်များပြောင်းလာသည်။ သမ္မာကျမ်း၏မှန်ကန်ချက်များ အပေါ် တဖြည်းဖြည်းနားလည်မှုလွဲလာသည်။ ၁၉ ရာစုနှစ် တရားဟော ဆရာများသည် ခရစ်တော်ကြွလာ၍ ဤကမ္ဘာပေါ်မှာပင် နိုင်ငံတော်တည်ထောင် မည်။ နှစ်ပေါင်းတစ်ထောင်ငြိမ်းချမ်းငြိမ်သက်ခြင်းရှိမည်ဟု ဟောကြသည်။ ထိုသို့ဟောပြောချက်သည် ဝိညာဉ်ရေးအဆင့်ကို လွန်စွာကျဆင်းစေပါသည်။

ထိုနည်းတူစွာ ခရစ်တော်၏တပည့်တော်တို့သည် မေရှိယအရှင်ကြွ လာခြင်းနှင့်ဆိုင်သောအကြောင်းကို နားလည်မှုလွဲကြသည်။ သူတို့စိတ်ထဲ၌ ထင်သည်မှာ မေရှိယရောက်လာလျှင် ရောမလူမျိုးကိုနှိမ်နင်းပြီး ယုဒအမျိုး များကို သူကောင်းမြှောက်ပေးမည်ဟုယူဆကြသည်။ အပြစ်၏ကျေးကျွန်ဘဝမှ သူတို့ကိုလွတ်မြောက်စေရန်လာသူမဟုတ်ဟု ထင်ထားကြသည်။ သို့နှင့် ကိုယ်တော်ကြွလာခြင်းအပေါ် သူတို့သည်အထင်အမြင်လွဲမှားကုန်တော့သည်။

`တ၊ ၁း၉-၁၁။ ဗျာ၊ ၁းရ နှင့် မဿဲ၊ ၂၄း၂၇၊ ၃ဝ၊ ၃၁ ကို ဖတ်ပါ။ ဖော်ပြပါကျမ်းချက်များသည် သခင်ဘုရားပြန်လာမည့်အမူအရာပုံစံ ကို မည်သို့ဖော်ပြထားသနည်း။`

ခရစ်တော်ပထမအကြိမ်သူငယ်ကဲ့သို့ ဗက်လင်မြို့နွားစားခွက်၌ မွေးဖွား လာစဉ်မှာ ကိုယ်တော်ကြွလာကြောင်းကို သိသူအလွန်နည်းကြသည်။ သို့သော် ဒုတိယအကြိမ်ကြွလာလျှင် ရှိသမျှမျက်စိတို့သည် သူ့ကိုဖူးတွေ့ရလိမ့်မည်။ ကိုယ်တော်ကြွလာသောအခါ တံပိုးမှုတ်သံကို နားရှိသမျှတို့ကြားရကြမည်။ လူသတ္တဝါအားလုံး ကိုယ်တော်၏ကြွလာခြင်းဘုန်းတော်ကို မြင်ရကြလိမ့်မည်။

“အလွန်ပင်ရှင်းလင်းပြတ်သားသောအမှန်တရားနှင့် ဘုန်းတန်ခိုးတော် အကြောင်းကို သမ္မာကျမ်းစာမှဖော်ပြရာ၌ ခရစ်တော်ဒုတိယအကြိမ်ကြွလာခြင်း၊ ရွေးနုတ်ကယ်တင်ခြင်းလုပ်ရပ်ကို အဆုံးသတ်ပြည့်စုံစေခြင်းဖြစ်မည်။ ဘုရားရှင် ၏လူများ ကာလကြာရှည်စွာလျှောက်လှမ်းရသောခရီးလမ်း၌ သေမင်း၏ အရိပ်လွှမ်းသောခရီးဖြစ်သည်။ ကိုယ်တော်ပေါ်ထွန်းတော်မူ ပေါ်ထွန်းတော်မူ မည့်ကတိတော်သည် ဝမ်းမြောက်သောတန်ဖိုးမဖြတ်နိုင်သည့် မျှော်လင့်ခြင်း ဖြစ်သည်။ ကိုယ်တော်သည် ထမြောက်ခြင်းအကြောင်းနှင့် အသက်ဖြစ်တော် မူသည်။ ပြင်ဆင်ထားရာအိမ်တော်သို့ ကျွန်ုပ်တို့ကိုခေါ်ဆောင်သွားမည်။ သမ္မာကျမ်းစာ၏အဓိကရေးသားချက်အကြောင်းသည် ယေရှုရှင်ဒုတိယအကြိမ် ပြန်၍ကြွလာမည့်သတင်းစကားပင်ဖြစ်သည်။ ဧဒင်ဥယျာဉ်တော်အတွင်းမှ ဝမ်းနည်းငိုကြွေးလျက်ထွက်သွားခဲ့ရသော ဇနီးမောင်နှံနှစ်ပါးတို့မှ ဆင်းသက် လာသောသားစဉ်မြေးဆက်တို့သည် အဖျက်အမှောက်လုပ်သောစာတန်အား ချေမုန်းပြီး ပျောက်လွင့်ခဲ့သော ပရဒိသုဘုံကို ပြန်ယူလာပေးမည့်သူကိုစောင့် ခဲ့သည်။” - Ellen G. White, The Great Controversy, p. 299.

“လူးသာဝါရင်န်” (Luther Warren) သည် မြော်လင့်ခြင်းအသင်းတော်၏ ကနဦးခေါင်းဆောင်တစ်ဦးဖြစ်ခဲ့သည်။ လူငယ်လူရွယ်များကို ပြောလေ့ရှိသောစကား တစ်ခွန်းမှာ ခရစ်တော်ကြွလာမည့်အချိန်ကို အဆင်သင့်စောင့်ရမည့် တစ်ခု တည်းသောနည်းလမ်းမှာ အဆင်သင့်နေ၍ အဆင်သင့်စောင့်ရန်သာဖြစ်သည်ဟု ဆို၏။ ခရစ်တော်မကြာမီကြွလာတော့မည့်သတင်းသည် ကျွန်ုပ်တို့၏စိတ်နှလုံး သား၌ တန်ဖိုးမဖြတ်နိုင်သော ဝိညာဉ်ရေးအသက်တာကိုဖြစ်စေပါသည်။ ခရစ်တော်ကြွလာသောဘုန်းတော်၏အလင်းကို ဘက်မလိုက်ဟုဆိုသောသူများ လည်းခံနိုင်မည်မဟုတ်ပါ။

`၁သက်၊ ၅း၂-၅ နှင့် ဟေဗြဲ၊ ၉း၂၈ ကိုဖတ်ပါ။ ခရစ်တော်ကြွလာ ခြင်းနှင့်ဆိုင်သော အားပေးစကားများ မည်သို့တိုက်တွန်းထားသနည်း။`