---
title:  မျှော်လင့်ချက်ဖြင့်စိတ်ခွန်အားရယူခြင်း
date:   11/05/2024
---

### ဖတ်ရန်ကျမ်းချက်များ။
၁သက်၊ ၄း၁၃-၁၈။ မဿဲ၊ ၂၄း၂၇၊ ၃ဝ၊ ၃၁။ ၂ပေ၊ ၁း၁၉-၂၁။ ဒံ၊ ၈း၁၄။ ဒံ၊ ၉း၂ဝ-၂၇။ ဧဇရ၊ ရး၇-၁၃။

> <p>အလွတ်ကျမ်းချက်</p>
> “ထိုကာလ၌ကြည့်ရှုလော့။ ဤအရှင်ကား၊ ငါတို့မျှော်လင့် သော၊ ငါတို့၏ဘုရားသခင်တည်း။ ငါတို့ကိုကယ်တင်တော်မူလိမ့် မည်။ ဤအရှင်ကား၊ ငါတို့မျှော်လင့်သောထာဝရဘုရားတည်း။ ကယ်တင်တော်မူခြင်းကျေးဇူးကြောင့်၊ ငါတို့သည်ဝမ်းမြောက်ရွှင်လန်း ကြကုန်အံ့ဟုဆိုကြလိမ့်မည်” (ဟေရှာ၊ ၂၅း၉)။

ယေရှုရှင်ဒုတိယအကြိမ်ပြန်ကြွလာခြင်းသည် နှုတ်ကပတ်တော်၏ အဓိကအကြောင်းအရာတစ်ခုဖြစ်သည်။ ယင်းအကြောင်းသည် သမ္မာကျမ်းစာ ၏သန့်ရှင်းသောစာမျက်နှာများပေါ်ကျလျက်ရှိသော မင်စက်ကလေးများတွင် ဖော်ပြထားသည်။ ကျမ်းစာလေ့လာသူတစ်ဦးမှ ခရစ်တော်ဒုတိယအကြိမ်ပြန် ကြွလာမည့်အကြောင်းကို ဓမ္မဟောင်းကျမ်း၌ အကြိမ်ပေါင်း ၁,၈၄၅ ချက် ဖော်ပြပါရှိသည်ဟုဆိုသည်။ ဓမ္မသစ်ကျမ်း၌ အခန်းကြီးပေါင်း ၂၆ဝ ရှိရာ ခရစ်တော်ပြန်ကြွလာမည့်အကြောင်းအချက်ပေါင်း ၃ဝဝ ရေးသားထားသည်။ အပိုဒ်ငယ် ၂၅ ခုတိုင်းတွင် ဒုတိယအကြိမ်ကြွလာခြင်းအကြောင်း တစ်ကြိမ် အနည်းဆုံးပါရှိသည်။ ဓမ္မသစ်သည် ကျမ်း ၂ရ ကျမ်းဖြင့်ဖွဲ့စည်းထားပြီး ထိုအနက်မှ ၂၃ အုပ်သည် ခရစ်တော်ပြန်ကြွလာမည့်အကြောင်းရေးထားသည်။

ဥရောပတိုက်၌ ဘာသာရေးပြုပြင်ခြင်းကိစ္စပြီးသည်နောက် အသင်းကွဲ များစွာ ပေါ်ပေါက်လာခဲ့သည်။ နေရာဒေသကိုရွေးချယ်ပြီး အခြေချကြသည်။ အမေရိကန်နိုင်ငံအပါအဝင်ဖြစ်သည်။ ရောမအသင်းတော်ကို ဘက်ကန်အံတု ပြီး မိမိတို့ကြမ္မာကို ကိုယ်ပိုင်ဖန်တီးလာကြသည်။ ကမ္ဘာသစ်ကိုရှာကြသည်။ စစ်မှန်သောတရားကိုရရှိရန်ရှာဖွေသည်။ ထိုအမှန်တရားထဲတွင် ဒုတိယကြွလာ ခြင်းအကြောင်းပါဝင်သည်။

ထိုလူများအထဲ၌ နှစ်ခြင်းအသင်းတော်မှ လယ်သမားတစ်ဦးဖြစ်သော ဝေလျံမေလာသည် ဒိတ်ဒိတ်ကြဲပုဂ္ဂိုလ်ကြီးဖြစ်သည်။ သူသည် ကျမ်းစာကို လေ့လာရာမှ ယေရှုရှင်သည် မကြာမီကြွလာတော့မည်ဟု ယုံကြည်သွားသည်။ သူ၏အသက်မသေမီ အသက်ရှင်စဉ်အတွင်းမှာပင်ဖြစ်မည်ဟု တထစ်ချယုံကြ တော့သည်။ သို့ဖြစ်၍ ခရစ်တော်ကြွလာမည့်သတင်းတရားကို စတင်ဟောပြော တော့သည်။ လှုပ်ရှားတက်ကြွစွာစတင်လုပ်ဆောင်တော့သည်။ စိတ်ပျက်ဖွယ်ရာ အကြောင်းမျိုးစုံကြုံရသော်လည်း သမ္မာကျမ်းစာ၏အမှန်တရားကို လူများစွာ တို့အားဖွင့်ပြနိုင်ခဲ့သည်။ ယနေ့ခေတ်အထိ သူဖွင့်ပြသောအမှန်တရားကို ကျွန်ုပ်တို့ လက်ခံကျင့်သုံးကြသည်။

ယခုအပတ်လေ့လာမည့်သင်ခန်းစာမှာ ခရစ်တော်ဒုတိယအကြိမ် ပြန်၍ကြွလာမည့်အကြောင်းသည် လူတို့၏စိတ်နှလုံးတွင်း၌ ယုံကြည်သူများ ရာစုနှစ်အဆက်ဆက် လက်ကမ်းသယ်ဆောင်ကာ ကြိုဆိုနေကြလျက်ရှိသည်။