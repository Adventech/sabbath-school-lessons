---
title:  ဆက်လက်လေ့လာရန်။
date:   17/05/2024
---

အောက်ပါဆွဲထားသောအချိန်ဇယား၌ သီတင်း ၇ဝ နှင့် ရက်ပေါင်း ၂,၃ဝဝ တို့၏ပုရောဖက်ပြုချက်ကိုကြည့်ပါ။ လေ့လာပါ။ အနာဂတ္တိစကား၏ စတင်ချိန်မှာ ဘီစီ ၄၅ရ ဖြစ်သည်။ မေရှိယအရှင်ပေါ်ထွန်းမည့်အကြောင်း ကို ကြိုတင်ဖော်ပြပေးသည်။ သီတင်း ၇ဝ ရှိမည်ဟုဆိုထားသည်။ ခိုင်လုံ တိကျသောပုရောဖက်၏စကားသည် ရက်ပေါင်း ၂,၃ဝဝ ကို ၁၈၄၄ ခုနှစ်တွင် အဆုံးသတ်သွားခြင်းဖြစ်သည်။

အောက်ပါအချိန်ဇယားကိုကြည့်ပါ။

![Chart](https://sabbath-school-resources-assets.adventech.io/my/ss/2024-02/07/chart.png)

“ရှေးဦးတပည့်တော်များကဲ့သို့ပင် ဝေလျံမေလာသည် မိမိ၏အဖော် များနှင့်အတူ သတင်းစကားကို သေသေချာချာလက်တွဲဟောပြောခြင်းမျိုးမရှိ ခဲ့ပါ။ အသင်းတော်မှ နှစ်ပေါင်းကြာရှည်စွာ မှားယွင်းလာသမျှသောအမှား အယွင်းများကို ပုရောဖက်ပြုအနာဂတ္တိစကားကို အနက်ပြန်ဆိုခြင်းဖြင့် အရေးကြီး သောအချက်ကို သိရှိလာရသည်။ သို့ဖြစ်၍ ဘုရားရှင်မှတာဝန်ပေးသော သတင်းစကားကြွေးကြော်ရန် တာဝန်ရှိနေသော်လည်း အဓိပ္ဋာယ်ဖွင့်ဆိုမှားယွင်း ခြင်းတစ်ချက်ကြောင့် စိတ်ပျက်ဝမ်းနည်းခဲ့ကြရသည်။” - Ellen G. White, The Great Controversy, pp. 351, 352.

“ဘုရားရှင်သည် အကြံအစည်တော်တစ်ခုခုကို လုပ်ဆောင်အောင်မြင် စေရန် တရားစီရင်ခြင်းအတွက် ကြိုတင်သတိပေးချက်ပြုလုပ်လေ့ရှိသည်။ အချိန်ကာလနေ့ရက်ကြီးသည် ဘုရားရှင်၏လက်ထက်၌ရှိသည်။ လူတို့အတွက် စမ်းသပ်မှုအချိန်ကို ဘုရားရှင်သတ်မှတ်တော်မူသည်။ လူတို့၏စိတ်နေ သဘောထားကိုပြသသည့် သဘောပင်ဖြစ်သည်။ ကိုယ်တော်ပေးသောသတင်း မှာ အသင်းတော်ကို သန့်ရှင်းစင်ကြယ်စေရန် စမ်းသပ်မှုပြုခြင်းသဘောပင် ဖြစ်သည်။ လောကနှင့် သခင်ခရစ်တော် မည်သည့်အရာကိုပို၍ချစ်ကြောင်း၊ လောကနှင့်ကောင်းကင်နိုင်ငံတော် မည်သည်ကိုပို၍မြတ်နိုးကြောင်း စမ်းသပ် ပြခြင်းဖြစ်သည်။ ကယ်တင်ရှင်ကိုချစ်ရမည်။ သူတို့သည် မည်သူကိုချစ်ကြောင်း သက်သေပြရန် အချိန်ဖြစ်သည်။ လောကကိုသာစွဲလမ်းနေမည်လား၊ သို့မဟုတ် သူတို့၏သခင်ဘုရားကို ဝမ်းမြောက်ဝမ်းသာကြိုဆိုမည်လား။ ရောက်လာသော သတင်းစကားသည် သူတို့၏ဝိညာဉ်ရေးအခြေအနေအစစ်အမှန်ကို ဆန်းစစ် ပေးနေသည်။ နောင်တစိတ်နှင့် သခင်ဘုရားကိုရှာဖွေရန် ကရုဏာကိုပေးဝေ နေသည်။ နှိမ့်ချစိတ်ဖြင့် ကိုယ်တော်ကိုကြိုဆိုရန်သာရှိသည်။” - Ellen G. White, The Great Controversy, p. 353.