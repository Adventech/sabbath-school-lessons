---
title:  အကြာရှည်ဆုံးပုရောဖက်ပြုအချိန်
date:   16/05/2024
---

`ဧဇရ၊ ရး၇-၁၃ ကိုဖတ်ပါ။ ပါရှန်းတွင် ဣသရေလသုံ့ပန်းများကို လွတ်ငြိမ်းခွင့်ပေးပြီး ဗိမာန်တော်ပြန်လည်တည်ဆောက်ရန် အမိန့်ချမှတ်သော အချိန်သည် မည်သည့်အချိန်၌ဖြစ်သနည်း။`

အမိန့်တော်ကို ပါရှန်းပြည် ဘုရင်မင်းအာတဇေရဇ်မင်းကြီးကိုယ်တိုင် ထုတ်ပြန်ခဲ့သည်။ ဘီစီ ၄၅ရ တွင်ဖြစ်သည်။ ယင်းအမိန့်တော်သည် ဂျူး လူမျိုးများ ယေရုရှလင်မြို့ကိုပြန်လည်တည်ဆောက်ခွင့်ပြုရန်နှင့် ဗိမာန်တော်ကို ပြန်တည်ဆောက်ရန် ထုတ်ပြန်သောအမိန့်သုံးကြိမ်အနက် နောက်ဆုံးအကြိမ် ဖြစ်သည်။ ၎င်းတတိယမြောက်အကြိမ်အမိန့်တော်သည် ရက်ပေါင်း ၂,၃ဝဝ (နှစ်) အနာဂတိ္တစကား၏အစပြုရန် အမှန်ကန်ဆုံးအချိန်ဖြစ်သည်။

`ဒံ၊ ၉း၂၅၊ ၂၆ ကိုဖတ်ပါ။ ပုရောဖက်ပြုချိန် မည်သည့်အချိန်၌ စတင်သနည်း။ ဖော်ပြပါကျမ်းချက်၌ အဓိကဖြစ်သောအရာကို မည်သို့ကြိုတင် ဟောထားသနည်း။`

မှတ်သားဖွယ်ရာအနာဂတ္တိစကားပင်ဖြစ်သည်။ ဒံယေလကြိုတင် ဟောကြားချက်အရ၊ “ယေရုရှလင်မြို့ကို ပြန်လည်တည်ဆောက်ရန် အမိန့် ချချိန်မှသည် မေရှိယအချိန်အထိသည် ၆၉ သီတင်းဖြစ်မည်ဟု ကြိုတင် ဟောထားသည်။ တစ်နည်းအားဖြင့်ရက်ပေါင်း ၄၈၃ ရက် (နှစ်ပေါင်း) ဟု ပုရောဖက်စကားဖြင့်သတ်မှတ်သည်။ ရှင်ဘုရင်သည် ဘီစီ ၄၅ရ မိုးကာလ အချိန်တွင် အမိန့်တော်ကိုထုတ်ပြန်ခဲ့သည်။ နှစ်ပေါင်း ၄၈၃ နှစ်သည် အေဒီ ၂ရ မိုးတွင်းရာသီသို့ရောက်ရှိသည်။ မေရှိယဟုဆိုသောဝေါဟာရ စကားသည် “ဘိသိက်ခံသူ” ဟုအနက်ရှိသည်။ အေဒီ ၂ရ ဆောင်းဦးကာလ ၌ ခရစ်တော်သည် ဗတ္တိဇံခံယူခဲ့သည်။ သန့်ရှင်းသောဝိညာဉ်တော်ဖြင့် ဘိသိက်ခံ တော်မူသည် (တ၊ ၁ဝး၃၈)။ ကိုယ်တော်သည် ဗတ္တိဇံကိုခံယူပြီးနောက် ဂါလိလဲသို့ထွက်သွားတော်မူခဲ့သည်။ ဘုရားသခင်၏နိုင်ငံတော်နှင့်ယှဉ်သော ဧဝံဂေလိတရားတော်ကို လိုက်လံဟောပြောခဲ့သည်။ “ကာလအချိန်ရောက်လာ ပြီ” (မာ၊ ၁း၁၄၊ ၁၅) ဟု ကြွေးကြော်ခဲ့သည်။

အေဒီ ၃၁ နွေဦးကာလအချိန်တွင် ပုရောဖက်ပြုချက်၌ နောက်ဆုံး သီတင်း၏အလယ်တည့်တည့်အချိန် ကိုယ်တော်ဗတိ္တဇံခံပြီး သုံးနှစ်ခွဲအကြာ ယေရှုရှင်သည် အသေခံတော်မူခဲ့သည်။ သို့ဖြင့် ယဇ်ပူဇော်ပြီး ဘုရားရှင်ကို ဝတ်ပြုသောဝိနည်းသည် ခရစ်တော်အသေခံသည်နှင့် ပြီးဆုံးသွားသည်။ အရိပ် နိမိတ်ပြုလုပ်ခြင်းအလုံးစုံသည် အစစ်အမှန်ဖြင့် ပြီးဆုံးသွားပြီ။ ပူဇော်ခြင်း ဓလေ့အထုံးအဖွဲ့အားလုံးရပ်တန့်သွားသည်။

`ဒံ၊ ၉း၂ရ ကိုဖတ်ပါ။ သီတင်း ၇ဝ သည် အဘယ်သို့အဆုံးသတ် မည်နည်း။`

သီတင်း ၇ဝ သို့မဟုတ် ၄၉ဝ နှစ်သည် ဂျူးများအတွက် သက်သက် ဖြစ်သည်။ အေဒီ ၃၄ တွင်အဆုံးသတ်သွားမည်။ ယုဒဘာသာရေးခေါင်းဆောင် စန်ဟီဒရင်များ ဧဝံဂေလိစကားကို ငြင်းပယ်ခြင်းနှင့် အဆုံးသတ်သွားမည် (တ၊ ၆း၈ - ရး၆ဝ)။

နှစ်ပေါင်း ၂,၃ဝဝ မှနှစ်ပေါင်း ၄၉ဝ ကိုနုတ်ပစ်သော် နှစ်ပေါင်း ၁,၈၁ဝ နှစ်ကျန်နေမည်ဖြစ်သည်။ ပုရောဖက်စကားပြည့်စုံအဆုံးသတ်ချိန်ဖြစ် သည်။ သို့ဖြစ်၍ အေဒီ ၁၈၄၄ ခုနှစ်၌ ကျရောက်သွားမည်ဖြစ်သည်။ ဝေလျံမေလာနှင့် အဦးဆုံးမြော်လင့်ခြင်းခေါင်းဆောင်ကြီးများတို့သည် ဒံ၊ ၈း၁၄ ကိုဖတ်သောအခါမှာ တွေ့ရသောဗိမာန်တော်သည် ကမ္ဘာမြေကြီးဟု ယူဆ ခဲ့ကြသည်။ ထို့ကြောင့် ခရစ်တော်သည် ၁၈၄၄ ခုနှစ်တွင် ကြွလာတော်မူ၍ ကမ္ဘာကြီးကို မီးဖြင့်ဆေးကြောမည်ဟု ယုံကြည်ကြသည်။ (သောကြာနေ့ဇယား ကွက်ကိုကြည့်ပါ)။