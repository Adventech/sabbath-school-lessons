---
title:  တရားစီရင်တော်မူခြင်းအချိန်ရောက်လာပြီ
date:   21/05/2024
---

`ဒံ၊ ရး၉၊ ၁ဝ ကို ဗျာ၊ ၁၄း၆၊ ရ နှင့် နှိုင်းယှဉ်ဖတ်ကြည့်ပါ။ ယင်းအကြောင်းအရာနှစ်ခုသည် မည်ကဲ့သို့အလားသဏ္ဍာန်တူညီနေပါသနည်း။`

သမ္မာကျမ်းစာ၏အထူးသတိပေးရေးသားချက်အရာမှာ တရားစီရင် ခြင်းအချိန်ပင်ဖြစ်သည်။ “အကြောင်းမူကား၊ ဘုရားသခင်သည် ခပ်သိမ်းသော ဝှက်ထားခြင်းမှစ၍၊ အလုံးစုံသောအမှု၊ ကောင်းမကောင်းရှိသမျှတို့ကို စစ်ကြော၍၊ တရားသဖြင့်စီရင်တော်မူလတ္တံ့သတည်း” (ဒေသနာ၊ ၁၂း၁၄)။ ယေရှုရှင် ကိုယ်တော်တိုင် မိမိ၏တရားကိုနာသူများအား တရားစီရင်တော်မူမည့်အချိန် ကို ပြောဆိုသတိပေးခဲ့သည်။ မည်သည့်အချိန်ဖြစ်သနည်း။ “လူတို့သည် အကျိုးမဲ့သောစကားကိုပြောသမျှအတွက် တရားဆုံးဖြတ်သောနေ့၌ စစ်ကြော ခြင်းကိုခံကြရလတ္တံ့။ သင့်စကားများအားဖြင့် သင်သည် အပြစ်လွတ်လိမ့် မည်” (မဿဲ၊ ၁၂း၃၆)။ တမန်တော်ကြီးရှင်ပေါလုမှလည်း “ထိုသို့ဖြစ်လျှင် မှောင်မိုက်၌ ဝှက်ထားသောအရာတို့ကိုပွင့်လင်းစေ၍၊ စိတ်နှလုံးအကြံအစည်များ ကို ထင်ရှားစေလတ္တံ့သော” (၁ကော၊ ၄း၅)။ ကောင်းကင်တမန်ကလည်း ရှင်ယောဟန်အား “ဘုရားသခင်၏တရားစီရင်တော်မူသောအချိန်နာရီရောက် လာပြီ” (ဗျာ၊ ၁၄း၇)။

`ဗျာ၊ ၂၂း၁ဝ-၁၂ ကိုဖတ်ပါ။ ယေရှုရှင်ပြန်ကြွလာသောအခါ၊ လူသား အားလုံး မည်သို့ဖြစ်မည်နည်း။ ရှင်ယောဟန်ကို အရှင်းလင်းဆုံးသော ကြွေးကြော်ကြေညာချက် မည်သို့ပြုထားသနည်း။`

ခရစ်တော်သည် နောက်ဆုံးဆုလာဘ်လက်ဆောင်ကို ယူဆောင်လာ ပေးမည့်အချိန်ကလေးမှာပင် တရားစီရင်ခြင်းပြီးဆုံးသွားပေမည်။ ကိုယ်တော် ကြွလာလျှင် မည်သူသည် ဆုလာဘ်ရရှိမည်ကိုပြသမည်။ ခရစ်တော်ကြွလာ လျှင် ဒုတိယအကြိမ်အခွင့်အရေးမရရှိနိုင်တော့ပါ။ လူသားတိုင်း မိမိတို့၏ လုပ်ရပ်များအတွက် ကျေနပ်ရကြတော့မည်။ ခရစ်တော်ကိုလက်ခံခြင်းနှင့် ဆန့်ကျင်ခြင်း၏ရလဒ်ကို ရရှိသွားကြရမည်။

`မဿဲ၊ ၂၅း၁-၁၃ ကိုဖတ်ပါ။ ယေရှုရှင်သည် ယုံကြည်သူအစုအဖွဲ့ နှစ်မျိုးအကြောင်းကို မည်သို့ရှင်းထားသနည်း။`

တရားရင်ဆိုင်စစ်ဆေးခြင်းအမှု မည်သည့်အချိန်၌ပြီးဆုံးမည်နည်း။ ခရစ်တော်၏နောက်သို့လိုက်လျှောက်သူဟု လက်ခံဆုံးဖြတ်ခြင်းခံရမည့်အချိန် သည် မည်သည့်အချိန်ဖြစ်ပါသနည်း။ ယင်းအချိန်ကိုစောင့်နေရန်မလိုပါ။ ကရုဏာတံခါးသည်လည်းကောင်း၊ သနားခြင်းအချိန်သည် ခရစ်တော်ပေါ်ထွန်း ချိန်အထိစောင့်နေမည်မဟုတ်။ တိုတိုပြတ်ပြတ်စကားဆိုကြစို့။ မဂင်္လာအခမ်း အနားသို့ ကိုယ်တော်နှင့်အတူဝင်ရောက်ရန် အဆင်သင့်ရှိနေကြရသည်။ တံခါး သည် ပိတ်သွားလိမ့်မည်။ ကျွန်ုပ်တို့သည် နောက်ဆုံးနေ့ရက်ကယ်တင်ရှင်၏ မစကူညီခြင်း၌ရှိနေကြသည်။ လူသားအားလုံး၏ကယ်တင်ခြင်းအပြည့်အဝ ရရှိသည့်အထိ ကိုယ်တော်သည် ကြီးကျယ်သောအမှုကိုပြုတော်မူနေသည်။” - Ellen. G White, The Great Controversy, p. 428.

`တရားစီရင်ခြင်းကို ကျွန်ုပ်တို့ကြောက်ရွံ့စရာမလိုပါ။ ခရစ်တော် ဘုရားရှင်ကြောင့် ကျွန်ုပ်တို့၏အပြစ်အားလုံးဖြေလွှတ်ခွင့်ရရှိပြီ။ အပြစ်အနာ အဆာအားလုံးမှလွတ်ကင်းရပြီ။ ဘုရားရှင်နှင့်အတူ အသက်ရှင်နေထိုင်ခွင့် ကိုရရှိပြီ။ နောက်ဆုံးအောင်ပွဲသည် ကျွန်ုပ်တို့အတွက်ဖြစ်သည်။`