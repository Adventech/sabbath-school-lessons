---
title:  ဗိမာန်တော်မှထွက်သောအလင်း
date:   18/05/2024
---

### ဖတ်ရန်ကျမ်းချက်များ။
ထွက်၊ ၂၅း၈၊ ၉၊ ၄ဝ။ ဟေဗြဲ၊ ၈း၁-၆။ ဝတ်၊ ၁၆း၂၁၊ ၂၉-၃၄။ ဝတ်၊ ၂၃း၂၆-၃၂။ ဟေဗြဲ၊ ၉း၂၃-၂၈။ ဒံ၊ ရး၉၊ ၁ဝ။ မဿဲ၊ ၂၅း၁-၁၃။ ဗျာ၊ ၁၁း၁၉။

> <p>အလွတ်ကျမ်းချက်</p>
> “ယခုဆိုခဲ့ပြီးသောအကြောင်းအရာတို့၏အချုပ်အခြာဟူမူကား၊ ထိုသို့သောယဇ်ပုရောဟိတ်မင်းသည် ငါတို့၌ရှိ၏။ ကောင်းကင်ဘုံ၌ တန်ခိုးအာနုဘော်တော်၏ပလ္လင်လက်ယာဘက်မှာ ထိုင်နေတော်မူ၏။ လူမဆောက်ဘဲ ထာဝရဘုရားဆောက်တော်မူသောတဲတော်စစ်တည်း ဟူသော၊ သန့်ရှင်းရာဌာန၌ ဘုရားဝတ်ကိုပြုသောသူဖြစ်တော်မူ၏” (ဟေဗြဲ၊ ၈း၁၊ ၂)။

၁၈၄၄ ခုနှစ်၊ အောက်တိုဘာလ ၂၂ ရက်နေ့၌ စိတ်ပျက်စရာ အကြီးအကျယ်ကြုံတွေ့ရပြီး များမကြာမီအချိန်၌ မေလာ၏အဖွဲ့သားအချို့သည် ဆုတောင်းခြင်း၊ ကျမ်းစာလေ့လာခြင်းကို ဆက်လက်ပြုကြသည်။ ဆုတောင်း ခြင်း၊ ကျမ်းစာလေ့လာခြင်းပြုသောအခါမှာ မိမိတို့၏လွဲမှားသွားသောနားလည်မှု တချို့ကို သိလာခဲ့ကြရသည်။ ရက်ပေါင်း ၂,၃ဝဝ အနာဂတ္တိစကားသည် ယေရှုရှင်ဒုတိယအကြိမ်ကြွလာမည့်အကြောင်းကို ဆိုလိုခြင်းမဟုတ်သေးကြောင်း သိရှိလာကြသည်။ သူတို့၏နားလည်မှုအတိုင်း ခရစ်တော်၏အမှုတော်သည် ကောင်းကင်ဗိမာန်တော် (တဲတော်) အတွင်း၌ စတင်ဖြစ်ကြောင်းကို ဟေဗြဲ ဩဝါဒစာ၌ ပြတ်ပြတ်သားသားကြီးကို ရေးသားထားကြောင်းတွေ့ရှိလာကြ သည်။

လေဝိသားများတဲတော်ကို သန့်ရှင်းစေသည်အတိုင်း ခရစ်တော်သည် ကောင်းကင်ရှိတဲတော်ကို သန့်ရှင်းစေရန်အတွက်ဖြစ်သည်။ ယင်းအမှန်တရား ကို ပို၍နားလည်စေရန် ဒံ၊ ရ နှင့် ဒံ၊ ၈ တို့၏ အပြိုင်ဖော်ပြချက်ကိုကြည့်ပါ။

| ဒံ၊ ၇ | ဒံ၊ ၈ |
| --- | --- |
| ဗာဗုလုန် | |
| မေဒိ - ပေရသိ | မေဒိ - ပေရသိ |
| ဂရိ | ဂရိ |
| ရောမ | ရောမ |
| ကောင်းကင်တရားစီရင်ခြင်း | တဲတော်ဆေးကြောခြင်း |

အထက်ပါနှိုင်းယှဉ်ချက်သည် တဲတော်ကိုဆေးကြောသန့်ရှင်းခြင်း၏ သဘောကို ပြထားသည်။ ခရစ်တော်ဒုတိယအကြိမ်ကြွလာခြင်းမပြုမီ တရား ရင်ဆိုင်စီရင်ခြင်းအချိန်ဖြစ်သည်။ ယခုအပတ်သင်ခန်းစာ၌ သမ္မာကျမ်း၏ အမှန်တရားဖော်ပြချက်ကို နက်နက်နဲနဲဝင်ရောက်လေ့လာခြင်းပြုလျက် ကောင်းကင်တဲတော်၌ ခရစ်တော်၏အမှုတော်ဆောင်ရွက်ခြင်းကို အမှန်တကယ် သိရှိကြရမည်ဖြစ်သည်။