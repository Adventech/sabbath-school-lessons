---
title:  အသန့်ရှင်းဆုံးအခန်း၏သတင်းကောင်း
date:   22/05/2024
---

`ဟေဗြဲ၊ ၄း၁၄-၁၆ နှင့် ဟေဗြဲ၊ ၁ဝး၁၉-၂၂ ကိုဖတ်ပါ။ ကျွန်ုပ်တို့ အယောက်စီကို ဘုရားရှင်ခေါ်ဖိတ်တော်မူကြောင်း ကျမ်းချက်များမှ မည်သို့ ရှင်းပြထားသနည်း။`

ဟေဗြဲဩဝါဒစာ၌ ရှင်ပေါလုသတိပေးချက်မှာ “ခိုင်မြဲစွာကိုင်ထား” “ရဲရင့်စွာလာပါ” “အရှုံးမပေးနှင့်” စသည်စကားများသည် ယေရှုရှင်ကို စွဲလမ်း ယုံကြည်ရမည်အကြောင်းဖြစ်သည်။ ကိုယ်တော်သည် အမြင့်ဆုံးသော ယဇ်ပုရောဟိတ်ရာထူးကို ကျွန်ုပ်တို့အတွက်ခံယူထားသည်။ ယေရှုရှင်၌ ကျွန်ုပ်တို့လိုအပ်သမျှအရာအလုံးစုံရှိနေတော်မူသည်။ ယုံကြည်ခြင်းဖြင့် ကျွန်ုပ်တို့ ကောင်းကင်တဲတော်အတွင်း ဝင်ရောက်ရခွင့်ရှိသည်မှာ “အသစ်သောအသက်တာ ခရီးလမ်း” ဖြင့် ယေရှုရှင်ဖွင့်ပေးသောလမ်းအတိုင်း ဝင်ရောက်ကြရမည်။

တဲတော်၏ပရိဝုဏ်အတွင်းသို့ လှမ်းကြည့်လိုက်လျှင် ကြေးဝါပလ္လင် ၏ဦးချိုတို့သည် အသွေးဖြင့်ညှစ်ပေနေသည်။ သန့်ရှင်းသောအခန်းအတွင်း နံ့သာပလ္လင်၏ရွှေဖြင့်မွမ်းမံထားသောဦးချိုများလည်း အသွေးဖြင့်ညှစ်ပေနေပါ သည်။ ကရုဏာတော်ပလ္လင်ကိုကာထားသော ကန့်လန့်ကာကြီးပေါ်၌ အသွေးများ ဖျန်းပက်ထားသောကြောင့် ညှစ်ပေနေသည်။

ယေရှုရှင်၏အသွေးတော်သည် ကျွန်ုပ်တို့၏ခရီးလမ်းအဆင့်ဆင့် တိုင်း၌ စွန်းထင်းနေပါသည်။ ထိုအသွေးတော်ပင် ကျွန်ုပ်တို့၏မျှော်လင့်ခြင်း ကိုဖြစ်စေပါသည်။ ယေရှုရှင်၏ခွင့်လွှတ်ခြင်းနှင့် ကျွန်ုပ်တို့ရှိသမျှ အပြစ် အားလုံးကိုပလပ်ပေးခြင်းသည် ဘုရားရှင်နှင့် ကျွန်ုပ်တို့ပြန်၍ပေါင်းစည်းနိုင် ပါသည်။ ဘုရားရှင်၏ကရုဏာတော်သည် အတိုင်းအဆအကန့်အသတ်မရှိပါ။ သို့သော် ထိုကရုဏာတော်ပင် ကိုယ်တော်၏မျှတခြင်းသဘောကို ပြသသည်။ ယေရှုရှင်သာ ကျွန်ုပ်တို့ကိုအပြစ်လွှတ်ပါသည်။ ရှိရှိသမျှအားနည်းချက်အပေါင်း ကို ပလပ်ပေးပါသည်ဟု အာမခံချက်မပေးလျှင် ခရစ်တော်၏ဆက်ကပ် အသေခံခြင်းကြောင့် ကျွန်ုပ်တို့၏အပြစ်များတို့သည် လွတ်ပြီဟု တရားမျှတ သောသဘောအရ လက်ခံ၍မရပါ။

ဗျာ၊ ၁၁း၁၉ ကိုဖတ်ပါ။ မဟာတိုက်လှန်ပွဲကြီး၏အကြောင်းနှင့် ပတ်သက်၍ ရူပါရုံ၌ မည်သို့ထင်ရှားနေသနည်း။ ယင်းထင်ရှားချက်အရ ပညတ်တော်နှင့် ဧဝံဂေလိတရားသည် သီးခြားစီခွဲ၍မရကြောင်း မည်သို့ ထင်ရှားသနည်း။

ဘုရားရှင်၏ပလ္လင်တော်တည်ရှိရာနေရာ၌ အရောင်အဝါထွန်းလင်း ပြိုးပြက်လျက်ရှိသည်။ ပဋိညာဉ်သေတ္တာတော်၏အထဲ၌ ကျွန်ုပ်တို့သည် ပညတ် တော်ကိုမြင်နေကြရသည်။ အသန့်ရှင်းဆုံးအခန်းထဲ၌ ဘုရားရှင်၏တရားမျှတ ခြင်းနှင့် ကရုဏာတော်သည် ထင်ရှားလျက်ရှိနေသည်။ မည်သည့်လောကီ တန်ခိုးအာဏာကမျှ ဘုရားရှင်၏ပညတ်ချက်တို့ကို မပြောင်းလဲနိုင်ပါ။ အဘယ်ကြောင့်ဆိုသော် ကောင်းကင်ရှိပဋိညာဉ်သေတ္တာတော်၏အထဲ၌ အသေ အချာနေရာချထားခြင်းရှိနေသည်။ ဟေဗြဲ၊ ၈း၁ဝ ၏အဆိုအရ “နောင်ကာလ အခါ၊ ဣသရေလအမျိုးသားတို့၌ ငါပေးအံ့သောပဋိညာဉ်တရားဟူမူကား၊ ငါထာဝရဘုရားသည် ငါ့ပညတ်တို့ကို သူတို့စိတ်ဝိညာဉ်ထဲသို့သွင်းမည်။ သူတို့နှလုံးပေါ်မှာရေးထားမည်။ ငါသည် သူတို့၏ဘုရားဖြစ်မည်။ သူတို့ သည်လည်း ငါ၏လူဖြစ်ကြလိမ့်မည်။” ကောင်းကင်ရှိတဲတော်အတွင်းသို့ ယုံကြည်ခြင်းဖြင့်ဝင်ရောက်ရသောအခါ အတိတ်မှကျွန်ုပ်တို့၏အပြစ်များ ပလပ်ခံ ရခြင်း၊ နာခံခြင်းတန်ခိုးဖြင့် ကျွန်ုပ်တို့ဆက်လက်အသက်ရှင်ရခြင်းကို ခရစ်တော် ဘုရားပြင်ဆင်ပေးတော်မူသည်။ ကိုယ်တော်သည် ကျွန်ုပ်တို့အတွက် အသေခံ တော်မူ၍ ကျွန်ုပ်တို့၏စိတ်နှလုံးသား၌ ပညတ်တော်ကိုရေးထိုးပေးခဲ့သည်။ ယေရှုရှင်သည် ကျွန်ုပ်တို့ကို “အဆုံးစွန်ဆုံးအထိ” ကယ်တင်တော်မူသည် (ဟေဗြဲ၊ ရး၂၅)။ ယေရှုရှင်သည် ကျွန်ုပ်တို့ကို ပြည့်ပြည့်ဝဝ၊ စုံစုံလင်လင် ကယ်တင်ပေးတော်မူသည်။ အပြစ်၏တန်ခိုးနှင့် အပြစ်၏ရလဒ်သေခြင်းမှ လွတ်မြောက်သွားစေသည်။

`ခရစ်တော်၏ကြားဝင်အမှုဆောင်ခြင်းသည် အဘယ်ကြောင့်သတင်း ကောင်းဖြစ်နေရသနည်း။ ဖြောင့်မတ်ခြင်းရရှိရန်အတွက် ပညတ်တော်ကိုသာ အားကိုးနေလျှင် ကျွန်ုပ်တို့အတွက်ဧဝံဂေလိတရား မည်သို့ပျောက်ဆုံးသွား မည်နည်း။`