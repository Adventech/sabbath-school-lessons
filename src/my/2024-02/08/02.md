---
title:  ကောင်းကင်တဲတော်
date:   19/05/2024
---

`ထွက်၊ ၂၅း၈၊ ၉၊ ၄ဝ နှင့် ဟေဗြဲ၊ ၈း၁-၆ ကိုဖတ်ပါ။ ကျမ်းချက် များမှ မည်သို့သောတဲတော်နှစ်မျိုးအကြောင်းကို ချပြထားသနည်း။`

ရှေးဦးမြော်လင့်ခြင်းအသင်းသားများသည် ၁၈၄၄ ခုနှစ်၏ နောက်ပိုင်း လအနည်းငယ်အတွင်း ကျမ်းစာကိုအပတ်တကုတ်လေ့လာကြသည်။ ထိုသို့ လေ့လာရာ၌ သမ္မာကျမ်းစာမှ ဗိမာန်တော်နှစ်မျိုးအကြောင်းကို သိရှိသွားရသည်။ တစ်မျိုးမှာ မောရှေဦးဆောင်ဆောက်လုပ်ခဲ့သောတဲတော်ဖြစ်၍ နောက်တစ်မျိုး မှာ ကောင်းကင်နိုင်ငံ၌ရှိသော မူရင်းတဲတော်ပင်ဖြစ်သည်။ သမ္မာကျမ်းစာ၌ “တဲတော်” ဟုခေါ်သော စကားလုံးဝေါဟာရကို မောရှေဦးဆောင်ဆောက်လုပ် သောတဲတော်ကိုခေါ်သည်။ ကောင်းကင်၌ရှိသောဗိမာန်တော်ကို ပုံတူကူးဆောက် လုပ်ထားသည်။ အသုံးအဆောင်ပစ္စည်းအားလုံးကို ပုံတူကူးပြုလုပ်ထားသည်။ ဒုတိယအမျိုးမှာ “တဲတော်အစစ်အမှန်” ကောင်းကင်၌ရှိသောတဲတော်ကိုခေါ် သည်။ မြေကြီးပေါ်၌ရှိသောတဲတော်က ပုံစံပြုပြပေးထားသည်။ ခရစ်တော် အသေခံချိန်၌ တဲတော်အတွင်း နေ့စဉ်ဝတ်တရားထားကိုးကွယ်ပုံများ ပြီးဆုံး ခဲ့သည်မှာ အထူးအရေးပါသည်။ တဲတော်အစစ်သည် ကောင်းကင်တွင်ရှိ၍ ပဋိညာဉ်တရားသစ်နှင့်သက်ဆိုင်သော ဗိမာန်တော်တစ်ဆောင်ဖြစ်သည်။ ပုရောဖက်ဒံယေလမှ ဒံ၊ ၈း၁၄ တွင် အချိန်ကာလနှင့်ဆိုင်၍ ပြည့်စုံလာခြင်း အကြောင်းဖြစ်ရကား၊ သူ၏ဆိုလိုသောတဲတော် (ဗိမာန်တော်) သည် ပဋိညာဉ် တရားသစ်နှင့်သက်ဆိုင်သော ကောင်းကင်ဗိမာန်တော်သာဖြစ်သည်။

ရက်ပေါင်း ၂၃ဝဝ အကြောင်းနှင့်ပတ်သက်၍ ၁၈၄၄ ခုနှစ်၌ ပြီးဆုံးခဲ့သည်။ လောက၌ ဗိမာန်တော်မရှိတော့သည်မှာလည်း နှစ်ရာစုပေါင်း များစွာကြာခဲ့ပြီဖြစ်သည်။ မြေကြီးပေါ်၌ရှိခဲ့သောတဲတော်အတွင်း နေ့စဉ်ပြုရ သောဝတ်သည် ထာဝရဘုရားရှင်၏ကယ်တင်ခြင်းစီမံကိန်းကို ပုံဆောင်ထား ခြင်းဖြစ်သည်။ ကယ်တင်ခြင်းစီမံကိန်း၏ပုံရိပ်ပင်ဖြစ်သည်။ နေ့စဉ်ပြုရသော ဝတ်၌ ပူဇော်သကာမှန်သမျှအားလုံးသည် ခရစ်တော်သည် ကရာနိကုန်းပေါ် ကပ်တိုင်ထက်၌ အပူဇော်ခံအသေခံရမည့်အရေးကို ပုံဆောင်ထားသည် (ယော၊ ၁း၂၉)။ ခရစ်တော်၏အပူဇော်ခံခဲ့ခြင်းကြောင့် ကျွန်ုပ်တို့အားလုံးသည် အပြစ်၏ ချုပ်နှောင်မှုအောက်မှ လွတ်မြောက်သွားရသည်။ ခွင့်လွှတ်ခြင်းကို ကျွန်ုပ်တို့ ပိုင်ဆိုင်ခွင့်ရသွားသည်။ ကျွန်ုပ်တို့ရှိသမျှ အပြစ်ကိုဝန်ချတောင်းပန်ပြီး ယေရှု ခရစ်တော်ကိုလက်ခံသောနေ့မှာပင် ကိုယ်တော်သည် ကျွန်ုပ်တို့၏ကိုယ်စား အသေခံတော်မူခဲ့ခြင်းကြောင့် ကျွန်ုပ်တို့၏အပြစ်အားလုံးလွတ်ခြင်းခံရတော့သည် (၁ယော၊ ၁း၉)။ ယေရှုသည် ကျွန်ုပ်တို့အတွက် သက်သက်အသေခံပေးသော သိုးသငယ်မဟုတ်သေးပါ။ ကျွန်ုပ်တို့အတွက် ယဇ်ပုရောဟိတ်မင်းရာထူးကို လည်း ယူထားပေးရသည်။

ဟေဗြဲ၊ ရး၂၅ ၏ရှင်းပြချက်အရ “ထိုကြောင့်၊ အကြင်သူတို့သည် ယေရှုအားဖြင့် ဘုရားသခင့်အထံတော်သို့ချဉ်းကပ်ကြ၏။ ထိုသူတို့၏အမှုကို ကိုယ်တော်သည်စောင့်လျက်၊ ကာလအစဉ်အသက်ရှင်သောကြောင့်၊ သူတို့ကို အစဉ်ကယ်တင်စေခြင်း၌ တတ်နိုင်တော်မူ၏။” ကိုယ်တော်သည် ကျွန်ုပ်တို့၌ ရှိသောအပြစ်အနာအဆာအားလုံးကို ချေဖျက်ပေးပြီး အပြစ်၏စိုးမိုးမှုတန်ခိုး အောက်မှ ကျွန်ုပ်တို့ကိုကယ်တင်ပေးသည် (ရောမ၊ ၈း၁-၄။ ၂ကော၊ ၅း၂၁)။ ယေရှုရှင်သည် ကောင်းကင်တဲတော်အတွင်း အမှုတော်ဆောင်ရွက်ရာ၌ ကျွန်ုပ်တို့အတွက်သာဖြစ်သည်။ ကိုယ်တော်၏ကြားဝင်တောင်းဆိုပေးခြင်းကြောင့် ကျွန်ုပ်တို့အားလုံးကို ချည်နှောင်ထားသမျှသောအပြစ်ကြိုးများ ပြတ်တောက် ဖြေလွှတ်သွားသည်။ ဖမ်းဆီးချုပ်နှောင်ထားခြင်းမခံရတော့ပါ။ အပြစ်၏ သဘောသဘာဝအလျောက် ကျွန်ုပ်တို့အပြစ်၏ကျေးကျွန်မဖြစ်ရတော့ပါ။ ခရစ်တော်ကြောင့် ကျွန်ုပ်တို့လွတ်မြောက်သွားပြီ။ အပြစ်၏နှိပ်စက်မှု၊ ချုပ်နှောင် ထားမှုမှလွတ်လပ်သွားသည်။ ခရစ်တော်ကိုယုံကြည်ခြင်းအပြည့်ဖြင့် မျှော်ကြည့် သောအခါ ကျွန်ုပ်တို့၏ကယ်တင်ခြင်းသည် အလွန်သေချာသွားပြီဖြစ်သည်။

`သင့်အနေဖြင့် ခရစ်တော်သည် ကောင်းကင်တဲတော်၌ သင့်အတွက် အမှုပြုတော်မူသည်ဟူသောစကား၏အဓိပ္ဋာယ်ကို မည်သို့နားလည်သနည်း။ သင့်အတွက်တောင်းပန်ပေးနေသည်ဟု သင်နားလည်ပါသလား။ သင့်အတွက် ကိုယ်စားတောင်းပန်ပေးရန်ပုဂ္ဂိုလ် အဘယ်ကြောင့်လိုအပ်သနည်း။ ယင်းအမှန် တရားသည် မည်ကဲ့သို့သတင်းကောင်းကြီးဖြစ်လာသနည်း။`