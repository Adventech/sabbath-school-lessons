---
title:  သန့်ရှင်းသောအရာမှသန့်ရှင်းခြင်း
date:   20/05/2024
---

`ဝတ်၊ ၁၆း၂၁၊ ၂၉-၃၄။ ဝတ်၊ ၂၃း၂၆-၃၂ နှင့် ဟေဗြဲ၊ ၉း၂၃- ၂၈ ကိုဖတ်ပါ။ ရှေးဣသရေလလူမျိုးများအတွက် အပြစ်ဖြေရာနေ့သည် အဘယ်ကြောင့်အလွန်အရေးကြီးသနည်း။`

တစ်နှစ်ပတ်လုံးယဇ်ပုရောဟိတ်များတို့သည် တစ်ရက်မလပ်နေ့စဉ် အမှုတော်ကိုဆောင်ရွက်ကြသည်။ သို့သော် အပြစ်ဖြေရာနေ့ရောက်လာလျှင် ဟေဗြဲဘာသာဝေါဟာရအားဖြင့် “ယုမ်းခီပူရ်” (Yom Kippur) ဟုခေါ်သောနေ့၌ ဣသရေလလူအားလုံးတို့၏မျက်စိသည် တဲတော်သို့စူးစိုက်ကာကြည့်နေ ကြတော့သည်။ ဝတ်၊ ၁၆ နှင့် ၂၃ တို့တွင် အပြစ်ဖြေရာနေ့၌ ပြုလုပ်ရသောတာဝန်အဆင့်ဆင့်ကို ရှင်းလင်းသင်ပြပေးထားသည်။ ပြုနေကျ လုပ်ရိုးလုပ်စဉ်အားလုံးကိုရပ်ထားရသည်။ လူတိုင်းအပြစ်ဖြေရာပွဲတော်သို့ ဝင်ကြရသည်။ အစာကိုရှောင်ရသည်။ ထာဝရဘုရားသခင်၏ရှေ့တော်သို့ ယဇ်ပုရောဟိတ်မင်းကြီးဝင်ရောက်ရသောအချိန်၌ ခြိုးခြံနေထိုင်ကြရသည်။ ယဇ်ပုရောဟိတ်မင်းကြီးသည် ပဋိညာဉ်သေတ္တာတော်ထားရှိသော ကရုဏာ တော်ပလ္လင်ရှိရာ အသန့်ရှင်းဆုံးအခန်းသို့ဝင်ရသည်။ လူတိုင်းတို့သည် မိမိတို့၏ စိတ်သဘောထားကို ဆင်ခြင်ဆန်းစစ်ကြရသည်။ နှိမ့်ချခြင်းသဘောဖြင့် စိတ်နှလုံးသားကြေကွဲလျက် ဝန်ချတောင်းပန်ကြရသည်။ ထာဝရဘုရားထံချဉ်းကပ် ကြသည်။

အပြစ်ဖြေရာနေ့ကို မထီမဲ့မြင်ပြုသောသူတစ်ဦးဦးရှိလျှင် အမျိုးမှ ပယ်ထုတ်ခံရသည်။ ရွေးချယ်ခြင်းခံသောလူစုအထဲ၌ တစ်သက်လုံးပါဝင်ခွင့် မရရှိတော့ပါ (ဝတ်၊ ၂၃း၂၇၊ ၂၉)။ အပြစ်ဖြေရာနေ့၌ ယဇ်ပုရောဟိတ် မင်းကြီးကိုယ်တိုင် သခင်ဘုရားရှင်အတွက် စာရေးတံကျသောဆိတ်ကလေး၏ အသွေးကိုယူ၍ တဲတော်သို့သွားရသည်။ ကရုဏာတော်ပလ္လင်ပေါ်၌ ထိုအသွေး ကိုဖျန်းပေးရသည်။ ရွှေပလ္လင်ဦးချို၌ ယင်းအသွေးကိုသုတ်လိမ်းရသည်။ ကြေးဝါ ပလ္လင်၌ အသွေးကိုလောင်းရသည်။ တဲတော်တစ်ခုလုံးကို သန့်ရှင်းစင်ကြယ် အောင်ပြုရသည်။ လုပ်ဆောင်စရာများအားလုံးပြီးစီးသွားလျှင် ယဇ်ပုရောဟိတ် မင်းကြီးသည် မိမိ၏လက်ကို အသက်ရှင်ကျန်ရစ်လျက်ရှိသော ဆိတ်ကလေး ၏အပေါ်သို့တင်ကာ ဣသရေလလူမျိုးအပေါင်းတို့၏အပြစ်ကို တောင်းပန် ပေးရသည်။ ထိုနောက်မှာ ယင်းဆိတ်ကို တောနက်ကြီးအတွင်းသို့ခေါ်သွားကာ ပြန်၍မလာတတ်စေရန်၊ မလာနိုင်သောနေရာသို့ ပို့ထားလိုက်သည် (ဝတ်၊ ၁၆း၂ဝ-၂၂)။

အသွေးတို့သည် နေ့စဉ်နေ့စဉ်တဲတော်အတွင်းပက်ဖျန်းထားရ၍ ညှစ်ပတ် နေတော့သည်။ ထိုသို့အသွေးကိုပက်ဖျန်းရခြင်းမှာ အပြစ်ကိုမှတ်သားထား ခြင်းသဘောဖြစ်သည် (ယေရမိ၊ ၁ရး၁)။ ဘုရားရှင်ကိုယ်တော်တိုင် အပြစ် အလုံးစုံကို ပလပ်ပစ်မည်ဟု တာဝန်ယူထားသည်။ ထိုကြောင့် အပြစ်ဖြေရာ နေ့ဟု သတ်မှတ်သောရက်ရောက်လျှင် ထိုအပြစ်အားလုံးကို တဲတော်အတွင်း မှသည် လွတ်လပ်လဟာသို့မောင်းထုတ်မည့် “အဇာဇေလ” (ဗဖဖေနူ) ဆိတ်၏ အပေါ်သို့ တင်ပေးလိုက်သည်။ အဓိပ္ဋာယ်မှာ အဇာဇေလဆိတ်သည် စာတန်ကို ပုံဆောင်ကိုယ်စားပြုစေခြင်းဖြစ်သည်။ စာတန်သည် ကနဦးမှစတင်၍ မိမိ ကိုယ်တိုင်ဖန်တီးလာခဲ့သောအပြစ်အားလုံးကို တာဝန်ယူထမ်းပိုးသွားရမည့် သဘောဖြစ်သည်။

ယင်းအဇာဇေလဆိတ်ကို လူသူမရှိသော တောနက်၊ ပြန်၍မလာ တတ်သောနေရာသို့ ဆွဲသွားမောင်းထုတ်ပစ်လိုက်သည်။ အပြစ်ဖြေရာနေ့၏ နောက်ဆုံးလုပ်ဆောင်ရသောတာဝန်ဖြစ်သည်။ ထိုနောက် ဘုရားရှင်သည် သန့်ရှင်းသွားသောတဲတော်နှင့် သန့်ရှင်းသွားသောလူမျိုးကို ပြန်လည်ပိုင်ဆိုင် ရသည်။ ကောင်းကင်တဲတော်၌ ခရစ်တော်သည် ကျွန်ုပ်တို့အတွက် အမှုဆောင် ပေးနေပါသည်။ ပထမတွင် သန့်ရှင်းသောအခန်းထဲ၌ အမှုတော်ဆောင်ရွက် ခဲ့သည်။ ယခုတွင်မူ အသန့်ရှင်းဆုံးအခန်းထဲသို့ဝင်၍ အမှုတော်ဆောင်ရွက် နေပါသည်။ ရက်ပေါင်း ၂,၃ဝဝ ၏အဆုံးဖြစ်သော ၁၈၄၄ ခုနှစ်မှစတင်၍ အသန့်ရှင်းဆုံးအခန်းတွင်းသို့ ဝင်ရောက်အပြစ်ဖြေခြင်းအမှုကို စတင်လုပ်ဆောင် နေသည်။

ယေရှုရှင်သည် ကျွန်ုပ်တို့အတွက် ကိုယ်စားပြုပေးလျက် တရား စီရင်ခြင်းကိုခံတော်မူနေသည်။ အယ်လင်ဂျီဝှိုက်မှ ကျွန်ုပ်တို့သည် “ကိုယ်တော် ၏ဖြောင့်မတ်ခြင်းတန်ခိုးကြောင့် သန့်ရှင်းစင်ကြယ်ခြင်းအခွင့်ရကြရမည်။ ကျွန်ုပ်တို့ကိုယ်စွမ်းတစ်ခုမျှမပါရှိနိုင်ပါ။” - The Desire of Ages, p. 25. ထို ဖြောင့်မတ်ခြင်းတန်ခိုး၏ရလဒ်ကြောင့် ကျွန်ုပ်တို့အတွက်အကျိုးအသီးသီး သန့်ရှင်းခြင်းကိုပေးအပ်သည်။ အပြစ်ကိုနောင်တရကျောခိုင်းသွားစေသည်။ အဓိပ္ဋာယ်မှာ မကောင်းမှု၌ ကျွန်ုပ်တို့ပျော်မွေ့ခြင်းမရှိတော့ပါ။ အပြစ်၌ ဝမ်းမြောက်ခြင်းမရှိတော့ပါ။ ကရုဏာတော်၌ကြီးထွားရပြီး သန့်ရှင်းသော အသက်တာဖြင့် ဆက်လက်အသက်ရှင်နေထိုင်သွားခြင်းကိုဆိုသည်။

`ယနေ့ကျွန်ုပ်တို့အသက်ရှင်နေထိုင်စဉ် အပြစ်ဖြေရာနေ့ကို မည်သို့ သတ်မှတ်နိုင်မည်နည်း။ ကျွန်ုပ်တို့အသက်တာနေထိုင်ပုံကို မည်သို့ထူးခြားစေ ပါသနည်း။`