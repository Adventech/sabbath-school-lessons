---
title:  ဆက်လက်လေ့လာရန်။
date:   24/05/2024
---

မှတ်သားစရာအကြောင်းမှာ ယေရှုရှင်သည် တရားစီရင်ရေး၌ ကျွန်ုပ်တို့ အတွက် မည်သို့လုပ်ဆောင်နေသနည်း။ ကျွန်ုပ်တို့၏အခန်းကဏ္ဍသည်လည်း မည်သို့ရှိနေသနည်း။ “ယေရှုသည် ထိုသူတို့၏အပြစ်အတွက်တောင်းပန်ခြင်း ပြုသည်မဟုတ်ပါ။ ထိုသူတို့၏နောင်တစိတ်နှင့်ယုံကြည်ခြင်းသဘောကိုသာ ဖော်ပြပေးနေပါသည်။ ခွင့်လွှတ်သနားပေးရန်တောင်းပန်ပေးသည်။ ကိုယ်တော် သည် ဒဏ်ချက်ဖြင့်ရှိနေသောလက်တော်ကိုမြှောက်လျက် ခမည်းတော်၏ ရှေ့နှင့် ကောင်းကင်တမန်များတို့၏ရှေ့မှောက်၌ဆိုသောစကားတော်မှာ ထိုသူတို့ ကိုနာမည်နှင့် အကျွန်ုပ်သိနေပါသည်။ ကျွန်ုပ်၏လက်ဖဝါးမှဒဏ်ချက်ဖြင့် သူတို့ကိုဝယ်ယူခဲ့ပြီ။ “ဘုရားသခင်နှစ်သက်တော်မူသောယဇ်မူကား၊ ကျိုးပဲ့ သောစိတ်ပေးတည်း။ အိုဘုရားသခင်၊ ကိုယ်တော်သည် ကျိုးပဲ့ကြေမွသော နှလုံးကို ငြင်းပယ်တော်မမူတတ်ပါ” (ဆာ၊ ၅၁း၁၇)။ ဆက်လက်၍ မိမိ၏ လူစုကို အပြစ်တင်နေသောသူအားလည်း ကိုယ်တော်မိန့်တော်မူချက်ကား ဘုရားသခင်သည် သင့်အားဆုံးမပါစေ။ အိုစာတန်၊ ယေရုရှလင်မြို့ကို ရွေးကောက်တော်မူသောဘုရားသခင်သည် သင့်ကိုဆုံးမပါစေသော။” - Ellen G. White, The Great Controversy, p. 484.

“ဘုရားရှင်၏လူတို့သိထားရမည်မှာ သခင်ဘုရား၏ရှေ့တော်၌ မိမိ တို့သည် ညှစ်ပေနေသောဝတ်ရုံဖြင့်ထရမည်အကြောင်းနှင့် မိမိတို့သည် နှိမ့်ချ ခြင်းနှင့် စိတ်နှလုံးရိုကျိုးစွာဖြင့် ကိုယ်တော်၏နာမတော်ကိုသာ အားကိုးကြ ရမည်။ အမှန်တရားကို စိတ်ထားမှန်ကန်စွာဖြင့် နာခံလိုက်လျှောက်သူတိုင်း မိမိတို့၏စိတ်နှလုံးကို ဖြူစင်စေမည်။ နှိမ့်ချသောအတွေးဖြင့် ကိုယ်ကိုကိုယ် ခံယူကြမည်။ အညစ်အကြေးကင်းသောခရစ်တော်၏စာရိတ္တတော်နှင့် နီးကပ် လေ၊ ကိုယ်တော်နှင့်တူအောင် ဆန္ဒများပို၍ပို၍ကြီးမားလာလေဖြစ်သည်။ မိမိ ကိုယ်ကိုသန့်ရှင်းသည်၊ ဖြူစင်သည်ဟု အထင်ကြီးစိတ်ပို၍နည်းလေဖြစ်မည်။ ကျွန်ုပ်တို့သည် အပြစ်နှင့်ပြည့်နေကြောင်းကို ကျွန်ုပ်တို့သိရှိနေစဉ်မှာပင် ခရစ်တော်အားမှီခိုအားကိုးရကြောင်းကို ပို၍နားလည်လာမည်။ ဖြောင့်မတ်ခြင်း၊ သန့်ရှင်းခြင်း၊ ကိုယ်တော်၏ရွေးနုတ်ခြင်းကိုရရှိနိုင်ရန် ခရစ်တော်ကိုသာ အားကိုးရသည်။ စာတန်၏စွဲချက်ကို ကျွန်ုပ်တို့မိမိကိုယ်တိုင်ဖြေရှင်း၍မရပါ။ ခရစ်တော်တစ်ပါးတည်းသာ ကျွန်ုပ်တို့ကိုယ်စားတောင်းပန်ပေးနိုင်မည်။ ကိုယ်တော် သည် အပြစ်တင်သူကြီးကို နှုတ်ဆိတ်သွားအောင်ပြုလုပ်နိုင်သည်။ ကျွန်ုပ်တို့ ကောင်းမှုခွန်အားဖြင့် မည်သည့်အရာမျှမတတ်နိုင်ပါ။ ကိုယ်တော်၏ကောင်းမြတ် ခြင်းသာ ကျွန်ုပ်တို့ကိုကယ်တင်နိုင်မည်။” - Ellen G. White, Testimonies for the Church, vol. 5, pp. 471, 472.

“ယနေ့ကျွန်ုပ်တို့နေထိုင်ရသောအချိန်သည် အပြစ်ဖြေရန်အတွက် အလွန်အရေးကြီးသောနေ့ရက်ဖြစ်သည်။ မြေကြီးတဲတော်၌ အပြစ်ဖြေရာနေ့တွင် ဣသရေလလူမျိုးအတွက်တောင်းပန်ပြောဆိုစဉ် လူတိုင်းမိမိတို့၏အပြစ်အတွက် နောင်တရကြရသည်။ သခင်ဘုရား၏ရှေ့တော်၌ ဝန်ချတောင်းပန်နှိမ့်ချစိတ်ထား ရသည်။ သို့မဟုတ်လျှင် ရွေးချယ်ခြင်းခံအမျိုးမှ ပယ်ဖျက်ခြင်းခံကြရမည်။ ထိုနည်းတူစွာ အသက်စာစောင်စာရင်း၌ နာမည်ရေးထားလိုသူတိုင်းသည် ကျန်ရှိသောနေ့ရက်အနည်းငယ်အတွင်း၊ ကရုဏာတော်အချိန်အတွင်း၊ ဘုရားရှင် ၏ရှေ့မှောက်တော်၌ ဝမ်းနည်းကြေကွဲစွာဖြင့် စစ်မှန်သောနောင်တကို ရရှိကြ ရန်လိုပါသည်။” - The Great Controversy, pp. 489, 490.