---
title:  သက်သေခံနှစ်ပါးအသတ်ခံရခြင်း
date:   07/05/2024
---

`ဗျာ၊ ၁၁း၇-၉ ကိုဖတ်ပါ။ အသုံးပြုထားသောစကားလုံးသည် ပုံဆောင် ခြင်းဖြစ်ကြောင်းကို သတိပြုပါ။ ဖော်ပြပါကျမ်းချက်သည် ဘုရားရှင်၏ သက်သေခံနှစ်ပါးမည်သို့ဖြစ်ရမည်ကို ကြိုတင်ဟောထားသနည်း။ ဓမ္မဟောင်း နှင့်ဓမ္မသစ်ကိုဆိုလိုပါသလား။`

အေဒီ ၅၃၈ တွင် နတ်ဘုရားအယူကိုးကွယ်သော ရောမအင်ပါယာ ကြီးကျဆုံးသွားသည်။ ထိုအချိန်မှာ ဂျက်စတင်းနီးယားဘုရင်ဧကရာဇ်မင်းကြီး မှ တိုင်းပြည်အချုပ်အခြာအာဏာအားလုံးဖြစ်သော နိုင်ငံရေး၊ စီးပွားရေး၊ လူမှုရေး၊ ဘာသာရေးအလုံးစုံကို ရဟန်မင်း “ဗီဂျီလစ်” (Vigillis) ထံသို့ အာဏာလွှဲပေးလိုက်သည်။ အလယ်ခေတ်တစ်လျှောက်လုံး ရှည်လျားသော အချိန်ကာလကို အသင်းတော်မှအုပ်ချုပ်ချယ်လှယ်ရသောအာဏာရရှိသွားသည်။ အေဒီ ၁၇၉၈ ခုနှစ်အထိဖြစ်တော့သည်။ ပြင်သစ်စစ်ဗိုလ်ချုပ်ကြီး “ဘာသီယာ” (Berthier) သည် ဘုရင်နပိုလျံ၏အမိန့်နှင့် ၁၇၉၈ ခုနှစ်၊ ဖောဖော်ဝါရီလ ၁ဝ ရက်နေ့၌ စစ်တပ်ကြီးနှင့်အတူ ရောမမြို့သို့ချီတက်သွားသည်။ ရဟန်း မင်းကြီး “ပိုင်းယပ်စ်” (Pius VI) ကိုဖမ်းပြီး ပြင်သစ်သို့ခေါ်ဆောင်သွားသည်။ ထိုအရပ်မှာပင်ကွယ်လွန်သွားသည်။ ယင်းနေ့စွဲသည် ပုရောဖက်ပြုချက်၏ အသင်းတော်အာဏာရရှိသောအချိန်ကာလ၏ နိဂုံးချုပ်သောအချိန်ပင်ဖြစ်သည်။

ရက်ပေါင်း ၁,၂၆ဝ ကုန်ဆုံးသောပုရောဖက်ပြုအချိန်အတိုင်းအတာဖြစ်သည်။ ဒံယေလကျမ်းနှင့်ဗျာဒိတ်ကျမ်းမှဖော်ပြသော ၁,၂၆ဝ နှစ် (ရက်) အနာဂတ္တိ စကားပြီးဆုံးသွားသည်။ ပြည့်စုံသွားသည်။

ပုရောဖက်ပြုချက်များသည် မည်သို့တိကျမှန်ကန်မှုရှိ၍ ပြည့်စုံသနည်း။ ဒံယေလသည် ခရစ်တော်မပေါ်မီ နှစ်ပေါင်း ၅ဝဝ ကျော်၌ ရက်ပေါင်း ၂,၃ဝဝ (နှစ်ပေါင်း) အနာဂတ္တိစကားကိုရေးသားခဲ့သည်။ အမှန်ပင် တစ်ခု မကျန်ပြည့်စုံလာခဲ့သည်။ ကျမ်းစာကိုယုံကြည်ကိုးစားနိုင်ပြီး ပုရောဖက်စကား အားလုံးကို စိတ်ချနေရမည်ဖြစ်သည်။

တစ်ချိန်တည်းမှာ ဧဝံဂေလိသမ္မာကျမ်း၏နှုတ်ကပတ်တော်၌ အသက်ရှိ ကြောင်းသက်သေတည်ချက်ကို ကိုးစားယုံကြည်ထားရမည်။ စစ်မှန်သော သမ္မာကျမ်းစာ၏အဆုံးအမများကို ပို၍ကြီးမားသောစိန်ခေါ်မှုများရှိနေလင့်ကစား ခြိမ်းခြောက်ခြင်းအားလုံးကို နှုတ်ကပတ်တော်သည် ရင်ဆိုင်တွန်းလှန်နိုင်သည်။ သားရဲကြီးသည် အနက်ဆုံးသောတွင်း၏အောက်ခြေဆုံးမှတက်လာပြီး ဘုရား သခင်၏နှုတ်ကပတ်တော်ကိုတိုက်ခိုက်သည်။ ပြင်သစ်တော်လှန်ရေးကြီးသည် ၁၇၉၈ ခုနှစ်တွင်စတင်လာသည်နှင့် သမ္မာကျမ်းစာ၏ဩဇာအာဏာကို အသစ် သောနည်းဖြင့် စတင်တိုက်ခိုက်ပြန်သည်။

ပြင်သစ်တော်လှန်ရေးကြီးအတွင်း အစိုးရအနေဖြင့် ဘုရားမဲ့ဝါဒကို အားပေးသောဂိုဏ်းကိုတည်ထောင်ရန် အထောက်အပံ့ပေးခဲ့သည်။ ခရစ်ယာန် ယုံကြည်ချက်ကိုအစားထိုးရန်အတွက်ဖြစ်သည်။ တစ်တိုင်းပြည်လုံးအတိုင်း အတာအဖြစ် ၁၇၉၃ ခုနှစ်၊ နိုဝင်ဘာလ ၁ဝ ကို ရီစန် (Reason) ပွဲတော် အဖြစ်သတ်မှတ်ကြသည်။ ပြင်သစ်ပြည်အနှံ့ရှိ ခရစ်ယာန်အသင်းတော်များ အားလုံးရီစန်ဗိမာန်တော်သို့လာကြသည်။ အမျိုးသမီးတစ်ဦးကို ရီစန်ဘုရားမ အဖြစ် ပလ္လင်တင်ချီးမြှောက်ကြသည်။ သမ္မာကျမ်းစာများ လမ်းမများပေါ်၌ မီးရှို့ဖျက်ဆီးခြင်းခံကြရသည်။ ဘုရားမရှိဘူးဟူသောစကားကို ကြွေးကြော် အော်ဟစ်ကြသည်။ သေလျှင် ဒုက္ခငြိမ်း၍ ကောင်းချီးရသောအိပ်စက်ခြင်းဟု သင်ကြားပေးကြသည်။ စာတန်သည် ဘုရားမရှိဟုသဘောထားသူများကို အသုံးပြုလျက် ဘုရားရှင်၏သက်သေခံနှစ်ပါးကိုသတ်ဖြတ်ရန် ကြံစည်သည်။ ထိုသက်သေခံတို့၏အလောင်းကောင်သည် မြို့ကြီးလမ်းမပေါ်၌ တုံးလုံးပက်လက် ဖြစ်နေကြ၍ ထိုမြို့များကို သောဒုံနှင့်အဲဂုတ္တုမြို့ကြီးဟု ဝိညာဉ်ရေးသဘောအရ တင်စားသမုတ်ထားသည်။ အကျွန်ုပ်တို့၏သခင်သည်လည်း ကွပ်မျက်ခြင်း ခံရသည် (ဗျာ၊ ၁၁း၈)။

အဲဂုတ္တုသည် များစွာသောနတ်ဘုရားပေါင်းစုံကို ယုံကြည်ကိုးကွယ် ပြီး စစ်မှန်သောထာဝရဘုရားကို ငြင်းပယ်သောပြည်ဖြစ်သည် (ထွက်၊ ၅း၂)။ သောဒုံပြည်သည် စာရိတ္တပျက်စီးသောပြည်ဖြစ်သည်။ ပြင်သစ်တော်လှန်ရေး အချိန်တွင် ဘုရားရှင်၏သက်သေခံနှစ်ပါးသည် (ဓမ္မဟောင်းနှင့်ဓမ္မသစ်) ဘုရား မရှိယုံကြည်သူတို့၏လက်ချက်ကြောင့် သွေးအလိမ်းလိမ်းလူးခဲ့ရသည်။

ဗျာ၊ ၁၁း၉ တွင် သက်သေခံနှစ်ပါး၏ကိုယ်ခန္ဓာသည် မြှုပ်နှံခြင်း မခံရဘဲ သုံးရက်ခွဲတုံးလုံးလဲခဲ့ရသည်။ ပုရောဖက်ပြုချက်စကား၏အရေအတွက် သည် တစ်ရက်ကိုတစ်နှစ်ဟု သတ်မှတ်သောကြောင့် ၃— နှစ်ဖြစ်သည်။ ပြင်သစ်ပြည်၌ ဘုရားမဲ့ဝါဒကို အထွတ်အထိပ်သို့ကျင့်သုံးခဲ့သည်။ အနည်းဆုံး သုံးနှစ်ခွဲအထိ ယင်းဝါဒကို တွင်တွင်ကျယ်ကျယ်ကျင့်သုံးခဲ့သည်။ ယင်းကိစ္စ စတင်သောအချိန်သည် နိုဝင်ဘာလ ၂၆ ရက်၊ ၁၇၉၃ ခုနှစ်ဖြစ်သည်။ ဘာသာရေးကိုဖျက်သိမ်းပြီဟု ပါရီမြို့တော်၌ ကြေညာလိုက်ချိန်မှာ ဇွန်လ ၁၇၊ ၁၇၉ရ ခုနှစ်ဖြစ်သည်။ ပြင်သစ်အစိုးရအနေဖြင့် တင်းကျပ်သောဘာသာရေး ဥပဒေများကို ဖျက်သိမ်းပစ်ခဲ့သည်။