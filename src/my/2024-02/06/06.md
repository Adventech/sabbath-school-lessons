---
title:  အမှန်တရားသည်သာအောင်မြင်အနိုင်ရ၏
date:   09/05/2024
---

ရန်သူတို့သည် နည်းမျိုးစုံသုံး၍ ဘုရားရှင်၏အမှုတော်ကို တိုက်ခိုက် သော်လည်း ကမ္ဘာပေါ်တွင် ကိုယ်တော်၏ဘုန်းတော်သာလျှင် အထွတ်အထိပ် သို့ရောက်ရှိနေမည်။ ဧဝံဂေလိတရားကို “အသီးအသီးသောဘာသာစကားကို ပြောသောလူမျိုးအနွယ်ခပ်သိမ်းတို့ကို” (ဗျာဒိတ်၊ ၁၄း၆) ဟောရလိမ့်မည်။ ခရစ်တော်နှင့်စာတန်တို့အကြား ဖြစ်ပွားသောအမှားနှင့်အမှန်မဟာတိုက်ပွဲကြီး သည် ငရဲမင်း၏တန်ခိုးကို အပြီးအပိုင်ချေမှုန်းပြီး ခရစ်တော်အနိုင်ယူသွားမည် ဖြစ်သည်။ ဘုရားသခင်၏နိုင်ငံတော်သည် နတ်ဆိုး၏နိုင်ငံကို အပြီးအပိုင် နှိမ်နင်းသွားမည်။ စကြဝဠာအတွင်းမှ အပြစ်ကြီးရှိသမျှကို ဖယ်ထုတ်ပစ် လိုက်မည်။ ဗျာဒိတ်ကျမ်းအခန်း ၁၁ သည် ပြင်သစ်တော်လှန်ရေးအားဖြင့် စာတန်သည် ခရစ်ယာန်တို့၏ယုံကြည်ချက်ကို ဖျက်ဆီးပစ်ရန် ထာဝရဘုရား ၏အပေါ် ယုံကြည်သည့်သဘောများကို ဖျောက်ဖျက်ရန်ကြံစည်ခြင်းဖြစ်သည်။ သို့သော် အခန်းကြီး၏အဆုံးပိုင်း၌ နတ်ဆိုးကြီး၏အကြံအစည်အလုံးစုံကို ဘုရားသခင်၏နိုင်ငံတော်မှာ အပြီးအပိုင်အနိုင်ယူလိုက်မည်ဟု ရေးသားထား သည်။ စုံစမ်းနှောင့်ယှက်ခြင်းကို ပြင်းစွာခံနေရသူများအားလုံးအတွက် ခွန်အား ရှိစရာကတိတော်ဖြစ်သည်။ ခရစ်တော်ဘက်၌ သစ္စာရှိစွာရပ်တည်သူများနှင့် ကိုယ်တော်၏သမ္မာတရားကိုစွဲလမ်းသူများအားလုံးအတွက် ခွန်အားဖြစ်စေသည်။

`ဗျာ၊ ၁၁း၁၅-၁၈ ကိုဖတ်ပါ။ ကျမ်းချက်အရ၊ နောက်ဆုံးကာလ အချိန်၌ သတ္တမတံပိုးကိုမှုတ်လျှင် မည်သည့်အကြောင်းဖြစ်လာမည်နည်း။`

လောကရှိနိုင်ငံအားလုံးသည် ကျွန်ုပ်တို့၏သခင်၏နိုင်ငံဖြစ်သွားသည်။ ခရစ်တော်သည်အောင်မြင်ပြီ။ နတ်ဆိုးသည် ချေမှုန်းခံရပြီ။ ယေရှုရှင်အနိုင် ရရှိသည်။ စာတန်ရှုံးနှိမ့်သွားပြီး ဖြောင့်မတ်သူများအောင်မြင်ခြင်းရရှိသည်။ သစ္စာအမှန်တရားသည်သာ ထာဝရအုပ်စိုးတော်မူသည်။ အကြံပေးချက်ကို စိတ်ပါစွာလိုက်လျှောက်ကြရမည်။ “လူ၏အာဏာခွန်အားဖြင့် ပြုလုပ်သော မည်သည့်အရာမဆို ပျက်စီးခြင်းရောက်လိမ့်မည်။ သို့သော် ဘုရားရှင်၏ ကျောက်ပေါ်တည်ဆောက်သောအရာသည် ထာဝရခိုင်ခံ့နေလိမ့်မည်။” - - Ellen G. White, The Great Controversy, p. 288.

`ဗျာ၊ ၁၁း၁၉ ကိုဖတ်ပါ။ ယောဟန်သည် ဖွင့်နေသောကောင်းကင် ကြီးကိုကြည့်လျှင် မည်သည့်အရာကိုမြင်ရသနည်း။`

ကောင်းကင်ရှိဗိမာန်တော်သည်ပွင့်လျက် ယောဟန်ကိုဘုရားရှင်ပြသ ခဲ့သည်။ အသန့်ရှင်းဆုံးအခန်းကို သူလှမ်း၍ကြည့်သောအခါ ပဋိညာဉ် သေတ္တာတော်ကိုသူမြင်ရသည်။ ဓမ္မဟောင်းအချိန် တဲတော်အတွင်းအပြင်ပုံစံ သည် ကောင်းကင်ရှိဗိမာန်တော်ကို ပုံတူဆောက်လုပ်သည်။ ပဋိညာဉ်သေတ္တာ တော်အပေါ်၌ ကောင်းကင်တမန်နှစ်ပါးသည် အတောင်ကိုဖြန့်မိုးလျက် ဘုရားရှင် ၏ဘုန်းတော်သည် ကောင်းကင်တမန်နှစ်ပါး၏အကြားတွင် ထွန်းလင်းလျက် ရှိသည်။ သေတ္တာတော်အတွင်း၌ ဘုရားရှင်၏ပညတ်တော်ကိုထားရှိသည်။ ကျွန်ုပ်တို့သည် ယုံကြည်ခြင်းအားဖြင့် ကျေးဇူးတော်ကြောင့် ကယ်တင်ခြင်း ရရှိသော်လည်း ဘုရားရှင်၏ပညတ်တော်ကို နာခံလိုက်လျှောက်ရန် ပြထားရသည့် အကြောင်းမှာ ယုံကြည်ခြင်းအစစ်အမှန်ရှိကြောင်း သတ်မှတ်ပေးခြင်းဖြစ်သည်။ ဘုရားရှင်၏ပညတ်တော်သည် တရားစီရင်မှု၏အခြေခံစံနှုန်းထားဖြစ်သည် (ယာကုပ်၊ ၂း၁၂)။ ထိုအချက်သည် အထူးအရေးကြီး၍ နောက်ဆုံးကာလ နေ့ရက်အတွက် အလွန်သက်ရောက်မှုရှိ၍ ပတ်သက်ဆက်နွှယ်နေပါသည် (ဗျာ၊ ၁၂း၁၇။ ဗျာ၊ ၁၄း၁၂)။

`ပြင်သစ်တို့၏ဘုရားမရှိဟု လှုပ်ရှားသောတော်လှန်ရေးကာလနှင့် ဗျာ ၁၁ မှ ဖော်ပြသောဘုန်းတော်အထွတ်အထိပ်အကြောင်း ယနေ့ကျွန်ုပ်တို့ မည်သို့နားလည်ရမည်နည်း။`