---
title:  ပုရောဖက်ပြုချက်အချိန်များ
date:   06/05/2024
---

`ဗျာ၊ ၁၁း၃ နှင့် ဗျာဒိတ်၊ ၁၂း၅၊ ၆၊ ၁၄၊ ၁၅ ကို ဒံ၊ ရး၂၅ ဖြင့် နှိုင်းယှဉ်ဖတ်ပါ။ ယင်းပုရောဖက်ကြိုတင်ပြောထားသောအချိန်ကာလတို့၏ တူညီချက်သဘောသည် မည်သို့ရှိသနည်း။`

သက်သေခံနှစ်ပါးတို့သည် “ငါ၏သက်သေခံနှစ်ပါးကို ငါအခွင့် ပေးမည်။ သူတို့သည် လျှော်တေအဝတ်ကိုဝတ်လျက်၊ အရက်တစ်ထောင့် နှစ်ရာခြောက်ဆယ်ပတ်လုံး ပုရောဖက်ပြုကြလိမ့်မည်” (ဗျာ၊ ၁၁း၃)။ အဆိုပါ အချိန်ကာလကြာရှည်ခြင်းသည် လပေါင်း ၄၂ လနှင့်ပင်တူညီနေသည်။ တစ်ပါးအမျိုးသားဘုရားကို မယုံကြည်သူတို့ သန့်ရှင်းသောမြို့တော်ကို နင်းချေ သောအချိန်ဖြစ်သည် (ဗျာ၊ ၁၁း၂)။ ထာဝရဘုရားရှင်၏ရန်သူတို့သည် သမ္မာ တရားကိုခြေအောက်၌ချနင်းခဲ့၍ ၁၂၆ဝ ရက် (၄၂ * ၃ဝ = ၁၂၆ဝ) တစ်နှစ် ကိုတစ်ရက်ဖြင့် ပုံဆောင်တွက်ချက်ရခြင်းကြောင့် ဘုရားရှင်၏သက်သေခံ နှစ်ပါးဖြစ်သော ဓမ္မဟောင်းနှင့်ဓမ္မသစ်ကို နှိပ်ကွပ်ဖျက်ဆီးမည့်အချိန်သည် တူညီနေပါသည်။

သင်ခန်းစာ (၄) ၌ ကျွန်ုပ်တို့သိရှိခဲ့ရသည့်အတိုင်း (ဒံ၊ ရး၂၅) ချိုငယ်ကလေး၏တန်ခိုးဖြစ်သော ရောမအင်ပါယာကြီးသည် ထာဝရဘုရား၏ လူတို့ကို နှိပ်စက်ညှဉ်းပန်းမှုပြုခဲ့သည်။ “တစ်ကာလ၊ နှစ်ကာလနှင့် ကာလ တစ်ဝက်ကို တစ်ကာလကိုတစ်နှစ်၊ နှစ်ကာလကိုနှစ်နှစ်။ ကာလတစ်ဝက်ကို နှစ်ဝက်ဟုတွက်ချက်ရသည်။ သို့ဖြစ်လျှင် ၃— နှစ်သည် ရက်ပေါင်း ၁၂၆ဝ နှင့်ညီသည်။ ပုရောဖက်ပြုချက်၌ အချိန်ကိုသတ်မှတ်ရာ တစ်ရက်ကို တစ်နှစ်ဟု ရေတွက်ရသည်။

ဗျာ၊ ၁၂း၆၊ ၁၃ သည် ရက်ပေါင်း ၁၂၆ဝ အကြောင်းပြောထား သည်။ ယင်းရက်အကန့်အသတ်အတွင်း ဘုရားရှင်၏လူတို့နှိပ်စက်ညှဉ်းပန်း ခံရမည့်အချိန်ဟု သတ်မှတ်ထားသည်။ ဗျာ၊ ၁၂း၁၄ ၌မူ တစ်ကာလ၊ နှစ်ကာလ၊ ကာလတစ်ဝက်အကြောင်းပြောထားသည်။ ဗျာ၊ ၁၃း၅ တွင်မူ လပေါင်း ၄၂ လအကြောင်းပြောထားသည်။ ၄၂ လနှင့် ရက်ပေါင်း ၁၂၆ဝ တို့နှစ်မျိုးအကြောင်းကို ဗျာ၊ ၁၁း၂၊ ၃ တွင်ဖော်ပြထားသည်။ ကွဲပြားသော အရေအတွက်ဖြင့် ပုရောဖက်စကားပြောထားသော်လည်း အချိန်ကာလသည် တစ်မျိုးတည်းအကန့်အသတ်တူညီနေပါသည်။

နှုတ်ကပတ်တော်၏အချုပ်အခြာအာဏာကို လျစ်လျူရှုပြုခြင်းခံရသော အခါ လူသားများ၏အာဏာအုပ်ချုပ်မှုဖြင့် အစားထိုးလာကြသည်။ ယင်းသို့ ဖြစ်လာတိုင်းမှာ ဘုရားရှင်၏နှုတ်ကပတ်တော်ကို စွဲကိုင်ထားသူအား နှိပ်စက် ညှဉ်းပန်းလာကြသည်။ ရဟန်းမင်းများအုပ်ချုပ်သောကာလ အေဒီ ၅၃၈ မှ ၁၇၉၈ အချိန်အတောအတွင်း ယင်းကဲ့သို့အခြေအနေမျိုးရှိခဲ့သည်။ အလယ် ခေတ်အသင်းတော်၏ဝိညာဉ်ရေးအခြေအနေသည် အမှောင်ထုထဲ နက်နက် ကြီးကျဆင်းခဲ့သည်။ ဧဝံဂေလိသတင်းတရားကို လူသားများ၏ထုံးတမ်းဓလေ့ ဖြင့် လွှမ်းမိုးထားကြသည်။ ရောမအသင်းတော်သည် လူကြိုက်များသော အင်အားစုကိုဖားယားပြီး မိမိအာဏာတည်ရေးအတွက်စည်းရုံးကာ ဥရောပတိုက် တစ်ခွင် မိမိတို့တန်ခိုးအာဏာကြီးစိုးရေးအတွက်ပြုလုပ်ကြသည်။

ယင်းရက်ပေါင်း (နှစ်ပေါင်း) ၁၂၆ဝ အတွင်း ဘုရားရှင်၏နှုတ်ကပတ် တော်၊ သက်သေခံနှစ်ပါးသည် လျှော်တေအဝတ်ကို ဝတ်ဆင်ထားရသည်။ သက်သေခံနှစ်ပါး၌ရှိသောအမှန်တရားဖုံးကွယ်ခံထားရသည်။ လူတို့၏ထုံးစံ ဓလေ့အစဉ်အလာများသည် သမ္မာကျမ်းစာ၏သွန်သင်မှုကို လွှမ်းမိုးထားနိုင် သည်။ ထိုသက်သေခံနှစ်ပါးသည် နှုတ်ဆိတ်မနေ ဆက်လက်ပုရောဖက် ပြုခြင်းကို လုပ်ဆောင်နေခဲ့သည်။ သမ္မာကျမ်းစာသည် သွန်သင်နေမြဲ၊ ဆုံးမ နေမြဲပင်ဖြစ်သည်။ မှောင်မည်းသောဝိညာဉ်ရေးအတွင်းမှာပင် ဘုရားရှင်၏ နှုတ်ကပတ်သမ္မာကျမ်းစာသည် ထိန်းသိမ်းမှုကိုခံထားသည်။ လူတို့သည် သမ္မာကျမ်းစာကို ဝမ်းမြောက်စွာဖတ်ရှု၍ ပညတ်ချက်တို့ကိုစောင့်ရှောက်ကြ သည်။ သို့သော် ဥရောပတစ်ခွင်လူဦးရေနှင့်နှိုင်းစာသော် လူနည်းစုကလေးသာ ဖြစ်သည်။ ဝေါဒင်းလ်စီးလူမျိုးစုကလေး၊ ဂျွန်ဟပ်၊ ဂျရုန်း၊ မာတင်လူးသာ၊ အဲလ်ရေ့ချ်ဇွင်းဂလိ၊ ဂျွန်ခဲလဗင်း၊ ဂျွန်နှင့် ချားလ်ဝက်စလေအပါအဝင် အခြား ဘာသာရေးပြုပြင်ပြောင်းလဲသူအချို့တို့သာရှိသည်။ သူတို့သည် ဘုရားရှင်၏ နှုတ်ကပတ်တော်အပေါ် သစ္စာရှိကြသည်။ သူတို့နားလည်သည်အတိုင်း လိုက်လျှောက်ကြသည်။

`ယနေ့သွန်သင်ချက်အချို့၌ ခရစ်ယာန်အများအပြားက ဓလေ့ထုံးစံကို အသားပေးပြီး ဘုရားရှင်၏နှုတ်ကပတ်တော်ကို အလေးမထားသည်များရှိနေ ပါသလား။`