---
title:  ဆက်လက်လေ့လာရန်။
date:   10/05/2024
---

သမ္မာကျမ်းစာကို ဘာသာရေးနှင့် လောကအာဏာတန်ခိုးဖြင့် နှိပ်ကွပ် ချိန်၊ ကျမ်းစာကို လူတို့နားမထောင်သောအချိန်၊ လူတို့သည် နတ်ဆိုးတို့နှင့် ပေါင်းပြီး ကမ္ဘာသားတို့၏စိတ်ကိုပြောင်းလဲရန် ကြိုးစားချိန်၊ သန့်ရှင်းတော် မူသော သမ္မာတရားကိုကြွေးကြော်ခြင်းအား ဟန့်တားခံရချိန်၊ နှိပ်ကွပ်ခံရချိန်၊ ညှဉ်းပန်းခံရချိန်၊ ဖုံးဖိခံရချိန်၊ ယုံကြည်မှုကြောင့် မာတုရသေခြင်းဖြင့် ရင်ဆိုင် သွားရချိန်၊ တောကြိုတောင်ကြားသို့ထွက်ပြေးပုန်းခိုရစဉ်၊ ကျောက်ဂူကျောက် တွင်းအထဲ၌ပုန်းနေရချိန်၊ သစ္စာရှိသက်သေခံသည် လျှော်တေအဝတ်ကိုဝတ်၍ နေရစဉ်၊ နှစ်ပေါင်း ၁၂၆ဝ လုံးလုံး သစ္စာရှိစွာဖြင့် ဆက်လက်သက်သေခံခဲ့ သည်။ ပုရောဖက်အမှုဆက်လက်ပြုခဲ့သည်။ အမှောင်ထုကြီးလွှမ်းမိုးထားသော အချိန်၌ ဘုရားရှင်၏နှုတ်ကပတ်တော်အပေါ် သစ္စာထားသူနှင့် ကိုယ်တော်၏ ဂုဏ်ပြုခြင်းကို မနာလိုခြင်းခံရသူများအတွက် ဘုရားရှင်ကိုသာ သူတို့ချစ်ကြောက် ကြသည်။ ထိုသို့သောသစ္စာရှိအစေခံများကို ဘုရားရှင်သည် ပညာ၊ တန်ခိုး နှင့်အာဏာတော်ကိုပေးအပ်ခဲ့သည်။ အချိန်တိုင်း၊ နေရာတိုင်း၌ ကိုယ်တော်၏ သမ္မာတရားကို ကြွေးကြော်ဟောပြောကြသည်။” - - Ellen G. White, The Great Controversy, pp. 267, 268.

ပြင်သစ်ပြည်သည် ဘုရားကို ထင်ထင်ပေါ်ပေါ်ငြင်းပယ်ပြီး သမ္မာ ကျမ်းစာကိုဘေးဖယ်ထားခဲ့သည်။ ကောက်ကျစ်သောသူများနှင့် ဝိညာဉ်ဆိုး တို့သည် သူတို့၏အထဲ၌ ကာလကြာရှည်စွာရှိနေခဲ့သည်။ ဘုရားရှင်၏ ပညတ်တော်ကို ဂရုမစိုက်သောနိုင်ငံဖြစ်လာသည်။ ဘုရားရှင်၏ဝိညာဉ်လည်း သူတို့လက်မခံတော့ပါ။ စာတန်၏ရက်စက်သောတန်ခိုးအာဏာကိုသာ လက်ခံ အသုံးပြုကြသည်။ ကြီးမားသောဆုံးရှုံးမှုကြီးဖြစ်လာတော့သည်။ လူတို့၏ အလိုကိုသာ နှစ်သက်သူအပေါင်းတို့သည် မိမိတို့၏ဆန္ဒအတိုင်းပြုကြသည်။ ပုန်ကန်ခြင်းကိုရွေးချယ်သူတို့သည် နောက်ဆုံးရလဒ်အတွက် ပဋိပက္ခမှုနှင့် မှုခင်းကြီးများသာ အကျိုးရရှိလိမ့်မည်။ ပျက်စီးပြိုကျနေသောမြို့များ၌ ကြောက်မက် စရာငိုကြွေးအော်ဟစ်သံများ ဆူညံပွက်လောရိုက်ခဲ့သည်။ အံသွားခဲကြိတ်နေရ သောအသံများကြားရလျှင် စိတ်ထဲမသက်သာနိုင်ပါ။ ပြင်သစ်ပြည်တစ်ခွင်လုံး မြေငလျင်လှုပ်တုန်ဟည်းသွားရသည်။ ဘာသာရေး၊ ဥပဒေ၊ လူမှုရေး၊ မိသားစု၊ အစိုးရနှင့် အသင်းတော်အားလုံးသည် ဘုရားသခင်၏ပညတ်တော်ကို ဆန့်ကျင် ကြသောကြောင့် အားလုံးသည် ပွေလီရှုပ်ထွေးကုန်တော့သည်။” - The Great Controversy, p. 286.

အသင်းတော်သည် ဘုရားရှင်၏နှုတ်ကပတ်တော်မှပေးသောအလင်းကို လက်မခံလျှင်၊ ဘာသာရေးကျဆင်းမှုများပြားစွာရှိလာမည်။ ဘုရားရှင်၏ ဝိညာဉ်တော်သည်လည်း အသင်းတော်၌မတည်နေတော့ပါ။ ပျောက်လွင့်သွား လိမ့်မည်။” - The Great Controversy, p. 316.