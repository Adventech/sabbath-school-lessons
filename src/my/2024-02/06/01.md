---
title:  သက်သေခံနှစ်ပါး
date:   04/05/2024
---

### ဖတ်ရန်ကျမ်းချက်များ။
ဗျာ၊ ၁၁း၃-၆။ ဇာခရိ၊ ၄း၁၄။ ဗျာ၊ ၁၂း၅၊ ၆၊ ၁၄၊ ၁၅။ ဒံ၊ ရး၂၅။ ဟေရှာ၊ ၅၄း၁၇။ ဆာ၊ ၁၁၉း၈၉။ ဗျာ၊ ၁၁း၁၅-၁၈။

> <p>အလွတ်ကျမ်းချက်</p>
> “မြက်ပင်သည် ညှိုးနွမ်းသွေ့ခြောက်တတ်၏။ အပွင့်လည်း ကြွေတတ်၏။ ထာဝရဘုရား၏နှုတ်ကပတ်တရားမူကား၊ ကာလအစဉ် အမြဲတည်၏ဟုဆိုသတည်း” (ဟေရှာ၊ ၄ဝး၈)။

ရာစုနှစ်ဆက်များစွာ ဘုရားရှင်၏နှုတ်ကပတ်တော်သည် စစ်ကြော စိစစ်ခံရသည်။ သံသယမကင်းဖြစ်ခံရသည်။ ပစ်ပယ်ခံရသည်။ ဘုရားကျောင်း တွင်း၌ သံကြိုးဖြင့်ချည်ထားခံရသည်။ မီးရှို့ခံရသည်။ လူအများရှေ့၌ ဖျက်ဆီးခံ ရသည်။ ဆုတ်ဖြဲခြေမွှခြင်းခံရသည်။ နှုတ်ကပတ်ကိုလက်စွဲအဖြစ်ထားသော ယုံကြည်သူများ လှောင်ပြောင်သရော်ခံရ၊ ခနဲ့ခံရ၊ ထောင်သွင်းအကျဉ်းချခံရ သည်အတိုင်း အဆုံး၌ မာတုရသေခြင်းဖြင့် အသေသတ်ခံရသည်။ ယင်းသို့ အသည်းအသန် ဖျက်ဆီးခံရသော်လည်း ဘုရားရှင်၏နှုတ်ကပတ်တော်သည် ရှိနေမြဲဖြစ်သည်။

အလယ်ခေတ်အသင်းတော်သည် သမ္မာကျမ်းကို ယုံကြည်သူများအား နှိပ်စက်ညှဉ်းပန်းသည်။ သစ္စာရှိခရစ်ယာန်များကိုသတ်ဖြတ်သည်။ ထိုသို့ပြုလုပ် နေချိန်မှာပင် ဘုရား၏နှုတ်ကပတ်တော်သည် အမှောင်တွင်းမှအလင်းထွန်းလင်း နေသည်။ ဖိနှိပ်ခြင်းနှင့်ညှဉ်းပန်းခြင်းသည် ရပ်တန့်မသွားခဲ့ချေ။ ညှဉ်းပန်းခြင်း ရပ်တန့်မသွားသည်အတိုင်း ဘုရားရှင်၏နှုတ်ကပတ်တော်သတင်းစကား ကြွေးကြော်ခြင်းလည်း ရပ်တန့်မသွားချေ။ အဂင်္လိပ်ဘာသာစကားသို့ သမ္မာ ကျမ်းစာကို ဘာသာပြန်သူဝေလျံတင်ဒေးလ်သည် မိမိ၏ယုံကြည်ချက်အတိုင်း အထူးကြိုးစားခဲ့သည်။ မည်သူသည် သူ၏အလုပ်ကို အများဆုံးကူညီပြီး ဘုရားသခင်၏နှုတ်ကပတ်တော်ပျံ့နှံ့ရန် လုပ်ဆောင်စေပါသလဲဟု မေးမြန်း သောအခါ “သူသည် ရိုးသားစွာဖြင့် “ဘုန်းတော်ကြီးဒူရဟမ် (ီကမ့ော) ဖြစ်ကြောင်းပြန်၍ဖြေဆိုသော် ကြားရသူတိုင်းမှင်သက်အံ့ဩကြကုန်သည်။

ဝေလျံတင်ဒေးလ်မှ ဖြစ်စဉ်အမှန်ကိုတင်ပြရာ၌ ဘုန်းတော်ကြီးဒူရဟမ် သည် မိမိပြန်ဆိုထားသော အဂင်္လိပ်ကျမ်းစာအုပ်များစွာကိုဝယ်ယူပြီး လူထု ရှေ့၌ မီးရှို့ဖျက်ဆီးပစ်သည်။ ဘုန်းတော်ကြီးမသိလိုက်သောအကြောင်းမှာ သူ၏လုပ်ဆောင်ချက်သည် အမှန်တရားကို အထူးအားပေးနေခြင်းပင်ဖြစ်သည်။ သမ္မာကျမ်းစာကို အမြင့်ဆုံးသောဈေးနှုန်းဖြင့်ဝယ်ယူခဲ့သည်။ ထိုသို့ဝယ်ယူခဲ့ ခြင်းကြောင့် ဝေလျံတင်ဒေးလ်သည် နောက်ထပ်သမ္မာကျမ်းစာများစွာကို ထပ်မံ ပုံနှိပ်နိုင်သည်။ မီးရှို့ဖျက်ဆီးခံရသော သမ္မာကျမ်းစာအရေအတွက်ထက်ပိုသော ကျမ်းစာကို ထပ်မံပုံနှိပ်နိုင်သည်။ ဖုန်မှုန့်ထဲသို့ ရောသမချေဖျက်ခံရသော အမှန်တရားသည် အရောင်အဝါတောက်ပစွာဖြင့် ပြန်၍ပြန်၍ထလာသည့် သဘောဖြစ်သည်။

ယခုအပတ်တွင် သမ္မာကျမ်းစာကို တိုက်ခိုက်ဖျက်ဆီးခြင်းအကြောင်း နှင့် ခရစ်ယာန်တို့၏ယုံကြည်ခြင်းအကြောင်းကို လေ့လာကြရမည်ဖြစ်သည်။ ပြင်သစ်တော်လှန်ရေးကာလအတွင်း ပြင်သစ်ပြည်၏လမ်းမများပေါ်၌ သွေးချောင်း စီးခဲ့ရသည်။ ပဲရစ်မြို့ရှိ ပြည့်သူ့ရင်ပြင်၌ ခေါင်းဖြတ်စက်ကို လူထုရှေ့၌ ချထားပြီး လူထောင်ပေါင်းများစွာ အသတ်ခံခေါင်းဖြတ်ခံခဲ့ရသည်။ ဘုရားမရှိ ဝါဒသည် နိုင်ငံတော်၏ဘာသာရေးနိုင်ငံတော်ဘာသာဖြစ်လာခဲ့သည်။ မည်သို့ပင် ဆိုစေ၊ ဘုရားရှင်၏နှုတ်ထွက်စကားတော်သည် တိတ်ဆိတ်၍မနေပါ။