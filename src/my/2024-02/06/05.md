---
title:  သက်သေခံနှစ်ပါးရှင်ပြန်ထမြောက်လာခြင်း
date:   08/05/2024
---

`ဗျာ၊ ၁၁း၁၁ ကိုဖတ်ပါ။ ဖော်ပြပါကျမ်းချက်သည် ဘုရားရှင်၏ နှုတ်ကပတ်တော်အကြောင်းကို မည်သို့ဟောထားသနည်း။`

ပြင်သစ်တော်လှန်ရေးပြီးဆုံးသည်နောက်တွင် ဘုရားရှင်၏နှုတ်ကပတ် တော်သည် ပြန်လည်ထင်ရှားလာလိမ့်မည်။ အသက်ပြန်၍ ရှင်လာသောသဘော ရှိလာသည်။ ပြန်လည်နိုးကြားခြင်းအင်အားကြီးစွာရရှိလာမည်။ နှုတ်ကပတ်ကို မြတ်နိုးသူများသည် ဘုရားရှင်၏တန်ခိုးတော်သည် ရှင်သန်ဆဲနှင့် ကယ်တင် ခြင်းပေးနိုင်ကြောင်းကို မြင်တွေ့လာကြမည်။ ၁၈ ရာစုနှစ်အဆုံးပိုင်း၌ ဘုရားရှင် သည် ကမ္ဘာအနှံ့ဧဝံဂေလိဟောကြားလိုသော မိန်းမယောက်ျားများကို ဖော်ထုတ် ပြသလိုက်သည်။ လူများတို့သည် သမ္မာကျမ်းစာအကြောင်းကို အလျင်အမြန် ပျံ့နှံ့ဟောပြောကြသည်။ “ဝေလျံဂါရေး” (William Carey) ကဲ့သို့ အိန္ဒိယပြည်သို့ သွားပြီး ကုလားလူမျိုးစုဘာသာစကားမျိုး အမျိုးပေါင်းများစွာဖြင့် ဘာသာပြန် ဖြန့်ချိခဲ့သည်။ သမ္မာကျမ်းစာ၏တန်ခိုးကြောင့် သာသနာပြုအမှုတော်ဆောင် များစွာ ကမ္ဘာအနှံ့သို့ရောက်ရှိသွားသည်။

ပြင်သစ်တော်လှန်ရေးပြီးဆုံး၍ ကမ္ဘာအနှံ့သို့ သာသနာပြန့်ရခြင်းသည် မတော်တဆကိစ္စမဟုတ်။ ဘုရားရှင်၏နှုတ်ကပတ်တော်သည် အသက်နှင့် ပြည့်စုံသည်။ လူများစွာမှ သမ္မာကျမ်းနှုတ်ကပတ်တော်သည် သေဆုံးပြီ၊ အသက် ထွက်သွားပြီ၊ ပျောက်သွားပြီဟု အမြင်ရှိသော်လည်း နှုတ်ကပတ်တော်သည် အသက်ရှင်နေမြဲဖြစ်သည်။ ယုံကြည်သူတို့၏နှလုံးသားအတွင်း၌ ကိန်းအောင်း လျက် အချိန်ကျလာသည်နှင့် အသက်ရှင်ထမြောက်ရှင်ပြန်လာလိမ့်မည်။ ဗျာဒိတ် ကျမ်း၏အနာဂတ္တိဟောကြားချက်အတိုင်းပင်ဖြစ်သည်။ အယူမှားသူ “ဗော်တာရီ (ဠသူအငေမန) သည် လေကြီးမိုးကြီးစကားလုံးဖြင့် တစ်ခါပြောဖူးသည်။ ‘လူ ၁၂ ယောက်နှင့်တည်ထောင်ခဲ့သော ခရစ်ယာန်ဘာသာ၊ ပုဂ္ဂိုလ်တစ်ယောက်ကိုသာ အမွှမ်းတင်ပြီး ယင်းပုဂ္ဂိုလ်သည်လည်း သေဆုံးသွားသည်မှာကြာမြင့်ပြီ။ လူ သန်းပေါင်းများစွာတို့သည် သမ္မာကျမ်းစာကိုဆန့်ကျင်တိုက်ခိုက်ရန် လက်တွဲ ညီနေကြသည်။” သို့သော် ဗော်တာရီအချိန်မတိုင်မီ နှစ်ပေါင်းရာချီ၍ ကျမ်းစာ ကိုဖျက်နေကြပြီဖြစ်သည်။ ယခုအချိန်ကျမ်းစာသည် ပျောက်ပျက်ခြင်းမရှိ၊ သောင်းသိန်းသန်းချီ၍ ထုတ်ဝေနိုင်သည်။ ခရစ်ယာန်အသင်းတော်မှ အစပြု ဘာသာရေးပြောင်းလဲရန် ကြိုးစားသူတစ်ဦး၏အဆိုရှိသည်။ ‘သမ္မာကျမ်းစာသည် တူပေါင်းများစွာနှင့်အထုခံရသော ပေးတုံးကြီးနှင့်တူသည်ဟုဆို၏။’ ” – Ellen G. White, The Great Controversy, p. 288.

`ဆာ၊ ၁၁၉း၈၉ နှင့် ဆာ၊ ၁၁၁း၇၊၈ ကိုဖတ်ပါ။ ယင်းကျမ်းချက်များ သည် သမ္မာကျမ်းစာ၏အကြောင်းကို မည်သို့ဖော်ပြသနည်း။ ကျွန်ုပ်တို့အဘယ် ကြောင့်စိတ်ချယုံကြည်နိုင်သနည်း။`

ဘုရားရှင်၏နှုတ်ကပတ်တော်သည် တိုက်ခိုက်ခံရနိုင်သည်။ ဖိနှိပ် ခံရနိုင်သည်။ သို့သော် မည်သည့်နည်းနှင့်မျှ သုတ်သင်ဖျက်ဆီးခြင်းမခံရနိုင်ပါ။ ခရစ်ယာန်ခေါင်းဆောင်ကြီးများအကြား အချင်းချင်းပင် ဝိဝါဒကွဲပြားခြင်းရှိသည်။ သမ္မာကျမ်းစာအပေါ် အမျိုးမျိုးသုံးသပ်ကြသည်။ ကျမ်းစာ၏ရေးသားချက်အပေါ် လူသားတို့၏အတွေးအခေါ်ဖြင့် နှိုင်းယှဉ်ဝေဖန်တတ်ကြသည်။ ယင်းသို့ပြုနေ ခြင်းကပင် ဘုရားရှင်၏သတ်မှတ်ထားသောစံနှုန်း၊ ဘုရားရှင်၏သမ္မာတရားကို အထင်သေးခြင်းပင်ဖြစ်သည်။

မည်သည့်နည်းနှင့်မဆို ကျွန်ုပ်တို့သည် ဘုရားရှင်၏နှုတ်ကပတ်တော် သမ္မာကျမ်းစာအပေါ် အသရေပျက်စေသောအပြုအမူမျိုးလုံးဝမလုပ်ရပါ။ သမ္မာ ကျမ်းသည် ယနေ့တိုင်အသက်ရှင်နေဆဲဖြစ်၍ လူသားတို့၏စိတ်နှလုံးသားများ ကို နှိုးဆော်ပေးနေသည်။ ဘုရားရှင်၏စကားတော်ကို ကြားလိုသူများအတွက် ဝိညာဉ်အသက်တာအသစ်ကို မှုတ်သွင်းနေပြီး ကျမ်း၏သွန်သင်ချက်အလုံးစုံကို လိုက်လျှောက်ကျင့်သုံးကြသည်။

`သင့်ကိုအထူးဖော်ပြပေးသော အနာဂတ္တိစကားသည် သင်ကိုယ်တိုင် အတွက် မည်သည့်အချက်ဖြစ်သနည်း။ အဘယ်ကြောင့်နည်း။`