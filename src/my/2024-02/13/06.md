---
title:  ထာဝရကာလနှစ်မျိုး
date:   27/06/2024
---

`၂ကော၊ ၅း၁ဝ။ ရောမ၊ ၁၄း၁ဝ၊ ၁၁ နှင့် ဗျာ၊ ၂ဝး၁၁-၁၅ ကို ဖတ်ပါ။ ဆိုးသောသူများအသက်ရှင်လာရခြင်းအကြောင်းကို ယင်းကျမ်းချက် များက မည်သို့ဖော်ပြသနည်း။`

အပြစ်ကြောင့်ပေါ်လာသောပြဿနာများတို့သည် နောက်တစ်ဖန် ပြန်၍ ပေါ်လာစရာမရှိတော့ပါ။ လူတိုင်းတို့သည် ဘုရားရှင်တရားမျှတဖြောင့်မတ် ကြောင်းကို ဝန်ခံကြလျက် ကိုယ်တော်၏လမ်းခရီးကိုသာ ထောက်ခံကြတော့ သည်။ လူတိုင်းအားလုံး ဘုရားရှင်ရှေ့တော်၌ ဒူးထောက်ကြလျက် အမှားနှင့် အမှန်မဟာတိုက်ပွဲအကြောင်း၌ ဘုရားရှင်သည် မှန်ကန်ဖြောင့်မတ်ကြောင်းကို တညီတညွတ်တည်းဆုံးဖြတ်ကြမည်။ နောက်တစ်ဖန် ဘုရားရှင်ကိုဆန့်ကျင် ပုန်ကန်မှုမျိုးဖြစ်မလာတော့ပါ။ အယ်လင်ဂျီဝှိုက်၏အမြင်ကို ရေးသားချက်ကို ကြည့်ပါ။ မှတ်တမ်းစာအုပ်ကြီးကိုဖွင့်လိုက်၍ မကြာမီအချိန်မှာ ယေရှုရှင်၏ မျက်လုံးတော်သည် ဆိုးယုတ်သူတို့ကိုကြည့်ရှုလျက် သူတို့သည် မိမိတို့ပြုမိ သမျှအပြစ်အားလုံးကို အမြင်မှန်ရရှိကြလိမ့်မည်။ သူတို့၏ခြေတို့သည် ဖြူစင် သန့်ရှင်းသောလမ်းသို့မလိုက်ခဲ့ကြောင်း၊ မာနစိတ်ထား၍ ပုန်ကန်မှုပြုခဲ့ကြောင်း၊ ဘုရားရှင်၏ပညတ်တော်ကို ချိုးဖဲ့ကျူးလွန်ကြောင်းကို ကောင်းစွာလက်ခံကြ တော့သည်။ အပြစ်လုပ်ရန် သူတို့တိုက်တွန်းပေးခြင်း၊ ကောင်းချီးမဂင်္လာကို ပိတ်ဆို့ခြင်း၊ ဘုရားသခင်၏တမန်တော် သတင်းပေးသူတို့ကို အထင်အမြင် သေးခြင်း၊ သတိပေးစကားများကိုငြင်းပယ်ခြင်း၊ ရောက်လာသောကရုဏာတော် အဟုန်ကို လည်ပင်းခိုင်မာစွာတွန်းထုတ်ခြင်း၊ နောင်တမရသောစိတ် စသော စသောအကြောင်းများတို့သည် မီးလျှံဖြင့်ရေးသားသောစာများဖြင့် ထင်ရှားလာ နေသည်။

ဆိုးယုတ်လွန်းသောကမ္ဘာသားအားလုံးသည် ဘုရားရှင်၏ပလ္လင်တော် ရှေ့၌ရပ်နေရ၍ ကောင်းကင်ဗိုလ်ခြေအရှင်၏အုပ်စိုးခြင်းကို ဆန့်ကျင်ခဲ့သော အပြစ်ကို ခံယူနေကြသည်။ အယူခံဝင်ရန် အခွင့်လမ်းများလည်းမရှိတော့ပါ။ အကြောင်းပြစရာစကားလည်းရှာမရတော့ပါ။ ထာဝရသေခြင်းပြစ်ဒဏ်ကို ခံယူ ရမည်ဟု အမိန့်တော်ကျလာတော့သည်။” - The Great Controversy, pp. 666, 668.

`ဗျာ၊ ၂ဝး၉။ ဆာ၊ ၃ရး၂ဝ နှင့် မာလခိ၊ ၄း၁၊ ၂ ကိုဖတ်ပါ။ အပြစ်နှင့်အပြစ်သားအားလုံးကိုဖျက်ဆီးပြီး ဖြောင့်မတ်သူများကို မည်သို့ဆုလာဘ် ပေးမည်နည်း။`

သတင်းကောင်းတစ်ရပ်အဖြစ် စာတန်နှင့်နောက်လိုက်တမန်ဆိုး အားလုံးကို ငရဲမီးအိုင်၌ဖျက်ဆီးပစ်မည့်သတင်းဖြစ်သည်။ အပြစ်နှင့်အပြစ်သား အားလုံးကိုလောင်ကျွမ်းစေလိမ့်မည်။ ဗျာ၊ ၂ဝး၉ အရ သူတို့သည် အရင်း အဖျားမျှမကျန် ဖျက်ဆီးခြင်းကိုခံရကြလိမ့်မည်။ တစ်ဆင့်တက်၍ ဆက်လက် ပါရှိလာသောကျမ်းချက်အရ “အစဉ်ထာဝရ” ဖျက်ဆီးခြင်းခံရလိမ့်မည်။ ယင်း ကိစ္စနှင့်ပတ်သက်၍ “ထာဝရ” ဟုဆိုသောစကားရပ်သည် “အဆုံးမဲ့” ကို ဆိုလိုသည်။ လုံးလုံးပျောက်ကွယ်သွားမည် (ထွက်၊ ၂၁း၆။ ၁ရာ၊ ၁း၂၂၊ ၂၈၊ ယုဒ၊ ရ နှင့် ၂ပေ၊ ၂း၄-၆)။ ဆုံးရှုံးသူများအတွက် ဖျက်ဆီးခြင်းသည် ထာဝရဖြစ်သည်။ မိမိတို့၏ရွေးချယ်ရာလမ်းဖြစ်၍ ဘုရားရှင်သည် တမင် ဖျက်ဆီးခြင်းမျိုးမဟုတ်ပါ။

`အဆုံး၌ ထာဝရကာလနှစ်မျိုးရှိလိမ့်မည်။ ဆုံးရှုံးသူများအတွက် စိတ်ဝမ်းနည်းဖွယ်အပြစ်၏အခသည် ထာဝရသေခြင်းဖြစ်သည်။ ကျွန်ုပ်တို့ မျှော်လင့်သောအရာမဟုတ်သောကြောင့် ယေရှုဘုရားကို ကိုးစားယုံကြည် သောဖြောင့်မတ်သူများ မည်သို့သောမျှော်လင့်ချက်ရှိသနည်း။`