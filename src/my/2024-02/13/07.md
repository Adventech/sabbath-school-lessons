---
title:  ဆက်လက်လေ့လာရန်။
date:   28/06/2024
---

ထိုနေရာ၌ လွင်ပြင်ကျယ်ကြီးသည် လှပသောတောင်ကုန်းပေါ်အထိနှင့် ဘုရားရှင်၏တောင်တော်သည်တွဲလျက်ရှိသည်။ စိတ်ချမ်းသာဖွယ်ကောင်းသော လွင်ပြင်များအနီး၌ အသက်စမ်းရေစီးဆင်းလျက် ဘုရားရှင်၏လူတို့သည် အချိန်ကာလကြာစွာ နေရာမရှိဖြစ်ခဲ့၍ ထိုနေရာ၌ မိမိတို့လုံခြုံရာအိမ်ကို တွေ့ရ လိမ့်မည်။

“ထိုနေရာ၌ သေခြင်းကင်းသောအသိစိတ်ဖြင့် ဖန်ဆင်းခြင်းတန်ခိုး တော်သည် နောက်တစ်ဖန်နှောင့်ယှက်ဖျက်ဆီးခံရတော့မည်မဟုတ်ကြောင်းကို ဝမ်းမြောက်ဝမ်းသာ အံ့ဩဖွယ်တွေ့ရလိမ့်မည်။ ရွေးနုတ်ကယ်တင်ခြင်း၏ မေတ္တာတော်သဘောကို ပို၍နားလည်လာမည်။ ရက်စက်ခြင်းများမရှိတော့ပါ။ လိမ်လည်ခြင်းမရှိတော့ပါ။ အရာခပ်သိမ်းသည် ဆက်လက်တိုးတက်သွားမည်။ အားအင်ခွန်အားများ ပို၍သန်မာသွားမည်။ အသိပညာများသည် ဉာဏ်မမီ သောအကြောင်းများမရှိတော့ပါ။ အကောင်းတကာ့အကောင်းဆုံးအရာများ ဆက်၍ဆက်၍ထွက်ပေါ်လာမည်။ စိတ်သွားတိုင်းကိုယ်ပါနိုင်လိမ့်မည်။ အမြင့်ဆုံး ရည်မှန်းချက်များဆီသို့ ရောက်ရှိသွားမည်။ အသစ်အသစ်သောကောင်းမြတ် ခြင်းအသွယ်သွယ်ကိုရရှိလိမ့်မည်။ ထိုအချိန်၌ အံ့ဖွယ်ကိစ္စများမရှိတော့ပါ၊ အသစ်သောသမ္မာတရားကိုသာ လူတိုင်းစွဲကိုင်ကြလိမ့်မည်။ ကျွန်ုပ်တို့၏ ကိုယ်စိတ်နှလုံးတို့သည် အမြဲကြည်လင်လန်းဆန်းနေလိမ့်မည်။” - Ellen G. White, The Great Controversy, pp. 675, 677.

“ကမ္ဘာပေါ်ရှိလူတို့သည် မသေမဆုံးနိုင်သောသတ္တဝါအဖြစ် အသိဉာဏ် ကြွယ်ဝသောသူများအဖြစ်သို့ရောက်ရှိသွားမည်။ သူတို့ရရှိထားသောအသိပညာ ကိုဝေငှကာ ကာလအစဉ်အဆက် ဘုရားရှင်၏လက်ရာတော်ဖန်ဆင်းခြင်းတို့ကို နားလည်ကျွမ်းကျင်ရသောအဆင့်ကို ရရှိသွားမည်။ ဖန်ဆင်းခြင်းလက်ရာတော် ကိုကြည့်ရှုလျက် နားမလည်နိုင်သောအကြောင်းမရှိတော့ပါ။ နေ၊ လ၊ ကြယ် တို့အကြောင်းကို နားလည်ရမည်။ ဘုရားရှင်၏ပလ္လင်မှထိန်းချုပ်ပြီး လည်ပတ် သွားလာနေကြောင်းကို လေ့လာသိရှိရလိမ့်မည်။ အရာခပ်သိမ်း၊ အငယ်ဆုံးမှ အကြီးဆုံးအထိ ဖန်ဆင်းရှင်၏နာမတော်ကိုရေးထိုးထားသည်။ ကိုယ်တော်၏ ကြွယ်ဝပြည့်စုံသောတန်ခိုးတော်ကို ပြသပေးနေသည်။” - The Great Controversy, pp. 677, 678.

မဟာတိုက်လှန်ပွဲကြီးလည်းပြီးဆုံးသွားသည်။ အပြစ်လည်းမရှိတော့ ပါ။ အပြစ်သားများလည်းမရှိတော့ပါ။ စကြဝဠာတစ်ခုလုံးရှင်းလင်းသွားပြီ။ ခုန်လိုက်သောနှလုံးသားတိုင်း၏သွေးကြောမျှင်တိုင်းသည် ဖန်ဆင်းခြင်း၌ ပျော်ရွှင်ဝမ်းမြောက်လျက်ရှိကြသည်။ အရာခပ်သိမ်းကို ဖန်ဆင်းခဲ့သောသူမှ အသက်နှင့်အလင်းကိုစီးဆင်းစေသည်။ ဝမ်းမြောက်ပျော်ရွှင်မှုတို့ ဖန်တီးပေး သည်။ အဆုံးမရှိသောအာကာသကြီးအစ၊ အသေးငယ်ဆုံးအမှုန်အမွှားကလေး မှ အကြီးမားဆုံးကမ္ဘာကြီးအထိ အရာအားလုံး၊ သားယဉ်သားရဲရှိသမျှသည် ကြောက်ရွံ့ထိတ်လန့်ခြင်းကင်းလျက် ပျော်ရွှင်မြူထူးကြလိမ့်မည်။ အပြည့်အဝ ပျော်ရွှင်ရလျက် ဘုရားရှင်၏မေတ္တာတော်ကို ကြွေးကြော်ကြလိမ့်မည်။” - The Great Controversy, p. 678.