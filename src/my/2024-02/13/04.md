---
title:  ကမ္ဘာကြီးပေါ်၌နှစ်ပေါင်းတစ်ထောင်
date:   25/06/2024
---

ဗျာ၊ ၁၉ သည် ခရစ်တော်ကြွလာခြင်းနှင့် ဆိုးသွမ်းသူများ၏ဖျက်ဆီး ခြင်းအကြောင်းကို ပုံဖော်ရေးသားထားသည်။ သို့သော် အဆုံးသတ်မဟုတ် သေးပါ။ ဗျာ၊ ၂ဝ တွင် မိလေနိကပ်ကာလဟုသိရသော နှစ်ပေါင်း ၁,ဝဝဝ ကြာမည့်အစီအစဉ်ရှိနေသေးကြောင်းဖော်ပြသည်။

`ဗျာ၊ ၂ဝး၁-၃ ကိုဖတ်ပါ။ ယေရှုရှင်ပြန်လာသောအခါ စာတန်၏ ဘဝကြမ္မာမည်သို့ဖြစ်သွားမည်နည်း။`

ဗျာ၊ ၂ဝး၁-၃ ၏ ပုံဆောင်ချက်ကို စဉ်းစားကြည့်ပါ။ စာတန်သည် သံကြိုးနှင့်ချည်နှောင်ခံရ၍ အနက်ဆုံးသောတွင်းထဲသို့ပစ်ချခြင်းခံရသည်မှာ အမှန်တကယ်မဟုတ်။ ပုံဆောင်ချက်သာဖြစ်သည်။ နှစ်ပေါင်း ၁,ဝဝဝ တိတိ အထီးကျန်စွာနေရမည်ကို ပုံဆောင်ထားသည်။ လူသူလုံးဝမရှိသောကမ္ဘာကြီး ပေါ်၌နေရမည်။ မိမိကိုယ်တိုင်ဖန်တီးထားသည့်လမ်းအတိုင်း ကိုယ်တိုင်ခံစား ရမည်ဖြစ်သည်။ ၂ပေ၊ ၂း၄ တွင် စာတန်သည် သံကြိုးဖြင့်အမှောင်ထုထဲ ချီနှောင်ထားခြင်းခံရ၍ အပြစ်ဒဏ်ကိုခံရမည်ဟု ဖတ်ရသည်။ စာတန်သည် ကမ္ဘာကြီးပေါ်၌သာအထီးကျန်ကာ သံကြိုးဖြင့်ချည်ထားခြင်းခံရသကဲ့သို့ ခံစား နေရမည်။ စုံစမ်းဒုက္ခပေးရန် လူလည်းတစ်ယောက်တလေမှမရှိပါ။ နှစ်ပေါင်း ၁,ဝဝဝ လုံးလုံး ပြိုကျပျက်စီးပြီး ရာသီဥတုဆိုးရွားခြင်း၏မြင်ကွင်းကိုမြင်နေ ရ၍ သူ၏ပုံကန်မှုအကျိုးကိုသိမြင်ရမည်။

ဟေလသဘာသာမှအသုံးပြု၍ ဘာသာပြန်ထားသောဝေါဟာရအတိုင်း “အနက်ဆုံးသောတွင်း၊ အဆုံးမရှိသောတွင်းကို အဂင်္လိပ်ဘာသာမှ ချောက်နက် ကြီး (Abyss) ကို အသုံးပြုထားသည်မှ အလွန်တူညီနေသည်။ မောရှေ ရေးသောကျမ်းငါးကျမ်းမှ သုံးထားသောစကားလုံးနှင့်လည်းတူညီနေသည်။ ဓမ္မဟောင်းကျမ်းကို ဟေလသဘာသာဖြင့်ပြန်ဆိုရာ၌ ကမ္ဘာကြီးကိုဖန်ဆင်းပုံ အကြောင်းကိုဖော်ပြထားသည်။ “မြေကြီးသည် အဆင်းသဏ္ဍာန်မရှိ၊ လွတ်လပ် လဟာဖြစ်၏။ နက်နဲသောအရပ်ကို မှောင်မိုက်ဖုံးလွှမ်း၍ ဘုရားသခင်၏ ဝိညာဉ်တော်သည် ရေမျက်နှာပြင်ပေါ်မှာ လှုပ်ရှားတော်မူ၏” (က၊ ၁း၂)။ မောရှေရေးသောကျမ်း ၅ ကျမ်းတွင် နက်နဲရာအရပ်ကို ဟေလသဝေါဟာရ ဖြင့် ဘေပျျသျ “ဘေပျျ” ဟူသောစကားလုံးပင်ဖြစ်သည်။ လွင်တီးခေါင်ဖြစ် နေသောကမ္ဘာ၊ အနက်ဆုံးတွင်းကြီး အခြားစကြဝဠာအတွင်းရှိ မည်သည့်ဂြိုဟ် နှင့်မျှ ဆက်သွယ်၍မရပါ။ စာတန်၏ဖျက်ဆီးခြင်းအလုပ် အပြစ်၏အခကို ဒုတိယအကြိမ်ကြွလာခြင်းအချိန်မှစ၍ ကိုယ်တိုင်မြင်တွေ့ခံစားနေရတော့မည်။ ကမ္ဘာကြီးကိုအမှောင်ထုတွင်းသို့ ပြန်၍ဆွဲချနေခြင်းဖြစ်သည်။ ဖန်ဆင်းခြင်း အစမှာကဲ့သို့ပင် အရာအားလုံး၏အခြေအနေသည် ကမောက်ကမပြန့်ကျဲနေ မည်ဖြစ်သည်။

`ယေရမိ၊ ၄း၂၃-၂၆။ ယေရမိ၊ ၂၅း၃၃ နှင့် ဟေရှာယ ၂၄း၁၊ ၃၊ ၅ ကိုဖတ်ပါ။ သမ္မာကျမ်းစာအတိုင်း ပုရောဖက်များမည်သို့သောမြင်ကွင်း မျိုးကို ကြိုတင်ဖော်ပြထားသနည်း။`

ပုရောဖက်တို့သည် ခရစ်တော်ဒုတိယအကြိမ်ကြွလာသောအချိန်၌ ကမ္ဘာကြီးသည် ပြိုကျပျက်စီး၍ လူတစ်ဦးတစ်ယောက်မျှကျန်ရှိနေမည်မဟုတ် ကြောင်း၊ နှစ်ပေါင်းတစ်ထောင်လွင်တီးခေါင်အရပ်ကဲ့သို့ ဖြစ်နေမည်အကြောင်း ရေးသားထားသည်။ စာတန်နှင့် သူ၏နတ်ဆိုးများသာ မိမိတို့၏ပုန်ကန်မှု ကြောင့် ပျက်စီးရသောကမ္ဘာကြီးပေါ်၌ ကျန်ရစ်ခဲ့ရလိမ့်မည်။ ထိုအခါ စကြဝဠာ တစ်ခွင်ရှိသတ္တဝါအလုံးစုံတို့သည် အပြစ်၏အခသည် သေခြင်းဟုအသေအချာ နားလည်သွားကြမည်။ ဘုရားရှင်သည် အပြစ်၏ပြဿနာနှင့် ရင်ဆိုင်ဖြေရှင်း ရပြီး ယင်းအပြစ်မျိုးသည် တစ်ဖန်ပြန်၍မပေါ်ထွက်လာနိုင်တော့ပါ (နာဟုံ၊ ၁း၉)။ ဘုရားရှင်၏လုပ်ဆောင်ချက်အဓိကသုံးချက်ရှိသည်။ ပထမအချက် သည် ကိုယ်တော်သည် အကန့်အသတ်မထားသော မိမိ၏မေတ္တာတော်ကို ဖော်ပြပေးသည်။ သနားကျင်နာခြင်းကိုပြသည်။ မဆုတ်မနစ်သောကြိုးစားမှုဖြင့်	လူသားကိုကယ်တင်သည်။ ဒုတိယအချက်မှာ ကိုယ်တော်သည် မိမိ၏တရား မျှတမှုကိုပြသသည်။ ဖြောင့်မတ်ခြင်းကိုပြသသည်။ တတိယအချက်မှာ ကိုယ်တော်သည် စကြဝဠာတစ်ခွင်လုံးအား အပြစ်နှင့်တော်လှန်ပုန်ကန်မှု၏ အကျိုးရလဒ်ကို စကြဝဠာရှိသတ္တဝါအားလုံးကို မြင်တွေ့စေပါသည်။