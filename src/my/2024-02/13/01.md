---
title:  ဘုရားရှင်၏မေတ္တာတော်အောင်မြင်မှု
date:   22/06/2024
---

### ဖတ်ရန်ကျမ်းချက်များ။
ဗျာ၊ ၂၂း၁၁၊ ၁၂။ ယေရမိ၊ ၃ဝး၅-၇။ ဆာ၊ ၉၁း၁-၁၁။ ယေရမိ၊ ၂၅း၃၃။ ဗျာ၊ ၂၁း၂။ ဗျာ၊ ၂ဝး၁၁-၁၅။

အလွတ်ကျမ်းချက “ကောင်းကင်မှကြီးသောအသံကား၊ ဘုရားသခင်၏တဲတော် သည် လူတို့တွင်ရှိ၏။ လူတို့နှင့်အတူကိန်းဝပ်တော်မူမည်။ သူတို့ သည် ကိုယ်တော်၏လူဖြစ်ကြလိမ့်မည်။ ဘုရားသခင်သည် ကိုယ်တော် တိုင် သူတို့နှင့်အတူရှိနေ၍ သူတို့၏ဘုရားသခင်ဖြစ်တော်မူမည်။ ဘုရားသခင်သည် သူတို့၏မျက်စိ၌ မျက်ရည်ရှိသမျှတို့ကို သုတ်တော် မူမည်။ နောက်တစ်ဖန်သေဘေးမရှိရ။ စိတ်မသာညည်းတွားခြင်း၊ အော်ဟစ်ခြင်း၊ ပင်ပန်းခြင်းလည်းမရှိရ။ အကြောင်းမူကား၊ ရှေးဖြစ် ဖူးသောအရာတို့သည်လည်း ရွေ့သွားကြပြီ” (ဗျာ၊ ၂၁း၃၊ ၄)။

အနာဂတ်ကိုကျွန်ုပ်တို့သည် မျှော်လင့်ချက်နှင့်သာ ရင်ဆိုင်သွားကြ ရမည်။ ဒုက္ခဆင်းရဲခြင်းအားလုံးကို ရင်ဆိုင်ကျော်ဖြတ်ရမည်။ ရင်ဆိုင်ရမည့် အချိန်ကာလသည်လည်း ရောက်ရှိလာနေသည်။ အခက်အခဲမှန်သမျှကို ကျွန်ုပ်တို့သည်းခံရမည်။ ဝမ်းနည်းခြင်းရှိသမျှကိုလည်း မြည်းစမ်းရမည်။ ထိုသို့သောမျှော်လင့်ချက်နှင့်ရင်ဆိုင်ရလျှင် သာ၍ကောင်းမြတ်သောနေ့ရက်ကို ကျွန်ုပ်တို့ရရှိပိုင်ဆိုင်ရလိမ့်မည်။ ယနေ့အသက်ရှင်စဉ် အဓိပ္ဋာယ်ရှိသောအသက်တာ ကိုရရှိလိမ့်မည်။ ရည်ရွယ်သမျှအဆင်ပြေပျော်ရွှင်ရလိမ့်မည်။ ၁၉၃၃-၁၉၄၅ အထိ အမေရိကန်နိုင်ငံကို သမ္မတရုစဗက် (Roosevelt) အုပ်ချုပ်ဦးဆောင်ခဲ့ သည်။ ယင်းအချိန်သည် အမေရိကန်နိုင်ငံအတွက် အခက်ခဲဆုံးအချိန်နှင့် ကြုံတွေ့ရသောအချိန်ဖြစ်သည်။ သူသည် “polio” ပိုလီယိုရောဂါကိုခံစား ထားရသောကြောင့် လမ်းကောင်းစွာမလျှောက်နိုင်ပါ။ တစ်ခါ၌ သူ၏ရေးသား ချက်တွင် “ငါတို့သည် မျှော်လင့်ချက်ကိုအစဉ်ကိုင်စွဲထားကြသည်။ ယုံကြည်ချက်၊ ပို၍ကောင်းသောဘဝ၊ ပို၍ကောင်းသောကမ္ဘာကို မျှော်လင့်နေရသည်။ မိုးကုပ် စက်ဝိုင်း၏အပြင်ဘက်၌ သာ၍မြတ်သောနေရာကို လှမ်းမျှော်ရသည်။” ဘုရင် ဝိတိုရိယ (Victoria’s) အဂင်္လန်ကိုအုပ်ချုပ်စဉ်အချိန် Alfred Lord Tennyson သည် စာတစ်ပုဒ်ကို ရေးသားခဲ့သည်။ “မျှော်လင့်ချက်ထားခြင်းသည် လာမည့်နှစ်ကို အပြုံးနှင့်ကြိုဆိုသည်၊ အသံချိုသာစွာဖြင့် ပို၍ပျော်ရွှင်ရမည်” ဟူ၍ တိုးတိုးလေးနားနားကပ်ပြောနေသည်အလားဖြစ်သည်။

ယခုကွာတာနောက်ဆုံးသင်ခန်းစာဖြစ်သည်။ ခရစ်တော်၌ မယိုင်မလဲ ခိုင်မြဲသောမေတ္တာတော်အကြောင်းကို မြင်တွေ့ရမည်။ ရာဇဝင်၌ စကြဝဠာ အတွင်း စိတ်အလှုပ်ရှားရဆုံးမြင်ကွင်းဖြစ်သောကိုယ်တော်သည် အမှားအမှန် မဟာတိုက်ပွဲကြီး၌ အပြီးသတ်အနိုင်ရရှိကြောင်းကို မြင်တွေ့ကြရလိမ့်မည်။ သမ္မာကျမ်းစာ၏နောက်ဆုံးကျမ်းဖြစ်သော ဗျာဒိတ်ကျမ်းသည် ကျွန်ုပ်တို့ကို ယနေ့၊ မနက်ဖြန်နှင့် အနာဂတ်ထာဝရအတွက် မျှော်လင့်ချက်ပေးနေပါသည်။