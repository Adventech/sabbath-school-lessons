---
title:  ယေရှုမကြာမီကြွလာမည်ကိုမျှော်လင့်ခြင်း
date:   24/06/2024
---

`ယော၊ ၁၄း၁-၃ နှင့် တိတု၊ ၂း၁၁-၁၄ ကိုဖတ်ပါ။ အနာဂတ် ဒုက္ခဆင်းရဲခြင်းကာလ၏စိန်ခေါ်မှုကိုရင်ဆိုင်နိုင်ရန် အဆိုပါကျမ်းချက်များက မည်သို့အားပေးထားသနည်း။`

ယေရှုရှင်၏စကားတော်၌ “သင်တို့၏စိတ်နှလုံးပူပန်ခြင်းမရှိစေနှင့်” ဟူသောစကားသည် ကျွန်ုပ်တို့ကိုစွန့်ပစ်မထားကြောင်းကို ပြန်၍အတည်ပြုသော စကားဖြစ်သည်။ ကိုယ်တော်သည် တစ်ဖန်ပြန်လာ၍ အိမ်တော်သို့ ကျွန်ုပ်တို့ ကိုခေါ်ဆောင်သွားမည်မှာ သေချာပါသည်။ ဤကမ္ဘာသည် ကျွန်ုပ်တို့၏ အိမ်မဟုတ်၊ ပို၍သာလွန်ကောင်းမွန်သောနေ့ရက်သည် ရောက်လာမည်။ လာနေသည်။ ကျမ်းစာ၏အပိုဒ်ငယ် ၂၅ ချက်လျှင် တစ်ချက်သည် ခရစ်တော် ကြွလာမည်ဟု ဓမ္မသစ်ကျမ်း၌တွေ့ရသည်။ နေ့ရက်များမှောင်မိုက်နေ၍ အသင်းတော်အစိုးရသည် ကျွန်ုပ်တို့ကိုဖိနှိပ်ခြောက်လှန့်အာဏာပြနေလျှင်လည်း ခရစ်တော်၏ကတိတော်ရှိပြန်သည်။ ကျွန်ုပ်တို့၏စိတ်ကို မျှော်လင့်ချက်ဖြင့် ပြည့်ဝနေစေပါသည်။ မဂင်္လာရှိသောမျှော်လင့်ချက်ဖြစ်သည်။ ခေတ်အဆက်ဆက် မှ သစ္စာရှိသောဘုရားရှင်၏လူများအတွက် စိတ်ခွန်အားဖြစ်စေသည်။

`ဗျာ၊ ၆း၁၅-၁ရ နှင့် ဟေရှာယ၊ ၂၅း၈၊ ၉ ကိုဖတ်ပါ။ ကယ်တင် ခြင်းခံရသောလူထုကြီးနှင့် ကယ်တင်ခြင်းဆုံးရှုံးသွားသောလူထုကြီးအကြောင်း ဖော်ပြသောကျမ်းချက်ကို နှိုင်းယှဉ်ကြည့်ပါ။ ထိုလူနှစ်ဖွဲ့၏သဘောထား မည်သို့ကိုယ်စီရှိနေသနည်း။`

ဆိုးသွမ်းသူအပေါင်းတို့သည် ကြောက်မက်ဖွယ်အပြစ်၏အခကို ကြောက်ရွံ့တုန်လှုပ်စွာခံစားနေရချိန် သန့်ရှင်းဖြောင့်မတ်သူတို့သည် ကရုဏာ တော်အံ့ဖွယ်ကျေးဇူးတော်ကို လက်ခံရရှိနေရသည်။ ဘုရားရှင်ကိုဆန့်ကျင်ဘက် ပြု၍ ပုန်ကန်သူများကြောက်ရွံ့နေကြသည်။ မိမိတို့၏အပြစ်တို့ကြောင့် ထာဝရ ပျောက်ဆုံးသွားရတော့မည်။ ကိုယ်တော်၏ကယ်တင်ခြင်းကရုဏာတော်ကို တုံ့ပြန်သူတိုင်းအား ခွင့်လွှတ်ခြင်းအခွင့်၊ ငြိမ်သက်ခြင်းအခွင့်၊ ပျော်ရွှင်ခြင်း နှင့်အတူ ကိုယ်တော်၏ကြွလာတော်မူခြင်းကို ကြိုဆိုကြရမည်။

`ဗျာ၊ ၁၅း၃၊ ၄ နှင့် ဗျာ၊ ၁၉းရ ကိုဖတ်ပါ။ ကယ်တင်ခြင်းရရှိ သွားသောသူတို့သည် ခရစ်တော်ကြောင့် အခမဲ့ရရှိသွားသောထာဝရအသက် ကြောင့် မည်သို့တုံ့ပြန်ကျေးဇူးတင်လိမ့်မည်နည်း။`

ခရစ်တော်၏ကပ်တိုင်တော်အကြောင်းသည် ရွေးနုတ်ခံရသူများအတွက် သိပ္ဋံပညာရပ်နှင့် ဂီတသီချင်းဖြစ်လာမည်။ ခရစ်တော်၏ဘုန်းတော်အတွင်း၌ ကိုယ်တော်ဆက်ကပ်အသေခံခြင်းအကြောင်းကို သူတို့မျှော်ကြည့်နေလိမ့်မည်။ ကမ္ဘာလောကကြီးကိုဖန်ဆင်းသူ၊ အဆုံးသတ်အပြီးစီရင်ပိုင်သူ၊ ကိုယ်တော်၏ ကောင်းကင်ဘုံဘုန်းတော်ရှိသမျှကိုစွန့်၍ မေတ္တာတော်ကြောင့် လူသားတို့နှင့် အတူ နှိမ့်ချစွာဆင်းကြွကာ စကြဝဠာကို ကိုယ်တော်အလှဆင်ထားကြောင်း လူတိုင်းသိရှိကြရမည်။” - Ellen G. White, The Great Controversy, p. 651.

`ဗျာ၊ ၁၂း၁၇။ ဗျာ၊ ၁ရး၁၃၊ ၁၄ နှင့် ဗျာ၊ ၁၉း၁၁-၁၆ ကိုဖတ်ပါ။ အဆိုပါကျမ်းချက်များ၏အစဉ်အတိုင်း တိုးတက်လာပုံကို သေချာစွာသတိထားပါ။ ကမ္ဘာကြီး၏နောက်ဆုံးပိတ်စစ်ပွဲနှင့် ခရစ်တော်အောင်မြင်လိမ့်မည်အကြောင်း ကို ကျမ်းချက်မှမည်သို့ဆိုထားသနည်း။`