---
title:  နှစ်တစ်ထောင်အတွင်းတရားစီရင်ပုံ
date:   26/06/2024
---

`ဗျာ၊ ၂ဝး၄-၆ ကိုဖတ်ပါ။ ဖြောင့်မတ်သူများတို့သည် ယင်းနှစ် ၁,ဝဝဝ အတွင်း မည်သည့်အလုပ်ကိုပြုလုပ်နေသနည်း။ အဘယ်ကြောင့် အလွန်အရေးကြီးနေပါသနည်း။`

ယင်းနှစ်ပေါင်းတစ်ထောင်အတွင်းမှာ ဖြောင့်မတ်သူတို့သည် အပြစ်နှင့် ပတ်သက်၍ ဘုရားရှင်၏မေတ္တာတော်နှင့် တရားမျှတခြင်းအကြောင်းကို တွေ့မြင် ရသောအခွင့်ရရှိလိမ့်မည်။ မေးခွန်းမမေးတတ်သောသူများပင် ဘုရားရှင်ကို မေးစရာများစွာရှိနေလိမ့်မည်။ ကောင်းကင်နိုင်ငံတော်၌ နှစ်ပေါင်း ၁,ဝဝဝ ရွေးနုတ်ခြင်းခံရသူတို့သည် မေးစရာမေးခွန်းများစွာဖြင့် မေးခွန်းများကိုမေးကြ လိမ့်မည်။ ကျွန်ုပ်တို့ကိုချစ်ရသောသူ သို့မဟုတ် မိတ်ဆွေတစ်ယောက်ယောက် ကောင်းကင်၌မတွေ့မိသောအခါ ကယ်တင်ခြင်းရရှိသောသူတို့အနေဖြင့် ရှင်းလင်း စွာသိခွင့်နားလည်ခွင့်ရရှိကြမည်ဖြစ်သည်။ ဘုရားရှင်သည် လူအားလုံး၏ ကျေနပ်ခြင်းစိတ်ကိုအလိုရှိပါသည်။ ဘုရားရှင်၏ဆုံးဖြတ်ချက်ကို ကောင်းစွာ သိရှိခွင့်ရကြလိမ့်မည်။ လူတို့သည် မိမိတို့၏ကိုယ်ပိုင်ရွေးချယ်ခွင့်အတိုင်း ခရစ်တော်ကိုငြင်းပယ်သောကြောင့် ကောင်းကင်သို့ရောက်မလာကြကြောင်းကို ရွေးနုတ်ခြင်းခံရသူအားလုံးမှ နားလည်သဘောပေါက်သွားကြလိမ့်မည်။ ဘုရားရှင် သည် ဒုတိယသေခြင်းဖြင့် လူတို့ကိုတရားစီရင်၍ ထာဝရသေခြင်း၊ ပျက်စီး ခြင်းသို့ အစပျောက်သွားစေမည်။

`ဗျာ၊ ၂ဝး၇-၉ ကိုဖတ်ပါ။ နှစ်ပေါင်း ၁,ဝဝဝ သည် မည်သို့ အဆုံးသတ်သွားမည်နည်း။ စာတန်နှင့် သူ၏နောက်လိုက်တို့ မည်သို့သော ကြမ္မာမျိုးနှင့် ကြုံတွေ့ရမည်နည်း။`

ထိုနှစ်ပေါင်း ၁ဝဝဝ အတွင်း စာတန်သည် လိမ်လည်လှည့်ဖြားရန် လူတစ်ယောက်မျှမရှိပါ။ သူနှင့်သူ၏အပေါင်းအပါတမန်တို့သည် လူသေနှင့် ပြည့်သောပျက်စီးပြိုကျနေသည့်ကမ္ဘာပေါ်တွင် ယောင်တောင်တောင်ငေါင် တောင်တောင်အပြစ်၏ အနိဌာရုံမြင်ကွင်းကြီးကိုကြည့်ရင်း မသက်မသာနေကြ ရသည်။ နှစ်ပေါင်း ၁,ဝဝဝ ၏အဆုံး၌ ဆိုးယုတ်သူအားလုံးပြန်ရှင်လာရသော အခွင့်ရလိမ့်မည်။ ပြန်၍အသက်ရှင်လာရခြင်းအခွင့်မှာ စီရင်ခြင်းဒဏ်ကိုခံယူရန်နှင့် မိမိတို့ပြုသောအပြစ်၏အကျိုးကို ခံယူကြရန်ဖြစ်သည် (ဗျာ၊ ၂ဝး၅)။

ထိုအချိန်၌ စာတန်သည် နောက်လိုက်အင်အားများစွာဖြင့် အင်အား တောင့်တင်းနေသည်။ မဟာတိုက်လှန်ပွဲကြီးအတွင်း စာတန်သည် ထပ်ခါ ထပ်ခါရှုံးနှိမ့်ခဲ့ရသော်လည်း နောက်ဆုံးအနေဖြင့် အပြစ်၏အကျိုးကိုခံယူပြီး အသေခံရန် အချိန်ရောက်ရှိလာပြီ။ မိမိ၏လူအင်အားကိုမြင်သောအခါမှာ စာတန်သည် အားပေးတိုက်တွန်းမှုကိုပြုလုပ်တော့သည်။ ပုန်ကန်ခြင်း၏ အဆုံးသတ်ရန်တိုင်းနိုင်ငံလူမျိုးတို့ကို လိမ်လည်လှည့်ဖြားပြန်တော့သည်။ စာတန် သည် နောက်ဆုံးအကြိမ်အားစိုက်ပြီး ဘုရားရှင်ကိုအနိုင်ယူဖို့ရန်၊ ကိုယ်ပိုင် တိုင်းနိုင်ငံတည်ထောင်ရန် ကြိုးစားတော့သည်။ “ဂေါဂ၊ မာဂေါဂ” ဟုခေါ်သော စကားသည် ပုံဆောင်သောစကားဖြစ်လျက် စာတန်နှင့်သူ၏ကယ်တင်ခြင်း ဆုံးရှုံးနေသောလူအားလုံး၏အရေအတွက်ကိုခေါ်သည်။ စာတန်နှင့် သူ၏ နောက်လိုက်တို့သည် “ချစ်ဖွယ်ကောင်းလှသော သန့်ရှင်းသူတို့၏မြို့တော်” ကို ဝန်းရံထားလိုက်သည် (ဗျာ၊ ၂ဝး၉)။

နှစ်ပေါင်း ၁,ဝဝဝ ၏အဆုံးသတ်၌ ဆိုးယုတ်သူများသာ ပြန်လည် နိုးထရှင်ပြန်လာမည်မဟုတ်။ သန့်ရှင်းသောမြို့တော်၊ ယေရုရှလင်မြို့သစ်သည် ကောင်းကင်မှမြေကြီးပေါ်သို့ ကျဆင်းလာမည် (ဗျာ၊ ၂၁း၂)။ သန့်ရှင်းသူ တို့သည် ခရစ်တော်နှင့်အတူ ထိုယေရုရှလင်မြို့သစ်ထဲ၌ စိုးစံနေသည်မှာ နှစ် ၁,ဝဝဝ ရှိခဲ့ပြီးဖြစ်သည်။ ယခုနှစ် ၁,ဝဝဝ အဆုံး၌ မြို့တော်သည် မြေကြီးပေါ်သို့ ထာဝရဘုရားရှင်နှင့်အတူ ကြွဆင်းလာကာ ယေရှုရှင်နှင့် ကောင်းကင်တမန်များ၊ ရွေးနုတ်ကယ်တင်ခြင်းခံရသူအားလုံးတို့အတူပါလာ သည်။ အမှားနှင့်အမှန်မဟာတိုက်ပွဲကြီးကို အဆုံးသတ်တော့မည်ဖြစ်သည်။ အပြစ်ကိုတစ်ကြိမ်တည်းအပြီးအပိုင် သုတ်သင်ပစ်တော့မည်ဖြစ်သည်။

`နောက်ဆုံးပိတ်တရားစီရင်ခြင်းအချိန်သည် ဘုရားသခင်၏စာရိတ္တ တော်အကြောင်းကို မည်သို့ဆိုထားသနည်း။`