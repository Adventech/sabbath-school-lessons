---
title:  ဆင်းရဲဒုက္ခကာလအတွင်းမှမျှော်လင့်စရာ
date:   23/06/2024
---

`ဗျာ၊ ၂၂း၁၁၊ ၁၂။ ဒံ၊ ၁၂း၁၊ ၂ နှင့် ယေရမိ၊ ၃ဝး၅-ရ ကိုဖတ် ပါ။ ဒုတိယအကြိမ်ခရစ်တော်ကြွလာရန် အချိန်အတောအတွင်း မည်သည့် ဖြစ်ပျက်မှုမျိုးသက်ရောက်လာမည်နည်း။`

လူသားများအတွက် ကရုဏာတံခါးသည် ဒုက္ခကာလနှင့်အဆုံးသတ် လာလိမ့်မည်။ လူသားတို့၌ တစ်ခါမျှမဖြစ်ဖူးသောကိစ္စများသည် ဖြစ်ပေါ်လာ လိမ့်မည်။ (ဗျာ၊ ၁၆) သည် နောက်ဆုံးဘေးဒဏ် (၇) ပါးကိုဖော်ပြ၍ ဆိုးသွမ်းသူများအပေါ်သို့ သွန်းလောင်းမည်ဟု ရေးသားထားသည်။ သို့သော် အဲဂုတ္တုပြည်၌ကျရောက်သောဘေးဒဏ်များသည် ဘုရားသခင်၏လူတို့ကို မထိခိုက်ပါ။ ဒံယေလ၏ရေးသားချက်ကတိတော်အကြောင်းကို သတိပြုပါ။ “ထိုကာလ၌ သင်၏အမျိုးသားချင်းတို့၏အမှုကိုစောင့်သော အရှင်မင်းကြီး မိက္ခေလသည် ပေါ်လာလိမ့်မည်။ လူမျိုးတစ်စုံတစ်မျိုးမျှဖြစ်သည်ကာလမှစ၍ ထိုကာလတိုင်အောင်၊ မဖြစ်စဖူးသောဆင်းရဲဒုက္ခကပ်ကာလသည် ရောက်လိမ့်မည်။ ထိုကာလအခါ စာစောင်၌ စာရင်းဝင်သမျှသောသင်၏အမျိုးသားချင်းတို့သည် ကယ်လွှတ်ခြင်းသို့ရောက်လိမ့်မည်” (ဒံ၊ ၁၂း၁)။ “အသက်စာစောင်စာရင်း” ကို ဆိုလိုခြင်းဖြစ်သည် (ဖိလေမုန်၊ ၄း၃။ ဗျာ၊ ၁၃း၈။ ဗျာ၊ ၂ဝး၁၂၊ ၁၅။ ဗျာ၊ ၂၂း၁၉)။ ယေရှုရှင်၌ ကျွန်ုပ်တို့သစ္စာရှိနေလျှင် အသက်စာစောင်စာရင်း၌ ကျွန်ုပ်တို့၏နာမကိုပယ်ဖျက်မည်မဟုတ် (ဗျာ၊ ၃း၅)။

`၁ယော၊ ၃း၁-၃။ ယော၊ ၈း၂၉ နှင့် ယော၊ ၁၄း၃ဝ ကိုဖတ်ပါ။ ဒုက္ခဆင်းရဲခြင်း ကာလအတွင်းခံနိုင်ရည်ရှိရန် မည်သို့သောပြင်ဆင်မှုမျိုးကို ပြင်ဆင်ထားပြီးပြီနည်း။`

ဒုက္ခဆင်းရဲခြင်းကာလအတွင်းမှာ ဘုရား၏လူတို့သည် ကိုယ်တိုင် ယေရှုရှင်နှင့်မိတ်သဟာယဖွဲ့ခြင်းသည် အလွန်နက်ရှိုင်းခိုင်မာနေသောကြောင့် မည်သည့်အရာမှ ပြောင်းလဲ၍မရပါ။ ကိုယ်တော်ကိုသာ အရာခပ်သိမ်း၏ အထက်မှာထားရှိသည်။ သန့်ရှင်းသောဝိညာဉ်တော်၏လုပ်ဆောင်ခြင်းကြောင့် ကိုယ်တော်သန့်ရှင်းဖြူစင်ခြင်းရှိသည်နည်းတူ သူတို့သည်လည်း ဖြူစင်သန့်ရှင်း ကြသည်။ ခရစ်တော်၏စိတ်နှလုံးထဲ၌ စာတန်၏လှည့်ဖြားခြင်းကို တွန်းလှန် လိုခြင်းမှတစ်ပါး၊ အခြားမည်သည့်အကြောင်းမျှမရှိ။ ကိုယ်တော်၏စာရိတ္တတော် အတိုင်း ကျွန်ုပ်တို့သည်လည်း ရောင်ပြန်ဟပ်နေကြရမည်။

`ဆာ၊ ၂ရး၅။ ဆာ၊ ၉၁း၁-၁၁ နှင့် ဗျာ၊ ၃း၁ဝ-၁၂ ကိုဖတ်ပါ။ ဒုက္ခဆင်းရဲကာလအချိန်၌ ဘုရားရှင်သည် မည်ကဲ့သို့စောင်မတော်မူမည် အကြောင်းကို ကတိအထပ်ထပ်ပြန်၍သေချာအောင်ပေးထားသနည်း။`

အချို့သူတို့သည် ဒုက္ခကာလအတွင်း ကြားနေဝင်ရောက်ဖျန်ဖြေပေး မည့်သူမပါရှိရကောင်းလားဟု နားလည်မှုလွဲတတ်ကြသည်။ ယေရှုရှင်သည် ကောင်းကင်ဗိမာန်တော်မှ မိမိပြုပေးသောကြားဝင်ရှေ့နေလိုက်ပေးခြင်းကိစ္စကို ခဏရပ်တန့်ထားသည်။ မိမိတို့သစ္စာရှိမည်၊ မရှိမည်ဆုံးဖြတ်ချက်အတွက် လွတ်လပ်ခွင့်ပေးခြင်းဖြစ်သည်။ သို့သော် ကျွန်ုပ်တို့စွန့်ပစ်ခံရသည့်သဘော သက်ရောက်ခြင်းမျိုးမဟုတ်ပါ။ ကျွန်ုပ်တို့ကိုယ်တိုင် မိမိကိုယ်ကိုအားကိုးသည့် သဘောမျိုးတော့မဟုတ်ပါ။ ယေရှုရှင်သည် ကျွန်ုပ်တို့နှင့်အတူရှိပါမည်ဟု ကတိတော်ပေးထားပြီးသားဖြစ်သည် (မဿဲ၊ ၂၈း၂ဝ)။ ယုံကြည်ကိုးစားမှု ဟူသည်မှာ ကမ္ဘာကြီးအစိတ်စိတ်ကွဲကြေသွားပါစေ၊ ကိုယ်တော်ကို ဆက်လက် စွဲကိုင်နိုင်ခြင်းကို စစ်မှန်သောယုံကြည်ခြင်းဖြစ်သည်။ ဒုက္ခဆင်းရဲခြင်းကာလ၌ ကျွန်ုပ်တို့၏ယုံကြည်ခြင်း၊ ခွန်အားနှင့် ထာဝရအသက်ကိုတောင့်တခြင်းသဘော သည် သာ၍ကြီးမားကာ ယေရှုရှင်နှင့်အတူ ထာဝရနေလိုသောစိတ်ဆန္ဒသည် သာ အစဉ်ရှိနေရမည်။