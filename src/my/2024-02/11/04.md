---
title:  သားရဲကိုပုံဖော်ခြင်း (အပိုင်း ၁)
date:   11/06/2024
---

`ဗျာ၊ ၁၃း၁၊ ၂ ကိုဖတ်ပါ။ ယင်းသားရဲသည် မည်သည့်အရပ်က ထွက်လာသနည်း။ မည်သူသည် သူ့ကိုအာဏာပေးခဲ့သနည်း။`

ဗျာဒိတ်ကျမ်းသည် စာတန်ကိုနဂါးဖြင့် ပုံဆောင်ရေးသားထားကြောင်း တွေ့ရသည်။ ဗျာ၊ ၁၂း၃-၅ တွင် ဖွားမြင်လာသော “သားယောက်ျားကို ချက်ချင်း သတ်ပစ်ရန်” ကြံစည်သော်လည်း ထိုသားကို ဘုရားသည် မိမိ၏အထံတော် သို့ ကိုယ်တော်၏ပလ္လင်တော်ထက် ချီဆောင်ခံရသည်။ နတ်ဆိုးကြီးသည် ဘုရားမသိသောရောမနိုင်ငံကြီးကို အသုံးပြုခဲ့သည်။ ခရစ်တော်ကို သုတ်သင် ပစ်ရန် ကြိုးစားခဲ့သည် (မဿဲ၊ ၂း၁၆-၁၈)။ ဘုရားရှင်၏ရန်သူတော်ကြီးနှင့် လူတို့သည် ပေါင်းစည်းကြရန် နိုင်ငံရေး၊ ဘာသာရေးကိုအသုံးပြုပြီး တားဆီး ကာ ကိုယ်တော်၏အကြံတော်ကို ပြည့်စုံစေပါသည်။

ကျွန်ုပ်တို့ပြောဆိုနေသောသားရဲ၏အာဏာသည် “နဂါးသည် မိမိ တန်ခိုးနှင့် မိမိပလ္လင်ကိုလည်းကောင်း၊ ကြီးစွာသောအာဏာစက်ကိုလည်းကောင်း သားရဲ၌အပ်ပေး၏” (ဗျာ၊ ၁၃း၂)။ ယင်းပုရောဖက်အနာဂတ္တိစကားသည် နှစ်	ရာချီပြီးမှ ပြည့်စုံလာချက်မှာ ရောမဧကရာဇ်မင်းကွန်စတန်တင်သည် ရောမ မြို့တော်ကို ကွန်စတန်တင်နိုဗယ်သို့ ပြောင်းရွှေ့တည်ထောင်သောအခါ ပြည့်စုံ သွားသည်။ ယနေ့ခေတ်တူရကီ၌ဖြစ်သည်။ ရှေးကိုင်ဇာဘုရင်တို့၏ ရောမ မြို့တော်နှင့် ရာဇပလ္လင်အရိုက်အရာလစ်လပ်နေခဲ့သော အာဏာတန်ခိုးကို ဆက်ခံ ထားခြင်းဖြစ်သည်။ သို့ဖြစ်၍ ရောမအာဏာ ဘုရားကိုမသိသောမင်းတို့၏ အရိုက်အရာပလ္လင်တန်ခိုးကို ကွန်စတန်တင်နိုဗယ်သို့ပြောင်းရွှေ့ပြီး မြို့တော် တည်ကာ ဆက်ခံခဲ့သည်။

Issac Backus (အိုင်းဇက်ဘက္ခု) ၏အဆိုအရ၊ “ကွန်စတန်တင် နိုဗယ်သို့ မြို့တော်ကိုပြောင်းရွှေ့လိုက်ခြင်းသည် ကွန်စတန်တင်မင်းကြီး၏ အကြံဖြစ်သည်။ အကြောင်းမှာ သူသည် ရောမဘုန်းတော်ကြီးများ ကမ္ဘာပေါ်ရှိ လူအားလုံးအပေါ် ဩဇာလွှမ်းစေရန် ရည်ရွယ်ခြင်းဖြစ်သည်။ ထို့ပြင် ကောင်းကင် ဘုံရှိ ဘုရားရှင်ထက်သာ၍မြင့်ကြောင်းကို ပြသချင်သည်။” - The Infinite Importance of the Obedience of Faith, and of Separation from the World, p. 16, quoted in Le Roy Edwin Froom, The Prophetic Faith of Our Fathers, vol. 3, p. 213. ဆရာကြီးသောမတ်စ် (Thomas Hobbes) ၏အဆိုအရ “ရဟန်းမင်း၏အာဏာသည် သေဆုံးသွားသောရောမအင်ပါယာ၏ ဝိညာဉ် သရဲကြီးပင်ဖြစ်သည်။ သူသည် သခင်္ျိုင်းအုတ်ဂူပေါ်၌ သရဖူဆောင်းလျက် ငုတ်တုတ်ကြီးထိုင်နေသည်။” Leviathan, (New York: Oxford University Press, 1996), p. 386. ဗျာဒိတ်ကျမ်းအခန်းကြီး ၁၃ ကို သေသေချာချာဖတ်လျှင် ပင်လယ်ထဲမှထွက်လာသောသားရဲဟုဆိုရာ၌ ဖောက်ပြန်သောဘာသာရေး အာဏာသည် ရောမမှထွက်လာပြီး တစ်ကမ္ဘာလုံးလိုက်နာခံယူကြသော ဘာသာရေးစနစ်ကြီးပင်ဖြစ်သည် (ဗျာ၊ ၁၃း၃၊ ၄)။ ထိုသားရဲကြီးသည် လူပုဂ္ဂိုလ်တစ်ဦးမဟုတ်ပါ။ ဘာသာရေးအဖွဲ့အစည်းတစ်ခုဖြစ်ပြီး ဘုရားရှင် ၏နှုတ်ကပတ်တော်အမှန်တရားကို လူတို့အာဏာအမိန့်ဖြင့် နေရာဝင်ယူ ထားသောအရာဖြစ်သည်။

`ဗျာ၊ ၁၃း၁၊ ၆ ကိုဖတ်ပါ။ သားရဲ၏အာဏာကို ပေါ်လွင်စေသော စကား၏အဓိကသော့ချက်သည် မည်သည့်စကားဖြစ်သနည်း။`

သမ္မာကျမ်းစာမှ “နာမတော်ကိုရှုတ်ချသည်” ဟု ယောဟန်၊ ၁ဝး၃၃ နှင့် လုကာ၊ ၅း၂၁ ဖော်ပြရာမှာ (၁) လူတစ်ဦးသည် မိမိကိုယ်ကို ဘုရားဟု ဟန်ဆောင်ကြွေးကြော်ခြင်း (၂) လူတစ်ဦးသည် တစ်ပါးသူ၏အပြစ်ကိုလွှတ်နိုင် သည်ဟူသော အာဏာရှိသည်ဟု ကြေညာခြင်းဖြစ်သည်။ ယေရှုရှင်သည် အစွပ်စွဲခံခဲ့ရသော်လည်း ယေရှုကိုယ်တိုင်သည် ဘုရားအစစ်အမှန်ဖြစ်သည်။ အပြစ်လွှတ်ပိုင်သောအာဏာတန်ခိုးရှိသည်။ ရောမရဟန်းမင်းအာဏာသည် ယင်းလုပ်ရပ်နှစ်မျိုးလုံးကို ကျူးလွန်သည့်အကြောင်းကြောင့် သမ္မာကျမ်းစာ၏ သတ်မှတ်ချက်အတိုင်း နာမတော်ကိုရှုတ်ချသူဖြစ်သည်။ ဘုန်းကြီးများသည် လူတို့၏အပြစ်ကိုလွှတ်နိုင်၊ လွှတ်ပိုင်ခွင့်ရှိသည်ဟု ကြွေးကြော်နေကြသည်။