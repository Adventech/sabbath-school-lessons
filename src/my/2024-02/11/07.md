---
title:  ဆက်လက်လေ့လာရန်။
date:   14/06/2024
---

“သားရဲနှင့်သူ၏တံဆိပ်ကို ကိုးကွယ်ခြင်းကိစ္စသည် ဒံ၊ ၃ မှ ပြဿနာနှင့် တိုက်ရိုက်ပတ်သက်နေသည်။ ရှာဒရက်၊ မေရှက်နှင့် အဗေဒနေဂေါ တို့ကို ဗာဗုလုန်ရှင်ဘုရင်မင်းကြီးမှ သူ၏ရုပ်တုကိုဦးချရမည်ဟု အမိန့်ထုတ် သော် ဦးချခြင်းမပြုလျှင် မီးဖိုတွင်းသို့ ပစ်ချခံရမည်ဖြစ်သည်။ ယင်းအချိန် မှာ စစ်မှန်သောကိုးကွယ်မှုသည် နှုတ်ကပတ်တော်၏အဆုံးအမနာယူထားသော နှလုံးသားတွင်းမှ ခုန်ထွက်လာခဲ့သည်။ ကိုယ်တော်ရှင်၏မေတ္တာတော်အားဖြင့် စိတ်နှလုံးသားများပြောင်းလဲသွားသည်။ ယင်းစိတ်နှလုံးသားများသည် ကိုယ်တော် ၏ဝိညာဉ်တော်နှင့် ပြည့်ဝစုံလင်လာသည်။ ထိုသို့ဖြစ်လာလျှင် ကျွန်ုပ်တို့သည် ဤလောက၏ပုံသွင်းရာသို့ လိုက်ပါခြင်းမပြုတော့ပါ။ ဘုရားရှင်၏အလိုတော် အတိုင်းသာ အသက်ရှင်နေထိုင်သွားလိမ့်မည်။ ကိုယ်တော်၏နှုတ်ကပတ်တော် အတိုင်း သွန်သင်ခြင်းကိုလိုက်လျှောက်နိုင်လိမ့်မည်။ ထိုနည်းလမ်းသည် တစ်ခုတည်းသော ကျွန်ုပ်တို့၏လုံခြုံရေးနည်းလမ်းပင်ဖြစ်သည်။

“ဘုရားရှင်သည် လူတို့ကို မည်သောအခါမျှအတင်းအကျပ်မပြုလုပ်ပါ။ စာတန်သာလျှင် ယင်းအမှုကိုပြုလုပ်သည်။ လွယ်လွယ်နှင့်လှည့်ဖြား၍မရလျှင် အဓမ္မအကြမ်းနည်းဖြင့် ထိန်းချုပ်နိုင်ရန်လုပ်ဆောင်သည်။ ရက်စက်သော နည်းဖြင့် အတင်းအကျပ်လုပ်ဆောင်သည်။ ကြောက်ရွံ့ထိတ်လန့်အောင်ပြုပြီး မိမိကိုနာခံရန်ပြုသည်။ ယင်းသို့ဖြစ်လာစေရန် စာတန်သည် ဘာသာရေးကို အသုံးပြုသည်။ လူကြိုက်များသောအာဏာတန်ခိုးမျိုးကို အသုံးပြုသည်။ ယင်းကဲ့သို့ဘာသာရေးနှင့် အာဏာကိုသုံးပြီး ဘုရားသခင်၏ပညတ်တော်ကို ဆန့်ကျင်သောဥပဒေများကို ထုတ်ပြန်စေသည်။” - Ellen G. White, The Great Controversy, p. 591.

စုံစမ်းခြင်းကိုခံနိုင်ရန် ကိုယ်တော်၏နှုတ်ကပတ်တော်မှ ဖော်ပြသော ဘုရားရှင်၏အလိုတော်ကို ကျွန်ုပ်တို့နားလည်ရမည်။ ကိုယ်တော်ကို ဂုဏ်ပြု နိုင်သောနည်းလမ်းတစ်ခုတည်းမှာ ကိုယ်တော်၏စာရိတ္တတော်၊ ကိုယ်တော်၏ အုပ်စိုးတော်မူခြင်းနှင့် အကြံအစည်တော်ကို မှန်ကန်စွာခံယူကာ လိုက်လျှောက် နေထိုင်ရန်ဖြစ်သည်။ စိတ်နှလုံးသားကို သမ္မာကျမ်း၏အမှန်တရားနှင့် ကာကွယ်ထားသူသည် နောက်ဆုံးပဋိပက္ခကြီးအချိန်အတွင်း ရဲရင့်စွာရပ်တည် နိုင်လိမ့်မည်။” - Ellen G. White, The Great Controversy, p. 593.

သို့သော် ကမ္ဘာပေါ်၌ သမ္မာကျမ်းစာကို လက်ကိုင်စွဲထားသော ဘုရားရှင်၏လူများရှိလိမ့်မည်။ သမ္မာကျမ်းစာသာလျှင် အမှန်သွန်သင်ချက် အားလုံး၏ စံချိန်စံနှုန်းထားနှင့် ပြုပြင်ပြောင်းလဲစရာ အရာခပ်သိမ်း၏အခြေခံ ဖြစ်သည်ဟု ယုံကြည်ကြသည်။ ပညာရှိသောသူတို့၏ခံယူထားချက်မှာသော် လည်းကောင်း၊ သိပ္ဋံပညာ၏အတွက်အချက်မှာသော်လည်းကောင်း၊ အစည်း အဝေး၏ဆုံးဖြတ်ချက်သည်သော်လည်းကောင်း၊ လူအများသဘောတူသော ကိစ္စသည်သော်လည်းကောင်း ဘာသာရေးယုံကြည်ချက်တို့ဆန့်ကျင်နေပါ သလားဟူ၍ သတိထားသင့်ပါသည်။ သွန်သင်ချက်တစ်ခု သို့မဟုတ် ဥပဒေတစ်ရပ်ကို လက်မခံမီ “နှုတ်ကပတ်တော်မည်သို့လာသည်ကို ရှာဖွေ စိစစ်၍ ရှင်းလင်းပြတ်သားစွာ ပြောဆိုသင့်ပါသည်။” - Ellen G. White, The Great Controversy, p. 595.