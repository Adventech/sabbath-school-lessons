---
title:  လာနေသောကပ်ဘေး
date:   10/06/2024
---

ဗျာ၊ ၁၃ မှ သားရဲ၏တံဆိပ်အကြောင်းသည် ပုရောဖက်ပြုချက်အရ စာတန်၏အလွန်ဆိုးသောတော်လှန်မှုသည် ဘုရားရှင်ကိုဆန့်ကျင်ခြင်းအဆင့် ဖြစ်သည်။ ယေရှုရှင်သည် ကပ်တိုင်ပေါ်အသေခံချိန်မှာပင် ရန်သူသည် မိမိ ရှုံးနိမ့်ပြီဖြစ်ကြောင်းကိုသိသွားသည်။ သို့သော် သူနှင့်အတူ များစွာသော သူများပျက်စီးရေးကို စာတန်ဆက်လက်လုပ်ဆောင်သည်။ ပထမဦးဆုံး သူ၏ လုပ်ဆောင်ချက်မှာ လိမ်လည်ခြင်းပင်ဖြစ်သည်။ လိမ်လည်ခြင်းဖြင့် အလုပ် မဖြစ်ပါက အဓမ္မကြမ်းဖို့ရန်စီစဉ်သည်။ သားရဲနှင့်သားရဲတံဆိပ်ကို မကိုးကွယ် သူများအတွက် ရက်စက်သောအမိန့်ကို ပြင်ဆင်ပေးထားသည်။ သေဒဏ် စီရင်မည်။

ဘာသာရေးနှိပ်ကွပ်မှုသည် ယခုမှဖြစ်လာခြင်းမဟုတ်ပါ။ ကာဣန သည် မိမိ၏ညီအာဗေလကို သတ်ခဲ့သည်အကြောင်းမှာ အာဗေလသည် ဘုရားရှင်၏ပညတ်တော်ကို နာခံကိုးစားလိုက်လျှောက်ခဲ့သောကြောင့်ဖြစ်သည်။ ယေရှုရှင်မိန့်တော်မူခဲ့သည်မှာ ထိုသို့သောအဖြစ်မျိုး ယုံကြည်သူတို့၌ဖြစ်လာ လိမ့်မည်။

`ယောဟန်၊ ၁၆း၂။ မဿဲ၊ ၁ဝး၂၂။ ၂တိ၊ ၃း၁၂ နှင့် ၁ပေ၊ ၄း၁၂ ကိုဖတ်ပါ။ ဓမ္မသစ်အချိန်ရှိ အသင်းတော်သည် မည်သို့ခံစားခဲ့ရသနည်း။ ယင်းအခြေအနေမျိုးသည် ခရစ်တော်၏နောက်ဆုံးကာလအသင်းတော်ကို မည်သို့သက်ရောက်သွားစေမည်နည်း။`

ခရစ်ယာန်သမိုင်းတစ်လျှောက် နှိပ်စက်ခြင်းသည် ထူးဆန်းသည် မဟုတ်တော့ပါ။ နတ်ကိုးကွယ်သော ဘုရားမသိသည့်ရောမတို့အချိန်မှစတင် သလို အလယ်ခေတ်အသင်းတော်၏ သမ္မာကျမ်းစာအပေါ်ယုံကြည်ခြင်းကြောင့် နှိပ်စက်ခံကြရသည်။ သားရဲတံဆိပ်သည် နောက်ဆုံးကာလညှဉ်းပန်းနှိပ်စက် ခြင်းနှင့်ပတ်သက်ဆက်နွှယ်သည်။ ယုံကြည်မှုနှင့် ဝတ်ပြုကိုးကွယ်ခြင်းပုံစံကို အတင်းအဓမ္မစေခိုင်းလုပ်ဆောင်စေခြင်းဖြစ်သည်အတွက် နောက်ဆုံး၌ နှိပ်စက် ညှဉ်းပန်းခြင်းသည် ဧကန်အမှန်ရှိလာမည်။

ပုရောဖက်၏ကြိုတင်ပြောကြားချက်အရ နှိပ်စက်ညှဉ်းပန်းခြင်းသည် စီးပွားရေးပိတ်ဆို့ဖြတ်တောက်ခြင်းမှစတင်မည်။ တံဆိပ်လက်မှတ်မပါလျှင် မည်သူမျှရောင်းခြင်းဝယ်ခြင်းမပြုရ။ အခွင့်မရှိပါဟု အမိန့်ထုတ်ပြန်လာမည်။ တံဆိပ်လက်မှတ်ကို မခံယူသောသူ၊ ခံယူရန်ငြင်းဆန်သူတိုင်းကို အသေသတ်ရန် အမိန့်ထုတ်ပြန်လိမ့်မည် (ဗျာ၊ ၁၃း၁၅၊ ၁၇)။

နတ်ဆိုးကြီးစာတန်မာရ်နတ်သည် ခရစ်ယာန်များကို သူ၏တံဆိပ် အမှတ်အသားကိုခံယူရန် ပြင်ဆင်ချက်ပြုလုပ်ထားသည်။ မိမိတို့၏အသက်ကို နှမြောလျှင်၊ မသေချင်လျှင် သူ၏တံဆိပ်ကိုခံယူရန်နှင့် အပေးအယူပြုလိမ့် မည်။ ယင်းအချိန်ရောက်ရှိလာသောအခါမှာ တစ်ကမ္ဘာလုံးရှိလူတို့သည် သားရဲ၏နောက်သို့အံ့ဩတွေဝေအထင်ကြီးလျက် အပြုံလိုက်လိုက်ပါသွားလိမ့် မည် (ဗျာ၊ ၁၃း၃)။ ရုတ်တရက်အခြေအနေသည်လည်း ပြောင်းလဲသွားမည်။ အနာဂတ္တိ၏ပုံရိပ်သည်လည်း ဘုရားရှင်၏လူတို့အပေါ်သို့ ချက်ချင်းပြန်၍ ကျလာမည်။ ဗျာ၊ ၁၄း၁၂ သည် ထိုရုပ်လုံးကိုဖော်ပြပေးသည်။ “ဘုရား သခင်၏ပညတ်တော်ကိုလည်းကောင်း၊ ယေရှု၏ယုံကြည်ခြင်းကိုလည်းကောင်း စောင့်ရှောက်သောသန့်ရှင်းသူတို့” ဟူ၍ဖော်ပြသည်။ ဘုရားရှင်၏လူတို့သည် ဘုရားအလိုတော်အတိုင်း အသက်ရှင်နေထိုင်သူတို့ဖြစ်သည်။ ပညတ်ချက်ကို နာခံလျက် လိုက်လျှောက်သူတို့ဖြစ်သည်။ သူတို့ကို တုန်လှုပ်စေသော ပတ်ဝန်းကျင်၌ ခိုင်မြဲစွာရပ်တည်ကြသည်။ ကမ္ဘာသူကမ္ဘာသားအားလုံး သားရဲ ၏နောက်သို့လိုက်နေချိန်မှာ သူတို့သည် “သိုးသငယ်သွားရာအရပ်သို့ လိုက် ကြ၏” (ဗျာ၊ ၁၄း၄)။ ခရစ်တော်၏တန်ခိုးတော်ကြောင့် မိမိတို့ကိုဆန့်ကျင် နေသော ငရဲမင်းစာတန်၏တန်ခိုးကို နင်းချေသွားသည်။

သင်ခန်းစာ ၉ ၌ လေ့လာရသည်အတိုင်း၊ အမှားနှင့်အမှန်၊ ဓမ္မနှင့် အဓမ္မအကြား ဖြစ်ပွားသောမဟာစစ်ပွဲတွင် အဓိကမှာ ကိုးကွယ်ခြင်းကိစ္စဖြစ် သည်။ သားရဲသည် လိမ်လည်ခြင်းကိုပြုသည်။ လိမ်လည်၍မရသောအခါ အကြမ်းဖက်လာတော့သည်။

`စီးပွားရေးကိစ္စ၊ စားဝတ်နေရေးကိစ္စနှင့် သင့်ကိုဥပုသ်နေ့ဖြင့် အလဲ အထပ်ပြုလုပ်လာလျှင် သင်မည်သို့ရပ်တည်မည်နည်း။`