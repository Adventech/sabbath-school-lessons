---
title:  တိုးလိုးတန်းလန်းပဋိပက္ခ
date:   08/06/2024
---

### ဖတ်ရန်ကျမ်းချက်များ။
ဗျာ၊ ၁၄း၇၊ ၉၊ ၁၂။ ဗျာ၊ ၄း၁၁။ ဗျာ၊ ၁၃း၁၊ ၂။ ဗျာ၊ ၁၂း၃-၅၊ ၁၇။ ဗျာ၊ ၁၃း၁၁-၁၈။

> <p>အလွတ်ကျမ်းချက်</p>
> “ကိုယ်တော်၏သမ္မာတရားအားဖြင့် သူတို့ကိုသန့်ရှင်းစေ တော်မူပါ။ ကိုယ်တော်၏နှုတ်ကပတ်သည် သမ္မာတရားဖြစ်ပါ၏” (ယောဟန်၊ ၁ရး၁၇)။

ဆေးပညာ၌ ဘိုင်အိုချိဖ် (biochip) သို့မဟုတ် ဗယ်ရီချိဖ် (VeriChip) ဟုခေါ်သော စကားလုံးရှိသည်။ စပါးစေ့အရွယ်အစားဖြစ်၍ ရောဂါသည် ၏ကိုယ်ပေါ်၌ စိုက်ပျိုးနိုင်သည်။ ဘိုင်အိုချိဖ်သည် လူနာ၏ဆေးမှတ်တမ်းကို ပြုစုပေးနိုင်သော သဘောမျိုးကိုပြုလုပ်နိုင်သည်။ ဘိုင်အိုချိဖ်နှင့် ဗယ်ရီချိဖ် ထည့်သွင်းထားသော လူနာ၏ကိုယ်ခန္ဓာဝန်းကျင်ကို စကင်နာ (scanner) ကဲ့သို့ အတွင်းအပြင်အားလုံးဓာတ်ပုံရိုက်ပေးနိုင်သည်။ အချို့ခရစ်ယာန်များအနေဖြင့် ထိုသို့ပြုလုပ်ခြင်းကို သားရဲ၏တံဆိပ်ခံယူသည်ဟု ယုံကြည်သဘောထားကြ သည်။ အချို့သောခရစ်ယာန်များအတွက်မူ အစားအစာပေါ်၌ ရိုက်နှိပ်လျက် ရှိသောဘားကုတ်သည် သားရဲ၏တံဆိပ်ဟုသတ်မှတ်ကြပြန်သည်။ သို့မဟုတ် ဒေါ်လာငွေစက္ကူ၏လျှို့ဝှက်နံပါတ်ကိုစစ်ဆေးလျှင် ၆၆၆ အရေအတွက်ဖြစ် သည်ဟု ဆိုပြန်သည်။ အမျိုးမျိုးကန့်သတ်မှတ်ချက်ချကြသည်။

ယခုအပတ်မှ သင်ခန်းစာသည် ရောက်လာမည့်ကွဲလွဲသောကိုးကွယ်မှု ပြဿနာပင်ဖြစ်သည်။ စာတန်သည် ဘုရားရှင်၏ပညတ်တော်ကို ဂရုမစိုက်ဘဲ ဘုရားရှင်ကိုစိန်ခေါ်မှုပြုလုပ်သည်။ အဓိကအချက်မှာ ဥပုသ်နေ့ကိစ္စသည် ကမ္ဘာတစ်ဝန်းလုံး၏အဓိကပြဿနာဖြစ်လာမည်။ စာတန်သည် ဥပုသ်တော် နေ့ကိုအလွန်မုန်းတီးသည်။ အဘယ်ကြောင့်ဆိုသော် ဖန်ဆင်းရှင်ကိုမုန်းတီး သောကြောင့်ဖြစ်သည်။ သူသည် နှိပ်ကွပ်မှုအင်အားမျိုးစုံသုံး၍ ကျွန်ုပ်တို့ကို ခရစ်တော်အပေါ် ဆက်ကပ်မှုအားလုံးကို ချိုးဖျက်လိမ့်မည်။ စစ်မှန်သော ဥပုသ်တော်နေ့နှင့် စာတန်ပြင်ဆင်သောနေ့တို့ကို အတိအကျရွေးချယ်ပြီး စောင့်ထိန်းခြင်း၊ ဝတ်ပြုခြင်းသည် ယုံကြည်ခြင်းအစစ်အမှန်ကို ပြသလိမ့်မည်။ ဘုရားရှင်၏နောက်ဆုံးပိတ်ဖိတ်ခေါ်ချက်ကား ခရစ်တော်အပေါ်သစ္စာထားရှိ ကြရန်အတွက်ဖြစ်သည်။ စီးပွားရေး၊ စားဝတ်နေရေး၊ နှိပ်စက်ညှဉ်းပန်းခြင်း မည်သို့ပင်ရင်ဆိုင်ရစေကာမူ သစ္စာရှိစွာရပ်တည်နိုင်ရန်သာ အဓိကဖြစ်သည်။ ထောင်ထဲချခံရမည်။ သေသည်အထိစုံစမ်းခြင်းခံရမည်။ သစ္စာရှိရန် ဘုရားရှင် အထူးသတိပေးထားသည်။ ယခုအပတ်သင်ခန်းစာ၌ ယေရှုရှင်သည် နောက်ဆုံး ကာလအချိန်ပဋိ့ပက္ခအတောအတွင်း ကျွန်ုပ်တို့ကိုစောင်မတော်မူမည့်အကြောင်းကို သွန်သင်ထားပါသည်။