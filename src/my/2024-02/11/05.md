---
title:  သားရဲကိုပုံဖော်ခြင်း (အပိုင်း ၂)
date:   12/06/2024
---

သားရဲကိုကိုးကွယ်မည့်အစား ဘုရားရှင်၏လူတို့သည် ကိုယ်တော် ကိုသာကိုးကွယ်ခြင်းသည် အမွန်မြတ်ဆုံး၊ အပျော်ရွှင်ဆုံးဖြစ်သည်ဟု ခံယူ ကြသည်။ သူတို့၏နာခံသည့်သဘောသည် မိမိတို့၏နှလုံးသားမှ ထွက်လာ ခဲ့သည်။ မေတ္တာသဘောနှင့်အရင်းခံလာခဲ့သည်။ သူတို့သည် ကိုယ်တော်ကို ဆက်ကပ်နိုင်သောအကြောင်းမှာ ကိုယ်တော်သည် သူတို့အတွက် ဆက်ကပ် ခြင်းပြုသောကြောင့်ဖြစ်သည်။

`ဗျာ၊ ၁၃း၅ ကိုဖတ်ပါ။ ပေးထားသောမျဉ်းကြောင်းပေါ်၌ ထင်ရှား သောအကြောင်းကိုရေးချပါ။`

သင်ခန်းစာ ၄ ကို ပြန်လေ့လာကြည့်ပါ။ ဘုရားရှင်သည် ကျွန်ုပ် တို့အား ပုရောဖက်စကားနားလည်နိုင်စွမ်းသောအချိန်အတိုင်းအဆကို အစ ဖော်ပေးထားသည်။ ပုရောဖက်ပြုချက်ရက်တစ်ရက်ကို သာမန်နှစ်တစ်နှစ်ဟု အညီအမျှထားသတ်မှတ်သည် (တော၊ ၁၄း၃၄။ ယေဇကျေလ၊ ၄း၆)။ ဗျာ၊ ၁၃း၅ ၌ ဖော်ပြသော ၄၂ လအချိန်အကန့်အသတ်ကို ဟေဗြဲ၏ပြက္ခဒိန် ရေတွက်ချက်အရ ရက်ပေါင်း ၁,၂၆ဝ နှင့်ညီသည်။ သို့ဖြစ်၍ ရက်ကိုနှစ်ဖြင့် ပြန်၍သတ်မှတ်လျှင် ပုရောဖက်ဖော်ပြသောရက်သည် နှစ်အရေအတွက်ကို သိရှိနိုင်သည်။

ရဟန်းမင်းတို့၏အာဏာကြီးစိုးလွှမ်းမိုးသောအချိန်ကာလမှာ အေဒီ ၅၃၈ မှ ၁၇၉၈ ဖြစ်နေသည်။ ဧကရာဇ်ဘုရင် နပိုလျံ၏စစ်ဗိုလ်ချုပ်ကြီး ဘာသိယာ (Berthier) သည် ၁၇၉၈ ခုနှစ်တွင် ရဟန်းမင်းကို ဖမ်းဆီး ချုပ်ထားထောင်ချခဲ့သည်။ ပုရောဖက်ပြုထားသောအချိန်ကာလ၏အဆုံးလည်း ဖြစ်နေသည်။ ဗျာဒိတ်ကျမ်း၏ အနာဂတ္တိစကားပြည့်စုံသွားသည်။ “သူတစ်ပါး ကိုဖမ်းဆီးယူသွားသောသူသည် ကိုယ်တိုင်ဖမ်းဆီးယူသွားခြင်းကို ခံရလိမ့် မည်” (ဗျာ၊ ၁၃း၁ဝ)။ ရဟန်းမင်း၏အာဏာရိုက်ဖြုတ်ခံရခြင်းသည် သက်သက် သာသာမဟုတ်ပါ။ သို့သော် အပြီးပြိုကျခြင်းမဟုတ်သေးဟု ဗျာ၊ ၁၃း၁၂ ၌ ဖော်ပြပေးသည်။ သေလောက်သောဒဏ်ရာရရှိသောသားရဲသည် အနာပြန်၍ ပျောက်ကင်းမည်။ ထို့ကြောင့် ရဟန်းမင်း၏အာဏာစက်သည် တစ်ဖန် ကမ္ဘာကြီး ကိုလွှမ်းမိုးလိမ့်အုံးမည်ဖြစ်သည်။

ယနေ့ကမ္ဘာ့ခေါင်းဆောင်အားလုံးတို့သည် ရဟန်းမင်း၏သံတမန်များ ကိုဖိတ်ခေါ်ပြီး ရောမအသင်းတော်မှစေလွှတ်သော သံတမန်မှန်လျှင် အူယား ဖားယားကြိုဆိုကြသည်။ ရဟန်းမင်းနန်းစံရာဗာတိကန်သို့လည်း သွားရောက် လည်ပတ်အရိုအသေပေးကြသည်။ ယင်းအချက်သည် ကမ္ဘာပေါ်ရှိလူအားလုံးကို ပေါင်းစည်းသွားစေရေးအတွက် ရောမရဟန်းမင်းမှ ဦးဆောင်သွားမည့်ပုံရိပ် ပင်ဖြစ်သည်။ ၂ဝ၁၂ ခုနှစ် ဇွန်လ ၆ ရက်နေ့တွင် လူဦးရေ တစ်သောင်းခွဲ ကျော်စုရုံးသော ရှင်ပေတရုရင်ပြင်တော်၌ ရဟန်းမင်းကြီးမိန့်ခွန်းချွေခဲ့သည်။ ရဟန်းမင်းကြီးဗင်နဒစ် (၁၆) ၏မိန့်ခွန်းမှာ “ပထမနေ့သည် သခင် ဘုရား၏နေ့ဖြစ်သည်အတိုင်း ယောက်ျားမိန်းမအားလုံးတို့၏နေ့မြတ်လည်း ဖြစ်သည်။ ထိုနေ့သည် လူတိုင်းလွတ်လပ်စွာနေထိုင်နိုင်ရသောနေ့ဖြစ်ရမည်။ မိသားစုတိုင်းလွတ်လပ်ခွင့်ရရှိရမည်။ ထာဝရဘုရားအတွက် လွတ်လပ်စွာ လုပ်ဆောင်နိုင်ရမည်။ ပထမနေ့ကို ကာကွယ်စောင့်ရှောက်ခြင်းသည် လူသားအားလုံး၏လွတ်လပ်မှုကို ကာကွယ်စောင့်ရှောက်ခြင်းပင်ဖြစ်သည်ဟု ရဟန်းမင်းကိုယ်တိုင် ရဲရဲဝံ့ဝံ့ကြွေးကြော်ခဲ့သည်။” - https://www. vatican.va/content/benedict-xvi/en/audiences/2012/documents/hf-ben-xvi-aud-20120606. html(accessed October 10, 2022). (အတိအကျလေ့လာလိုက ပေးထားသောဝက်ဆိုဒ်ကို ဖွင့်ဖတ်လေ့လာပါ။ “The Great Controversy” ဟု အမည်ရသောမဟာတိုက်လှန်ပွဲကြီးစာအုပ်မှ ရှင်းလင်းပြတ်သားစွာပင် ယင်းလှုပ်ရှားမှုကြီးသည် ဧကန်မုချဖြစ်ပေါ်လာမည်ကို အတိအလင်းရေးသား ထားသည်။ “သမ္မာကျမ်းမှ သတ်မှတ်ထားသောဥပုသ်နေ့ကို ဂုဏ်ပြုစောင့်ထိန်း သူများအားလုံး ဥပဒေကိုဆန့်ကျင်သူ ရန်သူများဟုသတ်မှတ်ကြေညာခြင်းခံရမည်။ ပတ်ဝန်းကျင်အဖွဲ့အစည်း၏စိတ်အနှောင့်အယှက်ဖြစ်စေသူများဟု စွပ်စွဲခြင်း ခံကြရမည်။ ကမ္ဘာကြီးကို ဝရုန်းသုန်းကားဖြစ်စေသူများ၊ ဖျက်ဆီးသူများဟု သတ်မှတ်ခံရမည်။ ကမ္ဘာကြီးပေါ်သို့ ဘုရားရှင်၏စီရင်ခြင်းအမဂင်္လာကို လက်ယပ်ခေါ်နေသူများဟု စွပ်စွဲကြမည်။ သူတို့သည် အစိုးရမင်းများရှေ့သို့ တရားစွဲတင်သွင်းခြင်းခံကြရမည်။ ဘုရားရှင်၏ပညတ်တော်ကို မလေးစားသော သာသနာပြုယောင်ဆောင်အမှုဆောင်များကို စင်မြင့်ပေါ်တင်၍ ဘိသိက်ပေးကာ ဟောပြောစေလိမ့်မည်။ နိုင်ငံတော်အာဏာဖြင့် ရာထူးပေးအာဏာပေးလိမ့်မည်။ တရားရုံးများ၌ မသမာသက်သေများဖြင့် တရားစီရင်ချက်ချကြလိမ့်မည်။” - - Ellen G.. White, The Great Controversy, p. 592.

`ထိုသို့ရင်ဆိုင်ရသောအကြောင်း မည်သို့ပင်ခက်ခဲပါစေ၊ ကမ္ဘာကြီး၏ အခြေအနေပြောင်းလဲပုံ မည်မျှလျင်မြန်ကြောင်းကိုသတိပြုပါ။ လျင်မြန်စွာပြောင်းလဲ နေသောကမ္ဘာကြီး၏အခြေအနေကြောင့် နောက်ဆုံးကာလစမ်းသပ်ခြင်းသည် ကျွန်ုပ်တို့အပေါ်အမြန်ကျလာမည်ကို ကျွန်ုပ်တို့အဘယ်ကြောင့်သိသင့်ပါသနည်း။`