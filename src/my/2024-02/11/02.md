---
title:  ဗျာဒိတ်ကျမ်း၏နောက်ဆုံးကာလပဋိပက္ခအကြောင်း
date:   09/06/2024
---

ဗျာဒိတ်ကျမ်း၏သတင်းစကားမှာ ပုံဆောင်ချက်ဖြင့် ထူးဆန်းသော သားရဲကြီးများ၊ သဏ္ဍာန်ကွဲပြားသောထင်ရှားချက်များဖြင့် ဖော်ပြထားသည်။ ယင်းအကြောင်းအရာတို့သည် ဘုရားရှင်သည် မေတ္တာတော်နှင့် ပြောဆိုသော အသံဖြစ်သည်။ မျိုးဆက်ကာလအဆက်ဆက်အတွက်မဟုတ်၊ အထူးသဖြင့် နောက်ဆုံးသောနေ့ရက်ကာလအတွက်ဖြစ်သည်။ ခရစ်တော်နှင့်စာတန်တို့ အကြား ဖြစ်နေသောပဋိပက္ခတိုက်လှန်ပွဲအတွက် အဓိကဖြစ်ရခြင်းပြဿနာမှာ ကောင်းကင်၌ ကိုးကွယ်ခြင်းကိစ္စပင်ဖြစ်သည်။ ယင်းအကြောင်းသည်ပင် နောက်ဆုံးကာလ၌ ဝတ်ပြုကိုးကွယ်ခြင်းသည် အဓိကအရာဖြစ်လာလိမ့်မည်။

`ဗျာ၊ ၁၄း၇၊ ၉ ကို ဗျာ၊ ၄း၁၁ နှင့်နှိုင်းယှဉ်ဖတ်ပါ။ အကောင်းနှင့် အဆိုးတိုက်လှန်ပွဲပဋိပက္ခပြဿနာမှာ စကြဝဠာတစ်ခွင်လုံးအတွက် သက်ရောက်မှု ရှိကြောင်း ဗျာဒိတ်ကျမ်းမှမည်သို့ဖော်ပြထားသနည်း။`

ဗျာဒိတ်ကျမ်းတစ်ကျမ်းလုံးတောက်လျှောက် ကိုးကွယ်မှုပြုခြင်းနှင့် ဖန်ဆင်းခြင်းအကြောင်းသည် ဒွန်တွဲပါဝင်နေခဲ့သည်။ ဗျာ၊ ၁၄းရ သည် ဖန်ဆင်းရှင်ကိုကိုးကွယ်ကြရန် ခေါ်တော်မူသည်။ ဆင့်ကဲဖြစ်စဉ်သီအိုရီကို ဆန့်ကျင်ဘက်ပြုသည်။ ထိုဆင့်ကဲဖြစ်စဉ်သီအိုရီသည် လွန်ခဲ့သောနှစ်ပေါင်း ၂ဝဝ အတွင်း ကမ္ဘာကြီးကိုကိုင်လှုပ်နိုင်ခဲ့သည်။ ဥပုသ်နေ့သည် ဖန်ဆင်းခြင်း အကြောင်းကို ပြန်၍သတိရစေရန် သတိပေးသောအမှတ်အသားတစ်ခုဖြစ်သည်။ ဥပုသ်နေ့စောင့်ခြင်းဖြင့် ကျွန်ုပ်တို့သည် ဖန်ဆင်းခြင်းခံရသည်။ ဖန်ဆင်းရှင် သည်သာ ကိုးကွယ်ထိုက်သူဖြစ်ကြောင်းကို သိရှိရသည်။ ယင်းအကြောင်းကြောင့် နတ်ဆိုးစာတန်သည် ဥပုသ်နေ့ကိုမုန်းနေပါသည်။ အလွန်မုန်းနေသည်။

`ဗျာ၊ ၁၂း၁ရ နှင့် ဗျာ၊ ၁၄း၁၂ ကိုဖတ်ပါ။ ဖန်ဆင်းရှင်ကိုကိုးကွယ် ပါကြောင်း နောက်ဆုံးပိတ်ဖော်ပြချက်မည်သို့ပြုနိုင်မည်နည်း။`

ဖန်ဆင်းရှင်ကိုကိုးကွယ်ကြောင်း ဘုရားရှင်၏ပညတ်တော်ကို စောင့်ရှောက်ရသည်။ သားရဲကိုကိုးကွယ်ခြင်းအကြောင်းအားလုံးကို ဆန့်ကျင် ကြရသည်။ နောက်ဆုံးအချိန်ကာလ၌ ဘုရားရှင်ကို သစ္စာရှိသူများရှိနေ၍ ကြီးကျယ်ရက်စက်သောနှိပ်စက်မှုကို မကြောက်မရွံ့ကြံ့ကြံ့ခံနိုင်သူများရှိလိမ့်မည်။

“မှားယွင်းသောဥပုသ်နေ့ကို အစိုးရဥပဒေဖြင့် အတင်းအကျပ်စေခိုင်း စောင့်ထိန်းရမည်ဟု ထုတ်ပြန်လာသောအခါ စတုတ္ထပညတ်တော်ကို ပြောင်ပြောင် တင်းတင်းချိုးဖောက်ခြင်းဖြစ်၍ လိုက်လျှောက်သူမှန်သမျှသည် ဘုရားရှင်ကို ဆန့်ကျင်သောအဖွဲ့နှင့် လက်တွဲခြင်းပင်ဖြစ်သည်။ ဥပုသ်တော်နေ့ကိုစောင့်ခြင်း သည် ဘုရားရှင်၏စကားတော်ကို နားထောင်ခြင်းဖြစ်၏။ ပညတ်တော်ကို စောင့်ခြင်းဖြစ်၏။ ဖန်ဆင်းရှင်ကို သစ္စာထားသောသဘောသက်ရောက်သည်။” - Ellen G. White, The Great Controversy, p. 605.

ဗျာ၊ ၁၄း၁၂ ၌ ဖော်ပြချက်အတိုင်း ကယ်တင်ရှင်နောက်တော်လိုက် သူအားလုံးသည် ယေရှု၏ယုံကြည်ခြင်းမျိုးရှိလိမ့်မည်။ ယေရှု၏ယုံကြည်ခြင်း ဟုဆိုရာတွင် နက်နဲကိုင်းရှိုင်းသောကိုးစားမှုဖြစ်၍ အပြင်ပန်းဖြင့်မြင်ရသောအရာ မဟုတ်ပါ။ နားမလည်နိုင်သောအခြေအနေမှာပင် စိတ်ရှည်သည်းခံလျက်ရှိ သည်။ ယင်းဆုလာဘ်သည် ယေရှုရှင်ထံတော်မှရရှိသည့် ယုံကြည်ခြင်း အားဖြင့် ပဋိပက္ခမှုတိုးလိုးတန်းလန်းအချိန်မှာပင် မိမိတို့၏ယုံကြည်ခြင်းကို စွဲကိုင်ထားနိုင်မည်။

သတ္တမနေ့ဥပုသ်သည် ထာဝရဘုရားသည် ဖန်ဆင်းရှင်ဖြစ်တော်မူ ကြောင်းကို အခြေခံကျကျသတ်မှတ်ပေးသော ပညတ်ချက်ဖြစ်သည်။ ဧဒင် ဥယျာဉ်တော်၏ မူလတည်ရှိရာအခြေအနေကို ပြန်သွားစေပါသည်။ ရောမ တို့၏လုပ်ရပ်ကြောင့် (ဒံ၊ ရး၂၅)၊ ဘုရားရှင်၏အခြေခံကျကျချမှတ်သော ပညတ်တော်ကို ပျက်ရန်ဖြစ်သည်။

`နောက်ဆုံးသောနေ့ရက်ကာလ၌ ယင်း အမှန်တရားကိုသိရှိပြီး မှားယွင်းစွာလုပ်ဆောင်ဆန့်ကျင်မှုကို ကျွန်ုပ်တို့မည်သို့ တွန်းလှန်မည်နည်း။`