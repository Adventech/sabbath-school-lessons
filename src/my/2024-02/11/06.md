---
title:  မြေကြီးမှထွက်လာသောသားရဲ
date:   13/06/2024
---

`ဗျာ၊ ၁၃း၁၁-၁၈ ကိုဖတ်ပါ။ ယခုဒုတိယသားရဲသည် ယခင်ပထမ သားရဲနှင့်မည်သို့ကွာခြားသနည်း။ ဗျာ၊ ၁၃ က မည်သို့ဖော်ပြသနည်း။`

ပထမသားရဲသည် ပင်လယ်ထဲမှထွက်ပေါ်လာသည်။ ဒုတိယသားရဲ သည် မြေပေါ်မှထွက်လာသည် (ဗျာ၊ ၁၃း၁၁)။ ပင်လယ်ရေသည် လူစု လူဝေးကြီးကို ပုံဆောင်မှုပြုသည်။ “အမျိုးမျိုးသောဘာသာစကားကိုပြောသူ လူမျိုးနွယ်ခပ်သိမ်းတိုင်းနိုင်ငံ” (ဗျာ၊ ၁ရး၁၅)။ မြေကြီးကုန်းမြေဟုဆိုရာ လူဦးရေနည်းသောဒေသ ကမ္ဘာ့လူဦးရေနည်းသောနေရာကို ပုံဆောင်ပါသည်။ ဒုတိယသားရဲသည် ပုရောဖက်ပြုချက်အတိုင်း ပထမသားရဲ၏အာဏာတန်ခိုး မှေးမှိန်သွားချိန်၌ စတင်တန်ခိုးထွားလာမည်ဟု ဟောထားချက်ရှိသည် (ဗျာ၊ ၁၃း၅)။ အေဒီ ၁၇၉၈ ဝန်းကျင်၌ပေါ်ထွက်လာသည်။

အမေရိကန်နိုင်ငံသည် ယင်းအခြေအနေမျိုးနှင့် ကွက်တိကျပေါ်ပေါက် လာခဲ့သည်။ ၁၇၇၆ ခုနှစ်တွင် လွတ်လပ်ရေးကိုကြေညာလိုက်သည်။ ၁၇၉၈ ခုနှစ်၌ ဖွဲ့စည်းပုံအခြေခံဥပဒေနှင့်ကျကျနန နိုင်ငံကိုတန်ခိုးအာဏာဖြင့် ကမ္ဘာကြီး ပေါ်ရှိတိုင်းပြည်အားလုံးမှ သဘောတူထောက်ခံခြင်းခံရကာ ၁၉ ရာစုနောက်ပိုင်း တွင် လျှမ်းလျှမ်းတောက်ထင်ပေါ်ကျော်ကြားလာခဲ့သည်။

ရှင်ယောဟန်မှ “သားရဲတစ်ကောင်သည် သိုးသငယ်၏ချိုနှင့်တူသော ချိုနှစ်ချောင်းရှိ၍၊ နဂါးကဲ့သို့စကားပြောလျက်၊ မြေကြီးထဲကထွက်သည်ကို ငါမြင်၏” (ဗျာ၊ ၁၃း၁၁)။ သမ္မာကျမ်းစာ၌ ဖော်ပြလေ့ရှိသောဦးချိုသည် တန်ခိုးအာဏာကို ပုံဆောင်တတ်သည်။ ပထမသားရဲနှင့်မတူညီသော အချက်ကား၊ ယခုသားရဲမှာ ချိုပေါ်၌ သရဖူများလုံးဝမရှိ၊ အဓိပ္ဋာယ်မှာ ဘုရင်စနစ်မဟုတ်ပါ။ ချိုနှစ်ချောင်းသည် အုပ်ချုပ်ရေးအခြေခံကျသောစည်းကမ်း ချက်ကို ချုပ်ကိုင်နိုင်သောမူနှစ်ရပ်ပင်ဖြစ်သည်။ ၎င်းတို့မှာ နိုင်ငံရေးနှင့်ဘာသာရေး လွတ်လပ်ခွင့်ရှိသည်ဟူသော အမေရိကန်၏အောင်မြင်သော ဥပဒေမူဖြစ်သည်။

`ဗျာ၊ ၁၃း၁၁၊ ၁၂ ကိုဖတ်ပါ။ သားရဲ၌ မည်သို့အပြောင်းအလဲရှိသည်ကို သင်တွေ့ရသနည်း။ မည်သို့သောစကားမျိုးကိုပြောဆိုသနည်း။`

သိုးကလေးကဲ့သို့ နူးညံ့သိမ်မွေ့သောနိုင်ငံသည် နဂါးကြီးကဲ့သို့ ပါးပျဉ်းထောင်ပြီး တရှူးရှူးကြိမ်းဝါးနေသည့်စကားကိုပြောသည်။ “ထိုသားရဲ သည် သူ့အလျင်ဖြစ်သော ပထမသားရဲ၏အာဏာစက်ရှိသမျှကို သုံးစွဲ၏” (ဗျာ၊ ၁၃း၁၂)။ ဘာသာရေးလွတ်လပ်ခွင့်ရှိသည်ဟု ကြွေးကြော်ကာ တည်ထောင်ထား သောဖွဲ့စည်းပုံဥပဒေကို မျက်ကွယ်ပြုလျက် “သေစေသောဒဏ်ချက်ပျောက် ခဲ့ပြီးသောပထမသားရဲကို မြေကြီးမှစ၍ မြေကြီးသားတို့သည် ကိုးကွယ်စေခြင်း ငှာပြု၏” (ဗျာ၊ ၁၃း၁၂)။ အမေရိကန်နိုင်ငံသည် ကမ္ဘာသူကမ္ဘာသားအားလုံး အား ပထမသားရဲကိုကိုးကွယ်ကြရန် ဦးဆောင်ကာ ရဟန်းမင်း၏အာဏာကို မြှောက်စားပေးလိမ့်မည်။ ရဟန်းမင်း၏သတ်မှတ်သောဘာသာရေးစည်းကမ်း၊ လူကြိုက်များသောကိစ္စများ၌ အာဏာရှိစေရန် အမေရိကန်နိုင်ငံမှ အထူး တွန်းအားပေးမည်။ ပုရောဖက်၏အနာဂတ္တိစကားပြုချက်အရ အမေရိကန် နိုင်ငံသည် သားရဲ၏ရုပ်တုကိုပုံဖော်သည်မှာ အသင်းတော်နှင့် အစိုးရတပေါင်း တစည်းတည်းဖြစ်ရေးဖြစ်၍ ယင်းရုပ်တုကို လူတိုင်းကိုးကွယ်ရရန် တောင်းဆို လိမ့်မည်။

ပထမသားရဲသည်လည်း ယင်းပုံစံအတိုင်းပင် အသင်းတော်နှင့် အစိုးရ ပေါင်းစည်းပြီး အာဏာရယူခဲ့သည်။ ယခုအချိန်၌ အမေရိကန်သည်လည်း စစ်အင်အား၊ စီးပွားရေးအင်အားတောင့်တင်းလျက် အဆင်သင့်အနေအထား၌ ရှိနေပါသည်။

`ယနေ့အမေရိကန်၏နိုင်ငံရေးအခြေအနေကိုသုံးသပ်ပါ။ တစ်နေ့နေ့ တစ်ချိန်ချိန်၌ အနာဂတ္တိစကားကိုပြည့်စုံစေရန် မိမိကိုယ်ကို မည်သို့အသုံးခံ သွားနိုင်မည်နည်း။`