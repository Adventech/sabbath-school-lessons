---
title:  စိတ်စွမ်းရည်တိုက်ပွဲ
date:   18/04/2024
---

`၂ကော၊ ၄း၃-၆ ကိုဖတ်ပါ။ မည်သို့အဓိပ္ဋာယ်ရှိသနည်း။ “ဤလောက ကိုအစိုးရသောဘုရားသည် သူတို့၏ဉာဏ်မျက်စိကိုကွယ်စေတော်မူ၏” (၂ကော၊ ၄း၄)။ သူတို့၏မျက်စိသည် မည်သို့ကွယ်ရသနည်း။ ထိုမျက်စိကို မည်သို့ ဖွင့်နိုင်မည်နည်း။`

ဂရိဝေါဟာရ၌ “ဉာဏ်” ဟူသောစကားလုံးကို “ညသနာေ” (နိုမာ) ဟု အသုံးပြုထားသည်။ အဓိပ္ဋာယ်တိုက်ရိုက်ပြန်ဆိုသော် ကျွန်ုပ်တို့၏ခံယူချက် နှင့် ဉာဏပိုင်းဆိုင်ရာဟူ၍ပြန်ဆိုရမည်။ မြော်လင့်ခြင်းအသင်းတော်၏ ကျမ်း အနက်ဖွင့်ကျမ်း၌ “ခရစ်တော်နှင့်စာတန်တို့၏တိုက်ပွဲသည် လူတို့၏ဉာဏ်ပညာ ဖြင့် စစ်ခင်းရသောပွဲဖြစ်သည်ဟု ပြန်လည်အနက်ဖွင့်ပေးထားသည် (ရော၊ ရး၂၃၊ ၂၅။ ၁၂း၂။ ၂ကော၊ ၃း၁၄၊ ၁၁း၃။ ဖိလိပ္ဋိ၊ ၂း၅၊ ၄း၇၊ ၈)။ စာတန် ၏ဗျူဟာတိုက်ကွက်သည် လူတို့၏ဉာဏ်မျက်စိကို ကန်းစေရန်ဖြစ်သည်။ ကျမ်းစာတော်မြတ်နှုတ်ကပတ်တော်ကို လူတို့မလေ့လာမဖတ်ရှုရစေရန် စာတန် တိုက်ခိုက်သည်။ ကာယ၊ ဉာဏ၊ ဝိညာဉ်အလုံးစုံကို တလွဲတချော်ဖြစ်နေ စေရန် စာတန်ကြိုးစားသည်။ ကြွားဝါလိုခြင်း၊ အတ္တ၊ ကိုယ်ကိုကိုယ်အထင် ကြီးစေရန် စာတန်မြှောက်ပင့်ပေးသည်။” -  Volume 6, p. 854.

အသိဉာဏ်ချွတ်ယွင်းခြင်း၌ မသိနိုင်တော့ခြင်းကိုဆိုလိုသည်မဟုတ်၊ မသိလိုတော့ခြင်းကိုဆိုလိုသည်။ လူတိုင်းလူတိုင်း အမှန်တရားကိုသိနိုင်ခွင့် ရှိကြသည်။ သို့သော် ယုံကြည်ရန်မရွေးချယ်ကြ။ စာတန်သည် သူတို့၏ ဉာဏ်မျက်စိကိုကန်းစေသည်။ စာတန်၏နိုင်ငံသည် မှောင်မိုက်ဖုံးလွှမ်းသော နိုင်ငံဖြစ်သည်။ မြော်လင့်ခြင်းအသင်းတော်၏ကျမ်းစာအနက်ဖွင့်ကျမ်း၌ “ဧဝံ ဂေလိသတင်းသည် စာတန်၏ပြောင်းပြန်ဆန်ခတ်လိမ်လည်လှည့်ဖြားပြီး ကမောက်ကမဖြစ်အောင်ပြုလုပ်နေခြင်းကိုလိုက်၍ ဖော်ပေးနေခြင်းဖြစ်သည်။ လူတို့သည် အမှောင်ထဲမှအလင်းကို တွေ့ရှိနိုင်သောလမ်းကိုပြသပေးသည်။” ဠသူ. ၆ယ စ. ၈၅၄. ဓမ္မသစ်ကျမ်းစာတစ်ကျမ်းလုံး၏အဓိကအရာမှာ ခရစ်တော်၏ အသက်ရှင်နေထိုင်ပုံ၊ အသေခံတော်မူခြင်းနှင့် ရှင်ပြန်ထမြောက်ခြင်းအကြောင်း ပင်ဖြစ်သည်။ ယေရှုဘုရားသည် ဧဝံဂေလိတရား၏နှလုံးသားအိမ်ဖြစ်တော်မူ သည်။ နှုတ်ကပတ်တော်၏ဗဟိုအချက်အချာဖြစ်တော်မူသည်။ နှုတ်ကပတ် တော်အလုံးစုံသည် ကိုယ်တော်၏အကြောင်းကို သက်သေခံတော်မူသည် (ယောဟန်၊ ၅း၃၉)။

`ယော၊ ၁း၄၊ ၅၊ ၉ နှင့် ၁၄ ကိုဖတ်ပါ။ ယေရှုရှင်အကြောင်း မည်သို့ဖော်ပြသနည်း။ အထူးသဖြင့် ယော၊ ၁း၁၄ ကို သတိပြုပါ။`

ပထမရာစုနှစ်အတွင်း ခရစ်ယာန်တို့သည် ဓမ္မသစ်ကျမ်းကိုရေးနေချိန် သခင်ခရစ်တော်ထံ လုံးလုံးဆက်ကပ်ကြသည်။ ခရစ်တော်ကို သူတို့အလင်း သဖွယ်ထား၍ သူတို့သည် အမှောင်ထဲနေရစဉ် အလင်းကိုရရှိသည်။ ကိုယ်တော် ၏ကရုဏာတော်ဖြင့် ရွေးနုတ်ခြင်းခံကြရသည်။ ကိုယ်တော်၏တန်ခိုးတော်ဖြင့် ပြောင်းလဲခြင်းရရှိခဲ့ကြသည်။ ကိုယ်တော်၏မေတ္တာတော်ဖြင့် စိတ်ခွန်အား ပေးခြင်းခံရသည်။ ခရစ်တော်အပေါ်သစ္စာထားခြင်းတွင် သေခြင်းပင် ထိုသခင် နှင့်မပြတ်တောက်စေနိုင်ပါ။ စာတန်၏စုံစမ်းလိမ်လည်ခြင်းအားလုံးကို ဧဝံဂေလိ အလင်းတော်ဖြင့် အကုန်အစင်သိရှိမြင်တွေ့နိုင်သည်။ ခရစ်တော်သည် မိမိ၏ သမ္မာတရားကို သစ္စာရှိစွာလက်စွဲထားမည့် လူယောက်ျား၊ မိန်းမ အမြဲပိုင်ဆိုင် ထားသည်။ သတ္တိရှိရှိ အမှန်တရားကိုစွဲကိုင်သူများဖြစ်သည်။ ရှေးဦးရာစု နှစ်ပိုင်းကာလ၌ ခရစ်တော်၏မေတ္တာတော်အလင်း၊ ကရုဏာတော်၊ သမ္မာတရား သည် အမှောင်ကိုခွင်း၍ အလင်းပေးနိုင်ခဲ့သည်။