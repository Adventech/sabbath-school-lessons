---
title:  ဆက်လက်လေ့လာရန်။
date:   19/04/2024
---

“ခေတ်အဆက်ဆက် ကာလအချိန်တိုင်းတွင် ဘုရားရှင်၏ရန်သူကို အမုန်းတရားနှင့် သမ္မာတရားကိုဆန့်ကျင်ရန် အမြဲသွတ်သွင်းပေးနေပါသည်။ ကိုယ်တော်၏အစေခံများကိုလည်း ထိုအခြင်းအရာကို ကိုယ်တော်အမြဲသတိပေး ထားသည်။ တပည့်တော်တို့ကို ပထမဦးဆုံးမိန့်တော်မူသော ခရစ်တော်၏ စကားတော်သည် ကိုယ်တော်၏နောက်တော်သို့လိုက်နေသောသူအားလုံးကို ဆက်ခါဆက်ခါအကျုံးဝင်စေသည်။ ကာလအချိန်အဆုံးအထိ ယင်းစကား တော်သည် လက်ခံကျင့်စောင့်နေရပါမည်။ “သင်တို့အားငါဆိုသည်အတိုင်း၊ ခပ်သိမ်းသောသူတို့အား ငါဆိုသည်ဟုမိန့်တော်မူ၏” (မာကု၊ ၁၃း၃၇)။ -Ellen G. White, The Great Controversy, pp. 56, 57.

ကမ္ဘာနေရာအနှံ့တွင် အထူးသဖြင့်သမ္မာကျမ်းစာကို လွတ်လွတ်လပ်လပ် ကိုင်ဆောင်နေသောသူများကို စာတန်သည် အင်အားချည့်နဲ့အောင်လုပ်ဆောင် တတ်သည်။ အထူးသဖြင့် သိပ္ဋံပညာကိုမြှောက်စားပေးပြီး သမ္မာကျမ်းစာမှား ကြောင်း နည်းလမ်းသုံးတိုက်ခိုက်လေ့ရှိသည်။ ကျမ်းတတ်ပုဂ္ဂိုလ်များကိုပင်လျှင် စိတ်ဇဝေဇဝါဖြစ်စေပါသည်။ တစ်ခါတစ်ရံမှာ ဘုရားရှင်၏နှုတ်ကပတ်တော်ကို စောဒကတက်၍ မိမိတို့လက်ခံယုံကြည်ချက်ကို ဦးစားပေးတတ်သည်။ ဥပမာ၊ ဒံယေလအနာဂတ္တိကျမ်းကို ခရစ်တော်မပေါ်မီ နှစ် ၅ဝဝ ခန့်ကရေးသားထားသည် ကို ကျမ်းစာမှရာဇဝင်နှင့်ပြနေသော်လည်း များစွာသောကျမ်းလေ့လာသူများ အနေဖြင့် ဒုတိယဘီစီရာစုနှစ်၏အလယ်ပိုင်းလောက်တွင် ရေးသားသည်ဟု ကိုယ့်သဘောနှင့်ကိုယ်သက်သေပြ၍ လက်ခံချင်ကြသည်။ ထိုအချိန်တွင်ရေးသား ပါမှ ပုရောဖက်သည် အနာဂတ်အချိန်ကို ကြိုတင်ပြောကြားနိုင်မည်ဟုဆိုသည်။ သို့ဖြစ်၍ ကျမ်းလေ့လာသူအချို့တို့၏ စောဒကတက်ချက်မှာ ဒံယေလသည် စတင်ဖြစ်ပျက်ခဲ့သောအချိန်၌ ထိုကျမ်းကိုရေးသားခြင်းမဖြစ်နိုင်၊ နောင်နှစ် ရာစုများစွာအချိန်မှသာ ရေးသားခြင်းဖြစ်ရမည်။ မည်သို့ဆိုစေ၊ ယင်းအဆိုတို့ သည် လိမ်လည်ခြင်းသဘောသာရှိသည်။ သမ္မာကျမ်းစာသည် ခေတ်မီကျမ်းစာ လေ့လာသူများ၏တွေ့ရှိချက်ထက် များစွာတိကျပါသည်။ စိတ်မကောင်းစရာမှာ လူများစွာတို့သည် ထိုအမှားမျိုးကို လက်ခံကြသည်။ ကျမ်းစာလေ့လာသူများ ထိုသို့သွန်သင်ချက်ပြုရသည်မှာ အံ့ဩစရာမရှိပါ။ ရှင်ပေါလုပြောဆိုထားပြီးသား ဖြစ်သည်။ “ခပ်သိမ်းသော အရာကိုစုံစမ်း၍၊ ကောင်းသောအရာကိုအမြဲကိုင်စွဲ ကြလော့” (၁သက်၊ ၅း၂၁)။