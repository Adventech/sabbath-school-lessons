---
title:  ကျေအေးပွဲ - စာတန်၏သိမ်မွေ့သောဗျူဟာ
date:   14/04/2024
---

`ယောဟန်၊ ၁၄း၆ ကို ယောဟန်၊ ၈း၄၄ နှင့် နှိုင်းယှဉ်ဖတ်ပါ။ ယေရှုရှင်၏စာရိတ္တတော်နှင့် စာတန်၏စာရိတ္တတော် မည်သို့ကွာခြားကြောင်းကို အဆိုပါကျမ်းချက်များ မည်သို့ဖော်ပြပါသနည်း။`

ယေရှုရှင်မိန့်တော်မူသမျှစကားအားလုံးသည် အမှန်ပင်ဖြစ်ရခြင်း အကြောင်းမှာ ကိုယ်တော်သည် သမ္မာတရားကိုဖန်ဆင်းရေးသားထားသူဖြစ် သောကြောင့်ဖြစ်သည်။ အမှန်တရားသည် ပညာရှိတို့၏စိတ်နှလုံးသားမှ လည်းကောင်း၊ ချစ်ခြင်းမေတ္တာတော်မှလည်းကောင်း၊ အရာအားလုံးကို သိမြင် တော်မူသောဘုရားရှင်ထံမှလည်းကောင်း ထွက်ပေါ်လာခြင်းဖြစ်သည်။

စာတန်သည် လူလိမ် လိမ်လည်သူတို့၏အဘဖြစ်သည်။ သူသည် လိမ်လည်ခြင်းပြုရန် အချိန်ပြည့်ပြင်ဆင်ထားသည်။ မဟုတ်မမှန်၊ သတင်း အတုအယောင်စကားများကိုအသုံးပြု၍ ဘုရားရှင်၏လူတို့လမ်းမှားရောက်အောင် နှောင့်ယှက်ဖျက်ဆီးသည်။ ဧဒင်ဥယျာဉ်တော်ထဲ၌ဧဝကို လှည့်ဖြားရာတွင်၊ အမှန်ကိုအမှားသံသယစိတ်ပွားစေရန်၊ ဘုရားပြောစကားအားလုံးကို ငြင်းပယ်စေရန် ပြောဆိုလိမ်လည်ခဲ့သည်။ “သင်သည် ဧကန်အမှန်သေရမည်မဟုတ်” ကောင်း မကောင်းသိကျွမ်းရာအသီးကိုစားသော်လည်း လုံးဝမသေနိုင်ဟူသောစကားကို ပြော၍ ဘုရားရှင်မိန့်မှာခဲ့သမျှကို ပြောင်ပြောင်တင်းတင်းဆန့်ကျင်သည်။ ရာစု နှစ်ပေါင်းများစွာ စာတန်သည် ယင်းအလိမ်အကောက်စကားကိုသုံးပြီး လူတို့ကို စုံစမ်းခဲ့သည်။ ဘုရားသခင်၏စကားတော်အပေါ် မယုံမကြည်သံသယဖြစ်အောင် ပြုလုပ်သည်။ ဘုရားရှင်အလိုတော်ရှိသည်အတိုင်း ဖော်ပြသောနှုတ်ကပတ် တော်ကို တလွဲအဓိပ္ဋာယ်ထုတ်ပြီး ကျမ်းစာကိုမှားယွင်းစွာအသုံးပြုသည်။ ထိုသို့ မှားယွင်းအမြတ်ထုတ်ပြီး ကျမ်းစာကိုကမောက်ကမပြောတတ်သည်။

`သုတ္တံ၊ ၂၃း၂၃။ ယောဟန်၊ ၁ရး၁ရ နှင့် ယောဟန်၊ ၈း၃၂ ကို ဖတ်ပါ။ အဆိုပါကျမ်းချက်များမှ ဘုရားရှင်၏စကားတော်သည် မှန်ကန် ကြောင်း မည်သို့ထောက်ခံထားသနည်း။ ကျမ်းချက်များ၏အဓိကရည်ရွယ်ချက် သည် မည်သည့်အကြောင်းအရာဖြစ်သနည်း။`

သန့်ရှင်းသောနှုတ်ကပတ်တော်သည် လူများအားသွန်သင်တော်မူ၍ စာတန်၏လိမ်လည်ခြင်း၊ တလွဲတန်ခိုးသုံးခြင်းကို သိနိုင်မည်ဖြစ်သောကြောင့် စာတန်ကောင်းစွာ နှုတ်ကပတ်တော်ကိုမုန်းတီးသည်။ သူ၏လိမ်လည်တိုက်ခိုက် ချက်အားလုံးကို လူတို့သာမက ကယ်တင်ရှင်ပင် နှုတ်ကပတ်တော်ကိုအသုံးပြု လျက် တန်ပြန်တိုက်ခိုက်သည်။ စုံစမ်းလာသမျှအချက်တိုင်းကို ခရစ်တော် သည် ထာဝရအမှန်တရားသမ္မာကျမ်းကိုအသုံးပြုပြီး ဒိုင်းသဖွယ်ကာသတ်နိုင် ခဲ့သည်။ “ကိုယ်တော်သည် နှုတ်ကပတ်တော်လာသည်ကား” ဟူသောစကားဖြင့်  ချေပတုံ့ပြန်ခဲ့သည်။ တိုက်ခိုက်လာသောရန်သူ၏စကားတိုင်းကို ကိုယ်တော် သည် နှုတ်ကပတ်တော်မှတန်ခိုးနှင့် ဉာဏ်ပညာများဖြင့်ပြန်၍တုံ့ပြန်ခဲ့သည်။ စာတန်သည် လူသားများကိုချုပ်ကိုင်နိုင်ရန် ပါပရဟန်း၏အာဏာကို တည်ထောင် ချီးမြှောက်ပေးသည်။ ထိုလူများ နှုတ်ကပတ်တော်ကိုလျစ်လျူရှုစေရန် စာတန် မြှောက်ပင့်ပေးသည်။ သမ္မာကျမ်းစာသည် ဘုရားရှင်ကိုချီးမြှောက်တော်မူ၍ လူသားများအား လူမှန်နေရာမှန်ကိုသတ်မှတ်ပေးထားသည်။ သန့်ရှင်းသော သမ္မာတရားသည် ဖုံးကွယ်ခြင်း၊ ချနင်းခြင်းခံရလိမ့်မည်။ ယင်းအမှုကို ရောမ အသင်းတော်က ဦးဆောင်ပြုလုပ်ခဲ့သည်။ ကျမ်းစာကိုပုံနှိပ်ထုတ်ဝေခွင့်မရစေရန် နှစ်ပေါင်းရာပေါင်းများစွာ တားမြစ်ခဲ့ကြသည်။ လူတို့သည် ကျမ်းစာကိုမဖတ်ရ၊ အိမ်တွင်မထားရ၊ နိုင်ငံဘာသာရေးဘုန်းကြီးများ၊ သမ္မာကျမ်းစာကိုလက်တစ်လုံး ကြားအဓိပ္ဋာယ်လွဲမှားစွာ အနက်ပြန်ဆိုကြသည်။ သို့ဖြင့်ရဟန်းမင်းကြီးသည် ကမ္ဘာပေါ်၌ ဘုရားကဲ့သို့လူအများရိုသေကိုးကွယ်လာကြသည်။ အသင်းတော် နှင့်အစိုးရကို ပိုင်နိုင်စွာစည်းရုံးနိုင်ပြီး အာဏာတန်ခိုးရရှိသူဖြစ်လာသည်” - Ellen G. White, The Great Controversy, p. 51

ဘုရားရှင်၏နှုတ်ကပတ်တော်ကို စာတန်သည် ကြိုးစားဟန့်တား၊ အနက်အဓိပ္ဋာယ်အမှားများထုတ်ရန် မည်သို့ကြိုးစားခဲ့သည်ကို ဆွေးနွေးတိုင်ပင် အဖြေရှာပါ။