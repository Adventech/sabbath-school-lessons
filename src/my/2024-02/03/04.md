---
title:  နှုတ်ကပတ်တော်အားဖြင့်လုံခြုံစွာနေနိုင်သည်
date:   16/04/2024
---

`ယောဟန်၊ ၁ရး၁၅-၁ရ နှင့် တ၊ ၂ဝး၃၂ ကို နှိုင်းယှဉ်ဖတ်ပါ။ စာတန်၏လှည့်ဖြားလိမ်လည်ခြင်းကို လုံခြုံစွာကာကွယ်နိုင်ရန် ယေရှုရှင်ကိုယ်တော် တိုင်နှင့် ရှင်ပေါလုတို့မည်သို့လမ်းညွှန်ထားသနည်း။`

သမ္မာကျမ်းစာသည် လုံးဝအမှားအယွင်းမရှိသော ဘုရားရှင်၏ အလိုတော်ကိုဖော်ပြသည့် နှုတ်ကပတ်တော်ဖြစ်သည်။ ကောင်းကင်ဘုံမှချမှတ် ပေးသောအကြံအစည်ကို လူသားများအတွက် ကယ်တင်ခြင်းပေးရန်ဖြစ်ကြောင်း ဖော်ပြထားသည်။ “ထိုကျမ်းစာရှိသမျှသည် ဘုရားသခင်မှုတ်သွင်းတော်မူ သောအားဖြင့်ဖြစ်၍၊ ဘုရားသခင်၏လူသည် စုံလင်သောသူ၊ ကောင်းသော အမှုအမျိုးမျိုးတို့ကို ပြုစုခြင်းအလိုငှာ ပြင်ဆင်သောသူဖြစ်မည်အကြောင်း၊ ဩဝါဒ ပေးခြင်း၊ အပြစ်ဖော်ပြခြင်း၊ ဖြောင့်မတ်စွာပြုပြင်ခြင်း၊ တရားကိုသွန်သင်ခြင်း ကျေးဇူးများကိုပြုတတ်၏” (၂တိ၊ ၃း၁၆၊ ၁၇)။ ထိုကျမ်းစာရှိသမျှသည် ဘုရား သခင်မှုတ်သွင်းတော်မူသောအားဖြင့်ဟုဆိုရာတွင် တချို့တစ်ဝက်သာမဟုတ်၊ တချို့အပိုဒ်များသည် အခြားအပိုဒ်ထက်သာလွန်ကောင်းမြတ်သည်ဟု ဆိုလို ခြင်းမရှိပါ။ သမ္မာကျမ်းစာကို ဘုရားရှင်၏နှုတ်ကပတ်တော်၊ နှုတ်ထွက် စကားအဖြစ်လက်ခံရမည်။ သတိပြုပါ၊ လိမ်လည်ခြင်းတံခါးဝသည် ကျယ်စွာ ဖွင့်ထားသည်။

အမှားနှင့်အမှန်တိုက်လှန်ပွဲကြီးအတွင်း သမ္မာကျမ်းစာသည် အကန့် အသတ်မရှိသော ဘုရားရှင်၏မေတ္တာတော်အကြောင်းကို ဖော်ပြပေးသည်။ စာတန်၏အသာစီးလိုခြင်းနှင့် လိမ်လည်ခြင်းအားလုံးကိုလည်း ဖော်ပြပေးနေ သည်။ နတ်ဆိုးစာတန်သည် သမ္မာကျမ်းစာကို အလွန်ပင်ရွံမုန်းသည်။ ကမ္ဘာဦး မှစ၍ ယနေ့ထိတိုင် ရာစုနှစ်ပေါင်းများစွာ သမ္မာကျမ်းစာကိုအသည်းအသန် ဖျက်ဆီးပစ်ချင်နေပါသည်။ ကြိုးစား၍လည်းဖျက်ဆီးသည်။

သမ္မာကျမ်းစာမပါရှိလျှင် ကျွန်ုပ်တို့အနေဖြင့် ကယ်တင်ခြင်းစီမံကိန်း အကြောင်းကို မည်သို့သိနိုင်၊ နားလည်နိုင်မည်နည်း။ ယေရှုရှင်၏မွေးဖွား လာခြင်း၊ အသက်တာတစ်လျှောက်သွန်သင်ခြင်းများအကြောင်းနှင့် အမှုတော် ဆောင်ရွက်ခြင်းအကြောင်းကို မည်မျှရှင်းရှင်းလင်းလင်းနားလည်နိုင်မည်နည်း။ နှုတ်ကပတ်တော်မပါရှိလျှင် ခရစ်တော်၏ဆက်ကပ်အပူဇော်ခံခြင်းအကြောင်း ကို ကျွန်ုပ်တို့မည်သို့အစပြုလေ့လာနိုင်ပါမည်နည်း။ ကိုယ်တော်၏ဘုန်းတော် နှင့် ထမြောက်ရှင်ပြန်လာခြင်းအကြောင်းကိုလည်းကောင်း၊ တန်ခိုးခံရလျက် အထက်သို့ကြွသွားတော်မူခြင်းအကြောင်းကိုလည်းကောင်း၊ ဘုန်းတော်အပြည့် ဖြင့်ပြန်၍ကြွလာမည်အကြောင်းကိုလည်းကောင်း ကျွန်ုပ်တို့မသိနားမလည်နိုင် ပါ။ သိရှိခွင့်ရပါမည်လား။

ထိုကဲ့သို့ အရေးကြီးသောအကြောင်းအရာအားလုံးကို သမ္မာကျမ်းမှ ဖော်ပြထားသည်။ သွန်သင်ပေးသည်။ နှုတ်ကပတ်တော် ဘုရားရှင်၏နှုတ်ထွက် စကားကို အထူးမီးမောင်းထိုးပြပေးသည်။ ကျမ်းစာတစ်ခုတည်းသာ သမ္မာ တရားအမှန်လမ်းကို နားလည်နိုင်ရန် အစ၊ အလယ်နှင့် အဆုံးကို သေချာ ဃနစွာရှင်းလင်းပြနိုင်သည်။ ဖော်ပြပေးသည်။

သို့ဖြစ်ပါ၍၊ ကျမ်းစာ၏အမှန်တရားကို ကြိုးစားဖျက်ဆီးလာသမျှကို ကျွန်ုပ်တို့ရင်ဆိုင်တွန်းလှန်ပစ်ရပါမည်။ ကျမ်းစာကိုမြတ်နိုးသူများပင်လျှင် သံသယစိတ်များဝင်လာတတ်သည်။ ယနေ့ဘာသာရေးလိုက်စားသူများ၊ ခရစ်ယာန်   များတို့သည် လူတွေ၏အမြင်အတွေးအခေါ်ကို ပို၍စူးစိုက်ကြည့်တတ်သော ကြောင့် နှုတ်ကပတ်တော်သည် ဘုရားရှင်၏နှုတ်ထွက်စကားမဟုတ်တော့ဘဲ လူ၏အတွေးအခေါ်ဖြင့် ခံယူသတ်မှတ်လာတတ်ကြသည်။ ကျမ်းစာနှင့် ပတ်သက်၍ အငြင်းအခုံဖြစ်ကြသည်။ ရှင်ဘုရင်များသာရေးသည်၊ သိုးထိန်း များသာရေးသည်၊ တံငါသည်များသာရေးသည်၊ ယဇ်ပုရောဟိတ်များ၊ ကဗျာ စာရေးဆရာများနှင့် အခြားလူများက ဘုရား၏သဘောထားကိုရေးကြသည်ဟု ဆိုကြသည်။ သူတို့အချိန်သူတို့နေရာဒေသ သူတို့၏နားလည်ချက်ဖြင့် ရေးသား သည်ဟုဆိုချင်ကြသည်။

ယခုအချိန်ပင်လျှင် မည်သို့ရှိနေသနည်း။ အကယ်၍ လူတို့၏ အထင်အတိုင်းမှန်နေလျှင် ကျွန်ုပ်တို့ယခု ၂၁ ရာစုနှစ်၌ မည်သို့အသက်ရှင် နေထိုင်သင့်သနည်း။ ထိုလူပုဂ္ဂိုလ်တို့၏အတွေးအခေါ်ကို ကျွန်ုပ်တို့သတိပြုသင့် ပါသည်။ ကျွန်ုပ်တို့၏မျှော်လင့်ချက်အခြေခံဖြစ်သော ထာဝရအသက်ရှင်နိုင်ရန် ထိုသူများထက် စဉ်းစားတွေးခေါ်သင့်ပါသလား။

ဆာ၊ ၁၁၉း၁ဝ၅၊ ၁၁၆၊ ၁၃ဝ၊ ၁၃၃ နှင့် ၁၆ဝ ကိုဖတ်ပါ။ ကယ်တင်ခြင်းစီမံကိန်းအကြောင်းနှင့်ပတ်သက်၍ ဆာလံဆရာသည် မည်သို့ ဖော်ပြပေးသနည်း။