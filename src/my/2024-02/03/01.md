---
title:  အမှောင်ထုမှအလင်းရောင်တောက်လာခြင်း
date:   13/04/2024
---

### ဖတ်ရန်ကျမ်းချက်များ။
ယော၊ ၈း၄၄။ သုတ္တံ၊ ၂၃း၂၃။ တမန်၊ ၂ဝး၂၇- ၃၂။ ၂သက်၊ ၂း၇-၁၂။ ဆာ၊ ၁၁၉း၁ဝ၅၊ ၁၁၆၊ ၁၃ဝ၊ ၁၃၃၊ ၁၆ဝ။ သုတ္တံ၊ ၁၆း၂၅။ ၂ကော၊ ၄း၃-၆။

> <p>အလွတ်ကျမ်းချက်</p>
> “ယေရှုကလည်း၊ အလင်းသည် သင်တို့တွင်ခဏသာရှိ၏။ အလင်းရှိစဉ်အခါ သွားလာကြလော့။ သို့မဟုတ်လျှင် မှောင်မိုက် သည် သင်တို့ကိုမီလိမ့်မည်။ မှောင်မိုက်၌သွားသောသူသည် အဘယ် ဆီသို့မိမိသွားသည်ကို မိမိမသိ” (ယောဟန်၊ ၁၂း၃၅)။

သမ္မာကျမ်း၏နောက်ဆုံးကျမ်းသည် ဗျာဒိတ်ဖြစ်သည်။ နတ်ဆိုး စာတန်ကို နဂါးနှင့်လည်းကောင်း၊ ရှေးမြွေဟောင်းဟူ၍လည်းကောင်း ရုပ်လုံး ဖော်ထားသည် (ဗျာ၊ ၁၂း၉)။ သူသည် နဂါးကြီးဖြစ်သည်အကြောင်းမှာ ဘုရားရှင်၏လူတို့ကို ဖျက်ဆီးပစ်ချင်သောကြောင့်ဖြစ်သည်။ ရှေးမြွေဟောင်း လည်းဖြစ်နေပြန်သည်။ ကောက်ကျစ်စဉ်းလဲစွာလိမ်လည်လှည့်ဖြားတတ်သော သဘောရှိသောကြောင့်လည်းဖြစ်သည်။ ခရစ်တော်အသေခံတော်မူပြီးနောက် နှစ်ထောင်ပေါင်းများစွာရက်စက်ကြမ်းကြုတ်မှုကို စာတန်ပြုလုပ်ခဲ့သည်။ ဘုရားရှင် ကိုသစ္စာရှိသူများတို့အား ခြသေင့်္တွင်းထဲပစ်ချခဲ့သည်။ ရောမနတ်ဘုရားများကို ကိုးကွယ်ရန်ငြင်းဆန်သူအားလုံးကို အရှင်လတ်လတ်မီးရှို့သတ်သည်။ ထိုမျှ လောက်ရက်စက်ကြမ်းကြုတ်စွာ နှိပ်စက်ညှဉ်းပန်းခြင်းပြုသော်လည်း ဘုရားရှင် ကို သစ္စာရှိကတိတည်ထားသူများစွာရှိနေသည်။ ဧဝံဂေလိတရားလည်း ကမ္ဘာအရပ်ရပ်သို့ပျံ့နှံ့ကာ အသင်းတော်ပို၍တိုးတက်ကြီးမားလာသည်။

နောက်ဆုံးစာတန်သည် တိုက်ခိုက်မှုစနစ်ကို ပြောင်းပစ်ရသည်။ ဘုရားမဲ့ဝါဒယုံကြည်သူတို့သည် ရေနှစ်ခြင်းခံလာသည်။ သို့သော် သမ္မာ ကျမ်းစာ၏သွန်သင်ချက်ကိုနားမလည်ကြပါ။ အသင်းတော်အတွင်း အမှောက် အမှားများစွာလွှမ်းမိုးလာတော့သည်။ အသင်းတော်ခေါင်းဆောင်များသည် သမ္မာတရား၏အစစ်အမှန်ကို လူတို့၏ထုံးတမ်းစဉ်လာအယူအဆဖြင့် လူကြိုက် များသောလုပ်ရပ်ကို အသင်းတော်၌ကျင့်သုံးကြသည်။ စတုတ္ထရာစုနှစ်နှင့် ပဉ္စမ ရာစုနှစ်လိုမျိုးအချိန်၌ ဘုရားမဲ့အယူဓလေ့ထုံးတမ်းစဉ်လာနှင့် ခရစ်ယာန်တို့၏ သွန်သင်ချက်ကို ရောပြွန်းသမပြီး ဗလောင်းဗလဲပြုကာ သမ္မာကျမ်းစာ၏ သွန်သင်ချက်အမှန်တရားကိုချနင်းတော့သည်။

အသက်တာ၌ အခက်ခဲဆုံးအချိန်မှာပင် ဘုရားရှင်သည် မိမိ၏ လူမျိုးတို့နှင့် ဆက်လက်ကိန်းအောင်းနေတော်မူသည်။ ယေရှုရှင်ကို “လမ်းခရီး သမ္မာတရားနှင့်အသက်” ဟူ၍ တွေ့ရှိခဲ့ကြသည်။ သန့်ရှင်းသောဝိညာဉ်တော် ၏တန်ခိုးကြောင့် ယုံကြည်သူတို့သည် ခိုင်ခံ့စွာရပ်တည်ကြသည်။ ဖိနှိပ်နင်းချ ခံရသည်အချိန်မှာပင် စိတ်ကိုတင်းထားနိုင်ကြသည်။ ဘုရားရှင်ဖော်ပြချက် အတိုင်း သစ္စာရှိစွာတည်နေနိုင်သည်။ နှုတ်ကပတ်တော်အတိုင်း၊ မယိမ်းမယိုင် သမ္မာတရားနှင့် နှုတ်ကပတ်တော်အတိုင်းရပ်တည်ခဲ့သည်။ ဖိနှိပ်ခြင်းအလုံးစုံ ကို ကြံ့ကြံ့ခံကာ လူသိရှင်ကြားသိမ်မွေ့စွာဖြင့် တုံ့ပြန်နိုင်ခဲ့သည်။