---
title:  ကြမ်းကြုတ်သောဝံပုလွေများ
date:   15/04/2024
---

`တ၊ ၂ဝး၂၇-၃၂ ကိုဖတ်ပါ။ ရှင်ပေါလုအထူးသတိပေးချက်သည် အသင်းတော်ခေါင်းဆောင်များသို့ ဧဖက်၏အခြေအနေဖြင့်ရောက်လာမည့် ဖောက်ပြန်မှုကြီးမည်သို့ဖြစ်လာမည်နည်း။`

ရှင်ပေါလုအကြံပေးခြင်း၏အကြံအစည်မှာ ရောက်လာမည့်အချိန်ကို အသင်းတော်အနေဖြင့် ပြင်ဆင်ထားရန်အတွက်ဖြစ်သည်။ ထိုအကြောင်းကို ရေးသားရာ၌ အကြောင်းရင်းနှစ်ခုကို ရည်ရွယ်ရေးသားထားသည်။

ပထမအကြောင်းရင်းမှာ “ကြမ်းတမ်းသောတောခွေးတို့သည် သိုးများ ကိုမသနားဘဲ သင်တို့အထဲသို့ဝင်မည်” (တမန်၊ ၂ဝး၂၉)။ တစ်နည်းဆိုသော် ယုံကြည်သူတို့သည် နှိပ်စက်ညှဉ်းပန်းခြင်းကိုခံကြရမည်။ ရက်စက်ကြမ်းကြုတ် ခြင်းကိုရင်ဆိုင်ကြရမည်။ အပြင်နေရာ၌မဟုတ်၊ အသင်းတော်အတွင်းမှာပင် နှိပ်စက်ခြင်းကိုခံကြရမည်။ ထိုအနာဂတ္တိစကားသည် ပထမရာစုနှင့်ဒုတိယ ရာစုနှစ်အတွင်း ပြည့်စုံသွားသည်။ ဧကရာဇ်မင်း၏ကိုယ်စား ရောမတို့ပြုလုပ် ထားသောနတ်ဘုရားရုပ်တုတို့ကို ဦးမချမကိုးကွယ်သော ခရစ်ယာန်များနှိပ်စက် ခံရသည်။ ထောင်ချခံရသည်။ မီးရှို့သတ်ပစ်ခံရသည်။

ဒုတိယအချက်အကြောင်းရင်းခံမှာ ရှင်ပေါလုသတိပေးထားချက်အရ “တပည့်တော်များကိုသွေးဆောင်ခြင်းငှာ၊ မှားသောစကားကိုပြောတတ်သော လူတို့သည် သင်တို့အထဲ၌လည်းပေါ်လာမည်ကိုလည်းကောင်း ငါသိ၏” (တ၊ ၂ဝး၃ဝ)။ မှားယွင်းသောသွန်သင်မှုများ အသင်းတော်အတွင်းဝင်ရောက်လာ လိမ့်မည်။ မမှန်သောသွန်သင်ချက်များ သမ္မာတရား၏နေရာသို့ဝင်လာလိမ့် မည်။ ဘုရားမသိသူများတို့၏ထုံးစံဓလေ့များ အသင်းတော်မှကျင့်သုံးလာလိမ့် မည်။ စတုတ္ထနှင့်ပဉ္စမရာစုနှစ်များတွင် ခရစ်ယာန်အသင်းတော်၌ ညှိနှိုင်း ခံယူမှုများကိုပြုလုပ်ခဲ့ကြသည်။ သာသနာပြုရာ၌ အောင်မြင်မှုများစွာရှိသော် လည်း ရလဒ်မှာ များစွာသောမှားယွင်းမှုသွန်သင်ချက်အစားထိုးလာခြင်းကြောင့် ဘုရားရှင်၏နှုတ်ကပတ်တော်သည် အသရေပျက်ခဲ့ရသည်။

`၂သက်၊ ၂း၇-၁၂ ကိုဖတ်ပါ။ ရှင်ပေါလုသတိပေးသောဖောက်ပြန် မှုကြီးသည် အသင်းတော်သို့ မည်သည့်ပုံဖြင့်ဝင်လာမည်နည်း။ ထူးခြားသော ဝိသေသလက္ခဏာမည်သို့ရှိပါသနည်း။`

ရှင်ပေါလု၏မှတ်ချက်မှာ “ဥပဒေမဲ့လုပ်ရပ်များဖြင့် လျှို့ဝှက်စွာ လုပ်ဆောင်ကြသည်ဟု မှတ်ချက်ပေးပြီး ရှင်ပေါလု၏နေ့ရက်အချိန်ကာလမှာ ပင် လူတို့သည် ဘုရားသခင်၏ပညတ်တော်ကို နာခံခြင်းမရှိ၊ တဖြည်းဖြည်း လမ်းလွဲနေကြသည်။ ထိုသို့လွဲမှားသောအယူ၏နောက်သို့လိုက်ခြင်းဖြင့် နောက်ပိုင်းရာစုနှစ်များတွင် ပိုမိုတွင်ကျယ်လာခဲ့သည်။

ဒုတိယပညတ်တော်နှင့်နှိုင်းယှဉ်ပြန်သော် ခရစ်ယာန်တို့၏ဝတ်ပြု ကိုးကွယ်ခြင်းအစီအစဉ်တွင် ရုပ်တုများပါဝင်လာသည်။ ဘုရားမသိသူ    တို့သည် ရုပ်တုထောင်သောင်းများစွာကိုပြုလုပ်၍ နှစ်ပေါင်းကြာရှည်စွာ ဘာသာရေးအစီအစဉ်၌ ရှေ့တန်းတင်ထားကြသည်။ ခရစ်ယာန်များသည် တစ်ပါးအမျိုးသားတို့၏လက်ခံမှုရယူနိုင်ရန် အသင်းတော်ကိုအသုံးပြုလာသည်။ နတ်ရုပ်တုများ၏အမည်ကိုလည်း သန့်ရှင်းသူဟူ၍ ကင်ပွန်းတပ်ခေါ်ဆိုကြ သည်။ တနဂင်္နွေနေ့သည် နေဘုရားကိုကိုးကွယ်သောနေ့ရက်ဖြစ်သည်။ တဖြည်းဖြည်းနှင့် ယင်းပထမနေ့ကို ခရစ်ယာန်တို့၏ဥပုသ်နေ့ဝတ်ပြုရာနေ့ အဖြစ် သတ်မှတ်လာကြသည်။ အကြောင်းပြချက်မှာ ခရစ်တော်ရှင်ပြန် ထမြောက်သောနေ့ဖြစ်၍ ဂုဏ်ပြုစောင့်ထိန်းသည်ဟု အကြောင်းပြကြသည်။ ထိုမှားယွင်းနေသောနေ့ကို ယခုနေ့တိုင် သမ္မာကျမ်းစာမှဥပုသ်နေ့ဟူ၍ သတ်မှတ် ခြင်းမပြုသေးပါ။

ယနေ့အသင်းတော်နှင့်ပတ်သက်၍ စေ့စပ်ငြိမ်းချမ်းရေးပေးရသောအရာ မည်သည့်အရာပါသနည်း။ ပို၍အရေးကြီးသောငြိမ်းချမ်းရေးအပြုသဘောဆောင် ရမည့်အရာသည် မည်သည့်အရာဖြစ်သနည်း။ အမှန်တရားနှင့် မှာယွင်း နေသောသွန်သင်ချက်များကို ညှိနှိုင်းအလျှော့အတင်းလုပ်ရန်လိုပါသလား။