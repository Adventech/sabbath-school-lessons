---
title:  လူတို့၏စဉ်းစားတွေးခေါ်မှုသည် သမ္မာကျမ်းစာအပြင်၌ရှိသည်
date:   17/04/2024
---

သန့်ရှင်းသောဝိညာဉ်တော်သည် ကျွန်ုပ်တို့၏စိတ်တွင်းကို လှုံ့ဆော် ပေးနေပါသည်။ စကြဝဠာတစ်ခွင်လျှို့ဝှက်နက်နဲချက်ကို ထိုးဖောက်ဝင်ရောက် သိမြင်နိုင်ရန် ကျွန်ုပ်တို့ကိုဖိတ်ခေါ်သည်။ ပုဂ္ဂိုလ်တစ်ဦးပြောဖူးသောစကား တစ်ခွန်းရှိသည်။  ကျွန်ုပ်တို့ခရစ်ယာန်ဖြစ်နေသောသူများသည် အသင်းတော် တံခါးဝ၌ရှိသော ကျွန်ုပ်တို့၏ဦးနှောက်ကို စစ်ခြင်းမပြုကြပါ။ လူတို့သည် နှုတ်ကပတ်တော်၏သမ္မာတရားအမှန်လမ်းကို ဉာဏ်မမီသော်လည်း ကြိုးစား ထုတ်ဖော်လိုကြသည်။ အမှန်တရားဟုဆိုရာ၌ လူသားတို့၏အယူအဆကို ဆိုလိုခြင်းမဟုတ်ပါ။ ဘုရားသခင်ဖော်ပြပေးသောအကြောင်းအရာကို ဆိုခြင်း ဖြစ်သည်။

`သုတ္တံ၊ ၁၆း၂၅၊ သူကြီး၊ ၂၁း၂၅ နှင့် ဟေရှာ၊ ၅၃း၆ ကိုဖတ်ပါ။ စာတန်၏လိမ်လည်ခြင်းမဟာဗျူဟာကို မည်သို့ဖော်ပြထားသနည်း။`

နတ်ဆိုးစာတန်၏အထိရောက်ဆုံးလိမ်လည်ချက်မှာ လူတို့၏ရှာဖွေ  တွေ့ရှိခြင်းကိုယုံကြည်ရန် တိုက်တွန်းပေးခြင်းပင်ဖြစ်သည်။ သန့်ရှင်းသော ဝိညာဉ်တော်ပဲ့ပြင်ခြင်းမရှိ၊ နှုတ်ကပတ်တော်မှလည်း သတိပေးခြင်းမရှိသောလူတို့ ကိုယ်ပိုင်အတွေးဖြင့် လုပ်ရပ်ကိုယုံကြည်စေခြင်းသည် စာတန်၏အထိရောက် ဆုံးစုံစမ်းခြင်းပင်ဖြစ်သည်။ ဘုရားရှင်၏အလိုတော်ကိုလည်း နားလည်ရန် စိတ်မရှိခြင်းစသည်တို့ပါဝင်သည်။ ကျွန်ုပ်တို့၏မျက်စိ၌ အမှန်ဟုထင်ရသော လမ်းရှိသည်။ ထုံးတမ်းဓလေ့ယဉ်ကျေးမှုအစဉ်အလာ၌ လုံးဝအားကိုးခြင်းမျိုး သည် လူတို့မျက်စိ၌ လုံးဝမှန်ကန်နေသော်လည်း ဘုရားရှင်၏မျက်မှောက် တော်၌ လုံးဝလွဲမှားနေသည်ကိုသိထားပါ။

လွန်ခဲ့သောနှစ်အနည်းငယ်၌ ကျွန်ုပ်တို့ဇနီးမောင်နှံတို့သည် တည်းခို သောဟိုတယ်၏နောက်ဘက်တောထဲဝင်ရောက်လမ်းလျှောက်ဖို့ရန်နှင့် သဘာဝ လေ့လာရန်ဆုံးဖြတ်ပြီး အတူဝင်ရောက်ခဲ့သည်။ နေရာဒေသအနေအထားကို ကျွန်ုပ်တို့ကောင်းစွာကျွမ်းကျင်ပါသည်။ တစ်နာရီမျှ ကျွန်ုပ်တို့လမ်းလျှောက် သောအခါမှာ လမ်းသွယ်ကလေးများစွာကိုဖြတ်ကျော်ခဲ့ပြီးဖြစ်သည်။ ယင်း အချိန်မှာပင် ကျွန်ုပ်၏စိတ်မှာမလုံတော့ဘဲ ပြန်သွားရန်လမ်းကြောင်းအပေါ် ဇဝေဇဝါစိတ်ဖြစ်လာခဲ့သည်။ လမ်းရှာကြည့်သောအခါ ခက်ခဲလာသည်။ နောက်ဆုံးကျွန်ုပ်တို့ဇနီးမောင်နှံတောထဲမျက်စိလည်ပြီး လမ်းစရှာမရတော့ပါ။ တောထဲ၌ လမ်းပျောက်သွားတော့သည်။ နေလည်းဝင်သွားသည်။ ကျွန်ုပ်တို့ အလွန်ကြောက်ရွံ့လာသည်။ အခြားသောလမ်းလျှောက်နေသူများနှင့် လမ်းသိသူ ကိုတွေ့ဆုံသွား၍သာတော်တော့သည်။ ကျွန်ုပ်တို့သည် ၅ မိုင်မျှဝေးသော နေရာကို ရောက်ရှိသွားခြင်းဖြစ်သည်။ သို့သော် လမ်းမကြီးနှင့်သိပ်မဝေးပါ။ ထိုပုဂ္ဂိုလ်တို့၏ကားသည် ကားလမ်းမကြီးတွင်ရပ်ထား၍ လမ်းဝင်လျှောက် ကြခြင်းဖြစ်သည်။ သူတို့၏ကားနှင့်ပင် ကျွန်ုပ်တို့ကိုပြန်၍တင်လာပေးသည်။ လမ်းသိသောသူနှင့် ကျွန်ုပ်တို့တည်းခိုသောနေရာအထိ ပြန်ခေါ်လာနိုင်သူ   ကြောင့် ကျွန်ုပ်တို့ဝမ်းသာရသည်။

ကမ္ဘာမြေကြီးမှကောင်းကင်ခရီးသို့ သွားသောအခါ ဘုရားရှင်သည် ကျွန်ုပ်တို့ကို စွန့်ပစ်၍မထားပါ။ သန့်ရှင်းသောဝိညာဉ်တော်သည် နှုတ်ကပတ် တော်ကိုအသုံးပြုလျက် ကျွန်ုပ်တို့အိမ်အပြန်လမ်းကို ညွှန်ပြသင်ကြားပေးသည်။ အမှန်နှင့်အမှား၊ ဓမ္မနှင့်အဓမ္မ၊ အကောင်းနှင့်အဆိုးအရာများကို ခွဲခြားနိုင်သော နည်းတစ်ခုတည်းရှိသည်။ ဘုရားရှင်၏သမ္မာတရားနှုတ်ကပတ်တော်ဖြင့်သာ ဖြစ်သည်။ ဘုရားရှင်နှင့် ကိုယ်တော်၏နှုတ်ကပတ်တော်ကိုဆန့်ကျင်လျှင် အမှားဖြစ်သည်။ အမှားဟူသမျှ အမြဲအန္တရာယ်ဖြစ်စေသည်။ ဘုရားရှင်နှင့် ညီလျော်သောအမှုအရာအလုံးစုံသည် အမှန်တရား၊ ဓမ္မတရားဖြစ်သည်။ ကောင်းမြတ်သောလမ်းသို့ပို့ဆောင်သည်။ ကျွန်ုပ်တို့၏စိတ်နေသဘောထား မှန်ကန်ရန်နှင့် သမာသမတ်ဓမ္မဓိဋ္ဌာန်ကျကျရှိစေရန်၊ သမ္မာကျမ်းစာကိုစံထားရန် အရေးကြီးသည်။

သန့်ရှင်းသောဝိညာဉ်တော်မှ ကူညီခြင်းမပါလျှင် လူ၏အတွေးအခေါ် သည် သမာသမတ်ဓမ္မဓိဋ္ဌာန်ကျသောဆုံးဖြတ်ချက်မရနိုင်ဖြစ်ရသည်မှာ အဘယ် ကြောင့်နည်း။ လူတို့၏အားထုတ်မှုနှင့် ဘုရားရှင်ဖော်ပြချက်ကို နှီးနှောဆွေးနွေး ပါ။ ဘုရားရှင်ဖော်ပြထားသောအရာကို ကျွန်ုပ်တို့မည်သို့ဆန်းစစ်နိုင်ပါသနည်း။ ဥပမာ၊ ဒံ၊ ၂ ကိုဖတ်ပါ။ ဗာဗုလုန်အင်ပါယာအချိန်မှစ၍ အနာဂတ်တိုင်း နိုင်ငံအသီးသီးပေါ်ထွက်လာမည့်အကြောင်း ပုရောဖက်ကြိုတင်အနာဂတ်ရိုက် ပြောထားခြင်းဖြစ်သည်။ လူသားတို့အနေဖြင့် မိမိတို့အစွမ်းအစဖြင့် ထိုသို့ သောအနာဂတ္တိမျိုးကို စွမ်းဆောင်ကြိုတင်ပြောကြားနိုင်ပါမည်လား။