---
title:  အမှောင်ထုကိုအလင်းခွင်း၍လင်းထိန်စေသည်
date:   22/04/2024
---

`ယုဒ၊ ၃၊ ၄ ကိုဖတ်ပါ။ မည်သည့်သတိပေးချက်မျိုးကို နောင်လာ မည့်ခရစ်ယာန်အသင်းတော်အား ကောင်းစွာပြုလုပ်ထားသနည်း။`

ယုဒဩဝါဒစာကို အေဒီ ၆၅ အစောပိုင်းကာလတွင် ရေးသားထား သည်။ သစ္စာရှိခရစ်ယာန်များအတွက် “ခမည်းတော်ဘုရားသခင် သန့်ရှင်း တော်မူ၍၊ ယေရှုခရစ်ခေါ်ထားစောင်မတော်မူသော” (ယုဒ၊ ၁း၁)။ ယခု သစ္စာရှိယုံကြည်သူများအနေဖြင့် အားပေးတိုက်တွန်းခံရသည့်အချက်မှာ “သန့်ရှင်း သူတို့၌အထက်ကအပ်ပေးခဲ့ပြီးသော ယုံကြည်ခြင်းတရားဘက်မှာ သင်တို့ သည် ကြိုးစား၍တိုက်လှန်စေခြင်းငှာ၊ နှိုးဆော်သွေးဆောင်၍၊ ရေးလိုက်ရသော အကြောင်းရှိ၏” (ယုဒ၊ ၁း၃)။ အံ့အားသင့်ဖွယ်အလယ်ခေတ်၌ရှိသော ယုံကြည်သူတို့သည် အသင်းတော်အတွင်းသို့ ဘုရားမဲ့သဘောများအလေးထား ပြီး ထုံးစံဓလေ့ကို သွတ်သွင်းလာကြကာ နှုတ်ကပတ်တော်ကို အလျှော့အတင်း ပြုလာသောအချိန်၊ ထုံးစံကို အလွန်အလေးထားသောအချိန်ဖြစ်သည်။ သို့သော် “ဝေါဒင်းစီး” လူမျိုးစုတို့ကဲ့သို့သော သစ္စာရှိသူများမှာ ရာစုနှစ်ပေါင်းများစွာ ဘုရားရှင်၏နှုတ်ထွက်စကားတော်အပေါ် အလွန်သစ္စာရှိကြသည်။ သမ္မာတရား  အမှန်လမ်းကိုသာရွေးချယ်ကာ အသေခံကြသည်။ ခရစ်တော်တစ်ပါးတည်း သာ သူတို့၏အားကိုးရာဖြစ်၍ သမ္မာကျမ်းစာသည်သာ အခွင့်အာဏာတန်ခိုး အားလုံး၏မူလအရင်းခံဖြစ်ကြောင်း လက်ခံကြသည်။ ခေတ်ကာလအချိန်တိုင်း ၌ ဘုရားရှင်အတွက် သက်သေခံသူများရှိစမြဲဖြစ်သည်။ ခရစ်တော်၌ ယုံကြည် ရခြင်းအကြောင်းအတွက် ဝမ်းမြောက်ရသူလည်းများစွာရှိသည်။ ခရစ်တော် သည် ဘုရားရှင်နှင့်လူတို့အကြား ကြားနေတောင်းပန်ပေးသူဖြစ်ကြောင်း လက်ခံ ကြသည်။ ထိုသူတို့သည် သမ္မာကျမ်းစာကို ဘဝတစ်လျှောက်လုံးအတွက် စည်းကမ်းထိန်းသိမ်းလမ်းပြပေးသူအဖြစ် သတ်မှတ်ကြသည်။ စစ်မှန်သော ဥပုသ်တော်နေ့ကိုလည်း သစ္စာရှိစွာစောင့်ထိန်းကြသည်။

`ဗျာ၊ ၂း၁ဝ ကိုဖတ်ပါ။ သေသည့်တိုင်အောင်သစ္စာစောင့်သူကို ဘုရားရှင်မည်သည့်အရာကိုပေးမည်ဟု ဆိုထားသနည်း။`

ယင်းစကားများကို စမုရနအသင်းတော်သို့ ရေးသားပေးပို့ခြင်းဖြစ် သည်။ “ဒိုင်အွန်နီစိအာ့” နတ်ဘုရားကို မြို့သူမြို့သားများကိုးကွယ်ကြ၍ စိုက်ပျိုးရေးနှင့် မြေဩဇာကိုကောင်းမွန်စေသောနတ်ဘုရားဟု ယုံကြည်ကြသည်။ ပူဇော်ပသသည်။ “ဒိုင်ယွန်နီစိအာ့” နတ်ဘုရား၏ပုရောဟိတ်များသေဆုံးလျှင် သူတို့၏ခေါင်းပေါ်၌ သရဖူဆောင်းပေးပြီး သဂြင်္ိုဟ်ကြသည်။ ရှင်ယောဟန်သည် သေဆုံးပြီး လောကသားလူတစ်ဦး၏ဦးခေါင်းပေါ်၌ ဆောင်းပေးသောသရဖူနှင့် မကောင်းမှုကိုအောင်မြင်ပြီး ထာဝရအသက်သရဖူကိုဆောင်းရမည့်သူများနှင့်  နှိုင်းယှဉ်ရေးသားထားသည်။ ထာဝရအသက်သရဖူကို ဆောင်းရမည့်သူသည် စုံစမ်းနှောင့်ယှက်ခြင်းအလုံးစုံကို ရင်ဆိုင်ကျော်ဖြတ်ရသူများဖြစ်သည်။ အခက် အခဲများစွာ၊ ဒုက္ခများစွာနှင့် ခရစ်တော်အကြောင်းကြောင့် အသက်အသေခံရမည့် သူများအတွက် ပြင်ဆင်ပေးသောသရဖူဖြစ်သည်။

ထာဝရအသက်သရဖူသည် ခရစ်တော်အပေါ် သစ္စာစောင့်သိကာ အသက်ပင်အသေခံခဲ့သောသူများအတွက် အထူးစီစဉ်ပေးသည်။ ထာဝရအသက် သရဖူကိုရရှိရန် ယုံကြည်သူများအနေဖြင့် အရာရာကိုရင်ဆိုင်ကြရသည်။ ဝေါဒင်းစီးလူမျိုးများ ထိုသရဖူအတွက် ဒုက္ခညှဉ်းဆဲခြင်းအမျိုးမျိုးရင်ဆိုင်ခဲ့ရ သည်။ သူတို့၌ တစ်ခုတည်းသောမျှော်လင့်ချက်မှာ တစ်နေ့ယေရှုရှင်နှင့်အတူ ထာဝရအတူနေရမည်သာဖြစ်သည်။ ထိုအသက်သရဖူကို ကျွန်ုပ်တို့အတွက် စီစဉ်ပေးထားသည်။ ကျွန်ုပ်တို့စုံစမ်းခြင်းခံရမည်။ သို့သော် ယေရှုရှင်ကို မျက်ခြည်မပြတ်ကျွန်ုပ်တို့ကြည့်နေခြင်းဖြင့် ထာဝရအသက်သည် ကျွန်ုပ်တို့အတွက် အဆင်သင့်ဖြစ်နေပါသည်။

အချိန်ကာလနှင့်ပတ်သက်၍ သင့်ကိုမည်သို့ခွန်အားပေးထားသနည်း။ သင့်ကိုမည်သည့်အရာက ခြောက်လှန့်နေပါသနည်း။ သင့်အတွက် ထိုအချိန်၌ မည်သို့သောကတိတော်ရှိနေသနည်း။