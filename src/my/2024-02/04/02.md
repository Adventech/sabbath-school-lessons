---
title:  နှိပ်စက်ညှဉ်းပန်းခြင်းအောင်မြင်ဆဲဖြစ်သည်
date:   21/04/2024
---

`ဒံ၊ ရး၂၃-၂၅ နှင့် ဗျာ၊ ၁၂း၆၊ ၁၄ ကိုဖတ်ပါ။ ဖော်ပြပါကျမ်းချက် များမှ ပုရောဖက်ပြုချက်သည် မည်သည့်အချိန်ကိုဆိုလိုပါသနည်း။`

ဘုရားရှင်၏လူတို့သည် မိမိတို့အရှင်အပေါ် သစ္စာရှိသောအခါ စာတန်တုန်လှုပ်သွားရသည်။ ညှဉ်းပန်းခြင်းကို ထပ်ခါထပ်ခါပြုလုပ်လာသည်။ ပုရောဖက်ဒံယေလသည် အချိန်ကာလနှင့်ဆိုင်သော အနာဂတ္တိအကြောင်းကို ဖော်ပြခဲ့သည်။ အလယ်ခေတ်အချိန်အသင်းတော်သည် တိုက်ပွဲရင်ဆိုင်ကြရ သည်။ နှိပ်စက်ညှဉ်းပန်းခြင်းခံကြရသည်။ ဘုရားရှင်၏လူများအမျိုးမျိုးဒုက္ခ ကြုံကြရသည် (ဒံ၊ ရး၂၁၊ ၂၅)။ တမန်တော်ရှင်ယောဟန်သည် ယင်းကိစ္စ ကိုပင် ပြန်၍ဖော်ပြသည်။ အချိန်ကာလတူညီ၍ အသင်းတော်သည် ဖိအား ပေးအတင်းအကျပ်ပြုခံရပြီး တောသို့ထွက်ပြေးရမည့်အချိန်ဖြစ်သည်။ ထိုတော စပ်၌ပင် အသင်းတော်သည် “တစ်ကာလ၊ နှစ်ကာလ၊ ကာလတစ်ဝက် ကျွေးမွေးခြင်းခံရမည် (ဗျာ၊ ၁၂း၁၄။ ဗျာ၊ ၁၂း၆)။ ထပ်မံဖြည့်စွက်ချက်အရ “မိန်းမသည် (အသင်းတော်) ဘုရားသခင်ပြင်ဆင်ပေးတော်မူသောအရပ်တည်း ဟူသော တောသို့ထွက်ပြေးရသည်။” ဘုရားရှင်၏လူတို့သည် တော၌ပင် ကျွေးမွေးခြင်းကိုခံကြရသည်။ ကိုယ်တော်၏နှုတ်ကပတ်တော်သည် ခွန်အား ပေးခြင်း၊ ပြုစုစောင့်ရှောက်ခြင်းအမှုကို ပြုလုပ်ပေးသည်။ မဟာတိုက်လှန်ပွဲ ကြီးသည် ကာလရှည်ကြာစွာ အမှောင်ခေတ်ကိုကြီးစိုးနှိပ်စက်ညှဉ်ပန်းခဲ့သည်။

ဘုရားရှင်၏လူတို့သည် “ပြင်ဆင်ပေးသောနေရာ” ကို ရှာဖွေ တွေ့ရှိခဲ့သည်။ အသက်တာ၌ စိန်ခေါ်ချက်အကြီးမားဆုံးနှင့် ရင်ဆိုင်ရလျှင် ဘုရားရှင်သည် ကျွန်ုပ်တို့အတွက် အမြဲပြင်ဆင်ပေးတော်မူသည်။ သစ္စာရှိသူ မိမိ၏လူတို့အတွက် အမြဲပြင်ဆင်ပေးတော်မူသည်။ စုံစမ်းခြင်းကို အကြီးမားဆုံး ရင်ဆိုင်ရချိန် ကိုယ်တော်၏လူတို့သည် ကိုယ်တော်၏မေတ္တာတော်နှင့် စောင်မ တော်မူခြင်းအောက် လုံခြုံစွာနေရသည် (ဆာ၊ ၄၆)။

ရက်ပေါင်း ၁,၂၆ဝ၊ တစ်ကာလ၊ နှစ်ကာလ၊ ကာလတစ်ဝက်ကို ဗျာ၊ ၁၂း၆၊ ၁၄ ၌ရေးထားသည်။ နှစ်မျိုးလုံးသည် တူညီသောအချိန်အတိုင်း အတာ (၃— နှစ်၊ သို့မဟုတ် ၁,၂၆ဝ ရက်ပင်ဖြစ်သည်။ သမ္မာကျမ်း၏ ပုရောဖက်ပြုချက်၌ မကြာခဏပုံဆောင်ရေးသားခြင်းကိုပြုသည်။ ဒံယေလနှင့် ဗျာဒိတ်ကျမ်းတို့၏အနာဂတ္တိစကားတို့တွင်လည်း ပုရောဖက်ပြုသတ်မှတ်သော ရက်တစ်ရက်သည် တစ်နှစ်နှင့်ညီမျှသည်။ ယင်းသို့သတ်မှတ်သောကျမ်းချက် ကို တော၊ ၁၄း၃၄ နှင့် ယေဇကျေလ၊ ၄း၆ တို့တွင် တွေ့နိုင်ပါသည်။  ရက်ကိုနှစ်အဖြစ်သတ်မှတ်တွက်ချက်ခြင်းကို ထိုကျမ်းချက်နှစ်ချက် ဖြင့်သာ ဖော်ပြပေးသည်မဟုတ်ပါ။ ကျမ်းစာ၏အခြေခံကျကျလေ့လာသော အခါ၌ ကျယ်ပြန့်စွာတွေ့နေရသည်။ ဒေါက်တာဝေလျံသည် ရှေးဓမ္မဟောင်း ကျမ်းကို အထူးလေ့လာသူဖြစ်သည်။ ရက်ကိုနှစ်အဖြစ်သတ်မှတ်ရေတွက် ကြောင်းကို အချက်ကျကျသက်သေပြကာ ဓမ္မဟောင်း၌ အထောက်အထား ရှိကြောင်း၊ စာကြောင်းရေ ၂၃ ကြောင်းရှည်လျားသောရေးသားချက်ကို ပြုခဲ့သည်။ ကျမ်းစာအနက်ပြန်သူများတို့သည်လည်း ရာစုနှစ်များစွာ ယင်းအတိုင်းအဓိပ္ဋာယ် ပြန်ဆိုလေ့ရှိသည်။

ဗိစဂေါ့စ်၊ ဗင်ဒါးစ် နှင့် အော့စတြိုဂေါ့ လူမျိုးများသည် ရောမ လူမျိုးတို့သင်ကြားပေးသောသွန်သင်ချက်နှင့် မတူညီသောယုံကြည်မှုရှိကြသည်။ နှစ်ပေါင်း ၁,၂၆ဝ သည် ယင်းလူမျိုးစု (၃) မျိုးမှ နောက်ဆုံးအော့စတြိုဂေါ့ လူမျိုးများ မောင်းထုတ်ခံရသည့်အချိန်၌စတင်သည်။ ရောမမြို့မှအေဒီ ၅၃၈ တွင် ထိုလူမျိုးတို့မောင်းထုတ်ခံလိုက်ရသည်။ ထိုကြောင့် ဝိညာဉ်ရေးအမှောင်ထု ကြီးအချိန်အကန့်အသတ်သည် အေဒီ ၁၇၉၈ ကြာမည်ဖြစ်သည်။ နပိုလျံ ဘုရင်၏စစ်ဗိုလ်ချုပ်ကြီး ဘာသီယာသည် ပုပ်ရဟန်မင်းကြီးကို ဖမ်းဆီးဖယ်ရှား ပြီး ထောင်ချပစ်သောနှစ်သည် အေဒီ ၁၇၉၈ ဖြစ်သည်။ ယင်းရှည်လျား သော ၁,၂၆ဝ နှစ်အတွင်း မရေမတွက်နိုင်သောခရစ်ယာန်များစွာ မာတုရ သေခြင်းဖြင့် သတ်ဖြတ်ခြင်းခံခဲ့ရသည်။ အကြောင်းမှာ ဘုရားရှင်၏စကား တော်ကို စွဲကိုင်ထားခြင်းကြောင့်ဖြစ်သည်။ အသက်သေရသော်လည်း အောင်မြင်ခြင်းရရှိကြသည်။ ခရစ်တော်၌တည်၍ အညစ်အကြေးနှင့် အပြစ်၏ ပေရေခြင်းမှ ကင်းလွတ်ရကြသည်။ သိုးသငယ်၏အသွေးတော်ဖြင့် သူတို့ အောင်မြင်ခြင်းရရှိကြသည်။ စာတန်ကိုအောင်နိုင်သောခရစ်တော် ကပ်တိုင် ထက်၌အသေခံသကဲ့သို့ သူတို့သည်လည်း စာတန်ကိုအောင်နိုင်ခဲ့ကြသည်။ သေလွန်သွားကြသော်လည်း ထိုသေလွန်ခြင်းသည် ခရစ်တော်ကြွလာချိန်ကို စောင့်ဆိုင်းနေလျက် အနားယူနေရခြင်းသာဖြစ်သည်။

သမ္မာကျမ်းစာ၏အနာဂတ္တိပြည့်စုံခြင်းသည် သင်၏ယုံကြည်ခြင်းကို အားအင်မည်မျှဖြစ်စေပါသနည်း။