---
title:  သတ္တိရှိရှိခုခံရပ်တည်ရန်
date:   23/04/2024
---

`တ၊ ၅း၂၈-၃၂။ ဧဖက်၊ ၆း၁ဝ-၁၂ နှင့် ဗျာ၊ ၃း၁၁ ကို နှိုင်းယှဉ် ဖတ်ပါ။ ယင်းကျမ်းချက်များမှ တူညီသောအခြေခံအချက် မည်သို့တွေ့ရှိရ သနည်း။`

ဝေါဒင်းစီးလူမျိုး၌ ထူးခြားသောဝိသေသလက္ခဏာရှိသည့်အနက် ဘာသာရေးပြုပြင်ပြောင်းလဲရေးသမားများနည်းတူ ဘုရားအပေါ်အလွန်သစ္စာ ရှိကြသည်။ နှုတ်ကပတ်ကျမ်းစာတော်ကို အထူးလေးစားရိုသေကြသည်။ သူတို့သည် ခရစ်တော်ကိုသာကြီးမြတ်သူဟု သဘောပိုက်ကြသည်။ ရဟန်း တို့၏ဩဇာအာဏာကို ကြောက်ရွံ့ခြင်းလုံးဝမရှိကြပါ။

ရှင်ပေတရုနှင့်တမန်တော်များတို့သည် ရဲရင့်သောစကားဖြင့် “လူ၏ စကားထက် ဘုရားသခင်၏စကားတော်ကိုနားထောင်သင့်ပါ၏” (တ၊ ၅း၂၉)။ ရှင်ပေါလု၏ ဩဝါဒစကားကို အသေအချာစွဲကိုင်ထားကြသည်။ “သခင်ဘုရား အားဖြင့်လည်းကောင်း၊ တန်ခိုးတော်အရှိန်အားဖြင့်လည်းကောင်း၊ ခိုင်ခံ့ခြင်း ရှိကြလော့” (ဧဖက်၊ ၆း၁ဝ)။ ယေရှုရှင်၏ဆိုဆုံးမချက်ကိုလည်း သူတို့ အလေးထားကြသည်။ “ငါသည် အလျင်အမြန်လာမည်။ သင်၏သရဖူကို အဘယ်သူမျှမယူစေခြင်းငှာ၊ ရခဲ့ပြီးသောအရာကိုစွဲကိုင်လော့” (ဗျာ၊ ၃း၁၁)။ ရောမအသင်းတော်မှစီစဉ်သော ထုံးတမ်းဓလေ့များထက် ယုံကြည်ခြင်းပြည့်ဝ သောယောက်ျားမိန်းမတို့သည် ရဲရင့်စွာထရပ်လျက် ဘုရားရှင်၏နှုတ်ကပတ် တော်၌ အမှန်တရားဘက်ရပ်တည်ကြသည်။ ဝေါဒင်းစီးလူမျိုးသည် သမ္မာ ကျမ်းစာကို မိမိတို့၏ဘာသာစကားသို့ ပထမဦးဆုံးပိုင်ဆိုင်ရသောလူမျိုးဖြစ် သည်။ သမ္မာကျမ်းစာကို လက်ဖြင့်ရေးသားပြီး မိမိတို့ဘာသာစကားသို့ ပြန်ဆို သူ “ဂျင်းလိဂါ” (ဲနညေ ူနါနမ) ဖြစ်သည်။ မူရင်းလက်ရေးစာများနှင့် ပုံများပါရှိပါ သည်။ ဝေါဒင်းစီးလူမျိုးများသည် မိမိတို့၏သမ္မာကျမ်းကိုလျှို့ဝှက်စွာဖြင့် အီတလီ မြောက်ပိုင်းနှင့် ပြင်သစ်တောင်ပိုင်း တောင်ထူထပ်သောနေရာများ၌ ကူးယူ ရေးသားကြသည်။ အသက်ကြီးလာသူမိဘများတို့သည် မိမိတို့၏လူငယ်လူရွယ် သားသမီးများအား သမ္မာကျမ်းစာကို အလွတ်ရွတ်ဆိုနိုင်ရန် သင်ကြားပေး ကြသည်။ ကျမ်းစာကိုထပ်ဆင့်ကူးယူပေးသောအဖွဲ့များကလည်း သမ္မာကျမ်းစာ ကို ကူးယူပွားများပေးကြသည်။ ဝေါဒင်းစီးလူကြီးလူငယ်များတို့သည် ဥရောပ တစ်ခွင် ကုန်သယ်အဖြစ်ယောင်ဆောင်ကာ သမ္မာကျမ်းစာကိုဖြန့်ချိကာ လျှို့ဝှက် စွာဖြင့် သမ္မာတရားကိုဟောပြောကြသည်။ အချို့ဝေါဒင်းစီးလူငယ်များသည် တက္ကသိုလ်ကျောင်းများတို့၌ စာရင်းသွင်းကျောင်းတက်ကာ အခွင့်သာလျှင် သာသလို ကျောင်းသူကျောင်းသားအချင်းချင်းသို့ နှုတ်ကပတ်တော်ကိုဝေငှ ပေးကြသည်။ သန့်ရှင်းသောဝိညာဉ်တော်၏လမ်းပြမှုကြောင့် အမှန်တရားကို ရိုးသားစွာရှာဖွေသူများနှင့်တွေ့ကာ တန်ဖိုးရှိလှသောသမ္မာကျမ်းစာများကို ထပ်ဆင့်ပွားဝေမျှခွင့်ရရှိကြသည်။ လူများစွာတို့သည် အသက်စွန့်၍ အမှုတော် ကိုပါဝင်ဆောင်ရွက်ကြရသည်။ ဝေါဒင်းစီးလူမျိုးများစွာတို့သည် ကျမ်းစကား ၏အတိမ်အနက်အလုံးစုံကို နားလည်နိုင်စွမ်းမရှိကြသော်လည်း၊ သူတို့သည် ဘုရားရှင်၏နှုတ်ကပတ်တော်ကို ရာစုနှစ်များစွာ ထိန်းသိမ်းဝေငှပေးခဲ့ကြသည်။

“ဖြောင့်မတ်သောသူတို့၏လမ်းသည် တက်သောအရုဏ်ကဲ့သို့ဖြစ်၍၊ နေထွက်သည်တိုင်အောင် တိုးပွားထွန်းလင်းတတ်၏” (သု၊ ၄း၁၈)။ ရှောလမုန် မင်းကြီးသည် ဘုရားရှင်ပို့ဆောင်သောလမ်းခရီးကို နံနက်အရုဏ်တက်နေ ကဲ့သို့ နှိုင်းယှဉ်ပြကာ၊ ထိုနေသည် မြင့်တက်လာလေ၊ ပို၍ပို၍အလင်းတောက် လေဖြစ်ကြောင်း ဖော်ပြထားသည်။ ထိုနေအလင်းရောင်ကိုသာ ဘုရားရှင် အခွင့်ပေးပြီး လင်းချင်တိုင်းလင်းစေဟုဆိုသော် ကျွန်ုပ်တို့မျက်စိပင်ကွယ်နိုင် ပါသည်။ ကမ္ဘာကြီးကို နှစ်ပေါင်းရာစုနှစ်များစွာ အမှောင်ဖုံးလွှမ်းပြီးနောက် ဘုရားသခင်သည် လူယောက်ျား၊ မိန်းမများကိုအသုံးပြုကာ ကိုယ်တော်၏ နှုတ်ကပတ်တော်ကို လေ့လာတန်ဖိုးထားစေသည်။ ပို၍ပို၍လေ့လာကာ တန်ဖိုး ထားကြသည်။

ခရစ်တော်၏အလင်းတော်ကို ကျွန်ုပ်တို့မည်သို့ ရောင်ပြန်ထွန်းလင်း ပေးနိုင်မည်နည်း။ ကျွန်ုပ်တို့ပတ်လည်ထွန်းတောက်စေရန် မည်သို့ပြုနိုင်မည် နည်း။ ကျွန်ုပ်တို့လုပ်ဆောင်ကြမည်လား။