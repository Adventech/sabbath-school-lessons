---
title:  ပြုပြင်ပြောင်းလဲခြင်း၏မိုးသောက်ကြယ်
date:   24/04/2024
---

`ဆာ၊ ၁၉း၇-၁၁။ ဆာ၊ ၁၁၉း၁၄ဝ။ ဆာ၊ ၁၁၉း၁၆၂ နှင့် ယေရမိ ၁၅း၁၆ ကိုဖတ်ပါ။ ဒါဝိဒ်မင်းကြီးနှင့် ယေရမိတို့သည် ဘုရားရှင်၏နှုတ်ကပတ် တော်အပေါ် တူညီသောသဘောထားမည်သို့ထားရှိသနည်း။ အမှန်ပင်ပြုပြင် ပြောင်းလဲခြင်း၏ထောင့်တိုင်များဖြစ်ပါသလား။`

ပြုပြင်ပြောင်းလဲရေးသမားတိုင်းသည် ဘုရားရှင်၏နှုတ်ကပတ်တော်၌ ဝမ်းမြောက်တတ်ကြ၏။ ဘုရားရှင်၏အလိုတော်ကိုဆောင်ရခြင်းအတွက် နှစ်သက် ကြ၏။ ကိုယ်တော်၏ပညတ်တော်ကို ချစ်ကြ၏။ အထူးခြားဆုံးသော ပေါ်လွင် ထင်ရှားသည့် ပြုပြင်ပြောင်းလဲခြင်းပြုသူတို့၏လုပ်ရပ်မှာ နှုတ်ကပတ်တော်ကို လေ့လာဖတ်ရှုပြီး ဖြန့်ချိဝေငှခြင်းပင်ဖြစ်သည်။ သမ္မာကျမ်းစာကိုလေ့လာရာ၌ သူတို့အတွက် ဝန်ထုပ်မဖြစ်စေပါ။ လုပ်ရိုးလုပ်စဉ်ကြောင့် လုပ်သည့်ပုံစံမျိုး မဟုတ်ပါ။ မလုပ်မနေရသဘောမျိုးလည်းမဟုတ်။ အလိုလိုဝမ်းသာဝမ်းမြောက် ခြင်းဖြင့် ကျမ်းစာကိုဖတ်ရှုလေ့လာခြင်းဖြစ်သည်။

နှုတ်ကပတ်တော်ကိုလေ့လာနေရင်း သန့်ရှင်းသောဝိညာဉ်တော်သည် သူတို့၏အတွင်းအပြင်အားလုံးကို ပြုပြင်ပြောင်းလဲပေးသည်။ ပညာပေး၍ သက်သေပြသော “ဝေ့ခလေ့ဖ်” (Wycliffe) ၏စာရိတ္တသည် နှုတ်ကပတ် ကြောင့် ပြောင်းလဲခြင်းဖြစ်လာသောအကြောင်းဖြစ်သည်။ သမ္မာကျမ်းစာမှ သူ့အားပြုပြင်ပေးခဲ့သောအကြောင်းဖြစ်သည်။ အမှန်တရားကိုဆွဲယူနိုင်ရန် သမ္မာကျမ်းစာသာလျှင် ခွန်အားပေးသည်။ လူ၏အသိဉာဏ်ကို ကျယ်ပြန့် စေသည်၊ နည်းဥပဒေကို ပို၍စူးရှစေသည်။ တရားစီရင်မှုကို ပို၍ထိရောက် စေသည်။ သမ္မာကျမ်းစာကိုလေ့လာခြင်းသည် အသိတရားကို ပို၍မြင့်မြတ် စေသည်။ အတွေးအခေါ်ခံစားမှုများစွာကို သူမတူအောင်ရရှိခံစားပေးစေသည်။

ရည်ရွယ်ချက်၊ သည်းခံစိတ်၊ ရဲရင့်ခြင်းခွန်အားနှင့် စိတ်ထားမှန်ကန် ခြင်းကိုဖြစ်စေပါသည်။ စိတ်ဝိညာဉ်နှင့် စာရိတ္တကိုကောင်းမွန်စေပါသည်။ စိတ်ထက်သန်စွာဖြင့်လည်းကောင်း၊ လေးစားစွာဖြင့်သမ္မာကျမ်းစာကိုလေ့လာ လျှင် တားဆီး၍မရသောအသိဉာဏ်ပညာများစွာကို ပေးနိုင်ပါသည်။ ကမ္ဘာ ကြီးအတွက်မြင့်မြတ်၍ ထက်မြတ်သောလူပုဂ္ဂိုလ်ကြီးများကို ဖြစ်လာစေပါ မည်။ လူသားများကြိုးစားတွေးခေါ်သော ဒသနဗေဒများထက် အဆပေါင်း များစွာကို အကျိုးရရှိစေနိုင်သည်။” -The Great Controversy, p. 94.

`၂တိ၊ ၂း၁-၃ ကိုဖတ်ပါ။ ရှင်ပေါလုသည် တိမောသေအား မည်သို့ အကြံဉာဏ်ပေးခဲ့သနည်း။`

ဘုရားရှင်၏သမ္မာတရားတော်နှင့် ခရစ်တော်ရှင်၌ ရရှိသောကယ်တင် ခြင်းကြောင့် ပျော်ရွှင်ရခြင်းအကြောင်းသည် ဘာသာရေးပြောင်းလဲသူများ   အတွက် ရင်ထဲအပြည့်ရရှိထားသည်။ “ဂျွန်ဝေ့ခလေ့ဖ်” သည် အဂင်္လိပ်သို့ သမ္မာကျမ်းစာကို ပြန်ဆိုရခြင်းအကြောင်းရင်းနှစ်ရပ်ရှိသည်။ အသက်ရှင်တော် မူသောခရစ်တော်ရှင်သည် သူ၏အသက်တာကို သမ္မာကျမ်းစာအားဖြင့်  ပြောင်းလဲပေးကြောင်းနှင့် ခရစ်တော်ရှင်ကိုချစ်မြတ်နိုးသောစိတ်သည် သူ၌ တွေ့ရှိထားသောအရာကို သူတစ်ပါးအားဝေငှပေးရန်အကြောင်းပင်ဖြစ်သည်။

အစပိုင်း “ဂျွန်ဝေ့ခလေ့ဖ်” သည် သမ္မာကျမ်းစာကို အဂင်္လိပ်ဘာသာ ဖြင့် အနည်းငယ်သာပြန်ဆိုထားနိုင်သည်။ သူသည် သေလွန်ပြီးသည်တိုင် ရဟန်းမင်းကြီး၏ဒေါသကို မချုပ်တည်းနိုင်သေးပါ။ သူ၏အလောင်းကို ပြန်ဖော်ကာ ကျန်ကြွင်းသောအစအနကိုစုယူပြီး၊ မီးရှို့ပြာကျသည်အထိ ပြုလုပ် ပြီး၊ ယင်းပြာကိုမြစ်ရေထဲသို့လောင်းချပစ်သည်အထိ မုန်းတီးခံခဲ့ရသည်။ သို့သော် ထိုရုပ်ကလာပ်ပြာမှုန့်သည် မြစ်ရေထဲကျသွားသော်လည်း ပျောက်ဆုံးမသွားပါ။ ဘုရားရှင်၏နှုတ်ကပတ်သမ္မာကျမ်းစာကဲ့သို့ပင် အသက်စမ်းရေဖြစ်လာသည်။ ပြာ၏စီးမျောသမျှရေအဟုန်နှင့်အတူ ကိုယ်တော်၏အမှုတော်သည် ပျံ့နှံ့သွား ခဲ့သည်။ “ဝေ့ခလေ့ဖ်” ကို ဘုရားရှင် ထိုကဲ့သို့အသုံးပြုတော်မူခဲ့သည်။ “ပြုပြင်ပြောင်းလဲရေး၏မိုးသောက်ကြယ်ကြီး” ဖြစ်သည်။