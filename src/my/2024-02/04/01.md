---
title:  အမှန်တရားအတွက်ရပ်တည်ခြင်း
date:   20/04/2024
---

### ဖတ်ရန်ကျမ်းချက်များ။
ဒံ၊ ရး၂၃-၂၅။ ဗျာ၊ ၁၂း၆၊ ၁၄။ ယုဒ၊ ၃၊ ၄။ ဗျာ၊ ၂း၁ဝ။ တ၊ ၅း၂၈-၃၂။ ဆာ၊ ၁၉း၇-၁၁။ ၁ယော၊ ၅း၁၁-၁၃။

> <p>အလွတ်ကျမ်းချက်</p>
>  “မောရှေသည် တော၌မြွေကိုမြှောက်ထားသကဲ့သို့ လူသား သည် မြှောက်ထားခြင်းကိုခံရမည်။ အကြောင်းမူကား၊ ထိုသားတော် ကိုယုံကြည်သောသူအပေါင်းတို့သည် ပျက်စီးခြင်းသို့မရောက်၊ ထာဝရ အသက်ကိုရမည်အကြောင်းတည်း” (ယောဟန်၊ ၃း၁၄၊ ၁၅)။

ယနေ့တူရကီလူမျိုးများနေထိုင်သော ပင်လယ်ကမ်းခြေမြို့ “အိုင်ဇမာ” (Izmir) သည် သမ္မာကျမ်းစာမှ ဗျာဒိတ်ကျမ်းတွင်ရေးသားထားသော စမုရန (Izmir) မြို့ပင်ဖြစ်သည်။ ပထမရာစုနှစ်နှင့် ဒုတိယရာစုနှစ်အတွင်း လူဦးရေ တစ်သိန်းခန့်နေထိုင်ပြီး ကြွယ်ဝချမ်းသာသောမြို့ဖြစ်၏။ ရောမကိုသစ္စာခံသော မြို့ဖြစ်သည်။

မြို့သူမြို့သားပြည်သူပြည်သားအပေါင်းတို့သည် နှစ်စဉ်တစ်နှစ်တစ်ကြိမ် ရောမနတ်ဘုရားများကို နံ့သာအလှူပူဇော်ရမည်ဟု ရောမတို့ကအမိန့်ထုတ် ထားသည်။ ဒုတိယရာစုနှစ်တွင် စမုရနသည် ခရစ်ယာန်များအခြေစိုက်နေထိုင် ခဲ့သောမြို့ဖြစ်သည်။ နတ်ဘုရားများကိုနံ့သာပူဇော်ရခြင်းအမိန့်ကို ခရစ်ယာန်တို့ လိုက်နာခြင်းမရှိခဲ့ပါ။ ရှေးဦးအသင်းတော်ခေါင်းဆောင်ကြီးတစ်ဦးဖြစ်သော “ပိုလီကတ်” (Polycarp) သည် စမုရနမြို့ရှိ ပြည်သူ့ရင်ပြင်၌ မီးရှို့သတ်ခံ ခဲ့ရသည်။ အကြောင်းမှာ မိမိကိုးကွယ်သောဘုရားရှင်ကို သစ္စာမဖောက်၊ ရောမနတ်ဘုရားတို့ကို နံ့သာပူဇော်ရန်ငြင်းဆိုမှုကြောင့် မာတုရသေခြင်းဖြင့် အသေခံခဲ့ရသည်။ ခရစ်တော်ကို ကတိပျက်စေရန် နောက်ဆုံးအကြိမ်မေးခြင်း ခံရလျှင် “ပိုလီကတ်” အသက်ကြီးနေသူသည် ပြန်၍ဖြေဆိုသွားသည်မှာ “ငါကိုယ်တော်ကို ၈၆ နှစ်ယုံကြည်ကိုးစားလာခဲ့ပြီး ငါ့ကို မတရားတာတစ်ချက်မျှ မလုပ်ဖူးဘူး။ ငါ့ရဲ့အရှင်ကို ငါဘယ်လိုလုပ်ပြီး ပြစ်မှားသောစကားကိုပြောနိုင် မှာလဲ” ဟု ပြန်၍ဖြေကြားခဲ့သည်။

ရာစုနှစ်ပေါင်းများစွာ ယောက်ျားမိန်းမများတို့သည် ခရစ်တော်အပေါ် ယုံကြည်ခြင်းစိတ်ကို စွန့်လွှတ်ရမည့်အစား မိမိတို့အသေခံကာ မာတုရသေခြင်း ကိုရွေးချယ်ကြသည်။ သူတို့၏အသေခံဆက်ကပ်ခြင်းသည် ကျွန်ုပ်တို့ကို ရဲရင့်ခြင်းခွန်အားရစေပါသည်။ ထိုသူတို့၏ခရစ်တော်အတွက် ဆက်ကပ်မှု အကြောင်းကြောင့် ကျွန်ုပ်တို့အတွက်ဆက်ကပ်မှုအသစ် ပြန်၍ဖြစ်လာစေပြန် သည်။ ယခုအပတ်မှာ ကျွန်ုပ်တို့သည် ရှေးဦးစွာဝေါဒင်းစီးတို့၏သမ္မာကျမ်း ကို စံထား၍ ဆက်ကပ်ပုံနှင့် နောက်ပိုင်းဘာသာရေးပြုပြင်သူတို့၏ဆက်ကပ် ခြင်းသမိုင်းကြောင်းကို လေ့လာကြရပါမည်။ ဟပ်စ်၊ ဂျရုန်း တို့ကဲ့သို့သော သူများ၊ မည်သို့ပင်ဖြစ်ပါစေ အသေခံ၍ ဘုရားရှင်ကိုသစ္စာထားကြသည်။ ရောမမြို့၌ ပိုလီကတ်ကိုအသေသတ်ကာ ခြိမ်းခြောက်ခဲ့သောတန်ခိုးမျိုးကြုံရမည့် အရေးကိုပင် မကြောက်ရွံ့ဘဲ ယခုပါပတို့ထပ်မံပြုကြမည့် ညှဉ်းပန်းမှုကို ရင်ဆိုင်ကြရမည်ဖြစ်သည်။