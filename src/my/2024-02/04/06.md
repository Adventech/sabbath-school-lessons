---
title:  မျှော်လင့်ခြင်းဖြင့်ဝမ်းမြောက်ကြမည်
date:   25/04/2024
---

`ဟေရှာ၊ ၂း၁၄၊ ၁၅ ကိုဖတ်ပါ။ အလယ်ခေတ်၌ နေထိုင်သူယုံကြည် သူများမည်သည့်ပုံစံဖြင့် မဟာတိုက်လှန်ပွဲကို ရင်ဆိုင်ခဲ့ရသနည်း။`

“ဝေါဒင်းစီး” တို့သည် အလွန်ရက်စက်သောညှဉ်းပန်းခြင်းကို ရင်ဆိုင် ရသော်လည်း မည်သည့်အရာသည် သူတို့အား ဝမ်းမြောက်ခွင့်ဖြစ်စေခဲ့သနည်း။ “ဟပ်စ်” “ဂျရုန်း” “တင်ဒေးလ်” “လာတီမာ” နှင့် အလယ်ခေတ်မာတုရ သေခြင်း၌ ယုံကြည်သူများ ဓားသွားတလက်လက်၊ မီးလျှံတပြီးပြီးအကြား မည်သို့သောရဲရင့်စိတ်ကို ရရှိခဲ့ကြသနည်း။ သူတို့သည် ခရစ်တော်၏ကတိ တော်အပေါ် ယုံကြည်စွဲလမ်းကြသည်။ “ငါသည် အသက်ရှင်သည်နည်းတူ သင်တို့သည်လည်း အသက်ရှင်လိမ့်မည်” (ယော၊ ၁၄း၁၉)။ စုံစမ်းခြင်းကို ခံ၍ လုံလောက်သောခွန်အားကိုရရှိကြသည်။ ခရစ်တော်နှင့်အတူ ဒုက္ခကို  ရင်ဆိုင်ပြီး ဝမ်းမြောက်ရွှင်မြူးကြသည်။ သူတို့၏သစ္စာတည်ချက်သည် ကမ္ဘာ တစ်ဝန်းလုံးအတွက် သက်သေတန်ခိုးဖြစ်စေပါသည်။ ဖြစ်လာမည့်အကြောင်း ထက်ကျော်၍ ရလာမည့်အကျိုးကိုမျှော်လင့်ကြသည်။ ခရစ်တော်၏ရှင်ပြန် ထမြောက်ခြင်းအကြောင်းကြောင့် အသေခံခြင်းသည် ရန်သူကိုရှုံးနိမ့်စေပြီး တစ်နေ့ပြန်ရှင်ပြန်မှာသေချာသည်။ ထိုအကြောင်းကြောင့် ယောက်ျားမိန်းမ အားလုံးသေရမည်ကို မကြောက်တော့ပါ။ ဘုရားရှင်၏နှုတ်ကပတ်တော်မှ ကတိတော်ကိုသာ စွဲကိုင်ထားတော့သည်။ သို့ဖြစ်၍ အောင်မြင်ခြင်းပန်းတိုင် ကိုအရဆွဲယူနိုင်တော့သည်။

`ယော၊ ၅း၂၄။ ယော၊ ၁၁း၂၅၊ ၂၆ နှင့် ၁ယော၊ ၅း၁၁-၁၃ ကို ဖတ်ပါ။ သင့်အနေဖြင့် ယင်းကတိတော်သည် မည်မျှသေချာပါသနည်း။ အသက်တာ၌ ကြုံရမည့်စုံစမ်းခြင်းအတွက် မည်သို့အကူအညီဖြစ်စေပါသနည်း။`

“ဂျွန်ဟပ်စ်” သည် အချုပ်ခံရစဉ် လုံးဝဂရုမစိုက်ပါ။ မတရားပြုခံ ရသည်။ သေဒဏ်ချခံရသည်အထိဖြစ်သည်။ အကျဉ်းချထောင်သွင်းထားစဉ် လအနည်းငယ် အအေးဒဏ်၊ အဖျားဒဏ်ကြောင့် အသက်ထွက်လုခမန်းဖြစ် ခဲ့ရသည်။ သို့သော်လည်း “ဘုရားရှင်၏ကရုဏာတော်သည် သူ့ကိုစောင်မ တော်မူခဲ့သည်။ နောက်ဆုံးသေဒဏ်အမိန့်ချမည့်ရက်အထိ ဒုက္ခခံရသော ဆင်းရဲခြင်း၊ စုံစမ်းခြင်းကို ကောင်းကင်ငြိမ်သက်ခြင်းသည် သူ၏နှလုံးသား ကို လွှမ်းခြုံပေးခဲ့သည်။ သူ၏စာ၌ရေးထားသည်တွင် ‘ယခုစာကို သူ၏ မိတ်ဆွေတစ်ဦးအား ပြောပြခဲ့သောအကြောင်းဖြစ်သည်။ သူရေးသားခဲ့သော စာကိုရေးနေစဉ် ထောင်အချုပ်ခန်းနှင့် လက်ထိတ်ခတ်လျက် ရေးရသောစာ ဖြစ်သည်ဟု သူ၏မိတ်ဆွေကိုပြောပြသည်။ မနက်ဖြန်၌ သူသည် အသေခံ ရမည်အကြောင်း သေဒဏ်အမိန့်ကိုလည်း ရရှိထားသည့်အချိန်ဖြစ်သည်။ ယင်းစာမှာ ယေရှုခရစ်တော်၏အကူအညီဖြင့် ကျွန်ုပ်တို့အားလုံး အနာဂတ် အသက်တာ၏ငြိမ်သက်ခြင်းအရသာကို ရရှိခံစားကြရမည်ဖြစ်သည်။ ဘုရားရှင် ၏ကရုဏာတော်အပြည့်အဝကို ကိုယ်တော်ထံ၌ရရှိကြောင်းကို သင်မြင်တွေ့ရ လိမ့်မည်။ ကျွန်ုပ်သည် စုံစမ်းခြင်းဒုက္ခအလယ်၌ မည်သို့ခံစားနေရသော်လည်း ကိုယ်တော်သည် ကျွန်ုပ်ကိုမစတော်မူကြောင်း ထင်ရှားနေပါသည်။’ - Bonnechose, vol. 2, p. 67.  လုံးဝမျှော်လင့်ချက်မဲ့ဘဝပျက်နေသောအချိန်မှာပင် စစ်မှန်သောယုံကြည်ခြင်းအားဖြင့် အောင်မြင်ခြင်းသရဖူကို လှမ်းမျှော်မြင်တွေ့ နိုင်ခဲ့သူဖြစ်သည်။” - Ellen G. White, The Great Controversy, pp. 107, 108.

ယနေ့ကျွန်ုပ်တို့ကြုံရမည့် စုံစမ်းခြင်း၊ ဒုက္ခဆင်းရဲခြင်းအကြောင်းနှင့် ပတ်သက်၍ ရှင်ပေါလုအထူးသတိပေးချက်မှာ “မျှော်လင့်ခြင်းအကြောင်းကို ဝန်ခံ၍၊ မတိမ်းယိမ်းမရွေ့လျော့ဘဲ တည်ကြည်ကြကုန်အံ့။ အကြောင်း     မူကား၊ ကတိထားတော်မူသောသူသည် သစ္စာနှင့်ပြည့်စုံတော်မူ၏” (ဟေဗြဲ၊ ၁ဝး၂၃)။ ဘုရားရှင်ကတိတော်အတိုင်း အတိတ်အချိန်၌ မိမိ၏လူမျိုးကို စောင့်ရှောက်သကဲ့သို့ ယခုအချိန်လည်း ကျွန်ုပ်တို့ကိုစောင့်ရှောက်တော်မူပါသည်။

ခရစ်တော်ကြောင့်ဖြစ်လျှင် အရာအားလုံးကို အဆုံးရှုံးခံရမည်ဟူသော စကားအဓိပ္ဋာယ် မည်သို့ရှိသနည်း။ အဆုံး၌ မည်သို့ဖြစ်လာမည်နည်း။ သင် ကိုယ်တိုင် အမှန်တကယ်အဆုံးရှုံးခံဖူးသလား (မာ၊ ၈း၃၆)။ ဝေါဒင်းစီး လူမျိုးများနှင့် ဘာသာရေးပြုပြင်သူများထဲမှ ကျွန်ုပ်တို့မည်သည့်သင်ခန်းစာကို ရရှိနိုင်သနည်း။ နောက်ဆုံးကမ္ဘာကာလ၏ပဋိပက္ခအချိန်မှာပင် ကျွန်ုပ်တို့ကို ဘုရားရှင်စောင့်ရှောက်ပေးမည်လား။