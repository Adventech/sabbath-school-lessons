---
title:  တဲတော်နှင့်ပညတ်တော်
date:   26/05/2024
---

`ဗျာ၊ ၁၁း၁၉။ ထွက်၊ ၂၅း၁၆။ ထွက်၊ ၃၁း၁၈ နှင့် ဗျာ၊ ၁၂း၁ရ ကိုဖတ်ပါ။ တဲတော်၏အသန့်ရှင်းဆုံးအခန်းတွင်း၌ထားရှိသော ပဋိညာဉ် သေတ္တာအကြောင်းကို ယင်းကျမ်းချက်များက မည်သို့သက်သေခံထားသနည်း။`

အပြစ်ဖြေရာနေ့သည် တရားစီရင်ခြင်းနေ့ဖြစ်သည်။ ဣသရေလ လူတိုင်း နောင်တရခြင်းဖြင့် မိမိတို့အယောက်တိုင်း ခြိုးခြံနေထိုင်ရန် အမိန့် ထုတ်ထားသည်။ ဘုရားရှင်ကိုသာ စွဲလမ်းသောစိတ်ဖြင့် မိမိတို့အလုပ်ရှိသမျှ ကို ရပ်တန့်ထားကြရသည် (ဝတ်၊ ၂၃း၂၉-၃၁)။ ထိုနေ့ရက်တစ်ရက်တည်း မှာသာ ယဇ်ပုရောဟိတ်မင်းကြီးသည် တဲတော်၏အသန့်ရှင်းဆုံးအခန်းတွင်းသို့ ဝင်ရောက်၍ အပြစ်အားလုံးပြေစေရန် တောင်းပန်ရသည်။ အသန့်ရှင်းဆုံး အခန်းသည် အတွင်းဆုံးကျသောအခန်းဖြစ်သည်။ ပဋိညာဉ်သေတ္တာတော် ထားရှိထားသည်။ ပဋိညာဉ်သေတ္တာတော်အတွင်း၌ ပညတ်တော်ဆယ်ပါးကို ထားရှိသည်။ ကျောက်ပြားပေါ်ရေးထားသောပညတ်တော်ဖြစ်၏။ ရွှေဖြင့် မွမ်းထားသောပဋိညာဉ်သေတ္တာတော်ကို ကရုဏာတော်ပလ္လင်ဟုခေါ်သည်။ တဲတော်အတွင်းပေရေနေသော အသွေးများကိုဆေးကြောသန့်စင်နေစဉ် ဘုရားရှင် သည် ကရုဏာပလ္လင်ထက်၌ စံနေတော်မူသည်။ ပူဇော်သကာမှန်သမျှသည် ဘုရားရှင်၏ကရုဏာတော်သာ အပြစ်သားလူသားများအပေါ် သက်ရောက် စေရန်ရည်ရွယ်ရသည်။ သို့သော် အပြစ်ဖြေရာနေ့၏လုပ်ဆောင်ချက်သည် တရားစီရင်ခြင်းနေ့ရက်တိုင်း အပြစ်ကိုမှတ်သားထားကြောင်း သွန်သင်ပေးနေ သည် (ဟေဗြဲ၊ ၁ဝး၃)။ ခရစ်တော်၏အသွေးတော်ဖြင့်သာလျှင် ယင်းအပြစ် များပယ်ရှားခြင်းခံရမည်အကြောင်းကိုသိ၍ ခရစ်တော်ကိုယုံကြည်ခြင်းအားဖြင့် သာလျှင် အပြစ်အားလုံးဆေးကြောခံရမည်ဖြစ်သည် (၁ပေ၊ ၁း၁၈၊ ၁၉)။ ဘုရားရှင်၏ရှေ့တော်၌လည်းကောင်း၊ ကရုဏာတော်၌လည်းကောင်း တရား မျှတမှုနှင့်လည်း ပေါင်းစည်းထားသည်။

ကောင်းကင်တဲတော်အတွင်းသို့မျှော်ကြည့်မိသော် ရှင်ယောဟန်သည် “ဘုရားသခင်၏ဗိမာန်တော်သည် ပွင့်လျက်နေသည်” ကိုမြင်ရ၏။ “ပဋိညာဉ် သေတ္တာတော် ထင်ရှားလျက်ရှိသည်” (ဗျာ၊ ၁၁း၁၉)။ မျက်မှောက်ကာလမှ ထာဝရကာလသို့ စာအုပ်မှ ယင်းအကြောင်းကိုဖော်ပြပေးထားသည်။ “သန့်ရှင်း သောအရာများအထဲမှ အသန့်ရှင်းဆုံးအခန်းကောင်းကင်တဲတော်တွင် ဘုရားရှင် ၏ပညတ်တော်သည် သန့်ရှင်းစွာထားရှိထားသည်။ ဘုရားရှင်ကိုယ်တော် တိုင်ထုတ်ပြန်ခဲ့သော ပညတ်တော်မိုးခြိမ်းသံ၏အလယ်၌ တည်ရှိသောသိနာ တောင်ပေါ်တွင် လက်ညိုးတော်ဖြင့်ရေးသားသော ပညတ်တော်ကျောက်ပြား ကြီးကို ထင်းထင်းမြင်တွေ့ရသည်။” မူရင်းမောရှေဆစ်သောကျောက်ပြားပေါ်၌ ရေးထိုးထားသော ဘုရားရှင်၏လက်ညိုးတော်အက္ခရာတင်ချက် ရှေးဦးကျမ်း ၅ ကျမ်းနှင့်အတူ မမှားမယွင်းမူရင်းလက်ရာအတိုင်း တွေ့မြင်ရသည်။ ယင်း အရေးကြီးသောအချက်ကို နားလည်နိုင်သူတိုင်း သန့်ရှင်းတော်မူရာအကြောင်းကို သိမြင်ရလျက် မပြောင်းမလဲနိုင်သောဘုရားရှင်၏ပညတ်ချက်အကြောင်းကို အတပ်သိရှိသွားရသည်။” - Ellen G. White, The Great Controversy, p. 434.

ရှေးဦးမြော်လင့်ခြင်းအသင်းသားတို့ လေ့လာခဲ့သောတဲတော်အကြောင်း သည် ထာဝရဘုရား၏ပညတ်တော်အကြောင်းကို သေချာဂနစွာစိစစ်ခဲ့ကြ သည်။ အထူးသဖြင့် ဥပုသ်တော်နေ့သည် ပညတ်တော်၏အသည်းနှလုံးနေရာ တွင် တည်ရှိနေသည်။ ပညတ်တော်သည် ကောင်းကင်တဲတော်ရှိ ပဋိညာဉ် သေတ္တာတော်အတွင်း ပြသထားခြင်းအကြောင်းသည် အလွန်အရေးကြီးသော အချက်ဖြစ်နေ၍ ကပ်တိုင်တော်ကြောင့် ပညတ်တော်သည် အဆုံးသတ်သွား ခြင်းသည် လုံးဝမဟုတ်မမှန်ပါကြောင်းကို ကောင်းစွာနားလည်သွားကြသည်။

`ဥပုသ်နေ့အကြောင်းကိုစဉ်းစားပါ။ အပတ်စဉ်အပတ်တိုင်း ဥပုသ်နေ့ ပြန်လည်ရောက်ရှိသည်။ ယင်းအကြောင်းသည် ဖန်ဆင်းခြင်းကိုပြန်လည်သတိရ စေရန် အရေးကြီးသောရက်ဖြစ်သည်ကို သင်သိပါသလား။ အခြားအခြားသော ကျမ်းစာသွန်သင်ချက်များတွင် ယင်းကဲ့သို့အင်အားပါသော၊ ထိရောက်သော၊ သတိပေးသော သွန်သင်ချက်မျိုးရှိပါသလား။`