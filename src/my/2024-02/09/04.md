---
title:  ဥပုသ်နေ့နှင့်ပညတ်တော်
date:   28/05/2024
---

`ဗျာ၊ ၁၄း၆၊ ၇။ ဗျာ၊ ၄း၁၁။ က၊ ၂း၁-၃ နှင့် ထွက်၊ ၂ဝး၈-၁၁ ကိုဖတ်ပါ။ ဖန်ဆင်းခြင်း၊ ဥပုသ်နေ့နှင့် ဘုရားရှင်၏ပညတ်တော် ဆက်စပ်ပတ်သက်ပုံမည်သို့ရှိသနည်း။`

ဘုရားရှင်၏မျက်စိတော်၌ ဖန်ဆင်းခြင်းသည် အလွန်တန်ဖိုးရှိကြောင်း၊ ကျွန်ုပ်တို့လူသားများသည် ကိုယ်တော်၏ရှေ့တော်၌ အလွန်အဖိုးထိုက်တန် ကြောင်း ဖန်ဆင်းခြင်းမှသက်သေပြုထားသည်။ ကျွန်ုပ်တို့သည် စကြဝဠာ ကြီးအတွင်း မြူမှုန်လေးသက်သက်မဟုတ်ပါ။ မတော်တဆဖြစ်လာသော မျိုးရိုးဗီဇကလေးလည်းမဟုတ်ပါ။ တစ်နည်းအားဖြင့် သိပ္ဋံပညာအရာ၌ အသက် တည်ရှိလာပုံမူလအစကို ရှာဖွေခန့်မှန်းတတ်ကြသည်။ အသစ်အသစ်သော သတင်းဌာနနှင့် ခေတ်စားသောလူ့ယဉ်ကျေးမှုဓလေ့များမှ အမျိုးမျိုးလှည့်ပတ် ပြောဆိုနေကြသည်။ ၎င်းတို့တင်ဆက်သောတွေ့ရှိချက်အသစ်အဆန်းများသည် ကျမ်းစာရေးသားချက်မှတ်တမ်းမှတ်ရာနှင့် လုံးလုံးဆန့်ကျင်လျက်ရှိသည်။

ဤကမ္ဘာပေါ်သို့ကျွန်ုပ်တို့ရောက်နေသည့်အကြောင်းမှာ ခရစ်တော် သည် ကျွန်ုပ်တို့ကိုဖန်ဆင်းပေးထားသောကြောင့်ဖြစ်သည်။ ကိုယ်တော်သည် ကိုးကွယ်ခြင်းခံရန် ထိုက်တန်သူဖြစ်သည်။ အဘယ်ကြောင့်ဆိုသော် ကိုယ်တော် သည် ကျွန်ုပ်တို့ကိုဖန်ဆင်းသည့်အပြင် ပြန်၍ရွေးနုတ်ရပြန်သောကြောင့်ဖြစ် သည်။ ဖန်ဆင်းခြင်းနှင့်ရွေးနုတ်ကယ်တင်ပြုခြင်းသည် စစ်မှန်သောဝတ်ပြု ကိုးကွယ်ခြင်း၏ နှလုံးသားဗဟိုတည့်တည့်၌ရှိသည်။ သို့ဖြစ်၍ ဥပုသ်နေ့သည် ကယ်တင်ခြင်း၏စီမံကိန်းကို နားလည်သဘောပေါက်စေရန် ခန့်ထားသော နေ့ဖြစ်သည်။ ဥပုသ်နေ့သည် ဖန်ဆင်းရှင်၏ဂရုစိုက်တော်မူခြင်းနှင့် ပြန်လည် ရွေးနုတ်သောအရှင်၏မေတ္တာတော်အကြောင်းကိို သက်သေပြုသည်။

ဖန်ဆင်းခြင်း၏ရက်သတ္တအပတ်ပြီးဆုံးသည်နှင့် ဘုရားရှင်သည် မိမိ ဖန်ဆင်းခြင်း၏ကြီးမြတ်လှသောလက်ရာတော် တင့်တယ်ခြင်းအတွက် ငြိမ်ဝပ် စွာ၊ သန့်ရှင်းစွာဖြင့် ကောင်းချီးပေးကာ ဥပုသ်နေ့အဖြစ်သတ်မှတ်ခဲ့သည်။ ထိုနေ့ကို နမူနာပုံစံအတွက် သူကိုယ်တိုင်နားနေပြတော်မူခဲ့သည်။ ဥပုသ်နေ့သည် အပတ်စဉ်ဂုဏ်ပြုချီးမွမ်းခြင်းနေ့အဖြစ် ကျွန်ုပ်တို့ကိုဖန်ဆင်းသောအရှင်အား အထူးအောက်မေ့ဖွယ်နေ့ဖြစ်စေရမည်။ ဥပုသ်နေ့တွင် ဝတ်ပြုကိုးကွယ်ခြင်းသည် ကျွန်ုပ်တို့၏နှလုံးသားများကိုဖွင့်၍ အထူးကောင်းချီးကိုခံယူလျက် ကျန်ရက် များအတွက် မဂင်္လာဖြစ်စေခြင်းဖြစ်သည်။

ဥပုသ်နေ့၏အဓိကအချက်မှာ ဖန်ဆင်းရှင်ကိုညွှန်ပြပေးပြီး ဖန်ဆင်းရှင် သည် ကျွန်ုပ်တို့ကိုမည်မျှချစ်ကြောင်း၊ ကိုယ်တော်၏အကြံအစည်တော်မှ ကျွန်ုပ်တို့လွဲသွားသောအခါ ကိုယ်တော်သည် ကျွန်ုပ်တို့ကိုပြန်၍ဆွဲယူခေါ် ဆောင်ကြောင်းကို သတိရစေသည်။ ဥပုသ်တော်နေ့သည် ကိုယ်တော်၌ ထာဝရငြိမ်ဝပ်စွာတည်နေတော်မူကြောင်း အထိမ်းအမှတ်ဖြစ်သည်။ ဖန်ဆင်းရှင် သခင်ကို သစ္စာရှိကြောင်းပြသသောလက္ခဏာသက်သေဖြစ်သည်။ အထူး လက္ခဏာအမှတ်အသားဖြစ်သည် (ယေဇကျေလ၊ ၂ဝး၁၂၊ ၂ဝ)။ နားနေခြင်း လက္ခဏာသက်သေ၊ အလုပ်မလုပ် ကရုဏာတော်ထားသော၊ တင်းကျပ်သော သတ်မှတ်ချက်မထား အာမခံချက်ပေး၍ အပြစ်ဖို့ခြင်းမျိုးမပြု၊ ကယ်တင်ခြင်း သည် ဘုရားရှင်၌သာတည်ကြောင်းကိုသွန်သင်၍ ဘုရားရှင်ကိုမှီခိုရကြောင်း၊ မိမိကိုယ်ကိုအထင်ကြီးအားကိုး၍ ကြိုးစားယူ၍မရကြောင်းကို အတိအကျ ညွှန်ပြပေးသည်။ စစ်မှန်သောဥပုသ်တော်နေ့၌နားနေခြင်းသည် ကိုယ်တော်၏ လက်ရုံးတော်အောက်တိုးဝင်လျက် ကရုဏာတော်ကိုခံယူခြင်းပင်ဖြစ်သည်။ ဘုရားရှင်သည် ကျွန်ုပ်တို့ကိုဖန်ဆင်းကြောင်း၊ ဖန်ဆင်းပြီးသည့်အပြင် ပြန်လည် ကယ်တင်ရကြောင်း ထိုဘုရားရှင်သည်ပင် ကျွန်ုပ်တို့ကိုတစ်ဖန်ပြန်လာ၍ ခေါ်ဆောင်ပေးသွားမည်ဖြစ်သည်။

ဗျာဒိတ်ကျမ်း ၁၄ ၏သတင်းစကားအရ၊ ဘုရားရှင်၏နောက်ဆုံး သောကာလအတွက် သတိပေးစကားဖြစ်သည်။ ကမ္ဘာလူသားများအား ကိုယ်တော်၏မေတ္တာတော်အရိပ်အောက်၌ ခိုလှုံနားနေရန်၊ ဥပုသ်နေ့ကို ထိန်းသိမ်း စောင့်ရှောက်ရိုသေကြရန် အဓိကဖြစ်သည်။ ကျွန်ုပ်တို့ကို ဖန်ဆင်းတော်မူ သောသူကို ပြန်သတိရစေရန်နှင့် ကိုယ်တော်သည် ကျွန်ုပ်တို့ကိုဖန်ဆင်းထား သည့်အပြင် မိမိ၏ဘုန်းကိုလည်းပေးထားသည်။ ဥပုသ်တော်နေ့ကိုစောင့်ခြင်း သည် ဧဒင်၏စုံလင်ခြင်းနှင့် ကောင်းကင်နိုင်ငံတော်သစ်တို့ ဆက်စပ်ခြင်းကို လည်းကောင်း၊ ကမ္ဘာသစ်နှင့်ဆက်စပ်ခြင်းကိုလည်းကောင်း ပြသနေပါသည်။ ပြန်လည်တောက်ပလာမည့် ဧဒင်ဥယျာဉ်တော်ကြီး၏နေ့ရက်ရောက်လာမည် ကို ကျွန်ုပ်တို့အားသတိပေးနေပါသည်။

`မြော်လင့်ခြင်းအသင်းသားများအများစုမှာ ဥပဒေပညတ်အတွင်း နေထိုင်ခြင်းကိုရင်ဆိုင်နေရသည်။ ထိုသတ်မှတ်ချက်များသည်လည်း ကျွန်ုပ်တို့ ဥပုသ်နေ့စောင့်ခြင်းနှင့် ဆက်နွှယ်နေသည်။ ဥပုသ်နေ့သည် ရွေးနုတ်ခြင်း အကြောင်းနှင့် ဖြောင့်မတ်ခြင်းသည် ယုံကြည်ခြင်းအားဖြင့်ဖြစ်ကြောင်းကို သက်သေခံနေကြောင်းဆွေးနွေးပါ။ ဘုရားသခင်နားနေစေတော်မူသောနေ့၌ နားနေခြင်းသည် ကောင်းကင်သို့ချီတက်သွားနေကြောင်း မည်သို့ဆိုနိုင်သနည်း။`