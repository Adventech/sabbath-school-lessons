---
title:  ကောင်းကင်တမန် (၃) ပါးသတင်းစကား
date:   30/05/2024
---

ဗျာ၊ ၁၄းရ ၌ ပထမကောင်းကင်တမန်သည် ကြီးသောအသံနှင့် ကြွေးကြော်သည်မှာ၊ “ဘုရားသခင်ကိုကြောက်ရွံ့၍ချီးမွမ်းကြလော့။ တရား စီရင်တော်မူသောအချိန်ရောက်လာပြီ။ ကောင်းကင်မြေကြီးသမုဒ္ဒရာနှင့် စမ်းရေ တွင်းတို့ကိုဖန်ဆင်းတော်မူသောအရှင်ကို ကိုးကွယ်ကြလော့ဟု ကြီးသောအသံနှင့် ပြောဆို၍ ကောင်းကင်အလယ်၌ပျံဝဲလျက်ရှိသည်ကိုငါမြင်၏။” ကျွန်ုပ်တို့သည် ဖန်ဆင်းရှင်ကိုစိတ်နှလုံးအကြွင်းမဲ့ဆက်ကပ်ပူဇော်လျက် ကိုးကွယ်ကြပါရန် ကောင်းကင်သားမျာက အနူးအညွတ်တောင်းပန်နေပါသည်။ တရားစီရင်ရန် အချိန်ကိုဆိုင်းငံ့နေချိန်မှာ အသိစိတ်ဝင်ကြပါရန် တိုက်တွန်းပေးသည်။

ဒုတိယကောင်းကင်တမန်တစ်ပါး၏ဟစ်ကြွေးကြေညာသောသတင်း စကားမှာ “ဗာဗုလုန်မြို့ကြီးပြိုလဲပြီ။ မိမိမတရားသောမေထုန်၏အဆိပ်အတောက် တည်းဟူသောစပျစ်ရည်ကို လူမျိုးအပေါင်းတို့အားတိုက်လေပြီးသော ဗာဗုလုန် မြို့ကြီးပြိုလဲပြီဟု လိုက်၍ပြောဆို၏ (ဗျာ၊ ၁၄း၈)။ ဗာဗုလုန်ကိုဖောက်ပြန် သောစာရိတ္တ ပျက်စီးသောဘာသာရေးစနစ်ကို ပုံဆောင်ပါသည်။ ပထမ ကောင်းကင်တမန်၏သတင်းစကားကို မလိုက်လျှောက်ငြင်းပယ်သောမှားယွင်း သည့် ကိုးကွယ်ပုံစနစ်ကို ကျင့်သုံးသောအဖွဲ့အစည်းဖြစ်သည်။ ထိုကြောင့် ဗျာ၊ ၁၄း၉-၁၁ တွင် အထူးသတိပေးထားချက်ပြုလုပ်ထားသည်မှာ၊ “သားရဲ နှင့်သူ၏ရုပ်တုကိုကိုးကွယ်သူများ” ဖြစ်သည်။ ဆန့်ကျင်ဘက်ဖြစ်သော အရာနှစ်ခုကို တင်ဆက်ထားသည်။ ဖန်ဆင်းရှင်ကိုကိုးကွယ်မည်လား၊ သားရဲ ကိုကိုးကွယ်ခြင်း မည်သည်ကိုရွေးချယ်မည်နည်း။ ကမ္ဘာကြီးပေါ်နေထိုင်သူများ နောက်ဆုံးပိတ် ပြတ်သားသောဆုံးဖြတ်ချက်ကိုချကြရမည်။ ယေရှုကိုယုံကြည် မည်လား၊ စာတန်နောက်သို့လိုက်မည်လား။

`ဗျာ၊ ၁၄း၁၂ ကိုဖတ်ပါ။ သားရဲကိုကိုးကွယ်ရန်ငြင်းဆန်သူတို့၏ ထင်ရှားသောလက္ခဏာနှစ်ရပ်သည် မည်သည်တို့ဖြစ်သနည်း။ အဘယ်ကြောင့် အထူးအရေးကြီးနေပါသနည်း။`

ဘုရားရှင်သည် နောက်ဆုံးကာလ၌ ကိုယ်တော်၏လူတို့သည် နှိပ်စက် ညှဉ်းပန်းခြင်းနှင့်ရင်ဆိုင်ကြရမည်။ ခရစ်တော်၏ဖြောင့်မတ်ခြင်းဆုလာဘ်တော် ကို ရရှိပိုင်ဆိုင်ထားသူမှန်သမျှ ကရုဏာတော်အရိပ်အောက်၌ အသက်ရှင်ရ ကြလိမ့်မည်။ နာခံမှုရှိသောအသက်တာဖြင့် အသက်ရှင်ရကြလိမ့်မည်။ သားရဲ ကိုကိုးကွယ်ရန် ဆန့်ကျင်သည်သာမက ဖန်ဆင်းရှင်ကိုကိုးကွယ်ကြလိမ့်မည်။ စစ်မှန်သောဘုရားရှင်၏ပညတ်တော်ကိုစောင့်ရှောက်လိမ့်မည်။ နောက်ဆုံးပဋိပက္ခ၌ ခရစ်တော်ကိုသစ္စာခံသူနှင့် သားရဲ၏အာဏာကိုသစ္စာခံကြသူဟူ၍ နှစ်ဖွဲ့သာ ရှိမည်။ အထူးသဖြင့် အမှန်နှင့်အမှားပဋိပက္ခ၏ အရင်းခံဖြေရှင်းရမည့် အကြောင်းရင်းမှာ ဥပုသ်နေ့စောင့်ခြင်းကိစ္စပင်ဖြစ်သည်။

ကယ်တင်ရှင်၏နောက်တော်လိုက်သူများသည် ယေရှုရှင်ကိုယုံကြည် ရုံသက်သက်မျှမဟုတ်၊ ယေရှု၏ယုံကြည်ချက်ကို ခံယူကျင့်သုံးလိမ့်မည်။ ယေရှုရှင်၏ယုံကြည်ခြင်းသည် အလွန်ပင်နက်ရှိုင်းလှပါသည်။ ကိုးစားမှုအလွန် တည်ကြည်လှပါသည်။ ဆက်ကပ်ခြင်းအလွန်အားပါလှသည်။ နတ်ဆိုးစာတန် နှင့် ငရဲလမ်း၏စုံစမ်းခြင်းမျိုးစုံသည် ထိုသူကိုမတုန်လှုပ်စေနိုင်ပါ။ မမြင်ရ သေးသော်လည်း ယုံကြည်ချက်အပြည့်ဖြင့်ကိုးစားခြင်းမျိုး၊ မမြည်းစမ်းရသေး သော်လည်း ယုံကြည်သည်။ အတိအကျနားလည်ထားခြင်းမရှိသေးသော်လည်း လှမ်း၍မျှော်လင့်စောင့်ကြိုသည်။ ယေရှုရှင်၏ယုံကြည်ခြင်းသည် “မိမိကိုယ်တိုင် ပေးအပ်သောယုံကြည်ခြင်းဆုလာဘ်ကြီးဖြစ်သည်။ ထိုယုံကြည်ခြင်းပင်လျှင် စုံစမ်းနှောင့်ယှက်ခြင်းကာလတစ်လျှောက်လုံး ကျွန်ုပ်တို့ကိုပို့ဆောင်ပေးလိမ့် မည်။ နောက်ဆုံးအချိန်ဒုက္ခပြဿနာမျိုးစုံပေါ်လာလျှင်၊ စီးပွားရေးသော်လည်း ကောင်း၊ နှိပ်စက်မှုသော်လည်းကောင်း၊ အကျဉ်းခံရသည်အထိသော်လည်း ကောင်း၊ သေဒဏ်စီရင်ခြင်းအထိဖြစ်လာသော်လည်း ယေရှု၏ယုံကြည်ခြင်း မျိုးသည် ကျွန်ုပ်တို့ကိုယေရှုရှင်ပြန်လည်ကြွလာမည်အချိန်နာရီ ကမ္ဘာကြီး၏ ပဋိပက္ခအချိန်၌ ကျွန်ုပ်တို့ကိုဖေးမသွားလိမ့်မည်။

`အနာဂတ်အချိန်အတွက် ဘုရားရှင်သည် သင်၏ယုံကြည်ခြင်းအတွက် မည်သို့ပြင်ဆင်ပေးထားသနည်း။`