---
title:  ဘုရားရှင်၏အုပ်စိုးခြင်းအခြေအမြစ်
date:   25/05/2024
---

### ဖတ်ရန်ကျမ်းချက်များ။
ဗျာ၊ ၁၄း၆-၁၂။ ဒေသနာ၊ ၁၂း၁၃၊ ၁၄။ သုတ္တံ၊ ၂၈း၉။ ဒံ၊ ရး၂၅။

> <p>အလွတ်ကျမ်းချက်</p>
> “နဂါးသည် မိန်းမကိုအငြိုးထား၏။ ဘုရားသခင်၏ပညတ် တော်တို့ကိုကျင့်၍၊ ယေရှု၏သက်သေခံတော်မူချက်ကို စွဲလမ်းသောသူ တည်းဟူသော ထိုမိန်းမ၌ကြွင်းသောအမျိုးအနွယ်ကို စစ်တိုက်ခြင်းငှာ သွား၏” (ဗျာ၊ ၁၂း၁၇)။

ကျမ်းစာကိုစစ်စစ်လေ့လာကြရာမှာ မြော်လင့်ခြင်းအသင်းသားတို့သည် ကောင်းကင်တဲတော်၏အသန့်ရှင်းဆုံးအခန်းတွင်းမှ ပညတ်တော်ထားရှိရခြင်း၏ အကြောင်းရင်းကို နားလည်သွားသည်။ ဘုရားရှင်၏ပညတ်တော်အလယ်ဗဟို နှလုံးသားကို ရှာဖွေကြည့်သောအခါမှာ ဥပုသ်နေ့၏အရေးကြီးပုံကို တွေ့လာ ပြန်ပါသည်။ စတုတ္ထပညတ်တော်ဖြစ်သည်။ စတုတ္ထပညတ်ချက်သည် အခြားသောပညတ်ချက်များထက်သာ၍ ဘုရားရှင်အားဖန်ဆင်းရှင်ဖြစ်ကြောင်းကို ထင်ရှားပေးနေသည်။ ယုံကြည်ကိုးကွယ်ခြင်းအစစ်အမှန်အားလုံး၏ အရင်းအမြစ် အခြေခံနှင့် နောက်ဆုံးသောနေ့ရက်ကာလ၌ ကမ္ဘာကြီး၏ရာဇဝင်ကို တွင်ရစ် စေမည့်အကြောင်းနှင့် အထူးဆက်နွှယ်နေပါသည် (ဗျာ၊ ၁၄း၆-၁၂)။

စာတန်သည် အစအဦးကပင် ဘုရားရှင်ကိုကိုးကွယ်ခြင်းမပြုကြစေရန် ဘုရားရှင်ချမှတ်သောပညတ်ချက်ကို ဖျက်ဆီးနေခဲ့သည်။ ပညတ်ချက်တစ်ချက် တည်းကိုလွဲချော်နိုင်စေလျှင် အခြားပညတ်ချက်အားလုံးကို ညစ်ညမ်းသွား စေနိုင်သည်ကို စာတန်ကောင်းစွာသိနေပါသည် (ယာကုပ်၊ ၂း၁ဝ)။ သို့ဖြစ်၍ စာတန်သည် လူတို့အား ဘုရားသခင်၏ပညတ်တော်ကိုလွန်ကျူးရန် သွေးဆောင် တိုက်တွန်းတော့သည်။ စာတန်သည် ဥပုသ်နေ့ကိုမုန်းသည်။ အဘယ်ကြောင့် ဆိုသော် ဥပုသ်နေ့သည် ဖန်ဆင်းရှင်ဘုရားသခင်ကို အောက်မေ့သတိရစေရန် နှိုးဆော်ပေးနေသောကြောင့်ဖြစ်သည်။ ဖန်ဆင်းရှင်ကိုသာ ကိုးကွယ်ရမည်ဟူ၍ လည်း ပညတ်ထားပြန်သည်။ ကောင်းကင်ရှိတဲတော်၏အသန့်ရှင်းဆုံးအခန်း၌ ပညတ်တော်ကိုထားရှိထားသည်။ ပညတ်တော်သည် အပြစ်ကိုဖော်ပြပေးသည်။ ဘုရားရှင်အပေါ်သစ္စာရှိနေရန် လူတို့စိတ်ရှိနေသရွေ့ ပညတ်တော်သည် အပြစ် ကိုအမြဲဖော်ပြပေးသည်။ ကိုယ်တော်၏ပညတ်တော်သည် အစဉ်တည်မြဲသွား မည်ဖြစ်သည်။ ဥပုသ်နေ့ပညတ်အပါအဝင်ဖြစ်သည်။

ယခုအပတ်သင်ခန်းစာ၏အထူးရည်ရွယ်ချက်မှာ တဲတော်၌ရှိသော ဘုရားရှင်၏ပညတ်တော်အကြောင်း၊ ဥပုသ်တော်နေ့အကြောင်းနှင့် ရောက်လာ မည့်သားရဲ၏တံဆိပ်အကြောင်းများ ဆက်နွှယ်ပတ်သက်ပုံကို အထူးသင်ကြား မည်ဖြစ်သည်။ နောက်ဆုံးကာလလူမျိုးတို့၏အခြေအနေနှင့် ဥပုသ်နေ့ပတ်သက် ပုံကို ကျွန်ုပ်တို့ထိုးဖောက်လေ့လာကြရမည်ဖြစ်သည်။