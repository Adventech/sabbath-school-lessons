---
title:  ဆက်လက်လေ့လာရန်။
date:   07/06/2024
---

လတ်တလောထွက်ရှိသောစာအုပ်တစ်အုပ်၏အမည်မှာ “Lee Strobel” ရေးသားပြီး ပေးထားသောစာအုပ်အမည်မှာ “The Case for Heaven” (ကောင်းကင်ဘုံအတွက်မှုခင်း) ဖြစ်သည်။ အဓိကရေးသားတင်ပြသော အကြောင်းမှာ သေလွန်သူအပေါင်းတို့သည် အသိဉာဏ်ရှိနေလျက် တစ်နေရာ တွင်ရောက်ရှိနေသည်ဟုဆိုသည်။ သေလွန်သွားသောသူသည် ဝိညာဉ်ရောက်ရှိ နေသောနေရာ၌ အသက်ရှင်လျက်သွားလာလှုပ်ရှားနေရသည်ဟု ရေးသား ထားသည်။ သေရွာပြန်၊ သေသွားသည့်အလား မေ့မြောခဲ့သောသူတို့ကို စမ်းသပ်မှုပြု၍ သက်သေနှင့်မှတ်တမ်းပြုရေးသားထားသောစာဖြစ်သည်။ ဥပမာ တစ်ခုအဖြစ် သေခါနီးမြောနေသောအမျိုးသမီးငယ်တစ်ဦးကို စမ်းသပ်ခဲ့သည်။ သူမသည် နှလုံးခွဲစိတ်ရ၍မြောနေပြီး သေလုနီးအချိန်၌ စမ်းသပ်ကြည့်ရာ တမလွန်နေရာ၌ သူ၏အစ်ကိုနှင့်တွေ့ဆုံရသည်ဟုဆိုသည်။ သူမအတွက်အလွန် အံ့ဩသွားခဲ့သည်။ အဘယ်ကြောင့်ဆိုသော် သူမ၌အစ်ကိုမရှိပါ။ သူမပြန်လည် ကျန်းမာလာသောအချိန်၊ သူမ၏ဖခင်ကိုပြောပြရင်း ဖခင်မှသူမမှာ အစ်ကို တစ်ယောက်ရှိခဲ့ကြောင်း၊ သို့သော်ယင်းအစ်ကိုသည် သူမမမွေးဖွားမီသေဆုံးသွား ခဲ့ကြောင်း ဖခင်ကသမီးကိုပြောပြခဲ့သည်။” - Lee Strobel, The Case for Heaven, (Grand Rapids, MI: Zondervan Books, 2021), p. 69. Strobel (စတိုဘယ်) သည် ကျမ်းစာမှဖော်ပြချက်ကို သိရှိထားသော်လည်း ယင်းကိစ္စ အတွက် ဇဝေဇဝါဖြစ်သွားရသည်။ သမ္မာကျမ်းစာ၏ဖော်ပြချက်၌ ခရစ်တော် ပြန်ကြွလာမည့်အချိန်မှသာ လူတို့သည် မိမိတို့၏ဆုလာဘ်ကို အသီးသီးခံစား ရမည်ဟုဖော်ပြထားသည်။

ကျွန်ုပ်တို့သည် သတိပေးခြင်းခံကြရပြီးဖြစ်သည်။ “လူများစွာတို့ သည် နတ်ဆိုး၏လှည့်ဖြားခြင်းကိုခံကြရမည်။ မိမိတို့ချစ်ခင်မြတ်နိုးရသော သူတို့၏ဝိညာဉ်နှင့် တွေ့ဆုံရခွင့်ကို စာတန်သည်ဖန်တီးပြီး လှည့်ဖြားခြင်း ပြုလုပ်မည်။ အလွန်အန္တရာယ်ကြီးသောကိစ္စဖြစ်သည်။ ကျွန်ုပ်တို့တွေ့ဆုံလို သောသူနှင့်တွေ့ခွင့်ရပြီး အံ့ဩဖွယ်လက္ခဏာလုပ်ရပ်မျိုးစုံကို ပြသပေးလိမ့် မည်။ ကျွန်ုပ်တို့ယုံကြည်သွားနိုင်သည်အထိ လုပ်ဆောင်လိမ့်မည်။ ယောင်ဆောင် လိမ့်မည်။ ကျွန်ုပ်တို့အနေဖြင့် သမ္မာကျမ်းစာကိုလေ့လာပြီး အမှန်တရားကို ကောင်းစွာသိရှိထားရမည်။ သေသောသူသည် မည်သည့်အသိစိတ်မျှမရှိတော့ ပါ။ ကိုယ်ထင်ပြလာသောသူသည် နတ်ဆိုးဝိညာဉ်၏အယောင်ဆောင်သာ ဖြစ်သည်။

“ကျွန်ုပ်တို့၏ရှေ့မှောက်မှာပင် ‘စုံစမ်းနှောင့်ယှက်ခြင်းသည် ကမ္ဘာသူ ကမ္ဘာသားများအပေါ်ကျရောက်လိမ့်မည်။ ကမ္ဘာကိုတွယ်ကပ်နေထိုင်ကြရန်ကို စုံစမ်းခံကြရမည်’ (ဗျာဒိတ်၊ ၃း၁ဝ)။ ဘုရားရှင်၏နှုတ်ကပတ်တော်၌ ခိုင်မြဲ စွာယုံကြည်ခြင်းမရှိသူတို့သည် လိမ်လည်ခြင်းခံရ၍ စာတန်သည် သူတို့အား အောင်မြင်သွားမည်။ စာတန်သည် ကောက်ကျစ်မှုအဆိုးဆုံးဖြင့် လူတို့ကို လှည့်ဖြားနိုင်သမျှ လှည့်ဖြားလိမ့်မည်။ လူသားများကို ချုပ်ထားနိုင်ရန် ကြိုးစား လိမ့်မည်။ သူ၏လိမ်လည်လှည့်ဖြားခြင်းသည် ကြာလေပိုလာလေဖြစ်မည်။ သို့သော် သူ၏စုံစမ်းခြင်းကို လက်ခံသူများကိုသာ အောင်မြင်နိုင်မည်ဖြစ်သည်။ အမှန်တရားကို ကြိုးစားရှာဖွေသူတို့သည် နာခံလိုက်လျှောက်ခြင်းဖြင့် သန့်ရှင်း ဖြူစင်အောင်ပြုတော်မူလိမ့်မည်။ ထိုသို့ပြင်ဆင်ခြင်းကြောင့် ကျရောက်လာမည့် ပဋိပက္ခအချိန်အတွက် ခံရပ်နိုင်ရန်အဆင်သင့်ဖြစ်စေမည်။ ထာဝရဘုရား၌ သမ္မာတရားကို သေချာသောတွန်းလှန်ခြင်းကို ရရှိနိုင်မည်ဖြစ်သည်။ ‘သင်သည် ငါ၏သည်းခံခြင်းနှင့်စပ်ဆိုင်သော နှုတ်ကပတ်တရားကို စောင့်ရှောက်သော ကြောင့် သင့်ကိုငါစောင့်ရှောက်မည်’ (အငယ်၊ ၁ဝ)။ ကယ်တင်ရှင်ယေရှုရှင် ၏ကတိတော်ဖြစ်၏။ ကိုယ်တော်သည် မကြာမီ သူ၏ကောင်းကင်တမန် တို့ကိုစေလွှတ်၍ ကိုယ်တော်ကိုကိုးစားသူများအား ကာကွယ်စေကာ စာတန်ကို အောင်မြင်နိုင်သောအခွင့်ကိုပေးလိမ့်မည်။” Ellen G. White, The Great Controversy, p. 560.