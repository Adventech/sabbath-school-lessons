---
title:  ဓမ္မဟောင်းကျမ်း၌ဖော်ပြသောသေခြင်းအကြောင်း
date:   03/06/2024
---

`ဆာ၊ ၆း၅။ ဆာ၊ ၁၁၅း၁၇။ ၃ရာ၊ ၂း၁ဝ။ ၃ရာ၊ ၁၁း၄၃ နှင့် ၃ရာ၊ ၁၄း၂ဝ ကိုဖတ်ပါ။ အဆိုပါကျမ်းချက်များသည် သေခြင်းအကြောင်း ကို မည်သို့သွန်သင်ထားသနည်း။`

ဓမ္မဟောင်းကျမ်းသည် ဝိညာဉ်မသေနိုင်ပါဟု သွန်သင်ခြင်းမရှိ။ သေခြင်း၏နောက်တစ်ဆင့်သည် မည်သို့ဖြစ်လာမည်၊ ကောင်းကင်နိုင်ငံတော် သို့ ထာဝရဝင်စားသွားမည်ဟုလည်း သွန်သင်ချက်မရှိပါ။ သစ္စာမရှိသူများ ငရဲသို့ကျဆင်းရသည်ဟုလည်း မရေးထားပါ။ ထာဝရငရဲမီးအိုင်ထဲ၌ ထာဝရ လောင်မြိုက်ခံနေရမည်ဟူ၍လည်း ဆိုမထားပါ။ သေလွန်သွားခြင်းကို အိပ်စက် ခြင်းနှင့်သာ နှိုင်းယှဉ်သွန်သင်ပေးထားသည်။ (The Book of Kings) ဓမ္မရာဇဝင် ၃ နှင့် ၄ တို့တွင် သေဆုံးခြင်းအကြောင်းနှင့်ပတ်သက်၍ မှတ်ချက်ရေးသား ထားသည်။ “သူတို့သည် ဘိုးဘေးများရှိရာနေရာ၌ အိပ်စက်အနားယူကြသည်” ဟု ဘိုးဘေးတို့သေဆုံးခြင်းအကြောင်းကိုရှင်းပြထားသည်။ ဆာလံကျမ်းမှလည်း “အသေအိပ်ပျော်ခြင်း” ဟူ၍ (ဆာလံ၊ ၁၃း၃ ကို ဆာ၊ ၉ဝး၅ နှင့် ယှဉ်၍ ဖတ်ပါ)။ ယောဘမှသေခြင်းကို မနိုးထသောအိပ်ခြင်းဟု တင်စားမြွက်ဆို ထားသည် (ယောဘ၊ ၁၄း၁၂)။ ဆာလံဆရာမှ၊ “အကျွန်ုပ်မူကား၊ ဖြောင့်မတ်၍ မျက်နှာတော်ကိုဖူးမြင်ရပါလိမ့်မည်။ နိုးသောအခါ ပုံသဏ္ဍာန်တော်အားဖြင့် အကျွန်ုပ်အလိုပြည့်စုံရပါလိမ့်မည်” (ဆာ၊ ၁ရး၁၅)။

အာရှုရိစစ်တပ်ကြီးသည် သုတ်သင်ခံရသောအခါ သေဆုံးသွားသော စစ်သည်တော်အားလုံးကို ကျမ်းစာမှ “နောက်ဆုံးအိပ်ပျော်ခြင်း” ဟူ၍ တင်စား ရေးသားထားသည် (ဆာ၊ ၇၆း၆)။ သေလွန်သူ၏ဝိညာဉ်သည် သူ၏ရုပ်ကလာပ် အပေါ်၌ ဝဲပျံစောင့်ရှောက်သည်ဟူသောအယူအဆသည် ကျမ်းစာ၌မတွေ့ရပါ။ ဘုရားကိုမယုံကြည်သူများသာ ထိုသို့ယုံကြည်နေခြင်းဖြစ်သည်။

သေခြင်းအကြောင်းကို အမှန်အကန်နားလည်ထားခြင်းမရှိသောအခါ စာတန်၏လှည့်ဖြားခြင်းလမ်းကို ဖွင့်ပေးနေခြင်းနှင့်တူညီသည်။ “လူများစွာသည် မိမိတို့၏ချစ်လှစွာသောမိသားစုမိတ်ဆွေများသေဆုံးသွားခြင်းကြောင့် နတ်ဆိုး များ၏လှည့်ကွက်၌ကျရောက်ရင်ဆိုင်ကြရမည်။ စာတန်၏နတ်ဆိုးများသည် သေသူ၏လိပ်ပြာဝိညာဉ်ယောင်ဆောင်၍ ကိုယ်ယောင်ကိုယ်ထင်ပြကာ ထူးဆန်း သောနိမိတ်မျိုးကို ပြသပေးလိမ့်မည်။ မည်သို့ပင်ရှိပါစေ၊ ကျွန်ုပ်တို့သည် သမ္မာကျမ်း၏သွန်သင်မှုအမှန်တရားကိုခံယူလျက် ကိုယ်ထင်ကိုယ်ယောင်ပြ လာသောအရာသည် နတ်ဆိုး၏ဝိညာဉ်ပြကွက်သာဖြစ်ကြောင်းကို သိထားပါ။ သေသူသည် မည်သည့်အသိစိတ်မျိုးမျှမရှိ၊ မည်သည်ကိုမျှမသိနိုင်ပါ။” - Ellen G. White, The Great Controversy, p. 560.

`ဒံ၊ ၁၂း၂ နှင့် ယောဘ၊ ၁၉း၂၅၊ ၂၆ ကိုဖတ်ပါ။ အဆိုပါကျမ်းချက် များက သေသောသူ၏အခြေအနေကိုမည်သို့ဖော်ပြထားသနည်း။`

သေသွားခြင်းသည် ပြန်လည်ရှင်ပြန်လာမည့်နေ့အထိ အိပ်စက်နေခြင်း ပင်ဖြစ်သည်။ ကျန်ရစ်သူ၊ အသက်ရှင်သူများနှင့် မည်သို့မျှဝိညာဉ်အားဖြင့် ပတ်သက်ခြင်းမပြုနိုင်ပါ။ ဘုရားမဲ့ဝါဒရှိသူများသည် ဝိညာဉ်လိပ်ပြာလောကကို အယုံအကြည်ရှိသော်လည်း ဣသရေလလူများအနေဖြင့် လူသေသည် အသက်ရှင်ပြန်ထမြောက်လာသောနေ့အထိ အိပ်ပျော်ခြင်းပင်ဖြစ်သည်ကို ကောင်းစွာနားလည်ထားသည်။

သေဆုံးသွားသူအတွက် ကျွန်ုပ်တို့ငိုကြွေးမြည်တမ်းနေသော်လည်း ခရစ်တော်၌သေလွန်သွားသောသူတို့၏အကြောင်းကို စဉ်းစားပါ။ သူတို့သည် သေလွန်၍ မျက်စိမှိတ်ကြရသည်။ သူတို့၏သိရှိထားနင့်သောအရာမှာ ယေရှုရှင် ဒုတိယအကြိမ်ပြန်၍ကြွလာခြင်းပင်ဖြစ်သည်။ ပထမဦးဆုံးသူတို့သိလိုက်ရမည့် အရာမှာ ပြန်၍ရှင်ပြန်ထမြောက်ခြင်းဖြစ်မည်။ ယေရှုရှင်သည် အမှန်ပင်မကြာမီ ပြန်၍ကြွလာတော့မည်။