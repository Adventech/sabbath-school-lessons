---
title:  နောက်ဆုံးနေ့ရက်၌ရှိဝိညာဉ်ဂိုဏ်း (အပိုင်း ၂)
date:   06/06/2024
---

ကျွန်ုပ်တို့၏ကယ်တင်ခြင်းမျှော်လင့်ချက်သည် ခရစ်တော်၌သာရှိသည်။ ကိုယ်တော်၏အသွေးတော်သာလျှင် ကျွန်ုပ်တို့ကိုအခမဲ့မေတ္တာတော်ကျေးဇူးတော် ၏တန်ဖိုးကို ပြင်ဆင်ပေးတော်မူခဲ့သည်။ မကြာတော့သောအချိန်တွင် ယေရှုရှင် သည် ပြန်ကြွလာ၍ မိမိ၏လူတို့ကိုသိမ်းဆည်းတော့မည်။ တိတု၊ ၂း၁၃ တွင် ခရစ်တော်ဒုတိယအကြိမ်ကြွလာခြင်းကို “မဂင်္လာရှိသောမျှော်လင့်ခြင်း” ဟုခေါ်ဆိုထားသည်။

စာတန်၏ရည်ရွယ်ချက်မှာ ထိုမျှော်လင့်ချက်ကို ဖျက်ဆီးပစ်ရန်ဖြစ် သည်။ အံ့ဖွယ်လက္ခဏာများကိုပြမည်။ စာတန်ပြုလုပ်သမျှသည် လူတို့ကို နှုတ်ကပတ်ကျမ်းစာမှ လမ်းလွဲသွားစေရန်အတွက် သက်သက်ဖြစ်သည်။ သခင် ခရစ်တော်ပေးမည့် ကယ်တင်ခြင်းကိုလူတို့မရရှိစေရန် အထူးကြိုးစားလျက်ရှိ သည်။

“ဘုရားသခင်၏ပညတ်တို့ကိုလည်းကောင်း၊ ယေရှု၏ယုံကြည်ခြင်း ကိုလည်းကောင်း၊ စောင့်ရှောက်သောသန့်ရှင်းသူတို့သည် ဤအရာ၌သည်းခံ စရာအကြောင်းရှိ၏” (ဗျာ၊ ၁၄း၁၂)။ နောက်ဆုံးပိတ်ပဋိပက္ခအချိန်၌ စာတန် သည် အားကုန်သုံး၍ လူတို့ဘုရားရှင်၏ပညတ်တော်ကိုမစောင့်ရန် တားဆီး လိမ့်မည်။ ယေရှုရှင်၏ယုံကြည်ခြင်းကဲ့သို့ ယုံကြည်ခြင်းမျိုးမရှိစေကြရန် ကြိုးစား လိမ့်မည်။ သို့ဖြစ်သောကြောင့် သွန်သင်ချက်များအပေါ်၌ သူသည် အထူး သတိပြုသည်။ နိမိတ်လက္ခဏာနှင့်အတူယှဉ်တွဲပြီး စာတန်သည် အထူးကြိုးစား လိမ့်မည်။ အံ့ဖွယ်ထူးဆန်းသောအရာကို သူပြုလုပ်လိမ့်မည်။ ပညတ်တော် ကိုမစောင့်ရန်နှင့် ယေရှု၏ယုံကြည်ခြင်းကဲ့သို့သောယုံကြည်ခြင်းမျိုးမရှိစေရန် စာတန်အထူးလှည့်ဖြားလိမ့်မည်။

`မဿဲ၊ ၂၄း၂၃-၂၇။ ၂ကော၊ ၁၁း၁၃၊ ၁၄ နှင့် ၂သက်၊ ၂း၉-၁၂ ကိုဖတ်ပါ။ စာတန်၏လှည့်ဖြားခြင်းတန်ခိုးနှင့် လုပ်ဆောင်ချက်မည်သို့ထင်ရှား ကြောင်း အဆိုပါကျမ်းချက်များက မည်သို့ဖော်ပြထားသနည်း။`

နောက်ဆုံးနေ့ရက်ကာလအချိန်အတွင်း စာတန်သည် မိမိ၏နောက်ဆုံး လိမ်လည်ခြင်းကို ပြုလုပ်လိမ့်မည်။ “ကောင်းကင်၌ကြောက်မက်ဖွယ်ကောင်း သော သဘာဝထက်လွန်ကဲသည့် ထူးဆန်းလက္ခဏာများကိုပြသလိမ့်မည်။ နတ်ဆိုး၏အံ့ဖွယ်လုပ်ရပ်မျိုးစုံကို မြင်တွေ့ရလိမ့်မည်။ နတ်ဆိုးမင်းကြီး၏ ဝိညာဉ်သည် လောကဘုရင်တို့ကိုတိုက်ခိုက်ခြင်းငှာနှင့် ကမ္ဘာကြီးကိုအပိုင်စီး ရန်ကြိုးစားလိမ့်မည်။ လိမ်လည်လှည့်ဖြား၍ ထိုသူတို့၏စိတ်နှလုံးကို ခိုင်မာ စေမည်။ ကောင်းကင်အရှင်ဖန်ဆင်းရှင်ထာဝရဘုရားကို သူနှင့်အတူလက်တွဲ ပါဝင်တိုက်ခိုက်ကြရန် တိုက်တွန်းလိမ့်မည်။ အုပ်ချုပ်သူများ၊ နိုင်ငံသံတမန်များ အားလုံးကိုလိမ်လည်လှည့်ဖြားသိမ်းသွင်းလိမ့်မည်။ လူတို့သည် မိမိတို့ကိုယ်ကို သခင်ခရစ်တော်အယောင်ဆောင်၍ ပေါ်လာလိမ့်မည်။ ကမ္ဘာကြီးကို ကယ်တင် သူအဖြစ်မိမိတို့ကိုယ်ကိုကြွေးကြော်လျက် လူအများ၏ကိုးကွယ်ခြင်းကိုခံယူ လိမ့်မည်။ ရောဂါအနာမျိုးစုံကို ကုသပျောက်ကင်းပေးစေလျက် နိမိတ်လက္ခဏာ ပြသလိမ့်မည်။ နှုတ်ကပတ်တော်၌ဖော်ပြသော ဗျာဒိတ်ကျမ်းမှဖြစ်ပေါ်လာမည့် အကြောင်းအရာလက္ခဏာများအတိုင်း ကောင်းကင်အာကာသ၌ နိမိတ်အံ့ဖွယ် ရာများကို ပြသလိမ့်မည်။

“အမြင့်ဆုံးသောလိမ်လည်မှုကြီးမှာ စာတန်ကိုယ်တိုင် ခရစ်တော် အဖြစ်ယောင်ဆောင်လျက် ပေါ်လာလိမ့်မည်။ အသင်းတော်သည် ခရစ်တော် ပြန်လည်ကြွဆင်းလာမည့်အချိန်ကို မျှော်လင့်စောင့်စားနေကြသည်မှာ စာတန် သိထားသည်။ လူလိမ်ကြီးစာတန်မာရ်နတ်သည် မိမိ၏လိမ်လည်မှုကို အမြင့်ဆုံး အဆင့်အထိအသုံးပြုလျက် ခရစ်တော်ကြွလာသောပုံစံအဖြစ် ယောင်ဆောင် လိမ့်မည်။ ကမ္ဘာဒေသနေရာကိုကွက်၍ စာတန်သည် မိမိ၏ဘုန်းရောင်ခြည် ကိုအသုံးပြုကာ ခရစ်တော်ကြွဆင်းလာသောသဏ္ဍာန်ကိုဆောင်လိမ့်မည်။ ဘုရားသခင်၏သားတော်အဖြစ်ယောင်ဆောင်ကာ ရှင်ယောဟန်မှ ဗျာဒိတ်ကျမ်း တွင်ဖော်ပြသော ခရစ်တော်ကြွလာသည့်နည်းတိုင်းဟူ၍ လှည့်ဖြားလိမ့်မည် (ဗျာ၊ ၁း၁၃-၁၅)။” - Ellen G. White, The Great Controversy, p. 624.

`ခရစ်တော်ကြွလာမည့်အကြောင်းနှင့် သေခြင်းအကြောင်းကို ကောင်းစွာ နားလည်ထားရန်နှင့် အလိမ်မခံရရန် အဘယ်ကြောင့်အလွန်အရေးကြီးသနည်း။`