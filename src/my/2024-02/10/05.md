---
title:  နောက်ဆုံးနေ့ရက်၌ရှိဝိညာဉ်ဂိုဏ်း (အပိုင်း ၁)
date:   05/06/2024
---

`မဿဲ၊ ၂၄း၅၊ ၁၁၊ ၂၄။ ၂သက်၊ ၂း၇-၉။ ဗျာ၊ ၁၃း၁၃၊ ၁၄ နှင့် ဗျာ၊ ၁၆း၁၃၊ ၁၄ ကိုဖတ်ပါ။ နောက်ဆုံးကာလ၌ လူများတို့သည် မည်သည့်လှည့်ဖြားခြင်းမျိုးကို ရင်ဆိုင်ရမည်နည်း။`

နတ်ဆိုးစာတန်သည် “အံ့ဩဖွယ်နိမိတ်လက္ခဏာ” ကိုအသုံးပြုလျက် လူထုကြီးကိုအထူးလှည့်ဖြားကာ ခရစ်တော်မလာမီအချိန်ကလေး၌ ကြိုးစား လိမ့်မည်။ နတ်ဆိုး၏ဝိညာဉ်တန်ခိုးကို အမွှမ်းတင်လှည့်ဖြားလိမ့်မည်။ ဆရာကြီး Angel Rodriguez သည် စကားတစ်ခွန်းပြောခဲ့သည်။ “ထိုသူတို့၏မြူဆွယ် လှည့်ဖြားမှုတို့သည် သတင်းအခြေအမြစ်အတိအကျမရှိပါ။ သဘာဝနှင့် ကျော်လွန်ကာ ပြသသောတန်ခိုးများကို နိမိတ်လက္ခဏာအံ့ဖွယ်ရာဟု ခေါ်ဝေါ် သည်။ သူတို့သည် နိမိတ်အံ့ဖွယ်ရာများကိုပြသသည်။ လူတို့၏စိတ်ဝင်စား မှုကိုရယူခြင်း၌ မိမိတို့သဘောနှင့် မိမိတို့၏လုပ်ရပ်သာဖြစ်သည်။ ထိုသူတို့ ပြုသောနိမိတ်တို့သည် နတ်ဆိုးတို့ပေါင်းစည်းသောအင်အားဖြစ်၍၊ နဂါး၊ သားရဲနှင့်မိစ္ဆာပုရောဖက်တို့စုဖွဲ့ထားသော အဓမ္မအင်အားသာဖြစ်သည်။ ဘုရား ရှင်ထံမှအခြေခံသောအဖွဲ့မဟုတ်ပါ။ စကြဝဠာ၏ပဋိပက္ခကြီး အဆုံးသို့ချဉ်းကပ် လာလေလေ၊ နတ်ဆိုး၏တန်ခိုးသည် လူသားတို့၏အကြောင်းအရာသို့ ဝင်ရောက်မွှေနှောက်မည်သာရှိသည်။ မသမာသောနည်းလမ်းဖြင့် ဝိညာဉ်ဂိုဏ်းမှ ကျမ်းစာတွင်ဖော်ပြချက်မရှိသော လူသေသော်လည်း ဝိညာဉ်မသေ စသည့် သွန်သင်ချက်မျိုးကို အထူးသွန်သင်လိမ့်မည်။ ထိုသွန်သင်မှုဖြင့် ကမ္ဘာကြီးကို ဖမ်းစားလုနီးဖြစ်သည်။” - “The Closing of the Cosmic Conflict: Role of the Three Angels’ Messages,” unpublished manuscript, p. 6.

`ကျွန်ုပ်တို့၏စိတ်ခံစားချက်ကို ယုံကြည်ရန်အတွက် အလွန်အန္တရာယ် ကြီးကြောင်း အဘယ်ကြောင့်သိရသနည်း။ စိတ်ခံစားချက်သည် အကောင်း အဆိုးကို ဝေခွဲပိုင်းခြားနိုင်ပါသလား။ စာတန်သည် ကျွန်ုပ်တို့၏စိတ်ခံစားမှု ကိုသုံးပြီး မည်သို့စုံစမ်းလှည့်ဖြားနေသနည်း။`

စာတန်သည် အချိန်ယူပြီး နောက်ဆုံးပိတ်ကမ္ဘာသားများကို မည်သို့ လိမ်လည်ရမည်ကိုပြင်ဆင်ပြီးသားဖြစ်သည်။ တစ်ဆင့်ချင်းတစ်ဆင့်ချင်း ဝိညာဉ် ဂိုဏ်း၏လုပ်ဆောင်ချက်ကိုအသုံးပြုပြီး လိမ်လည်မှုပြုရန် ပြင်ဆင်ပြီးသားဖြစ် သည်။ ယခုအချိန်၌ သူ၏လိုအင်ဆန္ဒမပြည့်ဝသေးသောအချိန်ဖြစ်နေသည်။ သို့သော် ကျန်ကြွင်းသောအချိန်အတွင်း၌ သူ၏အကြံသည် ထမြောက်သွား မည်။ ဘုရားရှင်၏နှုတ်ကပတ်တော်ကို ဆွဲကိုင်ခြင်းမပြုသောသူအားလုံး၊ ကိုယ်တော်၏နှုတ်ကပတ်တော်ကိုမယုံကြည်သူအားလုံး ကမ္ဘာကြီးနှင့်အတူ စာတန်၏သိမ်းကျုံးလှည့်ဖြားခြင်းကို ခံရလိမ့်မည်။ လူတို့သည် အလျင်အမြန် သတိရှိ၍ ဘုရားရှင်၏အမျက်တော်နေ့၌ ကျလာမည့်စီရင်ခြင်းကို သတိရှိစွာ ကြိုတင်ပြင်ဆင်ကာကွယ်ကြရန်လိုပါသည်။” - Ellen G. White, The Great Controversy, pp. 561, 562.

ကျွန်ုပ်တို့အတွက်အလုံခြုံဆုံးနေရာသည် ယေရှုခရစ်တော်နှင့် ကိုယ်တော် ၏နှုတ်ကပတ်တော်၌သာရှိသည်။

`ယနေ့ထိတိုင် သေခြင်းတရားအကြောင်းကို ကောင်းစွာနားလည်သူ များ၌ပင်လျှင် မည်သို့လိမ်လည်လှည့်ဖြားခံနေရသနည်း။`