---
title:  ဓမ္မသစ်ကျမ်း၌ဖော်ပြသောသေခြင်းအကြောင်း
date:   04/06/2024
---

`ယော၊ ၁၁း၁၁-၁၄၊ ၂၁-၂၅၊ ၂တိ၊ ၁း၁ဝ။ ၁ကော၊ ၁၅း၅၁-၅၄ နှင့် ၁သက်၊ ၄း၁၅-၁ရ ကိုဖတ်ပါ။ ဓမ္မသစ်ကျမ်းကိုရေးသားသောသူများ အနေဖြင့် သေခြင်းကိစ္စနှင့်ပတ်သက်၍ ဓမ္မဟောင်း၏အဆိုကို မည်သို့သဘော ထားသနည်း။`

ဓမ္မသစ်၊ ဓမ္မဟောင်းနှစ်ကျမ်းလုံးသည် သေခြင်းကိုအိပ်ပျော်ခြင်းနှင့်ပင် ပုံဆောင်ရေးသားထားသည်။ သမ္မာကျမ်းထဲ၌ အနည်းဆုံးအကြိမ်ရေ ၅၃ ကြိမ်သည် သေခြင်းကိုအိပ်စက်ခြင်းဟုရေးသားနှိုင်းဆိုထားသည်။ ကျမ်းစာ ရေးသားသောပုဂ္ဂိုလ်များက လူသေဆုံး၍ထွက်သွားသောအသက်ဝိညာဉ်သည် မည်သည့်အသိစိတ်မျှမရှိတော့ဟု ရေးသားထားသည်။ ဓမ္မသစ်ကျမ်းသည် ဓမ္မဟောင်းကျမ်းမှရေးသားထားချက်ကို ဖြည့်စွက်ထောက်ခံပါသည်။ ခရစ်တော် ပြန်ကြွလာသောအခါ ဘုန်းတော်နှင့်ပြည့်သောထမြောက်လာခြင်းကို ရရှိကြ လိမ့်မည်။

ဧဝံဂေလိ၏ထောက်ပြချက်အတိုင်းဆိုလျှင် ထာဝရအသက်သည် ခရစ်တော်တစ်ပါးတည်းထံမှသာ ရရှိနိုင်ပါသည်။ ငရဲခန်းရောက်မည့် နတ်ဆိုး များထံမှ ဘုရားရှင်ကိုယုံကြည်သောသူအား ထာဝရအသက်ကိုမပေးနိုင်။ မလုယူ နိုင်ပါ။ ခရစ်တော်သည် ကပ်တိုင်ထက်မှ သေခြင်း၏အရှင် သေမင်းစာတန် ကိုအနိုင်ယူနိုင်ခဲ့သည်။ သခင်္ျိုင်းသည် လူသေ၏အလောင်းကို ကြာရှည်စွာ မချုပ်ထားနိုင်ပါ။ ခရစ်တော်၏ထမြောက်တော်မူခြင်းသည် သေလွန်သွားသူ တိုင်း တစ်နေ့၌ ပြန်လည်ရှင်ပြန်ထမြောက်လာမည့်အာမခံချက်ကို ပေးသွားခြင်း ပင်ဖြစ်သည်။ ကိုယ်တော်ပြန်လာချိန်၌ သေလွန်သူများသခင်္ျိုင်းမှထမြောက် လာကြလိမ့်မည်။

ရှင်ပေါလု၏အဆိုအမိန့်တစ်ရပ်ကိုကြည့်ပါ။ “သေလွန်သောသူတို့သည် ထမြောက်ခြင်းမရှိလျှင်၊ ဘုရားသခင်သည် ခရစ်တော်ကိုထမြောက်စေတော် မမူ။ ခရစ်တော်သည် ထမြောက်တော်မမူလျှင်၊ သင်တို့သည် ယုံကြည်သော် လည်း အကျိုးမရှိ။ ဒုစရိုက်အပြစ်အောက်၌ရှိကြသေး၏။ ထိုမှတစ်ပါး၊ ခရစ်တော် ကိုယုံကြည်၍ အိပ်ပျော်သောသူတို့သည် ဆုံးရှုံးခြင်းသို့ရောက်ကြပြီ” (၁ကော၊ ၁၅း၁၆-၁၈)။ ဖော်ပြပါကျမ်းချက်ကိုကြည့်လျှင် သေလွန်သူသည် ကောင်းကင် နိုင်ငံတော်သို့ မည်ကဲ့သို့ဝင်ရောက်မည်နည်း။ ရှင်ပေါလုမိန့်ဆိုသော “ဆုံးရှုံးခြင်းသို့ ရောက်လိမ့်မည်စကားသည် အဘယ်သို့အဓိပ္ဋာယ်သက်ရောက်မှုရှိသနည်း။ ကောင်းကင်နိုင်ငံတော်သို့ရောက်နေနင့်သည်ဟု အဓိပ္ဋာယ်ရှိနေပါသလား။

ရှင်ပေါလု၏ရှင်းလင်းပြတ်သားလှသော ကျမ်းစကားမှာ ခရစ်တော် ၏ထမြောက်ခြင်းကြောင့် ကျွန်ုပ်တို့ထမြောက်ခွင့်ရကြလိမ့်မည်။ ထမြောက်ခြင်း မရှိလျှင် “သင်တို့၏ယုံကြည်ခြင်းသည်လည်း အကျိုးမရှိ” ဒုစရိုက်အောက်၌ သင်တို့ရှိနေသေး၏။ သေလွန်သူသည်လည်း မြေကြီးအောက်၌ ပျက်စီး သွား၏။

အဆိုပါကျမ်းချက်သည် သမ္မာကျမ်းစာရှိ အခြားကျမ်းချက်နှင့်ကိုက်ညီ သည်။ ယေရှုရှင်ပြန်၍ကြွလာသောအချိန်၌ ကျွန်ုပ်တို့ထမြောက်လာရမည်ကို ကျွန်ုပ်တို့ယုံကြည်မျှော်လင့်နိုင်ကြသည်။ “ထိုအမွေတော်ကား၊ နောက်ဆုံးသော ကာလ၌ ထင်ရှားစေခြင်းငှာ ပြင်ဆင်သောကယ်တင်ခြင်းသို့ ရောက်စေမည် အကြောင်းဖြစ်၏။ ဖောက်ပြန်ခြင်း၊ ညစ်စွန်းခြင်း၊ ညှိုးနွမ်းခြင်းနှင့်ကင်းသော အမွေတော်ကို ငါတို့သည်ခံရစေမည်” (၁ပေ၊ ၁း၄)။ အကယ်၍သာ သေလွန် သူသည် ကောင်းကင်သို့ရောက်ရှိလျှင် ရှင်ပေတရုအနေဖြင့် အမွေတော်ခံရ မည်အကြောင်းကို ပြန်၍ပြောနေစရာလိုမည်နည်း။ အရှင်းဆုံးဆိုကြစို့။ ဓမ္မသစ် ကျမ်း၌ ယုံကြည်သူအပေါင်းတို့သည် ခရစ်တော်ပြန်လည်ကြွလာမည့်အချိန်ကို မျှော်လင့်စောင့်နေကြသည်။ သေလွန်သူများနိုးထရှင်ပြန်လာမည့်အချိန်ကို မျှော်လင့်ကြသည်။ ထိုမျှော်လင့်ခြင်းပင် သူတို့ကိုယုံကြည်ခြင်း၌ ခိုင်ခံ့စေ၍ သစ္စာတည်ခြင်းကိုဖြစ်စေကာ စုံစမ်းခြင်းအပေါင်းကို ခံနိုင်ရည်ရှိခဲ့သည်။

`ရှင်ပြန်ထမြောက်ခြင်းရှိသည်အကြောင်းသည် အဘယ်ကြောင့်ခရစ်ယာန် များအတွက် ယုံကြည်ခြင်းကို ပို၍ခိုင်ခံ့စေနိုင်သနည်း။ ကပ်တိုင်ထက်၌ အသေခံတော်မူ၍ ရှင်ပြန်ထမြောက်ခြင်းမရှိခဲ့လျှင် ကျွန်ုပ်တို့မည်သို့ဖြစ်မည် နည်း။ ကျွန်ုပ်တို့၌မည်သည့်မျှော်လင့်ချက်ရှိမည်နည်း။ ရှင်ပြန်ထမြောက်ခြင်း သည် ယုံကြည်ခြင်းအတွက် အဘယ်ကြောင့်လိုအပ်နေသနည်း။`