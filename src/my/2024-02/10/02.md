---
title:  ဝိညာဉ်ဂိုဏ်း၏သေစေလောက်သောအကျိုးဆက်များ
date:   02/06/2024
---

သေလွန်သူ၏တမလွန်ဘဝဒဏ္ဍာရီများသည် အမှန်ပင် လူတို့စိတ်ထဲ ဝင်ရောက်လာသည်။ ဝိညာဉ်မသေနိုင်ဟူသောသွန်သင်ချက်ကို စိတ်စွဲသွားစေ ရန်အတွက်ဖြစ်သည်။ ဘုရားရှင်ကိုမသိသော တစ်ပါးအမျိုးသားတို့၏ ယုံကြည်ချက်သည် အသင်းတော်သို့ စိမ့်ဝင်လာခြင်းဖြစ်သည်။ ထိုသို့သော အယုံအကြည်သည် သမ္မာကျမ်းစာ၏အမှန်တရားကို ပျောက်ပျက်စေနိုင်ပြီး ရောမလူမျိုးများတို့ယုံကြည်ချက်အတိုင်း ကျယ်ကျယ်ပြန့်ပြန့်အားပေးအားမြှောက် မှုကြီးဖြစ်လာမည်ဖြစ်သည်။ “ဝိညာဉ်မသေနိုင်ဟူသောသွန်သင်ချက်သည် ရောမတို့သွန်သင်သောသွန်သင်ချက်အမှားကြီးဖြစ်သည်။ ဖန်ဆင်းရှင်ကိုမသိ သော တွေ့ကရာကိုးကွယ်ပူဇော်သူတို့၏ဓလေ့ကို အတုယူထားခြင်းဖြစ်သည်။ ခရစ်ယာန်၏အယူဝါဒနှင့် လုံးဝကိုက်ညီမှုမရှိပါ။” - Ellen G. White, The Great Controversy, p. 549.

`“တစ်နည်းကား၊ ကိုယ်ခန္ဓာကိုသာသတ်၍ စိတ်ဝိညာဉ်ကိုမသတ်နိုင် သောသူတို့ကို မကြောက်ကြနှင့်။ ကိုယ်ခန္ဓာနှင့်စိတ်ဝိညာဉ်ကို ငရဲ၌ဖျက်ဆီး နိုင်သောသူကို သာ၍ကြောက်ကြလော့” (မဿဲ၊ ၁ဝး၂၈)။ အဆိုပါကျမ်းချက် သည် မသေနိုင်သောဝိညာဉ်ဟူသည်ကို မည်သို့အဓိပ္ဋာယ်ဆိုလိုပါသနည်း။`

ဘုရားရှင်၏ပညတ်ချက်၌ မိမိ၏လူတို့သည် အယူလွဲသောလုပ်ရပ်နှင့် မပတ်သက်စေရန် တားမြစ်ထားသည်။ မိမိ၏လူမျိုးအထဲ၌ “ပြုစားတတ်သောသူ၊ နတ်ဆိုးနှင့်ပေါင်းသောသူ၊ ဝိဇ္ဇာအတတ်ကိုပြုစုသောသူ၊ လူသေကိုမေးမြန်း သောသူ” (တရား၊ ၁၈း၁၁) အစရှိသူတို့ကို လုံးဝခွင့်မပြုသည်းခံတော်မမူ ပါ။ ထိုသို့သောအကျင့်ကိုပြုကျင့်သူအား ခဲနှင့်အသေပေါက်သတ်ခြင်းခံရမည် (ဝတ်၊ ၂ဝး၂၇)။ ထိုသို့အပြစ်ပေးခြင်းသည် ပြင်းထန်လှသည်ဟု မှတ်ယူ နိုင်သော်လည်း ဣသရေလလူတို့ မှားယွင်းသောနတ်ဘုရားများကို ကိုးကွယ် ခြင်းမှ ကာကွယ်ခြင်းဖြစ်သည်။

စုန်းကဝေအတတ်သည် နတ်ဆိုးစာတန်၏လုပ်ရပ်ဖြစ်သည်။ ယင်း အပြုအမူတို့သည် လူများကိုမှားယွင်းသောကိုးကွယ်ခြင်းနှင့် ဘုရားရှင်နှင့် မိတ်သဟာယဖွဲ့ရာ၌ အတုအယောင်ဖြစ်စေပါသည်။ စိတ်ကျေနပ်နှစ်သိမ့်ခြင်း အခွင့်ကို လုံးဝမရရှိနိုင်ပါ။ ဝိညာဉ်ဂိုဏ်း၏ရည်ရွယ်ချက်သည် စာတန်၏ လုပ်ရပ်ဖြစ်၍ ကမ္ဘာကြီးကိုချုပ်ထားနိုင်ရန် ကြိုးစားခြင်းဖြစ်သည်။ သို့သော် လည်း ယေရှုဘုရားရှင်သည် ကရုဏာတော်နှင့်လည်းကောင်း၊ တန်ခိုးတော် နှင့်လည်းကောင်း၊ မိမိ၏လူတို့ကို စာတန်၏ချည်နှောင်ထားခြင်းမှ လွတ်မြောက် သွားစေပါသည်။

`ဒေ၊ ၉း၅။ ယောဘ၊ ရး၇-၉ နှင့် ဟေရှာ၊ ၈း၁၉၊ ၂ဝ ကိုဖတ်ပါ။ အဆိုပါကျမ်းချက်များက သေဆုံးသွားသူနှင့် သေသူများကိုဆက်သွယ်ခြင်း အကြောင်း မည်သို့သွန်သင်ထားသနည်း။`

ပထမနေ့ကို ဥပုသ်နေ့အဖြစ်စောင့်ထိန်းသူတို့သည် လူသေလျှင် ကောင်းကင်သို့ချက်ချင်းရောက်သွားသည်။ သို့မဟုတ် ငရဲသို့ ချက်ချင်းသွား ရသည်ဟု သွန်သင်ခံယူယုံကြည်ကြသည်။ ယင်းယုံကြည်ချက်ကိုပြင်ပေးရန် အလွန်ပင်ခက်ခဲလှသည်။ ကျမ်းချက်အနည်းအကျဉ်းကိုကောက်နုတ်ပြီး မှားယွင်း သောသွန်သင်မှုများကို သင်ကြားပေးကြသည်။ အမှန်မှာ ထိုသို့သွန်သင်ချက် သည် စာတန်၏တိုက်ခိုက်မှုကို မည်သို့မျှကာကွယ်နိုင်စွမ်းမရှိနိုင်ပါ။ အထူး သဖြင့် နောက်ဆုံးပဋိပက္ခပြဿနာအတွင်း၌ မည်သို့မျှစာတန်ကိုတွန်းလှန်နိုင် မည်မဟုတ်ပါ။

`သင်၌တွေ့ကြုံရသမျှ ခရစ်ယာန်များအကြား သေခြင်းတရားအကြောင်း ကို ယုံကြည်ချက်မည်သို့ခြားနားခြင်းရှိသနည်း။ သင်ကိုယ်တိုင်မည်သို့တွေ့ကြုံ သိရှိခဲ့ရဖူးသနည်း။`