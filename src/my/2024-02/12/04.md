---
title:  အဘယ်သူကိုကိုးကွယ်မည်နည်း။
date:   18/06/2024
---

နောက်ဆုံးနေ့ရက်များ၌ မဟာတိုက်လှန်ပွဲကြီးသည် ပို၍ပြင်းထန်ကာ အပြင်းထန်ဆုံးအချိန်ဖြစ်လာမည်။ ကိုုးကွယ်ခြင်းနှင့်ဆိုင်၍ ဇာတ်လမ်းနည်း သဖွယ်ဖြစ်လာမည်။ ဖန်ဆင်းရှင်ကိုကျွန်ုပ်တို့ကိုးကွယ်နေပါသလား။ သို့မဟုတ် သားရဲကိုကျွန်ုပ်တို့ကိုးကွယ်နေပါသလား။ ကြားနေ၍မရ၊ ကြားနေဝါဒမရှိရပါ။ ဗျာ၊ ၁၄ ၌ ပထမကောင်းကင်တမန်သည် လူယောက်ျားလူမိန်းမအားလုံးကို တိုက်တွန်းနှိုးဆော်သည်မှာ “ကောင်းကင်နှင့်မြေကြီး၊ ပင်လယ်သမုဒ္ဒရာနှင့် စမ်းရေတွင်းကိုဖန်ဆင်းတော်မူသောအရှင်ကို ကိုးကွယ်ကြလော့” (ဗျာ၊ ၁၄း၇)။ ကောင်းကင်အလယ်၌ ပျံဝဲလျက်ရှိသော တတိယကောင်းကင်တမန်၏ သတိပေးစကားမှာ သားရဲ၏တံဆိပ်ကိုကိုးကွယ်ခြင်း၏ အကျိုးရလဒ်ကိုကြေညာ သနည်း။ “ထိုသူသည် ဘုရားသခင်၏ဒေါသဖလား၌ လောင်းသောအမျက်တော် စပျစ်ရည်စစ်ကို သောက်ရလိမ့်မည်” (ဗျာ၊ ၁၄း၁ဝ)။ နှိုင်းယှဉ်ချက်ပြသော် ဖန်ဆင်းရှင်ကို ကိုးကွယ်သောသူတို့သည် “ပညတ်တော်ကိုစောင့်၍ ယေရှု၏ ယုံကြည်ခြင်းကိုစွဲကိုင်ထားသူဟု ဖော်ပြထားသည်” (ဗျာ၊ ၁၄း၁၂)။

ဖန်ဆင်းခြင်းသည် ဝတ်ပြုကိုးကွယ်ခြင်း၏အခြေခံအကြောင်းဖြစ်သည် (ဗျာ၊ ၄း၁၁)။ ထာဝရဘုရားသည် “ယေရှုခရစ်အားဖြင့် အရာအားလုံးကို ဖန်ဆင်းတော်မူပြီ” (ဧ၊ ၃း၉)။ စာတန်သည် ဖန်ဆင်းရှင်ကိုအလွန်မုန်းသော ကြောင့် ကမ္ဘာကြီးကိုလွှမ်းမိုးကြီးစိုးနိုင်ရန် အထူးကြိုးစားသည်။ ဥပုသ်နေ့ကို ပြောင်းလဲခြင်းဖြင့် ဖန်ဆင်းခြင်းကိုမေ့လျော့သွားစေရန်ကြိုးစားသည် (ဒံ၊ ရး၂၅)။ ဘုရားရှင်၏ပညတ်တော်ကို ကမောက်ကမဖြစ်စေရန် အာဏာရရှိရေးကို အထူးအလေးထားသည်။ စာတန်သည် ဥပုသ်တော်နေ့ကိုစောင့်ထိန်းခြင်းအား ဖျက်သိမ်းနိုင်လျှင် မိမိသည် ဖန်ဆင်းရှင်ထက်ကြီးကြောင်း၊ တန်ခိုးပို၍သာလွန် ကြောင်းကို ကြွေးကြော်လိမ့်မည်။ ယင်းအကြောင်းအောင်မြင်စေရန် စာတန်သည် ဥပုသ်နေ့အတုတစ်ခုကို ကြိုးစားဖန်တီးကာ တစ်ကမ္ဘာလုံးမှလက်ခံလာစေရန် အကြိတ်အနယ်ကြိုးစားတော့သည်။

ယခုအချိန်ကမ္ဘာကြီးသည် ပြဇာတ်ကကွက်သဖွယ် တရွေ့ရွေ့ပြောင်းလဲ နေပါသည်။ ပြဿနာမျိုးစုံပေါ်ပေါက်လာနေသည်။ ကမ္ဘာကြီးသည် ကိုဗစ် ၁၉ ကြောင့် အထီးကျန်သောနေရာဖြစ်လုခမန်းဖြစ်ခဲ့ပြီ။ အသေးစိတ်အကြောင်း ကို ကျွန်ုပ်တို့မသိရသော်လည်း သားရဲ၏အမှတ်တံဆိပ်ကို ပုံဖော်လာစေရန် တဖြည်းဖြည်းနီးကပ်လာနေသည်။ သံသယစိတ်မရှိ လုံးဝဖြစ်လာလိမ့်မည်။ ကမ္ဘာကြီး၏အခြေအနေသည် မကောင်းတော့ပါ၊ နည်းပညာများလုံးဝတိုးတက်မှု မြန်ဆန်နေသည်။ သမ္မာကျမ်း၏သတိပေးချက်အရဖြစ်လာမည့်အကြောင်း ကိစ္စများတို့သည် အလျင်အမြန်ပြည့်စုံလာသည်မှာ ကျွန်ုပ်တို့ထင်ထားသည်ထက် ပို၍မြန်ဆန်နေပြီ။

`ဗျာ၊ ၁၃း၁၃-၁ရ ကိုဖတ်ပါ။ သားရဲ၏တံဆိပ်ကို မခံယူသူများ အထူးခံစားရမည့်ဒုက္ခမည်သို့ရှိမည်နည်း။`

ခရစ်တော်၌သစ္စာတည်သူအပေါင်းတို့သည် သားရဲ၏တံဆိပ်ကို ဆန့်ကျင်ကြ၏။ စီးပွားရေး၊ စားဝတ်နေရေးပိတ်ဆို့ခြင်းခံကြရမည်။ သေဒဏ် ကျရောက်မည်အထိ ခြိမ်းခြောက်ခံကြရမည်။ မည်သည့်အကြောင်းပင်ရှိခဲ့ရှိခဲ့ လူသားများသည် စာရိတ္တပျက်ခြင်း၊ အာဏာတပ်မက်ခြင်းနှင့် ပဋိပက္ခများဖြင့် သာ လုံးပန်းနေရသည်။ နောက်ဆုံးနေ့ရက်ကာလ၏အဖြစ်အပျက်များကို ယခုကျွန်ုပ်တို့အတိအကျမသိနိုင်သေးသော်လည်း နှိပ်စက်ညှဉ်းပန်းခြင်းသည် ရောက်လာလိမ့်မည်ကို ကျွန်ုပ်တို့သိထားပြီးသားဖြစ်သည်။ အမျိုးမျိုးပြောဆို ရေးသားနေကြသော်လည်း ရှင်ယောဟန်သည် ယေရှုရှင်၏အကြောင်းကို ယခုကဲ့သို့ရေးသားထားသည်။ “လူ၏အထဲ၌ရှိသမျှကိုသိတော်မူသောကြောင့်၊ လူ၏အကြောင်းကိုသက်သေခံစေခြင်းငှာ အဘယ်သူကိုမျှအလိုတော်မရှိ” (ယော၊ ၂း၂၅)။

`လူသားတို့၏စာရိတ္တပျက်ပြားခြင်းအကြောင်းကို သင်တွေးကြည့်ပါ။ လူတို့ပြုလုပ်နေသောမကောင်းမှုဒုစရိုက်အလုံးစုံကိုဆင်ခြင်ပါ။ ကမ္ဘာကြီးသည် အဆုံးသတ်တော့မည်ကို အသေအချာသိရှိနိုင်ပြီ။ ပို၍အရေးပါသောအကြောင်း မှာ ယခုကဲ့သို့ဝမ်းနည်းဖွယ်ဖြစ်စဉ်အပေါင်းကြောင့် ကျွန်ုပ်တို့၏စိတ်နှလုံးသား ကို မည်သို့ပြင်ဆင်ထားသင့်သနည်း။`