---
title:  ကောင်းကင်အတွက်တံဆိပ်
date:   17/06/2024
---

ကိုးကွယ်မှုနှင့်စပ်လျဉ်းသော ပြဿနာကြီးလာနေစဉ် ဘုရားရှင်၏ သစ္စာရှိလူတို့သည် လောကီရေးရာ၏ဖိအားကို လိုက်လျောခြင်းမပြုပါ (ဗျာ၊ ၁၄း၁၂)။ သန့်ရှင်းသောဝိညာဉ်တော်ဖြင့် သူတို့ကိုတံဆိပ်ရိုက်နှိပ်ပေးထား မည် (ဧဖက်၊ ၄း၃ဝ)။ မတုန်မလှုပ်ရဲရင့်စွာခိုင်ခံ့နေလိမ့်မည်။ ရှေးခေတ်ကာလ များ၌ ရုံးတော်မှတရားဝင်အခွင့်အာဏာကို တံဆိပ်တုံးဖြင့် အမှတ်အသားပြု ရိုက်နှိပ်ကြသည်။ သီးခြားထူးခြားသောအမှတ်အသားပြုလုပ်ထားသည်။ နောက်ဆုံးနေ့ရက်ကာလ၌ ဘုရားရှင်ကိုလည်းကောင်း၊ ဘုရားရှင်၏အခွင့် အာဏာကို ကိုယ်တော်၏ပညတ်တော်ဖြင့် ပြသထားသည်။ ဘုရားရှင်၏ တံဆိပ်တော်သည် ကိုယ်တော်၏ပညတ်၌ ရိုက်နှိပ်ထားသည် (ဟေရှာ၊ ၈း၁၆ နှင့်နှိုင်းယှဉ်ပါ)။

`ထွက်၊ ၂ဝး၈-၁၁ ကိုဖတ်ပါ။ ဥပုသ်နေ့ပညတ်ချက်၌ မည်သည့် တံဆိပ်အမှတ်အသားများပါဝင်သနည်း။`

အမှတ်တံဆိပ်ပေါ်၌ အချက် (၃) ချက်ကိုတွေ့ရသည်။ (၁) တံဆိပ် ပိုင်ရှင်၏နာမတော် “သင်၏ဘုရားသခင်ထာဝရဘုရား” (၂) ကိုယ်တော်၏ ရာထူး “ဖန်ဆင်းရှင်” (၃) ပိုင်သသောနေရာ “ကောင်းကင်မြေကြီးပင်လယ် ရှိသမျှအရာအားလုံး” တံဆိပ်ကို တစ်ခါတစ်ရံကျမ်းစာတွင် အမှတ်လက္ခဏာ ဟူ၍ခေါ်ဆိုသည် (ရောမ၊ ၄း၁၁)။ ထိုစကားလုံးနှစ်လုံးသည် အပြန်အလှန် အဓိပ္ဋာယ်တူညီနေသည်။ ဘုရားရှင်သည် မိမိ၏အမှတ်တံဆိပ် (သို့မဟုတ်) လက္ခဏာအမှတ်အသားကို ပညတ်တော်၏ဗဟိုအလယ်တည့်တည့်တွင် ရိုက်နှိပ်ထားသည်။ ဥပုသ်နေ့သည် နောက်ဆုံးကိုးကွယ်ဝတ်ပြုခြင်းပဋိပက္ခ ပြဿနာအတွက် အဓိကအဖြေဖြစ်သည် (ယေဇကျေလ၊ ၂ဝး၁၂၊ ၂ဝ။ ဗျာ၊ ၁၂း၁၇)။

`ဗျာ၊ ရး၁၊ ၂ နှင့် ဗျာ၊ ၁၄း၁ ကို ဗျာ၊ ၁၃း၁၆၊ ၁ရ ဖြင့် နှိုင်းယှဉ် ဖတ်ပါ။ ဘုရားရှင်၏အမှတ်လက္ခဏာနှင့် သားရဲ၏တံဆိပ်တို့ကို မည်သည့် နေရာတွင် ခံယူကြမည်နည်း။ အဘယ်ကြောင့်ကွာခြားသည်ဟု ထင်ကြသနည်း။`

ဘုရားရှင်၏တံဆိပ်ကို နဖူး၌ခံယူမည်ဖြစ်သည်။ နဖူးသည် အသိစိတ် ပိုင်းခြားစိတ်ဖြာတတ်သောစိတ်ကိုပုံဆောင်သည်။ ဆုံးဖြတ်ချက်ချခြင်းကို ပုံဆောင်ကိုယ်စားပြုသည်။

သားရဲတံဆိပ်ကို နဖူး၌သော်လည်းကောင်း၊ လက်၌သော်လည်း ကောင်း ခံယူခြင်း၏အဓိပ္ဋာယ်မှာ လူသည် ပိုင်းခြားသိရှိနိုင်သောဉာဏ်ရှိ နေလျက် စာတန်၏လိမ်လည်လှည့်ဖြားခြင်းနောက်သို့လိုက်ပါပြုလုပ်ခြင်းကို ပုံဆောင်သည်။ မိမိတို့စိတ်၌ မှားနေမှန်းသိသိကြီးဖြင့် အသေသတ်ခံရမည်ကို ကြောက်ရွံ့၍ မှားယွင်းသောကိုးကွယ်မှုနောက်သို့ လိုက်ပါလုပ်ဆောင်သွား ကြခြင်းဖြစ်သည်။

နတ်ဆိုးသည် ဘုရားစကားနားထောင်သူတို့ကို အလွန်မုန်းတီး၏။ မဟာတိုက်လှန်ပွဲကြီး၏အထွတ်အထိပ်အပြင်းထန်ဆုံးအချိန်မှာ စာတန်သည် ကျန်ကြွင်းသောယုံကြည်သူလူစုဖြစ်သည့် “ပညတ်တော်ကိုစောင့်၍ ယေရှု၏ ယုံကြည်ခြင်းကိုစွဲကိုင်သူတို့အား” နဂါးစာတန်မှ အပြတ်တိုက်ရန် စစ်ခင်း သောအချိန်ဖြစ်သည် (ဗျာ၊ ၁၄း၁၂)။ ထိုသူတို့သည် ခရစ်တော်ကိုသာ သစ္စာပြုကြသည်။

`နေ့စဉ်ရက်ဆက် သခင်ဘုရား၌သစ္စာရှိခြင်းသည် ရောက်ရှိလာမည့် ဒုက္ခကာလနောက်ဆုံးပိတ်အတွက် အဘယ်ကြောင့်ပြင်ဆင်ရာရောက်နေသနည်း။`