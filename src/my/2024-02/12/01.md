---
title:  ကမ္ဘာကြီး၏အဆုံးသတ်အဖြစ်အပျက်များ
date:   15/06/2024
---

### ဖတ်ရန်ကျမ်းချက်များ။
ယော၊ ၈း၃၂။ ယေဇကျေလ၊ ၂ဝး၁၂၊ ၂ဝ။ ဗျာ၊ ရး၁၊ ၂။ ဗျာ၊ ၁၄း၁။ ယောလ၊ ၂း၂၁-၂၄။ ဟောရှေ၊ ၆း၃။ ယာကုပ်၊ ၅း၇၊ ၈။ ဗျာ၊ ၁၈း၁-၄။

> <p>အလွတ်ကျမ်းချက်</p>
> ‘သမ္မာတရားကိုဝယ်လော့။ မရောင်းနှင့်။ ပညာကိုလည်း ကောင်း၊ ဆုံးမဩဝါဒကိုလည်းကောင်း၊ ဉာဏ်သတ္တိကိုလည်းကောင်း ထိုအတူပြုလော့” (သုတ္တံ၊ ၂၃း၂၃)။

သင်၏ဆယ်ကျော်သက်အရွယ်သမီးတစ်ယောက် နွေရာသီကျောင်း ကြီးပိတ်သောကြောင့် အိမ်သို့တစ်ယောက်တည်းကားမောင်းပြန်လာနေသည် ဆိုပါစို့။ သူမပြန်ရောက်လာမည့်အချိန်ကိုမျှော်နေရင်း၊ ရာသီဥတုသတင်းကို ကြည့်နေသည်။ ရုတ်တရက် ရာသီဥတုဆိုးရွားလာကြောင်းသိရလျှင် သင် စိတ်ပူလာမည်။ မည်းမှောင်နေသောတိမ်တိုက်မုန်တိုင်းသည် မိုးကုပ်စက်ဝိုင်း ကြီးကို ဖုံးအုပ်ထားသည်။ လေပြင်းကြီးလည်းတိုက်ခတ်လာသည်။ မိုးကောင်းကင် ကြီးပြိုကျလာသည့်အလား ကောင်းကင်မှရွာချလာသောမိုးသဲသဲမဲမဲနှင့်အတူ တိုက်ခတ်သောလေနီကြမ်းသည် ရှိသမျှသစ်ပင်ဝါးပင် အပင်အားလုံးကို သိမ်းကျုံးရမ်းသမ်းတိုက်ခတ်နေသည်။ ခဏချင်းအတွင်း လမ်းမကြီးသည် သွားလာ၍မရတော့ပါ။ ယင်းနောက် သင်၏အိမ်နီးချင်းထံမှ အခြားလမ်းများ လည်း ဖြတ်သန်း၍မရတော့ဟူသော သတင်းကိုကြားရပြန်သည်။ ကားများသည် ပြိုလဲကျနေသောသစ်ပင်များကြောင့် အားလုံးပိတ်မိနေကြသည်။ အင်တာနက်လိုင်း မကောင်းသည့်ကြားမှာပင် သင်၏သမီးနှင့်မက်ဆေ့ပို့ဆက်သွယ်ရန်ကြိုးစား၍ အိမ်သို့လုံလုံခြုံခြုံပြန်ရောက်လာရန် အမျိုးမျိုးကြိုးစားနေလိမ့်မည်ဖြစ်သည်။

အခြေအနေအခက်အခဲအားလုံးကိုရင်ဆိုင်ပြီး ယေရှုရှင်သည် ကျွန်ုပ်တို့ ကို အသက်တာ၏မုန်တိုင်းတွင်းမှကယ်တင်ပြီး၊ အိမ်တော်အရောက်ပို့ဆောင် ပေးလိုသည်။ အယ်လင်ဂျီဝှိုက်၏ရေးသားချက်မှာ “မုန်တိုင်းကြီးကျလာပြီ။ အလွန်ကြမ်းတမ်းပြင်းထန်သည်။ ကျွန်ုပ်တို့ရင်ဆိုင်ရန် အဆင်သင့်ဖြစ်နေပြီ လား။” - Testimonies for the Church, vol. 8, p. 315. ခရစ်တော်ရှင်၏ အသက်တာ၊ အသေခံခြင်း၊ ရှင်ပြန်ထမြောက်ခြင်းနှင့် ကောင်းကင်သို့တက်ကြွ ကာ ကောင်းကင်ဗိမာန်တော်၌ အမှုတော်ဆောင်ရွက်ခြင်း၏ရည်ရွယ်ချက်သည် ကျွန်ုပ်တို့ကိုအိမ်တော်သို့အရောက်ပို့ဆောင်စေရန်ဖြစ်သည်။ ကျွန်ုပ်တို့အတွက် လည်းသေချာစေသည်။ ဒံယေလနှင့်ဗျာဒိတ်ကျမ်းမှ ပုရောဖက်ပြုချက်တို့သည် နောက်ဆုံးကာလအတွက် ဘုရားရှင်၏အထူးအကြံပေးချက်များဖြစ်သည်။ မုန်တိုင်းထန်သောကျွန်ုပ်တို့၏အသက်တာ၌ ကျွန်ုပ်တို့ရင်ဆိုင်ရသော်လည်း တစ်နေ့ကယ်တင်ရှင်၏နွေးထွေးသောရင်ခွင်တော်၌ ခိုလှုံခွင့်ကိုရရှိမည်။

ယခုအပတ်သင်ခန်းစာ၏ရည်ရွယ်ချက်မှာ နောက်ဆုံးကာလအတွက် ပုရောဖက်ပြုချက်အနာဂတ္တိစကား မည်သို့ရှိ၍၊ ခရစ်တော်၏လက်ရုံးတော် ကြီးသည် ကျွန်ုပ်တို့ကို ကမ္ဘာကြီး၏နောက်ဆုံးပဋိပက္ခအချိန်မှာ ကာကွယ်ပေး ပြီး အိမ်တော်သို့အရောက်ချီဆောင်ပေးမည့်သင်ခန်းစာကို ဖော်ပြရန်ဖြစ်သည်။