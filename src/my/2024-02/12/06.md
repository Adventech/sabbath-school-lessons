---
title:  ကျယ်လောင်သောကြွေးကြော်သံ
date:   20/06/2024
---

`ဗျာ၊ ၁၈း၁-၄။ ဟဗက္ကုတ်၊ ၂း၁၄ နှင့် မဿဲ၊ ၂၄း၁၄ ကိုဖတ်ပါ။ ဖော်ပြပါကျမ်းချက်များမှ ဘုရားရှင်၏အမှုတော်မည်သို့ပြီးမြောက်မည်ဟု ဖော်ပြထားသနည်း။`

ဗာဗုလုန်မြို့ကြီးပြိုလဲပြီဟု ကြေညာသောကောင်းကင်တမန်သည် “ကြီးသောဩဇာအာဏာ” ကိုပိုင်ဆိုင်ထားသည်။ ဗျာ၊ ၁၄ မှ ကောင်းကင် တမန်များနည်းတူ ယခုကောင်းကင်တမန်သည်လည်း သတင်းပေးလူသားများ ကို ပုံဆောင်ထားသည်။ ကောင်းကင်တမန်သည် ထာဝရဘုရားရှင်၏ ဘုန်းတော် ကို ဖော်ပြပေးသောကြောင့် ကမ္ဘာတစ်ခွင်လုံးလင်းလက်လျက်ရှိသည်။ ဓမ္မသစ် ကျမ်း၌ ဟေလသဝေါဟာရအားဖြင့် အာဏာတန်ခိုးကို “exousia” (အက်ဇိုး စီးအား) ဟု အသုံးပြုထားသည်။ ခရစ်တော်ရှင်သည် ငရဲမင်း၏တန်ခိုး အာဏာချုပ်နှောင်ခြင်းကို အောင်မြင်လေတိုင်း ယင်းဝေါဟာရစကားလုံးကို အသုံးပြုကြောင်းတွေ့ရသည်။ ယေရှုရှင်ကိုယ်တော်တိုင် ယင်းစကားလုံးကို အသုံးပြုသည်မှာ တပည့်တော်တို့အားစေလွှတ်သောအခါ ညီညွှတ်မှုရှိစေရန် အမိန့်ပေးစေလွှတ်ခဲ့သည်။ မဿဲ၊ ၁ဝး၁ ၌ ယေရှုရှင်သည် တပည့်တော် တို့ကို စာတန်အားနိုင်နင်းနိုင်သောအခွင့်အာဏာကိုပေး၍ စေလွှတ်ခဲ့သည်။ ဘုရား၏တန်ခိုးတော်နှင့်အတူ တပည့်တော်တို့ကိုစေလွှတ်တော်မူသည်။ အမှား နှင့်အမှန် မဟာတိုက်လှန်ပွဲ၌ သူတို့သည်အောင်မြင်မှုရရှိရန် တန်ခိုးကိုပေး သည်။ မဿဲ၊ ၂၈ တွင် နောက်ထပ်တစ်ကြိမ် တပည့်တော်တို့ကို “အာဏာ အခွင့်အကုန်ပေးပြီး ကောင်းကင်နှင့်မြေကြီးပေါ်သော်လည်းကောင်း တန်ခိုးကို ပေးလျက် လောကီနိုင်ငံအရပ်ရပ်ရှိသမျှသို့သွားစေကာ တပည့်တော်ဖြစ်စေ သည်” (မဿဲ၊ ၂၈း၁၈၊ ၁၉)။

သန့်ရှင်းသောဝိညာဉ်တော်၏တန်ခိုးတော်နှင့်ပြည့်ဝလျက်၊ အသက်ရှင် တော်မူသောသခင်ခရစ်တော်၏ အခွင့်အာဏာနှင့်လည်းကောင်း၊ ခရစ်တော် အသက်ရှင်သည်၊ အသက်သေသည်အထိ ငရဲ၏တန်ခိုးကိုအောင်မြင်သွားသော အခွင့်ကိုပေးထားသည်။ ဓမ္မသစ်အချိန်အသင်းတော်သည် ကမ္ဘာကြီးအား ဘုရားရှင်၏ဘုန်းတော်ကို ထွန်းလင်းပေးနိုင်ခဲ့သည်။ နှစ်တိုတိုအတွင်းမှာပင် တပည့်တော်တို့သည် ဧဝံဂေလိကိုဟောပြော၍ ကမ္ဘာကြီးကိုသိစေခဲ့သည် (ကောလောသဲ၊ ၁း၂၃)။

နောက်ဆုံးသောကာလ၌ သန့်ရှင်းသောဝိညာဉ်တော်သည် ကြီးစွာ သောတန်ခိုးဖြင့် ကျဆင်းလာလိမ့်မည်။ ဧဝံဂေလိသည် ကမ္ဘာကြီးအဆုံးထိ အလျင်အမြန်ပျံ့နှံ့သွားလိမ့်မည်။ လူထောင်ပေါင်းများစွာသည် တစ်ရက်တည်း မှာပင် ဘုရားရှင်၏ကရုဏာတော်ကိုသိရှိ၍ ပြောင်းလဲလာလိမ့်မည်။ ကမ္ဘာ မြေတစ်ဝန်းလုံးကို သမ္မာတရားလွှမ်းမိုးသွားလိမ့်မည်။ ယင်းနည်းအားဖြင့် ကမ္ဘာကြီးသည် ဧဝံဂေလိသတင်းကိုကြားရမည်။ မျှော်လင့်ချက်ရောင်ခြည်များ ပေါ်လာမည်။ ကမ္ဘာအနှံ့သို့ပျံ့နှံ့သွားလိမ့်မည်။

“ကြီးမြတ်လှသောဧဝံဂေလိတရားသည် အစပိုင်းမှာရရှိခဲ့သော ဘုရား ရှင်၏တန်ခိုးတော်ထက်နည်းသော တန်ခိုးနှင့်ပြီးဆုံးမည်မဟုတ်။ ပုရောဖက် ဟောကြားထားသောအလျင်မိုး၏ဝိညာဉ်တော်ကျဆင်းခြင်း ပြည့်စုံလာသည်အတိုင်း နောက်မိုးသည်လည်း ဧကန်မုချကျဆင်းကာ ပို၍ကြီးသောတန်ခိုးဖြင့် ဧဝံဂေလိကို အဆုံးသတ်သွားပေလိမ့်မည်။

ဘုရားရှင်၏အစေခံတို့သည် တောက်ပသောမျက်နှာနှင့် သန့်ရှင်း သောဆက်ကပ်ခြင်းနှင့်အတူ တစ်နေရာမှတစ်နေရာသို့ ကောင်းကင်မှလာသော သတင်းစကားကို မဆိုင်းမတွကြွေးကြော်ဟောပြောလိမ့်မည်။ လူထောင်ပေါင်း များစွာတို့၏အသံနှင့် ကမ္ဘာတစ်ဝန်းသတိပေးခြင်းစကားကို ပြောကြား ကြလိမ့်မည်။ နိမိတ်လက္ခဏာများစွာကို ပြုလုပ်နိုင်ကြလိမ့်မည်။ ဖျားနာသူ များကို ပျောက်ကင်းသက်သာစေမည်။ ယုံကြည်သူများ၏နောက်သို့ များစွာ သောနိမိတ်လက္ခဏာအံ့ဖွယ်လုပ်ဆောင်မှုများလိုက်လာလိမ့်မည်။” - Ellen G. White, The Great Controversy, pp. 611, 612.

`အားကြီးသောသန့်ရှင်းသောဝိညာဉ်တော်၏တန်ခိုးကို မည်သည့်အရာ ကနှောင့်နှေးစေပါသနည်း။ နောက်မိုးကျရောက်ရန် ကျယ်လောင်သောကြွေးကြော် သံများ ယခုအချိန်ထိအဘယ်ကြောင့်မကျရောက်သေးသနည်း။ ကျွန်ုပ်တို့သည် အရာမဝင်လှသော်လည်း သန့်ရှင်းသောဝိညာဉ်တော်တန်ခိုးကျဆင်းရန် မည်ကဲ့သို့ ပါဝင်လုပ်ဆောင်နိုင်ပါသနည်း။`