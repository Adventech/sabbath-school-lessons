---
title:  ဘုရားရှင်နှင့်ကိုယ်တော်၏နှုတ်ကပတ်တော်အပေါ်သစ္စာစောင့်လော့
date:   16/06/2024
---

`သုတ္တံ၊ ၂၃း၂၃။ ယော၊ ၈း၃၂ နှင့် ယော၊ ၁ရး၁ရ ကိုဖတ်ပါ။ ကျမ်းချက်များအားလုံးတူညီသောအချက်သည် မည်သည့်အရာဖြစ်သနည်း။`

ခေတ်အဆက်ဆက်၌ မဟာတိုုက်လှန်ပွဲကြီးသည် အမှားနှင့်အမှန် အကြား ဖြစ်ပွားခဲ့ပြီးဖြစ်သည်။ စာတန်သည် လိမ်လည်သူကြီး၊ မုသား၏ အဘဖြစ်သည် (ယော၊ ၈း၄၄)။ ယေရှုရှင်သည် အမှန်တရား၏ကလောင်ရှင် ဖြစ်သည်ဟု ကိုယ်တော်တိုင်ကြေညာထားသည်။ “ငါသည်လမ်းခရီး၊ သမ္မာ တရားနှင့်အသက်လည်းဖြစ်၏ (ယော၊ ၁၄း၆)။ စာတန်၏လှည့်ဖြားခြင်းမှ လွတ်မြောက်စေရန် စွမ်းဆောင်ပေးသောအမှန်တရားသည် သမ္မာကျမ်းပင် ဖြစ်သည်။ ဘုရားရှင်၏နှုတ်ကပတ်တော်ပင်ဖြစ်သည်။ ကျမ်းစာသည် စာတန်၏မျက်နှာဖုံးကိုခွာချသည်။ ဘုရားရှင်၏အကြံတော်ကိုဖော်ပြသည်။ “နှုတ်ကပတ်တော်သည် ကျွန်ုပ်တို့၏ခြေရှေ့၌ မီးခွက်ဖြစ်သည်” (ဆာ၊ ၁၁၉း၁ဝ၅)။ ဆာလံဆရာ၏ထုတ်ဖော်ကြေညာချက်၌ “နှုတ်ကပတ်တော် ကိုဖွင့်ပြခြင်းသည် အလင်းကိုပေး၍၊ မလိမ္မာသောသူတို့ကို လိမ္မာစေတတ်၏” (ဆာ၊ ၁၁၉း၁၃ဝ)။ ထပ်မံ၍ဆာလံဆရာကပင် “နှုတ်ကပတ်တော်အလုံးစုံ တို့သည် ဟုတ်မှန်ပါ၏” (ဆာ၊ ၁၁၉း၁၆ဝ)။

`၂ပေ၊ ၁း၁၆-၂၁ ကိုဖတ်ပါ။ တမန်တော်ကြီးမှ သေချာသော အာမခံချက်အဖြစ် မည်သည့်ပုရောဖက်စကားကိုဆိုထားသနည်း။ မည်သည့် ပုံပမာကိုသုံး၍ ဘုရားရှင်၏ပုရောဖက်စကားသည်မှန်ကန်ကြောင်းကိုလည်း ကောင်း၊ အရေးကြီးသည်ကိုလည်းကောင်း ပြောထားသနည်း။`

ကျွန်ုပ်တို့သည် ကောက်ကျစ်စဉ်းလဲလှည့်ဖြားတတ်သောဒဏ္ဍာရီ ပုံပြင်၏ အဆုံးအမနောက်သို့လိုက်နေသည်မဟုတ်။ ဘုရားရှင်၏နှုတ်ကပတ် တော်မှ အနာဂတ္တိစကားများသည် ကျွန်ုပ်တို့၏လမ်းကိုလင်းပေးစေပါသည်။ အမှားလမ်းကိုရှောင်ကွင်းသွားနိုင်ရန် လမ်းမှန်ကိုပြသပေးနေသည်။ သမ္မာ ကျမ်းစာမပါလျှင်၊ ကျွန်ုပ်တို့အားလုံးသည် ရူးပေါပေါဒဏ္ဍာရီတို့၏အတွေး အခေါ်မှ လိမ်လည်ခြင်းအောက်ရောက်သွားလိမ့်မည်။ “ဘုရားရှင်၏လူတို့ သည် သမ္မာကျမ်းစာကို အမှန်ခံယူထား၍ အမှားအယွင်းအလိမ်အကောက် အားလုံးကိုညွှန်ပြရမည်။ အမှောင်ထုလွှမ်းမိုးထားသောစာတန်၏လှည့်ဖြားခြင်း ကို ဆန့်ကျင်ရမည်။ စာတန်သည် လူသားများကျမ်းစာကို မသိနားမလည် စေရန် အထူးကာကွယ်ထားသည်။ အကြောင်းမှာ သူ၏လိမ်လည်မှုမှန်သမျှကို လှန်ပြနေသောကြောင့်ဖြစ်သည်။ နောက်ဆုံးပိတ်လှည့်ဖြားခြင်းတစ်ခုကို မကြာမီ ကျွန်ုပ်တို့ရှေ့မှောက်သို့ရောက်လာလိမ့်မည်။ အန္တီခရစ်သည် ထူးဆန်းအံ့ဖွယ် လုပ်ရပ်များဖြင့် ကျွန်ုပ်တို့၏ရှေ့မှောက်၌ ပြသလာလိမ့်မည်။ သန့်ရှင်းသော သမ္မာကျမ်းစာနှုတ်ကပတ်တော်ကို ကျွန်ုပ်တို့နားလည်မထားလျှင် ကျွန်ုပ်တို့ ဝေဖန်ပိုင်းခြားနိုင်စွမ်းရှိမည်မဟုတ်ပါ။ သို့သော် သမ္မာကျမ်းစာဖြင့် မိမိတို့၏ အသိစိတ်ကို ခိုင်ခံ့နေစေသူသည် နောက်ဆုံးပိတ်ပဋိပက္ခကြီးအချိန်၌ ခံရပ် ခုခံနိုင်လိမ့်မည်။ လူတိုင်းရင်ဆိုင်ရမည့်ပြဿနာ၊ စုံစမ်းခံရမည့်အရာမှာ “လူစကားကိုနားထောင်မည်လား၊ ဘုရားစကားနားထောင်မည်လားဟူ၍ဖြစ် သည်။ ဆုံးဖြတ်ရမည့်အချိန်သည် ယခုအချိန်ပင်ဖြစ်သည်။ ကျွန်ုပ်တို့၏ ခြေသည် ဘုရားရှင်နှုတ်ထွက်စကားတော်ကျောက်သားပေါ်၌ ချထားနေပါ သလား။ ဘုရားရှင်၏ပညတ်တော်နှင့်အတူ ခိုင်မာရဲရင့်စွာရပ်တည်ကြမည် လား။ ယေရှု၏ယုံကြည်ခြင်းမျိုးရှိကြမည်လား။” - Ellen G. White, The Great Controversy, pp. 593, 594.

`အထက်ပါမေးခွန်းကို သေချာဆင်ခြင်ပါ။ နောက်ဆုံးပဋိပက္ခအချိန်၌ ကျွန်ုပ်တို့ကိုခံနိုင်ရည်ရရှိအောင် မည်သည့်အရာက ကူညီနိုင်မည်နည်း။ ကျမ်းစာ ကိုမလေ့လာနိုင်ရန် မည်သည့်အရာကနှောင့်ယှက်နိုင်သနည်း။ ကိုယ်ပိုင် ပျော်ရွှင်မှုနှင့် သမ္မာတရားကို ကျွန်ုပ်တို့မည်သို့ဆက်စပ်ပေးနိုင်မည်နည်း။`