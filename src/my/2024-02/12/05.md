---
title:  အလျင်မိုးနှင့်နောက်မိုး
date:   19/06/2024
---

`ယောလ၊ ၂း၂၁-၂၄ နှင့် တ၊ ၂း၁-၄၊ ၄၁-၄ရ ကိုဖတ်ပါ။ ပထမ ရာစုနှစ်၌ ကြိုတင်ဟောကြားထားသောပုရောဖက်စကားတွင် မည်သည့်အရာက ပြည့်စုံလာခဲ့သနည်း။ မည်သည့်အရာပါဝင်သနည်း။`

ပင်တေကုတ္တေပွဲနေ့၌ ကျလာသောသန့်ရှင်းသောဝိညာဉ်တော်သည် ခရစ်ယာန်အသင်းတော်ကို အားအင်တန်ခိုးပြည့်စေပါသည်။ တမန်တော် ဝတ္ထုသည် ဘုရားရှင်၏ကရုဏာတော်အကြောင်းကို နိမိတ်လက္ခဏာတစ်မျိုး ပြီးတစ်မျိုးအဖြစ် ပြောင်းလဲပြသခဲ့သည်။ “တရားနာသောသူအများတို့သည် ယုံကြည်ခြင်းသို့ရောက်၍ အရေအတွက်အားဖြင့် လူငါးထောင်မျှလောက်ရှိ ကြ၏” (တ၊ ၄း၄)။ ယုံကြည်သူပေါင်းအယောက် ၁၂ဝ တို့စုဝေးဆုတောင်း ခဲ့ကြသည်။ သို့သော် ယင်းဆုတောင်းချက်တို့သည် နိမိတ်လက္ခဏာအဖြစ် ပုံသဏ္ဍာန်မျိုးစုံထင်ရှားလာသည်။ အသင်းတော်သည် လူပေါင်းထောင်ချီ၍ တိုးတက်ကြီးပွားလာသည်။ “ယဇ်ပုရောဟိတ်အပေါင်းတို့သည် ယုံကြည်ခြင်း တရားကိုနားထောင်ကြ၏” (တ၊ ၆း၇)။ ယေရုရှလင်မြို့၌ တမန်တော်များ အား နှိပ်စက်ညှဉ်းပန်းသတ်ဖြတ်နေချိန် “သူတို့သည်ထွက်သွား၍ နှုတ်ကပတ် တော်ကို နေရာအနှံ့ဟောပြောကြသည်” (တ၊ ၈း၄)။ ယုဒပြည်နေရာအနှံ့၌ အသင်းတော်များတည်ထောင်ကြသည်။ ရှမာရိပြည်နှင့် ဂါလိလဲဒေသများတို့ နေရာများအထိ အသင်းတော်ကိုသွားရောက်တည်ထောင်နိုင်ခဲ့သည်။ တမန်တော် ကြီးရှင်ပေါလုသည် ပြောင်းလဲလာပြီးသည်နောက် ခရစ်တော်အကြောင်းကို လိုက်လံဟောပြောကြွေးကြော်ကာ မြေထဲပင်လယ်ဒေသအနှံ့ပျံနှံ့ခဲ့သည်။ သက်သာလောနိတ်မြို့ရှိ အချို့သောဂျူးတို့သည် ဧဝံဂေလိလုပ်ဆောင်နေခြင်းကို ကန့်ကွက်ကြောင်းရေးသားချက်တစ်ခုတွေ့ရသည်။ “လောကီနိုင်ငံကို မှောက်လှန် သောဤသူတို့သည် ဤအရပ်တိုင်အောင် ရောက်ကြပါပြီ” (တ၊ ၁ရး၆)။ သန့်ရှင်းသောဝိညာဉ်တော်၏တန်ခိုးတော်ကြောင့် တမန်တော်များ၊ တပည့်တော် များတို့သည် အချိန်တိုအတွင်း ကမ္ဘာကြီးအနှံ့သို့ ဟောပြောနိုင်ခဲ့သည်။ ပုရောဖက် ယောလ၏ကြိုတင်ဟောပြောချက်၌ အလျင်မိုးအကြောင်းသည် ပင်တေကုတ္တေ ပွဲနေ့တွင် ကျရောက်ပြည့်စုံသွားသည်။ နောက်မိုးမှာမူ ကမ္ဘာကြီး၏အဆုံးကာလ ကောက်လှိုင်းများရိတ်သိမ်းရန်အချိန်၌ တစ်ဖန်ကြီးစွာရွာချပေလိမ့်အုံးမည်။

`ဇာခရိ၊ ၄း၆။ ဇာခရိ၊ ၁ဝး၁။ ဟောရှေ၊ ၆း၃ နှင့် ယာကုပ်၊ ၅း၇၊ ၈ ကိုဖတ်ပါ။ အဆိုပါကျမ်းချက်များမှ မြေကြီးပေါ်ရှိဘုရားရှင်၏အမှုတော် သည် မည်သည့်နည်းဖြင့် ပြီးဆုံးသွားမည်နည်း။`

“အလျင်မိုး” “နောက်မိုး” ဆိုသောစကားအဆိုကို ဣသရေလတို့ စပါးစိုက်ပျိုးခြင်းလုပ်ငန်းမှ အသုံးပြုသောစကားဖြစ်သည်။ အလျင်မိုး (မိုးဦး) ရွာလာရခြင်းသည် မျိုးစေ့တို့ကိုအပင်ပေါက်စေရန်အတွက်ဖြစ်သည်။ နောက်မိုး (မိုးနှောင်းပိုင်း) သည် ဆောင်းဦးကာလအချိန်တွင် ရွာချသောမိုးဖြစ်၍ စပါး သီးနှံများကိုရင့်မှည့်စေရန်အတွက်ဖြစ်သည်။ ယင်းဖြစ်စဉ်ဖြစ်ရပ်သည် သန့်ရှင်း သောဝိညာဉ်တော်၏ ဧဝံဂေလိတရားကြွေးကြော်ခြင်းအလုပ်ကို ရှင်းလင်းပြသ ပေးသည်။

“အလျင်မိုး (မိုးဦး) ကို ရွာချစေသလို၊ သန့်ရှင်းသောဝိညာဉ်တော် သည် ဧဝံဂေလိလုပ်ငန်း၏အဖွင့်၌ ဆုကျေးဇူးကိုသွန်းလောင်းပေးခဲ့သည်။ မျိုးစေ့ ကလေးများအစီအလျဉ်အညှောက်ထွက်လာစေရန်အတွက်ဖြစ်သည်။ ထိုနည်း အတိုင်း မိုးနှောင်းပိုင်းနောက်မိုးကို ရွာချစေခြင်းဖြင့် အသီးအနှံကောင်းများကို ရိတ်သိမ်းရရှိစေနိုင်ရန်အတွက်ဖြစ်သည်။ ကြီးမားလှသောဘုရားရှင်၏အမှုတော် သည် စတင်ဖွင့်လှစ်လိုက်သောအချိန်၌ ကြီးကျယ်ခမ်းနားစွာ သန့်ရှင်းသော ဝိညာဉ်တော်တန်ခိုးကျရောက်လာသည်အတိုင်း နောက်ဆုံးအမှုတော်၏အဆုံးပိတ် ၌ ထိုထက်ကြီးမားကျယ်ပြန့်သောဆုကျေးဇူးမဂင်္လာကို သာ၍ချပေးတော်မူ လိမ့်မည်။ အလျင်မိုး၌ကျရောက်လာခဲ့၍ သန့်ရှင်းသောဝိညာဉ်တော်တန်ခိုးကြောင့် ပုရောဖက်ပြုချက်ပြည့်စုံခဲ့ပြီဖြစ်သည်။ ဧဝံဂေလိလုပ်ငန်းကြီးကျယ်ခမ်းနားစွာ အောင်မြင်ခဲ့သကဲ့သို့ နောက်မိုးကျလာသောအခါ ဧဝံဂေလိ၏အပိတ်ဆုကျေးဇူး ကြောင့် သာ၍ကြီးကျယ်ခမ်းနားလိမ့်မည်။” - - Ellen G. White, The Great Controversy, pp. 611, 612.