---
title:  ကမ္ဘာဂြိုဟ်ကြီးလည်းပါဝင်လာရသည်
date:   02/04/2024
---

ကမ္ဘာကိုဘုရားဖန်ဆင်းစဉ်အခါ အားလုံးပြည့်စုံအောင်ဖန်ဆင်းခဲ့သည်။ သမ္မာကျမ်း၏အဆိုအရ၊ “ဘုရားသခင်သည် မိမိဖန်ဆင်းသမျှသောအရာတို့ကို ကြည့်ရှုလျှင်၊ အလွန်ကောင်းသည်ကိုမြင်တော်မူ၏” (က၊ ၁း၃၁)။ အပြစ် အနာအဆာအစွန်းအထင်းတစ်စုံတစ်ရာမျှမရှိပါ။ အာဒံနှင့်ဧဝကိုလည်း လွတ်လပ် စွာရွေးချယ်ပိုင်ခွင့်ကိုပေးသည်။ လူစီဖာကိုပေးခဲ့သည်အတိုင်းပင်ဖြစ်သည်။ ကမ္ဘာပေါ်၌ စက်ရုပ်လူသားမရှိစေရ၊ ကောင်းကင်၌လည်း စက်ရုပ်ကဲ့သို့ လှုပ်ရှားရသောသတ္တဝါမရှိစေရ။ ဘုရားရှင်ခွင့်ပြုတော်မမူပါ။

ကိုယ်တော်သည် မိမိ၏လမ်းစဉ်အတိုင်း လွတ်လပ်ခွင့်ကို ပွင့်ပွင့် လင်းလင်းပုံဖော်ထားသည်။ ဧဒင်ဥယျာဉ်တော်အတွင်း ကောင်းမကောင်းသိကျွမ်း ရာအပင်တစ်ပင်ကို ထားရှိပေးထားသည်။ ထိုအပင်၏အကြောင်းကိုလည်း ကောင်းစွာပြောပြပေးထားသည်။ သူတို့မည်သို့ရွေးချယ်ရမည်ကိုလည်း ကောင်းမွန်စွာအသိပေးထားသည်။

စာတန်သည် သစ်ပင်သို့ရောက်လာသည်။ ဧဝသည် ထိုအပင်၏ အနီးသို့ရောက်လာသည်နှင့် စာတန်သည် သူမကိုစကားပြောလာတော့သည်။ “မြွေကလည်း၊ သင်တို့သည် ဧကန်အမှန်သေရမည်မဟုတ်။ အကြောင်းမူကား၊ ထိုအသီးကိုစားသောနေ့၌ သင်တို့သည်မျက်စိပွင့်လင်းလျက် ကောင်းမကောင်း ကိုသိ၍၊ ဘုရားသခင်ကဲ့သို့ဖြစ်ကြလတ္တံ့သည်ကို ဘုရားသခင်သိတော်မူသည်ဟု မိန်းမအားဆို၏” (က၊ ၃း၄၊ ၅)။ သင်တို့သည် ထိုအသီးကိုစားလျှင် တစ်ဆင့်မြင့်သောအသစ်သောဘဝကိုရကြလိမ့်မည်။ သင်တို့စိတ်ပျော်ရွှင်ကြ ရမည်။ သင်တို့မကြုံဖူးသော၊ မတွေးဖူးသောသာယာချမ်းမြေ့မှုကို ရရှိလိမ့် မည်။ ဧဝ၊ ဘုရားသခင်မှာ သင့်ကိုမပြောဘဲ ဝှက်ထားသောအရာရှိနေသည်။ ယခုပင် ထိုအသီးကိုယူ၍စားပါလော့။

ပထမဧဝစားလိုက်သည်။ ထိုနောက် အာဒံသည်လည်း မိမိ၏ရွေးချယ် မှုနှင့်အတူစားလိုက်သည်။ သူတို့သည် ဘုရားရှင်ချမှတ်ထားသောလွတ်လပ် စွာရွေးချယ်ခွင့်ကို ပြတ်ပြတ်သားသားလုပ်ဆောင်ကြတော့သည်။ ထိုသို့ပြုလုပ် လိုက်ခြင်းသည် အပြစ်အတွက်တံခါးကိုဖွင့်လိုက်ခြင်းဖြစ်သည်။ အပြစ်ဝင်လာ သည်နှင့် ဒုက္ခခံရခြင်း၊ ခေါင်းကိုက်ဝေဒနာ၊ ဖျားနာခြင်းနှင့် သေခြင်းအထိ ဖြစ်လာတော့သည်။

`က၊ ၃း၁-၃ ကို ရော၊ ၃း၂၃ နှင့် ရောမ၊ ၅း၁၂ ဖြင့်နှိုင်းယှဉ် ဖတ်ပါ။ တူညီသောအချက်တွေ့ရှိပါသလား။ အပြစ်၏နောက်ဆုံးရလဒ်ကို လူသားတစ်မျိုးနွယ်လုံးအထိ ကပ်ဘေးကြီးကိုရရှိစေပါသည်။`

အပြစ်၏အဓိကအချက်သည် ဘုရားရှင်ကိုပုန်ကန်ခြင်းပင်ဖြစ်သည်။ ဘုရားရှင်နှင့်ဝေးကွာသွားစေသည်။ ထာဝရဘုရားသည် အသက်၏အရင်းအမြစ် ဖြစ်၏။ ထာဝရဘုရားနှင့်ဝေးကွာသွားခြင်းသည် သေမင်းနိုင်ငံသို့သာသွားရ မည်ဖြစ်သည်။ စိတ်ပူပန်ခြင်းကိုလည်းဖြစ်စေသည်။ စိုးရိမ်ခြင်းနှင့် နာမကျန်း ခြင်းကာလနာဘေးကိုဖြစ်စေသည်။ လောက၌ ဒုက္ခရောက်နေရခြင်းသည် အပြစ်နှင့်ဖက်တွယ်နေခြင်းကြောင့်ဖြစ်သည်။ ကမ္ဘာဂြိုဟ်ကြီးကိုဖျက်ဆီးသည်။ အဓိပ္ဋာယ်မှာ ကျွန်ုပ်တို့သည် တစ်ချိန်လုံးဖျားနေရမည်မဟုတ်။ အပြစ်လုပ် ကြသည်။ လူတိုင်းပျက်စီးခြင်းသက်ဆင်းနေသော ကမ္ဘာဂြိုဟ်ကြီးပေါ် နေထိုင် နေရ၍ အပြစ်၌နေထိုင်အသက်ရှင်ရာတွင် သက်ရောက်မှုခံစားရသည်သာ ဖြစ်သည်။

က၊ ၃း၁၅။ ဝတ်၊ ၅း၅၊ ၆ နှင့် ယောဟန်၊ ၁း၂၉ ကိုဖတ်ပါ။ အာဒံနှင့်ဧဝကို ဘုရားရှင်မည်သို့သောကတိကိုပေးခဲ့သနည်း။ ဧဒင်ဥယျာဉ် အတွင်းအပြစ်လုပ်မိပြီးနောက် မျှော်လင့်ချက်ပျောက်ဆုံးသွားချိန် ဘုရားရှင် မည်သည့်မျှော်လင့်ချက်ကတိမျိုးကိုပေးခဲ့သနည်း။ ဧဒင်ဥယျာဉ်ထဲ၌ မည်သည့် လုပ်ဆောင်ချက်မျိုးကိုပြုမည်အကြောင်း အပြစ်၏ပြဿနာအတွက် နှစ်ပေါင်း ရာစုနှစ်များစွာကြာမှဖြစ်လာမည့်အရာကို မည်သို့ကတိပေးညွှန်ကြားခဲ့သနည်း။