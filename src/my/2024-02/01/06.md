---
title:  ကျွန်ုပ်တို့၏ယဇ်ပုရောဟိတ်မင်းကြီး
date:   04/04/2024
---

ကပ်တိုင်ပေါ်၌ ခရစ်တော်ပြုတော်မူသောအရာသည် ကျွန်ုပ်တို့အတွက် ဖြစ်သည်နည်းတူ ကောင်းကင်ဘုံ၌ကျွန်ုပ်တို့အတွက် မည်သို့ဆက်လက် လုပ်ဆောင်နေသနည်း။ ရှင်ပြန်ထမြောက်လာသောကျွန်ုပ်တို့၏သခင်သည် ကျွန်ုပ်တို့၏ယဇ်ပုရောဟိတ်မင်းကြီးဖြစ်နေပါသည်။ ကျွန်ုပ်တို့လိုအပ်လေသမျှ အရာအားလုံးကို ပြင်ဆင်ပေးလျက် ကျွန်ုပ်တို့ကို ထာဝရအသက်ရရှိရန်နှင့် ဘုရားရှင်၏နိုင်ငံတော်၌နေထိုင်နိုင်ရန် ကိုယ်တော်စီစဉ်ပေးနေသည်။

`ဟေဗြဲ၊ ၄း၁၅၊ ၁၆ နှင့် ဟေဗြဲ၊ ရး၂၅ ကိုဖတ်ပါ။ စုံစမ်းခြင်းနှင့် ပြည့်သောဤကမ္ဘာပေါ်ဝယ် ဒုက္ခ၊ ပြဿနာ၊ ရောဂါဘယနှင့်သေခြင်းအတွက် ရင်ဆိုင်နိုင်ရန် ဖော်ပြပါကျမ်းချက်များက မည်သို့အားမခံပေးထားသနည်း။`

ကျမ်းချက်၏အဆိုအရ၊ “ငါတို့ခံရသည်နည်းတူ၊ အမျိုးမျိုးသောစုံစမ်း နှောင့်ယှက်ခြင်းတို့ကို ခံဖူးသောသူဖြစ်တော်မူ၏။ သို့ရာတွင် ဒုစရိုက်အပြစ် နှင့်ကင်းလွတ်တော်မူ၏” (ဟေဗြဲ၊ ၄း၁၅)။ ဆက်လက်ဆိုထားသောကျမ်း စကားအရ၊ “ရဲရင့်သောစိတ်နှင့်ကျေးဇူးတော်ပလ္လင်တော်သို့ တိုးဝင်ချဉ်းကပ်ကြ ကုန်အံ့။” အဓိပ္ဋာယ်မှာ စိတ်ချယုံကြည်မှုအပြည့်ဖြင့် “ကရုဏာပလ္လင်သို့လာရန် သနားခြင်းကရုဏာကိုလည်းကောင်း၊ တော်လျော်သောမစခြင်းကျေးဇူးတော်ကို လည်းကောင်း ခံယူကြရန်ဖြစ်သည်” (ဟေဗြဲ၊ ၄း၁၆)။

ဖြစ်စဉ်မှာ အလွန်ရိုးရှင်းပါသည်။ ယေရှုရှင်သည် ကျွန်ုပ်တို့ကို စကြဝဠာရှေ့၌ ဖြောင့်မတ်ခြင်းဝတ်ရုံကဲ့သို့ဖြန့်ပြထားသည်။ အသေခံ၍ ကယ်တင်ပေးခဲ့သည်။ အသွေးတော်သွန်းခံ၍ ရွေးနုတ်ခဲ့သည်။ ကျွန်ုပ်တို့ ခံရမည့်အရာအားလုံးကို ကိုယ်တော်တစ်ပါးတည်းခံယူသွားသည်။ ခရစ်တော် ကြောင့် ကျွန်ုပ်တို့၏အတိတ်အပြစ်အားလုံးသည် ကွင်းလုံးကျွတ်ဖြေလွှတ်ခြင်း ခံရသည်။ ခရစ်တော်၌တည်လျှင် ကျွန်ုပ်တို့အပြစ်အနာအဆာအားလုံး ပျောက်ကင်းသွားရသည်။ ကိုယ်တော်၏ခွန်အားကြီးသောတောင်းပန်ပေးခြင်း ကြောင့် ကျွန်ုပ်တို့အသက်တာ၌ ချည်နှောင်ခြင်းခံထားရသော အပြစ်ကြိုးအားလုံး ပြတ်တောက်သွားကုန်သည်။ ချည်နှောင်ထားလေသမျှအားလုံး ပြုတ်ထွက် ကုန်သည်။ ကျွန်ုပ်တို့လွတ်မြောက်သွားပြီ။

`ယော၊ ၁ရး၂၄-၂၆ ကိုဖတ်ပါ။ အမှားနှင့်အမှန်မဟာတိုက်လှန်ပွဲ၌ ခရစ်တော်ရှင်တောင့်တမျှော်လင့်သောဆန္ဒမှာ မည်သည့်အရာဖြစ်သနည်း။`

“ကြီးစွာသောအပူဇော်ခံခြင်းပြီးသည်နောက် ခရစ်တော်သည် အထက် အရပ်သို့ပြန်ကြွသွားခဲ့သည်။ ကောင်းကင်တမန်တို့၏ဝန်းရံချီးမြှောက်ခြင်းကို မခံမယူသေး။ တောင်းဆိုမှုပြုသောအချိန်မှသာ ခရစ်တော်သည် ချီးမြှောက်ပွဲ ကိုခံယူတော်မူမည်။ ‘အကျွန်ုပ်အားပေးတော်မူသောဘုန်းတော်ကို အကျွန်ုပ်အားပေး တော်မူသောသူတို့သည် ရှုမြင်ရမည်အကြောင်း၊ အကျွန်ုပ်ရှိရာအရပ်၌ အကျွန်ုပ် နှင့်အတူရှိစေခြင်းငှာ အကျွန်ုပ်အလိုရှိပါ၏’ (ယော၊ ၁ရး၂၄)။ ခမည်းတော် ၏ပလ္လင်တော်ထက်မှ မဖော်မပြတတ်သောမေတ္တာတော်နှင့် တန်ခိုးအာနုဘော် တော်သည် ထင်ရှားလာကာ ဘုရားသခင်၏ကောင်းကင်တမန်အပေါင်းတို့ သည် ထိုသူကိုပျပ်ဝပ်ကိုးကွယ်ကြစေ’ ဟူ၍လာသတည်း (ဟေဗြဲ၊ ၁း၆)။ ယေရှုရှင်၌ မှဲ့တစ်စွန်းမျှမထင်း။ ကိုယ်တော်၏နှိမ့်ချခြင်းသဘောသည် အဆုံး တိုင်ရောက်သွားသည်။ ကိုယ်တော်၏ဆက်ကပ်ခြင်းသည် အပြည့်အစုံဖြစ် သွားသည်။ ကိုယ်တော်၏နာမတော်ကို နာမတကာ၏အပေါ်၌ ချီးမြှောက် တော်မူသည်။” - Ellen G. White, The Great Controversy, pp. 501, 502. ယေရှုရှင်သည် ကောင်းကင်နိုင်ငံတော်၌ ကျွန်ုပ်တို့နှင့်အတူနေရန်ထက် ကိုယ်တော်အခြားအရာတစ်ခုကိုမျှ မလိုချင်ပါ။ ကိုယ်တော်၏စိတ်နှလုံး၏ ဆန္ဒသည်သော်လည်းကောင်း၊ သေခြင်းနှင့်အထက်သို့ကြွသွားတော်မူသည့် အကြောင်းသည် ကျွန်ုပ်တို့ကို ကယ်တင်ရန်အတွက်ဖြစ်သည်။ သင်၏ အသက်တာ၌ အထူးလိုအပ်သောအရာရှိပါသလား။ ယေရှုဘုရားကိုပြောပြပါ။ ဝမ်းနည်းကြေကွဲခြင်းအရပ်၌ ကိုယ်တော်သည် နှစ်သိမ့်ခြင်းကိုယူဆောင်လာ ပေးသည်။ ကြောက်ရွံ့စရာနေရာ၌ ကိုယ်တော်သည်ငြိမ်သက်ခြင်းကိုယူဆောင် လာသည်။ အပြစ်လုပ်သောနေရာ၌ ကိုယ်တော်သည် ခွင့်လွှတ်ခြင်းကိုယူဆောင် လာပေးသည်။ ခွန်အားနည်းသောအခါ ခွန်အားကိုယူလာပေးသည်။

ခရစ်တော်သည် အဘယ်ကြောင့် ကျွန်ုပ်တို့အတွက်အသေခံရသည် ဟု သင်ထင်ပါသလဲ။ မည်သည့်အကျိုးကိုသူရရှိမည်နည်း။ ကိုယ်တော်သည် ကျွန်ုပ်တို့ကိုမည်မျှတန်ဖိုးထားသနည်း။