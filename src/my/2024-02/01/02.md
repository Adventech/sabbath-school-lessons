---
title:  ကောင်းကင်မှစစ်ပွဲ
date:   31/03/2024
---

`ဗျာ၊ ၁၂း၇-၉ ကိုဖတ်ပါ။ ဖော်ပြပါကျမ်းပိုဒ်ကိုဖတ်ခြင်းဖြင့် ကောင်းကင် ၌လွတ်လပ်မှုမည်မျှရှိကြောင်းနှင့် မကောင်းမှု၏မူလအစဖြစ်လာရာကို ပြောထား ပါသလား။ လူစီဖာသည် ပုန်ကန်မှုပြုသောကြောင့် ဘုရားရှင်မည်သို့တုံ့ပြန် ရသနည်း။`

အထက်ပါကျမ်းချက်များသည် စကြဝဠာပဋိပက္ခ၏အကောင်းနှင့် အဆိုးတိုက်လှန်ပွဲကို ဖော်ပြပါသည်။ စာတန်နှင့်အပေါင်းအပါတို့သည် ခရစ်တော် ကို ပုန်ကန်စစ်ခင်းကြသည်။ ကောင်းကင်မှနှင်ထုတ်ခံရသည်အထိဖြစ်လာ သည်။ ထူးဆန်းသည်ဟုမြင်ရသည်မှာ ထိုမျှလောက်ပြည့်စုံသောကောင်းကင်ဘုံ မှာပင် စစ်ပွဲကြီးဖြစ်လာရခြင်းအကြောင်းဖြစ်သည်။ ဘာကြောင့်ထိုသို့ဖြစ်ခဲ့ရ သနည်း။ မေတ္တာရှင်ဘုရားက နတ်ဆိုးကိုဖန်ဆင်းခဲ့လေသလား။ နတ်ဆိုးကို ဖန်ဆင်းမိလို့ စစ်ပွဲကြီးဖြစ်ပေါ်လာရပါသလား။ ထိုကောင်းကင်တမန်ကို ဖန်ဆင်းခဲ့မိ၍ ချွတ်ယွင်းချက်ပါလာခြင်းကြောင့် ပုန်ကန်မှုကိုပြုလာပါသလား။ သမ္မာကျမ်းစာမှရှင်းလင်းစွာပင် မကောင်းမှု၏မူလအစနေရာကို ရှင်းပြထား သည်။ အကောင်းနှင့်အဆိုးတိုက်လှန်ပွဲကြီး၌ ထင်သာမြင်သာရှိအောင် ကန့်လန့်ကာကိုဆွဲဖွင့်လိုက်သည်။

`ယေဇကျေလ၊ ၂၈း၁၂-၁၅ နှင့် ဟေရှာ၊ ၁၄း၁၂-၁၄ ကို နှိုင်းယှဉ် ဖတ်ပါ။ လူစီဖာဟုအမည်ရသော ကောင်းကင်တမန်ကြီးသည် အဘယ်ကြောင့် ပုန်ကန်မှုကြီးကို ဦးဆောင်ပြုလုပ်ခဲ့သနည်း။`

ဘုရားရှင်သည် နတ်ဆိုးကိုမဖန်ဆင်းခဲ့ပါ။ အလွန်မှလင်းလက် တောက်ပြောင်သောအရောင်အဝါနှင့် ပြည့်ဝသည့်လူစီဖာကိုသာ ဖန်ဆင်းခဲ့ သည်။ ယင်းကောင်းကင်တမန်သည် ပြည့်ပြည့်စုံစုံဖြင့် ဖန်ဆင်းခံထားရသည်။ လွတ်လပ်ခွင့်အပြည့်အဝပေးထားသေးသည်။ လုပ်ချင်သည့်အရာကိုလုပ်နိုင် သည်။ ဘုရားသခင်၏အုပ်ချုပ်မှုဥပဒေသည် မေတ္တာအပေါ်အခြေခံထားသည်။ အတင်းအကျပ်စေခိုင်းခြင်းမျိုးမရှိ။ အပြစ်သည် လူစီဖာနှင့်အတူ ကောင်းကင် ၌စတင်ဖြစ်ပေါ်ခဲ့သည်။ အလွန်တရာပင်ပြည့်စုံသောကောင်းကင်တမန်သည် အဘယ်ကြောင့် မနာလိုစိတ်မာနစိတ်များ သူ၏စိတ်အတွင်းဝင်ရောက်လာရ သည်ကို အချက်ကျကျရှင်းပြရန်မလွယ်ပါ။ ဖန်ဆင်းရှင်ကိုပင် တော်လှန် ပုန်ကန်ရသည်အထိ အဘယ်ကြောင့်ဖြစ်လာရသည်အကြောင်းကို သေသေ ချာချာရှင်းရန်မလွယ်ပါ။

လူစီဖာသည် ဖန်ဆင်းခံရသူဖြစ်သည်။ ဖန်ဆင်းရှင်တစ်ပါးတည်း သာ ပိုင်ဆိုင်ခွင့်ရှိသော ကိုးကွယ်ခံရသည့်အဆင့်ကို လူစီဖာတပ်မက်ခဲ့သည်။ သူသည် ထာဝရဘုရားရှင်၏ပလ္လင်ကို ဖြုတ်ချပစ်ရန်အတွက် ဘုရားရှင်၏ အုပ်ချုပ်မှုစနစ်ကိုမေးခွန်းထုတ်တော့သည်။ သူ၏ပုန်ကန်ခြင်းသည် ကောင်းကင် ၌ပြောင်ပြောင်တင်းတင်းကြီး စစ်ပွဲအသွင်သို့ဖြစ်သွားတော့သည်။

ဘုရားရှင်သည် လူစီဖာကို အတန်တန်သည်းခံခွင့်လွှတ်သော်လည်း၊ သူ၏ပုန်ကန်စိတ်ကြောင့် ကောင်းကင်၌စစ်ကြီးဖြစ်ရန်ကိုမူ ဘုရားရှင်အခွင့် ပေးခြင်းမရှိပါ။ “ကောင်းကင်ညီလာခံတစ်ခွင်၌ လူစီဖာကိုဖျောင်းဖျခဲ့ကြသည်။ ဘုရားရှင်၏သားတော်သည် လူစီဖာ၏ရှေ့၌ ကြီးမြတ်ခြင်းသဘော၊ ကောင်းမြတ်  ခြင်းသဘောနှင့် ဖန်ဆင်းရှင်သည် ဖြောင့်မတ်မျှတကြောင်းကို အကြိမ်ကြိမ် ပြသဖျောင်းဖျပေးခဲ့သည်။ ဖန်ဆင်းရှင်သည် သန့်ရှင်းတော်မူ၍ သူ၏ ပညတ်ချက်သည် မပြောင်းမလဲသောအတည်သတ်မှတ်ချက်ဖြစ်ကြောင်းကို တဖွဖွဖျောင်းဖျနှစ်သိမ့်ပေးသည်။ ထာဝရဘုရားသခင်ကိုယ်တော်တိုင် ကောင်းကင်ဘုံကို အစီအစဉ်တကျတည်ဆောက်ထားသည်။ ထိုအစီအစဉ်တကျရှိ နေသောနေရာမှ ခွဲထွက်လိုလျှင် လူစီဖာသည် မိမိကိုဖန်ဆင်းထားသော မိမိ အရှင်ကို ပမာမခန့်ပြုတော့သည်။ မိမိကိုယ်ကိုဖျက်ဆီးမည့်သဘောသို့လုပ်ဆောင် လာသည်။ သို့သော် သတိပေးခြင်းမှာ အဆက်မပြတ်အကန့်အသတ်မရှိသော မေတ္တာတော်နှင့်ကရုဏာဖြင့် ဆက်လက်ပြုတော်မူသော်လည်း လူစီဖာ၏ ဝိညာဉ်ဆိုးသည် ခုခံပုန်ကန်ခြင်းကိုသာရွေးချယ်ခဲ့သည်။” - Ellen G. White, The Great Controversy, pp. 494, 495.

သင်သည် မကောင်းမှုဒုစရိုက်နှင့် ယှဉ်တွဲသွားနေရသောကြောင့် ဘုရားသခင်၏စာရိတ္တတော်ကို မည်သို့ခန့်မှန်း သင်ခန်းစာရယူနိုင်သနည်း။