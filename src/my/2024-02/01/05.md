---
title:  မေတ္တာသည်နည်းလမ်းကိုရှာသည်
date:   03/04/2024
---

အာဒံနှင့်ဧဝတို့အပြစ်လုပ်ကြသည်။ ဘုရားရှင်မှသူတို့အား ဧဒင် ဥယျာဉ်တော်ကိုစွန့်ခွာထွက်သွားရန်ပြောခဲ့သည်။ ဒုက္ခနှင့်ဆင်းရဲခြင်းသည် သူတို့အတွက်ရလဒ်ဖြစ်လာသည်။ သူတို့ဒုက္ခဆင်းရဲနှင့်နေရပြီး နောက်ဆုံး သေဆုံးကြရမည်ဖြစ်သည်။ မျှော်လင့်စရာဘာရှိသေးသနည်း။ သေခြင်းသည် အားလုံး၏နိဂုံးအဆုံးဖြစ်နေပြီလား။

ယင်းသေခြင်းအကြောင်းနှင့်ပတ်သက်၍ က၊ ၃း၁၅ ၌ ဘုရားရှင် သည် သူတို့ကိုကတိပေးထားခဲ့သည်။ စာတန်ကို တည့်တည့်ကြည့်လျက် မြွေအား “သင်နှင့်မိန်းမကိုလည်းကောင်း၊ သင်၏အမျိုးအနွယ်နှင့် မိန်းမ၏ အမျိုးအနွယ်ကိုလည်းကောင်း ငါသည်ရန်ငြိုးဖွဲ့စေမည်။ သူသည် သင်၏ ခေါင်းကိုကြိတ်လိမ့်မည်။ သင်သည် သူ၏ဖနောင့်ကိုကြိတ်လိမ့်မည်ဟု မိန့်တော် မူ၏ (က၊ ၃း၁၅)။ ထိုစကားကို သူတို့သည် အဓိပ္ဋာယ်ပြည့်ဝစွာနားလည် နိုင်လိမ့်မည်မဟုတ်ပါ။ သို့သော် သူတို့၌မျှော်လင့်ချက်ရှိကြောင်းကိုသိလာ သည်။ “မိန်းမ၏အမျိုး” ဟူသောစကားဖြင့် သူတို့၏ကယ်တင်ခြင်းရှိလာ မည်ကိုသိသည်။

“မိန်းမ၏အမျိုး” သည် ယေရှုခရစ်တော်ပင်ဖြစ်သည် (ဂလာတိ၊ ၃း၁၆)။ စာတန်သည် ကပ်တိုင်ဖြင့် ယေရှု၏ဖနောင့်ကိုကြိတ်နိုင်ခဲ့သည်။ သို့သော် ယေရှုသည် အောင်မြင်ခြင်းအခွင့်ရရှိ၍ ရှင်ပြန်ထမြောက်လာခဲ့သည်။ တစ်နေ့တွင် မြွေ၏ဦးခေါင်းကိုကြိတ်ပစ်လိမ့်မည်ဟု အာမခံချက်ရရှိထားသည်။ ဒုက္ခဆင်းရဲခြင်းနှင့်သေခြင်းတံခါးသည် အာဒံနှင့်ဧဝအတွက်ဖွင့်ထားနေသော် လည်း တစ်နေ့ပြန်၍ပိတ်ပစ်ရတော့မည်။

`ဟေဗြဲ၊ ၂း၉။ ဂလာတိ၊ ၃း၁၃ နှင့် ၂ကော၊ ၅း၂၁ ကိုဖတ်ပါ။ ကျမ်းချက်များသည် ခရစ်တော်ကပ်တိုင်ပေါ်၌ အပူဇော်ခံသည်အကြောင်း မည်သို့ရေးထားသနည်း။`

ဘုရားရှင်သည် သင့်ကိုအမှန်တကယ်ချစ်တော်မူကြောင်းကိုသိလျှင် သင်အံ့ဩမည်လား။ ကပ်တိုင်တော်ကိုကြည့်ပါ။ ဆူးရစ်သရဖူကိုကြည့်ပါ။ ကိုယ်တော်၏လက်တော်ခြေတော်၌ ရိုက်ထားသောသံကိုကြည့်ပါ။ ကရာနိ ကုန်းထက်မှကျခဲ့ရသော ခရစ်တော်၏အသွေးတော်စက် အစက်တိုင်းသည် ဘုရားရှင်၏စကားတော်ဖြစ်သော သင်တို့ကိုငါချစ်၏ဟူသော သက်သေများ ပင်ဖြစ်သည်။ သင်တို့မရှိသောကောင်းကင်ဘုံမှာ ငါမနေချင်ပါ။ သင်တို့ အပြစ်လုပ်ခဲ့ကြသည်။ မှန်သည်။ သင်တို့ကိုယ်ကိုရန်သူ၏လက်သို့ ရောင်းချ ခဲ့ကြသည်။ မှန်သည်။ သင်တို့သည် ထာဝရအသက်နှင့်မထိုက်တန်တော့ပါ။ မှန်သည်။ သို့သော် ငါသည် အပြစ်အားလုံး၏အကြွေးအားလုံးကို ငါဆပ် ပေးပြီ။ ကပ်တိုင်တော်ကိုကြည့်မျှော်တိုင်း သင်သည် ချစ်ခြင်းခံရသလားဟု အံ့ဩတွေဝေစရာမလိုပါ။

သမ္မာကျမ်းစာသည် ခရစ်တော်ယေရှု ဤလောကသို့ကြွဆင်းလာ ခဲ့သည့်အကြောင်းကိုရေးသားရာတွင် ယေရှုသည် လူသားများခံစားရသော ဒုက္ခအပေါင်းကိုခံစားရသည်။ ခေါင်းကိုက်တတ်မည်။ စိတ်ဓာတ်ကျတတ်မည်။ နာကျင်တတ်မည်ဖြစ်သည်။ ကျွန်ုပ်တို့ယခုတွေ့ကြုံရသောစုံစမ်းခြင်းအားလုံးကို ခရစ်တော်ခံစားခဲ့ရပြီးဖြစ်သည်။ ယမမင်း၏တန်ခိုးနှင့် ငရဲတိုင်း၏ချမှတ်ထား သောဥပဒေအားလုံးကို ခရစ်တော်တစ်ပါးတည်းသာ ချေမှုန်းအောင်မြင်နိုင်ခဲ့ သည်။ ကိုယ်တော်၏လျှောက်လှမ်းခဲ့သောအသက်တာနှင့်အသေခံခြင်း၊ ကပ်တိုင်ပေါ်အပူဇော်ခံခြင်းသည် ယမမင်း၏ငရဲတိုင်းပြည်ကို ချေမှုန်းပစ်နိုင် သည်။ ကျွန်ုပ်တို့အားလုံးအတွက် ကိုယ်ထိလက်ရောက်ချေမှုန်းပေးနိုင်ပြီ။

စကြဝဠာကိုဖန်ဆင်းသောယေရှုအကြောင်းကို ဆင်ခြင်ပါ။ (ယောဟန်၊ ၁း၃)။ ကောင်းကင်မှဆင်းလာကာ ရန်သူလက်ကျဆုံးသောဤကမ္ဘာသို့ သက်သက်လာကြည့်ရုံမဟုတ်ပါ။ ကျွန်ုပ်တို့ခံစားရသောဒုက္ခအားလုံးကို လာရောက်ခံစားပေးခဲ့သည် (ဟေရှာ၊ ၅၃း၁-၅)။ ကျွန်ုပ်တို့ကို ချစ်လွန်း၍ ကိုယ်တော်ထိုသို့ပြုတော်မူခဲ့သည်။ ကျွန်ုပ်တို့အတွက် မျှော်လင့်စရာမည်မျှ ကြီးကျယ်သနည်း။

ကပ်တိုင်ပေါ်၌ စာတန်၏ရက်စက်ချက်ကို ခရစ်တော်မည်သို့တုံ့ပြန် ပေးသနည်း။ ကောင်းခြင်းနှင့်မကောင်းခြင်း၊ အမှားနှင့်အမှန်မဟာတိုက်လှန်ပွဲ၌ ကိုယ်တော်၏အသေခံခြင်းသည် မည်သို့သောပြည့်စုံခြင်းကိုဖြစ်စေသနည်း။