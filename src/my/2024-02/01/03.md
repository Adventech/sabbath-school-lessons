---
title:  လူစီဖာလိမ်သမျှ ခရစ်တော်အကုန်ဖော်သည်
date:   01/04/2024
---

ပြည့်ပြည့်စုံစုံလိုလေသေးမရှိဖြစ်နေသော ကောင်းကင်တမန်လူစီဖာ ကြီး၏စိတ်ထဲသို့ မာန၊ မနာလိုခြင်းဝင်လာပြီး ဖန်ဆင်းရှင်ကိုပင် ပုန်ကန် တိုက်ခိုက်ရသည်အထိဖြစ်လာသည့်ကိစ္စသည် ကျွန်ုပ်တို့လက်တွေ့ကျကျ ရှင်းတမ်းပေးရန်အကြောင်းရှာမရပါ။ စာတန်၏မာနစိတ်သည် ကြီးထွား ရှင်သန်လာပြီး ပေါ်ပေါ်တင်တင်ပုန်ကန်မှုပြုသည်အထိဖြစ်လာသည်။ ထာဝရ ဘုရားသည် မတရားမမျှတဟုစွပ်စွဲခဲ့သည်။ အခြားကောင်းကင်တမန်တို့ကို ထိုသို့မြူဆွယ်ဖြားယောင်းပြီး သံသယစိတ်၊ အပြစ်တင်စိတ်များ သွတ်သွင်းပေး ခဲ့သည်။

`ဗျာ၊ ၁၂း၄ ကိုဖတ်ပါ။ ကျမ်းချက်မှ စာတန်၏လိမ်လည်တတ်သော အကျင့်ကို မည်သို့ဖော်ပြထားသနည်း။ ဘုရားရှင်ကို မတရားကြောင်း လိမ်လည် ဖြားယောင်းသောကြောင့် ကောင်းကင်တမန်မည်မျှ သူ၏နောက်သို့ပါသွား သနည်း။`

ကောင်းကင်၌စစ်ပွဲစတင်သည်နှင့် ကောင်းကင်တမန်တို့သည် ခရစ်တော် ဘက်ပါမည်လား၊ စာတန်ဘက်ပါမည်လားဆုံးဖြတ်ရတော့သည်။ မည်သို့ ဆုံးဖြတ်ခဲ့သနည်း။ ယင်းစစ်ပွဲသည် မည်သို့သောစစ်ပွဲမျိုးဖြစ်သနည်း။ ကိုယ်ကာယ လက်နက်ခြင်းယှဉ်သောစစ်ပွဲမျိုးလား၊ စစ်၏အတွေးအခေါ်သဘောမျိုးလား၊ သို့မဟုတ် နှစ်မျိုးလုံးပါဝင်နေပါသလား။ အသေးစိတ်ကိုတော့ဖြင့် ကျွန်ုပ်တို့ မသိ။ သို့သော် ကိုယ်ကာယတိုက်ပွဲပါဝင်နေ၍ စာတန်နှင့်အပေါင်းအပါ အားလုံး ကောင်းကင်မှ “နှင်ထုတ်ပစ်” ခံကြရသည်။ ကောင်းကင်၌နေစရာ ရှာမတွေ့ဖြစ်နေကြသည် (ဗျာ၊ ၁၂း၈၊ ၉)။ ထိုစစ်ပွဲသည် ကိုယ်ခန္ဓာနှင့် ပါဝင် တိုက်ခိုက်ရသောစစ်ပွဲဖြစ်မှာသေချာပါသည်။

ကောင်းကင်၌ဖြစ်ပွားသောစစ်ပွဲ၏ အဖြစ်အပျက်အမှန်တစ်ခုရှိသည်။ ကောင်းကင်တမန်တိုင်းသည် ခရစ်တော်ကိုထောက်ခံသူရှိသလို ဆန့်ကျင်သူ ရှိသည်။ မည်သူ၏နောက်သို့လိုက်မည်နည်း။ မည်သူ၏စကားကိုနာခံမည် နည်း။ သစ္စာရှိသောကောင်းကင်တမန်တို့သည် ခရစ်တော်၏စကားကိုနာခံ၍ ချစ်ဖွယ်ကောင်းသောအမိန့်တော်အတိုင်းလိုက်လျှောက်ကြသည်။ သုံးပုံတစ်ပုံ သောကောင်းကင်တမန်များတို့သည် လူစီဖာ၏စကားကိုနာခံကြသည်။ ဘုရား စကားကိုနားမထောင်တော့ပါ။ ကောင်းကင်ကိုစွန့်လွှတ်ခဲ့ကြသည်။ ကျွန်ုပ်တို့ သည်လည်း ထိုနည်းအတိုင်း ကမ္ဘာ့ရာဇဝင်၌ ဆုံးဖြတ်ချက်ချရန် ရွေးချယ် ခွင့်ပေးနေပါသည်။ ခရစ်တော်နောက်လိုက်မည်လား၊ ဆန့်ကျင်မည်လား။ ပြတ်ပြတ်သားသားကြေညာရန်ရှိသည်။ ခရစ်တော်ဘက်လား၊ စာတန်ဘက်လား။

`က၊ ၂း၁၅-၁၇။ ထွက်၊ ၃၂း၂၆။ ယောရှု၊ ၂၄း၁၅။ ၃ရာ၊ ၁၈း၂ဝ၊ ၂၁ နှင့် ဗျာ၊ ၂၂း၁ရ ကိုဖတ်ပါ။ အမှားအမှန်မဟာတိုက်ပွဲကြီးအကြောင်းကို ဖော်ပြပါကျမ်းချက်များမှ မည်သို့သောစည်းကမ်းချက်ချမှတ်ထားသနည်း။ ကျွန်ုပ်တို့ကို မည်သို့သွန်သင်ပေးသနည်း။`

လူသားတို့ကို ဘုရားရှင်ဖန်ဆင်းစဉ်အခါ၊ တွေးခေါ်ဆင်ခြင်နိုင်သော ဦးနှောက်ဉာဏ်ကို ထည့်သွင်းပေးထားသည်။ သုံးသပ်တတ်သောအစွမ်းထည့် သွင်းပေးသည်။ မှန်ကန်စွာရွေးချယ်တတ်သောအသိဉာဏ်ပေးထားသည်။ လူသား၌ အလိုအပ်ဆုံးသောအရည်အချင်းမှာ စာရိတ္တပိုင်းရွေးချယ်ခြင်းပင် ဖြစ်သည်။ ကျွန်ုပ်တို့သည်စက်ရုပ်မဟုတ်ပါ။ ဘုရားသခင်၏ပုံသဏ္ဍာန်တော် နှင့်ဖန်ဆင်းခြင်းခံထားရသည်။ အခြားတိရစ္ဆာန်နှင့်မတူပါ။ စာရိတ္တပိုင်းတွေးခေါ် တတ်သောအစွမ်းထည့်သွင်းထားသည်။ ထာဝရတည်မြဲသောဝိညာဉ်ရေးစည်းမျဉ်း စည်းကမ်းနှင့် အသက်ရှင်နေထိုင်ကြရသည်။ လူစီဖာစတင်ပုန်ကန်မှုပြုချိန်က စ၍ ဘုရားရှင်သည် မိမိ၏လူမျိုးတို့ကို အလွန်ချစ်သည်အတိုင်း မိမိကို ချစ်ခြင်းနှင့်ပြန်၍တုံ့ပြန်ရန်ခေါ်တော်မူသည်။ သူ၏ပညတ်ချက်ကိုနာခံ၍ ကိုယ်တော်၏အစေကိုခံရန်ရွေးချယ်ဖို့ ဘုရားရှင်ခေါ်တော်မူ၏။

ကောင်းကင်မှစစ်ပွဲအကြောင်းနှင့်ပတ်သက်၍ ကျွန်ုပ်တို့မည်သည့် သင်ခန်းစာရရှိသနည်း။ ယနေ့ကျွန်ုပ်တို့ကိုယ်စီရင်ဆိုင်ရသော မကောင်းမှုနှင့် ဆက်နွှယ်မှုရှိနေပါသလား။ စာတန်သည် ဖြောင့်မတ်သူကိုပင်လိမ်လည်နိုင်လျှင်၊ ကောင်းကင်တမန်များကိုပင်လိမ်လည်နိုင်လျှင်၊ ကျွန်ုပ်တို့ကိုမည်သို့လွယ်လွယ် လေးဖြင့် လိမ်လည်နိုင်မည်နည်း။