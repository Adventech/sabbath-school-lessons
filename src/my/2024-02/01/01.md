---
title:  စစ်ပွဲအားလုံး၏နောက်ကွယ်မှစစ်ပွဲ
date:   30/03/2024
---

### ဖတ်ရန်ကျမ်းချက်များ။
ဗျာ၊ ၁၂း၇-၉။ ယေဇကျေလ၊ ၂၈း၁၂-၁၅။ ဟေရှာယ၊ ၁၄း၁၂-၁၄။ က၊ ၃း၁၅။ ယော၊ ၁ရး၂၄-၂၆။

> <p>အလွတ်ကျမ်းချက်</p>
> “ကောင်းကင်၌စစ်ဖြစ်၏။ မိက္ခေလနှင့်သူ၏ကောင်းကင်တမန် တို့သည် နဂါးကိုစစ်တိုက်ကြ၏။ နဂါးနှင့်သူ၏တမန်တို့သည် စစ်တိုက်၍မနိုင်ကြ။ ကောင်းကင်၌လည်း သူတို့နေစရာမရှိ။ ထိုအခါ၊ ဤလောကတစ်နိုင်ငံလုံးကိုလှည့်ဖြား၍ မာရ်နတ်စာတန်အမည်ရှိသော ရှေးမြွေဟောင်းတည်းဟူသော နဂါးကြီးကိုလည်းကောင်း၊ သူနှင့်အတူ သူ၏တမန်တို့ကိုလည်းကောင်း မြေကြီးသို့ချလိုက်ကြ၏” (ဗျာ၊ ၁၂း၇၊ ၈)။

အကယ်၍ ဘုရားရှင်သာအလွန်ကောင်းလျှင် ဘာကြောင့်ကမ္ဘာကြီး အလွန်ဆိုးနေရသနည်း။ မေတ္တာရှင်တစ်ပါးအနေဖြင့် ဘာကြောင့်မကောင်းမှုကို ခွင့်ပြုထားရသနည်း။ ကောင်းသောလူတို့အပေါ် မကောင်းမှုအဘယ်ကြောင့် ကျရောက်ရသနည်း။ ယခုအပတ်သင်ခန်းစာအရ မကောင်းခြင်းနှင့်ကောင်းခြင်း အကြား ကာလကြာရှည်ဖြစ်ပျက်နေသောအကြောင်းအရာကို လေ့လာသွားကြ ရမည်။ လူစီဖာသည် ကောင်းကင်မှတော်လှန်ပုန်ကန်မှုကို စတင်ခဲ့သည့် အကြောင်းနှင့် အစပြုရပါမည်။ မကောင်းမှု၏စတည်ရာအရပ်ကို ကျွန်ုပ်တို့ ဆင်ခြင်သုံးသပ်ကြရပါမည်။ ထိုနောက်မှာ ဘုရားသခင်သည် အပြစ်ကို အဘယ်ကြောင့် ကာလတာရှည်စွာသည်းခံစိတ်ရှည်ရသည့်အကြောင်းကို လေ့လာ ကြရမည်။

ထာဝရဘုရားသည် မေတ္တာကြီးမားသောဘုရားဖြစ်သည်။ ကိုယ်တော် ၏နဂိုမူလဗီဇကပင် ချစ်ခြင်းမေတ္တာဖြစ်တော်မူပါသည် (၁ယော၊ ၄း၇၊ ၈)။ ကိုယ်တော်ပြုတော်မူသမျှအမှုအရာအလုံးစုံသည် ချစ်ခြင်းသဘောနှင့်သာ ထင်ရှား လေသည် (ယေရမိ၊ ၃၁း၃)။ မေတ္တာသည် အတင်းအဓမ္မမပြုတတ်၊ မတရား သဖြင့် မခိုင်းစေတတ်။ အယ်လင်ဂျီဝှိုက်သည် သူမ၏ရေးသားချက်၌ ကောင်းစွာဖော်ပြပေးထားသည်။ “ချစ်ခြင်းမေတ္တာဖြင့်သာ ချစ်ခြင်းကိုပြန်လည် ရရှိနိုင်သည်။ မေတ္တာကို မေတ္တာဖြင့်ရယူရသည်။” - The Desire of Ages, p.22.  ရွေးချယ်ခြင်းစိတ်အားကိုငြင်းပယ်လျှင် မေတ္တာ၏စွမ်းအားကို ဖျက်ဆီး ပစ်သည်။ မေတ္တာကိုဖျက်ဆီးသွားစေခြင်းသည် ပျော်ရွှင်မှုကို ပျက်စီးသွားစေ သည်။ ဘုရားရှင်သည် ချစ်ခြင်းမေတ္တာတော်အားဖြင့် ကျွန်ုပ်တို့ကိုဆွဲဆောင် ယူနိုင်သည်။ ကောင်းခြင်းနှင့်ဆိုးခြင်းအကြားဖြစ်နေသော ပဋိပက္ခကြီးကို ဘုရားရှင် မေတ္တာနှင့်ကိုင်တွယ်၍ နောက်တစ်ဖန်စကြဝဠာအတွင်း အပြစ်တစ်ဖန်ပြန်၍ မဝင်လာစေရန်လုပ်ဆောင်သည်။ ဘုရားရှင်၏အကြံအစည်တော်မှာ၊ စကြ ဝဠာတစ်ခွင်လုံးကိုပြသလိုသည်မှာ သူကိုယ်တိုင်ဖန်ဆင်းထားသမျှအပေါ် အကောင်းဆုံးစိတ်ဝင်တစားကြည့်ရှုထိန်းကျောင်းနေကြောင်းကို ပြသချင်သည်။ လောကကြီးကို ဘုရားရှင်၏မေတ္တာတော်မှန်ဘီလူးနှင့်ကြည့်၍ ကောင်းခြင်းနှင့် ဆိုးခြင်းအကြား၊ တိုက်လှန်ပွဲကြီးအကြား အလင်းတန်းထိုးပြထားသည်။ သေချာ သောအချက်မှာ အမှန်တရားသည် အမှားများကိုအောင်မြင်ပြီး ထာဝရအစဉ် တည်နေမည်။