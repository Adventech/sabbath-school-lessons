---
title:  နှလုံးသားကြေကွဲရသောကယ်တင်ရှင်
date:   07/04/2024
---

ယေရှုရှင်သည် သံလွင်တောင်ပေါ်ထိုင်နေ၍ ယေရုရှလင်မြို့ကို အပေါ်စီးမှစိုက်ကြည့်နေသည်။ ကိုယ်တော်၏နှလုံးသားသည် ကြေကွဲခဲ့ရသည်။ ရှင်ယောဟန်ခရစ်ဝင်ကျမ်းစကား၌ “သူသည် မိမိဒေသအရပ်သို့ ကြွလာ သော်လည်း၊ မိမိလူမျိုးတို့သည် သူ့ကိုလက်မခံဘဲနေကြ၏” (ယော၊ ၁း၁၁)။ ချစ်ဖွယ်ကောင်းသောယေရုရှလင်မြို့ကြီးပျက်စီးရလျှင် မိမိလူတို့လွတ်မြောက်ရေး အတွက် ယေရှုရှင်သည် နည်းလမ်းရှာ၍ ကယ်တင်ရန်ကြိုးစားသည်။

ယေရှုရှင်သည် မိမိ၏လူများကို အကန့်အသတ်မဲ့သောမေတ္တာတော် ဖြင့် နှလုံးသားမှစီးဆင်းလာသောချစ်ခြင်းနှင့် ချစ်တော်မူသည်။ မိမိ၏လူများ နောင်တရကြရန်၊ ဘုရားရှင်၏သနားခြင်းကရုဏာကို တန်ဖိုးထားရန် ထပ်ခါ ထပ်ခါသွန်သင်တော်မူသည်။

`လုကာ၊ ၁၉း၄၁-၄၄။ မဿဲ၊ ၂၃း၃၇၊ ၃၈ နှင့် ယောဟန်၊ ၅း၄ဝ ကိုဖတ်ပါ။ ဖော်ပြပါကျမ်းချက်များသည် ယေရှုရှင်၏သဘောထားတော်ကို မည်သို့တင်ပြထားသနည်း။ မိမိ၏လူများ သနားခြင်းကရုဏာတော်ကိုတုံ့ပြန်၍ ကိုယ်တော်မည်သို့သဘောထားသနည်း။ ဘုရားရှင်၏စာရိတ္တတော်ကို သင် မည်သို့မြင်တွေ့ရသနည်း။`

ဘုရားရှင်၏စာရိတ္တတော်သည် ရှင်းလင်းပြတ်သားစွာထင်ရှားနေပါ လျက်၊ ယေရုရှလင်မြို့ပျက်စီးရခြင်းကိုစဉ်းစားလျှင် နားလည်ရန်ခက်ခဲလွန်း ပါသည်။ သမိုင်းမှတ်တမ်းအရ ရောမစစ်ဗိုလ်ချုပ် “ထိုက်ထက်” (Titus) သည် မြို့ကိုဝန်းရံတိုက်ခိုက်သောအခါ လူထောင်ပေါင်းများစွာသေဆုံးရသည် ဟု ရေးသားထားသည်။ ယေရုရှလင်မြို့ကြီးလည်း စိစိညက်ညက်ကြေမွ သွားခဲ့သည်။ ယောက်ျား၊ မိန်းမနှင့် ကလေးများစွာအသတ်ခံကြရသည်။ ဘုရားရှင်သည် မိမိလူများရက်စက်စွာလုပ်ကြံခြင်းခံရချိန်တွင် သူမည်သည့်နေရာ သို့ရောက်နေသနည်း။ အဖြေမှာရှင်းပါသည်။ သို့သော် အပြည့်အဝမဖမ်းဆုပ် နိုင်ပါ။ ကိုယ်တော်၏နှလုံးသားသည် ကြေကွဲခဲ့ရသည်။ မျက်ဝန်းတော်သည် မျက်ရည်နှင့်ပြည့်နေသည်။ ရာစုနှစ်ပေါင်းများစွာ ကိုယ်တော်သည် မိမိ၏ လူတို့ကိုစောင့်ရှောက်တော်မူပါသည်။ ကိုယ်တော်၏သနားခြင်းကရုဏာကို အလေးမထား၊ ကိုယ်တော်ကိုတော်လှန်ပုန်ကန်ကြသည်။ ကိုယ်တော်၏ ကာကွယ်ပေးမှုကို တန်ဖိုးမထားကြပါ။ ဘုရားရှင်သည် လူသားတို့၏ရွေးချယ် မှုနယ်ပင်အတွက် နေရာတိုင်းဝင်ရောက်စွက်ဖက်ခြင်းမပြုပါ။ ပုန်ကန်ခြင်း၏ အကျိုးဆက် မည်သို့ရှိသည်ကို မိမိ၏လူတို့သိရန် အခွင့်ပေးထားသည်။ ယေရုရှလင်မြို့ကို လာရောက်တိုက်ခိုက်သောအခါ အပြစ်မရှိသူ၏အသက်ကို သတ်သူတို့အား ဘုရားရှင်အရေးမယူခဲ့ပါ။ အပြစ်မရှိသောသူတို့၏အသက်ကို သတ်သူမှာ စာတန်ပင်ဖြစ်သည်။ ဘုရားရှင်မဟုတ်။ စာတန်မှာ တာဝန်ရှိ သည်၊ ဘုရားရှင်၌တာဝန်မရှိပါ။

စာတန်သည် စစ်ပွဲကိုအလွန်ခုံမင်မြတ်နိုးသည်။ အကြောင်းမှာ ကမ္ဘာလူသားများတို့၏စိတ်အားလုံး ကယောက်ကယက်ဖြစ်သွားစေလိုသော ဆန္ဒရှိသည်။ ရာဇဝင်ရာစုနှစ်ပေါင်းများစွာ သူ၏အကြံအစည်ရည်ရွယ်ချက်မှာ  လိမ်မည်၊ ဖျက်ဆီးမည်၊ ဘုရားကိုစွပ်စွဲမည်။ ထာဝရဘုရားသည် မကောင်း ဟူ၍သာ တဖွဖွဆက်လက်အပြစ်တင်မည်သာဖြစ်သည်။ ဘုရားရှင်ပြုတော် မူသမျှ စာတန်ကမကောင်းဟုသာ တွင်တွင်ပြောနေတော့သည်။

`မဿဲ၊ ၂၄း၁၅-၂ဝ ကိုဖတ်ပါ။ ယေရုရှလင်မြို့ဖျက်ဆီးခြင်းခံရသော အခါ ခရစ်တော်မှ မိမိ၏လူတို့ကို မည်သို့လုပ်ရမည်အကြောင်း ကြိုတင် သင်ကြားထားသနည်း။`

ခရစ်နှစ် ၇ဝ တွင် ဂျူးလူမျိုးခရစ်ယာန်များ ယေရုရှလင်မြို့ကြီး အတွင်း နေထိုင်ခဲ့ကြသည်။ မေတ္တာတော်ရှင်ဘုရားရှင်သည် လူများစွာကို ရနိုင်သမျှလုံခြုံစွာ ဘေးကင်းစွာထားလိုပါသည်။ ထိုအကြောင်းကြောင့် ကြိုတင် ၍သတိပေးထားသည်မှာ ရောမစစ်တပ်ကြီးချဉ်းကပ်လာသည်ကိုမြင်လျှင် မြို့ကို စွန့်၍ ထွက်ပြေးသွားရန်ဖြစ်သည်။

ဖော်ပြမည့်စာကြောင်းအဆိုကိုကြည့်ပါ။ ပတ်ဝန်းကျင်၌မြင်ရသော အရာများကြောင့် ဘုရားရှင်ကို ကျွန်ုပ်တို့ဝေဖန်ရန်မဟုတ်ပါ။ မြင်ရတွေ့ရ သမျှကို ကိုယ်တော်၏စာရိတ္တတော်မည်သို့ရှိကြောင်း သမ္မာကျမ်းစာမှဖော်ပြ သည့်အတိုင်း ဆုံးဖြတ်ရမည်။ ထိုသို့အကြံပေးရန် အဘယ်ကြောင့်ကောင်း သနည်း။