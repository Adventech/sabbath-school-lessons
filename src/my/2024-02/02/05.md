---
title:  သင်ခန်းစာ
date:   10/04/2024
---

ရှေးဦးအသင်းတော်၏တိုးတက်ရခြင်းအကြောင်းမှာ ဧဝံဂေလိကိုသာ ဟောပြောခြင်းသက်သက်မဟုတ်ပါ။ သမ္မာကျမ်းစာအတိုင်း အသက်ရှင် လိုက်လျှောက်နေထိုင်ခြင်းကြောင့်လည်းဖြစ်သည်။ ယုံကြည်သူအားလုံးတို့သည် ခရစ်တော်၏အမှုတော်၌ပါဝင်ကြသည်။ ခရစ်တော်လုပ်ဆောင်သကဲ့သို့ “ယေရှုသည် တရားဇရပ်၌ဆုံးမဩဝါဒပေးလျက် နိုင်ငံတော်နှင့်ယှဉ်သော ဧဝံဂေလိတရားကိုဟောလျက်၊ လူတို့တွင် အနာရောဂါအမျိုးမျိုးတို့ကို ငြိမ်းစေ လျက်၊ ဂါလိလဲပြည်တစ်ပြည်လုံးကို ဒေသစာရီလှည့်လည်တော်မူ၏” (မဿဲ၊ ၄း၂၃)။ ယေရှုရှင်သည် လူတို့ကို ထိထိရောက်ရောက် နူးနူးညံ့ညံ့ကြည့်ရှု တော်မူခဲ့သည်။ ထိုနည်းတူ ဓမ္မသစ်ရေးသားချိန် ရှေးဦးခရစ်ယာန်တို့သည် လူတို့ကို ပြုစုယုယခြင်းအလုပ်ကို လုပ်ဆောင်တော်မူကြသည်။ တစ်ကိုယ် ကောင်းစိတ်မထားခြင်းနှင့် လူတို့၏လိုအပ်ချက်များကို ကူညီပေးကာ၊ ရှိသမျှ ကိုဝေခွဲစားသုံးကြသည်။ သန့်ရှင်းသောဝိညာဉ်တော်တန်ခိုးတော်နှင့် သူတို့သည် ဧဝံဂေလိတရားကို ဟောပြောသက်သေခံကြ၏။ ရာစုနှစ်အစောပိုင်းအထိ ခရစ်ယာန်အသင်းတော်သည် ကမ္ဘာအရပ်ရပ်သို့ပျံ့နှံ့သွားခဲ့သည်။

`တ၊ ၂း၄၄-၄၇။ တ၊ ၃း၆-၉ နှင့် တ၊ ၆း၁-ရ ကိုဖတ်ပါ။ ထုံးစံယဉ်ကျေးမှုမတူညီကြသော်လည်း ခရစ်ယာန်၏သဘောထားစည်းကမ်း ကို ကျွန်ုပ်တို့မည်သို့လေ့လာနိုင်သနည်း။`

ဓမ္မသစ်ရေးသားချိန် ယုံကြည်သူတို့သည် ခရစ်တော်၏စံနမူနာကို ယူပြီး လိုက်လျှောက်နေထိုင်ကြသည်။ ရှင်ပေတရုဖော်ပြချက်အရ ဘိသိက် ခံသူသည် သန့်ရှင်းသောဝိညာဉ်တော်၏လုပ်ဆောင်တော်မူခြင်းနှင့်လည်းကောင်း၊ တန်ခိုးတော်နှင့်လည်းကောင်း “ထိုအကြောင်းအရာဟူမူကား၊ ဘုရားသခင်သည် သန့်ရှင်းသောဝိညာဉ်တော်နှင့်လည်းကောင်း၊ တန်ခိုးတော်နှင့်လည်းကောင်း၊ နာဇရက်မြို့သားယေရှုကို ဘိသိက်ပေးတော်မူသဖြင့် ထိုသူသည် ဘုရားသခင် ၏အခွင့်တော်နှင့် ကျေးဇူးပြုလျက် မာရ်နတ်ညှဉ်းဆဲသောသူအပေါင်းတို့အား ချမ်းသာကိုပေးလျက် လှည့်လည်တော်မူ၏” (တ၊ ၁ဝး၃၈)။ ခရစ်တော်၏ အသင်းတော်သည် ကိုယ်တော်၏လောကခန္ဓာတော်ဖြစ်သည်။ ရှေးဦးရာစုနှစ် အတွင်း ခရစ်တော်၏ဆက်ကပ်ပူဇော်ခြင်းမေတ္တာတော်ကို ဖော်ပြကြသည်။ ယုံကြည်သူတို့သည် နာကျင်စွာပြုကျင့်ခံစားကြရသည်။ ထိုယုံကြည်သူတို့သည် ခရစ်တော်၏သနားခြင်းပုံပမာအတိုင်း နေထိုင်ပြသကြသည်။

မဟာတိုက်ပွဲကြီး စကြဝဠာအတွင်းရုန်းရင်းခတ်နေချိန် နတ်ဆိုးစာတန် သည် လူသားကိုတိုက်ခိုက်ပြီး ဘုရားရှင်၏ပုံသဏ္ဍာန်တော်ကို ပျက်စီးသွား စေရန်တိုက်ခိုက်သည်။ ဧဝံဂေလိသတင်းစကား၏အဓိကရည်ရွယ်ချက်မှာ ဘုရားရှင်၏ပုံသဏ္ဍာန်နှင့်အညီ ဖန်ဆင်းထားသောလူသားတို့ကို ပုံပျက်ပန်းပျက် ဖြစ်စေပြီး ဘုရား၏ပုံသဏ္ဍာန်တော်ကို ဖျက်ဆီးရန်ဖြစ်သည်။ ဘုရားသခင် သည် ပြန်၍ပြင်ဆင်ရာတွင် ကိုယ်ကာယ၊ အသိစိတ်၊ ခံစားမှုနှင့် ဝိညာဉ်ရေး အားလုံးကို နဂိုအတိုင်းပြန်၍ဖြစ်စေရန် ဧဝံဂေလိအားဖြင့် အသိပေးခဲ့သည်။

ယောဟန်၊ ၁ဝး၁ဝ ၌ ယေရှုရှင်သည် ကျွန်ုပ်တို့အယောက်စီတိုင်းကို သူ၏အကြံအစည်တော်ကို ဖော်ပြပေးသည်။ “သူခိုးသည် ခိုးခြင်း၊ သတ်ခြင်း၊ ဖျက်ဆီးခြင်းငှာသာလာတတ်၏။ ငါမူကား၊ သိုးတို့သည် အသက်လွတ်ရုံမျှမက အထူးသဖြင့် အသက်နှင့်ပြည့်စုံစေခြင်းငှာ လာသတည်း။” ကိုယ်တော်သည် ကျွန်ုပ်တို့ကိုယ်ခန္ဓာကျန်းမာရေး၊ ဉာဏ်ပညာစိတ်လန်းဆန်းခြင်း၊ စိတ်ခံစားချက်ပုံမှန်ဖြစ်ခြင်းနှင့် ဝိညာဉ်ရေးပြည့်ဝရေးကို အလိုရှိတော်မူသည်။

ကိုယ်တော်ပြန်ကြွလာမည့်ကတိတော်ကို ပို၍သေချာစေရန် အထူး မီးမောင်းထိုးအလင်းပေးထားသည်။ လောကကမ္ဘာကြီးသည် ပဋိပက္ခပြဿနာ မျိုးစုံရှိနေသည်။ ယေရှုရှင်ကိုယ်တော်တိုင် မဿဲ၊ ၂၄ နှင့် လု၊ ၂၁ တို့၌ ဒုတိယအကြိမ်ပြန်ကြွလာခါနီး ကမ္ဘာကြီး၏ရှုပ်ထွေးခြင်းပြဿနာများကို ကြိုတင် ဖော်ပြပေးသည်။ ခရစ်တော်ရှင်သည် ကျွန်ုပ်တို့ကိုကရုဏာတော်တန်ခိုးဖြင့် ရောဂါပျောက်ကင်းစေသောအခါ ကျွန်ုပ်တို့သည်လည်း အခြားသူများကို ဆက်လက်ဝေငှပေးပြီး လူတိုင်းကောင်းချီးခံစားရရန် လုပ်ဆောင်ကြရမည်။ စာရိတ္တပျက်စီးနေသောကမ္ဘာတစ်ဝန်းသို့ ယေရှုရှင်သည် ကျွန်ုပ်တို့ကိုစေလွှတ် နေပါသည်။ သံတမန်ကဲ့သို့ ခရစ်တော်၏တို့ထိခြင်းတန်ခိုးတော်ကို ကျွန်ုပ်တို့ ဆက်လက်ပြသရန်အတွက်ဖြစ်သည်။ ကိုယ်တော်၏မေတ္တာတော်ကို ပြသပေးရန် ဖြစ်သည်။ ဓမ္မသစ်အချိန် ခရစ်ယာန်တို့သည် မေတ္တာကိုအဓိကထားပြီး ခရစ်ယာန်၏စာရိတ္တကိုပြသသည်။ တစ်ဦးနှင့်တစ်ဦးသော်လည်းကောင်း၊ ပတ်ဝန်းကျင်ရှိလူအားလုံးကိုသော်လည်းကောင်း မေတ္တာသဘောထားရှိပေးသည်။

ဆွေးနွေးချက်။ အသင်းတော်သည် ခရစ်တော်နှင့်အတူလက်တွဲလျက် စာတန်၏လုပ်ရပ်မှားယွင်းကြောင်းကို မည်သို့ပြသရမည်နည်း။