---
title:  ချစ်ခြင်းမေတ္တာ၏အမွေအနှစ်
date:   11/04/2024
---

`ယောဟန်၊ ၁၃း၃၅ နှင့် ၁ယော၊ ၄း၂၁ ကိုဖတ်ပါ။ ယင်းကျမ်းချက် များ၏ဖော်ပြချက်အရ စာတန်သည် ထာဝရဘုရားရှင်၏အုပ်ချုပ်ရေးကို မည်သို့ဆန့်ကျင်စိန်ခေါ်သနည်း။ မဟာတိုက်ပွဲကြီးမည်သို့ပေါ်ပေါက်လာရ သနည်း။ ခရစ်ယာန်ထုကြီး၏လိုအပ်ချက်အကြောင်း ယင်းကျမ်းချက်များက မည်သို့သတိပေးသနည်း။`

ချစ်ခြင်းမေတ္တာသည် ရာစုနှစ်အစောပိုင်းများ၌ ခရစ်ယာန်တို့အသိုက် အဝန်းအတွင်း အဓိကထားသောစံချိန်စံနှုန်းဖြစ်သည်။ တာတူလျံ၏အဆို အမိန့်တစ်ခု၌ “လူအားလုံးအတွက် တံဆိပ်တုံးတစ်ခုသဖွယ်မြင့်မြတ်သော ကိုယ်နေဟန်ထားအမူအရာကို ဖြစ်စေသောအရာမှာ ချစ်ခြင်းမေတ္တာဖြစ်သည်။ အကြည့်၊ အပြောအဆိုကို သုံးသပ်ခြင်းဖြင့် သူတို့သည် တစ်ဦးနှင့်တစ်ဦး မေတ္တာသဘောရှိမရှိကို သိမြင်နိုင်သည်။” “Chapter 39,” in Apology, trans. S. Thelwall, https://www.logoslibrary.org/tertullian/apology/39.htms (accessed October 10, 2022).

ဘုရားရှင်၏မေတ္တာတော်ကြီးမြတ်လွန်းကြောင်းကို အေဒီ၊ ၁၆ဝ နှင့် အေဒီ ၂၆ဝ တို့တွင် ခရစ်ယာန်များရင်ဆိုင်ရသောကပ်ဘေးကြီးတွင် ကိုယ်တော် ဖော်ပြပေးခဲ့သည်။ ခရစ်ယာန်တို့သည် ဖျားနာသူများနှင့် သေလုမြောပါး ဖြစ်နေသူများထံသို့ သွားရောက်ကူညီဆောင်ရွက်ပေးခဲ့သည်။ ထိုကပ်ရောဂါ ဘေးကြီးသည် မြို့ရွာအသီးသီးရှိလူတို့ သိန်းပေါင်းများစွာအသက်ဆုံးရှုံးသွား ခဲ့ရသည်။ ကြောက်လှန့်ဖွယ်ရောဂါဘေးဆိုးကပ်ကြီးဖြစ်သည်။ ခရစ်ယာန် တို့သည် ကိုယ်ကျိုးမငဲ့၊ ဆက်ကပ်မှုအပြည့်ကူညီမစလျက်၊ လူသားထုကြီးကို မေတ္တာကရုဏာဖြင့်ကူညီမစခဲ့သည်။ ထိုကာလဘေးကျရောက်ခဲ့သောအချိန် နှစ်ကြိမ်တွင် ခရစ်ယာန်တို့၏မေတ္တာပြခြင်းကြောင့် ရောမအင်ပါယာအတွင်း လူပေါင်းထောင်သောင်းသိန်းသန်းအထိ ယေရှုခရစ်တော်ကိုယုံကြည်လက်ခံလာကြ သည်။ မေတ္တာထားခြင်းကြောင့် ထိရောက်စွာအမှုတော်အောင်မြင်သည်။ မေတ္တာ ကြောင့် အဖွဲ့အစည်းများတည်ထောင်လာသည်။ ကိုယ်ကျိုးမကြည့်ဘဲ ဖျားနာ သူ၊ သေလုမြောပါးဖြစ်နေသူများကို ပြုစုယုယပေးကြသည်။ ထိုသို့အမှုအရာများ ကြောင့် လူတို့သည် အံ့ဩကြပြီး ယုံကြည်သူများကိုကြည့်ကာ သူတို့သည် လည်း ခရစ်တော်ကိုလက်ခံလာကာ နောင်တရကြသည်။

ရောဒ်နီစတာခ် (Rodney Stark’s) ၏ (The Rise of Christianity) ခရစ်ယာန်တို့တိုးတက်များပြားလာခြင်းစာအုပ်၌ ရာဇဝင်ကိုအကြောင်းပြုပြီး ခရစ်ယာန်များတိုးတက်များပြားလာခြင်းအကြောင်းကို မှတ်တမ်းတင်ပေးထား သည်။ အထူးသဖြင့် ဒုတိယအကြိမ်ကပ်ရောဂါ (အေဒီ ၂၆ဝ) ၌ ခရစ်ယာန် ထုကြီးတစ်ရပ်လုံး၊ ယုဒခရစ်ယာန်ဖြစ်ခဲ့ကြသောသူအားလုံးသည် သူနာပြု စစ်တပ်ကြီးသဖွယ် အလုံးအရင်းနှင့်ဒုက္ခခံစားနေရသူအားလုံးကို ပြုစုယုယပေး ကြသည်။ ကပ်ဘေး၏အမြင့်ဆုံးအချိန် အေဒီ၊ ၂၆ဝ အတွင်း ခရစ်ယာန် သူနာပြုသူရဲကောင်းများအကြောင်းကို “ဒိုင်အိုနေစိယပ်စ်” (Dionysius) ၏ ရေးသားထားချက်အရ လူနာများကိုပြုစုရင်း ခရစ်ယာန်များစွာအသက်သေဆုံး ခဲ့ကြသည်ဟု မှတ်တမ်းရှိသည်။

“ကျွန်ုပ်တို့၏ခရစ်ယာန်ညီအစ်ကိုမောင်နှမတို့သည် အတားအဆီး မရှိသောချစ်မေတ္တာဖြင့် မြင့်မြတ်စွာ မိမိတို့၏အသက်ကိုပင် မဓာနမထား သူတစ်ပါးအသက်အတွက်သာ စိတ်ထဲထားကယ်ဆယ်လိုကြသည်။ အန္တရာယ် ကြီးမှန်းသိရှိနေပါလျက် ဖျားနာနေသူများကို ကိုယ်ဖိရင်ဖိပြုစုပေးကြသည်။ ခရစ်တော်၏မေတ္တာသဘောမျိုးဖြင့် လူနာ၏လိုအပ်သမျှကို ကူညီမစပြုစုပေး ကြသည်။ အသက်ပေးရသည်တိုင် ပျော်ရွှင်စွာအသက်ပေးသွားကြသည်။ ကပ်ရောဂါဘေးဖြစ်၍ လူနာများထံမှ ရောဂါကူးစက်ခံကြရသည်။ မိမိနှင့် နီးစပ်သူအိမ်နီးချင်းတို့ခံစားရသော နာကျင်ခြင်းဝေဒနာကို မမြင်ရက်၍ ကိုယ်တိုင် နီးနီးကပ်ကပ်ပြုစုလျက် အကူးစက်ခံရသော်လည်း အပြုံးမပျက်ပျော်ရွှင်နေကြ သည်။” - The Rise of Christianity (Princeton, NJ: Princeton University Press, 1996), p. 82.

ကျွန်ုပ်တို့အတွက် မည်သည့်သင်ခန်းစာသတင်းစကားမျိုးရရှိနိုင် သနည်း။ အတ္တတစ်ကိုယ်ကောင်းစိတ်မထားဘဲ အသက်ပင်အသေခံရဲသည် အထိ ကျွန်ုပ်တို့မည်သို့စိတ်သဘောမျိုးကို ရယူနိုင်မည်နည်း။ လွယ်ကူသော အလုပ်ဖြစ်ပါသလား။