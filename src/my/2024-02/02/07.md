---
title:  ဆက်လက်လေ့လာရန်။
date:   12/04/2024
---

ခရစ်တော်၏အသင်းတော်ကို တိုက်ခိုက်ဖျက်ဆီးလိုသောစာတန်၏ ကြိုးစားခြင်းသည် အနတ္တသက်သက်လုပ်ရပ်သာဖြစ်သည်။ တပည့်တော်များ အသက်ပေး၍ ညှဉ်းပန်းနှိပ်စက်ခံရသောမဟာတိုက်လှန်ပွဲကြီးသည် သစ္စာရှိ စွာဖြင့် ရှေ့သို့သာဆက်လက်တိုး၍သွားနေသည်။ အသေခံ၍ အနိုင်ယူကြ သည်။ ဘုရားရှင်၏အမှုတော်ကိုလုပ်ဆောင်သူများ အသေသတ်ခြင်းခံကြ ရသည်။ သို့သော် အမှုတော်သည်ရပ်တန့်၍မသွား၊ ရှေ့သို့သာချီလျက်ရှိသည်။ ဧဝံဂေလိသတင်းသည် ပျံ့နှံ့သည်ထက်ပို၍ပျံ့နှံ့သည်။ ယုံကြည်သူ များသည် ထက်ပို၍များလာသည်။ ရောမမြို့တားမြစ်ထားသောနေရာသို့ပင် ဝင်ရောက် ထိုးဖောက်နိုင်သည်ဟု ခရစ်ယာန်တစ်ဦးကဆိုသည်။ တစ်ပါးအမျိုးသား အုပ်ချုပ်သူများသည် နှိပ်စက်ညှဉ်းပန်းခြင်းကို ဆက်လက်ပြုလုပ်ရန် အားပေး တိုက်တွန်းကြသည်။ သတ်ချင်သတ်၊ နှိပ်စက်ချင်နှိပ်စက်၊ အပြစ်ဖို့ချင်ဖို့ သင်တို့၏မတရားပြုချက်သည် ကျွန်ုပ်တို့၌ အပြစ်မရှိဟူ၍သာ သက်သေ ဖြစ်လာလိမ့်မည်။ သင်တို့သာရက်စက်သောသူဟူ၍ အားလုံးကလက်ခံလာ ကြလိမ့်မည်။ ပို၍ပို၍ ကျွန်ုပ်တို့နှင့်အတူပါဝင်ရန် လူအများကိုဖိတ်ခေါ်သလို ဖြစ်လာလိမ့်မည်။ သင်တို့ကြောင့် ကျွန်ုပ်တို့ညည်းတွားရခြင်းသည် ခရစ်ယာန် များပို၍ပို၍များပြားလာစေမည်။ ခရစ်ယာန်တို့၏ကျသောအသွေးတို့သည် မျိုးစေ့ပင်ဖြစ်သည်။” - Tertullian , Apology paragraph 50.” - Ellen G, White, The Great Controversy, pp. 41, 42.

လူဆိုးတို့၏လက်၌ ဖြောင့်မတ်သူများကိုနှိပ်စက်ညှဉ်းပန်းရန် လျှို့ဝှက် အခွင့်ပေးထားသောနေရာ၌ ယုံကြည်ခြင်းခွန်အားနည်းသူများအတွက် စိတ် ဇဝေဇဝါအကြောင်းများဖြစ်စေပါသည်။ အချို့သောသူများတို့သည် ဘုရားရှင် ကိုစွန့်လွှတ်မည့်အထိဖြစ်လာကြသည်။ အဘယ်ကြောင့်ဆိုသော် လူတွေ၏ ညှဉ်းပန်းဖိနှိပ်ခြင်းကို ခံစားရလွန်းသောကြောင့်ဖြစ်သည်။ သူတို့သည် အကောင်းဆုံး၊ အသန့်ရှင်းဆုံးဖြင့် ယုံကြည်ခြင်းကိုစွဲကိုင်သော်လည်း ရက်စက် ခြင်းတန်ခိုးသည် ကြီးထွားမြဲဖြစ်သောကြောင့်ဖြစ်သည်။ မေးခွန်းမေးရန်ကိစ္စ ပေါ်လာပြန်သည်။ တရားမျှတ၍၊ ကရုဏာနှင့်ပြည့်စုံသူသည် ထိုကဲ့သို့ဖိနှိပ် ခြင်း၊ ညှဉ်းဆဲခြင်းမျိုးကို အခွင့်ပေးရကောင်းလား။ ကျွန်ုပ်တို့အဘယ်အရာမျှ လုပ်စရာမရှိ၊ ဘုရားရှင်သည် မေတ္တာတော်နှင့် အရာအားလုံးကိုပြည့်စုံစွာ ချပေးသည်ဟု သိရှိထားရသောအကြောင်းကို မေးခွန်းထုတ်ရပြန်သည်။ ကိုယ်တော်၏ကောင်းမြတ်တော်မူခြင်းအပေါ် ကျွန်ုပ်တို့သံသယစိတ်ဝင်ရန်  မလိုပါ။ ကိုယ်တော်မည်သို့ပြုတော်မူကြောင်းကို ကျွန်ုပ်တို့နားမလည်သော ကြောင့်ဖြစ်သည်။” - Ellen G. White, The Great Controversy, p. 47.