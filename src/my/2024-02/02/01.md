---
title:  ဗဟိုထုတ်ပြန်ချက် ချစ်ခြင်းမေတ္တာလား၊ တစ်ကိုယ်ကောင်း အတ္တလား
date:   06/04/2024
---

### ဖတ်ရန်ကျမ်းချက်များ။
လု၊ ၁၉း၄၁-၄၄။ မဿဲ၊ ၂၃း၃၇၊ ၃၈။ ဟေဗြဲ၊ ၁၁း၃၅-၃၈။ ဗျာဒိတ်၊ ၂း၁ဝ။ တ၊ ၂း၄၄-၄၇။ ယောဟန်၊ ၁၃း၃၅။

> <p>အလွတ်ကျမ်းချက်</p>
> “မစိုးရိမ်နှင့်။ ငါသည်သင့်ဘက်မှာရှိ၏။ မကြောက်နှင့်။ သင်၏ဘုရားသခင်ငါသည် သင့်ကိုခိုင်ခံ့စေမည်။ သင့်ကိုစောင့်မ မည်။ ငါ့သစ္စာလက်ယာလက်ဖြင့်ထောက်ပင့်မည်” (ဟေရှာ၊ ၄၁း၁ဝ)။

ဆိုပါစို့။ သင်သည် မြွေးမြူရေးလုပ်သူတစ်ဦးဖြစ်ပြီး ဆိတ်များကို သံလွင်တောင်စောင်း၌လွတ်ကျောင်းသောအချိန်ဖြစ်သည်။ ယေရုရှလင်မြို့ကြီး ကို အပေါ်စီးမှမြင်နေရသည်။ အသံတွေကိုကြားနေရသည်။ ရုတ်တရက် ယေရှုရှင်၏အသံတော်ကိုသင်ကြားရ၍ သူ၏စကားတော်၌ သင်သည် အံ့အား သင့်နေသည်။ ကိုယ်တော်၏တပည့်တော်များသည် ကိုယ်တော်၏စကားကို နားလည်ရန်ခက်ခဲနေခဲ့သည်။ နေရောင်ခြည်ဖြာဆင်းကျသောဗိမာန်တော်အမိုး ပေါ်၌ ငွေနှင်းရောင်ကဲ့သို့ဖြူဖွေးသောဗိမာန်တော်၏နံရံမှ ကျောက်သံပတ္တမြား အရောင်အဝါသည် ရောင်ပြန်ဟပ်လျက်ရှိသည်။ ယေရှုရှင်၏စကားတော်၌ “ယေရှုကလည်း၊ ဤအရာအလုံးစုံကို သင်တို့သည်မြင်ရကြပြီမဟုတ်လော။ ငါအမှန်ဆိုသည်ကား မဖြိုမချဘဲ ကျောက်တစ်ခုပေါ်မှာတစ်ခုမျှမတည်မနေရဟု မိန့်တော်မူ၏” (မဿဲ၊ ၂၄း၂)။

တပည့်တော်တို့သည် အတွေးရှုပ်ထွေးသွားကြသည်။ သင်သည်လည်း ကြားမိလျှင် စိတ်ရှုပ်ထွေးသွားမည်မှာ အသေအချာပင်ဖြစ်သည်။ ယေရှုရှင် သည် မဖြစ်နိုင်သောစကားကို အဘယ်ကြောင့်ပြောနေသနည်း။ ယေရှုပြောသော စကားသည် ဖြစ်နိုင်ပါမည်လား။ ယင်းစကားများသည် တပည့်တော်များ အလွန်သိချင်သောနောက်ဆုံးနေ့ရက်ကာလနှင့် မည်သို့ပတ်သက်နေသနည်း။

ယေရှုရှင်၏ပညာသားပါပါပြောဆိုမှုသည် ယေရုရှလင်ပျက်စီးခြင်းမှ ကိုယ်တော်ဒုတိယအကြိမ်ပြန်မကြွလာမီအချိန်အတွင်း ဖြစ်ပျက်မည့်အရာများ ဖြစ်သည်။ ယေရုရှလင်ပျက်စီးခြင်း၌ စာတန်၏ကြိုတင်မကောင်းကြံစည်ခြင်း အကြောင်းကိုသိရှိရ၍ ဘုရားသခင်၏လူတို့ကို ဖျက်ဆီးပစ်ရန် ဗျူဟာမြောက် ကြံစည်သောအကြံအစည်ဖြစ်သည်။ နောက်ဆုံးကာလ၌ ထိုသို့ပြုလုပ်မည့် ပုံစံကို နမူနာပြခြင်းဖြစ်သည်။ မဿဲ ၂၄ ၌ ယေရှုရှင်သွန်သင်ထားသည် မှာ နောက်ဆုံးနေ့ရက်အတွက် ယေရုရှလင်ပျက်စီးခြင်းသဘောနှင့် အရှင်းလင်း ဆုံးတူညီနေကြောင်းတွေ့ရသည်။

စာတန်သည် ဘုရားရှင်၏လူတို့ကို ဖျက်ဆီးရန်နှင့်လိမ်လည်ရန် မဟာဗျူဟာနည်းလမ်းနှစ်မျိုးကို ဆက်လက်လေ့လာသွားမည်။ နှိပ်စက်ညှဉ်းပန်း ခြင်းကြောင့် နတ်ဆိုးစာတန်သည် အောင်မြင်မှုမရနိုင်ကြောင်းသိရချိန်၌ စေ့စပ် ညှိနှိုင်းခြင်းကို ပြန်၍ပြုလုပ်လာပြန်သည်။ ဘုရားရှင်အတွက် ကြိုတင်သိရှိ ထားပြီးသားဖြစ်သည်။ အလွန်အရေးကြီးသောအချိန်မှာပင် ဘုရားရှင်သည် မိမိလူတို့ကိုပြင်ဆင်ကာကွယ်ပေးသည်။