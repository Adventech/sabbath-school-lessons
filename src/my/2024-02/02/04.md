---
title:  နှိပ်စက်ညှဉ်းပန်းခံရစဉ်မှာပင်သစ္စာရှိခြင်း
date:   09/04/2024
---

ရှေးဦးရာစုနှစ်၌ရှိသောခရစ်ယာန်များသည် အသင်းတော်ကို လျင်လျင် မြန်မြန်တိုးတက်အောင် ပြုလုပ်နိုင်သည်။ ထောင်သွင်းအကျဉ်းချခြင်းများကို မမှု၊ ညှဉ်းပန်းခြင်းနှင့်နှိပ်စက်ခြင်းများကို ကြံ့ကြံ့ခံနိုင်ကြသည်။ သစ္စာရှိယုံကြည် သူများသည် ခရစ်တော်ရှင်ထံလုံးလုံးဆက်ကပ်အပ်နှံကြသည်။ သန့်ရှင်းသော ဝိညာဉ်တော်နှင့်ပြည့်ဝခဲ့သည်။ ကိုယ်တော်၏နှုတ်ထွက်စကားတော်ကို တန်ခိုး ပါလျက်ကြွေးကြော်ကြသည်။ အသက်တာများပြောင်းလဲကြသည်။ လူထောင် သောင်းများစွာတို့ပြောင်းလဲလာကြသည်။

`တ၊ ၂း၄၁။ တ၊ ၄း၄၊ ၃၁။ တ၊ ၅း၄၂ နှင့် တ၊ ၈း၁-၈ ကို ဖတ်ပါ။ ဖော်ပြပါကျမ်းချက်များမှ ဓမ္မသစ်အချိန်အသင်းတော်၏ လျင်မြန်စွာ တိုးတက်မှုရှိသည်ကြားမှ ရင်ဆိုင်ရသောစိန်ခေါ်ချက်များသည် မည်သည့်အရာဟု ဆိုထားသနည်း။`

တပည့်တော်တို့သည် ကြောက်လှန့်ဖွယ်အမှုနှင့် ကြုံကြရသည် (တ၊ ၄း၁၇)။ ထောင်ချခံကြရသည် (တ၊ ၅း၁၇၊ ၁၈)။ ညှဉ်းပန်းနှိပ်စက်ခံရသည် (တ၊ ၈း၁)။ အသေသတ်ခံကြရသည်။ (တ၊ ရး၅၉။ တ၊ ၁၂း၂)။ သန့်ရှင်း သောဝိညာဉ်တော်တန်ခိုးကိုရ၍ ခရစ်တော်ရှင်ပြန်ထမြောက်ခြင်းအကြောင်းကို ရဲဝံ့စွာဟောပြောကြသည်။ အသင်းတော်များစွာကို ယုဒပြည်၊ ဂါလိလဲနယ် နှင့် ရှမာရိပြည်တိုင်အောင် တည်ထောင်နိုင်ကြသည် (တ၊ ၉း၃၁)။

ငရဲတံခါးကြီးတုန်လှုပ်သွားရသည်။ စာတန်၏အခိုင်အမာမင်းတုပ် သံကွင်းသည်လည်း ကျိုးပေါက်သွားရသည်။ ဘုရားမယုံကြည်သူအပေါင်းတို့ ၏အယူသီးခြင်းကိစ္စအားလုံး ခရစ်တော်၏ရှင်ပြန်ထမြောက်ခြင်းသတင်းတန်ခိုး အောက်၌ ပြားပြားဝပ်ဆင်းသွားရသည်။ ဧဝံဂေလိသတင်းတော်ကြောင့် ကံကြမ္မာ ကိုယုံကြည်သူအားလုံးအရှုံးပေးရတော့သည်။ တပည့်တော်တို့သည် အထက်ခန်း ၌ပုန်းအောင်းနေခြင်းမရှိတော့ပါ။ ကြောက်ရွံ့စိတ်မရှိတော့ပါ။ ကြောက်ရွံ့စိတ် အားလုံးသည် အရိပ်ကဲ့သို့အဝေးကို ပျောက်လွင့်သွားတော့သည်။

တပည့်တော်၏စိတ်နှလုံးထဲ၌ ယုံကြည်ခြင်းပြည့်ဝလျက် သူတို့၏ အသက်တာ၌ သခင်၏ထမြောက်တော်မူခြင်းအကြောင်းကိုသာ စွဲမြဲနေကြ သည်။ ယေရှုရှင်သည် တပည့်တော်တို့ကို အသစ်သောအသက်ရှင်ခြင်းအခွင့် ကို ပေးတော်မူခဲ့သည်။ ကျွန်ုပ်တို့၏သခင်သည် တပည့်တော်တို့ကိုစေလွှတ် သောအမိန့်တစ်ခုသာပေးသည်မဟုတ်ပါ (မာ၊ ၁၆း၁၅)။ အလွန်ကြီးမား သောကတိတော်ကိုပေးတော်မူသေးသည်။ “ထိုသို့မရှိသော်လည်း၊ သင်တို့ အပေါ်သို့ သန့်ရှင်းသောဝိညာဉ်တော်ဆင်းသက်သောအခါ၊ သင်တို့သည် တန်ခိုးကိုခံရ၍ ယေရုရှလင်မြို့မှစသော ယုဒပြည်၊ ရှမာရိပြည်၊ မြေကြီးစွန်း တိုင်အောင် ငါ၏သက်သေဖြစ်ကြလိမ့်မည်ဟု မိန့်တော်မူ၏” (တ၊ ၁း၈)။

ဧဝံဂေလိသတင်းသည် ဝေးလံသောဒေသများအထိ ထိုးဖောက် ဝင်ရောက် ရောက်ရှိသွားခဲ့သည် (ကောလောသဲ၊ ၁း၂၃)။ နောက်ဆုံးအသက်ရှင် ကျန်ရစ်ခဲ့သောတပည့်တော်မှာ ယောဟန်ဖြစ်သည်။ ပထမရာစုနှစ်အဆုံးပိုင်း တွင် ကွယ်လွန်ခဲ့သည်။ ကျန်ရစ်သောယုံကြည်သူအားလုံး အမှန်တရားကို  ကိုင်စွဲကာ ခရစ်တော်အသက်ရှင်တော်မူခြင်းအကြောင်းကို ဟောပြောကြွေးကြော် ခဲ့ကြသည်။ “Pliny the Younger”  “ပလင်နေ” ဆိုသူသည် ရောမ၏အုပ်ချုပ်ရေး နယ်မြေအတွင်းပါရှိခဲ့သော “Bithynia” (ဘိသနိယာ) နယ်တွင် အုပ်ချုပ်သူ တစ်ဦးဖြစ်ခဲ့သူဖြစ်သည်။ သူအုပ်ချုပ်ရသောဒေသသည် ယခုလက်ရှိတူရကီ နိုင်ငံ၏မြောက်ဘက်ကမ်းခြေဒေသဖြစ်သည်။ သူသည် ဧကရာဇ်မင်း “Trajan” (ထရာဂျန်) ခရစ်နှစ် ၁၁ဝ ဝန်းကျင်အုပ်စိုးခဲ့သောဘုရင်အကြောင်းကို ရေးသား ခဲ့သည်။ “Pliny”  (ပလင်နေ) ရေးသားထားသောစာအချက်သည် ခရစ်တော် အသေခံတော်မူပြီး နှစ်ပေါင်း (၈ဝ) နီးပါးအကြာတွင်ဖြစ်ခဲ့သည်။ ပလင်နေ ကိုယ်တိုင် မိမိသည် ခရစ်ယာန်များကိုမည်သို့အရေးယူရန် ဦးဆောင်ခဲ့သည့် အကြောင်းစုံကို မှတ်တမ်းတင်ရေးသားခဲ့သည်။ သူ၏ရေးသားချက်မှတ်တမ်း အရ “အယူသီးတစ်ယူသန်လွန်းသော ခရစ်ယာန်လူကြီး၊ လူလတ်၊ လူရွယ်၊ လူငယ်အားလုံး၊ ယောက်ျား၊ မိန်းမ အသက်အရွယ်၊ လူတန်းစားအနိမ့်အမြင့် အားလုံးအားလုံးတို့သည် မြို့ကြီးများ၌သာ လိုက်လံဟောပြောနေသည်မဟုတ်။ ရွာကြီးရွာငယ်ကျေးလက်ဇနပုဒ်အထိ ပျံ့နှံ့သွားတော့သည်ဟု ရေးသားထား သည်။” - Henry Bettenson, Documents of the Christian Church, (New York: Oxford University Press, 2011), p. 4.

မကောင်းဆိုးဝါးကြီးမာရ်နတ်စာတန်၏တိုက်ခိုက်မှုကို ပမာနမထား ခရစ်ယာန်တို့သည် တိုးတက်များပြားခြင်းအလျင်အဟုန်ဖြင့် တစ်မုဟုတ်အတွင်း ပျံ့နှံ့သွားသည်။

ရှေးဦးအသင်းတော်မှ သင်ခန်းစာကို ကျွန်ုပ်တို့ရယူ၍ နောက်ဆုံးကာလ အတွက် ကျွန်ုပ်တို့မည်သို့ရင်ဆိုင်သွားကြမည်နည်း။