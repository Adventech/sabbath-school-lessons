---
title:  ခရစ်ယာန်တို့ရှေ့ရေးအတွက်ပြင်ဆင်ထားချက်
date:   08/04/2024
---

ဘုရားသခင်၏သနားခြင်းကရုဏာ၊ စောင်မခြင်းနှင့်ကြိုတင်ရှုမြင်ခြင်း သည် ရှင်းလင်းစွာပင်ပျက်စီးဆုံးရှုံးမည့် ယေရုရှလင်မြို့ကြီးကို ကောင်းစွာ ကြိုတင်သတိပေးထားသည်။ (Cestius Gallus) “စီထီးယက်စ်ဂါလီယက်စ်” နှင့် ရောမစစ်တပ်ကြီးသည် မြို့တော်ကိုဝန်းရံပိတ်ဆို့လိုက်သည်။ မထင်မှတ် သောတိုက်ခိုက်လှုပ်ရှားမှုမျိုးဖြင့် တိုက်ခိုက်မည်ဟုထင်ရသော်လည်း စစ်တပ် ကြီးသည် ဆုတ်ခွာသွားသည်။ မည်သည့်အကြောင်းကြောင့် ဆုတ်ခွာရသည် ကို အကြောင်းရင်းမသိရ။ ဂျူးလူမျိုးစစ်တပ်ကြီးသည် ဆုတ်ခွာသွားသော ရောမစစ်တပ်နောက်သို့ အတင်းလိုက်တိုက်သည်။ အကြီးအကျယ်အောင်မြင်မှု ရရှိသည်။

ရောမတို့ဆုတ်ပြေးလျှင် ဂျူးတို့အတင်းလိုက်တိုက်သည်။ ယေရုရှလင် မြို့၌နေထိုင်သူခရစ်ယာန်တို့သည် (Perea) ‘ပီရီယာ’ ဒေသ၌ရှိသော (Pella) ‘ပီလာ’ အရပ်ဟုအမည်ရှိသည့် ယော်ဒန်မြစ်တစ်ဖက်ကမ်းသို့ထွက်ပြေးကုန် ကြသည်။ “ကတိတော်ရှိသည်အတိုင်း ထိုသို့သောနိမိတ်ကိုမြင်လျှင် ခရစ်ယာန် တို့ထွက်ပြေးရမည်ကိုသိကြသည်။ ထိုအခွင့်အရေးသည် လူအားလုံးအတွက် ဖြစ်သည်။ ကယ်တင်ရှင်ယေရှု၏သတိပေးစကားကို နာခံရန်သာရှိသည်။ ထိုသို့ခရစ်ယာန်များထွက်သွားခြင်းကြောင့် ဂျူးလူမျိုးများနှင့် ရောမလူမျိုးတို့ သည် ခရစ်ယာန်တို့ကိုဒုက္ခပေး၍မရတော့ပါ။” -  Ellen G. White, The Great Controversy, p. 30.

`ဆာ၊ ၄၆း၁ နှင့် ဟေရှာ၊ ၄၁း၁ဝ ကိုဖတ်ပါ။ ဘုရားရှင်၏ ကြည့်ရှုစောင်မခြင်းအကြောင်း မည်သို့ဆိုထားသနည်း။`

ဘုရားရှင်သည် မိမိ၏အုပ်စိုးမှုကိုစီစဉ်ရာ၌ ကမ္ဘာမြေပေါ်အတွက်သာ ရည်ရွယ်သည်မဟုတ်ပါ။ ကမ္ဘာလူသားများ၏ရွေးချယ်ခြင်းအပေါ် ဘုရားရှင် သည် မိမိ၏မူလအကြံအစည်ကို လုပ်ဆောင်တော်မူသည်။ ဤကမ္ဘာကြီး အပေါ် ချမှတ်သောအစီအစဉ်အကြံတော်သည် ပြည့်စုံရလိမ့်မည်။ ဘုရားရှင်ကို ကိုးစားသူများ ဒုက္ခနှင့်တွေ့ကြုံရမည့်အချိန်ရောက်လာမည်။ နှိပ်စက်ညှဉ်းပန်းမှု၊ ထောင်ချခြင်း၊ အသေသတ်ခြင်းခံရမည်အထိဖြစ်သည်။ ခရစ်တော်၏အကြောင်း ကြောင့် သူတို့ဒုက္ခရောက်ရလိမ့်မည်။ သို့သော်လည်း အခက်ခဲဆုံးအချိန်မှာ ပင်လျှင် စာတန်၏တိုက်ခိုက်မှုအကြီးဆုံးအချိန်ဖြစ်နေသော်လည်း ဘုရားရှင် သည် သူ၏အသင်းတော်နှင့် မိမိကိုကိုးစားသူများအား ကာကွယ်စောင့်ရှောက် ပေးလိမ့်မည်။

`ဟေဗြဲ၊ ၁၁း၃၅-၃၈ နှင့် ဗျာ၊ ၂း၁ဝ ကိုဖတ်ပါ။ ကျမ်းချက်၏ဖော်ပြ ပါအချက်မှာ နတ်ဆိုးကြီးကို ကျွန်ုပ်တို့ဆိုင်ပြိုင်တိုက်လှန်ရကြောင်း၊ ကျမ်းချက် သည် ဘုရားရှင်၏ကွယ်ကာစောင်မခြင်းနှင့် မည်ကဲ့သို့ကိုက်ညီနေကြောင်း ဘုရားရှင်သည် လူများအားကာကွယ်ခြင်းရှိသလား။ ဒုက္ခနှင့်တွေ့ကြုံစေလိုပါ သလား။ နောက်ဆုံးမာတုရသေခြင်းအထိအခွင့်ပေးပါသလား။ ခရစ်တော် အတွက် အသက်စွန့်ရသည်အထိ ခွင့်ပြုထားပါသလား။`

စာတန်သည် အသင်းတော်ကိုဖျက်ဆီးရန်ကြိုးစားသော်လည်း အနတ္တ အကျိုးသာရရှိလိမ့်မည်။ တပည့်တော်များအသက်ပေး၍ အမှားအမှန်မဟာ တိုက်ပွဲကို ဆင်နွှဲခဲ့ကြသည်။ အဆုံးမသတ်နိုင်သေးပါ။ နှိပ်စက်ညှဉ်းပန်းခြင်း ကိုလည်း အလျှင်းဂရုမစိုက်ပါ။ အနှိပ်စက်ခံရလေ၊ အောင်မြင်ခြင်းရလေဖြစ် သည်။ ဘုရားရှင်၏အမှုတော်ဆောင်တို့အသတ်ခံကြရသည်။ သို့သော် လုပ်ဆောင်ချက်သည် ရှေ့သို့သာဆက်လက်သွားနေသည်။” - Ellen G. White, The Great Controversy, p. 41.

ဒုက္ခဆင်းရဲခြင်းအကြောင်းကို ကောင်းစွာသိထားနားလည်ထားသော ကျမ်းစာရေးသားသူပုဂ္ဂိုလ်များသည် ကျွန်ုပ်တို့အတွက်မည်သို့ဂုဏ်ပြုသင့်သနည်း။ ဆက်၍ဆက်၍သာ ဘုရားရှင်၏မေတ္တာတော်အကြောင်းကိုသာ ရေးသားနေကြ ပါသလား။ ထိုမေတ္တာမျိုးကို ကျွန်ုပ်တို့မည်သို့ကျင့်သုံးနိုင်ပါမည်နည်း။