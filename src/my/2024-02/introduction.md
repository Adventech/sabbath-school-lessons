### မဟာတိုက်လှန်ပွဲကြီး

သမ္မာကျမ်း၌ အဓိကအချက်မှာ မည့်သည့်အရာဖြစ်သည်ဟုမေးလျှင် သင်မည်သို့ဖြေဆိုမည်နည်း။ ယေရှုရှင်သာအဓိကလား၊ ကယ်တင်ခြင်းစီမံကိန်း သည်အဓိကလား၊ ကပ်တိုင်တော်လားဟုပြန်ဖြေရလျှင် (၃) မျိုးလုံးသည် အရေးကြီးသောအဓိကအရာဖြစ်သည်။ ထိုအချက်သုံးချက်သည် အဓိက အရေးကြီး၍ ပေါင်းလိုက်လျှင် “မဟာတိုက်လှန်ပွဲကြီး” ဟု အဓိကထား ခေါ်ဆိုရသည်။ ယင်းတိုက်လှန်ပွဲကြီးအကြောင်းကို ကမ္ဘာဦးမှဗျာဒိတ်ကျမ်းအထိ ရေးသားဖော်ပြသည်။

မဟာတိုက်လှန်ပွဲကြီးသည် ကောင်းကင်မှစတင်၍ စာတန်လူစီဖာ နှင့် အပေါင်းအပါတို့သည် ထာဝရဘုရားကိုပုန်ကန်မှုပြုခြင်းဖြစ်သည်။ စကြ ဝဠာတစ်ခွင်လုံး၏ပဋိပက္ခမှုကြီးတွင် ဘုရားရှင်သည် မေတ္တာတော်ကို ပြသ နိုင်ခဲ့သည်။ ကိုယ်တော်သည် အပြည့်အဝချစ်မေတ္တာပေးနိုင်ပါသလား။ ကိုယ်တော်သည် မိမိဖန်ဆင်းထားသမျှအရာကို စိတ်ဝင်စားပါ၏လား။  သို့မဟုတ် အာဏာနှင့်အုပ်ချုပ်၍ အတ္တကိုသာထားသောဘုရားဖြစ်ပါသလား။

ယခုကွာတာသင်ခန်းစာ၌ ကမ္ဘာကြီး၏ရာဇဝင်တစ်လျှောက်ကို ဘုရားရှင်ကြည့်ရှုတော်မူသည်အကြောင်း၊ ဖြစ်လာမည့်အရာကို ကြိုတင်ဖော်ပြ သည်အကြောင်း ခရစ်တော်၏အချိန်မှစ နှစ်ပေါင်းထောင်ချီပြီးကြာကာ ကျွန်ုပ်တို့ အချိန်အထိမက ဆက်လက်ပြီးလာမည့်အနာဂတ်အချိန်အထိ ဘုရားရှင်သည် ကြည့်ရှုစောင်မတော်မူသည်။ ဘုရား၏စာရိတ္တတော်သည် မေတ္တာထားရှိခြင်း ဖြစ်သည်။ သို့ဖြစ်၍ ပြုလေသမျှတို့သည် ချစ်ခြင်းမေတ္တာအပြည့်ဖြင့် ပြုတော် မူသည်။ ယင်းအချက်သည် လူသားများ၌မရှိနိုင်၊ ကောင်းကင်တမန်များပင် မရှိနိုင်ပါ။ သို့သော် ဘုရားရှင်၏မေတ္တာတော်သည် မဟာတိုက်လှန်ပွဲကြီး အတွင်း အစဉ်အတိုင်းပြသထင်ရှားပေးစေနိုင်ပါသည်။ ကပ်တိုင်တော်ကို ကြည့်ခြင်းဖြင့် မေတ္တာတော်၏အမြင့်နှင့်အနက် နက်ရှိုင်းခြင်းကို တွက်ဆနိုင် သည်။ ကရာနိကုန်းထက်၌ ဘုရားရှင်၏မေတ္တာတော်သည် စကြဝဠာတစ်ခွင် သို့ပြသနိုင်ခဲ့သည်။ ခရစ်တော်သည် မိမိ၏အသက်ကိုစွန့်၍ လူသားတို့အား ကယ်တင်သောအချိန်မှာပင် စာတန်၏ပျက်စီးခြင်းသည် အတည်ဖြစ်သွားသည်။

စစ်ပွဲသည် ဆက်လက်ဖြစ်ပွားခဲ့သည်။ စာတန်သည် ခရစ်တော်ကို ကပ်တိုင်ပေါ်၌သုတ်သင်ရန် ကြိုးစားခဲ့သည်။ ရာစုနှစ်များစွာကြာ၍ စာတန် သည် အဖျက်အမှောက်လုပ်ရပ်ကို ဆက်လက်လုပ်ဆောင်နေသည်။ ခရစ်တော် ၏အသင်းတော်ကို ရက်ရက်စက်စက်နှိပ်ကွပ်နေသည့်ကြားမှ လူသန်းပေါင်း များစွာကိုသတ်ခဲ့သည်။ သို့သော် ဘုရားရှင်သည် မိမိ၏လူများတို့ကိုစွန့်၍ မပစ်၊ အစဉ်ကြည့်ရှုတော်မူသည်။

ယခုကွာတာမှာ မဟာတိုက်လှန်ပွဲကြီး၏ အထူးအရေးကြီးသော တစ်စတစ်စကြီးထွားလာမှုကို တင်ပြပါမည်။ အစမှာ ကောင်းကင်မှပုန်ကန်မှု စတင်ခဲ့သည်။ ခရစ်တော်နှင့်စာတန်အကြား ပဋိပက္ခကြီးကို နက်နက်နဲနဲ လေ့လာကြပါမည်။ ဝေါဒင်းစီးလူမျိုးများ ရက်ရက်စက်စက်အသတ်ခံကြရသော အကြောင်း၊ ဘာသာရေးပြုပြင်ပြောင်းလဲခြင်း၊ သမ္မာကျမ်းစာကိုသာအမှန်ထားပြီး ညှဉ်းပန်းခြင်းကို ရင်ဆိုင်အသေသတ်ခံသည်။ ထောင်ကျခံသည်။ မီးရှို့သတ်ခံ သည်။ မာတုရသေခြင်းနှင့်ရင်ဆိုင်ခံခဲ့ကြသည်။

“ဝိညာဉ်ရေး၌ အလွန်တရာယုံကြည်ခြင်းခိုင်မြဲသော ထိုပုဂ္ဂိုလ်ကြီး များအကြောင်းကို အယ်လင်ဂျီဝှိုက်မှတ်ချက်ပြုရာတွင် “သူတို့အတွက် ကျမ်း စာအုပ်သည် မိမိတို့အတွက်တန်ခိုး၊ ကျမ်းစာ၏သွန်သင်ချက်အတိုင်း အချက် အားလုံးကိုစမ်းသပ်ပြီး ဟောပြောကြွေးကြော်ကြသည်။ ထာဝရဘုရား၌ယုံကြည် ၍ နှုတ်ကပတ်တော်ကိုထိန်းသိမ်းခြင်းကြောင့် မိမိတို့၏အသက်ကိုပင်စတေး ခံခဲ့သည်။ မီးရှို့သတ်ခြင်းကိုခံကြရသည်။” - The Great Controversy, p. 249.

ပြုပြင်ပြောင်းလဲခြင်းဖယောင်းတိုင်မီးအလင်းသည် မှန်ကန်၍ တရားမှု ရှိသောကြောင့် ထိန်လင်းစွာတောက်ပလာသည်။ ပြုပြင်ပြောင်းလဲရေးသမား တို့၏ယုံကြည်ခြင်းမှာ သမ္မာကျမ်းစာအပေါ်နှင့် ခိုင်ခံ့သောကယ်တင်ခြင်း၏ အာမခံချက်ဖြစ်သည်။ မြော်လင့်ခြင်းအသင်းတော်၏တိုးတက်မှုမှာ ယုံကြည်ခြင်း အားဖြင့် ကျေးဇူးတော်ကြောင့်သာ ကယ်တင်ခြင်းသို့ရောက်ရ၏။ ဝေလျံမေလာမှ စတင်ကာ တစ်ကမ္ဘာလုံးသို့ လူများစွာတို့ဆက်လက်ဟောပြောခဲ့သည်။

မြော်လင့်ခြင်းအသင်းတော်ထွက်ပေါ်လာခြင်းအကြောင်းမှာ သမ္မာ ကျမ်းစာကိုအခြေခံ၍ အမှန်တရားကိုပြန်လည်ဖော်ထုတ်ရန်အတွက်ဖြစ်သည်။ နှစ်ပေါင်းရာစုများစွာ အမှန်တရားပျောက်ဆုံးလျက်ရှိသည်။ အဓိကထားသော အချက်မှာ ကောင်းကင်တမန်သုံးပါးသတင်းစကားကိုကြွေးကြော်ရန်အတွက် ဖြစ်သည် (ဗျာ၊ ၁၄း၆-၁၂)။ ဘုရားရှင်သတိပေးသော ကမ္ဘာ့နောက်ဆုံး အချိန်ရောက်လာတော့မည်။

စာတန်သည်ပြင်းစွာသောအမျက်ထွက်ကြောင်းကို တမန်တော် ရှင်ယောဟန်က နဂါးကြီးတစ်ကောင်ကဲ့သို့ ပုံဖော်ထားသည်။ “နဂါးသည် မိန်းမကိုအငြိုးထား၏။ ဘုရားသခင်၏ပညတ်တော်တို့ကိုကျင့်၍၊ ယေရှု၏ သက်သေခံတော်မူချက်ကိုစွဲလမ်းသောသူတည်းဟူသော ထိုမိန်းမ၌ကြွင်းသော အမျိုးအနွယ်ကို စစ်တိုက်ခြင်းငှာသွား၏” (ဗျာ၊ ၁၂း၁၇)။ မဟာတိုက်လှန်ပွဲ ၏နောက်ဆုံးအခြေအနေကိုလည်း ကျွန်ုပ်တို့လေ့လာရပါမည်။ ငရဲတံခါး၏ တန်ခိုးကို ဘုရားရှင်၏မေတ္တာက အနိုင်ယူသွားမည်ဖြစ်သည်။ ကောင်းကင်သစ် နှင့်မြေကြီးသစ်ကိုလည်း ပြန်လည်ဖန်ဆင်းယူဆောင်လာပေးမည်။

ယခုကွာတာသင်ခန်းစာအားလုံး၏ အခြေခံအကြောင်းကို ကျမ်းစာ၌ ရှိနေ၍ ကျွန်ုပ်တို့မဟာတိုက်လှန်ပွဲစာအုပ်ကို အသုံးပြုကြပါမည်။ အယ်လင် ဂျီဝှိုက်ရေးသားထားသောစာအုပ်ဖြစ်၍ မာတိကာအကြောင်းအဖြစ် ကျွန်ုပ်တို့ အသုံးပြုသွားပါမည်။ စာအုပ်၏အခန်းများ၊ တင်ဆက်ထားသောအကြောင်း များကိုလေ့လာရင်း ပို၍ “ကိုယ်ဉာဏ်နှင့်မသိနိုင်သော ခရစ်တော်၏ မေတ္တာတော်ကို သိနားလည်ခြင်းငှာ” (ဧဖက်၊ ၃း၁၉) ပို၍နားလည်လာမည်။