---
title:  နာခံခြင်း - ယုံကြည်ခြင်း၏အသီး
date:   02/05/2024
---

`ရောမ၊ ၃း၂၇-၃၁။ ရောမ၊ ၆း၁၅-၁၈ နှင့် ရောမ၊ ၈း၁၊ ၂ ကို ဖတ်ပါ။ အထက်ပါကျမ်းချက်များသည် ခရစ်တော်၏ဖြောင့်မတ်ခြင်းကြောင့် သာ ကယ်တင်ခြင်းရရှိမည်အကြောင်း မည်သို့သွန်သင်သနည်း။`

လူးသာ၏အချိန်နေ့ရက်အတွင်း ခရစ်ယာန်အသင်းတော်ထဲတွင် အသစ်သောလေတိုက်ခတ်လာခဲ့သည်။ လူထောင်နှင့်သောင်းနှင့် သူတို့သည် မိမိ၏အပြစ်ကို ပြန်၍နောင်တရပြီး အတ္တစိတ်မထားဘဲ ယေရှုကိုမျှော်ကြည့်ရန် သွန်သင်ခံကြရသည်။ ထိုလူတို့သည်လည်း သံသယစိတ်ကင်းစွာပင် မိမိတို့၏ အခြေအနေကိုပြန်ကြည့်ပြီး နောင်တရကြသည်။ စိတ်ပျက်စရာသာ ပြန်၍ တွေ့မြင်ကြသည်။ ယနေ့ယုံကြည်သူများ ထိုသို့သောခံစားမှုမျိုးရှိပါသလား။ ထိုကြောင့် ယေရှုရှင်ကိုသာကြည့်ရန်လိုပါသည်။

ဘုရားရှင်၏ကရုဏာတော်သည် ကျွန်ုပ်တို့ကိုပြောင်းလဲပေးစေပါသည်။ တစ်ရက်မှာ ဂျွန်ဝက်စလေသည် လန်ဒန်မြို့တွင်ကျင်းပသော “မိုရာဗီယန်” (ဩမလေငညေ) အစည်းအဝေးကိုတက်ရောက်နေသည်။ ဝက်စလေသည် လူးသာ ထံမှ ရောမဩဝါဒစာကိုဖတ်ပြရှင်းလင်းစကားကို ကြားလိုက်ရသည်။ ပထမဦးဆုံးအကြိမ်ကြားရခြင်းပင်ဖြစ်သည်။ ထိုအချိန်မှစ၍ ဧဝံဂေလိသတင်း ကို စတင်နားလည်လာသည်။ စိတ်ထဲ၌ မွှေနှောက်ခြင်းခံရဆဲဖြစ်သည်။ မိမိအတွက် အသက်ပေးအသေခံသောသခင်ခရစ်တော်အကြောင်းစဉ်းစားရင်း ထူးဆန်းစွာခံစားရသည်။ ချက်ချင်းပင် သူထ၍အသံကျယ်ဖြင့်ကြွေးကြော် တော့သည်။ “ကျွန်ုပ်သည် ခရစ်တော်ကိုကိုးစားယုံကြည်ကြောင်း စိတ်ထဲခံစား နေရပြီ။ ခရစ်တော်တစ်ပါးတည်းသာ ကယ်တင်ခြင်းပေးနိုင်ပါသည်။ ကျွန်ုပ်ကို ပေးသောကယ်တင်ခြင်းသည်သေချာပါသည်။ ကျွန်ုပ်၏အပြစ်အားလုံးကို ခရစ်တော်ဆောင်ယူသွားပြီ။ ကျွန်ုပ်ကို အပြစ်နှင့်သေခြင်း၏ပညတ်ချက်မှ ကိုယ်တော်ကယ်တင်တော်မူပြီ။” - ဂျွန်ဝှိုက်ဟဒ်- The Life of the Rev. John Wesley, M. A. (London: Stephen Couchman, 1793), p. 331.

`၁ပေ၊ ၂း၂။ ၂ပေ၊ ၃း၁၈။ ကောလောသဲ၊ ၁း၁ဝ နှင့် ဧဖက်၊ ၄း၁၈-၂၄ ကိုဖတ်ပါ။ ခိုင်လုံသောသမ္မာတရားသည် ခရစ်ယာန်အသက်တာ ကို မည်သို့ဖော်ပြပေးသနည်း။`

ပြုပြင်ပြောင်းလဲရေးပြုသူများတို့သည် နှုတ်ကပတ်တော်ကို ဆက်လက် လေ့လာပြီး စည်းစနစ်ကျကျဖြင့် အမှန်တရားကိုရှာဖွေကြသည်။ လက်ရှိ အခြေအနေဒုံရင်းအတိုင်း တိုးတက်မှုမရှိလေ့လာခြင်းမျိုးမဟုတ်ပါ။ ခရစ်တော် ကို ပို၍သိရှိအောင်ကြိုးစားကြသည်။ သမ္မာကျမ်းစာကိုယုံကြည်သော ယုံကြည် သူများစွာတို့သည် အလယ်ခေတ်ခရစ်ယာန်များနှင့်အတူ အလွန်တန်ဖိုးကြီး သောပေးဆပ်မှုကို ပြုလုပ်ခဲ့သည်။ နှိပ်စက်ခံ၊ ထောင်ချခံ၊ ပြည်နှင်ဒဏ်ခံ၊ အမျိုးမျိုးပြစ်ဒဏ်ပေးခံကြရသည်။ သူတို့ပိုင်ဆိုင်သောပစ္စည်းများ သိမ်းဆည်း ဖျက်ဆီးခံရသည်။ အိမ်မီးရှို့ခံရသည်။ မြေယာပိုင်ဆိုင်မှုအားလုံးရုပ်သိမ်းခံရ သည်။ သူတို့၏မိသားစုနှိပ်စက်ညှဉ်းပန်းခြင်းခံရသည်။ အိမ်မှနှင်ထုတ်ခံရစဉ် “ဘုရားသခင်တည်ထောင်ပြုစုတော်မူသော ခိုင်ခံ့မြဲမြံသောမြို့ကို ရှာဖွေမျှော်လင့် ကြသည်” (ဟေဗြဲ၊ ၁၁း၁ဝ)။ သူတို့နှိပ်စက်ညှဉ်းပန်းခံရသောအခါ၊ သူတို့သည် နှိပ်စက်ညှဉ်းပန်းသူတို့ကို ကောင်းချီးပေးကြသည်။ တိုက်ပိတ်ခန်း၌လှောင်ထား ခံရသောအခါ၊ နံနက်အလင်းရရှိဖို့ရန် ဘုရားရှင်ကိုအော်ဟစ်ကာ ကတိတော် အတိုင်းတောင်းလျှောက်ကြသည်။ လူကိုသာထောင်ချနိုင်သော်လည်း သူတို့၏ စိတ်ဓာတ်သည် လွတ်လပ်မှုရရှိသည်။ ခရစ်တော်၌လွတ်လပ်ခွင့်ရရှိကြသည်။ ကိုယ်တော်၏နှုတ်ကပတ်တော်၌ လွတ်လပ်ခွင့်ရရှိသည်။ ကိုယ်တော်မကြာမီ ပြန်ကြွလာမည့်မျှော်လင့်ခြင်းဖြင့် စိတ်လွတ်လပ်ခွင့်ရကြသည်။

`သင်၏ကိုယ်ကိုပြန်ကြည့်သော် သင့်အတွက်မည်သို့သောကယ်တင်ခြင်း မျှော်လင့်စရာရှိနေသနည်း။`