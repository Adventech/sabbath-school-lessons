---
title:  ခရစ်တော်ကြောင့်သာ......ကရုဏာတော်ကြောင့်သာ
date:   01/05/2024
---

`ဧဖက်၊ ၂း၈၊ ၉။ ရောမ၊ ၃း၂၃၊ ၂၄။ ရောမ၊ ၆း၂၃ နှင့် ရောမ ၅း၈-၁ဝ ကိုဖတ်ပါ။ အဆိုပါကျမ်းချက်များသည် ကယ်တင်ခြင်းအကြံအစည် တော်အကြောင်းစီမံကိန်းကို မည်သို့ဖော်ပြသနည်း။`

ဘုရားရှင်သည် ကယ်တင်ခြင်းကိုဆုလာဘ်အဖြစ် ပြင်ဆင်ပေးတော် မူသည်။ ကိုယ်တော်၏သန့်ရှင်းသောဝိညာဉ်တော်သည် ကျွန်ုပ်တို့ကို မစ ကူညီကာ ကျွန်ုပ်တို့အနေဖြင့် ခရစ်တော်ကိုယုံကြည်ခြင်းဖြင့်လက်ခံ၍ ကိုယ်တော် သည် ကရာနိကုန်းထက် လက်ဝါးကပ်တိုင်တော်တွင် အသေခံတော်မူခြင်းဖြင့် ထိုကယ်တင်ခြင်းဆုလာဘ်ကို အခမဲ့ပေးခဲ့သည်။ ယေရှုရှင်သည် ဘုရားရှင် ၏သားတော်ဖြစ်၍ မိမိ၏အသက်ကိုအသေခံပူဇော်ပြီး ကျွန်ုပ်တို့အားလုံးကို အပြစ်မှကယ်လွတ်ပေးခဲ့သည်။

ဘုရားရှင်၏တရားမျှတခြင်းသဘောသည် နာခံမှုကိုအလိုရှိသည်။ ခရစ်တော်၏ပြည့်စုံသောအသက်တာသည် မပြည့်ဝမစုံလင်သော ကျွန်ုပ်တို့၏ အသက်တာ ကိုယ်စားရပ်တည်ပေးနေခဲ့သည်။ ဘုရားရှင်၏ပညတ်ချက်ကို ကျွန်ုပ်တို့ချိုးဖောက်ခဲ့သောကြောင့် ထာဝရသေခြင်းသို့ရောက်သွားရသော်လည်း သမ္မာကျမ်းစာမှ ရှင်းလင်းစွာဖော်ပြသည်မှာ ကျွန်ုပ်တို့၏အပြစ်ကြောင့် ထာဝရ ဘုရားရှေ့တော်၌ မထိုက်တန်တော့ပါ။ သန့်ရှင်းတော်မူသောဘုရားရှင်သည် မျှတမှုနှင့်ဖြောင့်မတ်ခြင်းကိုသာ အလိုတော်ရှိသည်။ ထိုကြောင့် ကျွန်ုပ်တို့ ရရှိရသောရလဒ်မှာ သေခြင်းထာဝရဖြစ်ရသည်။ သို့သော်လည်း သတင်း ကောင်းတစ်ခုရှိသည်။ တမန်တော်ကြီးရှင်ပေါလုမှ “အပြစ်တရား၏အခကား သေခြင်းပေတည်း။ ဘုရားသခင်ပေးတော်မူသောဆုကျေးဇူးတော်ကား၊ ငါတို့သခင်ယေရှုခရစ်အားဖြင့် ထာဝရအသက်ပေတည်း” (ရောမ၊ ၆း၂၃)။ ထာဝရသရဖူသည် ဆုလာဘ်လက်ဆောင် သက်သက်ပင်ဖြစ်သည်။ အကျင့် အားဖြင့်ရရှိနိုင်မည်ဆိုလျှင် ကျွန်ုပ်တို့အဖိုးပေးကြရမည်။ ဧဝံဂေလိတရား၏ ထွန်းလင်းပြသသော အမှန်တရားတစ်ခုမှာ ကျွန်ုပ်တို့၏ခွန်အားအကျင့်ဖြင့် ကယ်တင်ခြင်းကို ရယူနိုင်ခြင်းမရှိ။

မာတင်လူးသာနှင့် ရောမအသင်းတော်ကို ပြိုင်ဆိုင်သူတို့ဖြစ်သော ဘာသာရေးပြောင်းလဲသူများ၊ ပြုပြင်ပြောင်းလဲရေးသမားများသည် ခရစ်တော်ကို တွေ့ရှိကာ ခရစ်တော်ကြောင့်သာ ကယ်တင်ခြင်းရမည်၊ ခရစ်တော်သည်သာ ကယ်တင်ခြင်း၏မူလအရင်းအမြစ်ဖြစ်သည်။ ယင်းအကြောင်းကို လူးသာသည် စတင်ကာ ခရစ်တော်၏ကယ်တင်ခြင်းကရုဏာကြောင့်သာ ကယ်တင်ခြင်း ရရှိမည်အကြောင်းကိုဟောပြောသည်။ လူထုကြီးသည် စိတ်ပါဝင်စားစွာစုဖွဲ့ပြီး လာရောက်နားထောင်ကြသည်။ အသက်တာကို ပြောင်းလဲစေသောသတင်း စကားဖြစ်သည်။ လူးသာ၏ဟောပြောချက်စကားသည် ခြောက်သွေ့သော သဲကန္တာရ၌ အေးမြကြည်လင်စိမ်းလန်းသောရေအေးအေးလေးကို သောက်သုံး ရသကဲ့သို့ဖြစ်သည်။ လူတို့သည် အလယ်ခေတ်အသင်းတော်မှသတ်မှတ်သော ဓလေ့ထုံးစံတို့ကြောင့် မောပန်းနေကြရသည်။ ရာစုနှစ်ပေါင်းချီပြီး ယင်းဓလေ့ ထုံးစံကိုလိုက်လျှောက်ရသည်မှာ မောပန်းနွမ်းနယ်လှပြီ။ ဓလေ့ဟောင်းတို့ဖြင့် ဝိညာဉ်ရေးအသက်တာကို ပြင်ဆင်ပေးသောလုပ်ရပ်ကို ပင်ပန်းနေကြသည်။ လူးသာဟောပြောသောသမ္မာကျမ်းအတိုင်း သွန်သင်မှုသည် သူတို့၏စိတ်ကို နူးညွတ်သွားစေသည်။ လူများစွာအသက်တာပြောင်းလဲလာကြသည်။

လူးသာသည် ဓမ္မသစ်ကျမ်းကိုဖတ်ရင်း ဘုရားရှင်၏ကောင်းမြတ် တော်မူခြင်းအကြောင်းကို အလုံးစုံသိရှိလာတော့သည်။ ဘုရားရှင်သည် လူသားအားလုံးကို ကယ်တင်လိုသောအလိုတော်ရှိသည်ကို အံ့ဩစွာသိရှိရ ပြန်သည်။ ထိုခေတ်၌ အသင်းတော်ခေါင်းဆောင်များဟောပြောသောကယ်တင် ခြင်းသည် အလုပ်၊ အကျင့်ဖြင့်ရယူရမည်ဟု ဟောပြောသောအချိန်ဖြစ်သည်။ ဘုရား၏လုပ်ဆောင်မှုနှင့် လူသား၏လုပ်ဆောင်သောအကျင့်ကို ပေါင်းစည်း ရမည်ဟု ဟောပြောသောအချိန်ဖြစ်သည်။ လူးသာ၏တွေ့ရှိချက်မှာ ခရစ်တော် ကပ်တိုင်ပေါ်အသေခံခြင်းသည် လူသားအားလုံးအတွက် လုံလောက်သွားပြီ ဖြစ်သည်။

“ခရစ်တော်သည် ကျွန်ုပ်တို့ခံရမည့်အရာအားလုံးကို ဝင်ရောက်ခံယူ သွားသည်။ ကျွန်ုပ်တို့၏အပြစ်အတွက် ကိုယ်တော်အပြစ်တင်ခံရသည်။ အခြားသူမပါဘဲ ကိုယ်တော်တစ်ပါးတည်းအပြစ်အကျိုးအားလုံးကို ခံယူခဲ့ရ သည်။ ကိုယ်တော်၏ဖြောင့်မတ်ခြင်းဖြင့် ကျွန်ုပ်တို့ဆေးကြောသန့်စင်ခြင်း ခံကြရသည်။ ကျွန်ုပ်တို့၌ ကောင်းမှုကုသိုလ်တစ်ခုမျှမရှိပါ။ ကျွန်ုပ်တို့သေရ မည်အစား ကိုယ်တော်အသေခံတော်မူခဲ့သည်။ အကြောင်းမှာ ကိုယ်တော်၌ ရှိသောထာဝရအသက်ကို ကျွန်ုပ်တို့ရရှိခံစားရကြရန်ဖြစ်သည်။” - Ellen G. White, The Desire of Ages, p. 25.

ဧဝံဂေလိသတင်း၏ တန်ခိုးအပြည့်နှင့်အံ့ဖွယ်ရာအပြည့်အကြောင်းရေး သားထားသည်မှာ ခရစ်တော်၏ဖြောင့်မတ်ခြင်းအကြောင်းကြောင့်သာ ကျွန်ုပ်တို့ သန့်ရှင်းစင်ကြယ်ခွင့်ရမည်ဖြစ်သည်။ ကျွန်ုပ်တို့မည်သို့မျှပါဝင်လုပ်ဆောင်နိုင် စွမ်းမရှိပါ။ ထိုစကားသည် ကိုယ်တော်ကတိတော်ဖြစ်သည်။

အကယ်၍ ကယ်တင်ခြင်းသည် ခရစ်တော်အားဖြင့် ဘုရားရှင် ပြုတော်မူလျှင်ဆိုသော် ကျွန်ုပ်တို့ခရစ်ယာန်အသက်တာ၌ ကောင်းမှုပြုရမည့် ကဏ္ဍသည် မည်သည့်နေရာ၌ပါဝင်ပါသနည်း။ ကောင်းမှုကုသိုလ်ကို မည်သည့် နေရာ၌ အရေးပါသည်ဟု ကျွန်ုပ်တို့သတ်မှတ်နိုင်မည်နည်း။ ကျွန်ုပ်တို့ခံစား ရသောသဘောအတိုင်းကောင်းသောအကျင့်မပါရှိဘဲ ကျွန်ုပ်တို့၏မျှော်လင့်ခြင်း အုတ်မြစ်သည် မည်သို့တည်ဆောက်ရမည်နည်း။