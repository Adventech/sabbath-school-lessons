---
title:  ဘုရားရှင်၏စကားတော်သာ
date:   28/04/2024
---

`ဆာ၊ ၁၁၉း၁ဝ၃၊ ၁ဝ၄။ ဆာ၊ ၁၁၉း၁၄ရ နှင့် ဆာ၊ ၁၁၉း၁၆၂ ကိုဖတ်ပါ။ ဘုရားရှင်၏နှုတ်ထွက်စကားအပေါ် ဒါဝိဒ်မင်းကြီးမည်သို့သဘော ထားသနည်း။ ဘာသာရေးပြုပြင်သူများအတွက် မည်သို့စိတ်ဓာတ်ခွန်အား ဖြစ်စေသနည်း။ ကျွန်ုပ်တို့၏ဘဝအသက်တာကို မည်သို့လွှမ်းမိုးနိုင်သနည်း။`

သမ္မာကျမ်းစာသည် ဘာသာရေးပြောင်းလဲသူများအတွက် ယုံကြည် ချက်နှင့် အဓိကသင်ကြားချက်ဖြစ်သည်။ သူတို့လက်စွဲထားသောသမ္မာကျမ်းစာ သည် “အသက်ရှင်၍ အစဉ်အမြဲတည်တော်မူသော ဘုရားသခင်၏နှုတ်ကပတ် တော်” (၁ပေ၊ ၁း၂၃) ဟု ခံယူထားသည်။ စကားလုံးတိုင်းကို အမြတ်တနိုး ထားကြသည်။ ဖတ်ရှုလိုက်တိုင်း ကတိတော်အလုံးစုံကို ယုံကြည်ကြသည်။ သမ္မာကျမ်းစာကိုဖတ်ရလျှင် သူတို့၏ယုံကြည်ခြင်းပိုမိုအားကောင်းလာပြီး ရဲစွမ်း သတ္တိများ အသစ်တစ်ဖန်ပြန်လည်ဆန်းသစ်လာသည်။ ထိုကြောင့် ဘုရားရှင် ၏နှုတ်ထွက်စကားတော်တိုင်းကို ကျွန်ုပ်တို့နာခံလိုက်လျှောက်လျှင် ဘုရားရှင် ပေးထားသောကတိတော်များအားလုံးကို ရရှိပိုင်ဆိုင်ခွင့်ရှိမည်။ ထိုကတိတော် များကို ခရစ်တော်သည် ကိုယ်တော်၏တန်ခိုးကရုဏာတော်ဖြင့် ပေါင်းစည်း ပေးသည်။ ‘အသက်ပင်၏အရွက်သည်လည်း လူအမျိုးမျိုးတို့၏အနာရောဂါ ငြိမ်းစရာဖို့ဖြစ်၏’ (ဗျာ၊ ၂၂း၂)။ ထိုသူတို့သည် ဝိညာဉ်တန်ခိုးနှင့်ပြည့်ဝလျက် စာရိတ္တအရာ၌ ရဲရင့်တောင့်တင်းသူများဖြစ်သည်။ ထိုမျှလောက်ကောင်းသော ရောဂါငြိမ်းစရာဆေးမရှိပါ။ သတ္တဝါအားလုံးကို ရဲရင့်ခြင်းနှင့်ယုံကြည်စိတ်ချ ခြင်းခွန်အားကို အခြား၌ရှာမတွေ့နိုင်ပါ။” - Ellen G. White, The Ministry of Healing, p. 122.

နှုတ်ကပတ်တော်သည် ဝမ်းနည်းကြေကွဲသူများအပေါ် ဝမ်းမြောက်ခြင်း အလင်းတန်းကိုပေး၏။ စိတ်ပျက်သူများအတွက် မျှော်လင့်စရာဖြစ်၏။ မှောင်မိုက်၌ အလင်းကိုဖြစ်စေသည်။ ရှုပ်ထွေးနေသမျှကို ရှင်းလင်းနေစေရန် သွန်သင်ညွှန်ပြပေးသည်။ မရေမရာလမ်း၌ သေချာသောလမ်းကိုပြသပေး၏။ အားနည်းသောအခါ ခွန်အားပေး၏။ ဉာဏ်မမီသောအခါ ပညာကိုပေး၏။ ဘုရားရှင်၏နှုတ်ကပတ်တော်အပေါ် အာရုံပြုသောအခါ၌သော်လည်းကောင်း၊ ကိုယ်တော်၏ကတိတော်ကို ယုံကြည်ခြင်းပြုသောအခါ၌သော်လည်းကောင်း ဘုရားရှင်သည် ကျွန်ုပ်တို့၏ကာယ၊ ဉာဏ၊ စိတ်ဝိညာဉ်နှင့် ခံစားမှုအားလုံး ကို ခွန်အားပေးတော်မူသည်။

ဘာသာရေးပြောင်းလဲသူများသည် မိမိတို့၏စိတ်ကို နှုတ်ကပတ်တော် ၌ပျော်ဝင်စေသည်။ နှုတ်ကပတ်တော်အတိုင်း အသက်ရှင်သည်။ များစွာသော သူများအသေခံကြရသည်။ ထိုနှုတ်ကပတ်တော်ကိုစွဲကိုင်ထားသောကြောင့် ဖြစ်သည်။ အပေါ်ယံဟန်ဆောင်ကိုးကွယ်ခြင်းကို သူတို့လုံးဝလက်မခံကြပါ။ နှုတ်ကပတ်တော်တန်းခိုးမပါလျှင် နတ်ဆိုးစာတန်၏တိုက်ခိုက်ခြင်းကို မခံနိုင် ကြောင်း ကောင်းစွာသိရှိထားသည်။

“ဂျွန်ဝေ့ခလေ့ဖ်” သည် အဂင်္လိပ်ဘာသာစကားသို့ သမ္မာကျမ်းစာ ကိုပြန်ဆိုရန် အပတ်တကုတ်ကြိုးစားရသည်။ သာမန်လူထုလူတန်းစားများ နားလည်ဖတ်ရှုနိုင်ရန်ကြိုးစားရသည်။ နိုင်ငံတော်ဥပဒေ၏ခွင့်ပြုခြင်းမပြုသော အလုပ်ဖြစ်သော်လည်း ယုံကြည်ခြင်းကိုကိုင်စွဲကာ ဖြစ်လာသမျှကိုရင်ဆိုင်ပြီး အသေခံသည်အထိ ရဲရင့်စွာပြုလုပ်ခဲ့သည်။ ယင်းစုံစမ်းခြင်းအကြောင်းနှင့် ပတ်သက်၍ ဂျွန်ဝေ့ခလေ့ဖ်သည် ပြတ်သားသောတောင်းဆိုချက်တစ်ခုကို ပြုခဲ့သည်။ “သင်သည် မည်သူနှင့်ဖက်ပြိုင်ရသည်ကိုသိပါသလား။ သခင်္ျိုင်းကုန်း ခြေတစ်ဖက်လှမ်းနေသောလူအိုကြီးနှင့် ဖက်ပြိုင်နေရပါသလား။ မဟုတ်ပါ။ သမ္မာတရားနှင့်ဖက်ပြိုင်ရသည်။ ထိုအမှန်တရားသည် သင့်ထက်ခွန်အားကြီး သည်။ သင့်ကိုအနိုင်ယူလိမ့်မည်။” - Wylie, book 2, Chapter 13, qupted in Ellen G. White, The Great Controversy, p. 90. ဝေ့ခလေ့ဖ်အသက်ထွက်လု ဆဲပြောခဲ့သောစကားသည် ဘုရားရှင်၏အလင်းတော်ထွန်းလင်းလာသော အလယ်ခေတ်အမှောင်ထုလွှမ်းမိုးခြင်းအချိန်၌ ပြည့်စုံလာသည်။

`စုံစမ်းခြင်းအချိန်၌ နှုတ်ကပတ်သမ္မာကျမ်းစာသည် သင့်ကို မည်သို့ နှစ်သိမ့်မှုပေးသနည်း။`