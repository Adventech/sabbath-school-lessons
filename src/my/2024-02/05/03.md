---
title:  ဘုရားရှင်၏နှုတ်ကပတ်တော်ကိုလက်ဆင့်ကမ်းပါ
date:   29/04/2024
---

`၂ကော၊ ၄း၁-၆ နှင့် ၂ကော ၂း၁၄ ကိုဖတ်ပါ။ ယင်းကျမ်းချက် များက မည်သို့စိတ်လုံခြုံမှုကိုပေးသနည်း။ နှုတ်ကပတ်တော်ကိုကြွေးကြော် ဟောပြောရာ၌ ရှင်ပေါလုသည် စိန်ခေါ်မှုပြဿနာအားလုံးကို မည်သို့ရင်ဆိုင် ခဲ့သနည်း။`

တမန်တော်ကြီးရှင်ပေါလုသည် ဧဝံဂေလိဖြန့်ချိရာမှာ ဒုက္ခပြဿနာ မျိုးစုံကြုံခဲ့ရသည်။ သို့သော် ဘုရားရှင်၏နှုတ်ကပတ်တော်သည်သာ အောင်မြင် မည်ကို စိတ်ချယုံကြည်ချက်ရှိသည်။ သို့ဖြစ်၍ သူ၏မှတ်သားဖွယ်စကားမှာ “ငါတို့သည် သမ္မာတရားကိုဆီးတားခြင်းငှာ အလျှင်းမတတ်နိုင်ကြ” (၂ကော၊ ၁၃း၈)။

ဘာသာရေးပြုပြင်ပြောင်းလဲသူများသည်လည်း စုံစမ်းခြင်းပြဿနာမျိုးစုံ ကြုံကြရသည်။ မည်သို့ကြုံစေ၊ ဘုရားရှင်၏နှုတ်ကပတ်တော်၌ တည်ကြည် သစ္စာရှိကြသည်။ ဝေလျံတင်ဒေးလ်၏တည်ကြည်ခြင်းကြောင့် အောင်မြင်ခြင်း အကြောင်းကိုကြည့်ပါ။ ဝေလျံတင်ဒေးလ်သည် အဂင်္လန်နိုင်ငံတစ်ဝန်း သမ္မာ ကျမ်းစာကိုဖတ်ရှုနိုင်ရန် အလွန်စိတ်အားထက်သန်လှသည်။ လူတိုင်းဖတ် တတ်စေရန် အထူးကြိုးစားသည်။ သမ္မာကျမ်းစာကို မူရင်းဘာသာစကားမှ ပြန်ဆိုမည့် “ဝေ့ခလေ့ဖ်” မှားယွင်းဘာသာပြန်ဆိုမိသောအချက်အချို့ကို ပြန်ပြင် ၍ပြန်ဆိုမည်။ နှစ်ပေါင်း ၁၄ဝ အထက်က ဝေးခလေ့ဖ်သည် သမ္မာကျမ်းစာ ကို ဘာသာပြန်ထားခဲ့သည်။ “တင်ဒေးလ်” ကိုယ်တိုင်လည်း ဖမ်းဆီးစစ်ဆေး ခံနေရသည်။ ကျမ်းစာအပိုဒ်များစွာကို ဘာသာပြန်ထားပြီလည်းဖြစ်သည်။ ဂျာမနီမှာပင် သူ၏ပြန်ဆိုပြီးသောကျမ်းစာကို လူထုရှေ့၌ မီးရှို့ဖျက်ဆီးခြင်း ခံရသည်။ ဘဲလ်ဂျီယံ၌ တရားစစ်ဆေးခံနေရသည်။ အေဒီ ၁၅၃၆ ခုနှစ် ဖြစ်သည်။ နောက်ဆုံး၌ သူအားမိစ္ဆာဒိဋဿဌိအယူကို သက်ဝင်ယုံကြည်သည်ဟု စွဲချက်တင်ပြီး မီးရှို့သတ်ပစ်ရန် အမိန့်ချခဲ့သည်။ မီးရှို့သတ်ပစ်ရန် တိုင်တွင် ချည်နှောင်ထားပြီး မီးစတင်ရှို့ချိန်၊ ကိုယ်ခန္ဓာကိုမီးလောင်နေချိန်မှာ “တင်ဒေးလ်” သည် ကျယ်စွာဖြင့်စကားတစ်ခွန်းကို ကြွေးကြော်သည်။ “အရှင်ဘုရား၊ အဂင်္လန်ဘုရင်၏မျက်စိကို ဖွင့်ပေးတော်မူပါ” ဖြစ်သည်။ ဘုရားရှင်၏အံ့ဖွယ် လက္ခဏာကြီးသည် “တင်ဒေးလ်” ၏ ဆုတောင်းသံကို အဖြေပေးခဲ့သည်။

သူသေဆုံးပြီးနောက် ၄ နှစ်အတွင်းမှာပင် သမ္မာကျမ်းစာကို အဂင်္လိပ် ဘာသာစကားဖြင့် ပုံစံကွဲလေးမျိုးကို ပုံနှိပ်ထုတ်ဝေခဲ့သည်။ ၁၆၁၁ ခုနှစ်၌ ကင်းဂျိမ်းဗားရှင်းကိုထုတ်ဝေသောအခါ တင်ဒေးလ်၏ရေးသားချက်များစွာကို ထည့်သွင်းထားသည်။ ကျမ်းစာလေ့လာသူ ၅၄ ဦးတို့စုပေါင်းပြီး တင်ဒေးလ် ၏ပြန်ဆိုထားချက်ကို ကိုးကားယူကာ သမ္မာကျမ်းစာကိုထုတ်ဝေသည်။ ဓမ္မဟောင်းကျမ်းကို ပုံနှိပ်ထုတ်ဝေသော ၁၆၁၁ ခုနှစ် ကင်းဂျိမ်းဗားရှင်းတွင် တင်ဒေးလ်၏ဘာသာပြန်ဆိုထားသောကျမ်းစာ ၇၆ ရာခိုင်နှိုင်းပါဝင်သည်။ ဓမ္မသစ်ကျမ်းတွင်မူ ၈၃ ရာခိုင်နှိုင်းထည့်သွင်းပါဝင်စေသည်။ ၂ဝ၁၁ ခုနှစ်တွင် ကင်းဂျိမ်းဗားရှင်းသမ္မာကျမ်းစာကို နှစ် ၄ဝဝ ပြည့်အထိမ်းအမှတ်အဖြစ် မှတ်တိုင်ထူပြီး ကျမ်းစာအုပ်ပေါင်း သန်းတစ်ထောင်ကိုပုံနှိပ်ရာ၌ ဘာသာ စကားပေါင်း ၂၄၅၄ မျိုးဖြင့် ရိုက်နှိပ်ခဲ့သည်။ ကမ္ဘာကြီးပေါ်နေထိုင်သူ သန်းပေါင်းများစွာ၏လက်ထဲသို့ ရောက်ရှိသွားသည်။ “ဝေလျံတင်ဒေးလ်” သည် တန်ဖိုးကြီးမွန်မြတ်လှသောအလုပ်ကို လုပ်ဆောင်ခဲ့သည်။

အခက်အခဲအတားအဆီးမည်မျှရှိသော်လည်း “တင်ဒေးလ်” နှင့် ကျမ်းစာအပေါ်ချစ်မြတ်နိုးသစ္စာရှိသောသူ ညီအစ်ကိုများတို့သည် ဘုရားရှင်ကို ယုံကြည်ကိုးစားကာ ကိုယ်တော်ရှင်၏အလိုတော်အတိုင်း လုပ်ဆောင်အသက်ရှင် ကြသည်။ “တင်ဒေးလ်” ၏အသက်တာသည် ထူးခြားပြီး ထာဝရအသက် အတွက် အပြီးအပိုင်အမြတ်ရရှိသွားသည်။

`ဒံ၊ ၁၂း၃ နှင့် ဗျာ၊ ၁၄း၁၃ ကိုဖတ်ပါ။ ယင်းကျမ်းချက်များသည် တင်ဒေးလ်၏ဘဝလမ်းအတွက် မည်သို့သောတန်ခိုးခွန်အားကို ပေးစေပါ သနည်း။ တစ်ခါသင်၏အသက်တာကို ပြန်၍ဆန်းစစ်ပါ။ သင်နှင့်ပတ်သက် သူအားလုံးအတွက်စဉ်းစားပါ။ ဖော်ပြပါကျမ်းချက်များမှာ တခြားသူများ အတွက် ထာဝရအသက်ရရှိစေရန် မည်သို့ဩဇာလွှမ်းနေသနည်း။`