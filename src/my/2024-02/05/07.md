---
title:  ဆက်လက်လေ့လာရန်။
date:   03/05/2024
---

“သစ္စာရှိသော ကိုယ်တော်၏အစေခံမည်သည် တစ်ဦးတည်း အထီးကျန်ခံစားနေရမည်မဟုတ်ပါ။ မကောင်းမှုဒုစရိုက်တန်ခိုးကြီး၏ ဖိနှိပ် ချုပ်ချယ်တိုက်ခိုက်ခံရသောအခါ ဘုရားရှင်သည် မိမိ၏လူတို့ကိုစွန့်ပစ်၍ မထားပါ။ သူတို့၏မျက်စိသည် ပွင့်လင်းလာ၍ အသက်ကြီးသူပုရောဖက် တစ်ဦးအား ဘုရားရှင်ကူညီမစခဲ့သည့်မြင်ကွင်းကို မြင်တွေ့ခွင့်ရရှိလိမ့်မည်။ ပုရောဖက်ဧလိရှဲ၏အစေခံသည် မိမိတို့အားဝန်းရံထားသောစစ်တပ်တို့ကို လက်ညှိုး ထိုးကာ မိမိတို့အားဝန်းရံပိတ်ဆို့ထားကြောင်းကို ကြောက်လှန့်တကြားဖြင့် မိမိ၏ဆရာသခင်ဧလိရှဲအား အော်ဟစ်တိုင်တန်းပြောဆိုခဲ့သည်။ လွတ်မြောက် ရန်လမ်းလုံးဝမရှိနိုင်တော့ပါ။ ပုရောဖက်ကြီး၏ဆုတောင်းချက်၌ကား “အို ထာဝရဘုရား၊ ဤသူသည် မြင်နိုင်စေမည်အကြောင်း သူ၏မျက်စိကိုဖွင့်တော် မူပါ” ဟု (၄ရာ၊ ၆း၁၇) ဧလိရှဲဆုတောင်းသည်။ ထာဝရဘုရားသည် လုလင်၏မျက်စိကိုဖွင့်တော်မူသဖြင့် ဧလိရှဲပတ်လည်၌ တစ်တောင်လုံးသည် မီးမြင်း၊ မီးရထားနှင့်ပြည့်သည်ကိုမြင်လေ၏။ ဘုရားသခင်၏လူကို ကောင်းကင် တပ်ကြီးဝန်းရံပြီး ကာကွယ်ပေးထားကြောင်းမြင်ရသည်။ ထိုနည်းတူ ကောင်းကင် တမန်တို့သည် ဘာသာရေးပြုပြင်ပြောင်းလဲသူများကို လုပ်ဆောင်သောအမှုတော် ဆောင်အား ကာကွယ်ပေးသည်။” -Ellen G. White, The Great Controversy, p. 208.

“အင်အားကြီးသောရန်သူများစုရုံးပြီး ပြုပြင်ပြောင်းလဲခြင်းယုံကြည်မှုကို တိုက်ခိုက်ကာ ဓားလှံများထောင်ပေါင်းများစွာဖြင့် ခြိမ်းခြောက်နေချိန် မာတင် လူးသာရေးသားချက်၌ “စာတန်သည် ဒေါသတကြီးဖြင့် ဘုရားကိုမကြောက်ရွံ့ သောရဟန်းမင်းများကို မြှောက်ပင့်ပေးသည်။ ထိုအချိန်မှာ ကျွန်ုပ်တို့သည် စစ်တိုက်ခြင်းနှင့်ခြိမ်းခြောက်ခံကြရသည်။ ဘုရားရှင်၏ပလ္လင်တော်ရှေ့သို့ လူများတိုးဝင်ရန်ကို နှိုးဆော်ပေးသလိုဖြစ်သည်။ ယုံကြည်ခြင်းနှင့်လည်းကောင်း၊ ဆုတောင်းခြင်းနှင့်လည်းကောင်း၊ ဘုရားရှင်၏ဝိညာဉ်တော်တန်ခိုးဖြင့် ကျွန်ုပ်တို့ ၏ရန်သူကိုချေမှုန်းနိုင်ကြသည်။ ငြိမ်သက်မှုအကန့်အသတ်နှင့်နေရမည်ဖြစ် သော်လည်း ကျွန်ုပ်တို့အမှန်လိုအပ်နေသည်မှာ တကယ်ကြိုးစားလုပ်ဆောင်၍ ဆုတောင်းရခြင်းဖြစ်သည်။ လူတို့သည် စာတန်၏အမျက်ဒေါသထွက်ခြင်းကို ခံရပြီး၊ ဓားသွားတဝင်းဝင်းအောက်၌ ရှိနေကြရသည်။ ဆုတောင်းခြင်းမှလွဲ၍ မည်သည့်အကြောင်းမှမလုပ်တတ်တော့ပါ။” -D’ Aubigne, book 10, chapter 14, quoted in Ellen G. White, The Great Controversy, p. 209.

ယုံကြည်ခြင်းကြောင့်သာ ဖြောင့်မတ်ရာရောက်ကြောင်းကို လူးသာ သည် အတိအလင်းတွေ့ရှိသည်။ အလွန်ကြီးမားလှသောအမှန်တရားဖြစ်သည်။ ဧဝံဂေလိ၏အခြေခံသဘောပင်ဖြစ်သည်။ ကျွန်ုပ်တို့၏ကယ်တင်ခြင်းအတွက် မျှော်လင့်စရာဖြစ်သောအမှန်တရားလမ်းဖြစ်သည်။ သူ၏ဓမ္မသီချင်းစာသား၌ “ခိုင်ခံ့သောခံတပ်ရဲတိုက်” ဟု သီဆိုထားသည်။ ဧဝံဂေလိတရားတော်အတွက် အလွန်တန်ခိုးပါသောစိတ်ဓာတ်သီချင်းဖြစ်သည်။ ကျွန်ုပ်တို့သည် မိမိကိုယ်ကို အားကိုးပြီး မိမိခွန်အားကိုယုံကြည်နေပါသလား။ ကျွန်ုပ်တို့ကိုယ့်ခွန်အားကို ယုံကြည်ကိုးစားလျှင် ကျဆုံးမည်အမှန်ပင်ဖြစ်သည်။ ကျွန်ုပ်တို့ဘက်၌ ကူညီ မည့်လူမှန်ဟူ၍မရှိပါ။ ဘုရားရှင်၏လူဖြစ်လျှင် ရွေးချယ်ခြင်းရှိရမည်။ မည်သည့်လူမျိုးဖြစ်မည်နည်း။ ခရစ်တော်ယေရှုသာ အမှန်ကန်ဆုံးကူညီပေး နိုင်သည်။ ခရစ်တော်ယေရှုသည် ခေတ်အဆက်ဆက်၊ ကာလအလီလီပြောင်း နေသော်လည်း သူသည်ပြောင်းလဲခြင်းမရှိ။ ကိုယ်တော်သည် စစ်ပွဲကို အနိုင် တိုက်နိုင်မည်သာဖြစ်သည်။” - The Seventh-day Adventist Hymnal, (Hagerstown, MD: Review and Herald, 1985), no. 506.