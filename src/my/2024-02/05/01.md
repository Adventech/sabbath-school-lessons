---
title:  ယုံကြည်ခြင်းနှင့်ဆန့်ကျင်ဘက်ကံကြမ္မာ
date:   27/04/2024
---

### ဖတ်ရန်ကျမ်းချက်များ။
ဆာ၊ ၁၁၉း၁၆၂။ ယော၊ ၁၆း၁၃-၁၅။ ၂ပေ၊ ၁း၂ဝ၊ ၂၁။ ဧဖက်၊ ၂း၈၊ ၉။ ရောမ၊ ၃း၂၃၊ ၂၄။ ရောမ၊ ၆း၁၅-၁၈။

> <p>အလွတ်ကျမ်းချက်</p>
> “ကိုယ်တော်ကိုမပြစ်မှားဘဲနေနိုင်မည်အကြောင်း၊ ဗျာဒိတ် တော်ကို နှလုံးထဲမှာသိုထားပါပြီ” (ဆာ၊ ၁၁၉း၁၁)။

ရောမအသင်းတော်ကို တန်ပြန်ခုခံသော ဘာသာရေးပြောင်းလဲသူ များတို့သည် ၂၁ ရာစု ယခုအချိန်၌ လိုအပ်ချက်များရှိပါသည်။ ထိုပုဂ္ဂိုလ် များ၏အသက်ရှင်နေထိုင်ရေးအတွက်လိုအပ်သည်။ အမေရိကန်လူမျိုး စိတ္တ ဗေဒပညာရှင် “ဖီးလစ်ခုရှ်မန်” (Philip Cushman) သည် ရည်ရွယ်ချက်မဲ့ သောသူတို့၏အသက်တာအကြောင်းကို “The Empty Self ” ခေါင်းစဉ်ဖြင့် စာအုပ်တစ်အုပ်ရေးသားခဲ့သည်။ ထိုသူမျိုး၏ယုံကြည်မှုသည် နက်နဲခြင်းမရှိ၊ အပေါ်ယံသာရှိကြသည်။ မည်သည့်ကိစ္စကိုမျှ အလေးမထားကြ။ အသက်ရှင် သည်ဖြစ်စေ၊ သေအံ့ဆဲဆဲဖြစ်စေ မည်သည့်တန်ခိုးမျှမရှိ၊ မည်သည့်အကျိုးကျေးဇူး မျှမရှိပါ။

သို့သော် ဘာသာရေးပြုပြင်ပြောင်းလဲရန် ခုခံခြင်းပြုသော ယောက်ျား၊ မိန်းမ၊ လူငယ်အားလုံးမှာ ထူးခြားသောတန်ဖိုးရှိကြသည်။ အသက်ရှင်ရခြင်း အတွက် တန်ဖိုးရှိသောရည်ရွယ်ချက်ရှိသည်။ မိမိတို့ယုံကြည်ချက်အတွက် အသက်ရှင်သည်။ မည်သည့်နည်းလမ်းနှင့်မျှ မိမိတို့ယုံကြည်ခြင်းကြောင့် ဂုဏ်သိက္ခာအကျမခံကြ။ ခံယူထားချက်ကို မည်သောအခါမျှစွန့်လွှတ်မည် မဟုတ်။ မိမိတို့ယုံကြည်ချက်ကို စွန့်လွှတ်မည့်အစား မိမိတို့၌ပိုင်ဆိုင်သမျှကို သာ စွန့်လွှတ်မည်။ သေမင်းကိုရင်ဆိုင်ရသော်လည်း တည်ငြိမ်အေးချမ်းလျက် ရှိသည်။

ယခုအပတ်မှာ ကျွန်ုပ်တို့လေ့လာစရာအတွက် ဘာသာရေးပြုပြင် ပြောင်းလဲခြင်းနှင့်ပတ်သက်၍ သမ္မာကျမ်းစာသည် အခြေခံကျကျ ရည်ရွယ်ချက် ပြည့်ဝသောအသက်တာကိုရရှိရန် သွန်သင်လမ်းပြပေးကြောင်း သင်ယူကြရ မည်။ ယင်းထာဝရအမှန်တရားကိုနားလည်ခြင်းဖြင့် အမှားနှင့်အမှန်တိုက်လှန်ပွဲ ကြီးအတွင်း ကျွန်ုပ်တို့ရင်ဆိုင်ကြရမည့်အရာများကို ကြိုတင်ပြင်ဆင်ထားနိုင် မည်ဖြစ်သည်။ ဘာသာရေးပြောင်းလဲရန် တိုက်ပွဲဝင်သူများ၏တာဝန်သည် မပြီးဆုံးသေးပါ။ သူတို့လွဲထားခဲ့သောတာဝန်ကို ကျွန်ုပ်တို့ဆက်လက်တာဝန်ယူ လုပ်ဆောင်ကြရမည်။ ကျွန်ုပ်တို့သည်လည်း ကြီးမားသောစိန်ခေါ်ချက်ကို ရင်ဆိုင်ရမည်မှာသေချာပါသည်။ ဘုရားသခင်သည် ကျွန်ုပ်တို့ကို အသက်ပေး ထား၍ အသက်တာ၌ အဓိပ္ဋာယ်ရှိရှိ၊ ရည်ရွယ်ချက်ရှိရှိဆောက်တည်ရမည်။