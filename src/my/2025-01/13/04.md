---
title:  ပညတ်တော်နှင့်ကျေးဇူးတော်
date:   25/03/2025
---

ပညတ်တော်နှင့်ကျေးဇူးတရားတို့သည် ဆန့်ကျင်ဘက်တွေမဟုတ်ကြ ပါ။ ထာဝရဘုရား၏မေတ္တာနှင့် ဖြောင့်မတ်ခြင်းတို့အပေါ် တာဝန်တစ်မျိုးစီ ထမ်းဆောင်ကြ၏။ ပညတ်တော်နှင့် ကျေးဇူးတရားတို့၏ ရှင်းလင်းသောကွဲပြား ခြင်းအဖြစ် ထာဝရဘုရားသည် ပညတ်တော်ကိုပေးတော်မူခြင်းသည် ကျေးဇူးတော် ပြသခြင်းဖြစ်၍၊ ဣသရေလတို့ကို စိတ်ရှုပ်ထွေးစေခဲ့သည်။ ပတ်ဝန်းကျင်၏ ဘုရားများတို့သည် မတည်တံ့ဘဲ မည်သည့်အနာဂတ္တိစကားကိုမျှ မပြောနိုင်ပါ။ ဘုရားများ၏လိုအင်ဆန္ဒနှင့် နှစ်သက်သောအရာတို့ကိုလည်း မသိရပါ။ သမ္မာ ကျမ်းစာ၏ထာဝရဘုရားမူကား မိမိနှစ်သက်သောအရာတို့ကို ရှင်းလင်းစွာ ပြသသွန်သင်၏။ သူ၏နှစ်သက်သောအရာများတို့သည် သူ၏လူများတစ်ဦး ချင်းဖြစ်စေ၊ အဖွဲ့လိုက်ဖြစ်စေတို့၏ ကောင်းရာကောင်းကြောင်းဖြစ်သည်။ သို့သော်လည်း ပညတ်တော်သည် မကယ်တင်နိုင်ပါ။ လူ့စိတ်ကိုလည်း မပြောင်းလဲစေနိုင်ပါ။ အပြစ်နှင့်ပတ်သက်ခြင်းသည် ကျွန်ုပ်တို့၏မွေးရာပါ ဖြစ်သဖြင့် ဝိညာဉ်နှခုးရွှေ့ပြောင်းတပ်ဆင်ရန် လိုအပ်ပေသည်။

`ယေရမိ၊ ၃၁း၃၁-၃၄ ကိုဖတ်ပါ။ ထာဝရဘုရား၏နှခုး အသစ်ပေးမည့်ကတိတော်ကို မည်သို့သွန်သင်သနည်း။ ခရစ်တော် သည် နိကောဒင်အား မိန့်တော်မူသောအသစ်မွေးဖွားခြင်းနှင့် နှိုင်းယှဉ်ပါ။ (ဟေဗြဲ၊ ၈း၁ဝ)။`

ပညတ်တော်ဆယ်ပါးတို့ကို ထာဝရဘုရားကိုယ်တော်တိုင် ကျောက်ပြား ပေါ်တွင် အက္ခရာတင်ထား (ထွက်၊ ၃၁း၁၈) ရာ၊ ထိုပညတ်တော်ကိုပင် သူ၏လူများနှခုးပေါ်တွင် ရေးသားရမည်ဖြစ်သည် (ဆာ၊ ၃၇း၃ဝ၊ ၃၁)။ အမှန်ဆိုလျှင် မေတ္တာပညတ်တော်သည် အပြင်ပန်းသာမဟုတ်ဘဲ ကျွန်ုပ်တို့၏ ဝိသေသလက္ခဏာပင်ဖြစ်ရပါမည်။ ထာဝရဘုရားသည်သာလျှင် သူ၏ပညတ် တော်ကို လူ၏နှခုးပေါ်တွင် အက္ခရာတင်ပေးနိုင်သည်ဖြစ်ရာ သူ၏ပဋိညာဉ် လူသားတို့အားအက္ခရာတင်ပေးရန် ကတိပြုထားပါသည် (ဟေဗြဲ၊ ၈း၁ဝ)။

ကျွန်ုပ်တို့သည်လည်း မိမိကိုယ်ကို ပညတ်တော်စောင့်ခြင်းဖြင့် မကယ် တင်နိုင်ကြပါ။ ယုံကြည်ခြင်းဖြင့် ကျေးဇူးတော်ကြောင့် ထာဝရဘုရားပေးသနား ထားသည် ဆို၏ (ဧဖက်၊ ၂း၈)။ ကယ်တင်ခြင်းသို့ရောက်ရန် ပညတ်တော် ကိုစောင့်ရသည်မဟုတ်။ ကယ်တင်ခြင်းသို့ရောက်သောကြောင့် ပညတ်တော် စောင့်ရသည်ဆို၏။ မေတ္တာခံစားရမည်အကြောင်း ပညတ်တော်စောင့်ရသည် မဟုတ်။ မေတ္တာခံစားရသောကြောင့် ပညတ်တော်စောင့်ရ၏။ ထိုအကြောင်း ကြောင့် ထာဝရဘုရားနှင့် လူသားတို့အားချစ်လိုသောဆန္ဒပေါက်ဖွားလာ၏ (ယော၊ ၁၄း၁၅)။

ထိုစဉ်တွင်ပင် ပညတ်တော်သည် မိမိတို့အပြစ်ကို ညွှန်ပြ၏ (ယာကုပ်၊ ၁း၂၂-၂၅။ ရောမ၊ ၃း၂ဝ။ ရောမ၊ ၇း၇)။ ရွေးနုတ်ရှင်လိုအပ်ကြောင်းပါ ပြသသည် (ဂလာတိ၊ ၃း၂၂-၂၄)။ အကောင်းဆုံးသောအသက်တာသို့ လမ်းပြ၍ ထာဝရဘုရား၏မေတ္တာဝိသေသလက္ခဏာကိုဖော်ပြပေး၏။

`တရားစီရင်ခြင်းတွင် သင်ဘာမျှော်လင့်ခြင်းထားသနည်း။ သင့်အားအကာအကွယ်ပေးသောအရာသည် သင်ပညတ်တော်ကို သစ္စာ ရှိစွာစောင့်ရှောက်ခြင်းလား၊ ခရစ်တော်၏ဖြောင့်မတ်ခြင်းလား။ ထာဝရ ဘုရား၏ပညတ်တော်မှ တတ်နိုင်သောအရာနှင့် မတတ်နိုင်သောအရာ ဟူသည် သင်မည်သို့ဖြေဆိုမည်နည်း။`