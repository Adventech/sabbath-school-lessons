---
title:  ချစ်ခြင်းမေတ္တာပညတ်
date:   23/03/2025
---

ထာဝရဘုရား၏ပညတ်တော်တွင် စိတ္တဇဥပဒေသတွေမပါဘဲ၊ မိတ်သဟာယဖွဲ့ခြင်းကို ချပြခြင်းပင်ဖြစ်၏။ ၎င်းကို ပညတ်တော်ဆယ်ပါး တို့တွင် တွေ့ရပါလိမ့်မည်။ ပညတ်တော်ဆယ်ပါးတို့၏အခြေခံဥပဒေသတို့သည် ဧဒင်ဥယျာဉ်တွင်ပင် တည်ထောင်ခဲ့ပြီးဖြစ်ရာ၊ မေတ္တာ၏ဥပဒေသဟူသည်မှာ ထာဝရဘုရားနှင့် လူသားစပ်ကြား၊ လူသားအချင်းချင်းစပ်ကြားရှိ မိတ်သဟာယ ကို စောင့်ရှောက်ခြင်းဖြစ်သည်။

ထွက်၊ ၂ဝ တွင် ပညတ်တော်ဆယ်ပါးတို့ကို ကျောက်ပြားပေါ်ထွင်းပြီး သောအခါတွင်၊ မိတ်သဟာယပဋိညာဉ်အဖြစ် ဣသရေလတို့အား ပေးတော် မူ၏။ ထိုလူသားများကို အဲဂုတ္တုပြည်မှခေါ်ထုတ်လာခဲ့ပြီးနောက်မှ ထိုပညတ် တော်တို့ကိုရေးသားခြင်းဖြစ်ရာ၊ ထိုပညတ်တော်တို့သည် ထာဝရဘုရား၏ မေတ္တာတော်နှင့် ထိုလူသားတို့အတွက် ကတိတော်အပေါ်တွင်အခြေခံ၏ (ထွက်၊ ၆း၇၊ ၈ နှင့် ဝတ်၊ ၂၆း၁၂)။ ပညတ်တော်ဆယ်ပါးတို့ကို အပိုင်းကြီးနှစ်ပိုင်း ပိုင်းထားရာ၊ ထာဝရဘုရားနှင့်လူသားစပ်ကြား၊ လူသားအချင်းချင်းစပ်ကြားတွင် မိတ်သဟာယကြီးထွားစေရန် ရည်ရွယ်ထားသည်။

`ထွက်၊ ၂ဝး၁-၁၇ ကိုဖတ်ပါ။ ထာဝရဘုရားအားချစ်ခြင်းနှင့် သူတစ်ပါးအားချစ်ခြင်းတည်းဟူသော အပိုင်းနှစ်ပိုင်းကို ဤကျမ်းချက်သည် မည်သို့ဖော်ပြထားသနည်း။`

ပညတ်တော်ပထမပိုင်းလေးခုတို့သည် လူသားတို့နှင့် ထာဝရဘုရား မိတ်သဟာယ၊ ဒုတိယပိုင်းခြောက်ခုတို့သည် လူသားအချင်းချင်းမိတ်သဟာယ ဖြစ်သည်။ ကျွန်ုပ်တို့၏ထာဝရဘုရားနှင့်လည်းကောင်း၊ လူသားအချင်းချင်းနှင့် လည်းကောင်း ပြုရသောမိတ်သဟာယကို ထာဝရဘုရားပညတ်တော်၏ဥပဒေ သများအားဖြင့် ထိန်းသိမ်းစောင့်ရှောက်ထား၏။ ထိုအပိုင်းကြီးနှစ်ပိုင်းတို့ သည်လည်း ယေရှုဖော်ထုတ်ခဲ့သောအကြီးဆုံးပညတ်နှစ်ပါးဖြင့် တိုက်ရိုက်ပင် ဆက်စပ်နေပေသည်။ “သင်၏ဘုရားသခင်ထာဝရဘုရားအား စိတ်နှခုးရှိသမျှဖြင့် ချစ်လော့” (မဿဲ၊ ၂၂း၃၇ နှင့် တရားဟော၊ ၆း၅ ကိုနှိုင်းယှဉ်ဖတ်ပါ)။ “ကိုယ်နှင့်စပ်ဆိုင်သူကို ကိုယ်နှင့်အမျှချစ်လော့” (မဿဲ၊ ၂၂း၃၉ နှင့် ဝတ်၊ ၁၉း၁၈ ကိုနှိုင်းယှဉ်ဖတ်ပါ)။

ပညတ်တော်ပထမပိုင်းလေးခုတို့သည် လူသားတို့မှ ထာဝရဘုရားအား အူထဲသည်းထဲမှချစ်ရန်နှင့် ဒုတိယပိုင်းခြောက်ခုတို့သည် လူသားအချင်းချင်း ကိုယ်နှင့်အမျှချစ်ခြင်းဖြစ်သည်။ ယေရှုသည်လည်း ထိုအကြီးဆုံးပညတ်နှစ်ပါးကို ပညတ်တော်နှင့်ဆက်စပ်ကာ ရှင်းလင်းစွာဖော်ပြခဲ့ပြီးဖြစ်သည်။ “ဤပညတ် နှစ်ပါးတို့ကား ပညတ္တိကျမ်းနှင့် အနာဂတ္တိကျမ်းတို့၏ အချုပ်အခြာပင်ဖြစ် သတည်း” (မဿဲ၊ ၂၂း၄ဝ) ဟု မိန့်တော်မူ၏။ ထာဝရဘုရား၏ပညတ်တော် အခုးစုံတို့သည် ထာဝရဘုရား၏မေတ္တာတော်၌ အမြစ်တည်၏။ ထာဝရ ဘုရား၏မေတ္တာတော်နှင့် ပညတ်တော်တို့သည် ခွဲခြားခြင်းမရှိနိုင်ပါ။ လူတွေ ပြောနေကျ၊ ပညတ်တော်စောင့်စရာမလိုပါဘူးဗျာ၊ ဘုရားကိုချစ်မယ်၊ လူလူချင်း ချစ်မယ် မည်သို့ဖြစ်နိုင်ပါမည်နည်း။

ပညတ်တော်ဆယ်ပါးထဲမှ တစ်ပါးပါးကိုကျူးလွန်လျက်နှင့် ထာဝရ ဘုရားအားချစ်ခြင်းနှင့် လူသားအချင်းချင်းချစ်ခြင်းကို မည်ကဲ့သို့ပြသနိုင်မည်နည်း။