---
title:  မေတ္တာသည်ပညတ်တော်စုံလင်ခြင်းဖြစ်သည်
date:   22/03/2025
---

### ဖတ်ရန်ကျမ်းချက်များ။

ထွက်၊ ၂ဝး၁-၁၇။ ရောမ၊ ၆း၁-၃။ ၇း၇-၁၂။ ယေရမိ၊ ၃၁း၃၁-၃၄။ မဿဲ၊ ၂၃း၂၃၊ ၂၄။ ယာကုပ်၊ ၂း၁-၉။

> <p>အလွတ်ကျမ်းချက်</p>
> “အချင်းချင်းချစ်ခြင်းမေတ္တာမှတစ်ပါး အဘယ်အကြွေးမျှ မတင် စေနှင့်။ သူတစ်ပါးကိုချစ်သောသူသည် အကျင့်တရားနှင့်ပြည့်စုံပြီ” (ရောမ၊ ၁၃း၈)။

အသင်းတော်တွင် ပြဿနာလုပ်သူတစ်ဦးအကြောင်းဆွေးနွေးနေစဉ် ဘုတ်အဖွဲ့ဝင်တစ်ဦးသည် သင်းအုပ်ဆရာအား ကရုဏာထားဆုံးဖြတ်လို့မရ ဘူးနော်ဆရာဟုပြောသည်။ ဤသူသည် ဘုရားသခင်ကိုလည်းကောင်း၊ ပညတ် တော်ကိုလည်းကောင်း မည်သို့သိနားလည်ထားသည်ကို သင်းအုပ်ဆရာသည် အံ့ဩနေ၏။ လူသူနှင့်ဆက်ဆံရာတွင် အထူးသဖြင့်အပြစ်ရှိသောသူအား ကရုဏာ ကို ဗဟိုပြုသင့်၏။ ထိုကရုဏာသည် မေတ္တာကိုပေးပို့ခြင်းပင်ဖြစ်၏။ ရောမ၊ ၁၃း၈ တွင် သူတစ်ပါးကိုချစ်ခြင်းသည် အကျင့်တရားနှင့်ပြည့်စုံပြီဟုဆို၏။

ချစ်ခြင်းသည် အမှန်တကယ်အကျင့်တရားနှင့်ပြည့်စုံပါက၊ ပညတ် သည် ချစ်ခြင်းမေတ္တာနှင့် အဆက်အစပ်မရှိဟုလည်းကောင်း၊ ချစ်ခြင်းမေတ္တာ သည်လည်း ပညတ်တော်နှင့်မပတ်သက်ဟုလည်းကောင်း ထင်မှတ်စရာမရှိပါ။ သမ္မာကျမ်းစာတွင် ချစ်ခြင်းမေတ္တာသည် ပညတ်တော်နှင့်ဒွန်တွဲသွားသည်ဟု ဆို၏။ ပညတ်တော်ကိုပေးတော်မူသောဘုရားသည် ချစ်ခြင်းမေတ္တာပင်ဖြစ်တော် မူ၍၊ ဘုရားသခင်၏ပညတ်တော်သည်လည်း ချစ်ခြင်းမေတ္တာပညတ်ပင်ဖြစ်၏။ အယ်လင်ဝှိုက်မှလည်း ဘုရားသခင်၏ဝိသေသလက္ခဏာမှတ်တမ်းဖြစ်သည် ဟုဆို၏။ (Ellen G. White, Christ's Object Lessons, p. 305).

ထာဝရဘုရားပညတ်တော်သည် စိတ္တဇဥပဒေသတွေသာမဟုတ်ပါ။ ကျွန်ုပ်တို့ကိုဖွံ့ဖြိုးတိုးတက်စေမည့် ကွပ်ကဲအုပ်ချုပ်မှုပင်ဖြစ်သည်။ ထာဝရဘုရား ၏ပညတ်တော်သည် မေတ္တာရှင်ဘုရားမှ မေတ္တာကိုချပြခြင်းဖြစ်သည်။