---
title:  ဆက်လက်လေ့လာရန်။
date:   28/03/2025
---

Ellen G. White, "The Least of These My Brethern," pp. 637-641, in The Desire of Ages ကိုဖတ်ပါ။

“သူတစ်ပါးအားပြုစုသောသူတို့ကို သိုးထိန်းချုပ်မှ ပြန်ပြုစုပါလိမ့်မည်။ သူတို့ကိုယ်တိုင်သည် အသက်စမ်းရေကို အားရစွာသောက်သုံးကြရလိမ့်မည်။ သူတို့သည် စိတ်ဝင်စားစရာ ဖျော်ဖြေခြင်းများနှင့် ဘဝ၏ပြောင်းလဲမှုများအား မတောင့်တကြတော့ပါ။ သူတို့အဓိကစိတ်ဝင်စားသောအရာသည် ပျက်စီးလုသော ဝိညာဉ်များအား ကယ်တင်ရန်ပင်ဖြစ်လိမ့်မည်။ လူမှုဆက်ဆံရေးအလွန်ကောင်း လာလိမ့်မည်။ ရွေးနုတ်ရှင်၏ချစ်ခြင်းမေတ္တာသည် စိတ်နှခုးများကိုဆွဲဆောင်ကာ စုစည်းပေးလိမ့်မည်။

ကျွန်ုပ်တို့သည် ထာဝရဘုရား၏လုပ်ဖော်ဆောင်ဖက်များဖြစ်သည်ကို သိရှိလာသောအခါ သူသည် ကတိတော်များကို သာမန်မျှသာဖြင့် မိန့်တော် မူမည်မဟုတ်ပါ။ ထိုကတိတော်တို့သည် ကျွန်ုပ်တို့၏နှခုးထဲတွင် တောက်လောင် နေကာ ကျွန်ုပ်တို့၏နှုတ်ခမ်းတွင် မီးတောက်စေလိမ့်မည်။ ပညာမရှိ၊ စည်းကမ်း မရှိသောပုန်ကန်တတ်သောလူမျိုးအားဦးဆောင်ရန် မောရှေအားခေါ်တော်မူသော အခါ၊ ဘုရားသခင်သည် ကတိတစ်ခုပေးတော်မူ၏။ “ငါကိုယ်တိုင်သွား၍ ငြိမ်ဝပ်ချမ်းသာကိုပေးမည်” (ထွက်၊ ၃၃း၁၄)။ “အကယ်စင်စစ် ငါသည် သင့်ဘက်၌ရှိလိမ့်မည်” (ထွက်၊ ၃း၁၂)။ ဤကတိတော်သည် ဒုက္ခဆင်းရဲ ခံရသောသူတို့အား ခရစ်တော်၏ကိုယ်စားပြုစုနေသူများအတွက်ဖြစ်ပါသည်” (Ellen G. White, The Desire of Ages, p. 641).

**ဆွေးနွေးရန်မေးခွန်းများ**

`၁ကော၊ ၁၃း၄-၈ ကိုဖတ်ပါ။ ကျွန်ုပ်တို့သည် မည်သည့်လူမျိုးလူစား ဖြစ်ရန် ၁ကော၊ ၁၃ မှ အလင်းပြသနည်း။`

`မဿဲ၊ ၂၅း၃၁-၄၆ တွင် သိုးနှင့်ဆိတ်ကို မည်သည်ကခွဲခြားပေးသနည်း။ ကယ်တင်ခြင်းသည် လုပ်ဆောင်မှုကြောင့်မဟုတ်ကြောင်း ဤနေရာတွင် ယေရှုသည် မည်ကဲ့သို့သွန်သင်သနည်း။`

`ခရစ်တော်သည် လောကကိုချစ်သကဲ့သို့ ကျွန်ုပ်တို့သည်လည်း လောက ကိုချစ်ကြသော်၊ ကျွန်ုပ်တို့အတွက် ခရစ်တော်၏သာသနာလုပ်ငန်းပြည့်စုံ ၏ဟုဆိုခြင်းသည် သင့်အား မည်သည့်အဓိပ္ပာယ်သက်ရောက်သနည်း။ ကျွန်ုပ်တို့၏စိတ်နှခုးထဲတွင် ကောင်းကင်တည်ရှိသဖြင့် ကျွန်ုပ်တို့သည် လည်း ကောင်းကင်နှင့်ထိုက်တန်နေလေပြီ။ ဤအချက်သည် ထာဝရ ဘုရားနှင့် ကောင်းကင်၏သဘောသဘာဝအား မည်သို့ဖော်ပြသနည်း။ ဖိနှိပ်ညှဉ်းဆဲခြင်းခံနေရသူတို့အား ထာဝရဘုရား၏မေတ္တာနှင့် မျှတခြင်း အလင်းတရားကို ပေးပို့ခြင်းဖြင့် ကောင်းကင်နိုင်ငံသားကောင်းများ မည်ကဲ့သို့ ဖြစ်နိုင်ကြမည်နည်း။`