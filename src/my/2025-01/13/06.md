---
title:  အခြားအမှုအရာထက်အချင်းချင်းချစ်ကြလော့
date:   27/03/2025
---

ချစ်ခြင်းမေတ္တာသည် ပညတ်တရားကိုပြည့်စုံစေခြင်းဖြစ်၍၊ မကောင်း သောအရာများမပြုလုပ်ရုံဖြင့် ပြည့်စုံခြင်းသို့မရောက်နိုင်ပါ။ ချစ်ခြင်းမေတ္တာ ပညတ်သည် (သမ္မာကျမ်းစာမှပြည့်စုံစွာတင်ပြထား) အဆိုးပြုလုပ်ခြင်းကို တားမြစ် ရုံတင်မဟုတ်ဘဲ၊ ထာဝရဘုရား၏ချစ်ခြင်းမေတ္တာကို ယုံကြည်သူများထံသို့သာ မကဘဲ ကမ္ဘာတစ်ဝန်းသို့ပင် ပြသရပါမည်။ ထိုသို့ပြုခြင်းသည် ခရစ်ယာန် သက်သေခံခြင်းအတွက် အရေးတကြီးလိုအပ်သည်။

`ယာကုပ်၊ ၂း၁-၉ ကိုဖတ်ပါ။ အရေးပါသောမည်သည့်အချက် သွန်သင်ထားသနည်း။`

ယာကုပ်သည် အသိုက်အဝန်းအတွင်း မတရားခြင်း၊ အထူးသဖြင့် လူချမ်းသာတို့မှ ဆင်းရဲသားများအားဖိနှိပ်ကာ အသရေဖျက်ခြင်းတို့ကို ပြင်းထန် စွာရှုတ်ချလေသည်။ ဆက်လက်၍ ကိုယ်နှင့်စပ်ဆိုင်သူကို ကိုယ်နှင့်အမျှ ချစ်ခြင်းသည် “ကောင်းသောအကျင့်ကို ကျင့်ရာသို့ရောက်သည်” (ယာကုပ်၊ ၂း၈) ဟုဆို၏။

အယ်လင်ဂျီဝှိုက်သည် “လူသားအားချစ်ခြင်းသည် ဘုရားသခင်အား ချစ်ခြင်းကို လောက၌ပြသခြင်းဖြစ်သည်။ ဤချစ်ခြင်းကို စိတ်ထဲသွတ်သွင်း ခြင်းဖြင့် ကျွန်ုပ်တို့သည် ဘုရားသခင်နှင့်တစ်ခုးတစ်ဝတည်းဖြစ်လာသည်။ သူခွဲ သွားခါနီးအမှာစကားများမှာ “ငါသည် သင်တို့ကိုချစ်သည်နည်းတူ သင်တို့ အချင်းချင်းချစ်ကြလော့” (ယော၊ ၁၅း၁၂)။ “ခရစ်တော်သည် လောကကို ချစ်သကဲ့သို့ ကျွန်ုပ်တို့သည်လည်း လောကကိုချစ်ကြသော်၊ ကျွန်ုပ်တို့အတွက် ခရစ်တော်၏သာသနာလုပ်ငန်းပြည့်စုံ၏။ ကျွန်ုပ်တို့စိတ်နှခုးထဲတွင် ကောင်းကင် တည်ရှိသဖြင့် ကျွန်ုပ်တို့သည်လည်း ကောင်းကင်နှင့်ထိုက်တန်နေလေပြီ။” (Ellen G. White, The Desire of Ages, p. 641).

ခရစ်တော်သည် လောကကိုချစ်သကဲ့သို့ ကျွန်ုပ်တို့သည်လည်း လောက ကိုချစ်ကြသော်၊ ကျွန်ုပ်တို့သည်လည်း ကောင်းကင်နှင့်ထိုက်တန်နေလေပြီ။ ခရစ်တော်၏တပည့်တော်ဖြစ်ကြောင်း သက်သေခိုင်ခုလှ၏။ ယေရှုသည် တပည့်တော်များအား ငါသည် သင်တို့အားချစ်သည်နည်းတူ သင်တို့အချင်းချင်း ချစ်ကြလော့။ သင်တို့အချင်းချင်းချစ်ကြလျှင် သင်တို့သည် ငါ၏တပည့်တော် ဖြစ်ကြောင်းကို သိရကြလိမ့်မည် (ယော၊ ၁၃း၃၄၊ ၃၅)။ ဘုရားသခင်သည် ချစ်ခြင်းမေတ္တာဖြစ်တော်မူသောကြောင့်၊ မေတ္တာသည် ခရစ်ယာန်ယုံကြည်ခြင်း၏ ဗဟိုချက်မဖြစ်လေ၏ (၁ယော၊ ၄း၈၊ ၁၆)။ ဘုရားသခင်ကိုချစ်သည်ဟု ဆိုသောသူသည် အချင်းချင်းချစ်ကြရပါမည် (၁ယော၊ ၃း၁၁။ ၄း၂ဝ၊ ၂၁)။ ၁ပေ၊ ၄း၈ တွင်လည်း “အခြားသောအမှုအရာထက်မက အချင်းချင်းအားကြီး သောမေတ္တာရှိကြလော့။ ချစ်ခြင်းမေတ္တာသည် များစွာသောအပြစ်တို့ကိုဖုံးအုပ် တတ်၏” ဟုဆိုထား၏ (ဟေဗြဲ၊ ၁ဝး၂၄ နှင့် ၁သက်၊ ၃း၁၂ ကိုဆက်ဖတ်ပါ)။

`ခရစ်တော်သည် လောကကိုချစ်သကဲ့သို့ လောကကိုချစ်ခြင်း ဟူသောအချက်ကို နှခုးသွင်းပါ။ ခရစ်ယာန်စုံလင်ခြင်းနှင့် ထာဝရ အသက်နှင့်ထိုက်တန်ခြင်းတို့ကို သဘောပေါက်နိုင်ရန် မည်သို့ကူညီ နိုင်သနည်း။`