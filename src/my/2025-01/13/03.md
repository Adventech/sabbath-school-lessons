---
title:  ပညတ်တော်သည်သန့်ရှင်းဖြောင့်မတ်၍ ကောင်းမြတ်၏
date:   24/03/2025
---

မေတ္တာသည် ထာဝရဘုရားပညတ်တော်၏အုတ်မြစ်ဖြစ်သည်။ ထာဝရ ဘုရားသည် ပညတ်တော်ကိုခိုင်မာစေ၍၊ မေတ္တာကိုပါခိုင်မာစေ၏။ ယေရှု သည်လည်း အပြစ်သားတို့အားကယ်တင်ရန် အသေခံသောအခါ ပညတ်တော် ကိုခိုင်မာစေရင်း ကရုဏာတော်ကိုပါ ပြသသွား၏။ ထိုသို့မိမိကိုယ်တိုင် ဖြောင့်မတ်စေကာ ယုံကြည်သူများကိုလည်း ဖြောင့်မတ်စေသည် (ရောမ၊ ၃း၂၅၊ ၂၆)။ မေတ္တာကိုပြသခြင်းပေတည်း။ ရွေးနုတ်ခြင်းအစီအစဉ်သည် ပညတ်တော်အား မထုတ်ပယ်ရုံမက၊ သာ၍ခိုင်မာစေ၏။

`ရောမ၊ ၆း၁-၃ နှင့် ရောမ၊ ၇း၇-၁၂ တို့မှ ၁၂ အား အလေးထားဖတ်ပါ။ ခရစ်တော်အသေခံပြီးနောက် ပညတ်တော်နှင့် ပတ်သက်၍ မည်သို့သွန်သင်ထားသနည်း။`

အချို့သောသူတို့သည် ကျေးဇူးတရားနှင့် ကယ်တင်ခြင်းတို့သည် ပညတ်တော်ကိုချေဖျက်သည်ဟု ဆိုကြသော်လည်း၊ ရှင်ပေါလုသည် ကျေးဇူး တော်ပွားများစေခြင်းငှာ အပြစ်တရားကိုမကျင့်ရဟု ပြတ်သားစွာဆို၏။ ယုံကြည် ခြင်းဖြင့် ခရစ်တော်၌ရေနှစ်ခြင်းခံသူတို့သည် သူ၏သေခြင်း၌ပင် နှစ်ခြင်းခံသည် ဖြစ်၍ အပြစ်၌သေသဖြင့် ခရစ်တော်၌အသက်ရှင်သည်ဆို၏။

ထာဝရဘုရား၏ပညတ်တော်သည် အပြစ်မဟုတ်ဘဲ မိမိတို့အပြစ်များ အား သိသာထင်ရှားစေ၏။ ထိုကြောင့် တရားတော်သည် သန့်ရှင်းခြင်းရှိ၍၊ “ပညတ်တော်သည်လည်း သန့်ရှင်းကောင်းမြတ်သည်ဆို၏” (ရောမ၊ ၇း၁၂)။ ၎င်းသည် ကျွန်ုပ်တို့အလိုအပ်ဆုံး၊ ခရစ်တော်ကသာလျှင် ပေးစွမ်းနိုင်သော ကယ်တင်ခြင်း၊ ရွေးနုတ်ခြင်းကို အရေးတကြီးလိုအပ်ကြောင်းဖော်ပြသည်။ “ယုံကြည်ခြင်းအားဖြင့် ပညတ်တော်ကိုမပယ်၊ သာ၍တည်စေသည်” (ရောမ၊ ၃း၃၁) ဟုဆို၏။

ခရစ်တော်သည် “ပညတ်တော်ကိုဖျက်ပယ်ခြင်းငှာမဟုတ်ဘဲ၊ ပညတ် တော်နှင့် ပုရောဖက်များအားဖြင့်ပေးသော ကတိတော်များကိုတည်စေရန် ကြွလာ သည်။ ကောင်းကင်နှင့်မြေကြီးမပျက်စီးမည်တိုင်အောင် အငယ်ဆုံးသော ဗန္ဓု တစ်ခုးမျှသည် ပညတ်တော်မှမပျက်စီးရ” (မဿဲ၊ ၅း၁၈) ဟုဆို၏။

ထာဝရဘုရား၏ပညတ်တော်သည် ထာဝရဘုရား၏သန့်ရှင်းခြင်း - မေတ္တာတော်၏စုံလင်သောဝိသေသလက္ခဏာ၊ ဖြောင့်မတ်ခြင်း၊ ကောင်းမြတ် ခြင်းနှင့် သမ္မာတရားဖြစ်၏ (ဝတ်၊ ၁၉း၂။ ဆာ၊ ၁၉း၇၊ ၈။ ဆာ၊ ၁၁၉း၁၄၂၊ ၁၇၂)။ ဤကိစ္စတွင် ထွက်၊ ၃၁း၁၈ အရ၊ ထာဝရဘုရားသည် ပညတ်တော်ဆယ်ပါးအား ကျောက်ပြားပေါ်တွင် မိမိကိုယ်တိုင်ရေးထွင်းထား လေသည်။ ကျောက်ပြားပေါ်တွင် ရေးထွင်းထားသကဲ့သို့ ဤပညတ်တို့သည် မပြောင်းလဲနိုင်သော ထာဝရဘုရား၏ဝိသေသလက္ခဏာ၊ စကြဝဠာပဋိပက္ခကြီး၏ အဓိကအကြောင်းရင်းဖြစ်သော မေတ္တာအရင်းခံသည့်နိုင်ငံတော်၏ သက်သေ ဖြစ်လေသည်။

`ပညတ်တော်နှင့် မေတ္တာတို့၏ဆက်စပ်ခြင်း၌ ယေရှုသည် “ငါ့ကိုချစ်လျှင် ငါ၏ပညတ်တော်တို့ကိုစောင့်လော့” ဟု မိန့်တော် မူသောစကားတို့ကို သဘောပေါက်နိုင်ရန် မည်ကဲ့သို့ကူညီနိုင်သနည်း (ယော၊ ၁၄း၁၅)။`