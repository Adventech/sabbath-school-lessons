---
title:  အသက်ရှင်သောကျောက်များ
date:   15/01/2025
---

အပြစ်ကြောင့် ကျဆုံးပြီးသောကျွန်ုပ်တို့သည် သန့်ရှင်းသောဘုရား သခင်အား မည်ကဲ့သို့ဝမ်းသာစေနိုင်မည်နည်း။

`ရောမ၊ ၈း၁ နှင့် ရောမ၊ ၅း၈ တို့ကိုဖတ်ပါ။ ဘုရားရှေ့မှောက် တွင် ကျွန်ုပ်တို့သည် မည်ကဲ့သို့ရပ်တည်ကြောင်းဆိုထားသနည်း။`

ဘုရားသခင်သည် လူသား၏တုံ့ပြန်ခြင်းမရှိမီ ကျေးဇူးတော်စီးဆင်း စေနှင့်၏။ ဘာတစ်ခုမျှမပြောမလုပ်မီ သူ့မေတ္တာအားလက်ခံငြင်းဆိုနိုင်ခွင့်ကို ကျွန်ုပ်တို့အား ပေးနှင့်နေပြီးဖြစ်၏။ ရောမ၊ ၅း၈ တွင် “ငါတို့သည် အပြစ် ရှိစဉ်ပင်၊ ခရစ်တော်သည် ငါတို့အတွက်အသေခံတော်မူသည်ဖြစ်၍၊ ဘုရား သခင်သည် ငါတို့ကိုအဘယ်မျှလောက်ချစ်တော်မူသည်ကို ငါတို့အားထင်ရှား စွာပြတော်မူ၏” (ယေ၊ ၃၁း၃ နှင့်နှိုင်းယှဉ်ကြည့်ပါ)။ ကျွန်ုပ်တို့၏ရွေးနုတ် ရှင်အား ယုံကြည်ခြင်းဖြင့် ဘုရားသခင်နှင့် ရင်ကြားစေ့နိုင်သကဲ့သို့ သူ၏ မျက်နှာသာကိုလည်း ရရှိနိုင်ပါသည်။

`၁ပေ၊ ၂း၄-၆ ကို ဟေဗြဲ၊ ၁၁း၆ နှင့်နှိုင်းယှဉ်ဖတ်ပါ။ ဘုရားသခင်ကို မည်သို့ဝမ်းမြောက်စေနိုင်ကြောင်းဆိုထားသနည်း။`

ဘုရားသခင်၏ကြားဝင်ခြင်းမရှိဘဲ၊ ကျဆုံးလူသားသည် ဘုရား ရှေ့မှောက်သို့ အဘယ်တန်ဖိုးရှိသောအရာကိုမျှ ယူဆောင်ခြင်းမပြုနိုင်ပါ။ သို့သော်လည်း ဘုရားသခင်သည် ခရစ်တော်အားဖြင့် အကြင်နာကရုဏာ ထားကာ လမ်းဖွင့်ပေးခဲ့လေပြီ။ သေချာသည်မှာ “ယေရှုခရစ်တော်အားဖြင့် ဘုရားသခင်နှစ်သက်တော်မူသော ဓမ္မယဇ်ကိုပူဇော်ရသည်” (၁ပေ၊ ၂း၅) ဟူ၏။ “ယုံကြည်ခြင်းမရှိလျှင် ဘုရားသခင်၏စိတ်တော်နှင့်မတွေ့နိုင်” (ဟေဗြဲ၊ ၁၁း၆) ဟု ဆိုသော်ငြားလည်း ခရစ်တော်၏ရင်ကြားစေ့ခြင်းဖြင့် ယုံကြည်သူ အပေါင်းတို့သည် “မိမိနှစ်သက်သောအရာတို့ကိုပြုရန် ယေရှုခရစ်အားဖြင့် သင်တို့၌ပြုတော်မူ၍၊ သင်တို့သည် အလိုတော်သို့လိုက်မည်အကြောင်း၊ ကောင်း သောအကျင့်အမျိုးမျိုး၌ သင်တို့ကိုပြုပြင်၏။ ထိုယေရှုခရစ်သည် ကမ္ဘာ အဆက်ဆက် ဘုန်းကြီးပါစေသော၊ အာမင်” (ဟေဗြဲ၊ ၁၃း၂၁)။

ဘုရားသခင်အားယုံကြည်ခြင်းဖြင့် တုံ့ပြန်သူတို့ကို ယေရှုခရစ်၏ ရင်ကြားစေ့ခြင်းဖြင့် ဖြောင့်မတ်သည်ဟု မှတ်ရ၏။ ယေရှုခရစ်၏ဖြောင့်မတ် ခြင်းသည်သာ လက်ခံထိုက်သောကြောင့်ဖြစ်၏။ ဘုရားသခင်၏မေတ္တာတော် အား တုံ့ပြန်သောသူတို့ကိုလည်း ခရစ်တော်၏ရင်ကြားစေ့ခြင်းနှင့် ထိုက်တန် သူများဟု မှတ်ရပြန်၍ (လု၊ ၂ဝး၃၅)၊ သူတို့ကို ဘုရား၏ပုံသဏ္ဍာန်တော် နှင့်အညီ အသွင်ပြောင်းလဲစေ၏ (၁ကော၊ ၁၅း၅၁-၅၇။ ၁ယော၊ ၃း၂)။ ဘုရားသခင်၏ရွေးနုတ်ကယ်တင်ခြင်းသည် ကျွန်ုပ်တို့အတွက်သာလျှင်မဟုတ်ဘဲ ကျွန်ုပ်တို့အတွင်းတွင်ပင်ဖြစ်၏။

`ခရစ်တော်၏ရင်ကြားစေ့ခြင်းသည် သင့်အားမည်သို့ခွန်အား ပြည့်စေသနည်း။`