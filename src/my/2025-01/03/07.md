---
title:  ဆက်လက်လေ့လာရန်။
date:   17/01/2025
---

Ellen G. White, "'Let Not Your Heart Be Troubled'" pp. 662, 680, in The Desire of Ages, ကိုဖတ်ပါ။

“ကိုယ်တော်သည် မိမိလူတို့မှ မိမိကိုယ်ကို တန်ဖိုးနှိမ့်ကျစေသော အခါ စိတ်ပျက်လေ၏။ သူရွေးချယ်ထားသောလူတို့အပေါ် သူထားသော တန်ဖိုးအတိုင်း မိမိတို့ကိုယ်ကို တန်ဖိုးထားစေလိုသည်။ ဘုရားသည် ထိုသို့ မထားစေလိုလျှင် သားတော်အားစေလွှတ်ကာ ရွေးနုတ်ရန် ဤမျှလောက် တန်ဖိုးကြီးစွာပေးဆပ်မည်မဟုတ်ပါ။ သူတို့အား အသုံးပြုလို၍ မိမိကိုယ်ကို ဘုရားထံတော်ပါး၌ တန်ဖိုးထားတတ်သူများသည် ဘုရားနာမတော်ထင်ရှား စေသည်ဖြစ်သောကြောင့် ဝမ်းမြောက်လေ၏။ သူ၏ကတိတော်ကို ယုံကြည် သူတို့သည် ကြီးစွာသောအရာတို့အား မျှော်လင့်ရလိမ့်မည်။

သို့သော် ခရစ်တော်၏နာမ၌ ဆုတောင်းခြင်းအရေးကြီးသည်။ သူ၏ စရိုက်တို့ကိုလက်ခံ၍ သူ၏စိတ်သဘောကိုပေါ်လွင်စေကာ သူ့အလုပ်ကို လုပ်ခြင်းဖြစ်သည်။ ကယ်တင်ရှင်၏ကတိသည် အခြေအနေအရဖြစ်သည်။ ငါ့ကိုချစ်လျှင် ငါ၏ပညတ်တို့ကို လိုက်လျှောက်ရမည်။ သူသည် လူသားတို့ အားအပြစ်ထဲ၌ ကယ်တင်သည်မဟုတ်၊ အပြစ်ထဲမှ ကယ်တင်ခြင်းဖြစ်သည်။ သူ့ကိုချစ်သောသူတို့သည် ချစ်ခြင်းကိုနားထောင်ခြင်းဖြင့် ပြသရ၏။

စစ်မှန်သောနားထောင်ခြင်းသည် နှလုံးသားမှဆင်းလာ၏။ ခရစ်တော် အားဖြင့် နှလုံး၏အလုပ်ဖြစ်၏။ ကျွန်ုပ်တို့မှ လက်ခံမည်ဆိုသော် ကျွန်ုပ်တို့၏ အတွေးနှင့်ပန်းတိုင်တို့တွင် သူပါဝင်လာပြီး၊ ကျွန်ုပ်တို့၏နှလုံးနှင့် စိတ်တို့ကို သူ၏အလိုတော်နှင့်လိုက်လျောညီထွေစေပြီး သူ့စကားကိုနားထောင်လာသော အခါ ကျွန်ုပ်တို့၏စိတ်ရင်းဖြင့် အမှုတော်ထမ်းဆောင်မည်ဖြစ်သည်။ ဆန္ဒကို သန့်စင်စေ၍ အမှုတော်၌ အမြင့်ဆုံးသောနှစ်သက်မှုကိုရရှိစေသည်။ ဘုရား သခင်ကိုသိကျွမ်းခြင်းသည် မိမိတို့၏အခွင့်အရေးဖြစ်ကြောင်း သိရှိလာသော အခါ နားထောင်တတ်သောအသက်တာကိုရရှိလိမ့်မည်။ ခရစ်တော်စရိုက်ကို လက်ခံ၍ ဘုရားနှင့်ထိတွေ့ခြင်းဖြင့် အပြစ်သည် မုန်းစရာကောင်းလာလိမ့်မည်” (Ellen G. White, DA, p. 668).

**ဆွေးနွေးရန်မေးခွန်းများ**

`၁။ ကိုယ်ကျိုးမဖက်ဘဲ ရရှိခြင်းဟူသည်မည်သို့နည်း။ ပေးကမ်းခြင်းနှင့် ရယူ ခြင်းတို့သည် ကောင်းကင်နှင့်မြေကြီးသစ်တွင် မည်သို့ဆက်စပ်မှုရှိမည်နည်း။`

`၂။ ဟေဗြဲ၊ ၁၁ ရှိ ယုံကြည်ခြင်းပုဂ္ဂိုလ်ကြီးများတို့သည် ယခုအပတ်သင်ခန်းစာ နှင့်မည်သို့ဆက်စပ်နေသနည်း။ ဤသရုပ်ပြပုံတို့သည် တစ်စုံတစ်ဦးမှ ဘုရားသခင်၏နှစ်သက်ခြင်းကို ယုံကြည်ခြင်းဖြင့်ပြုနိုင်ကြောင်း မည်သို့ ဖော်ပြသနည်း။`