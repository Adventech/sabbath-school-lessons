---
title:  ထိုက်တန်သောပန်းတိုင်
date:   16/01/2025
---

ဘုရားသခင်၏ကရုဏာနှင့် ရင်ကြားစေ့ခြင်းအောက်တွင် သူ့မေတ္တာ တော်အား အသေးငယ်ဆုံးသောတုံ့ပြန်မှုပင်လျှင် ဘုရားသခင်နှစ်သက်တော်မူ ၏။ ချစ်ခြင်းကိုခံယူထိုက်သောသူတစ်ဦးတည်းဟူသော စုံလင်ဖြောင့်မတ်သော ခရစ်တော်အားဖြင့် ကျွန်ုပ်တို့သည် ဘုရားသခင်၏ချစ်သူများ၊ သူနှင့်အတူ ထာဝရစိုးစံထိုက်သောဖြောင့်မတ်သူများဟု သတ်မှတ်လေ၏။ ဤအချက်သည် ခရစ်တော်မှ ကောင်းကင်တွင်ပင် ကျွန်ုပ်တို့အတွက်လုပ်ဆောင်နေရသော ရွေးနုတ်ရန်မျှော်လင့်ခြင်းပင်ဖြစ်၏။ ဤနေရာတွင် ကျွန်ုပ်ပါဝင်ရပါမည်လောဟု သင်စိုးရိမ်ကောင်းစိုးရိမ်ပါလိမ့်မည်။ ကျွန်ုပ်ကောင်းပါရဲ့လား။ ကျွန်ုပ်လုံလောက် သောယုံကြည်ခြင်းမရှိခဲ့ပါသော် အဘယ်သို့နည်း။

`မာကု၊ ၉း၁၇-၂၉ ကိုဖတ်ပါ။ ဤပုံပြင်တွင် ဘုရားသခင်သည် ထိုသူအား မည်သို့တုံ့ပြန်သနည်း။ လုံလောက်သောယုံကြည်ခြင်း ဟူသည် မည်မျှလောက်ရှိမည်နည်း။`

တပည့်တော်တို့သည် နတ်ဆိုးအားမောင်းထုတ်နိုင်စွမ်းမရှိကြ၍၊ မျှော်လင့်ခြင်းပင်ကင်းမဲ့နေကြလေ၏။ ယေရှုသည် ကြွလာ၍ ထိုဖခင်အား သင်သည် ယုံကြည်နိုင်သလော၊ ယုံကြည်သောသူအား ခပ်သိမ်းသောအမှု တို့ကို တတ်နိုင်၏ (မာ၊ ၉း၂၃) ဟုဆို၏။ ထိုဖခင်မှလည်း “အကျွန်ုပ် ယုံကြည်ပါသည်သခင်။ မယုံကြည်သည်ကို မစပါ” (မာ၊ ၉း၂၄) ဟုဆို၏။ ထိုလူအား ယေရှုသည် သာ၍ယုံကြည်သောအခါမှသာ လာခဲ့ပါဟုမဆိုခဲ့ပါ။ မယုံကြည်သည်ကိုမစပါဟူသော ဟစ်ကြွေးခြင်းသည် လုံလောက်ပေ၏။

ယုံကြည်ခြင်းမရှိလျှင် ဘုရားသခင်၏စိတ်တော်နှင့်မတွေ့နိုင် (ဟေဗြဲ၊ ၁၁း၆) ဟုဆိုသော်လည်း ယေရှုသည် အသေးငယ်ဆုံးသောယုံကြည်ခြင်းကပင် (ခရစ်တော်၏ရင်ကြားစေ့ခြင်း) ယုံကြည်ခြင်းဖြင့် ဘုရားသခင်အား ဝမ်းမြောက် စေနိုင်ပေ၏။ လူသားသာလျှင်ဖြစ်သော ဖခင်သည်ပင် တန်ဖိုးမရှိလှသော်လည်း မိမိ၏သားမှ ယူဆောင်လာသောလက်ဆောင်အားဖြင့် ဝမ်းမြောက်နိုင်သကဲ့သို့၊ ကျွန်ုပ်တို့အတွက် ခရစ်တော်၏လုပ်ဆောင်ခြင်းအား ယုံကြည်ခြင်းဖြင့် ဘုရား သခင်ဝမ်းမြောက်စေရန် တုံ့ပြန်နိုင်ခြင်းနှင့် ထပ်တူညီဖြစ်၏။

ရှင်ပေါလု၏ “ဘုရားသခင်နှစ်သက်တော်မူပါစေ” ဟူသော အကြံပြု ချက်ကို လိုက်နာရပါမည် (၂ကော၊ ၅း၉၊ ၁ဝ နှင့် ကော၊ ၁း၁ဝ။ ၁သက်၊ ၄း၁။ ဟေဗြဲ၊ ၁၁း၅ တို့ကိုနှိုင်းယှဉ်ဖတ်ပါ)။ ကျွန်ုပ်တို့ချစ်သောသူများအပေါ် မိမိချစ်ခြင်းကိုတိုးပွားစေလျက် သူတစ်ပါးတို့အား လက်လှမ်းမီနိုင်ပါမည်အကြောင်း ဘုရားရှင်သည် ကျွန်ုပ်တို့ကို အသွင်သဏ္ဍာန်ပြောင်းလဲစေရန် တောင်းလျှောက် ရပေမည်။ “ညီအစ်ကိုချစ်ခြင်းအရာမှာ၊ ပကတိပေါက်ဖော်ကဲ့သို့ တစ်ယောက် ကိုတစ်ယောက်စုံမက်ကြလော့။ ချီးမွမ်းခြင်းအရာမှာ၊ သူတစ်ပါးကို ကိုယ်ထက် ချီးမြှောက်ကြလော့။ သန့်ရှင်းသူတို့သည် ဆင်းရဲသောအခါ ပေးကမ်းဝေငှ ကြလော့” (ရောမ၊ ၁၂း၁ဝ-၁၃)။

`ဘုရားသခင်သည် ကျွန်ုပ်တို့အား ခရစ်တော်အားဖြင့် လက်ခံ သည်ဆိုသော် သူတစ်ပါးတို့အား ကျွန်ုပ်တို့မှ မည်မျှသာ၍လက်ခံသင့် သနည်း။ မိမိကိုယ်ကိုချစ်သကဲ့သို့ သူတစ်ပါးအားချစ်ရမည်ဆိုသည့် အချက် (ဝတ်ပြု၊ ၁၉း၁၈။ မဿဲ၊ ၂၂း၃၉) နှင့် သင့်အားပြုစေလို သကဲ့သို့ သူတစ်ပါးအားပြုရမည်ဟူသော ရေွှပညတ်တို့သည် မည်သို့ သက်ရောက်မှုရှိသနည်း။`