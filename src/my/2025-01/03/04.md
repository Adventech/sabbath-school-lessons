---
title:  ဘုရားသခင်အားနှစ်သက်စေနိုင်မည်လော။
date:   14/01/2025
---

စကြဝဠာဘုရားအား အရည်တစ်စက်မျှလောက်ရှိသော ဤကမ္ဘာ မြေ၌ရှိသောလူသားသည် မည်သို့နှစ်သက်စေနိုင်မည်နည်း။ ချို့တဲ့ခြင်းမရှိ၊ အနန္တတန်ခိုးနှင့်ပြည့်စုံ၍ အမြင့်ဆုံးသောဘုရားသခင်အတွက် လူသားသည် အဘယ်ကြောင့်အရေးပါသနည်း။ ဤမေးခွန်းအား ကဏ္ဍနှစ်မျိုးဖြင့် ခွဲခြမ်း စိတ်ဖြာနိုင်ပါသည်။ ပထမ၊ ဘုရားသခင်သည် ဝမ်းမြောက်တတ်သလား။ ဒုတိယ၊ အပြစ်ရှိသောလူသားသည် ဘုရားသခင်ကို မည်သို့ဝမ်းမြောက်စေနိုင် မည်နည်း။ ယနေ့တွင် ပထမမေးခွန်းကိုလေ့လာ၍၊ မနက်ဖြန်တွင် ဒုတိယ မေးခွန်းကိုလေ့လာရပါမည်။

`ဟေ၊ ၄၃း၄။ ဆာလံ၊ ၁၄၉း၄ နှင့် သုတ္တံ၊ ၁၅း၈၊ ၉ တို့ကိုဖတ်ပါ။ ဘုရားသခင်သည် မိမိလူတို့အပေါ် မြူးထူးဝမ်းမြောက် သည်ကို မည်သို့ဖော်ပြသနည်း။`

ယမန်နေ့တွင် တစ်ပိုင်းတစ်စလေ့လာခဲ့ရသည့်အတိုင်း ဘုရားသည် မိမိလူတို့အားချစ်၍၊ ၎င်းတို့မှလည်း သူတစ်ပါးအားပြန်ဂရုစိုက်ခြင်းတို့ကြောင့် ဘုရားသည် အလွန်ပျော်ရွှင်မြူးထူးလေ၏။

တစ်ဖက်တွင် ဘုရားရှင်သည် သူ၏လူများဆိုးညစ်သောအခါ မပျော်ရွှင်နိုင်ပါ။ သုတ္တံ၊ ၁၅း၈၊ ၉ ၌ မတရားသောသူ ပူဇော်သောယဇ်ကို ထာဝရဘုရားရွံရှာတော်မူ၏ဟု ဆိုထားသည်။ သဘောဖြောင့်သောသူ၏ ဆုတောင်းသောပတ္ထနာကိုမူကား၊ နှစ်သက်တော်မူ၏။ တရားလမ်းသို့လိုက်သော သူတို့အား ချစ်တော်မူ၏။ ဆိုးညစ်ခြင်းကြောင့် ဝမ်းနည်းပြီး ကောင်းမှုကိုမူ နှစ်သက်တော်မူ၏။ ဘုရားရှင်၏နှစ်သက်ခြင်းနှင့် ချစ်ခြင်းတို့သည် ဒွန်တွဲ နေကြောင်း၊ သမ္မာကျမ်းစာတစ်အုပ်လုံးတွင် ဖော်ပြထားသည်။ 

ဆာလံ၊ ၁၄၆း၈ အရ “ထာဝရဘုရားသည် ဖြောင့်မတ်သောသူအား ချစ်တော်မူ၏။” ၂ကော၊ ၉း၇ ၌ တစ်ခါ “စေတနာစိတ်နှင့်လှူသောသူအား ဘုရားသခင်နှစ်သက်တော်မူ၏” ဟု ဆိုထားပြန်သည်။ သတိထားရန်မှာ ဤကျမ်းများတွင် ဘုရားသခင်သည် ဖြောင့်မတ်သူ၊ စေတနာစိတ်နှင့်လှူသော သူများကိုသာ ချစ်တော်မူသည်ဟု မဆိုပါချေ။ ဘုရားရှင်သည် လူအားလုံးအား ချစ်တော်မူသည်။ သို့သော်လည်း ဖြောင့်မတ်သူ၊ စေတနာစိတ်နှင့်လှူသော သူများကို တစ်မျိုးတစ်ဖုံချစ်တော်မူကြောင်းကိုလည်း ဖော်ပြလိုခြင်းလည်းဖြစ်၏။ သုတ္တံ၊ ၁၅း၈၊ ၉ တွင်တွေ့ရသောအချက်မှ ချပြသွားသောသဲလွန်စတစ်ခုမှာ၊ ဘုရားရှင်သည် ထိုအရာများအားချစ်တော်မူပြီး အခြားအရာများအပေါ် နှစ်သက်ခြင်းရှိကြောင်းဖြစ်သည်။

`ထာဝရဘုရားသည် စကြဝဠာကြီးအား ဖန်ဆင်းထားသော အရှင်ဖြစ်သည်အားလျော်စွာ ကောင်းကင်နှင့်မြေကြီးသည် မည်မျှ နီးစပ်၍ ကျွန်ုပ်တို့နှင့်ပင် ရင်းနှီးကျွမ်းဝင်စွာ မည်ကဲ့သို့နေထိုင်နိုင် သည်ကို တွေးတောကြည့်ပါ။ သင်အခက်အခဲဖြတ်သန်းသွားသောအခါ ဤအချက်မှ မည်သည့်မျှော်လင့်ခြင်းကို ပေးနိုင်သနည်း။`