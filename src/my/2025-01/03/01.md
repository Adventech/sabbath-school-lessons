---
title:  ဘုရားရှင်နှစ်သက်စေရန်
date:   11/01/2025
---

### ဖတ်ရန်ကျမ်းချက်များ။

လုကာ၊ ၁၅း၁၁-၃၂။ ဇေဖနိ၊ ၃း၁၇။ ဧဖက်၊ ၅း၂၅-၂၈။ ဟေရှာ၊ ၄၃း၄။ ရောမ၊ ၈း၁။ ရောမ၊ ၅း၈။ မာကု၊ ၉း၁၇-၂၉။

> <p>အလွတ်ကျမ်းချက်</p>
> “သင်၏ဘုရားသခင်ထာဝရဘုရားသည် သင့်အလယ်၌ရှိ၍၊ တန်ခိုးကြီးသောဘုရားသည် သင့်ကိုကယ်တင်တော်မူလိမ့်မည်။ သင်၌ အားရ၍ဝမ်းမြောက်တော်မူလိမ့်မည်။ ချစ်ခြင်းမေတ္တာ၌ကိန်းဝပ်၍၊ သီချင်းဆိုခြင်းနှင့်တကွ သင်၌ဝမ်းမြောက်တော်မူလိမ့်မည်” (ဇေဖနိ၊ ၃း၁၇)။

အသက်ငါးနှစ်သာရှိသေးသောသားငယ်သည် နွမ်းပါးစွာထုပ်ထားသော လက်ဆောင်တစ်ခုကိုင်လျက် ဖခင်နေ့ပွဲသို့ရောက်လာသည်ဆိုပါစို့။ စိတ်လှုပ်ရှား စွာ မိမိဖခင်အား လှမ်းပေးလိုက်လေသည်။ ဖခင်မှလည်း “သားရေ၊ မင်းရဲ့ လက်ဆောင်ကို ငါဂရုမစိုက်။ ငါနှစ်သက်လောက်တဲ့လက်ဆောင် မင်းပေး နိုင်စွမ်းလည်းမရှိ။ မင်းပေးနိုင်သမျှ ငါလည်းဝယ်နိုင်တာပေါ့။ မင်းဘာပဲပေးပေး ငါ့ပိုက်ဆံနဲ့ ဝယ်တာပဲလေ။ မဟုတ်လည်း ငါ့ဥစ္စာတွေရောင်းထားတဲ့ငွေပဲလေ။ ဆိုတော့ အဲ့ဒီလက်ဆောင် မင်းပဲယူထားလိုက်တော့။ ငါအလိုလည်းမရှိ၊ လိုလည်းမလိုအပ်ဘူး။ ဒါပေမယ့်သားကိုချစ်တယ်နော်။”

ဟောဗျာ။

ဖခင်၏တုံ့ပြန်မှုအား သင်မည်သို့ထင်မြင်သနည်း။ အကြင်နာမဲ့သည်၊ ခံစားချက်မဲ့သည် စသောစကားလုံးများ ခေါင်းထဲပေါ်လာမည်ဖြစ်သည်။ ဘုရားရှင်သည် ကျွန်ုပ်တို့အား မည်သို့တုံ့ပြန်သနည်း။ ကျွန်ုပ်တို့သည် ဘုရား နှစ်သက်သောအရာကို အမှန်တကယ်ပြုနိုင်မည်လော။ ကျဆုံးသောလူသား အပြစ်ပြည့်ဝသူ၊ ဆိုးညစ်သူများဖြစ်လင့်ကစား ဘုရားရှင်အား နှစ်သက်ကျေနပ် စေနိုင်ပါသည်။ တစ်မျိုးပြောရသော် ဘုရားရှင်၏သဘောထားသည် မိမိတို့ အလှူဒါနအားဖြင့် ကျွန်ုပ်တို့အား အဆုံးအဖြတ်ပေးသည်မဟုတ်ပါ။ ကျွန်ုပ်တို့ သည် ဘုရားရှင်၏နှစ်သက်မှုကို ပြုနိုင်သည်မှာ ယေရှုကြောင့်သာဖြစ်၏။