---
title:  ဝမ်းမြောက်စွာမြူးထူးခြင်း
date:   13/01/2025
---

ဘုရားသခင်သည် လူတစ်ယောက်ချင်းစီတို့အား အတိုင်းအဆမဲ့ တန်ဖိုးထားကာ ဝိညာဉ်တစ်လုံး၏ကယ်တင်ခြင်းအတွက် မြူးထူးဝမ်းမြောက် သည်မှာ မယုံနိုင်လောက်အောင်ဖြစ်၏။

`ဇေဖနိ၊ ၃း၁၇ ကိုဖတ်ပါ။ ဤကျမ်းသည် ဖြုန်းတီးသောသား သရုပ်ပြပုံအား မည်သို့မီးမောင်းထိုးပြသနည်း။`

ဇေဖနိကျမ်း ၃း၁၇ သည် ရွေးနုတ်ခံရသူတို့အပေါ် ဝမ်းမြောက် သည်ဆို၏။ ရွေးနုတ်ခံရသူတို့အပေါ် ဝမ်းမြောက်သည့် ထိုဝမ်းမြောက်မြူးထူး ခြင်းဟူသည့် ဟေဗြဲစကားလုံးသည် ဤကျမ်းပိုဒ်တွင် ပြည့်နှက်နေသည်။ ထိုနေ့တွင် ဘုရားသခင်၏ဝမ်းမြောက်မြူးထူးခြင်းကို ပမာဏလုံလောက်စွာ ဖော်ဆောင်နိုင်မည့်စကားလုံးဖြစ်မည်မဟုတ်သေးပေ။ ဘုရားသခင်သည် သူ၏ လူများအထဲတွင်ဆိုသည်ကိုလည်း သတိပြုရပေမည်။ ဘုရားသခင်၏ လောလော လတ်လတ်ပါရှိခြင်းအားဖြင့် မေတ္တာဖြင့်ပြုသောမိတ်သဟာယကြောင့် ရင်ကြား စေ့ခြင်းလည်းဖြစ်ပေါ်လာနိုင်သည်။ အထက်က ဖခင်သည် အဝေးမှသားအား တွေ့၍ ပြေးထွက်လာသကဲ့သို့ ဤနေရာတွင် ဘုရားသခင်သည် သူ၏လူများ အထဲတွင် ကိန်းဝပ်တော်မူ၏။

ဟေရှာယ၊ ၆၂း၄ တွင်လည်း မင်္ဂလာဆောင်ပွဲအားဖြင့် ထိုသို့ပုံဖော် ခြင်းမျိုးပါရှိ၏။ ထိုနေရာတွင် ဘုရား၏လူများအား ငါနှစ်သက်သောသူများ၊ ထိုမြေကြီးကိုလည်း ငါလက်ထပ်သောမြေဟု ခေါ်ဆို၏။ ထိုကျမ်းစာတွင်ပင် ဘုရားသခင်သည် သင့်ကိုနှစ်သက်တော်မူ၍ သင်၏မြေကိုလည်း လက်ထပ် မည်ဟူ၏။ ဖြုန်းတီးသောသားပြန်လာ၍ ဖခင်ဝမ်းမြောက်သကဲ့သို့ ခရစ်တော် ကြွလာ၍ သားသမီးများထာဝရအသက်ရရှိချိန်တွင် ခမည်းတော်ဘုရား၏ ဝမ်းမြောက်ခြင်းသည်လည်းဖြစ်လိမ့်မည်။ ထိုနေ့၌ ဝမ်းမြောက်ခြင်းသည် အထွတ် အထိပ်ဝမ်းမြောက်ခြင်းဖြစ်လိမ့်မည်။

`ဧဖက်၊ ၅း၂၅-၂၈ ကိုဖတ်ပါ။ ကျွန်ုပ်တို့မည်သည့်မေတ္တာမျိုး ရှိရမည်ဟုဆိုသနည်း။`

ဤကျမ်းပိုဒ်တွင် ယောက်ျားများသည် ဇနီးသည်အား “ခရစ်တော် သည် အသင်းတော်ကိုချစ်တော်မူသကဲ့သို့ သင်တို့သည်လည်း ကိုယ်ခင်ပွန်း ကိုချစ်ကြလော့” (ဧဖက်၊ ၅း၂၅၊ ၂၈) ဟူ၏။ ဤကျမ်းပိုဒ်သည် အတ္တ မဆန်သောစွန့်လွှတ်ခြင်းမျိုးအားဖြင့် ယောက်ျားသည် မိမိခင်ပွန်းကိုချစ်၍ ခရစ်တော်သည်လည်း မိမိလူတို့ (အသင်းတော်) အားချစ်သည်ကိုပြသပါသည်။