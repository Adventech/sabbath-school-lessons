---
title:  “ကိုယ်တော်အဘယ်မျှလောက်ကြာဦးမည်နည်း။”
date:   09/02/2025
---

ဆိုးညစ်ခြင်းပြဿနာသည် မျက်မှောက်ခေတ်ပေါ်တင်မက သမ္မာ ကျမ်းစာတွင်ပင် ခေတ်စားနေသောအရာဖြစ်သည်။

`ယောဘ၊ ၃ဝး၂၆။ ယေရမိ၊ ၁၂း၁။ ယေရမိ၊ ၁၃း၂၂။ မာလခိ၊ ၂း၁၇ နှင့် ဆာလံ၊ ၁ဝး၁ တို့ကိုဖတ်ပါ။ ဤကျမ်းချက်တို့တွင် ဆိုးညစ်ခြင်း၏ပြဿနာသည် လူသားတို့ရင်ဆိုင်ရမည့် ထိပ်တန်း ထိပ်ဆုံးသို့ မည်ကဲ့သို့ရောက်လာသည်ဆိုသနည်း။`

ယနေ့တွင် ဤကျမ်းချက်တို့သည် မေးခွန်းပေါင်းများစွာဖြစ်ပေါ်စေ သည်။ ဆိုးသွမ်းသောသူတို့ကြီးပွား၍ အမြတ်ရနေသည်မှာ အဘယ်ကြောင့် နည်း။ ဖြောင့်မှန်သောသူတို့သည် အဘယ်ကြောင့် ဒုက္ခခံစားနေရသနည်း။ ထိုသို့ဆိုးသွမ်းနေချိန် ဘုရားသခင်သည် အဘယ်မှာရှိနေသနည်း။ အဘယ်ကြောင့် ဘုရားသခင်သည် ကျွန်ုပ်ထံမှဝေးနေကာ ပုန်းအောင်းနေသနည်း။

ဤမေးခွန်းများနှင့် ဆိုးညစ်ခြင်းပြဿနာတို့သည် အသေးအဖွဲဟု မထင်မြင်သင့်ပါ။ လောက၏ဆိုးသွမ်းခြင်းတို့ကို ဘေးချိတ်လိုက်ပြီး သူ့ပြဿနာ ကိုသာလျှင် ဖြေရှင်းနေရုံမလုပ်သင့်ပါ။ ဆိုးညစ်ခြင်းသည် လွန်စွာဆိုးရွားလှ သဖြင့် ဘုရားသခင်သည် ကျွန်ုပ်တို့ထက်ပင် သာ၍မုန်းတီး၏။ သို့ဖြစ်၍ ကျွန်ုပ်တို့သည်လည်း သမ္မာကျမ်းစာတွင် ကိုယ်တော်အဘယ်မျှလောက်ကြာဦး မည်နည်းဟူသော ဟစ်ကြွေးခြင်းတွင် ပါဝင်ရပေတော့မည်။

`မဿဲ၊ ၂၇း၄၆ ကိုဖတ်ပါ။ ယေရှု၏စကားလုံးများကို သင်မည်သို့နားလည်သနည်း။ ဆိုးညစ်ခြင်းတို့သည် ဘုရားသခင်အား မည်ကဲ့သို့ထိရောက်စွာထိုးနှက်သနည်း။`

ကပ်တိုင်တွင်ပင် ယေရှုသည် အကျွန်ုပ်ဘုရား၊ အကျွန်ုပ်ဘုရား၊ အဘယ်ကြောင့် အကျွန်ုပ်ကိုစွန့်ပစ်တော်မူသနည်းဟု ကြွေးကြော်ခဲ့၏ (မဿဲ၊ ၂၇း၄၆)။ ဤသည်ပင် ကပ်တိုင်တွင် ယေရှုအသေခံတော်မူခြင်းသည် ထို ဆိုးညစ်ခြင်းတို့မှ ဘုရားသခင်အား ထိရောက်စွာထိုးနှက်နေခြင်းဖြစ်၏။ ဤ နေရာမှာပင် မျှော်လင့်ခြင်းရှိလေသည်။ ကပ်တိုင်တွင် ယေရှုပြုခဲ့သောအရာသည် ဆိုးညစ်ခြင်း၏ဇာစ်မြစ်အား အနိုင်ပိုင်းခဲ့သဖြင့် စာတန်နှင့်ဆိုးသွမ်းခြင်းသည် ထာဝရကွယ်ပျောက်သွားလိမ့်မည်။ ဤအချက်များကို ယေရှုသည် ဆာလံ၊ ၂၂း၁ မှကောက်နုတ်၍ ကျန်သောဆာလံသီချင်းတို့သည် အောင်နိုင်ခြင်းဖြင့် အဆုံးသတ်လေသည်။

`ကပ်တိုင်တွင် ယေရှုသည် သူမမြင်ရသေးသောအရာတစ်ခုအား မျှော်လင့်၏။ ကျွန်ုပ်တို့သည်လည်း ယေရှု၏အတွေ့အကြုံမှ မမြင်ရ သောအရာများအား မည်သို့မျှော်လင့်နိုင်မည်နည်း။`