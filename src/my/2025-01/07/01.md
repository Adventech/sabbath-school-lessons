---
title:  ဆိုးညစ်ခြင်း၏ပြဿနာ
date:   08/02/2025
---

### ဖတ်ရန်ကျမ်းချက်များ။

ယောဘ၊ ၃ဝး၂၆။ မဿဲ၊ ၂၇း၄၆။ ယောဘ၊ ၃၈း၁-၁၂။ ဆာလံ၊ ၇၃။ ကမ္ဘာ၊ ၂း၁၆၊ ၁၇။ ဗျာ၊ ၂၁း၃၊ ၄။

> <p>အလွတ်ကျမ်းချက်</p>
> “ဘုရားသခင်သည် သူတို့၏မျက်စိ၌ မျက်ရည်ရှိသမျှတို့ကို သုတ်တော်မူမည်။ နောက်တစ်ဖန်သေဘေးမရှိရ။ စိတ်မသာညည်းတွား ခြင်း၊ အော်ဟစ်ခြင်း၊ ပင်ပန်းခြင်းလည်းမရှိရ။ အကြောင်းမူကား၊ ရှေးဖြစ်ဖူးသောအရာတို့သည် ရွေ့သွားကြပြီ” (ဗျာဒိတ်၊ ၂၁း၄)။

ခရစ်ယာန်သာသနာမှ ရင်ဆိုင်ရသောအကြီးဆုံးပြဿနာသည် ဆိုးသွမ်း ခြင်း၊ ကောင်းမြတ်စုံလင်သောဘုရား၏မေတ္တာနှင့် လောက၏ဆိုးသွမ်းခြင်း တို့ကို ရင်ကြားစေ့ရေးဖြစ်သည်။ အတိုချုံးလိုက်ပါသော် ဘုရားသခင်သည် ကောင်းမြတ်စုံလင်၍၊ အနန္တတန်ခိုးရှိသည်မှန်သော် အဘယ်ကြောင့်ဆိုးသွမ်း ခြင်းများစွာရှိသနည်း။ ဤအချက်သည် ပညာဖြင့်သိရှိနိုင်သောအရာမဟုတ်ဘဲ ထာဝရဘုရားအား သိနားလည်နိုင်ခြင်းမှ တားဆီးနိုင်သောအချက်ပင်ဖြစ်၏။

မြောက်မြားစွာသောသူတို့အတွက် အပြစ်၏ဇာစ်မြစ်နှင့် ဖြစ်တည်ခြင်း သည် စိတ်ရှုပ်ထွေးစေသောအရာပင်ဖြစ်သည်။ အတိုင်းမသိဉာဏ်တော်၊ အနန္တ တန်ခိုးရှင်၊ မေတ္တာတော်ရှင်ကြီးရှိပါလျက်နှင့် ဆိုးသွမ်းခြင်း၏လုပ်ရပ်နှင့် ၎င်း၏ ကြောက်မက်ဖွယ်ရလဒ်တို့ကို မြင်သောသူတို့မှ မေးခွန်းများမေးလာပါတော့ သည်။ ဤနေရာတွင်ပင် လူတို့မှအဖြေရှာမတွေ့နိုင်သော လျှုိ့ဝှက်ချက်တစ်ခု ရှိလေ၏။ (Ellen G. White, The Great Controversy, p. 492).

ဘုရားမဲ့ဝါဒီတို့သည် ဤဆိုးညစ်ခြင်းပြဿနာကြောင့်ပင် သူတို့ ဘုရားမဲ့ဝါဒီဖြစ်ရသည်ဆို၏။ ယခုအပတ်မှစ၍ လာမည့်အပတ်များတွင် ကျဆုံး သောလောကတွင် ဆိုးညစ်ခြင်းရောဂါဖြစ်ပွားနေသော်လည်း သမ္မာကျမ်းစာ၏ ဘုရားသခင်သည် ကောင်းမြတ်စုံလင်၍ ယုံကြည်စိတ်ချရသောသူဖြစ်ကြောင်း တွေ့ရပါမည်။