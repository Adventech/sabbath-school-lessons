---
title:  ထာဝရဘုရားအားသံသယရှိခြင်း
date:   11/02/2025
---

ဘုရားသခင်သည် ဟေရှာယ၊ ၅၅း၈၊ ၉ တွင် “ငါ၏အကြံအစည် သည် သင်တို့၏အကြံအစည်နှင့်မတူ။ ငါ၏အကျင့်သည်လည်း သင်တို့ အကျင့်နှင့်မတူ။ မိုးကောင်းကင်သည် မြေကြီးထက်မြင့်သည်နည်းတူ ငါ၏ အကျင့်သည် သင်တို့အကျင့်ထက်လည်းကောင်း၊ ငါ၏အကြံအစည်သည် သင်တို့၏အကြံအစည်ထက်လည်းကောင်း သာ၍မြင့်၏” ဟု မိန့်တော်မူ၏။

ဘုရားသခင်၏အကြံအစည်သည် ကျွန်ုပ်တို့၏အကြံအစည်ထက် သာ၍မြင့်၏။ ခေတ်အဆက်ဆက်အတွက် ဘုရားသခင်၏ကြီးမားလှသော စီမံကိန်းများကို ကျွန်ုပ်တို့နားမလည်နိုင်ပါ။ ဘုရားသခင်၏လုပ်ကိုင်ခြင်း၊ မလုပ်ကိုင်ခြင်း၊ ဆင်ခြင်တုံတရားများအား သိရှိနိုင်ရန် အဘယ်ကြောင့် ကျွန်ုပ်တို့ မျှော်လင့်နေကြရမည်နည်း။

ဆိုးညစ်ခြင်းကို မိမိတို့၏နည်းပါးလှသောအသိဉာဏ်ဖြင့် ချဉ်းကပ် သောနည်းလမ်းသည် ထာဝရဘုရားအားသံသယရှိခြင်းဟု ခေါ်ပါသည်။ ထာဝရဘုရားအား သံသယရှိခြင်းဟူသည် ထာဝရဘုရားသည် ကောင်းမြတ်သည် ဖြစ်၍ သူ၏လုပ်ဆောင်မှုအားလုံးအား မိမိ၏အကန့်အသတ်ရှိသောပညာဖြင့် သိရှိနားလည်နိုင်ရန် မမျှော်လင့်သင့်ပါ။ ထာဝရဘုရားအား သံသယရှိခြင်းဟူသည် မှာ ဆိုးညစ်သောကမ္ဘာကြီးနှင့် ဘုရားသခင်၏ဆင်ခြင်တရားကို လူသားတို့၏ တတ်စွမ်းနိုင်သလောက်ဖြင့် နားလည်သဘောပေါက်ရန် ကြိုးပမ်းခြင်းဖြစ်ပါ သည်။ ကျွန်ုပ်တို့မမြင်နိုင်၍ ဥပမာ၊ လေထဲတွင် ပျံဝဲနေသောပိုးမွှားများအား မတွေ့နိုင်ခြင်းကြောင့် လေထဲတွင်ပိုးမွှားမရှိသည်မဟုတ်ပါ။ ဘုရားသခင်၏ ကောင်းသောဆင်ခြင်တရားကို လူသားတို့မှ မသိရှိနိုင်သဖြင့် ဘုရားသခင်သည် ကောင်းသောဆင်ခြင်တရားမရှိသည်မဟုတ်ပါ။

`ဆာလံ၊ ၇၃ ကိုဖတ်ပါ။ ဆာလံဆရာသည် မိမိပတ်လည်မှာ ဝိုင်းနေသောဆိုးသွမ်းခြင်းနှင့် မတရား၊ မမျှတခြင်းတို့အား မည်ကဲ့သို့ ချဉ်းကပ်သနည်း။`

ဆာလံဆရာသည် လောက၏ဆိုးသွမ်းမှုကြောင့် စိုးရိမ်နေရသည်။ သူ့ပတ်ဝန်းကျင်မှာ ဆိုးသောသူတို့ကြီးပွားနေသည်။ အရာခပ်သိမ်းမမှန်ကန် တရားမျှတခြင်းမရှိပါ။ သူ့မှာအဖြေမရှိပါ။ ထာဝရဘုရားအားယုံကြည်ရန်၊ အမှုတော်ဆောင်ရန်သင့်မသင့်ပင် စဉ်းစားနေရတော့သည်။ ဗိမာန်တော်အတွင်း သို့ ကြည့်ရှုရသည်အထိဖြစ်သွား၏။ ဆိုးညစ်ခြင်း၏ပြဿနာအတွက် ဗိမာန် တော်မှပေးသောသော့ချက်များမှာ ဖြောင့်မှန်သောတရားသူကြီးတစ်ဦးရှိ၍ သူသည် သူ့အချိန်ရောက်သောအခါ မျှတစွာတရားစီရင်မည်ဖြစ်သည်။

`ကျွန်ုပ်တို့မြော်လင့်ခြင်းအသင်းတော်သည် တရားစီရင်ခြင်းနှင့် ဗိမာန်တော်၏မှန်ကန်သောတရားကိုနားလည်၍ ဆိုးညစ်ခြင်း၏ ပြဿနာအပေါ် မည်ကဲ့သို့အလင်းပေးနိုင်မည်နည်း။ ရာဇဝင်နှင့် ဘုရားသခင်၏ဖြောင့်မှန်သော တရားစီရင်ခြင်းတို့သည် နောက်ဆုံး သောနေ့တွင် ပေါ်လွင်ထင်ရှားမည်ကို ကျွန်ုပ်တို့သိရှိနေခြင်းသည် သင့်အပေါ်အကျိုးပြုနိုင်ပါသလား။`