---
title:  မေတ္တာနှင့်ဆိုးညစ်ခြင်း
date:   13/02/2025
---

ဘုရားသခင်သည် လူသတ္တဝါတို့မှချစ်တတ်ရန် လိုအပ်သော လွတ်လပ်သောဆန္ဒကိုပေးထားရာ ၎င်းကိုအလွဲသုံးခြင်းသည် ဆိုးညစ်ခြင်း ဖြစ်သည်။ တစ်ဖန် မေးခွန်းများကျန်သေး၏။ ထာဝရဘုရားသည် အပြစ်အား ခဏတာအချိန်ပေးလိုက်ခြင်းသည် အပြစ်အားဖယ်ရှားလိုက်ခြင်းဖြင့် မေတ္တာကိုပါ ဖယ်ရှားလိုက်ခြင်းဖြစ်လာ၍ အပြစ်အား စောစီးစွာဖျက်ဆီးခြင်းကြောင့် မေတ္တာ ထားရန်လိုအပ်သောစိတ်ချယုံကြည်မှု ပျက်ပြားသွားပါလိမ့်မည်။

“ကမ္ဘာကြီးသည် ဘုရားအား အထင်အမြင်လွဲမှားမှုဖြင့် မှောင်မိုက် ကျလေ၏။ ထိုမည်းမှောင်နေသောအရပ်အား အလင်းပေးရန်၊ ကမ္ဘာကြီးအား ဘုရားထံပြန်လည်ရောက်ရှိရန် စာတန်၏လှည့်ဖြားခြင်းကို ဖျက်ဆီးပစ်ရမည်။ ဤသည်ကို အတင်းအကျပ်လုပ်ရန်မဟုတ်ပါ။ အတင်းအကျပ်လုပ်ခြင်းသည် ဘုရားသခင်၏အုပ်ချုပ်မှုနှင့် မအပ်စပ်ပါ။ သူသည် မေတ္တာဖြင့် အမှုဆောင် ခြင်းကိုသာ အလိုရှိသည်။ မေတ္တာရှိရန် အမိန့်ပေးစေခိုင်း၍လည်းမရပါ။ အတင်းအကျပ်လုပ်၍လည်းမရပါ။ မေတ္တာသည် မေတ္တာအားဖြင့်သာ နိုးလာ သည်။ ဘုရားအားသိကျွမ်းခြင်းသည် သူ့အားချစ်ခြင်းဖြစ်သည်။ ဘုရား၏ ဝိသေသလက္ခဏာကို စာတန်၏ဝိသေသလက္ခဏာအားဖြင့် ယှဉ်ပြပေးရမည်။” (Ellen G. White, The Desire of Ages, p. 22). လွတ်လပ်သောဆန္ဒမရှိဘဲလျက် မေတ္တာလည်းမရှိနိုင်ပါ။ ဘုရားရှင် သည် မေတ္တာဖြစ်သောကြောင့် သူသည် မေတ္တာရှိနိုင်ရန် အခြေခံလိုအပ်သော လွတ်လပ်ခြင်းအား ငြင်းဆိုမည်လည်းမဟုတ်ပါ။ ကျွန်ုပ်တို့သည် ထာဝရ ဘုရားနည်းတူ အစမှအဆုံးတိုင်အောင် ထိုးထွင်းမြင်နိုင်ခဲ့သော် ကျွန်ုပ်တို့၏ လွတ်လပ်မှုတွင် သူနှင့်ကင်းနိုင်ကြမည်မဟုတ်ပါ။ မေတ္တာကင်းသောစကြဝဠာ တွင် မည်သူနေနိုင်မည်နည်း။

`ရောမ၊ ၈း၁၈ နှင့် ဗျာ၊ ၂၁း၃၊ ၄ တို့ကိုဖတ်ပါ။ ဤ ကျမ်းချက်တို့သည် လောက၏ဆိုးသွမ်းခြင်းကြားမှာပင် ဘုရားသခင်၏ ကောင်းမြတ်ခြင်းအား ယုံကြည်အားကိုးရန် မည်သို့သွန်သင်သနည်း။`

ကျွန်ုပ်တို့သည် မှောင်မိုက်ခြင်းအား ထိုးထွင်းမြင်နိုင်ခြင်းမရှိသော်လည်း ထာဝရဘုရားသည် အစမှအဆုံးတိုင် ထိုးထွင်းမြင်နိုင်၏။ ယေရှုကိုယုံကြည် သူတို့၏ ထာဝရကတိတော်၌ ပီတိဖြာနေခြင်းကိုလည်း မြင်နိုင်၏။ ရောမ၊ ၈း၁၈ တွင် “ပေါ်ထွန်းလတ္တံ့သောဘုန်းကိုထောက်သော်၊ ယခုမျက်မှောက် ကာလ၌ ခံရသောဆင်းရဲဒုက္ခကို ပမဏမပြုထိုက်ဟု ငါသဘောရှိ၏။” ဤအံ့ဖွယ်ကတိအား ကျွန်ုပ်တို့ယုံကြည်ပါသလား။

ယေရှုအား ဆင်းရဲဒုက္ခခံစားရန် သန့်ရှင်း၍အခြေခံကျသောမေတ္တာနှင့် မေတ္တာ၏မွေးရာပါလွပ်လပ်ခြင်းသည် ကျွန်ုပ်တို့အား မငြင်းပယ်စေဘဲ ကပ်တိုင်သို့ တွန်းပို့သည်။ သူ့အားကုန်ကျစေမည်ဟုသိနေလျက် ဤလွတ်လပ်ခြင်းကို ကျွန်ုပ်တို့အားပေးတော်မူ၏။ အရေးပါသောဤအတွေးအခေါ်မျိုးကို စိတ်သိုမှီး ထားရပေမည်။

`ထာဝရဘုရားသည် ကျွန်ုပ်တို့အားပေးလိုက်သော လွတ်လပ် သောဆန္ဒအားဖြင့် ဖြစ်သမျှအရာတို့သည် ထာဝရဘုရားအလိုတော်ပါ ဟူသော အတွေးအခေါ်အား မည်သို့ကာကွယ်နိုင်မည်နည်း။`