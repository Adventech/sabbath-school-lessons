---
title:  လွတ်လပ်သောဆန္ဒကိုကာကွယ်ခြင်း
date:   12/02/2025
---

ထာဝရဘုရား၏လမ်းစဉ်များနှင့် အကြံများအား မသိရှိနိုင်သော်လည်း သမ္မာကျမ်းစာတွင် ဆိုးညစ်ခြင်း၏ပြဿနာကိုချဉ်းကပ်ရန် နည်းလမ်းအချို့ တို့ကို ဖော်ပြထားပါသည်။ ထိုဆိုးညစ်ခြင်းပြဿနာအား ချဉ်းကပ်မည့် နည်းလမ်းတစ်ခုမှာ လွတ်လပ်သောဆန္ဒကို ကာကွယ်ခြင်းပင်ဖြစ်၏။ လွတ်လပ် သောဆန္ဒကို ကာကွယ်ခြင်းဟူသည် သတ္တဝါတို့သည် ၎င်းတို့၏လွတ်လပ်သော ဆန္ဒကို အလွဲသုံးကြခြင်းကြောင့် ဆိုးညစ်ခြင်းဖြစ်လာသည်ဟူသော အမြင် ဖြစ်၏။ သို့ဖြစ်၍ ဆိုးညစ်ခြင်းအတွက် ဘုရားရှင်အား အပြစ်ဖို့၍မရနိုင်ပါ။ ဆိုးညစ်ခြင်းဟူသည် ထာဝရဘုရားသည် ကျွန်ုပ်တို့၏ကောင်းရာအတွက်ပေး သော လွတ်လပ်သောဆန္ဒကို ချိုးဖောက်ခြင်းကြောင့် ဖြစ်လာသောအရာဖြစ် လေသည်။

သို့ဖြစ်သော် ထာဝရဘုရားသည် ထိုလွတ်လပ်သောဆန္ဒကို အဘယ်ကြောင့်ပေးရသနည်း။ ဤကိစ္စနှင့်ပတ်သက်၍ စီအက်စ်လူးဝိစ် (C. S Lewis) သည် “လွတ်လပ်သောဆန္ဒသည် အဆိုးကိုလုပ်နိုင်သည်နည်းတူ ချစ်ခြင်းမေတ္တာ၊ ကောင်းမြတ်ခြင်းနှင့် ပျော်ရွှင်ခြင်းကိုပါ ပြုလုပ်စေနိုင်၏။ အလိုအလျောက်လုပ်ကိုင်သော လောကကြီးစက်ပစ္စည်းများကဲ့သို့ လည်ပတ် သောသတ္တဝါများအား ဖန်ဆင်းရမည်မှာ အလွန်တန်ဖိုးမဲ့လှ၏။ သာ၍မြင့်မြတ် သောသတ္တဝါများ၏ပျော်ရွှင်ခြင်းသည် လွတ်လပ်မှုပင်ဖြစ်၍ မိမိတို့အလို အလျောက် ဘုရားနှင့်ပေါင်းသင်းကြသဖြင့် လွတ်လပ်သောသူများသာဖြစ်ရ ပါမည်။” - Mere Christianity (New York: MacMillan, 1960), p. 52.

`ကမ္ဘာ၊ ၂း၁၆၊ ၁၇ ကိုဖတ်ပါ။ ဤကျမ်းချက်သည် အာဒံနှင့်ဧဝ တို့ထံပေးထားသော လွတ်လပ်သောဆန္ဒကို မည်ကဲ့သို့ဖော်ပြသနည်း။`

လွတ်လပ်သောဆန္ဒကို အစပြုစရာမရှိဘဲလျက် အဘယ်ကြောင့်အမိန့် ထုတ်ရသနည်း။ အာဒံနှင့်ဧဝတို့သည် တားမြစ်ထားသောအသီးကို စားလိုက် သည်နှင့်ပင် ဤလောကတွင် ဆိုးသွမ်းခြင်းပြည့်နှက်လာ၏။ လူသားကျဆုံးပြီး နောက်တွင် အပြစ်၏ကြောက်မက်ဖွယ်ရလဒ်အဖြစ် အာဗေလအား သူ၏အစ်ကိုမှ ရက်စက်စွာသတ်ဖြတ်ခြင်းကို မြင်ရလေတော့သည် (ကမ္ဘာ၊ ၄)။ ကျဆုံးခြင်း ဇာတ်လမ်းသည် အာဒံနှင့်ဧဝတို့မှ ၎င်းတို့၏လွတ်လပ်သောဆန္ဒကို အလွဲ သုံးလိုက်ခြင်းသည် လောကသို့ အပြစ်နှင့်ဆိုးသွမ်းခြင်းကို ယူဆောင်လာခဲ့ တော့သည်။

သမ္မာကျမ်းစာတွင် မှန်ကန်သောစိတ်လွတ်လပ်ခြင်းကို တွေ့ရ၏ (တရားဟော၊ ၇း၁၂၊ ၁၃။ ယောရှု၊ ၂၄း၁၄၊ ၁၅။ ဆာလံ၊ ၈၁း၁၁-၁၄။ ဟေရှာယ၊ ၆၆း၄)။ ကျွန်ုပ်တို့၏နေ့စဉ်အသက်တာအတွက် ဖန်ဆင်းရှင်ပေး ထားသောလွတ်လပ်သောဆန္ဒကို တစ်နည်းနည်းဖြင့် အသုံးပြုရပါသည်။ လွတ်လပ်သောဆန္ဒမရှိပါက လူသားအဖြစ်မသတ်မှတ်နိုင်ပါ။ စက်ပစ္စည်းမျှ လောက်သာ၊ စက်ရုပ်မျှလောက်သာဖြစ်လိမ့်မည်။

`ဆိုနီ (Sony) ကော်ပိုရေးရှင်းသည် ခွေးစက်ရုပ်တစ်ခုတီထွင်၍ အိုင်ဘိုဟု ကင်ပွန်းတပ်ကြ၏။ ခွေးအစစ်အတိုင်းပင်ဖြစ်သော်လည်း မဖျားနိုင်၊ ခွေးသန်းမကပ်နိုင်၊ မကိုက်နိုင်၊ ဆေးထိုးရန်မလို၊ အမွေးများ လည်းမကျွတ်နိုင်ပါ။ သင်၏အသွေးအသားတို့ကို အိုင်ဘိုခွေးအတွက် စွန့်လွှတ်နိုင်မည်လော။ မစွန့်နိုင်ပါက ဘုရားသခင်သည် သင့်အား လွတ်လပ်သောဆန္ဒဖြင့် ဖန်ဆင်းခြင်းအကြောင်းရင်းကို ပို၍သင် နားလည်လာပါမည်။`