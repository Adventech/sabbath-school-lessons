---
title:  “ကျွန်ုပ်မသိသောအရာများစွာရှိ၏”
date:   10/02/2025
---

ရာဇဝင်သည် ဆိုးသွမ်းခြင်းအား မေတ္တာဖြင့်အနိုင်ယူခြင်းဖြင့် အဆုံး ရောက်လိမ့်မည်။ ထိုအတောအတွင်းမှာပင် မေးစရာမေးခွန်းများစွာကျန်ရှိ နေ၏။ ဆိုးညစ်ခြင်း၏ပြဿနာအား အကောင်းဘက်သို့ မည်ကဲ့သို့စဉ်းစား ပြောဆိုနိုင်မည်နည်း။

`ယောဘ၊ ၃၉း၁-၁၂ ကိုဖတ်ပါ။ ဘုရားသခင်သည် ယောဘအား ပြန်ပြောသောစကားမှ ဆိုးညစ်ခြင်းပြဿနာအပေါ် မည်ကဲ့သို့အလင်းပေးသနည်း။`

ထိုဇာတ်လမ်းတွင် ယောဘသည် လွန်စွာခံစားရသဖြင့် အဘယ်ကြောင့် ဒုက္ခများစွာခံရသည်ကို မိမိကိုယ်ကို မေးခွန်းပေါင်းများစွာထုတ်လေသည်။ ထိုအချိန် တွင် ယောဘသည် ကောင်းကင်နောက်ကွယ်တွင် မည်သည်တို့ဖြစ်ပျက်သည် ကို မသိရှိပါ (ယောဘ၊ ၁-၂)။

ယောဘအား ဘုရားသခင်၏တုံ့ပြန်ခြင်းသည် အထိနာ၏။ ထာဝရ ဘုရားသည်လည်း ယောဘအား မိုးသက်မုန်တိုင်းထဲက မိန့်တော်မူသည်ကား၊ “ပညာမရှိဘဲ စကားပြောကာမျှနှင့် ငါ့အကြံကိုမိုက်စေသောဤသူအား အဘယ်သူ နည်း” (ယောဘ၊ ၃၈း၁၊ ၂)။ အခြားဘာသာပြန်တစ်ခုတွင် အသိပညာနည်းပါး လျက် အပြောများလှသည်ဟူ၏။ ယောဘ၊ ၃၈း၄ တွင်လည်း ဘုရားသခင် သည် “မြေကြီးအမြစ်ကိုငါတည်သောအခါ သင်သည် အဘယ်မှာရှိသနည်း” ဟု မိန့်တော်မူ၏။

`ယောဘ၊ ၄၂း၃ ကိုဖတ်ပါ။ ယောဘ၏တုံ့ပြန်ခြင်းသည် ကျွန်ုပ်တို့၏မည်သည့်ရပ်တည်မှုအား အလင်းပေးသနည်း။`

ယောဘကိုတုံ့ပြန်ခြင်းဖြင့် ဘုရားသခင်သည် ယောဘမသိသောအရာ မြောက်မြားစွာရှိသည်ကို အတိအလင်းဖော်ပြသည်။ ကျွန်ုပ်တို့သည်လည်း ယောဘကဲ့သို့ပင် လောကတွင် ဖြစ်ပျက်နေသောအရာများစွာတို့၏နောက်ကွယ် ကို ကျွန်ုပ်တို့ဘာမျှမသိရပါ။ ကျွန်ုပ်တို့၏မေးခွန်းများ၏အဖြေများကို မသိရ သည်တိုင် အဖြေကောင်းမရှိသည်မဟုတ်ဘဲ နောင်တစ်နေ့တွင် အားလုံး အဆင်ပြေသွားပါလိမ့်မည်။ ထိုနေ့ရက်တိုင်အောင် ကျွန်ုပ်တို့သည် နည်းလမ်း ပေါင်းစုံဖြင့်ပြသနေသော ဘုရား၏ကောင်းမြတ်ခြင်းကို ယုံကြည်ရပါမည်။

`ကျွန်ုပ်တို့သိမြင်သောအရာနည်းပါးလှသည်ကို တွေးတော ကြည့်ပါ။ အခက်ခဲဆုံးသောဒုက္ခဆင်းရဲခြင်းကို ခံရသောအခါ အဖြေ မရသေးသောမေးခွန်းများဖြင့်ပင် ကျွန်ုပ်တို့သည် အဘယ်ကြောင့် အသက်ရှင်နေရပါမည်နည်း။`