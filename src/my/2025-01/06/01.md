---
title:  ဘုရားရှင်၏ကရုဏာဖြင့်တရားမျှတခြင်း
date:   01/02/2025
---

### ဖတ်ရန်ကျမ်းချက်များ။

ဆာလံ၊ ၃၃း၅။ ဆာလံ၊ ၈၅း၁ဝ။ တရားဟော၊ ၃၂း၄။ ယာကုပ်၊ ၁း၁၇။ တိတု၊ ၁း၂။ ထွက်၊ ၃၂း၁၄။ မဿဲ၊ ၅း၄၃-၄၈။

> <p>အလွတ်ကျမ်းချက်</p>
> “ဝါကြွားသောသူမည်သည်ကား၊ ငါသည် မြေကြီးပေါ်မှာ ချစ်သနားခြင်း၊ တရားသဖြင့်စီရင်ခြင်း၊ ဖြောင့်မတ်ခြင်းကိုပြုသော ထာဝရဘုရားဖြစ်ကြောင်းတည်းဟူသော၊ ငါ၏သဘောကိုနားလည် ခြင်း၌သာ ဝါကြွားစေ။ ငါသည် ထိုအရာတို့၌မွေ့လျော်သည်ဟု ထာဝရဘုရားမိန့်တော်မူ၏” (ယေရမိ၊ ၉း၂၄)။

အရှေ့တိုင်းပြည်ရှိ လူမျိုးတို့၏ဘုရားတို့သည် မတည်တံ့ရုံမက ကိုယ်ကျင့်တရားမဲ့၍ ကြိုတင်ပြောနိုင်စွမ်းလည်းမရှိဘဲလျက် သူငယ်မီးပူဇော် ခြင်းကဲ့သို့ ယုတ်မာသောအရာများကို တောင်းဆိုလေ၏။ တရားဟော၊ ၃၂း၁၇ တွင် ထိုဘုရားတို့၏နောက်ကွယ်တွင် နတ်ဆိုးများရပ်တည်သည်ဟုဆို၏ (၁ကော၊ ၁ဝး၂ဝ၊ ၂၁) ကိုလည်းဖတ်ပါ။ ထိုဘုရားများအား စွန့်လွှတ်စွန့်စား ကိုးကွယ်ရသည်ဖြစ်ရာ ကိုးကွယ်သူတို့၏ဝိညာဉ်သည် အမှောင်ထုတွင် ကျန်ခဲ့ ရပေသည်။ သမ္မာကျမ်းစာ၏ထာဝရဘုရားသည်ကား၊ ထိုနတ်ဆိုးဘုရားများ ကဲ့သို့မဟုတ်။ ယာဝေ (Yahweh) ဘုရားသည် ကောင်းမြတ်စုံလင်၍ ပြောင်းလဲခြင်းကင်း၏။ ဤဘုရား၏ကောင်းမြတ်စုံလင်ခြင်းကြောင့် ကျွန်ုပ်တို့ သည်လည်း ထာဝရမျှော်လင့်ခြင်းရှိနိုင်ပေသည်။

ရှေးအခါက ထိုဘုရားများနှင့်လည်းကောင်း၊ ယခုခေတ်ပေါ်ဘုရား များနှင့်လည်းကောင်း နှိုင်းယှဉ်ရလျှင် ယာဝေဘုရားသည် ဆိုးသွမ်းခြင်း၊ ဒုက္ခဆင်းရဲခြင်း၊ တရားမမျှတမှုနှင့် ဖိနှိပ်ခြင်းတို့ကို ပြတ်သားစွာရှုတ်ချခဲ့လေသည်။ နောင်တစ်ချိန်တွင် ၎င်းတို့အားလုံးကို ကိုယ်တော်ချေဖျက်ပစ်မည်ဖြစ်သည်။