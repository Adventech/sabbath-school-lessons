---
title:  ဆက်လက်လေ့လာရန်။
date:   07/02/2025
---

Ellen G. White, "God's Love for Man," pp. 9-15, in Steps to Chirst ကိုဖတ်ပါ။

“နှုတ်ကပတ်တော်သည် ထာဝရဘုရား၏အပြုအမူတို့ကိုဖော်ပြသည်။ မေတ္တာတော်နှင့် ကရုဏာတော်တို့သည် အတိုင်းမဲ့၏။ မောရှေသည် “ကိုယ်တော့် ဘုန်းကို” ကျွန်ုပ်အားပြတော်မူပါဟု တောင်းလျှောက်ရာတွင် ‘ငါ၏ကောင်းမြတ် ခြင်းရှိသမျှကို သင့်ရှေ့၌ငါလျှောက်သွားစေမည်’ (ထွက်၊ ၃၃း၁၈၊ ၁၉) ဟု မိန့်တော်မူ၏။ မောရှေရှေ့မှ ကိုယ်တော်ဖြတ်သွားသောအခါ “ထာဝရဘုရား၊ ထာဝရဘုရား၊ ချစ်သနားခြင်းမေတ္တာကရုဏာနှင့်ပြည့်စုံ၍ စိတ်ရှည်ခြင်း၊ ကျေးဇူး ပြုခြင်း၊ သစ္စာစောင့်ခြင်းနှင့် ကြွယ်ဝတော်မူထသော အထောင်အသောင်းတို့အား သနားခြင်းကျေးဇူးတရားကို စောင့်တော်မူထသော၊ အဓမ္မကျင့်ခြင်း၊ တရားတော် ကို လွန်ကျူးခြင်း၊ ပြစ်မှားခြင်းအပြစ်တို့ကိုလွှတ်ခြင်း (ထွက်၊ ၃၄း၆၊ ၇)။ သူသည် စိတ်ရှည်သောသဘော၊ ကျေးဇူးပြုချင်သောသဘောရှိ၏” (ယောန၊ ၄း၂။ မိက္ခာ၊ ၇း၁၈)။

“ထာဝရဘုရားသည် ကျွန်ုပ်တို့အား မရေတွက်နိုင်သောကောင်းကင်နှင့် လောကအမှတ်အသားများဖြင့် မှတ်သားထားလေ၏။ သဘာဝနှင့် လောက၏ အနက်နဲဆုံးသောလူသားစိတ်နှလုံးအား ချည်နှောင်နိုင်သည့်အရာများအားဖြင့် မိမိကိုယ်ကို ဖော်ထုတ်ပြ၏။ ဤပုံဆောင်ခြင်းတို့သည် မပြည့်စုံပါ။ ဤအထောက် အထားများရှိလင့်ကစား၊ ရန်သူသည် လူသားတို့၏မျက်စိကို ဖုံးကွယ်ထား သဖြင့် သူတို့သည် ထာဝရဘုရားအားကြောက်ရွံ့ကြ၏။ အပြစ်မလွှတ်တတ်ဟု မြင်စေ၏။ တရားမျှတမှုကို တင်းမာခက်ထန်စွာ စွဲကိုင်သောဘုရားဟု မြင်စေ ၏။ ထောက်ထားတတ်သောတရားသူကြီးမဟုတ်၊ တိကျမှန်ကန်သောဘုရားဟု ဆို၏။ ဖန်ဆင်းရှင်သည် အမှားပြုလုပ်သူတို့အား မျက်စိဒေါက်ထောက်ကြည့်၍ တရားစီရင်မည့်သူဟု စွပ်စွဲသည်။ ဤအမှောင်ထုကြီးကိုဖယ်ရှား၍ ထာဝရ ဘုရား၏အနန္တမေတ္တာကို ကမ္ဘာသိအောင်ကြွေးကြော်၍ ယေရှုသည် လူသား များထဲတွင် လာရောက်နေထိုင်ကြောင်း ကြွေးကြော်ရလိမ့်မည်” (Ellen G. White, Steps to Christ, pp. 10, 11).

**ဆွေးနွေးရန်မေးခွန်းများ**

`၁။ ဘုရားသခင်၏ဘုန်းတော်သည် သူ၏ကောင်းမြတ်ခြင်းနှင့် ပတ်ရစ်နေ သည်ကိုသိရှိရန် အဘယ်ကြောင့်အရေးကြီးသနည်း။ ထာဝရဘုရား၏ မေတ္တာနှင့် အကျင့်စရိုက်တို့သည် အာဏာပြခြင်းသက်သက်ဖြစ်သည် ဆိုသည့် အယူအဆအား မည်သို့ပြုပြင်နိုင်မည်နည်း။`

`၂။ ထာဝရဘုရား၏ကောင်းမြတ်ခြင်းအား သင်မေးခွန်းထုတ်ဖူးပါသလား။ ထိုသို့မေးခွန်းထုတ်ဖူးသူတစ်စုံတစ်ဦးသည် ထာဝရဘုရားကို ယုံကြည်သည် ဆိုလျက်နှင့် လောက၏ဆိုးညစ်မှုများကိုပင် ကျင့်ဆောင်နေသည်။ ဤ မေးခွန်းအား သင်ကိုယ်တိုင်မည်သို့ဖြေ၍၊ ထာဝရဘုရား၏ကောင်းမြတ် ခြင်းအား နားလည်သဘောပေါက်ရန် မည်ကဲ့သို့ကူညီသနည်း။`

`၃။ အဆိုးနှင့်အကောင်းတိုက်လှန်ပွဲအကြောင်းနားလည်ခြင်းဖြင့် လောက၌ရှိသော ဆိုးညစ်မှုများကို ပိုနားလည်စေသလား။`