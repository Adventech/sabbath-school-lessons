---
title:  နောင်တရသောဘုရားလော။
date:   05/02/2025
---

ထာဝရဘုရားနောင်တရမည်လော။ ရခဲ့သည်ရှိသော် မည်သို့နည်း။ ထာဝရဘုရား၏ ဝိသေသလက္ခဏာသည် မပြောင်းလဲပါ။ အချို့နေရာတွင် နောင်တရသည်ဟုလည်းကောင်း၊ စိတ်ပြောင်းသည်ဟုလည်းကောင်း ပါရှိသည်။ လူသားအနေဖြင့် နောင်တဟူသည် မိမိအမှားကိုအသိအမှတ်ပြုခြင်းဖြစ်၏။ ထိုသို့ဆိုသော် သမ္မာကျမ်းစာသည် အဘယ်ကြောင့် ထာဝရဘုရားနောင်တရ သည်ဟု ဆိုရသနည်း။

`ထွက်၊ ၃၂း၁၄ ကို ယေရမိ၊ ၁၈း၄-၁ဝ နှင့်နှိုင်းယှဉ်ဖတ်ပါ။ ထာဝရဘုရားသည် မည်ကဲ့သို့နောင်တရသည်ဆိုသနည်း။`

ဤနေရာမှာရော အခြားနေရာများတွင်ပါ တရားစီရင်ရာတွင် နောင်တ ရခြင်းနှင့် ရင်ကြားစေ့ခြင်းကြောင့် ထာဝရဘုရားသည် စိတ်ပြောင်းလဲကြောင်း ဖော်ပြထားပါသည်။ လူသားတို့သည် မိမိတို့၏ဆိုးညစ်သောလမ်းစဉ်ကို စွန့်လွှတ် ပါက၊ ထာဝရဘုရားသည်လည်း မိမိစီစဉ်ထားသောတရားစီရင်ခြင်းကို စွန့်လွှတ် မည်ဟူ၏။ နောင်တရသောအပြစ်သားအားတုံ့ပြန်ရန် တရားစီရင်ခြင်းကို ထာဝရ ဘုရားမှ စွန့်လွှတ်ခြင်းသည် သမ္မာကျမ်းစာတစ်အုပ်လုံး၏အခြေခံသဘောဖြစ်၏။

`တော၊ ၂၃း၁၉ နှင့် ၁ရာ၊ ၁၅း၂၉ တို့ကိုဖတ်ပါ။ ထာဝရဘုရား ၏စိတ်ပြောင်းလဲခြင်း၊ နောင်တရခြင်းကို မည်သို့သွန်သင်ထားသနည်း။`

ဤကျမ်းချက်တွင် ထာဝရဘုရားသည် “နောင်တရအံ့သောငှာ လူဖြစ် တော်မမူ” (၁ရာ၊ ၁၅း၂၉) ဟုဆို၏။ “ဘုရားသခင်သည် မုသားစကားပြောရန် လူဖြစ်တော်မမူ။ နောင်တရခြင်းငှာ လူဖြစ်တော်မူသည်မဟုတ်။ ကတိထား တော်မူပြီးမှ မတည်ဘဲနေတော်မူမည်လော” (တော၊ ၂၃း၁၉)။ အခြားသော ကျမ်းချက်များနှင့်နှိုင်းယှဉ်ဖတ်ပါက ဤအချက်တို့မှ ထာဝရဘုရားသည် စိတ် ပြောင်းလဲခြင်းမရှိကြောင်း သာဓကများမဟုတ်ဘဲ၊ လူသားများနည်းတူ စိတ်ပြောင်းလဲခြင်းနှင့် နောင်တရခြင်းမရှိကြောင်း သာဓကများသာဖြစ်လေသည်။ ထာဝရဘုရားသည် ကတိတော်များတည်ကြည်၍ လူသားတို့၏နောင်တအပေါ် သူ့အစီအစဉ်ပြောင်းလဲမည့်အချိန်တွင် သူ၏ကောင်းမြတ်ခြင်းနှင့် နှုတ်ကပတ် တော်အတိုင်းပြုလုပ်လေ့ရှိ၏။ ထာဝရဘုရား၏ဝိသေသလက္ခဏာသည် ကောင်းမြတ်ခြင်း၊ ဖြောင့်မတ်ခြင်း၊ မေတ္တာနှင့်ကရုဏာဖြစ်သဖြင့် နောင်တရသော သူအား တရားစီရင်ခြင်းမှ စိတ်ပြောင်းလဲတော်မူသည်။

`သမ္မာကျမ်းစာတွင် ထာဝရဘုရား၏စိတ်ပြောင်းလဲခြင်းသည် မည်သို့ထင်ရှားသနည်း။ ထာဝရဘုရား၏ဝိသေသလက္ခဏာသည် ခိုင်မြဲသည်နှင့်အမျှ ထာဝရဘုရားကပင် အပေးအယူရှိသော မိတ်သဟာယပြုခြင်းသည် မည်သည့်ထူးခြားမှုရှိစေသနည်း။`