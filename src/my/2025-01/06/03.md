---
title:  ထာဝရဘုရားသည်စုံလင်စွာကောင်းမြတ်ဖြောင့်မတ်၏
date:   03/02/2025
---

ထာဝရဘုရားသည် မေတ္တာနှင့်ဖြောင့်မတ်ခြင်းရှိရန် တောင်းဆိုနေရုံ မကဘဲ၊ သူကိုယ်တိုင်ပင် ဤနေရာများတွင် မယိုင်မလဲရပ်တည်နေသည်။ သမ္မာကျမ်းစာတွင် ထာဝရဘုရားသည် သန့်ရှင်းခြင်း၊ သစ္စာရှိခြင်း၊ ဖြောင့်မတ် ခြင်းနှင့် မေတ္တာဖြင့်ပြည့်စုံသည်ဟုဆို၏။ ထာဝရဘုရားသည် ချစ်စရာကောင်း သောအရာနှင့် ဖြောင့်မတ်မှန်ကန်သောအရာကိုသာလျှင် ပြုလုပ်၏။ မည်သည့် အခါမျှ အမှားမလုပ်ပါ။

`တရားဟော၊ ၃၂း၄ နှင့် ဆာလံ၊ ၉၂း၁၅ ကိုဖတ်ပါ။ ထာဝရဘုရား၏သစ္စာရှိခြင်းနှင့် ဖြောင့်မတ်ခြင်းတို့ကို မည်သို့ ဖော်ပြထားသနည်း။`

ဤကျမ်းချက်မှအစ အခြားကျမ်းချက်များစွာတို့မှာ ထာဝရဘုရားသည် တရားမျှတ၍ မေတ္တာဖြစ်သည်ကို ထာဝရဘုရားသည် မတရားသောအမှုနှင့် ကင်းလွတ်သည် (ဆာ၊ ၉၂း၁၅။ ၂၅း၈။ ၁၂၉း၄) ဟုဆို၏။ ထာဝရဘုရား သည် “တရားသဖြင့်ပြုတော်မူ၏။ မတရားသောအမှုကိုပြုတော်မမူ။ အဓမ္မလူတို့ သည် ရှက်ကြောက်ခြင်းမရှိဟုဆို၏” (ဇေဖနိ၊ ၃း၅)။ ထာဝရဘုရား၏အကျင့် စရိုက်နှင့် မတရားခြင်းကိုစုံမက်သောသူတို့၏အကျင့်သည် လွန်စွာကွာခြား လှ၏။ လူတစ်စီအတွက် အကောင်းဆုံးအရာကို ထာဝရဘုရားသိတော်မူ၍ ပါဝင်သောသူအပေါင်းတို့အတွက် အကောင်းဆုံးကိုယူဆောင်ခဲ့၏။

`ဆာလံ၊ ၉း၇၊ ၈ နှင့် ဆာလံ၊ ၁၄၅း၉-၁၇ ကိုဖတ်ပါ။ ဤ ကျမ်းချက်တို့သည် ထာဝရဘုရားအကြောင်း မည်သို့သွန်သင်သနည်း။`

သမ္မာကျမ်းစာ၏ဘုရားသည် တရားသဖြင့်စီရင်သောဘုရားဖြစ်၏ (ဆာလံ၊ ၇း၁၁)။ ဆိုးသောသူကိုလက်ခံတော်မမူ (ဆာလံ၊ ၅း၄)။ ၁ယော၊ ၁း၅ တွင်လည်း ထာဝရဘုရားသည် အလင်းဖြစ်၍ သူ၌မှောင်မိုက်အလျှင်း မရှိ။ ထာဝရဘုရားသည် ကောင်းမြတ်စုံလင်သည်သာမက၊ ယာကုပ်၊ ၁း၁၃ တွင် မကောင်းသောအရာသည် ထာဝရဘုရားကို မသွေးဆောင်နိုင်ရာ (ဟဗက္ကုတ်၊ ၁း၁၃ နှင့်နှိုင်းယှဉ်ဖတ်ပါ)။

ဤအရာအားလုံးတို့တွင် ထာဝရဘုရား၏ကောင်းမြတ်ခြင်းနှင့် တန်ခိုး တော်တို့သည် ခွဲခြား၍မရအောင် ချိတ်ဆက်နေကြပါသည်။ ထာဝရဘုရား၏ တန်ခိုးသည် အနန္တတန်ခိုးဖြစ်သော်လည်း သူသည် မိမိတန်ခိုးအား မေတ္တာနှင့် တရားမျှတခြင်းနည်းလမ်းဖြင့်သာလျှင် အသုံးပြုလေ၏။ သို့ဖြစ်၍ မောရှေ သည် ထာဝရဘုရားအား ကိုယ်တော်၏ဘုန်းကို ကျွန်ုပ်အားပြတော်မူပါဟု တောင်းလျှောက်ရာတွင် “ငါ၏ကောင်းမြတ်ခြင်းရှိသမျှကို သင့်ရှေ့၌ ငါလျှောက် သွားစေမည်” (ထွက်၊ ၃၃း၁၈၊ ၁၉) ဟု မိန့်တော်မူ၏။

`ဤမျှလောက်ကောင်းမြတ်သောထာဝရဘုရားသည် ဤလောက သို့ ဤမျှလောက်ဆိုးသွမ်းမှုများအား အဘယ်ကြောင့်ခွင့်ပြုရသနည်း။`