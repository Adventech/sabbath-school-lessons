---
title:  ထာဝရဘုရား၏မပြောင်းလဲနိုင်သောဝိသေသလက္ခဏာ
date:   04/02/2025
---

`မာလခိ၊ ၃း၆ နှင့် ယာကုပ်၊ ၁း၁၇ တို့ကိုဖတ်ပါ။ ထာဝရ ဘုရား၏ဝိသေသလက္ခဏာအား မည်သို့ဖော်ပြသနည်း။`

မာလခိ၊ ၃း၆ တွင် ထာဝရဘုရားက “ငါသည် ထာဝရဘုရားဖြစ်၏။ ပြောင်းလဲခြင်းမရှိ။” ဤအချက်ကိုဖတ်ရှုသူအချို့တို့သည် မည်သည့်အခါမျှ ထာဝရဘုရားသည် မပြောင်းလဲဟု ဖတ်ရှုရသော်လည်း ဆက်လက်ဖတ်ရှုသော အခါ ထာဝရဘုရား၏မပြောင်းလဲသောအချက်သည် ကိုယ်ကျင့်တရားမပြောင်း လဲခြင်းဖြစ်သည်။ အောက်သို့ဆက်ဖတ်ပါက ဘုရားရှင်သည် ကျိုးကြောင်း ရှိပါက ပြောင်းလဲခြင်းကို၊ “ထိုကြောင့် ယာကုပ်အမျိုးတို့၊ သင်တို့သည် ဆုံးရှုံးခြင်းသို့မရောက်” (မာလခိ၊ ၃း၅ နှင့် မာလခိ၊ ၃း၇) တွင်ပင် “ငါ့ထံသို့ပြန်လာကြလော့။ ငါသည်လည်း သင်တို့ဆီသို့ပြန်လာမည်” ဟု မိန့်တော်မူ၏။

သို့ဖြစ်၍ ထာဝရဘုရားသည် ဖန်ဆင်းထားသောသတ္တဝါတို့နှင့် အပြန် အလှန်မိတ်သဟာယဖွဲ့ကြသော်လည်း ထိုအပြန်အလှန်မိတ်သဟာယမှာပင် ထာဝရဘုရား၏ဝိသေသလက္ခဏာကား ပြောင်းလဲခြင်းမရှိ တည်မြဲနေ၏။ ဤအချက်ကိုပင် ယာကုပ်၊ ၁း၁၇ ၌ အတည်ပြုသယောင်ဖြင့် ကောင်းမြတ် စုံလင်သောစွမ်းရည်ကျေးဇူးရှိသမျှတို့သည် ပြောင်းလဲခြင်းမရှိသော အလင်း၏ အဘထံတော်က သက်ရောက်သည်ဟူ၏။ ထာဝရဘုရားသည် အဆိုး၏ အရင်းအမြစ်မဟုတ်ပါ။ သမ္မာကျမ်းစာအရပ်ရပ်တွင် ထာဝရဘုရား၏အကျင့် စာရိတ္တသည် ပြောင်းလဲခြင်းမရှိပါ။ တစ်မျိုးပြောရပါက ထာဝရဘုရား၏ ဝိသေသလက္ခဏာသည် ပြောင်းလဲခြင်းမရှိပါ။ ထိုစဉ်ပင် ထာဝရဘုရားသည် မေတ္တာနှင့် တရားမျှတခြင်းဖြင့် သတ္တဝါတို့နှင့် မိတ်သဟာယဖွဲ့၏။

`၂တိ၊ ၂း၁၃။ တိတု၊ ၁း၂ နှင့် ဟေဗြဲ၊ ၆း၁၇၊ ၁၈ တို့ကို ဖတ်ပါ။ ဤအချက်တို့သည် ထာဝရဘုရားအကြောင်း မည်သို့ သွန်သင်သနည်း။`

ထာဝရဘုရားသည် မိမိကိုယ်ကိုမငြင်းခုံ၊ လိမ်ညာမပြောပါ။ ဘုရားရှင် ၏ကတိတော်တို့သည် မပျက်စီးနိုင်ပါ။ သမ္မာကျမ်းစာ၏ဘုရားရှင်သည် ခရစ်တော်အားဖြင့် လက်ဝါးကပ်တိုင်ပေါ်တွင် မိမိကိုယ်ကိုပေးဆပ်တော်မူသော ဘုရားရှင်ပင်ဖြစ်သည်။ ထာဝရဘုရားသည် >ခင်းချက်မရှိ၊ ယုံကြည်ရသော ဘုရား၊ အနာဂတ်အတွက် မျှော်လင့်ခြင်းပေးနိုင်သောဘုရား၊ ဟေဗြဲ၊ ၁၃း၈ တွင် ယေရှုခရစ်တော်သည် မနေ့၊ ယနေ့၊ နောင်ကာလ အတူတူပင်ဖြစ်သည်ဟု ဆို၏။

`ထာဝရဘုရား၏ကောင်းမြတ်ခြင်းအား မိမိတို့အသက်တာ၏ အဆိုးဆုံးအချိန်တွင်ပင် ယုံကြည်စိတ်ချနိုင်ရန် မည်သို့သင်ယူရ မည်နည်း။ လက်ဝါးကပ်တိုင်ပေါ်က ထာဝရဘုရား၏ရုပ်လုံးသည် သူ၏ကောင်းမြတ်တော်မူခြင်းကို သိနားလည်နိုင်ရန် မည်ကဲ့သို့ ကူညီနိုင်သနည်း။`