---
title:  မေတ္တာနှင့်တရားမျှတခြင်း
date:   02/02/2025
---

သမ္မာကျမ်းစာတွင် မေတ္တာနှင့်တရားမျှတခြင်းသည် ဒွန်တွဲလေ့ရှိ၏။ စစ်မှန်သောမေတ္တာသည် မျှတခြင်းကိုတောင်းဆို၍ စစ်မှန်သောမျှတခြင်းသည် လည်း မေတ္တာကပင် စီမံကွပ်ကဲနိုင်စွမ်းရှိ၏။ ကျွန်ုပ်တို့သည် ဤနှစ်ချက်ကို ဒွန်တွဲပေးလေ့မရှိဘဲ မေတ္တာနှင့်တရားမျှတခြင်းကို လူသားတို့သည် လွန်စွာ ဖျက်ဆီးကြပါသည်။

`ဆာလံ၊ ၃၃း၅။ ဟေရှာယ၊ ၆၁း၈။ ယေရမိ၊ ၉း၂၄။ ဆာလံ၊ ၈၅း၁ဝ နှင့် ဆာလံ၊ ၈၉း၁၄ တို့ကိုဖတ်ပါ။ ဘုရားရှင်သည် တရားမျှတ ခြင်းကို မည်မျှစုံမက်ကြောင်း မည်ကဲ့သို့အလင်းပြသနည်း။`

ဤကျမ်းချက်တို့မှ ထာဝရဘုရားသည် မျှတခြင်းကိုစုံမက်ကြောင်း အတိအလင်းဖော်ပြသည် (ဆာလံ၊ ၃၃း၅။ ဟေရှာယ၊ ၆၁း၈)။ သမ္မာကျမ်းစာ တွင် မေတ္တာနှင့်တရားမျှတခြင်းသည် ခွဲမရအောင်ငြိတွယ်နေကြသည်။ ထာဝရ ဘုရား၏မေတ္တာနှင့် ဖြောင့်မတ်ခြင်းသည် ဒွန်တွဲ၍၊ လောကတွင် ဖြောင့်မတ် ခြင်းနှင့် တရားမျှတခြင်းတို့ကို တည်စေလို၏။ ပုရောဖက်တို့သည်လည်း မတရားခြင်းမှန်သမျှ မတရားသောဥပဒေ၊ မမှန်သောအလေးချိန်နှင့် ဆင်းရဲသား မုဆိုးမများအား ဖိနှိပ်ခြင်းတို့ကို ရှုတ်ချကြ၏။ လူသားတို့သည် ဆိုးသွမ်းခြင်း နှင့် မတရားခြင်းမြောက်မြားစွာကျူးလွန်ကြသော်လည်း “မြေကြီးပေါ်မှာ ချစ်သနား ခြင်းနှင့် တရားသဖြင့်စီရင်ခြင်း၊ ဖြောင့်မတ်ခြင်းကိုပြုသော” (ယေရမိ၊ ၉း၂၄) သူသည် ထာဝရဘုရားတစ်ပါးတည်းသာဖြစ်သည်ဟုဆို၏။

သမ္မာကျမ်းစာတွင် ထာဝရဘုရားထံသစ္စာခံသောသူတို့သည် ဘုရား၏ တရားစီရင်ခြင်းသည် ဆိုးညစ်သူနှင့် ဖိနှိပ်သောသူတို့အားဒဏ်ခတ်၍ မတရား ခြင်းနှင့်ဖိနှိပ်ခံသူသားကောင်များတို့အား တရားမျှတမှုကို ဆောင်ရွက်ပေးခြင်း ဖြစ်သည်ဟု လက်ခံကြသည်။ ဖြောင့်မတ်ခြင်းနှင့် တရားမျှတခြင်းတို့သည် ထာဝရဘုရား၏နိုင်ငံတော်အခြေခံဥပဒေပင်ဖြစ်၏။ ထာဝရဘုရား၏စိတ်နှလုံး အုပ်ချုပ်ခြင်းသည် ဖြောင့်မှန်၍၊ မတရားသဖြင့် မိမိတို့ကိုယ်ကျိုးအတွက်သာ ပြုလုပ်သော လောကနိုင်ငံများနှင့် လုံးဝမတူပေ။ ဆာလံ၊ ၈၅း၁ဝ တွင် “ကရုဏာနှင့်သစ္စာဆုံမိပြီ။ တရားနှင့်ချမ်းသာသည် တစ်ပါးနှင့်တစ်ပါးနမ်းမိပြီ” ဟုဆို၏။

ထာဝရဘုရားမျှော်လင့်သောအရာကား၊ မိက္ခာ၊ ၆း၈ တွင် “အချင်းလူ၊ ကောင်းသောလမ်းကိုပြတော်မူပြီ။ တရားသဖြင့်ပြုခြင်း၊ ကရုဏာကိုနှစ်သက် ခြင်း၊ သင်၏ဘုရားသခင်၏ရှေ့တွင် နှိမ့်ချသောစိတ်နှင့်ကျင့်နေခြင်း” စသည် တို့ဖြစ်ကြ၏။ ထာဝရဘုရား၏အကျင့်စရိုက်ကို ရောင်ပြန်ဟပ်စေမည်ဆိုပါက တရားမျှတခြင်းနှင့် ကရုဏာတို့အား ပေါက်ဖွားစေသောမေတ္တာသည်ပင် ဗဟို အချက်အချာဖြစ်သည်။

`ယခုပင် လူသားတို့၏အကျင့်ပျက်ပြားခြင်းသာဓကသည် မည်သည်တို့ဖြစ်နိုင်မည်နည်း။ ကျွန်ုပ်တို့သည် ထာဝရဘုရားထံတော် သို့ တရားမျှတခြင်းအတွက် မအော်ဟစ်နိုင်တော့မည့်နေ့ရက်သည် အဘယ်သို့နည်း။`