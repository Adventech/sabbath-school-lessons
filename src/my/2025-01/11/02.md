---
title:  ခရစ်တော်အောင်နိုင်သူ
date:   09/03/2025
---

ခရစ်တော်ကိုယ်တော်တိုင်မှ “ဤလောကကိုအုပ်စိုးသူ” ဟု စာတန် အားရည်စူး၍ပြောခဲ့သည့်တိုင် ဤလောက၏ရှင်ဘုရင်သည် ယေရှုခရစ်တော် ပင်ဖြစ်၏။ ယေရှုသည် ကျွန်ုပ်တို့အတွက် အောင်နိုင်ခဲ့ရာ ဒုက္ခဆင်းရဲကာလ တွင်ပင် ထိုအောင်မြင်ခြင်းသည် ကျွန်ုပ်တို့အတွက်ဖြစ်သည်။ ယေရှုသည် ရန်သူတို့အား စစ်မျက်နှာအားခုးတွင် ရင်ဆိုင်ပေးသည်။ သမ္မာကျမ်းစာမှ မာရ်နတ်အား အောက်ပါအတိုင်းဖော်ပြထားသည်။

၁. အစအဦးမှ လောကကိုလှည့်ဖြားသူ (ဗျာ၊ ၁၂း၉။ မဿဲ၊ ၄း၃။ ယောဟန်၊ ၈း၄၄။ ၂ကော၊ ၁၁း၃။ ၁ယော၊ ၃း၈)။
၂. ထာဝရဘုရားနှင့် သူ၏လူတို့အား ကောင်းကင်တွင်ပြစ်တင်ဝေဖန်သူ (ဗျာ၊ ၁၂း၁ဝ။ ၁၃း၆။ ယောဘ၊ ၁-၂)။ ဇာခရိ၊ ၃း၁၊ ၂။ ယုဒ၊ ၉)။
၃. ဤလောကကို လုယူအစိုးရသူ (ယောဟန်၊ ၁၂း၃၁။ ၁၄း၃ဝ။ ၁၆း၁၁။ တမန်၊ ၂၆း၁၈။ ၂ကော၊ ၄း၄။ ဧဖက်၊ ၂း၂။ ၁ယော၊ ၅း၁၉)။

`ယောဟန်၊ ၁၈း၃၇ ကိုဖတ်ပါ။ ရန်သူ၏လှည့်ဖြားခြင်းကို တွန်းလှန်နိုင်ရန် ခရစ်တော်သည် မည်ကဲ့သို့လုပ်ဆောင်ပေးသနည်း။ ယေရှုသည် ရှင်ဘုရင်ဖြစ်သည်ဆိုရာတွင် မည်သည့်အဓိပ္ပာယ်ရှိသနည်း။`

သမ္မာကျမ်းစာတွင် စာတန်သည် လှည့်ဖြားသူ၊ ပြစ်တင်ဝေဖန်သူ၊ အပြစ်ရှာသူနှင့် လောကကိုလုယူအစိုးရသူဟု သွန်သင်ထားသော်လည်း၊ ယေရှု သည် စာတန်အပေါ်အောင်နိုင်သူဟု သွန်သင်ထားပြန်သည်။

၁. “သမ္မာတရားနှင့်စပ်ဆိုင်သမျှတို့ကို သက်သေခံရန် လောကသို့ကြွလာ” (ယောဟန်၊ ၁၈း၃၇)။
၂. ကပ်တိုင်အားဖြင့် ယေရှုသည် ထာဝရဘုရား၏ဖြောင့်မတ်ခြင်းနှင့် မေတ္တာ ကိုဖော်ထုတ်ပြသည် (ရောမ၊ ၃း၂၅၊ ၂၆။ ရောမ၊ ၅း၈)။ ဤကဲ့သို့ မာရ်နတ်၏ဝေဖန်ပြစ်တင်ခြင်းကို အမှားထောက်ပေးသည် (ဗျာ၊ ၁၂း၁ဝ၊ ၁၁)။
၃. နောက်ဆုံးတွင် ယေရှုသည် မာရ်နတ်၏နိုင်ငံကိုဖျက်ဆီးပစ်မည်။ သူသည် လည်း သူ့အချိန်တိုတောင်းကြောင်းသိရှိသည် (ဗျာ၊ ၁၂း၁၂ နှင့် ရောမ၊ ၁၆း၂ဝ တို့ကိုဖတ်ပါ)။ ခရစ်တော်သည် “ထာဝရအစဉ်စိုးစံလိမ့်မည်” (ဗျာ၊ ၁၁း၁၅)။

မာရ်နတ်စာတန်သည် မည်သို့ပင်လုပ်နေပါစေ၊ နောက်ဆုံးတွင် သူသည် စစ်ရှုံးသူသာဖြစ်သည်။ ခရစ်တော်၏အောင်နိုင်ခြင်းသည်လည်း နေ့စဉ်ကျွန်ုပ်တို့ အတွက်ဖြစ်သည်။ ကပ်တိုင်တော်အားဖြင့် ကျွန်ုပ်တို့အားပေးထားသောကတိ များကို ခိုင်မာစွာတောင်းဆိုနိုင်ပါသည်။

`မဟာတိုက်ပွဲကြီးတွင် အောင်နိုင်သူဘက်ကို ကျွန်ုပ်တို့သိပါသည်။ ကျွန်ုပ်တို့ရွေးချယ်မိသော ထိုအောင်နိုင်သူဘက်သည် ကျွန်ုပ်တို့၏ နေ့စဉ်အသက်တာကို မည်ကဲ့သို့အကျိုးသက်ရောက်စေသနည်း။ ကျွန်ုပ်တို့ သည် ယခုပင် အောင်နိုင်သူဘက်တွင်ရှိနေသည်ကို မည်ကဲ့သို့စိတ်ချနိုင် မည်နည်း။`