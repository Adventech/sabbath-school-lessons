---
title:  ခရစ်တော်၏သရုပ်ပြစပျစ်ဥယျာဉ်
date:   12/03/2025
---

မဿဲ၊ ၂၁ စပျစ်ဥယျာဉ်ပိုင်ရှင်သရုပ်ပြပုံတွင် ဟေရှာယ၊ ၅ ၏ ချန်လှပ်ထားသည့်အပိုင်းကို ယေရှုမှကောက်နုတ်ပြီး စပျစ်ဥယျာဉ်ပိုင်ရှင်သည် ၎င်း၏ဥယျာဉ်အပေါ် ၎င်း၏ဝိသေသလက္ခဏာနှင့် လုပ်ရပ်တို့အပေါ် မီးမောင်း ထိုးပြထားပါသည်။

`မဿဲ၊ ၂၁း၃၃-၃၉ ကို ဟေရှာ၊ ၅း၄ ၏မေးခွန်းအား ဂရုပြုလျက်ဖတ်ပါ။ သူပြုခဲ့ပြီးသည်ထက် သာ၍ပြုစရာရှိပါသလား။`

ခရစ်တော်၏သရုပ်ပြပုံအစပိုင်းသည် ဟေရှာယ၊ ၅ ၏သီချင်းမှ စပျစ်ဥယျာဉ်ပိုင်ရှင်နှင့် စပျစ်ဥယျာဉ်အကြောင်းကို တိုက်ရိုက်ကောက်နုတ်ထား သည်။ စပျစ်ဥယျာဉ်ပိုင်ရှင်သည် စပျစ်ဥယျာဉ်ကို မြေငှားချထား၍ လုပ်ဆောင် စေကာ အခြားသောပြည်သို့သွားလေသည် (မဿဲ၊ ၂၁း၃၃) ဟူ၏။ ဥယျာဉ် ပိုင်ရှင်သည် မိမိကျွန် (ပုရောဖက်) တို့ကို အသီးကိုခံစေရန် ဥယျာဉ်စောင့် တို့ထံ နှစ်ကြိမ်တိုင်စေလွှတ်ရာ၊ ထိုကျွန်တို့ကိုရိုက်နှက်ကာ သတ်ပစ်ကြသည် (မဿဲ၊ ၂၁း၃၄-၃၆) ဆို၏။ နောက်ဆုံးတွင် သူ၏သား (ယေရှု) ကို စေလွှတ်၍ ငါ့သားကိုအားနာကြလိမ့်မည် (မဿဲ၊ ၂၁း၃၇) ဟုဆို၏။ ဥယျာဉ်စောင့်တို့သည် “ဤသူသည် အမွေခံဖြစ်၏။ လာကြ၊ သူ့ကိုသတ်၍ သူ၏အမွေဥစ္စာကိုယူကြကုန်အံ့” ဟုဆိုကာ ဥယျာဉ်ရှင်၏သားကိုဖမ်းပြီးမှ ဥယျာဉ်ပြင်သို့ထုတ်ကာ သတ်ပစ်ကြသည် (မဿဲ၊ ၂၁း၃၈၊ ၃၉) ဆို၏။

သူသည် မည်သို့ဆက်လုပ်ရမည်နည်း။ ခမည်းတော်သည် ကျွန်ုပ်တို့ အား ချစ်အားကြီး၍ မိမိချစ်သောသားကိုပင်ပေး၏ (ယော၊ ၃း၁၆)။ စကြဝဠာ ပဋိပက္ခဟူသည် ဤပုံအတိုင်းသာဖြစ်သည်။ တန်ခိုးတော်ဖြင့် ဆောလျင်စွာ မဖြေရှင်းဘဲ၊ ထာဝရဘုရား၏ဝိသေသလက္ခဏာကို လူထုရှေ့မှောက်တွင် ချပြပေးရပါသည်။ ဤသို့ချပြခြင်းကို ခရစ်တော်၏လုပ်ဆောင်မှုတွင် ပြုလုပ် ခဲ့ပြီးလည်းဖြစ်သည် (ရောမ၊ ၃း၂၅၊ ၂၆။ ၅း၈)။ ထာဝရဘုရားသည် ကျွန်ုပ်တို့အတွက် မိမိကိုယ်ကို (ခရစ်တော်၌) စွန့်တော်မူပြီး သူ၏တရား မျှတခြင်းနှင့် စုံလင်သောမေတ္တာတို့ကို အလျှော့အတင်းမလုပ်ရဘဲ ကျွန်ုပ်တို့ကို ဖြောင့်မတ်စေခြင်းအပြင် မည်သို့ထပ်လုပ်ရဦးမည်နည်း။

ကပ်တိုင်တော်ဟူသည် စုံလင်သောမေတ္တာနှင့် ဆက်စပ်သောအရာ များအား မဖျက်ဆီးဘဲ၊ ဆိုးသွမ်းခြင်းကိုလျော့ပါးသုတ်သင်နိုင်ရန် ထာဝရ ဘုရား၏ပြုလုပ်နိုင်သောအရာအားခုးဖြစ်သည်။ ဤထက်သာ၍လိုလားအပ် သောနည်းလမ်းများ ကျန်ရှိနေသေးပါက ထာဝရဘုရားသည် အသုံးမပြုဘဲ နေပါမည်လော။ ဤစကြဝဠာပဋိပက္ခတွင် လူသားတို့သည် လွန်စွာဒုက္ခဆင်းရဲ ခံရကြပါသော်လည်း၊ ထာဝရဘုရားသည် သာ၍ခံစားရသေး၏။ အပြစ်သည် ထာဝရဘုရားကိုယ်တော်တိုင်အား ဒုက္ခဆင်းရဲခံစေသည်ကို ကပ်တိုင်အား ကြည့်ရုံဖြင့် သိရှိနိုင်ပါသည်။ ခရစ်တော်သည် မေတ္တာဖြင့် ကျွန်ုပ်တို့အတွက် ကြံ့ကြံ့ခံခဲ့ရသည်။

`ဟေရှာယ၊ ၅၃း၄ ကိုဖတ်ပါ။ မည်သူ၏သောကနှင့် ကြေကွဲခြင်းတို့ကို ခရစ်တော်သည် ကပ်တိုင်ပေါ်တွင်ခံခဲ့ရသနည်း။ ဤသည်တို့သည် ဘုရားသခင်၏ပြုလုပ်နိုင်သောအရာအားခုးဖြစ်၍ ကယ်တင်ခြင်းသည် ဘုရားအားမည်မျှဆုံးရှုံးစေသနည်း။`