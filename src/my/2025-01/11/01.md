---
title:  မပြုသေးသောအရာတစ်စုံတစ်ခုရှိသလော
date:   08/03/2025
---

### ဖတ်ရန်ကျမ်းချက်များ။

ယောဟန်၊ ၁၈း၃၇။ ရောမ၊ ၃း၂၃-၂၆။ ရောမ၊ ၅း၈။ ဟေရှာ၊ ၅း၁-၄။ မဿဲ၊ ၂၁း၃၃-၃၉။ ဟေရှာ၊ ၅၃း၄။ ရောမ၊ ၃း၁-၄။

> <p>အလွတ်ကျမ်းချက်</p>
> “ပိလတ်မင်းကလည်း၊ သို့ဖြစ်လျှင် သင်သည် ရှင်ဘုရင် မှန်သလောဟုမေးသော်၊ ယေရှုက၊ မင်းကြီးမေးသည့်အတိုင်း ငါသည် ရှင်ဘုရင်မှန်၏။ သမ္မာတရားနှင့်စပ်ဆိုင်သမျှသောသူတို့သည် ငါ့စကား ကို နားထောင်ကြသည်” (ယောဟန်၊ ၁၈း၃၇)။

လွန်ခဲ့သောနှစ်အတန်ကြာအခါတွင် လမ်းပြမဂ¾ဇင်းတွင် စိတ်ဝင်စား စရာကလေးပုံပြင်တစ်ခုရှိခဲ့သည်။ ထိုပုံပြင်သည် အလယ်ခေတ်က ဒင်းနစ်စ် အမည်ရှိ မိဘမဲ့သားလေး၊ မွေးစားမိသားစုနှင့်နေရသော ကလေးအကြောင်း ဖြစ်သည်။ ဒင်းနစ်စ်၏မိဘများနေထိုင်မကောင်းဘဲလျက် ဘုရင့်စစ်သားများမှ ခေါ်ဆောင်သွားရာ ထိုနေ့မှအစ မိဘအားမမြင်ရတော့သဖြင့် ဘုရင်ကြီးအား အလွန်ရွံမုန်းလေ၏။ ဘုရင်ကြီးသည် ကပ်ရောဂါမကူးစက်ရလေအောင် သီးခြား ခွဲထားသည်ကို နောက်နောင်မှသိလိုက်ရသည်။ ထိုဘုရင်နှင့်ပတ်သက်သော အမှန်တရားကိုသိရတော့မှပဲ ဒင်းနစ်စ်သည် တစ်သက်တာနီးပါးဆောင်လာခဲ့ သော အမုန်းတရားမှ လွတ်မြောက်လေတော့သည်။ ဘုရင်ကြီးသည် မည်သည့် အမှုမှာမဆို သူ့လူများအပေါ် အမြဲမေတ္တာရှေ့ထားပါသည်။

ယနေ့လူများစွာတို့သည် ထာဝရဘုရားအား ဒင်းနစ်စ်မှ ဘုရင်ကြီးအား မြင်သကဲ့သို့ပင်မြင်ကြသည်။ သူတို့ကြုံတွေ့ခဲ့သောဆိုးညစ်ခြင်းတို့ကြောင့် ဘုရား သခင်အား ရွံမုန်းခြင်းဖြစ်စေသည်။ ဒုက္ခဆင်းရဲကာလတွင် ထာဝရဘုရားသည် အဘယ်မှာရှိသနည်း။ ဘုရားကောင်းမြတ်သည်ရှိသော် အဘယ်ကြောင့် ဆိုးသွမ်း ခြင်းများပြားသနည်း။

စကြဝဠာပဋိပက္ခသည် အထက်ပါမေးခွန်းတို့အား အလင်းပေးနိုင် သော်လည်း မေးခွန်းများစွာကျန်ရှိသေး၏။ ကျွန်ုပ်တို့ဖြေကြည့်သောအခါ အားရစရာမရှိသည်တိုင် ကပ်တိုင်ပေါ်ကယေရှုအားကြည့်ရှု၍ ကျန်ရှိသေးသော မေးခွန်းများစွာတို့အကြားမှာပင် ယုံကြည်စိတ်ချစရာအဖြစ် မြင်နိုင်ရမည်။