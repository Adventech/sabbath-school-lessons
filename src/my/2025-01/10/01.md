---
title:  လုပ်ငန်းခွင်ကန့်သတ်ချက်များ
date:   01/03/2025
---

### ဖတ်ရန်ကျမ်းချက်များ။

ဒံယေလ၊ ၁ဝး၁-၁၄။ ဗျာ၊ ၁၃း၁-၈။ ယောဘ၊ ၁း၁-၁၂။ ယောဘ၊ ၂း၁-၇။ ယောဟန်၊ ၁၂း၃၁။ ယောဟန်၊ ၁၄း၃ဝ။ မာကု၊ ၆း၅။ မာကု၊ ၉း၂၉။

> <p>အလွတ်ကျမ်းချက်</p>
> “မာရ်နတ်သည် ရှေးဦးစွာမှစ၍ ဒုစရုိက်ကိုပြုသောသူဖြစ်သော ကြောင့်၊ အကြင်သူသည် ဒုစရိုက်ကိုပြု၏။ ထိုသူသည် မာရ်နတ်နှင့် ဆိုင်၏။ မာရ်နတ်အမှုတို့ကို ပယ်ဖျက်ခြင်းငှာ၊ ဘုရားသခင်၏သား တော်သည် ထင်ရှားပေါ်ထွန်းတော်မူ၏” (၁ယော၊ ၃း၈)။

စကြဝဠာပဋိပက္ခကြီး၏သဘောသဘာဝကို ၃ရာ၊ ၁၈း၁၉-၄ဝ တွင် ဇာတ်လမ်းခင်းပြထားပါသည်။ နိုင်ငံသားတို့၏ဘုရားများနှင့် ဧလိယတို့ကို ကရမေလတောင်ပေါ်တွင် တွေ့ဆုံစေခဲ့သည်။ ထိုဘုရားများသည် မယုံကြည်သူ တို့၏စိတ်ကူးယဉ်ခြင်းသာဖြစ်သော်လည်း ၎င်းတို့၏နောက်ကွယ်တွင် များပြား စွာသောအကြောင်းအရာရှိနေသေးသည်။ နိုင်ငံသားတို့၏ဘုရားများတည်းဟူသော ထိုဘုရားတို့၏နောက်ကွယ်တွင် တစ်ခုခုသည် အမှန်တည်ရှိနေသည်။

ထိုသူတို့သည် ထာဝရဘုရားမဟုတ်သောနတ်ဆိုး၊ မသိဖူးသောဘုရား၊ ဘိုးဘေးတို့မကြောက်ဖူးသောဘုရားသစ်တို့အား ယဇ်ပူဇော်ကြ၏ (တရားဟော၊ ၃၂း၁၇)။ ရှင်ပေါလုသည်လည်း “သာသနာပလူတို့ပူဇော်သောယဇ်ကို ဘုရား သခင်အား ပူဇော်ကြသည်မဟုတ်။ နတ်ဆိုးတို့အားပူဇော်ကြ၏။ သင်တို့သည် နတ်ဆိုးနှင့်ဆက်ဆံစေခြင်းငှာ ငါအလိုမရှိ” (၁ကော၊ ၁ဝး၂ဝ) ဟုဆို၏။

ထိုလူမျိုးတို့၏ဘုရားများနောက်ကွယ်တွင် ရုပ်ဖျက်ထားသောနတ်ဆိုး များရှိနေသည်။ ဤအချက်ကြောင့် နိုင်ငံသားတို့၏ဘုရားများနှင့် ရုပ်တုများ သည် စကြဝဠာပဋိပက္ခနှင့်ပတ်သက်သည်။ ဤအချက်ကို နောက်ခံထားလေ့လာ ပါက စကြဝဠာပဋိပက္ခကို သာ၍နားလည်လာပါလိမ့်မည်။

ဤအမှန်တရားသည် ထိုပဋိပက္ခ၏သဘောသဘာဝကို နားလည်စေ နိုင်သောအချက်အလက်များစွာပါရှိ၍ ဆိုးညစ်ခြင်း၏ပြဿနာအပေါ်တွင်ပင် အလင်းပေးနိုင်စွမ်းရှိ၏။