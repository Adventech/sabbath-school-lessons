---
title:  ယောဘ၏အမှု
date:   04/03/2025
---

ယောဘ၏စာအုပ်တွင် စွဲမက်စရာအလွန်ကောင်းသော မဟာတိုက်လှန်ပွဲ ၏ဖြစ်ရပ်မှန်များ တချို့ပေးထားပါသည်။

`ယောဘ၊ ၁း၁-၁၂ နှင့် ယောဘ၊ ၂း၁-၇ တို့ကိုဖတ်ပါ။ မဟာတိုက်လှန်ပွဲ၏ မည်သည့်အခြေခံသဘောတရားတွေ့ရသနည်း။`

ဤကျမ်းချက်တို့မှ ထင်ရှားသောအချက်အလက်များစွာ တွေ့ရပါသည်။ ပထမ၊ ကောင်းကင်တွင် အစည်းအဝေးရှိ၍ ဘုရားနှင့်စာတန်တို့သာမက အခြားအာကာသသားများပါဝင်နေကြသည်။

ဒုတိယ၊ အငြင်းပွားမှုများလည်းရှိ၍ စာတန်သည် ယောဘအား သတိထားမိသည်ကို ဘုရားသခင်မှမေးတော်မူ၏။ ယောဘအား မည်သို့ သတိထားမိသနည်း။ ထိုမေးခွန်းကြောင့် ကျယ်ပြန့်သောအငြင်းပွားမှုများ ဆက်လက်ဖြစ်ပွားလျက်ရှိကြောင်း ထင်ရှားသည်။

တတိယ၊ ယောဘသည် အပြစ်ကင်းစင်ဖြောင့်မတ်၍ ထာဝရဘုရား အား ကြောက်ရွံ့သူဖြစ်ကြောင်း ထာဝရဘုရားမှဆိုသော်လည်း၊ စာတန်သည် ထာဝရဘုရားမှ စောင်ရန်းကာထားပေးသောကြောင့်သာ ကြောက်ရွံ့ကြောင်း ဆို၏။ ထိုသို့ဆိုခြင်းသည် ယောဘ၏ဝိသေသလက္ခဏာနှင့် ဘုရားသခင်၏ ဝိသေသလက္ခဏာတို့အား မဟုတ်မမှန်ပြောဆိုခြင်းဖြစ်သည် (ဗျာ၊ ၁၂း၁ဝ။ ဇာခရိ၊ ၃ နှင့်နှိုင်းယှဉ်ဖတ်ပါ)။

စတုတ္ထ၊ စာတန်သည် ယောဘအား ဘုရားသခင်က စောင်ရန်း ကာထားသည်ကို သက်သေမပါထွက်ဆိုကာ တရားမျှတခြင်းမရှိကြောင်း၊ ယောဘ၏သစ္စာစောင့်သိခြင်းကိုစုံစမ်းရန် စာတန်အတွက်မဖြစ်နိုင်ကြောင်း ထွက်ဆို သည်။ ဤသည်ကိုကြည့်ခြင်းဖြင့် စာတန်သည် ယောဘအားနာကျင်စေရန် အစဉ်လုပ်ဆောင်နေသော်လည်း လုပ်ငန်းခွင်ကန့်သတ်ချက်များရှိနေကြောင်း ပြသသည်။

စာတန်၏စွပ်စွဲခြင်းအား တုံ့ပြန်ခြင်းအဖြစ် ထာဝရဘုရားသည် ကောင်းကင်အစည်းအဝေးအတွင်းမှာပင် စုံစမ်းခွင့်ပေးလေရာ ကန့်သတ်ချက် ထားပေးလေသည်။ စစချင်းတွင် ဘုရားသင်သည် စာတန်အား ယောဘ ပိုင်ဆိုင်သမျှ (ယောဘ၊ ၁း၁၂) ဖြစ်သော်လည်း ယောဘကိုယ်ခန္ဓာအား ထိခွင့်မပေးပါ။ ထိုနောက်မှာ ယောဘသည် မိမိကိုယ်ခန္ဓာကိုသာစောင့်ရှောက် တတ်သည်ဟု စာတန်မှစွပ်စွဲပြန်သောအခါ၊ ထာဝရဘုရားသည် ယောဘ၏ ကိုယ်ခန္ဓာအား နှိပ်စက်ရမည်အကြောင်းခွင့်ပြုကာ၊ သူ၏အသက်ကိုကား ချမ်းသာ ပေးရမည်ဟု ကန့်သတ်ချက်ထားပေးပြန်၏ (ယောဘ၊ ၂း၃-၆)။

စာတန်သည်လည်း ဘေးဒုက္ခပေါင်းမြောက်မြားစွာတို့ကို ယောဘ၏ အိမ်ထောင်စုသို့ ယူဆောင်ခဲ့လေတော့၏။ သို့သော်လည်း ဤအမှုတွင် ယောဘ သည် ထာဝရဘုရားနာမတော်အား ချီးမွမ်းခြင်းသာပြု၍ (ယောဘ၊ ၁း၂ဝ-၂၂။ ၂း၉၊ ၁ဝ)၊ စာတန်၏စွပ်စွဲခြင်းအား မှားယွင်းစေလေသည်။

ဤသင်ခန်းစာ၌ စကြဝဠာပဋိပက္ခအတွင်း လုပ်ငန်းခွင်ဥပဒေသ မြောက်မြားစွာသင်ကြားရပါသည်။ ကောင်းကင်တရားရုံးတော်တွင် ထာဝရ ဘုရားအား မဟုတ်မမှန်ဘဲ စွပ်စွဲသမျှတို့အား ချေပနိုင်ရန် ထာဝရဘုရား၏ မေတ္တာအရင်းခံထားသော သန့်ရှင်းသောဥပဒေသနှင့် သတ္တဝါအပေါင်းတို့အပေါ် ထာဝရဘုရား၏အုပ်ချုပ်မှုဥပဒေသများအား လေ့လာတွေ့ရှိနိုင်သည်။

ယောဘဝတ္ထုတွင်ဖော်ပြသော ကောင်းကင်မဟာတိုက်လှန်ပွဲကို သိခြင်း အားဖြင့် ကမ္ဘာပေါ်တွင်လည်း မည်ကဲ့သို့ဆက်လက်ဖြစ်နေကြောင်းကို သိရှိ နိုင်သည်။