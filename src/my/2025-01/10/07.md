---
title:  ဆက်လက်လေ့လာရန်။
date:   07/03/2025
---

Ellen G. White, "The Power of Satan," pp. 341-347 in Testimonies for the Church, vol .1 ကိုဖတ်ပါ။

“ကျဆုံးသောလူသားသည် စာတန်၏တရားဝင်သုံ့ပန်းသာဖြစ်၏။ ခရစ်တော်၏သာသနာလုပ်ငန်းသည်လည်း ထိုသူကို ရန်သူ၏တန်ခိုးမှကယ်တင် ရန်ဖြစ်၏။ လူသားသည် သဘာဝအားဖြင့် စာတန်၏အယူအဆကိုသာ လိုက်လျော၍ရမည်ဖြစ်၍ တန်ခိုးကြီးအောင်နိုင်သူခရစ်တော်သည် သူ့အထဲတွင် ကိန်း၍လမ်းပြကာ ခွန်အားပေးခြင်းမပြုပါက ကြောက်မက်ဖွယ်ထိုရန်သူအား တွန်းလှန်နိုင်စွမ်းမရှိပါ။ စာတန်၏တန်ခိုးအား ထာဝရဘုရားကသာ ကန့်သတ် နိုင်သည်။ စာတန်သည် မြေကြီးပေါ်မှာလှည့်လည်၍ အရပ်ရပ်သွားလာ၏။ ဝိညာဉ်များကို မဖျက်ဆီးရမည်စိုး၍ တစ်ခဏမျှပင် အလစ်မပေးနိုင်ပါ။ ဤ အချက်ကို ဘုရားသခင်၏လူများသိရှိမှသာ စာတန်၏ကျော့ကွင်းမှ လွတ်နိုင် ပါမည်။ ဘုရားသခင်၏လူများအားလှည့်ဖြားရန် နောက်ဆုံးတိုက်ပွဲတို့ကို စာတန်သည် သူဖြစ်နေမှန်းမသိရစေရန် ပြင်ဆင်နေလေသည်။

၂ကော၊ ၁၁း၁၄ တွင် “ဤအမှုသည် အံ့ဖွယ်ဖြစ်သည်မဟုတ်။ စာတန်ပင်လျှင် လင်းသောကောင်းကင်တမန်အဖြစ် ယောင်ဆောင်တတ်၏” ဟုဆို၏။ လှည့်စားခံဝိညာဉ်တို့သည် စာတန်မရှိသကဲ့သို့ ခံစားနေရချိန်တွင် စာတန်ကပင် ၎င်းတို့အား သုံ့ပန်းအဖြစ်ဖမ်းထားပြီးဖြစ်၍ ၎င်းတို့အားဖြင့် ကျယ်ပြန့်စွာအလုပ်လုပ်ခဲ့ပြီးဖြစ်သည်။ ခရစ်တော်သည် ၎င်းတို့၏ခွန်အားဖြစ် သည်ကို ဘုရား၏လူတို့ထက် စာတန်သည် သာ၍သိရှိနားလည်၏။ တန်ခိုး ကြီးအောင်နိုင်သူများအား နှိပ်ချစွာအကူအညီတောင်းလျှောက်သောအခါ အား အနည်းဆုံးယုံကြည်သူပင်ဖြစ်စေကာမူ ခရစ်တော်၌မြဲမြံသူသည် စာတန်နှင့် အပေါင်းအပါတို့အား ထိရောက်စွာတွန်းလှန်နိုင်ကြပါသည်။ စာတန်သည် ပွင့်လင်းစွာလာခဲ့လျှင်၊ ငိုက်မျဉ်းနေသောခရစ်ယာန်တို့သည် ခွန်အားကြီးသော ကယ်တင်ရှင်၏တန်ခိုးကို အားကိုးကြလိမ့်မည်။ သို့သော်လည်း လူသူမမြင် ရအောင်ရုပ်ဖျက်ကာ တရားကိုင်းရှိုင်းလှပါသည်ဆိုသော နားကောက်သော သူများအားဖြင့် အလုပ်လုပ်ဆောင်လေသည်။” (Ellen G. White, Testimonies for the Church, vol. 1, p. 341).

**ဆွေးနွေးရန်မေးခွန်းများ**

`စာတန်၏တရားဝင်သုံ့ပန်း၏အဓိပ္ပာယ်သည် အဘယ်နည်း။ မာရ်နတ် သည် လူသားများအပေါ် မိမိဆန္ဒရှိသည်အတိုင်း ပြုလိုရာများကိုပြုနိုင် သလော။ မပြုနိုင်ပါသော် အဘယ်ကြောင့်နည်း။ ဤအချက်သည် စကြဝဠာ ပဋိပက္ခအတွင်း လုပ်ငန်းခွင်ကန့်သတ်ချက်တို့နှင့် မည်ကဲ့သို့ဆက်စပ်နေ သနည်း။`

`ယာယီသာဖြစ်သည်တိုင်အောင် စီရင်ပိုင်ခွင့်ကို ဘုရားသခင်သည် အဘယ် ကြောင့် စာတန်အားပေးရသနည်း။ စာတန်၏ပြစ်တင်ဝေဖန်ခြင်းတို့အား ဘုရားသခင်သည် ချေပနေသည်ကို ဤအချက်သည် မည်သို့သွန်သင် သနည်း။`

`စာတန်သည် ခန္ဓာကိုယ်ဖြင့်တည်ရှိခြင်းကို ငြင်းပယ်သောခရစ်ယာန်များ တို့အား သင်မည်သို့တုံ့ပြန်သနည်း။`