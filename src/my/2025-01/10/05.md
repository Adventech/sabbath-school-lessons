---
title:  ဤလောကအားယာယီအုပ်ချုပ်သူ
date:   05/03/2025
---

ပြီးခဲ့သောသင်ခန်းစာများတွင် စကြဝဠာပဋိပက္ခအတွင်း၌ စာတန်နှင့် အပေါင်းအပါတို့အား ဤလောကကြီးကို လုပ်ငန်းခွင်ကန့်သတ်ချက်အတန်ငယ် ဖြင့် အချိန်ခဏတာစီရင်ပိုင်ခွင့်ပေးထားကြောင်းသိရသည်။ ထိုကန့်သတ်ချက် များသည် ရန်သူမာရ်နတ်နှင့် အပေါင်းအပါတို့ဘက်ကိုသာ ကန့်သတ်ချက် ပေးသည်မဟုတ်ဘဲ၊ ရန်သူတို့၏ခဏတာစီရင်ပိုင်ခွင့်ကို ဖယ်ရှားနိုင်ရန် ဘုရား ၏လုပ်ဆောင်မှုများတို့ကိုလည်း ကန့်သတ်ချက်ထားပေးပါသည်။ ကိုယ်တော် သည် မိမိကတိတော်များကို ချိုးဖောက်မည်မဟုတ်ဘဲ မာရ်နတ်၏စီရင်ပိုင်ခွင့် အချိန်သည်လည်း ခဏတာမျှကန့်သတ်ချက်ဖြစ်၍ ထာဝရဘုရားသည်လည်း မိမိလုပ်ဆောင်ခြင်းတို့ကို ကန့်သတ်ချက်များဖြင့် သဘောတူပေးရပါသည်။

`ယောဟန်၊ ၁၂း၃၁။ ၁၄း၃ဝ။ ၁၆း၁၁။ ၂ကော၊ ၄း၄ နှင့် လုကာ၊ ၄း၆ တို့ကိုဖတ်ပါ။ ရန်သူတို့မှ ဤလောကကိုအုပ်ချုပ်ခဲ့သည့် ပုံကို မည်ကဲ့သို့သွန်သင်သနည်း။`

ဓမ္မသစ်ကျမ်းသည် တိုင်းနိုင်ငံတို့၏ ပဋိပက္ခအကြောင်းချပြထားရာ အလင်းနိုင်ငံနှင့် အမှောင်နိုင်ငံတို့ဖြစ်၍ အမှောင်သည် စာတန်နှင့်သူ၏ ပုန်ကန်ခြင်းမှပေါ်လာသောနိုင်ငံဖြစ်သည်။ ခရစ်တော်၏သာသနာပြုခြင်းသည် စာတန်၏နိုင်ငံအား ဖျက်ဆီးပစ်ရန်ဖြစ်သည်။ “မာရ်နတ်၏အမှုကို ပယ်ဖျက် ခြင်းငှာ ဘုရားသခင်၏သားတော်သည် ပေါ်ထွန်းလာ၏” (၁ယော၊ ၃း၈)။

ဘုရားသခင်သည်လည်း နိုင်ငံတော်ဥပဒေအပေါ် သစ္စာရှိနေလျက် လုပ်ငန်းခွင်ကန့်သတ်ချက်တချို့ကိုပင်ထားရှိသည်။ ဤကန့်သတ်ချက်များတွင် (၁) သတ္တဝါတို့အား လွတ်လပ်သောဆန္ဒကိုပေးထားသည်။ (၂) လျှို့ဝှက် မထားသောလုပ်ငန်းခွင်၏ ပဋိညာဉ်ကန့်သတ်ချက်တို့ဖြစ်သည်။ ကောင်းကင်၏ လုပ်ဆောင်မှုအပေါ် ဤအဟန့်အတားနှင့် ကန့်သတ်ချက်တို့သည် လောက၏ ဆိုးညစ်ခြင်းကို လျှော့ချကာဖယ်ရှားနိုင်ရန် ပါဝင်ပတ်သက်မှုရှိနိုင်သည်။ ထိုနည်းတူ ဆိုးသွမ်းခြင်းနှင့် ဒုက္ခဆင်းရဲခြင်းတို့သည်လည်း ရှိမြဲရှိနေပေရာ ထာဝရဘုရား၏ကောင်းမြတ်ခြင်းအပေါ် မေးခွန်းတွေမြောက်မြားစွာဖြစ်ပေါ် စေသည်။ သို့သော်လည်း မဟာတိုက်လှန်ပွဲ၏နောက်ကြောင်းနှင့် အဆိုးကို ဖြေရှင်းရာတွင် ဘုရားသခင်၏ကန့်သတ်ချက်များကို နားလည်နေသူတို့သည် ဤသို့ဖြစ်ရခြင်းသည် နောက်ဆုံးတွင် ထာဝရဘုရားကသာ အောင်ပွဲဆင်နွှဲ မည်ဖြစ်သည်ကို သာ၍နားလည်နေပေမည်။

`ယေရှုမှ စာတန်အား ဤလောက၏အုပ်စိုးသူဟုခေါ်ဆိုခြင်း သည် လောကတွင် ဆိုးသွမ်းခြင်းရှိနေသည်ကို နားလည်စေနိုင်ရန် ကျွန်ုပ်တို့အား မည်ကဲ့သို့ကူညီနိုင်မည်နည်း။ ခဏသာအုပ်စိုးမည်ဟု သိရခြင်းသည်လည်း မည်မျှစိတ်သက်သာစေသနည်း။`