---
title:  ဗျာဒိတ်ကျမ်း၏နဂါး
date:   03/03/2025
---

စကြဝဠာပဋိပက္ခတွင် အာကာသကို အစိုးရသောသူများကို ဗျာဒိတ် ကျမ်းတွင်တွေ့ရရာ မာရ်နတ်သည် လောကကိုလှည့်ဖြားသောနဂါးကြီး (ဗျာ၊ ၁၂း၉) ဟု ခေါ်ဆိုလေသည်။

`ဗျာဒိတ်၊ ၁၃း၁-၈ ကိုဖတ်ပါ။ နဂါး၏တရားစီရင်ပိုင်ခွင့်ကို မည်သို့ဖော်ပြထားသနည်း။`

နဂါး (စာတန်) သည် ထာဝရဘုရား (ဗျာ၊ ၁၂း၇-၉) နှင့် သူ၏ ကျွန်များ (ဗျာ၊ ၁၂း၁-၆) ကိုသာ စစ်တိုက်သည်မဟုတ်ဘဲ၊ လောကအာဏာပိုင် အစိုးရတို့၏နောက်ကွယ်မှ ဘုရား၏လူများအား နှိပ်စက်နေသူလည်းဖြစ်၏။ နဂါးသည် သူ၏အာဏာစက်၊ ရာဇပလ္လင်နှင့် လုပ်ပိုင်ခွင့်ကို ပင်လယ်ထဲမှ ထွက်လာသောသားရဲအားပေးအပ်သည် (ဗျာ၊ ၁၃း၂။ ၁၃း၅။ ၁၇း၁၃၊ ၁၄) ဆို၏။ ပင်လယ်မှတက်လာသောသားရဲသည် “ကြီးစွာသောစကားကိုလည်း ကောင်း၊ ဘုရားသခင်ကိုပြစ်မှားသောစကားကိုလည်းကောင်း ပြောတတ်သော နှုတ်ဖြင့်ပြည့်စုံ၍၊ လေးဆယ်နှစ်လပတ်ခုး စီရင်ရသောအခွင့်ရ၏” (ဗျာ၊ ၁၃း၅)။

နဂါးစာတန်သည် အစိုးရအာဏာရှိသားရဲအား တန်ခိုးအပ်နှင်း (လောက၏ဘာသာရေး၊ နိုင်ငံရေး) သည်။ ဤတန်ခိုးသည်လည်း ထာဝရ ဘုရားနှင့်သာထိုက်တန်သော ဝတ်ပြုခြင်းပင်ဖြစ်သည်။ သားရဲသည် ဘုရား သခင်၏နာမတော်အား ပုတ်ခတ်ပြောဆို၏။ ဘုရားသခင်၏ သန့်ရှင်းသော သူများအားစစ်တိုက်၍ ကာလတစ်ခုအတွင်းအနိုင်ရ၏။ ကမ္ဘာအနှံ့ ဤအာဏာ နှင့် စီရင်ပိုင်ခွင့်သည် နဂါး၌ပေးထားသည်ဖြစ်၍ ဤကမ္ဘာ၏အုပ်စိုးခြင်း အာဏာကို လုယူခြင်းပင်ဖြစ်သည်။

ထိုစဉ်တွင်ပင် စာတန်နှင့်အပေါင်းအပါတို့အတွက် တိကျသောအကန့် အသတ်ရှိသည်။ “ကောင်းကင်နှင့်ကောင်းကင်သားတို့ ရွှင်လန်းကြလော့။ မြေကြီးနှင့်ပင်လယ်သည် အမင်္ဂလာရှိ၏။ မာရ်နတ်သည် မိမိအချိန်ခဏသာရှိ သည်ကိုသိ၍ ပြင်းစွာသောဒေါသနှင့်တကွ သင်တို့ရှိရာသို့ဆင်းလေပြီ” (ဗျာ၊ ၁၂း၁၂)။

စာတန်သည် မိမိအချိန်ခဏတာဖြစ်သည်ကိုသိ၍ (ဗျာ၊ ၁၂း၁၂) ဗျာဒိတ်ကျမ်းမှဖော်ပြထားသော ဆိုးညစ်သောတန်ခိုးတို့၏စီရင်ချိန် (ဗျာ၊ ၁၃း၅) ဗျာဒိတ်ဟောကိန်းတို့သည် အချိန်သတ်မှတ်အကန့်အသတ်ရှိ၏ (ဗျာ၊ ၁၂း၁၄)။

နောက်ဆုံးတွင် ထာဝရဘုရားသည်သာ အောင်နိုင်၏။ “ဘုရား သခင်သည် သူတို့မျက်စိ၌ရှိသော မျက်ရည်တို့ကိုသုတ်ပေးတော်မူမည်။ နောက်တစ်ဖန်သေဘေးမရှိရ။ စိတ်မသာညည်းတွားခြင်း၊ အော်ဟစ်ခြင်း၊ ပင်ပန်း ခြင်းလည်းမရှိရ။ အကြောင်းမူကား၊ ရှေးဖြစ်ဖူးသောအရာတို့သည် ရွေ့သွား ကြပြီ” (ဗျာ၊ ၂၁း၄)။

`ယခုအချိန်တွင် ကျွန်ုပ်တို့မမြင်ရသော်လည်း အဆုံးတွင် ကောင်းမြတ်ခြင်းသည် အဆိုးအပေါ်တွင် အောင်ပွဲခံလိမ့်မည်။ ဤအံ့ဖွယ် ကတိတော်ကို မမေ့ပျောက်ကြပါရန် အဘယ်ကြောင့်အရေးကြီးသနည်း။`