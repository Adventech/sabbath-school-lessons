---
title:  ပဋိညာဉ်မေတ္တာတော်
date:   06/01/2025
---

သမ္မာကျမ်းစာသည် ထူးကဲသောမေတ္တာနှင့် မိတ်သဟယအား မိသားစု ဆက်ဆံခြင်းဖြင့် ဥပစာပြုလေ့ရှိရာ အထူးသဖြင့် လင်နှင့်မယား၊ သားသမီး အပေါ်ကောင်းသော မိခင်၏မေတ္တာတို့ဖြင့် ဥပစာပြုလေ့ရှိသည်။ ဤဥပစာ တို့ကို ဘုရားရှင်နှင့် သူ၏ပဋိညာဉ်လူသားတို့၏စပ်ကြားရှိ မိတ်သဟာယ အားဖော်ပြရာတွင် အသုံးပြုလေ့ရှိသည်။ ဤသည်မှာ ပဋိညာဉ်မေတ္တာ၏ မိတ်သဟာယဖြစ်ရာ၊ ဘုရားရှင်၏မေတ္တာတင်မက၊ ၎င်းမေတ္တာအားလက်ခံ သောလူသားသည်လည်း ဘုရားရှင်အား တုံ့ပြန်ချစ်ခြင်းနှင့် လူသားခြင်းတုံ့ပြန် ချစ်ခြင်းရှိရပါမည်။

`တရားဟော၊ ၇း၆-၉ ကိုဖတ်ပါ။ ပဋိညာဉ်ပြုသောဘုရားရှင် နှင့် ချစ်ကြင်နာတတ်သောဘုရားရှင်တို့၏ဆက်စပ်မှုအား မည်ကဲ့သို့ ဖော်ပြသနည်း။`

တရားဟော၊ ၇း၉ တွင် ဘုရားသည် သူ၏ပဋိညာဉ်လူသားများ အပေါ်ထားသော ထူးကဲမေတ္တာ၊ ၎င်းတို့မှသစ္စာရှိသည်၊ မရှိသည်အပေါ် တစ်ပိုင်းတစ်စမူတည်သော မိတ်သဟာယဖြစ်သည်။ ဘုရား၏မေတ္တာတော် သည် အခြေအနေအရသာမဟုတ်ပါ။ သို့သော် ပဋိညာဉ်မိတ်သယသည် အခြေအနေအပေါ်မူတည်လေ၏။ တရားဟော၊ ၇း၉ ၌ဖော်ပြသော hesed သည် ပဋိညာဉ်ရှုထောင့်မှ ဘုရား၏မေတ္တာကိုဆိုလိုသည်။ hesed ကို ကြီးမား သောကရုဏာ၊ ကောင်းမှုနှင့် မေတ္တာတို့အားဖော်ပြရာတွင် အသုံးပြုလေ့ရှိ၏။ အခြားနေရာတွင်လည်း hesed ကို ကောင်းမြတ်ခြင်း၊ တည်မြဲသောမေတ္တာနှင့် အပြန်အလှန်မေတ္တာပြရာတွင် အသုံးပြုသည်။ တစ်ဖက်သားမှ အပြန်အလှန် ကရုဏာဖော်ပြခြင်းကိုမျှော်လင့်ရာတွင် အစပျိုးပေးခြင်းကိုလည်းပြသ၏။

ဘုရားရှင်၏ hesed သည် ကရုဏာတရား၏သင့်လျော်ခြင်း၊ တည်မြဲခြင်းတို့ကိုဖော်ပြသည်။ ထိုစဉ်မှာပင် hesed ၏အကျိုးကျေးဇူးခံစား ရခြင်းသည် အခြေအနေအရဖြစ်၍၊ သူ့လူသားများမှ အဆုံးတိုင်နားထောင် တည်ကြည်မှုအပေါ် မူတည်ပေသည် (၂ရာ၊ ၂၂း၂၆။ ၃ရာ၊ ၈း၂၃။ ဆာလံ၊ ၂၅း၁ဝ။ ၃၂း၁ဝ။ ၆ရာ၊ ၆း၁၄)။ တည်မြဲသောဘုရား၏မေတ္တာသည် အလုံးစုံ သောမိတ်သဟာယတို့၏အခြေခံဖြစ်ရာ၊ မည်သူမျှလိုက်မမီနိုင်ပါ။ ဘုရားသည် ကျွန်ုပ်တို့ကိုဖြစ်ပေါ်စေသည်သာမက၊ ခရစ်တော်၌ပင် မိမိအလိုအလျောက် မိမိကိုယ်ကို စတေးခဲ့၏။ “ကိုယ်အဆွေတို့အဖို့အလိုငှာ၊ ကိုယ်အသက်ကိုစွန့်ခြင်း မေတ္တာထက် သာ၍မြတ်သောမေတ္တာသည် မည်သူ၌မျှမရှိ” (ယော၊ ၁၅း၁၃)။ အကြီးမားဆုံးသောဘုရား၏မေတ္တာဖော်ပြခြင်းသည်၊ “လက်ဝါးကပ်တိုင်မှာ အသေခံခြင်းတိုင်အောင် အစေကျွန်ခံ၍ ကိုယ်ကိုကိုယ်နှိမ့်ချ” (ဖိ၊ ၂း၈) သော ကိုယ်တော်၏မေတ္တာဖြစ်သည်။

`ဘုရားသခင်၏မေတ္တာတော်အား မည်ကဲ့သို့နှလုံးသိုမှီးနိုင် မည်နည်း။ ထိုသို့ပြုရန် အဘယ်ကြောင့်အရေးကြီးသနည်း။`