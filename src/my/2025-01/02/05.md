---
title:  လက်လွတ်ဆုံးရှုံးသောသနားညှာတာခြင်း
date:   08/01/2025
---

ဘုရား၏မေတ္တာတော်သည် ထာဝရတည်၍ ကုသိုလ်ကြောင့်မဟုတ် ရပါ။ သို့သော် လူသားသည် ငြင်းပယ်ပိုင်၏။ ကျွန်ုပ်တို့သည်လည်း ထိုမေတ္တာ အား လက်ခံ၊ ငြင်းပယ်ပိုင်ခွင့်ရှိသော်လည်း ၎င်းအခွင့်သည်ပင် ကျွန်ုပ်တို့ မပေါ်မထွန်းမီပင် ထာဝရချစ်တော်မူသောကြောင့်ဖြစ်၏ (ယေရမိ၊ ၃၁း၃)။ ကျွန်ုပ်တို့၏ဘုရားအားချစ်ခြင်းသည် ဘယ်အရာမျှမတောင်းလျှောက်မီ ဘုရား သခင်မှ ပေးနှင့်ထားသောအရာများကို တုံ့ပြန်ခြင်းသာဖြစ်လေသည်။

`၁ယော၊ ၄း၇-၂ဝ ကိုဖတ်၍ ၇ နှင့် ၁၉ အားအထူးဂရုပြုပါ။ ဘုရား၏မေတ္တာတော်အားဦးစားပေးရန် မည်သို့သွန်သင်သနည်း။`

ဘုရားရှင်၏မေတ္တာသည် အလျင်ဦးထင်ရှား၏။ ဘုရား၏မေတ္တာ သည် အလျင်ဦးမထင်ရှားပါက ကျွန်ုပ်တို့မှတုံ့ပြန်မချစ်နိုင်ပါ။ ဘုရားရှင်သည် ကျွန်ုပ်တို့အားချစ်နိုင်စွမ်းနှင့် အချစ်ခံနိုင်စွမ်းဖြင့်ဖန်ဆင်းထားရာ၊ ဘုရားသည် သာ မေတ္တာအားလုံး၏ဇာစ်မြစ်ဖြစ်တော်မူ၏။ မိမိတို့အသက်တာမှာလက်ခံကာ ရောင်ပြန်ဟပ်စေရန်လည်း မိမိတို့၏ရွေးချယ်မှုသာဖြစ်၏။ ခရစ်တော်၏ခွင့်မလွှတ် တတ်သော ကျွန်သရုပ်ပြပုံတွင် မှန်ကန်သောတရားအား ဤနေရာတွင် သာဓက ပြုထားပါသည် (မဿဲ၊ ၁၈း၂၃-၃၅)။ 

ဤသရုပ်ပြပုံတွင် ထိုကျွန်သည် သခင့်ထံတင်သောမိမိအကြွေးများကို မည်သို့မျှဆပ်ပေးနိုင်ခြင်းမရှိပါ။ မဿဲ၊ ၁၈ တွင် ထိုကျွန်သည် သခင့်ထံတော်တွင် တာလင့် ၁ဝ,ဝဝဝ အကြွေးတင်သည်ဟူ၏။ တာလင့် တစ်ခုသည်ပင်လျှင် ဒေနာရိ ၆,ဝဝဝ ပင်ရှိ၏။ ဒေနာရိတစ်ခုသည်လည်း တစ်ရက်လုပ်အားခဖြစ်လေသည် (မဿဲ၊ ၂ဝး၂)။ သို့ဖြစ်ရာ သာမန် အလုပ်သမားတစ်ဦးသည် တာလင့်တစ်ခုရရန် ရက်ပေါင်း ၆ဝဝဝ အလုပ်လုပ် ရမည်ဖြစ်၏။ သာမန်အလုပ်သမားတစ်ဦးသည် တစ်နှစ်တွင် ရက်ပေါင်း ၃ဝဝ လုပ်ရမည်ဆိုပါစို့၊ တစ်နှစ်လုံး မှဒေနာရိ ၃ဝဝ သာရရှိမည်ဖြစ်သည်။ တာလင့်တစ်ခုပေးဆပ်ရန်ပင် နှစ်ပေါင်းနှစ်ဆယ်လုပ်ဆောင်ရမည်ဖြစ်ရာ၊ ဒေနာရိ ၆,ဝဝဝ အား ၃ဝဝ နှင့်စားလိုက်သော်၊ ၂ဝ ရရှိ၏။ တာလင့် ၁ဝ,ဝဝဝ အကြွေးပေးဆပ်ရန် သာမန်အလုပ်သမားတစ်ဦးသည် နှစ်ပေါင်း ၂ဝဝ,ဝဝဝ လုပ်ဆောင်ရမည်ဖြစ်၏။ ဆိုလိုရင်းမှာ ထိုကျွန်သည် ထိုအကြွေးကို မည်သည့် အခါမျှမပေးဆပ်နိုင်ကြောင်းကို ဆိုလို၏။ သို့သော် သခင်သည် မိမိကျွန်အား ညှာတာထောက်ထား၍ ကြီးမားသောအကြွေးကို ချမ်းသာပေးလိုက်လေ၏။

သို့သော်လည်း ထိုကျွန်သည် ထိုမျှထက်သေးငယ်သော အကြွေး ဒေနာရိ ၁ဝဝ ကိုချမ်းသာမပေးဘဲ၊ မိမိမိတ်ဆွေတစ်ဦးကို ထိုအကြွေးကြောင့် ထောင်ချလိုက်သောအခါ သခင်သည် ဒေါသူပုန်ထလျက်၊ သူ၏ချမ်းသာ ပေးခြင်းကို ပြန်လည်ရုပ်သိမ်းလေတော့သည်ဟူ၏။ ထိုကျွန်သည် မိမိသခင်၏ မေတ္တာခွင့်လွှတ်ခြင်းကို လက်လွတ်လိုက်ရသည်။ ဘုရားရှင်၏မေတ္တာတော်သည် ကုန်ခန်းခြင်းမရှိသော်လည်း၊ တစ်စုံတစ်ဦးသည် ငြင်းပယ်ခွင့်နှင့် လက်လွတ် ပိုင်ခွင့်ရှိလေ၏။

`ယေရှုသည် သင့်အား ချမ်းသာပေးသောနေရာများကို ပြန်စဉ်းစားကြည့်၍ မည်မျှလောက်တန်ဖိုးကြီးသည်ကို တွေးတောကြည့် ပါ။ သူတစ်ပါးအား အပြစ်လွှတ်ခြင်းကို မည်သို့ဖော်ထုတ်ပေးသနည်း။`