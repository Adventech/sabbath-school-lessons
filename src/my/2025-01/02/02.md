---
title:  ဘုရားရှင်၏ထာဝရမေတ္တာတော်
date:   05/01/2025
---

သမ္မာကျမ်းစာ၌ လူတိုင်းအားဘုရားရှင်ချစ်သည်မှာ သေချာလှ၏။ အထင်ရှားဆုံးကျမ်းချက်ကား ယော၊ ၃း၁၆၊ “ဘုရားသခင်၏သားတော်ကို ယုံကြည်သောသူအပေါင်းတို့သည် ပျက်စီးခြင်းသို့မရောက်၊ ထာဝရအသက်ကို ရစေခြင်းငှာ တစ်ပါးတည်းသောသားတော်ကို စွန့်တော်မူသည်တိုင်အောင် လောကီသားတို့ကိုချစ်တော်မူ၏။”

`ဆာလံ၊ ၃၃း၅ နှင့် ဆာလံ၊ ၁၄၅း၉ ကိုဖတ်ပါ။ ဘုရားရှင်၏ မေတ္တာ၊ ကြင်နာသနားခြင်းသည် မည်မျှကျယ်ပြန့်သည်ဟုဆိုသနည်း။`

တချို့သောသူတို့သည် မိမိတို့မှာချစ်စရာမကောင်း၊ ဘုရားသခင်မှလည်း သူတစ်ပါးတို့အားချစ်သော်လည်း သူတို့အားမချစ်ဟုထင်တတ်ကြသည်။ သို့သော် သမ္မာကျမ်းစာသည် လူတိုင်းအား ဘုရားချစ်တော်မူကြောင်းဖော်ပြသည်။ ဘုရားရှင်မှ မချစ်သောသူမရှိပါ။ လူအားလုံးအား ချစ်တော်မူသောကြောင့် လူအားလုံးကိုပင် ကယ်တင်လို၏။

`၂ပေ၊ ၃း၉။ ၁တိ၊ ၂း၄။ ယေဇ၊ ၃၃း၁၁ တို့ကိုဖတ်ပါ။ ဘုရားသခင်သည် လူသားအားလုံးကိုကယ်တင်လိုကြောင်း မည်ကဲ့သို့ ဖော်ပြသနည်း။`

ယော၊ ၃း၁၇ တွင် ဘုရားသခင်သည် လောကီသားတို့အား အပြစ် စီရင်ခြင်းငှာ သားတော်ကိုစေလွှတ်သည်မဟုတ်၊ လောကီသားတို့သည် ကိုယ်တော် အားဖြင့် ကယ်တင်ခြင်းသို့ရောက်မည်အကြောင်း စေလွှတ်တော်မူ၏ဟူ၏။ ဘုရားဘက်မှ တစ်ဖက်သတ်ချစ်သည်ဟုဆိုလျှင် လူတိုင်းမှ သူ၏မေတ္တာအား လက်ခံကြကာ ကယ်တင်ခြင်းရရန်ဖြစ်မည်။ သို့သော် ဘုရားရှင်သည် မိမိ၏ မေတ္တာအား လူတိုင်းအပေါ်အတင်းအကျပ်ပြုမည်မဟုတ်ပါ။ လူသားအားလုံးမှ အလိုအလျောက်လက်ခံခြင်း၊ ငြင်းဆိုခြင်းပြုနိုင်ပါသည်။ ထိုသို့ငြင်းဆိုသည့်တိုင် ဘုရားရှင်သည် ချစ်မြဲချစ်နေသေး၏။ ယေ၊ ၃၁း၃ တွင် “ထာဝရမေတ္တာနှင့် သင့်ကိုငါချစ်၏။ ထို့ကြောင့်၊ ကရုဏာကျေးဇူးကို သင့်အားကြာမြင့်စွာပြ၏။” အခြားကျမ်းချက်များမှာလည်း ဘုရားရှင်မှချစ်တော်မူကြောင်းဖော်ပြထား၏ (ဆာ၊ ၁၃၆) ကိုဖတ်ပါ။ ဘုရားရှင်၏မေတ္တာသည် ကုန်ခန်းခြင်းမရှိ၊ ထာဝရ တည်၏။ သူတစ်ပါးအားမချစ်နိုင်သောကျွန်ုပ်တို့အတွက် စဉ်းစားရခက်လေပြီ မဟုတ်လော။ ဘုရားရှင်မှ မိမိအပေါ်ထားရှိသောမေတ္တာကို အပြည့်အဝခံစား တတ်သည်ရှိသော်၊ သူတစ်ပါးအပေါ် မိမိတို့ပြုမူခြင်းသည် လွန်စွာပြောင်းလဲ သွားလိမ့်မည်။

`ဘုရားသခင်သည် လူသားအားလုံးကိုချစ်သည်ဆိုသော်၊ စက်ဆုပ်ဖွယ်သောအကျင့်ရှိသူပင်လျှင် ချစ်တော်မူလိမ့်မည်။ ဤမည် သောသူတို့အပေါ် ဘုရားသခင်၏မေတ္တာတော်သည် မည်သည့် သင်ခန်းစာပေး၍၊ ၎င်းတို့နှင့် မည်ကဲ့သို့ဆက်ဆံသင့်ပါသနည်း။`