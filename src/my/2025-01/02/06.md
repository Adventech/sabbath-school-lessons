---
title:  လွတ်လပ်စွာရရှိ၍၊ လွတ်လပ်စွာစွန့်ကြဲပါ
date:   09/01/2025
---

ထိုကျွန်သည် မိမိအကြွေးကိုမပေးဆပ်နိုင်သည်နည်းတူ၊ ကျွန်ုပ်တို့ သည်လည်း ဘုရားအားမပေးဆပ်နိုင်ကြပါချေ။ ဘုရားမေတ္တာကို ကုသိုလ် ပြု၍ မရယူနိုင်ပါ။ “ငါတို့သည် အပြစ်ရှိစဉ်ပင်၊ ခရစ်တော်သည် ငါတို့အတွက် ကြောင့် အသေခံတော်မူသည်ဖြစ်၍၊ ဘုရားသခင်သည် ငါတို့ကို အဘယ်မျှ လောက်ချစ်တော်မူသည်ကို ငါတို့အားထင်ရှားစွာပြတော်မူ၏” (ရော၊ ၅း၈)။ ၁ယော၊ ၃း၁ မှလည်း “ဘုရားသခင်၏သားတော်ဟု ခေါ်ဝေါ်ခြင်းအခွင့်ကို ငါတို့သည်ရမည်အကြောင်း၊ ဘုရားသခင်သည် ငါတို့ကိုအဘယ်မျှလောက် ချစ်တော်မူသည်ကို ကြည့်ရှုဆင်ခြင်ကြလော့” ဟုဆို၏။

ကျွန်ုပ်တို့သည် ဘုရားရှင်၏မေတ္တာကို သူတစ်ပါးတို့အား အတတ် နိုင်ဆုံး ရောင်ပြန်စေနိုင်ရပါမည်။ ဤမျှလောက်ကြီးမားသောကြင်နာသနား ခွင့်လွှတ်ခြင်းကို ရရှိခဲ့သည်ဖြစ်၍ ကျွန်ုပ်တို့မှ သူတစ်ပါးအပေါ်သို့ မည်မျှ လောက်ကြင်နာခွင့်လွှတ်တတ်မည်နည်း။ ထိုကျွန်သည် မိမိသခင်၏ကြင်နာ ခွင့်လွှတ်ခြင်းကို ဆုံးရှုံးခဲ့ခြင်းသည် မိမိမိတ်ဆွေကျွန်အပေါ်ဝယ် ရောင်ပြန် ဟပ်ခြင်းမရှိခဲ့သောကြောင့်ဖြစ်သည်။ ဘုရားရှင်ကို အမှန်ချစ်သောသူသည် သူတစ်ပါးအပေါ်ရောင်ပြန်ဟပ်ခြင်းရှိရပါမည်။

`ယော၊ ၁၅း၁၂၊ ၁ယော၊ ၃း၁၆ နှင့် ၁ယော၊ ၄း၇-၁၂ တို့ကိုဖတ်ပါ။ ဘုရားရှင်ချစ်ခြင်း၊ ကျွန်ုပ်တို့သည် ဘုရားရှင်အား ချစ်ခြင်းနှင့် ကျွန်ုပ်တို့သည် သူတစ်ပါးအားချစ်ခြင်းတို့ကို မည်သို့ နှိုင်းယှဉ်ထားသနည်း။`

ယော၊ ၁၅း၁၂ ပြီးသည်နှင့်ပင် ယေရှုက “သင်တို့သည် ငါ၏ ပညတ်ရှိသမျှကိုကျင့်ဆောင်လျှင် ငါ၏အဆွေဖြစ်ကြသည်” (ယော၊ ၁၅း၁၄) ဟူ၏။ ယေရှုသည် အဘယ်အရာကို ထပ်မံမိန့်တော်မူသနည်း။ ငါသည် သင်တို့အားချစ်တော်မူသည်နည်းတူ သင်တို့အချင်းချင်းချစ်ကြလော့။ ဘုရား သခင်ကိုချစ်ရန်နှင့် အချင်းချင်းချစ်ကြရန် မိန့်မှာထားလေသည်။

လိုရင်းမှာ ကျွန်ုပ်တို့အား အကန့်အသတ်မရှိသော အကြွေးကြီး တစ်ခုပေးထားခဲ့သည်ဖြစ်ရာ ကျွန်ုပ်တို့မပေးဆပ်နိုင်ဘဲ ကပ်တိုင်မှာသာ ပေးဆပ် နိုင်သောအကြွေးဖြစ်သည်။ သို့ဖြစ်၍ ဘုရားရှင်ကိုချစ်၍ ချီးမွမ်းကာ၊ တစ်ပါး သူတို့အား ချစ်ခြင်းနှင့်ကြင်နာခြင်းဖြင့် အသက်ရှင်ကြပါစို့။ လုကာ၊ ၇း၄၇ တွင်လည်း များစွာသောအပြစ်လွှတ်ခံရသောသူသည် အလွန်ချစ်တတ်၍၊ အနည်းငယ်သာ အပြစ်လွှတ်ခံရသောသူသည် အနည်းငယ်သာချစ်တတ်သည် ဟုဆို၏။ ကျွန်ုပ်တို့တွင် မည်မျှအပြစ်ခံရသည်ကို မသိသောသူရှိပါသလား။

ဘုရားရှင်ကိုချစ်နိုင်ရန် သူတစ်ပါးအားချစ်ရမည်ဖြစ်၍ ဘုရား၏ ချစ်ခြင်းကို ကိုယ်နှုတ်အားဖြင့် အရေးတကြီးကြွေးကြော်သင့်ပေ၏။ လူသူတို့၏ အသက်တာတွင်ကူညီ၍ ဘုရား၏မေတ္တာစီးဆင်းရာ >ပန်မကြီးဖြစ်လျက် ကောင်းကင်သစ်၊ မြေကြီးသစ်တွင် ထာဝရအသက်ကိုကမ်းလှမ်းနေသူဖြစ်ကြောင်း ဖော်ထုတ်ရမည်။ ဘုရား၏ချစ်ခြင်းကိုငြင်းပယ်ခြင်းအပြစ်ကြောင့် ပျက်စီးယိုယွင်း နေသောကမ္ဘာကြီးကို အသစ်စက်စက်အဖြစ် ပြုပြင်ပြောင်းလဲမည်ဖြစ်သည်။

`တစ်ပါးသူတို့အားချစ်ခြင်းဖြင့် ဘုရားရှင်ကိုချစ်နိုင်ရန် မည်သည့်အချက်ကိုပြင်ဆင်ရမည်နည်း။ ယခုအချိန်နှင့် ရှေ့ဆက် အချိန်တွင် ဘုရား၏မေတ္တာကို လူသားတို့အားပြသရန် မည်သို့ ပြင်ဆင်၍ ထာဝရအသက်ကတိ၌ မည်သို့သာယာကြည်နူးစေနိုင် မည်နည်း။`