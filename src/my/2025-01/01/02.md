---
title:  ကျွန်ုပ်တို့မျှော်လင့်ချက်အားကျော်လွန်၍
date:   29/12/2024
---

ဘုရားရှင်သည် “ငါ့အားချစ်သလော” ဟူ၍သာမေးသည်မဟုတ်။ သူသည် ကျွန်ုပ်တို့တစ်ဦးစီအား အလိုအလျောက်ချစ်တော်မူ၏။ သင်နှင့် ကျွန်ုပ်သာမက တစ်ဦးချင်စီအားလည်း မိမိတို့ထင်မြင်သည်ထက် အလိုအလျောက် ချစ်တော်မူ၏။ သူသည် ကျွန်ုပ်တို့အားချစ်တော်မူကြောင်းကို ဣသရေလတို့၏ ရာဇဝင်ထဲတွင် သူ၏လှုပ်ရှားမှုများမှ သိရှိရပါသည်။

`ထွက်၊ ၃၃း၁၅-၂၂ ကိုဖတ်ပါ။ ပါဝင်သောအချက်အလက် များနှင့် စကားပြောဆိုသောအရာများတွေးတောကြည့်ပါ။ အထူးသဖြင့် အငယ်၊ ၁၉ သည် ဘုရားရှင်၏အလိုတော်နှင့် မေတ္တာတော်အား မည်သို့ဖော်ပြသနည်း။`

အီဂျစ်ပြည်ကျွန်ဘဝမှထွက်လာပြီး မကြာမီမှာပင် ဣသရေလလူတို့ သည် ဘုရားရှင်အားပုန်ကန်လျက် နွားသငယ်ရုပ်ပြုလုပ်ကာ ကိုးကွယ်ကြ လေ၏။ တောင်ပေါ်မှမောရှေဆင်းလာသောအခါ ၎င်းတို့ပြုသမျှအားမြင် လေသော် ပညတ်တော်ဆယ်ပါးကျောက်ပြားအားဖြင့် ပစ်ပေါက်လိုက်သဖြင့် အစိတ်စိတ်အမြွှာမြွှာကွဲလေ၏။ ထိုလူတို့သည် ပဋိညာဉ်အားဖြင့် လွတ်လပ်စွာ ခံစားမည့် ဘုရားကောင်းချီးများအား ဆုံးရှုံးရလေတော့သည်။ ဘုရားရှင်သည် ၎င်းတို့၏ပဋိညာဉ်ကောင်းချီးအားဖြင့် မထိုက်တန်ခြင်းကိုလျစ်လျူရှုကာ၊ ပဋိညာဉ် အားဖြင့် မိတ်သဟာယဆက်ဖွဲ့ရန် အလွန်ဆန္ဒရှိလေ၏။

ထွက်၊ ၃၃း၁၉ တွင် “ငါသည် ကျေးဇူးပြုလိုသောသူကို ကျေးဇူး ပြုမည်၊ သနားလိုသောသူကို သနားမည်” ဟူသောအချက်များအား အယူ လွဲမှားစွာ ဘုရားရှင်သည် ရွေးချယ်သူတို့ကိုသာ သနားကြင်နာတတ်သည်ဟု ယူဆကြသည်။ သို့သော်လည်း ဘုရားရှင်သည် ရွေးချယ်သူတို့ကိုသာ သနား ကြင်နာတတ်သည်ဟု ဆိုလိုခြင်းမဟုတ်ပါ။ အချို့ယုံကြည်ခြင်းတွင် ဘုရားရှင် သည် ပျောက်ဆုံးရန်နှင့် ထာဝရဖျက်ဆီးခံရန် ရွေးချယ်သူများသီးသန့်ရှိသည်ဟု ယုံသူများလည်းရှိသည်။ အခြေခံအားဖြင့် ဘုရားရှင်သည် ဖန်ဆင်းရှင်ဖြစ် သဖြင့် မထိုက်တန်သောသူတို့ပင်လျှင် ကိုယ်အလိုလျောက် သနားကြင်နာ နိုင်ခွင့်ကို မိမိပိုင်ဆိုင်လေသည်။ ထိုနည်းအတိုင်းပင် နွားသငယ်ပြဿနာအပြီး မှာပင်၊ မထိုက်တန်သောမိမိလူတို့အား သနားကြင်နာခဲ့လေပြီ။

ဤသည်ပင် မိမိတို့မျှော်လင့်ခြင်းထက်သာလွန်စွာ ဘုရားရှင်သည် ကျွန်ုပ်တို့အား မေတ္တာပြသခြင်းဖြစ်လေသည်။ အားလုံးအတွက် ဧဝံဂေလိ တရားပင်ဖြစ်၏။

`ဘုရားရှင်သည် မိမိ၏မေတ္တာတရားအား မည်သည့်နည်းလမ်း ဖြင့် သင်မျှော်လင့်သည်ထက် သာလွန်စွာဖော်ပြသနည်း။`