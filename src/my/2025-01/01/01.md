---
title:  ဘုရားရှင်သည်ကိုယ်အလိုအလျောက်ချစ်စုံမက်၏
date:   28/12/2024
---

### ဖတ်ရန်ကျမ်းချက်များ။

ထွက်၊ ၃၃း၁၅-၂၂။ ဟောရှေ၊ ၁၄း၁-၄။ ဗျာ၊ ၄း၁၁။ ယော၊ ၁၇း၂၄။ မဿဲ၊ ၂၂း၁-၁၄။ ယော၊ ၁ဝး၁၇၊ ၁၈။

> <p>အလွတ်ကျမ်းချက်</p>
> “ငါသည် အမျက်ပြေသောကြောင့် သူတို့ဖောက်ပြန်ခြင်းကို ပြုပြင်မည်။ ကိုယ်အလိုအလျောက်စုံမက်မည်” (ဟောရှေ၊ ၁၄း၄)။

ရှင်ပေတရုသည် ယေရှုကြိုပြောခဲ့သည်အတိုင်း ယေရှုအား သုံးကြိမ် တိုင်အောင်ငြင်းဆိုခဲ့သော်လည်း (မဿဲ၊ ၂၆း၃၄)၊ ရာဇဝင်သည် ဤမျှလောက် ဖြင့် အဆုံးမသတ်သေးပါ။ ယေရှုပြန်လည်ထမြောက်ပြီးနောက် “ငါ့အား ဤသူများထက်သာ၍ချစ်သလော” ဟု ယေရှုကမေးရာမှာ၊ “ဟုတ်ပါ၏သခင်၊ အကျွန်ုပ်ချစ်ပါ၏” ဟု ဖြေဆိုလေ၏။ ယေရှုကလည်း “ငါ၏သိုးစုငယ်အား ကျွေးမွေးလော့” ဟု မိန့်တော်မူ၏။ တစ်ဖန်ယေရှုက၊ “သင်သည် ငါ့အား ချစ်သလော” ဟုမေးပြန်၏။ ပေတရုသည် “ဟုတ်ပါ၏သခင်၊ အကျွန်ုပ် ချစ်ပါ၏” ဟု ပြန်၍ဖြေဆိုလေ၏။ “ငါ၏သိုးတို့ကိုထိန်းလော့” ဟု မိန့်တော် မူပြန်၏။ တတိယအကြိမ်ယေရှုသည် “ငါ့အားချစ်သလော” ဟု မေးပြန်သော်၊ ပေတရုသည် သုံးကြိမ်မြောက်အောင်မေးသောကြောင့် စိတ်နာ၍ “ကိုယ်တော် သည် ခပ်သိမ်းသောအရာတို့ကိုသိတော်မူ၏။ အကျွန်ုပ်ချစ်ကြောင်းကို ကိုယ်တော် သိတော်မူ၏” ဟု လျှောက်သော် ယေရှုက “ငါ၏သိုးတို့ကိုကျွေးမွေးလော့” ဟု မိန့်တော်မူလေ၏ (ယော၊ ၂၁း၁၅-၁၇)။

ပေတရုသည် သုံးကြိမ်တိုင်အောင် ယေရှုအားငြင်းဆိုသကဲ့သို့ ယေရှု ကလည်း၊ ငါ့အားချစ်သလောဟု သုံးကြိမ်တိုင်အောင်မေးခြင်းဖြင့် ယေရှုသည် ပေတရုအား သုံးကြိမ်ပြန်လည်ထူထောင်ပေးသည်။ ကျွန်ုပ်တို့၏အခြေအနေ သည် ပေတရုနှင့်မတူသော်ငြားလည်း နိယာမကားတူပေ၏။ ယေရှုက ပေတရု အားမေးခဲ့သောမေးခွန်းတစ်မျိုးသည် ကျွန်ုပ်တို့အချိန်နှင့်နေရာတွင် ဘုရားရှင် သည် ငါ့အားချစ်သလောဟု မေးနေပါသည်။

၎င်းမေးခွန်းအားဖြေဆိုရန် မိမိအပေါ်တွင်သာမူတည်သတည်း။