---
title:  အလိုအလျောက်အခမဲ့ပေးသောမေတ္တာ
date:   31/12/2024
---

ဘုရားရှင်သည် ဣသရေလအပေါ်တွင် အလိုအလျောက်စုံမက်သည် သာမက၊ ကျွန်ုပ်တို့မှပုန်ကန်အပြစ်ရှိနေစဉ်၌ပင် မိမိ၏မေတ္တာတော်ကို ကျွန်ုပ်တို့ အပေါ်သို့ အလိုအလျောက်စီးဆင်းစေပါသည်။ ကျွန်ုပ်တို့သည် ဘုရားရှင်၏ မေတ္တာတော်နှင့်ထိုက်တန်ခြင်းမရှိ၊ ရယူနိုင်စွမ်းလည်းမရှိကြပါချေ။ တစ်နည်း အားဖြင့်ပြောရသော် ဘုရားရှင်အတွက် ကျွန်ုပ်တို့မလိုအပ်ပါ။ သမ္မာကျမ်းစာ၏ ဘုရားအတွက် အဘယ်အရာမျှမလိုအပ်ပါ (တမန်၊ ၁၇း၂၅)။ ဘုရားရှင်သည် မိမိ၏အလွတ်ဆန္ဒအရသာလျှင် ကျွန်ုပ်တို့အားလုံးအား ချစ်တော်မူခြင်းဖြစ်သည်။

`ဗျာ၊ ၄း၁၁ နှင့် ဆာလံ၊ ၃၃း၆ ကိုနှိုင်းယှဉ်ဖတ်ပါ။ ဘုရားရှင် သည် သတ္တဝါများအပေါ် အလိုအလျောက်မိတ်သဟာယဖွဲ့ခြင်းကို မည်သို့ဖော်ပြသနည်း။`

ဘုရားရှင်သည် ကမ္ဘာကြီးအား မိမိအလိုအလျောက်ဆန္ဒရှိသည်အတိုင်း ဖန်ဆင်းခဲ့သည်။ ထိုကြောင့်ပင် ဘုရားရှင်သည်သာ ဘုန်းတော်၊ ချီးမွမ်းခြင်း နှင့် တန်ခိုးတော်တို့ဖြင့် ထိုက်တန်လေ၏။ ဘုရားရှင်သည် ကမ္ဘာကြီးအား ဖန်ဆင်းရန် လိုအပ်ခြင်းမရှိပါ။ ကမ္ဘာကြီးမတည်မရှိမီကတည်းမှာပင် သုံးပါး တစ်ဆူဘုရားတို့သည် ၎င်းတို့၏မိတ်သဟာယကိုပင် ပီတိဖြစ်ခဲ့ကြပြီးဖြစ်သည်။ ရွှင်လန်းဝမ်းမြောက်ခြင်းရှိကြသည်။

`ယော၊ ၁၇း၂၄ တွင် ကမ္ဘာကြီးမတည်မရှိမီ ဘုရားရှင်၏ မေတ္တာတော်အား မည်သို့ဖော်ပြသနည်း။`

ဘုရားရှင်သည် မိမိစုံမက်ရန် အဘယ်သတ္တဝါမျှမလိုအပ်ပါ။ သို့သော် လည်း၊ မိမိ၏ချစ်တတ်သောစရိုက်အားဖြင့် ကမ္ဘာကြီးကိုဖန်ဆင်းရန်နှင့် သတ္တဝါ များနှင့်အတူ ချစ်ခင်မိတ်သဟာယဖွဲ့ရန် မိမိ၏အလွတ်သဘောအရရွေးချယ် ကာ ဖန်ဆင်းခဲ့ခြင်းဖြစ်သည်။ ကမ္ဘာကြီးအား မိမိအလိုအလျောက်အခမဲ့မေတ္တာ ဖြင့် ဖန်ဆင်းခဲ့သည်သာမက၊ ဧဒင်မှာပင် လူသားသည် မိမိကိုယ်တိုင် အပြစ်ပြုလုပ်ခြင်းဖြင့် အပြစ်ထဲသို့ကျရောက်သော်လည်း အလိုအလျောက်ပင် ချစ်တော်မူသေး၏။

ဧဒင်မှကျဆုံးပြီးနောက်၊ အာဒံနှင့်ဧဝတို့သည် ဘုရားရှင်၏မေတ္တာတော် အား ခံစားရရှိခွင့်မရှိသော်လည်း “အရာခပ်သိမ်းအား မိမိတန်ခိုးနှင့်မစသော ဘုရားသည်” (ဟေဗြဲ၊ ၁း၃)၊ ကြီးမားသောမေတ္တာ၊ ကရုဏာနှင့်ကျေးဇူးတော် အားဖြင့် ဆက်လက်၍ရပ်တည်စေကာ၊ ၎င်းတို့နှင့်ဘုရားရှင်စပ်ကြား မေတ္တာ ဖြင့်ကြားဝင်ခြင်းအစီအစဉ်တစ်ခုကို ချပြထားပါသည်။ ၎င်းကြားဝင်ဖျန်ဖြေ ခြင်းတွင် ကျွန်ုပ်တို့လည်းပါဝင်ကြရပါသည်။

`ကမ္ဘာကြီးသည် မည်မျှပင်ဆိုးညစ်နေစေကာမူ၊ ဘုရားရှင်သည် မိမိ၏မေတ္တာတော်ကို စီးဆင်းနေစေခြင်းသည် သူ၏မေတ္တာတော် စရိုက်အား မည်ကဲ့သို့ဖော်ပြနေသနည်း။ ဤအမှန်တရားသည် ဘုရားရှင်အား မည်ကဲ့သို့တုံ့ပြန်ချစ်စေနိုင်မည်နည်း။`