---
title:  ငါတို့အတွက်ကပ်တိုင်တင်၏
date:   02/01/2025
---

ဘုရားရှင်သည် မေတ္တာဖြင့်မိတ်သဟာယပြုရန် လူအားလုံးအား ခေါ်သော်လည်း မိမိအလိုအလျောက်လက်ခံသောသူများမှသာ ထာဝရအကျိုး ခံစားရမည်ဖြစ်သည်။ မင်္ဂလာပွဲသရုပ်ပြတရားတွင် မင်းကြီးခေါ်ဖိတ်ထားသူ တို့သည် မလာလိုကြပါ (မဿဲ၊ ၂၂း၃)။ ခရစ်တော်ကပ်တိုင်မတင်မီလေးတွင် “အို၊ ယေရုရှလင်၊ ယေရုရှလင် သင်သည် ပုရောဖက်တို့ကိုသတ်မြဲရှိ၏။ သင်ရှိရာသို့ စေလွှတ်သောသူတို့ကိုလည်း ကျောက်ခဲနှင့်ပစ်မြဲရှိ၏။ ကြက်မ သည် မိမိသားငယ်တို့ကို အတောင်အောက်၌စုရုံးသကဲ့သို့ သင်၏သားတို့ကို စုရုံးစေခြင်းငှာ၊ ကြိမ်ဖန်များစွာငါအလိုရှိပြီ၊ သင်မူကားအလိုမရှိ” (မဿဲ၊ ၂၃း၃၇)။ ခရစ်တော်သည် ၎င်းတို့အား စုရုံးစေလိုသော်လည်း သူတို့အလိုမရှိပါ။

အလားတူအဓိပ္ပာယ်ရှိသော ဂရိစကားလုံး “သီလို” (thelo) ကို၊ ခရစ်တော်မှ ကယ်တင်လိုသောဆန္ဒနှင့် ၎င်းတို့မှလက်ခံလိုသောဆန္ဒမရှိခြင်း နှစ်ခုလုံးတွင် အသုံးပြုသည် (မဿဲ၊ ၂၃း၃)။ သို့ဖြစ်စေကာမူ ခရစ်တော် သည် ၎င်းတို့အတွက် ကပ်တိုင်သို့သွားလေ၏။ အံ့ဖွယ်မေတ္တာပေတည်း။ လူသား၏အပြစ်သည် သေခြင်းကိုသာထိုက်တန်သော်လည်း၊ ဘုရားရှင်သည် ခရစ်တော်၌ အပြစ်အခကိုပေးဆပ်ခြင်းဖြင့်၊ ကောင်းကင်နှင့်မြေကြီးစပ်ကြား ကြားဝန်ဖျန်ဖြေရန် လမ်းဖွင့်ပေးထားသည်။ ဘုရားရှင်သည် ကျွန်ုပ်တို့အပေါ် အဘယ်အကြွေးမျှမတင်သော်လည်း ၎င်း၏အလွတ်သဘောဖြင့် ဆက်လက်၍ အခမဲ့မေတ္တာထားကာ ပေးဆပ်ခဲ့ပါသည်။

`ယော၊ ၁ဝး၁၇၊ ၁၈ နှင့် ဂလာတိ၊ ၂း၂ဝ ကိုနှိုင်းယှဉ်ဖတ်ပါ။ အဘယ်သတင်းရှိသနည်း။`

ဘုရားရှင်၏မေတ္တာတော်ချပြသောနေရာတွင် ကပ်တိုင်တော်သည် သူ၏အလိုအလျောက် ကျွန်ုပ်တို့အတွက်ပြင်ဆင်ထားခြင်းဖြစ်လေသည်။ ခရစ်တော်သည် မိမိ၏ဆန္ဒအားဖြင့်သာ မိမိအသက်ကိုစွန့်တော်မူခြင်းဖြစ်သည်။ သူ့အသက်ကို သူ့ထံမှ မည်သူမျှမယူနိုင်ပါ။ ကမ္ဘာမတည်မီကပင် ကယ်တင် ခြင်းစီမံကိန်းရှိသည်အတိုင်း မိမိကသာစွန့်လွှတ်ခြင်းဖြစ်သည်။

“ကယ်တင်ခြင်းစီမံကိန်းသည် အာဒံကျဆုံးပြီးနောက်မှသာ စီစဉ် သည်မဟုတ်ပါ။ ရှေးကပ်ကာလပတ်လုံးဝှက်ထားပြီးလျှင် ယခုမှထင်ရှားသော အရာ (ရော၊ ၁၆း၂၅) ဖြစ်သည်။ ရှေးကပ်ကာလပတ်လုံး ဘုရားရှင်၏ ပလ္လင်တော်၏နိယာမဖြစ်သည်။ စာတန်၏ဖောက်ပြန်ခြင်းနှင့် လူသားတို့သည် သူ၏လှည့်ဖြားမှုဖြင့် ကျဆုံးသည်ကို ဘုရားရှင်နှင့်ခရစ်တော်သည် အစအဦးမှ စ၍ သိရှိခဲ့ပြီးဖြစ်သည်။ အပြစ်ရှိခြင်းကို ဘုရားရှင်မှပြုလုပ်သည်မဟုတ်ဘဲ၊ ကြိုတင်သိရှိသဖြင့် ကြိုတင်ကာကွယ်မှုများပြုလုပ်ထားနိုင်ခဲ့သည်။ လောကကို အလွန်ချစ်တော်မူသောကြောင့် သားတော်ကိုစွန့်တော်မူရန် ပဋိညာဉ်ပြု၍ ‘သားတော်ကိုယုံကြည်သောသူအပေါင်းတို့သည် ပျက်စီးခြင်းသို့မရောက်၊ ထာဝရ အသက်ရရှိစေမည်အကြောင်းဖြစ်သည်။’ ယော၊ ၃း၁၆။” (Ellen G. White, The Desire of Ages, p. 22).