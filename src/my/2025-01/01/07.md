---
title:  ဆက်လက်လေ့လာရန်။
date:   03/01/2025
---

Ellen G. White, "To Meet the Bridegroom," pp. 405-421 in Christ's Object Lessons ကိုဖတ်ပါ။

“ဘုရားရှင်အား နားလည်မှုလွဲမှားခြင်းသည် လောကကြီးကို မှောင်မိုက် စေသည်။ လူသားတို့သည် ဘုရားရှင်၏ဝိသေသနလက္ခဏာကို မေ့ပျောက် နေကြပါသည်။ နားလည်ခြင်းလွဲမှားကာ ပြန်ဆိုမှုပါလွဲမှားကုန်သည်။ ဤချိန်ခါတွင် ဘုရားထံမှ သတင်းစကားကြွေးကြော်ရန်မှာ၊ ဘုရားရှင်၏ကယ်တင်ခြင်းတန်ခိုး တော်အား ကြွေးကြော်ရန်ဖြစ်သည်။ ဝိသေသလက္ခဏာတော်တို့ကိုလည်း သိသာထင်ရှားစေရမည်။ အမှောင်ကမ္ဘာတွင် သူ၏ကောင်းမြတ်ခြင်း၊ ကြင်နာ သနားခြင်းနှင့် သမ္မာတရား၏အလင်းကို လင်းစေကြရမည်။

“ဤသည်ပင် မိမိတို့လုပ်ဆောင်ရန် ပုရောဖက်ဟေရှာယဖော်ထုတ်ရာ တွင် အို၊ ယေရုရှလင်မြို့သို့ ဝမ်းမြောက်စရာသတင်းဆောင်ခဲ့သူ၊ ကျယ်သော အသံကိုလွှင့်လော့။ မစိုးရိမ်ဘဲ အသံကိုလွှင့်လော့။ သင်တို့၏ဘုရားသခင်ကို ကြည့်ရှုကြဟု ယုဒမြို့ရွာတို့အားကြားပြောလော့။ ကြည့်ရှုလော့။ အရှင်ထာဝရ ဘုရားသည် ကြီးသောတန်ခိုးနှင့်ကြွလာ၍၊ လက်ရုံးတော်အားဖြင့် အစိုးရတော် မူလိမ့်မည်။ မိမိခံတော်မူထိုက်သောအခ မိမိ၌ပါလျက်၊ ဆုလာဘ်တော်သည် ရှေ့တော်၌ရှိ၏” (ဟေရှာ၊ ၄ဝး၉၊ ၁ဝ)။

“မင်္ဂလာသတို့သားအားစောင့်မျှော်နေသူတို့သည် ဘုရားရှင်ကို ကြည့်ရှု လော့ဟူ၏။ လောကသို့ပေးပို့ရန် နောက်ဆုံးသောကရုဏာအလင်းဟူသည် ဘုရား၏မေတ္တာစရိုက်တော်တို့ဖြစ်သည်။ ဘုရားရှင်၏သားသမီးတို့သည် သူ၏ဘုန်းတော်အား ထင်ရှားစေရမည်။ ၎င်းတို့၏အသက်တာနှင့် စရိုက်တို့ တွင် ဘုရားရှင်ပြုတော်မူသောကျေးဇူးကရုဏာတော်တို့ကို ပေါ်လွင်စေရပါမည်။ ဖြောင့်မတ်ခြင်းနေ၏အလင်းရောင်အား ကောင်းသောစရိုက်အားဖြင့်ထင်ရှား စေကာ၊ ပြောဆိုမှု၊ သန့်ရှင်းစွာပြုမူခြင်းဖြင့် ပြသရပါမည်” (Ellen G. White, Christ's Object Lessons, pp. 415, 416).

**ဆွေးနွေးရန်မေးခွန်းများ။**

`၁။ ဘုရားရှင်သည် ကျွန်ုပ်တို့အားမုန်းတီးသည်ဟုဆိုခြင်းသည် ဘုရားမရှိဟု ဆိုခြင်းထက် သာ၍ဆိုးညစ်လေ၏။ ထိုအခြင်းအရာမှန်ကန်နေပါက၊ လောကကြီးသည် မည်မျှထူးခြားလာမည်နည်း။`

`၂။ ယနေ့လောကတွင် ဘုရားရှင်၏စရိုက်မှန်ကို နားလည်လွဲမှားနေသည်ဟု သင်အဘယ်ကြောင့်ယုံကြည်သနည်း။ ဘုရားရှင်၏စရိုက်မှန်ကို ပိုမို သိနားလည်နိုင်ရန် အခြားသူများအား သင်မည်သို့ကူညီနိုင်မည်နည်း။`

`၃။ ယနေ့လောကကြီးအားကြွေးကြော်ပေးရမည့် ဘုရားရှင်၏စရိုက်မှန်ဟူသည် အဘယ်သို့နည်း။ ဘုရားရှင်၏စရိုက်မှန်အား မရင်းနှီးသေးသောသူတစ်ဦး ကို သင်မည်ကဲ့သို့ရှင်းပြမည်နည်း။`

`၄။ ဘုရားရှင်၏မေတ္တာတော်သည်တစ်ကြောင်း၊ ထိုမေတ္တာတော်အား မိမိတို့ အသက်တာ၌ ဖော်ပြခြင်းသည်တစ်ဖုံဖြစ်လေ၏။ မည်သည့်သန့်ရှင်းသော ကုသိုလ်အားဖြင့် ဘုရားရှင်၏မေတ္တာတော်ကို ဖော်ထုတ်ပြရမည်နည်း။`