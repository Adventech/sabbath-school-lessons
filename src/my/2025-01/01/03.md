---
title:  တုံ့ပြန်မှုမရှိသောမေတ္တာ
date:   30/12/2024
---

ဘုရားရှင်သည် လဲကျပြီးသောလူသားအား မေတ္တာပြသခြင်းကို ဟောရှေ၏ရာဇဝင်တွင် တွေ့ရပါသည်။ ဟောရှေအား “သင်သွား၍ ပြည့်တန်ဆာ မိန်းမနှင့်တကွ သူဖွားမြင်သောသားသမီးတို့ကို သိမ်းပိုက်လော့။ အကြောင်း မူကား၊ ပြည်သားတို့သည် ထာဝရဘုရားကိုစွန့်ပစ်၍ အထပ်ထပ်မှားယွင်း ကြပြီ” (ဟော၊ ၁း၂) ဟု မိန့်တော်မူ၏။ ဟောရှေနှင့် ၎င်း၏သစ္စာမရှိသော ဇနီးတို့သည် သစ္စာမရှိသောဘုရားရှင်၏လူတို့မှ ဝိညာဉ်ရေးရုပ်တုများဖြင့် ပြစ်မှားနေသော်လည်း ဘုရားရှင်သည် ချစ်မြဲချစ်တော်မူကြောင်းကို သက်ရှိ ထင်ရှားသော သင်ခန်းစာအဖြစ် ပေါင်းသင်းကြရမည်ဖြစ်သည်။ ဤသည်ပင် မထိုက်တန်သောသူများကိုပင် ဘုရားရှင်သည် ချစ်တော်မူကြောင်းပြသသော ရာဇဝင်ဖြစ်လေသည်။

ဘုရားရှင်သည် မေတ္တာနှင့် သစ္စာထားသော်ငြားလည်း လူသားတို့ သည် ပုန်ကန်မြဲပုန်ကန်နေကြလေသည်။ ဘုရားရှင်သည် တုံ့ပြန်မှုမရှိသော ဇနီးသည်ကိုပင် ချစ်တော်မူသောဘုရားဖြစ်ကြောင်း သမ္မာကျမ်းစာမှ ထပ်ခါ တလဲလဲဖော်ပြပါသည်။ သူသည် ပြည့်စုံသောသစ္စာတရားထားလျက်ပင် လူသား တို့သည် သူ့အားမထီမဲ့မြင်ပြုကာ အခြားသောဘုရားတို့အား ဝတ်ပြုခြင်းဖြင့် အဖက်မလုပ်တော့ဘဲ ပြုပြင်မရလောက်အောင် မိတ်သဟာယပျက်ပြားစေကြ၏။

`ဟောရှေ၊ ၁၄း၁-၄ ကိုဖတ်ပါ။ သူ၏လူမျိုးအတွက် တည်မြဲ သောဘုရားရှင်၏မေတ္တာအား မည်သို့ဖော်ပြထားသနည်း။`

ဘုရားရှင်သည် သူ၏လူမျိုးတို့မှ အစဉ်ပုန်ကန်နေချိန်မှာပင် “ငါသည် အမျက်ပြေသောကြောင့် သူတို့၏ဖောက်ပြန်ခြင်းကိုပြုပြင်မည်။ ကိုယ်အလို အလျောက်စုံမက်မည်” ဟုဆို၏။ ကိုယ်အလိုအလျောက်စုံမက်ဟူသော စကားလုံးမှာ ဟေဗြဲဘာသာတွင် “နီဒါဘာ” (Nedabah) ဖြစ်၍၊ အလိုအလျောက် ဖြစ်လာခြင်းကိုဆိုလို၏။ ဗိမာန်တော်မှာ အလိုအလျောက်လှူဒါန်းသောအလှူကို ဖော်ပြသောစကားလုံးပင်ဖြစ်သည်။ ဟောရှေကျမ်းနှင့် ကျမ်းစာတွင် ဘုရားရှင် သည် မိမိ၏ပေးဆပ်ခြင်းနှင့် ကြင်နာသနားခြင်းကို တောက်လျှောက်ဖော်ပြ ထားသည်။ ၎င်းတို့မှ ပဋိညာဉ်မိတ်သဟာယအားချိုးဖောက်ကာ၊ ပြုပြင်မရ လောက်အောင် မိမိတို့၏ချစ်သူတို့နောက်သို့ တကောက်ကောက်လိုက်ကြ သော်လည်း၊ ဘုရားရှင်သည် မိမိအလိုအလျောက်ချစ်တော်မူသည်။ ထိုလူတို့ သည် မိမိတို့ရသင့်ရလိုက်သည့်အရာများအား လျစ်လျူရှုကြခြင်းဖြင့် ဘုရားရှင် ၏မေတ္တာတော်နှင့် ထိုက်တန်ခြင်းမရှိကြတော့ချေ။ သို့ပါသော်လည်း၊ ဘုရားရှင် သည် အတင်းအကျပ်မပြုလုပ်ဘဲ မေတ္တာပြမြဲပြလေသည်။ ဤတင်မက အခြား သမ္မာကျမ်းစာများတွင်ပင် ဘုရားရှင်သည် မိမိအလိုအလျောက်မေတ္တာပြမြဲ ပြလေသည်။

`မြောက်မြားစွာတို့သည် ဘုရားရှင်ကို ကြမ်းတမ်းသော ဘုရင် နှင့် တရားသူကြီးဟု ထင်မှတ်ကြသည်။ တုံ့ပြန်ခြင်းနှင့် သစ္စာမရှိ၊ မထီမဲ့မြင်ပြု အဖက်မလုပ်သောဇနီးသည်အားဖြင့် ဘုရားရှင်သည် မည်သို့သောဘုရားဖြစ်ကြောင်း သိရှိစေသနည်း။ သင်နှင့် ဘုရားရှင် မိတ်သဟာယပြုခြင်းကို မည်သို့မည်ပုံပြောင်းလဲစေသနည်း။`