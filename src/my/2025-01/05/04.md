---
title:  ဖြောင့်မှန်သောဒေါသ
date:   28/01/2025
---

မလျော်ကန်သောဒေါသမြောက်မြားစွာရှိသော်လည်း သမ္မာကျမ်းစာ သည် ဖြောင့်မှန်သောဒေါသရှိသည်ဟုဆို၏။ မိခင်တစ်ဦးသည် သူ၏သုံးနှစ် သမီးသည် ကစားကွင်းမှာဆော့ကစားနေခိုက် လူတစ်ဦးသည် လာရောက် တိုက်ခိုက်သည်ဆိုပါစို့။ သူမသည် ဒေါသမထွက်သင့်ဖူးလား။ သင့်တာပေါ့ဗျာ။ ဒေါသဟူသည် ဤအခြေအနေမျိုးအတွက်ပင်မဟုတ်လော။ ဤသရုပ်ပြပုံလေး သည် ထာဝရဘုရား၏ဖြောင့်မှန်သောဒေါသကို နားလည်သဘောပေါက်စေ နိုင်သည်။

`မဿဲ၊ ၂၁း၁၂၊ ၁၃ နှင့် ယောဟန်၊ ၂း၁၄၊ ၁၅ တို့ကိုဖတ်ပါ။ ဗိမာန်တော်၌ ယေရှု၏တုံ့ပြန်ခြင်းဖြင့် ထာဝရဘုရားသခင်သည် ဆိုးညစ်ခြင်းအပေါ် ဒေါသထွက်သည်ကို မည်သို့ဖော်ထုတ်ပြသနည်း။`

ဤသာဓကများတွင် ထာဝရဘုရား၏ဗိမာန်တော်အား သာမန်အိမ် ကဲ့သို့လည်းကောင်း၊ သူခိုးဓားပြများခိုအောင်းရာဂူကဲ့သို့လည်းကောင်း ပြုလုပ် သောသူများသည် မုဆိုးမများ၊ မိဘမဲ့များနှင့် ဆင်းရဲသားများထံမှ အခွင့် ကောင်းယူသောသူများဖြစ်ကြသည်။ ယေရှုသည် ထိုသူတို့အပေါ် ဖြူစင်သော စိတ်အားထက်သန်ခြင်းဖြင့် ဖြောင့်မှန်သောဒေါသထွက်လေ၏ (မဿဲ၊ ၂၁း၁၃ နှင့် ယောဟန်၊ ၂း၁၆)။ ဗိမာန်တော်နှင့် ၎င်း၏အထုံးအဖွဲ့တို့သည် ဘုရား သခင်၏အပြစ်လွှတ်ခြင်းနှင့် အပြစ်သားအားဆေးကြောခြင်းတို့ကို ပုံဆောင်ထား သည်ဖြစ်ရာ၊ ၎င်းတို့၏ပျော့ကွက်များကို ဖိနှိပ်လိမ်လည်ရန် အသုံးပြုကြသည်။ ဤရွံရှာဖွယ်များအား ယေရှုသည် ဒေါသမထွက်သင့်သလော။ မာကု၊ ၁ဝး၁၃၊ ၁၄ နှင့် မာကု၊ ၃း၄၊ ၅ တို့တွင် ယေရှု၏ဖြောင့်မှန်သောဒေါသများ ထပ်တွေ့ရပေမည်။ လူတို့သည် သူငယ်များကို ယေရှုထံသို့ခေါ်လာသောအခါ တပည့်တော်တို့မှအပြစ်တင်ကြရာတွင် ယေရှုသည် အမျက်တော်ထွက်လေသည် ဆိုသည်မှာ ဒေါသကိုဆိုလိုသည်။ ယေရှုသည် “သူငယ်များငါ့ထံသို့လာပါ လေစေ” ဟု မိန့်တော်မူ၏ (မာ၊ ၁ဝး၁၃၊ ၁၄)။

ဖာရိရှဲတို့မှလည်း ယေရှုအား ဥပုသ်နေ့တွင် အနာငြိမ်းစေသောကြောင့် အပြစ်တင်ကြသောအခါ ယေရှုသည် “ဥပုသ်နေ့၌ ကျေးဇူးပြုအပ်သလော၊ အသက်ကိုကယ်အပ်သလော၊ သတ်အပ်သလောဟု မေးတော်မူ၏” (မာ၊ ၃း၄)။ အမျက်တော်ဖြင့် သူ၏ပတ်လည်ကိုကြည့်ရှုလျက် သူတို့စိတ်နှလုံး မိုက်သောကြောင့် ဝမ်းနည်းတော်မူသည် (မာ၊ ၃း၅) ဟူ၏။ ခရစ်တော်၏ ဒေါသသည် သူတို့စိတ်နှလုံးမိုက်သောကြောင့်ဖြစ်၏။ ကရုဏာဒေါသဖြစ်၍ ဓမ္မဟောင်းကျမ်းတွင် ထာဝရဘုရား၏ကရုဏာဒေါသကဲ့သို့ပင်ဖြစ်၏။ ချစ်ခြင်း မေတ္တာသည် အမျက်မထွက်ရမည်လော။ အထူးသဖြင့် ဆိုးညစ်ခြင်းသည် ချစ်ခြင်းမေတ္တာအား ထိခိုက်လာသောအခါ အမျက်မထွက်ရမည်လော။

`မိမိတို့၏အတ္တသဘောဖြင့် အမျက်ထွက်သည်ကို ဖြောင့်မှန် သောဒေါသဟုမဆိုရန် မည်သို့သတိထားရမည်နည်း။ အမှန်တကယ် သိမ်မွေ့သော ဤထောင်ချောက်မှ အဘယ်ကြောင့် မိမိကိုယ်ကို ကာကွယ်ရမည်နည်း။`