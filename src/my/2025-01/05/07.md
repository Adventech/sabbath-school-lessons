---
title:  ဆက်လက်လေ့လာရန်။
date:   31/01/2025
---

Ellen G. White, "Idolatry at Sinai," pp. 315-330, in Patriarchs and Prophets ကိုဖတ်ပါ။

နွားသငယ်အရုပ်နှင့်ပတ်သက်၍ အယ်လင်ဂျီဝှိုက်ရှင်းပြရာတွင် ဣသ ရေလတို့သည် မိမိတို့ကိုကောင်းကျိုးများစွာ ပြုပေးသောရှင်ဘုရင်ကြီး၊ ၎င်း၏ ဩဇာအာဏာကို ခံယူပါမည်ဟု ကတိပြုထားလျက် ကြီးမားသောအပြစ်ကို ကျူးလွန်ကြ၏။ သစ္စာဖောက်ကြ၏။ ထာဝရဘုရား၏နိုင်ငံတော်တည်မြဲစေရန် ကျူးလွန်သူများအား တရားမျှတခြင်းပြုရမည်ဖြစ်သည်။ ထိုစဉ်ပင် ထာဝရ ဘုရားသည် ကရုဏာပြသနေသေး၏။ ပညတ်တော်ကို ခိုင်မာစေနေစဉ် နောင်တရလိုသောသူများအား အခွင့်အရေးပေးနေပြန်သည်။ ဆက်လက်ပုန်ကန် နေသူတို့သာ ဖြတ်တောက်ခြင်းခံရပါသည်။

“ပတ်ဝန်းကျင်ရှိလူမျိုးတို့အား ရုပ်တုတို့အပေါ် နှစ်သက်မှုမရှိ ကြောင်းသိစေရန် ဤအပြစ်အား ပြစ်ဒဏ်ပေးရပါမည်။ ထာဝရဘုရားအလိုတော် အတိုင်း မောရှေသည် အပြစ်သားအပေါ် အပြစ်စီရင်ခြင်းဖြင့် ထိုအပြစ်အား လူသိရှင်ကြားကန့်ကွက်ခြင်းပင်ဖြစ်သည်။ ဣသရေလတို့သည် ပတ်ဝန်းကျင်ရှိ လူမျိုးတို့၏ရုပ်တုတို့အား ရှုတ်ချသောအခါ ရန်သူများမှလည်း သင်တို့ သည် ယေဟောဝါဘုရားအား ကိုးကွယ်ပါသည်ဆိုလျက်ပင် နွားသငယ်အရုပ် ကိုပင်ပြုလုပ်ကာ ဟောရက်အရပ်တွင် ကိုးကွယ်ခဲ့ပြီတကားဟု ဆိုစရာရှိ၏။ ထိုအချိန်အခါတွင် ဣသရေလတို့သည်လည်း ထိုသို့ကျူးလွန်ခြင်း၏ကံကြမ္မာ သည် ကြောက်မက်ဖွယ်ဖြစ်ကြောင်း၊ ထိုအပြစ်အားခွင့်လွှတ်ချန်လှပ်ထားခြင်း မရှိကြောင်း သာဓကပြသရမည်ဖြစ်သည်။”

“မေတ္တာသည် မျှတခြင်းထက် နိမ့်ကျသည်မဟုတ်ကြောင်း၊ ဤအပြစ် အား ပြစ်ဒဏ်ပေးရပါမည်။ သန်းပေါင်းများစွာတို့သည် တရားစီရင်ခြင်းနှင့် ကင်းလွတ်ရမည်အကြောင်း ထောင်ချီသူတို့သည် ဝေဒနာခံစားကြရပေမည်။ မြောက်မြားစွာတို့အားကယ်တင်ရန် အနည်းငယ်သည် ဒဏ်ခံရမည်” - Ellen G. White, Patriarchs and Prophets, pp. 324, 325).

**ဆွေးနွေးရန်မေးခွန်းများ**

`၁။ မြောက်မြားစွာတို့သည် အဘယ်ကြောင့် ထာဝရဘုရား၏အမျက်တော်နှင့် ရုန်းကန်နေကြရသနည်း။ နားလည်နိုင်ရန် မည်သည့်အရာမှထောက်မ သနည်း။`

`၂။ လူသားသည် လက်စားချေသောအခါ ပြဿနာတက်လေ့ရှိသော်လည်း ထာဝရဘုရားမှ လက်စားချေသော် အဘယ်ကြောင့်ပြဿနာမတက်သနည်း။`

`၃။ ဣသရေလတို့၏နွားသငယ်ပုန်ကန်ခြင်းအတွက် တရားစီရင်ခြင်းသည် ထာဝရဘုရား၏ကရုဏာတော်ပြသခြင်း မည်ကဲ့သို့ဖြစ်နိုင်သနည်း။ ထာဝရ ဘုရား၏တရားစီရင်ခြင်းသည် မေတ္တာ၏လုပ်ရပ်ဖြစ်ကြောင်း ကျမ်းစာတွင် အခြားမည်သည့်အထောက်အထားရှိသေးသနည်း`