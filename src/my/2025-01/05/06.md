---
title:  အကြင်နာကရုဏာပြသခြင်း
date:   30/01/2025
---

ထာဝရဘုရား၏အမျက်တော်သည် ကြောက်မက်ဖွယ်ကောင်းလှသော် လည်း မေတ္တာမဲ့သောအကျင့်ပျက်ခြင်းမဟုတ်ပါ။ ဓမ္မဟောင်းမှာပင် ဘုရားရှင် သည် ဆိုးသွမ်းခြင်းကို မေတ္တာဖြင့်ရင်ဆိုင်ခဲ့သည်။ ပုန်းလျှုိးကွယ်လျှုိးပြုလုပ် တတ်သောဆိုးသွမ်းခြင်းနှင့် ဘုရားရှင်၏ခမ်းနားသောကောင်းမြတ်ခြင်းသည် ကွာဟလှသဖြင့် ဘုရားရှင်၏အမျက်သည် ကြောက်မက်ဖွယ်ကောင်းလှ၏။

မေတ္တာသည် ဘုရားရှင်၏သဘာဝတရားဖြစ်သော်လည်း အမျက်သည် သူ၏သဘာဝဖြစ်တည်မှုတွင် မပါဝင်ပါ။ ဆိုးညစ်ခြင်းနှင့် မတရားခြင်းမရှိ သောနေရာတွင် အမျက်မရှိပါ။ ဘုရားရှင်၏အကြီးမားဆုံးသော လုပ်ဆောင် ချက်သည် ဆိုးသွမ်းခြင်းကို စကြဝဠာမှ အပြီးသတ်ဖယ်ရှားခြင်းဖြစ်ရာ၊ အမျက် ဒေါသကိုပါ ဖယ်ရှားပစ်လိမ့်မည်။ ထိုမှစ၍ ဆိုးညစ်ခြင်းနှင့်မတရားခြင်း တို့သည် ဘယ်သောအခါမျှ ပြန်ရောက်လာမည်မဟုတ်တော့ပါ။ တရားမျှတ စွာ ထာဝရငြိမ်းချမ်း၍ စုံလင်သောမေတ္တာဖြင့် မိတ်သဟာယကို ထာဝရဖွဲ့ ကြပါမည်။ ထာဝရဘုရား၏အမျက်သည် မလိုအပ်တော့သဖြင့် ထွက်ရန်လည်း မရှိတော့ပါ။ ကောင်းမွန်သည့်သတင်းပင်ဖြစ်သည်။

`ထာဝရဘုရား၏အမျက်သည် လူသားတို့အား လက်စားချေ ခြင်းများလောဟု စောဒကတက်သူများလည်းရှိကြ၏။ တရားဟော၊ ၃၂း၃၅။ သုတ္တံ၊ ၂ဝး၂၂။ သုတ္တံ၊ ၂၄း၂၉။ ရောမ၊ ၁၂း၁၇-၂၁ နှင့် ဟေဗြဲ၊ ၁ဝး၃ဝ တို့ကို ဖတ်ပါ။ ဤကျမ်းချက်တို့သည် လူသား တို့၏လက်စားချေခြင်းမှ မည်သို့ထိန်းသိမ်းသနည်း။`

သမ္မာကျမ်းစာအရ ဘုရားသခင်သည် တရားစီရင်ပိုင်သူဖြစ်၍ မျှတ စုံလင်စွာ တရားစီရင်မည်ဖြစ်သည်။ ဓမ္မဟောင်းနှင့်ဓမ္မသစ်မှာပင် လက်စား ချေခြင်းသည် ထာဝရဘုရားအတွက်သာဖြစ်၏။ ရောမ၊ ၁၂း၁၉ တွင် ရှင်ပေါလု သည် “ချစ်သူတို့၊ သူတစ်ပါးသည် သင်တို့ကိုပြစ်မှားလျှင် ကိုယ်တိုင်ပြန်၍ အပြစ်မတုံ့ကြနှင့်။ အမျက်တော်ကို အခွင့်ပေးကြလော့။ ကျမ်းစာလာသည် ကား၊ ငါသည် အပြစ်တရားကို စီရင်ပိုင်၏။ အပြစ်နှင့်အလျောက် ငါဆပ် ပေးမည် (တရားဟော၊ ၃၂း၃၅ မှကောက်နုတ်) ဟုဆို၏။

ထာဝရဘုရားသည် မတရားခြင်းနှင့် ဆိုးသွမ်းခြင်းတို့အား တရား စီရင်သောအခါ ခရစ်တော်သည် သူ့အားယုံကြည်သူတို့အတွက် လွတ်လမ်း တစ်ခုပြင်ဆင်ထားပေးသည်။ ရောက်လတ္တံ့သောဘေးဒဏ်မှ ယေရှုကယ်တင် တော်မူသည် (၁သက်၊ ၁း၁ဝ။ ရောမ၊ ၅း၈၊ ၉) ဟူ၏။ ထာဝရဘုရား၏ အမျက်တော်သည် အကျိုးပျက်ပြားမည်မဟုတ်။ ယေရှုအားယုံကြည်သူတို့သည် ခရစ်တော်အားဖြင့် အမျက်တော်မှလွတ်မြောက်ကြလိမ့်မည်။

`ကျွန်ုပ်တို့ကို အမျက်တော်မှလွတ်မြောက်စေနေရင်း ခရစ်တော် ၏ရင်ကြားစေ့ပေးခြင်းသည် တရားမျှတခြင်းကို မည်ကဲ့သို့ခိုင်မာစေ မည်နည်း။ သင့်အပြစ်များကိုဘေးဖယ်ထားကာ ဤမျှလောက်ပြင်ဆင် ထားပေးသည်ဖြစ်သဖြင့် သူတစ်ပါးအပေါ် သင်သည်လည်း မည်မျှ လောက်ကြင်နာသနားမည်နည်း။`