---
title:  ဘုရားရှင်၏ကရုဏာဒေါသ
date:   25/01/2025
---

### ဖတ်ရန်ကျမ်းချက်များ။

ဆာလံ၊ ၇၈။ ယောန၊ ၄း၁-၄။ မဿဲ၊ ၁ဝး၈။ ၂၁း၁၂၊ ၁၃။ ယေရမိ၊ ၅၁း၂၄၊ ၂၅။ ရောမ၊ ၁၂း၁၇-၂၁။

> <p>အလွတ်ကျမ်းချက်</p>
> “ကိုယ်တော်မူကား၊ ကရုဏာစိတ်ရှိ၍ သူတို့ကိုမဖျက်ဆီးဘဲ အပြစ်လွှတ်တော်မူ၏။ ကြိမ်ဖန်များစွာစိတ်တော်ပြေ၍၊ အမျက်တော် ကို နှိုးဆော်တော်မမူ” (ဆာလံ၊ ၇၈း၃၈)။

ထာဝရဘုရား၏မေတ္တာကရုဏာတော်ကို ထင်ရှားစွာသတ်မှတ်ကြ သော်လည်း သူ၏ဒေါသကမူ အာရုံပျက်ပြားစေ၏။ ထာဝရဘုရားသည် မေတ္တာဖြစ်တော်မူပါက ဒေါသမထွက်သင့်ပါ။ ဤအယူအဆသည် မှားယွင်း ပေ၏။ သူ၏ဒေါသသည် ကရုဏာဒေါသဖြစ်သည်။

တချို့တို့သည် ဓမ္မဟောင်းဘုရားသည် ဒေါသဘုရားဖြစ်၍ ဓမ္မသစ် ဘုရားမူကား၊ မေတ္တာဘုရားဖြစ်သည်ဟု ဆိုကြ၏။ ဘုရားတစ်ဆူသာရှိ၏။ ထိုဘုရားသည်ပင် ဓမ္မဟောင်းနှင့်ဓမ္မသစ်တွင် ထင်ရှားတော်မူ၏။ ထိုမေတ္တာ ဘုရားသည်ပင် ဆိုးညစ်ခြင်းကြောင့် ဒေါသထွက်၏။ ထိုဒေါသပင်လျှင် ချစ်ဒေါသဟူ၏။ ယေရှုကိုယ်တော်တိုင် ဆိုးညစ်ခြင်းအပေါ်ဒေါသထွက်၍၊ ဓမ္မသစ်ကျမ်းမှလည်း ဖြောင့်မတ်လျော်ကန်သော ဘုရား၏ဒေါသအကြောင်း ကြိမ်ဖန်များစွာဖော်ပြထားသည်။

ထာဝရဘုရား၏ဒေါသသည် ဆိုးညစ်ခြင်းနှင့် မတရားခြင်းတို့ကို ဖြောင့်မတ်လျော်ကန်သောဒေါသဖြင့် တုံ့ပြန်ခြင်းဖြစ်၏။ ထာဝရဘုရား၏ ဒေါသသည် သတ္တဝါအပေါင်းတို့ရှင်သန်နိုင်ရေးအတွက် ကောင်းမြတ်ခြင်းဖြင့် မေတ္တာအရင်းခံသောဒေါသဖြစ်၏။ ထာဝရဘုရား၏ဒေါသသည် ဆိုးညစ်ခြင်း နှင့် မတရားခြင်းတို့ကို မေတ္တာဖြင့်တုံ့ပြန်ခြင်းဖြစ်၏။ ဆိုးညစ်ခြင်း၏သားကောင် များကိုကာကွယ်ရန် ထိုဆိုးညစ်ခြင်းသည် ထာဝရဘုရား၏ဒေါသအမျက်ကို လှုံ့ဆော်၏။ ထာဝရဘုရား၏ဒေါသဟူသည် ထာဝရဘုရား၏မေတ္တာတော်ကို ဖော်ထုတ်ခြင်းဖြစ်သည်။