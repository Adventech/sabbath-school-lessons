---
title:  ထာဝရဘုရားသည်အမျက်ထွက်ခဲ၏
date:   27/01/2025
---

ထာဝရဘုရားသည် မေတ္တာဖြစ်တော်မူသောကြောင့် ဆိုးညစ်ခြင်းအပေါ် အမျက်ထွက်၏။ ဘုရားရှင်သည် အလွန်အကြင်နာပို၍ ကရုဏာကြွယ်သော ကြောင့် သမ္မာကျမ်းစာ၏ပုရောဖက်တစ်ဦးကပင် အသည်းခံလွန်သည်ဟု ပြစ်တင် ဝေဖန်လေသည်။

`ယောန၏အတ္ထုပ္ပတ္တိတွင် နိနေဝေမြို့သားတို့အပေါ် ထာဝရ ဘုရား၏ခွင့်လွှတ်ခြင်းကို ဆင်ခြင်ကြည့်ပါ (ယောန၊ ၄း၁-၄)။ ယောန နှင့် ထာဝရဘုရားအကြောင်း မည်သို့ဖော်ပြထားသနည်း (မဿဲ၊ ၁ဝး၈)။`

ထာဝရဘုရား၏ကရုဏာကို ယောနမှတုံ့ပြန်ခြင်းတွင် နှစ်မျိုးနှစ်ဖုံ ဖော်ပြသည်။ ပထမ၊ ၎င်းသည် ယောန၏စိတ်နှလုံးခိုင်မာခြင်းကိုပြသည်။ ဣသရေလလူများအပေါ် အာရှုရိလူတို့၏ပြုမူခြင်းများကြောင့် ၎င်းတို့အား သူမုန်းတီးသဖြင့် ထာဝရဘုရားသည် ထိုသူတို့အား ကရုဏာမပြစေလိုပါ။ သင်ခန်းစာယူစရာဖြစ်လေ၏။ နားလည်ရခက်သော်လည်း ထိုသို့သောသဘောထား တို့အား ရှောင်ကြဉ်ရမည်။ ထာဝရဘုရား၏ကရုဏာတော်ကို ရရှိပြီးသော သူတို့သည် မိမိ၏ကုသိုလ်ကြောင့်မဟုတ်ကြောင်းသိရှိ၍ သူတစ်ပါးထံသို့ ဆင့်ပွားရန် ဆန္ဒရှိမည်ဖြစ်သည်။

ဒုတိယ၊ ယောန၏တုံ့ပြန်ခြင်းသည် ဘုရား၏အကြင်နာကရုဏာတော် သည် သူ၏ဝိသေသလက္ခဏာပင်ဖြစ်ကြောင်း ထင်ရှားစေ၏။ ယောနသည် ထာဝရဘုရား၏ကရုဏာတော်နှင့် ရင်းနှီးကျွမ်းဝင်သည်ဖြစ်၍ ထာဝရဘုရား သည် သနားစုံမက်၍ အမျက်ထွက်ခဲသည်ကို သိရှိပြီးဖြစ်သည် (ယောန၊ ၄း၂)။ ကိုယ်တော်သည် နိနေဝေအား တရားစီရင်ခြင်းအမှုအား နောင်တရမည် ကို ယောနသိရှိပြီးဖြစ်သည်။ ထာဝရဘုရားသည် လူသားအားလုံးအပေါ် တရားမျှတခြင်းနှင့် ကရုဏာသဘောရှိ၏ ဟေဗြဲဘာသာဖြင့် ဒေါသထွက် ခဲခြင်းကို နှာခေါင်းရှည်သည်ဟု ပြောကြသည်။ ဟေဗြဲတို့၏ဒေသိယ (ဓလေ့ စကား) စကားတွင် ဒေါသကို နှာခေါင်းဖြင့်ဥပစာပြုထား၍ ဒေါသထွက်ခြင်း ကို နှာခေါင်းရှည်သည်ဟု ဆိုပါသည်။

ထာဝရဘုရားအား နှာခေါင်းရှည်သည်ဟုဆိုရာတွင် ထာဝရဘုရား၏ ဒေါသထွက်ခဲခြင်းနှင့် သည်းခံနိုင်ခြင်းတို့ကိုဆိုလိုသည်။ လူသားသည် နှာခေါင်း မရှည်နိုင်သော်လည်း၊ ထာဝရဘုရားသည် နှာခေါင်းအလွန်ရှည်၍ သည်းခံကာ ကရုဏာသဘောရှိပြီး မတရားခြင်းအပေါ်တွင်မူ လုံးဝမျက်စိမှိတ်မနေပါ။ ဘုရားသခင်ကိုယ်တော်တိုင်သည် အပြစ်နှင့်ဆိုးညစ်ခြင်းကို ကရာနိလမ်းဖြင့် ကျေအေးစေ၍ သူ့အားယုံကြည်သူအပေါင်းတို့အား အပြစ်ကင်းစင်စေသည် (ရောမ၊ ၃း၂၅၊ ၂၆)။

`သင့်အားပြစ်မှားမိသောသူတစ်ဦးအား ကရုဏာသဘောရှိရန် ပျက်ကွက်ဖူးပါသလား။ ဘုရားသခင်သည် သင့်အတွက်ပြုလုပ်ပေး သောအရာများအား အောက်မေ့လျက် မိမိကိုယ်တိုင်သည် ထာဝရ ဘုရားသင့်အားပြသသော ကရုဏာသဘောကို တစ်ပါးသူတို့အား မည်ကဲ့သို့ပြသနိုင်မည်နည်း။ အပြစ်ပြုလုပ်နိုင်ခြင်းလိုင်စင် မဟုတ်သည့် တိုင်၊ အကြင်နာပို၍ ကရုဏာသဘောရှိနိုင်ရန် မည်ကဲ့သို့လုပ်ရ မည်နည်း။`