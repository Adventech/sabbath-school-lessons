---
title:  ဘုရားသည်ဆင်းရဲစေချင်သောစိတ်နှင့်ညှဉ်းဆဲခြင်းမပြု
date:   29/01/2025
---

သမ္မာကျမ်းစာတွင် ဘုရားရှင်သည် ဖိနှိပ်နင်းချေခံရသူများတို့အတွက် ဝေဒနာခံစားရကြောင်း၊ ဖိနှိပ်နင်းချေခြင်းပြုသောသူများအပေါ် ဖြောင့်မှန်သော ဒေါသထွက်ကြောင်း ထပ်ခါထပ်ခါဖော်ပြသည်။ အဆိုးသာမရှိခဲ့ပါက ဘုရားရှင် သည်လည်း ဒေါသထွက်မည်မဟုတ်။ သူ၏ဒေါသသည် သတ္တဝါတို့အား ထိပါးသောသူအပေါ်မှာသာထွက်၏။ မြည်တမ်းစကား၊ ၃း၃၂၊ ၃၃ တွင် ဘုရားရှင်သည် ဆင်းရဲစေချင်သောစိတ်နှင့် ညှဉ်းဆဲခြင်းမပြုဟုဆို၏။ ဆိုးသော သူများအပေါ် တရားစီရင်ခြင်းမပြုလိုသော်လည်း နောက်ဆုံးတွင် ချစ်ခြင်း မေတ္တာသည် တရားမျှတခြင်းကိုလိုအပ်စေသည်။ ဘုရားရှင်သည် လူသား တို့အား အပြစ်လွှတ်၍ ပြုပြင်ပြောင်းလဲကာ သူနှင့်ရင်ကြားစေ့ခြင်းပြုစေလိုသည်။ ပုရောဖက်များအားဖြင့် ထာဝရဘုရားသည် သူ့လူများအား ထပ်ခါထပ်ခါ ခေါ်နေသော်လည်း သူတို့သည် နားမထောင်ကြပါ (ယေရမိ၊ ၃၅း၁၄-၁၇။ ဆာလံ၊ ၈၁း၁၁-၁၄)။

`ဧဇရ၊ ၅း၁၂ နှင့် ယေရမိ၊ ၅၁း၂၄၊ ၂၅၊ ၄၄ တို့ကိုနှိုင်းယှဉ်ပါ။ ဤအချက်သည် ယေရုရှလင်မြို့အပေါ် ဗာဗုလုန်တို့မှတစ်ဆင့် တရားစီရင်ခြင်းကို မည်သို့ဖော်ပြသနည်း (၆ရာ၊ ၃၆း၁၆) ကိုလည်း ဖတ်ပါ။`

ဧဇရ၊ ၅ တွင် လူသားတို့သည် နောင်တရခြင်းမပြုဘဲ ဆက်မိုက် နေသောအခါ ထာဝရဘုရား၏အမျက်ကို နှိုးဆွပေးသဖြင့်၊ ၎င်းတို့အား ထာဝရ ဘုရားသည် “နေဗုခဒ်နေဇာ၏လက်ထဲသို့ပင်” အပ်လိုက်ရသည် (ဧဇရ၊ ၅း၁၂)။ ဤသည်ပင်လျှင် ဆုံးမရန် အခြားနည်းမရှိတော့သည့်အဆုံးမှာသာ အသုံးပြု သည် (၆ရာ၊ ၃၆း၁၆)။ ဗာဗုလုန်တို့မှ ယုဒအပေါ် လွန်ကဲစွာပြုလေသမျှသော ဒုစရိုက်အားလုံးအတွက် သူတို့ကိုလည်း ပြန်၍အပြစ်ပေးခဲ့လေသည် (ယေရမိ၊ ၅၁း၂၄၊ ၂၅၊ ၄၄။ ဇာခရိ၊ ၁း၁၅)။

ထာဝရဘုရားသည် သူ့လူတို့၏ရန်သူများအပေါ် တရားစီရင်သည်ကို အထောက်အထားအဖြစ် ကျမ်းစာ၌ပင် ကြိမ်ဖန်များစွာဖော်ပြထားပါသည် (တရားသူကြီး၊ ၂း၁၃၊ ၁၄။ ဆာလံ၊ ၁ဝ၆း၄၁၊ ၄၂)။ ထာဝရဘုရား၏ လူတို့သည် မိမိတို့၏ဆုံးဖြတ်ချက်အရ ကိုယ်တော်အားစွန့်ကာ အခြားလူတို့၏ ဘုရားများအား ဆည်းကပ်သောအခါ (တရားသူကြီး၊ ၁ဝး၆-၁၆။ တရားဟော၊ ၂၉း၂၄-၂၆) ရန်သူ့လက်ထဲသို့ အပ်လေ့ရှိ၏။ ထာဝရဘုရား၏ဒေါသသည် အပြစ်နှင့်ပုန်ကန်ခြင်း၏ဒဏ်ကို အလူးအလဲခံစားနေရသော စကြဝဠာတစ်ခု လုံး၏ ကောင်းရာကောင်းကြောင်းအတွက် ဆိုးညစ်ခြင်းကို အမြစ်ဖြတ်ဖျက်ဆီး ပစ်တော့မည်ဖြစ်သည်။

`ထာဝရဘုရားသည် မည်သူကိုမျှတရားစီရင်မှုမပြုလိုကြောင်း သိခြင်းအားဖြင့် သူ၏ဒေါသအား မည်သို့နားလည်သနည်း။ ထာဝရ ဘုရားသည် အမျက်ထွက်ခဲသည်ဖြစ်သော် ကျွန်ုပ်တို့သည်လည်း ပတ်ဝန်းကျင်အပေါ် စိတ်ရှည်ရမည်မဟုတ်လော။ ဓားစာခံသားကောင် များအားကွယ်ကာရင်း မည်ကဲ့သို့ပြုလုပ်ရမည်နည်း။`