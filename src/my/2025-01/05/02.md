---
title:  ဆိုးညစ်ခြင်းကြောင့်သောကရောက်ခြင်း
date:   26/01/2025
---

သမ္မာကျမ်းစာ၏ဘုရားသည် မျှတခြင်းကိုစုံမက်၍ ဆိုးညစ်ခြင်းအား မုန်းတီး၏။ အပြစ်သည် ဆိုးညစ်သဖြင့် ဘုရား၏ချစ်ဇောဟုန်တက်စေသည်။ ဖိနှိပ်စော်ကားခံရသူများ မိမိကိုယ်ကိုပင် ဖိနှိပ်စော်ကားသူများကြောင့် ထိုချစ်ဇော ဟုန်သည်လည်း တက်လာလေသည်။ ဆိုးညစ်ခြင်းသည် ဖန်ဆင်းထားသော သတ္တဝါများအား နာကျင်စေသောကြောင့် ဘုရားသည် ဆိုးညစ်ခြင်းကို မုန်းတီး ရခြင်းလည်းဖြစ်သည်။ သမ္မာကျမ်းစာပညာရှင်များ၏အမြင်တွင် ပုန်ကန်ခြင်း စက်ဝိုင်းသည် ထာဝရဘုရား၏ဒေါသကို လှုံ့ဆော်သည်ဟုဆိုကြ၏။

ထိုစက်ဝိုင်းကား အောက်ပါအတိုင်းဖြစ်သည်။

လူသည် ရက်စက်ယုတ်မာသော ကြောက်မက်ဖွယ်ဆိုးညစ်ခြင်းဖြင့် ဘုရားသခင်အားပုန်ကန်၏။ မိမိသားများကိုပင် မီးပူဇော်ခြင်းဖြင့် ထာဝရဘုရား ရှေ့မှောက်တွင် ရွံစရာပြုလုပ်ကြ၏။

လူ၏ဆုံးဖြတ်ချက်အားဖြင့်ပင် ထာဝရဘုရားနောက်ဆုတ်ရ၏။

လူတို့အား တိုင်းတစ်ပါးသားတို့မှ ဖိနှိပ်ညှဉ်းဆဲ၏။

လူတို့သည် ထာဝရဘုရားထံတော်သို့ ကယ်တင်ရန်အော်ဟစ်ကြ၏။

မေတ္တာကရုဏာဖြင့် ထာဝရဘုရားသည် ကယ်မတော်မူသည်။

လူသားတို့သည်အတိတ်ကထက် သာ၍ဆိုးရွားစွာ ထာဝရဘုရားအား ပြန်လည်ပုန်ကန်ကြ၏။

အလွန်ဆိုးရွားသောဆိုးညစ်ခြင်းရှိနေစဉ်ပင် ထာဝရဘုရားသည် လူသား တို့၏သစ္စာမဲ့ခြင်းကို ထာဝရသစ္စာ၊ သည်းညည်းခံခြင်း၊ အံ့ဖွယ်မေတ္တာနှင့် အကြင်နာကရုဏာဖြင့် ရင်ဆိုင်ကာနေရ၏။

`ဆာလံ၊ ၇၈ ကိုဖတ်ပါ။ လူသားတို့၏ထပ်ခါထပ်ခါပုန်ကန် ခြင်းကို ထာဝရဘုရားသည် မည်သို့တုံ့ပြန်သနည်း။`

သမ္မာကျမ်းစာအရ မေတ္တာနှင့်တရားမျှတခြင်းတို့သည် လိမ်ယှက် နေကြ၏။ ထာဝရဘုရားမှ ချစ်ခင်စုံမက်သောသူတို့အား ထိခိုက်စေသော ဆိုးညစ်ခြင်းကို မေတ္တာဖြင့်တုံ့ပြန်ခြင်းကို ထာဝရဘုရား၏ဒေါသဟုဆိုသည်။ သမ္မာကျမ်းစာ၌ ထာဝရဘုရားသည် စိတ်ကူးပေါက်သည့်အတိုင်း ဒေါသ ထွက်သည်ဆိုသည့်သာဓကမရှိပါချေ။

လူတို့သည် ထာဝရဘုရားအား မေ့လျော့သစ္စာဖောက်ကြသော်လည်း ဘုရားရှင်သည် လူသားတို့မှ မမျှော်လင့်နိုင်သောအကြင်နာကရုဏာဖြင့် ရာစု နှစ်များစွာ စောင့်မျှော်နေ (နေဟမိ၊ ၉း၇-၃၃) ခြင်းဖြင့် အတိုင်းအဆမဲ့သော ဘုရား၏သည်းညည်းခံခြင်းနှင့် ကရုဏာအား ဖော်ထုတ်ပြလေ၏။ ဆာလံ၊ ၇၈း၃၈ တွင် “ကိုယ်တော်မူကား၊ ကရုဏာစိတ်ရှိ၍ သူတို့ကိုမဖျက်ဆီးဘဲ အပြစ်လွှတ်တော်မူ၏။ ကြိမ်ဖန်များစွာစိတ်တော်ပြေ၍ အမျက်တော်ကိုနှိုးဆော် တော်မမူပါ” ဟုဆို၏။

`သူတစ်ပါးအပေါ်ကျရောက်သောဆိုးသွမ်းမှုအတွက် သင်ဒေါသထွက်နေသည်ဆိုပါစို့။ ဆိုးညစ်ခြင်းအပေါ် ထာဝရဘုရား၏ ဒေါသကို သင်သည် မည်ကဲ့သို့သာ၍နားလည်နိုင်မည်နည်း။`