### မေတ္တာနှင့်တရားမျှတသောဘုရားရှင်

၁ယော ၄း၈ နှင့် ၁၆ တွင် ဘုရားရှင်သည် ချစ်ခြင်းမေတ္တာဖြစ် တော်မူ၏။ ကျမ်းစာတစ်အုပ်လုံးမှ ဤအချက်အား သက်သေခံလေပြီ။ ခရစ်ယာန် ယုံကြည်ခြင်းသည်လည်း ဘုရားရှင်၏မေတ္တာလက္ခဏာပေါ်၌တည်၏။ မေတ္တာ ဟူသည် ဘုရားဖြစ်တည်ခြင်း၏အlတိုင်၊ ကျွန်ုပ်တို့ယုံကြည်ခြင်း၏အlတိုင်နှင့် ကျွန်ုပ်တို့ပြုသမျှ၏အlတိုင်ပင်ဖြစ်၏။ မေတ္တာအကြောင်းမိမိတို့နားလည်သည့် အတိုင်း မိမိတို့၏ယုံကြည်ခြင်းနှင့် ကျင့်စဉ်ဖြစ်ပေါ်လာလေသည်။ ဥပမာ အားဖြင့်၊ တစ်စုံတစ်ဦးသည် ဘုရားရှင်၏ချစ်ခြင်းမေတ္တာအား ကုသိုလ်ယူမည် ဆိုပါစို့။ မိမိတို့သည် အပြစ်ရှိ၍ မထိုက်တန်သဖြင့် ဘုရားရှင်မှလည်း ချစ်မည်မဟုတ်ဟုဆိုလိမ့်မည်။ တစ်ဦးနှင့်တစ်ဦးဆက်ဆံရာမှာလည်း ဤမေတ္တာ ကိုပင် ကုသိုလ်ယူလိုပါက အန္တရာယ်ရှိတတ်ပါသည်။

ထိုနည်းအားဖြင့် ဘုရားရှင်၏မေတ္တာအား မိမိတို့၏နားလည်သဘော ပေါက်သောပုံစံအတိုင်း ယုံကြည်ခြင်းနှင့် ကျင့်စဉ်များဖြစ်ပေါ်လာသည်။ သို့ဖြစ်လျှင် မေတ္တာဟူသည်အဘယ်နည်း။ မေတ္တာအားအနက်ဖွင့်စေရန် လူ ဆယ်ယောက်အားစေခိုင်းပါက၊ အဖြေဆယ်မျိုးသာထွက်လာမည်ဖြစ်သည်။ ခရစ်ယာန်များထဲကပင်လျှင် ဘုရားရှင်၏မေတ္တာအား ဒဏ္ဍာရီသဖွယ် နားလည်မှု လွဲမှားခြင်းများစွာရှိသည်။

ဥပမာအားဖြင့်၊ ခရစ်ယာန်များ၏အဖြေမြောက်မြားစွာပေးထားသော မေးခွန်းတချို့မှာ၊

ဘုရားရှင်၏မေတ္တာသည် လက်ခံခြင်းမရှိ၊ ပေးကမ်းခြင်းသက်သက် လော။ ဘုရားရှင်၏မေတ္တာသည် မိမိကိုယ်ကိုစတေးခံခြင်းသက်သက်လော။ ဘုရားရှင်သည် လူသားအားဖြင့် ပီတိဝမ်းမြောက်နိုင်သလော။ ဘုရားရှင်၏ မေတ္တာသည် စိတ်ခံစားမှုသက်သက်လော။ ဘုရားရှင်သည် လူသားအား ဂရုပြုသလော။ ဘုရားရှင်၏မေတ္တာအားငြင်းပယ်ကာ ဘေးဖယ်၍ရသလော။ ဘုရားရှင်သည် ဖန်ဆင်းထားသောသတ္တဝါများနှင့် အပြန်အလှန်ချစ်နိုင်သလော။ ဒေါသအမျက်သည် မေတ္တာနှင့်ဒွန်တွဲနိုင်သလော။ မေတ္တာနှင့်တရားမျှတခြင်းသည် မည်သို့ဒွန်တွဲနိုင်သနည်း။ ဘုရားရှင်သည် ချစ်ခြင်းမေတ္တာဖြစ်ခဲ့လျှင် ဆိုးညစ်ခြင်း များစွာတို့သည် ဤလောကသို့ အဘယ်ကြောင့်ဝင်လာရသနည်း။

ဤမေးခွန်းအချို့၏အဖြေများမှာ ရှင်းလင်းနေသော်လည်း၊ ခရစ်ယာန် အချို့တို့သည် ဘုရားရှင်၏ချစ်ခြင်းမေတ္တာအကြောင်း အငြင်းပွားလေ့ရှိကြသည်။

ဤမေးခွန်းအားလုံးတစ်ပြိုင်တည်းမဖြေဘဲ ဤသုံးလပတ်အတွင်း အချိန် ယူကာဖြေဆိုကြရပါမည်။ သို့ပြုလျှင် ဘုရားရှင်၏မေတ္တာသည် မိမိတို့ခန့်မှန်း သည်ထက် သာ၍ကြီးမားကြောင်းတွေ့ရပါမည်။ လောကတွင် မေတ္တာအကြောင်း ပြောဆိုနေကြသည်ထက် ကျမ်းစာဖော်ပြနေသည့်မေတ္တာသည် သာလွန်နေကြောင်း တွေ့ကြရပါမည်။ လာမည့်အပတ်များတွင်၊ သမ္မာကျမ်းစာတွင် ဖော်ပြထား သည့် သာလွန်ထင်ရှားနေသော ဘုရားရှင်၏မေတ္တာအကြောင်းတချို့အား သင်ကြားကြရပါမည်။

ဆက်လက်သင်ကြားရင်း ဘုရားရှင်၏မေတ္တာနှင့်တရားမျှတခြင်းသည် ရှုပ်ထွေးသည်တိုင်အောင် တစ်ခုနှင့်တစ်ခုပတ်ရစ်နေသည်ကို တွေ့မြင်ရပေမည်။ သမ္မာကျမ်းစာ၏ဘုရားသည် တရားမျှတမှုအားနှစ်သက်၏ (ဟေရှာ၊ ၆၁း၈)။ သမ္မာကျမ်းစာ၏ပုံဖော်ထားသည့်အတိုင်း ဘုရားရှင်၏မေတ္တာသည် တရားမျှတ ခြင်းနှင့် ဒွန်တွဲနေသည်ဖြစ်ရာ၊ တစ်ခုမရှိဘဲ အခြားတစ်ခုမရနိုင်ပါ။ ဘုရားရှင် သည် မေတ္တာဖြစ်တော်မူသဖြင့် မမျှတခြင်းဖြင့် ဒုက္ခခံစားနေရသူတို့အား လေးနက် စွာခံစားရသဖြင့်၊ မိမိကိုယ်ကိုဖိနှိပ်ခြင်းခံရသူအဖြစ်ဖော်ထုတ်ကာ၊ မိမိဖန်ဆင်း ထားသောသတ္တဝါများ၏ခံစားမှုများကို ဝင်ရောက်ခံစားခြင်း - မိမိကိုယ်တိုင် ခံစားခြင်းဖြင့် ဘုရားသခင်သည် အကြီးမားဆုံးသားကောင်သဖွယ်ဖြစ်လေ၏။

သမ္မာကျမ်းစာတစ်အုပ်လုံးတွင် ဘုရားသခင်သည် မိမိတို့တွေးမြင် သည်ထက် သာ၍လူသားအားချစ်တော်မူသဖြင့် ဆိုးညစ်ခြင်းကြောင့် အမြဲ နာကြည်းစွာညည်းညူနေသည်။ ယေရှု၏မြည်တမ်းစကားများအား ကြည့်ရှု ခြင်းဖြင့် ဘုရားရှင်၏မေတ္တာတော်နက်နဲခြင်းကို သိရှိနိုင်ပေလိမ့်မည်။ “အို၊ ယေရု ရှလင်မြို့၊ ယေရုရှလင်မြို့၊ သင်သည် ပုရောဖက်တို့အားသတ်မြဲရှိ၏။ သင်ရှိရာသို့ စေလွှတ်သောသူတို့ကိုလည်း ကျောက်ခဲနှင့်ပစ်မြဲရှိ၏။ ကြက်မသည် မိမိသားငယ် တို့ကို အတောင်အောက်၌စုရုံးသကဲ့သို့ သင်၏သားတို့ကိုစုရုံးစေခြင်းငှာ ကြိမ်ဖန်များစွာ ငါအလိုရှိပြီ။ သင်မူကားအလိုမရှိ” (မဿဲ၊ ၂၃း၃၇)။

သမ္မာကျမ်းစာ၏ဘုရားရှင်သည် ချစ်ခြင်းမေတ္တာဖြစ်၍ သမ္မာကျမ်းစာ တွင် မိမိ၏မေတ္တာအားငြင်းပယ်ခံရသဖြင့် စိတ်နှလုံးကြေကွဲဝမ်းနည်းနေသူအဖြစ် ဖော်ပြထားပါသည်။ သမ္မာကျမ်းစာတစ်အုပ်လုံးတွင် စကြဝဠာ၏အက်ကွဲကြောင်း အက်ရာများကို ပြန်လည်မွမ်းမံနိုင်ရန် ဘုရားသခင်၏လှုပ်ရှားမှုများပင် ဖြစ်ပါ သည်။ ဤသုံးလပတ်အတွင်း ဤခေါင်းစဉ်အတိုင်းလေ့လာရပါမည်။

ဂျွန်၊ စီ၊ ပက်မင်းသည် Adventist Review တည်းဖြတ်အကူ ဖြစ်သည်။ ဤစာအားရေးသားချိန်တွင် အင်ဒရူးတက္ကသိုလ်မြော်လင့် ခြင်းကျမ်းစာကျောင်းတွင် ဘာသာရေးနှင့် ခရစ်ယာန်ဒဿနပါမောက္ခ အဖြစ် တာဝန်ထမ်းဆောင်နေပါသည်။