---
title:  ရန်သူပြုသောအမှုတည်း
date:   23/02/2025
---

`မဿဲ၊ ၁၃း၂၄-၂၇ ကိုဖတ်ပါ။ ဤသရုပ်ပြပုံသည် လောကရှိ ဆိုးသွမ်းခြင်းကို မည်ကဲ့သို့နားလည်စေသနည်း။`

ယေရှုသည် မြေပိုင်ရှင်တစ်ဦးမှ မိမိလယ်တွင် ကောင်းသောမျိုးစေ့ကို ကြဲသည်ဟုဆိုသည်။ သို့ဖြစ်လင့်ကစား တောပင်များထင်ရှားနေသည်ဆို၏။ ဤအခြင်းအရာကိုတွေ့သောကျွန်တို့သည် အိမ်ရှင်ထံသို့သွား၍ ဆရာ၊ ကောင်း သောမျိုးစေ့ကိုသာ ကြဲသည်မဟုတ်လော။ တောပင်များတို့သည် ထင်ရှားနေပါ တကားဟူ၍ လျှောက်ထားကြ၏ (မဿဲ၊ ၁၃း၂၇)။ ဤမေးခွန်းသည် ယနေ့ တွင်ပင် မေးလေ့ရှိသောဆိုးညစ်ခြင်းပြဿနာဖြစ်သော ထာဝရဘုရားသည် လုံးဝကောင်းမွန်သောလောကကို ဖန်ဆင်းသည်ဆိုသော် ဆိုးညစ်ခြင်းသည် အဘယ်သို့ရှိနိုင်သနည်းဟူသည့် မေးခွန်းနှင့်တူညီ၏။

`မဿဲ၊ ၁၃း၂၈-၃ဝ ကို မဿဲ၊ ၁၃း၃၇-၄ဝ တွင်ရှိသော ခရစ်တော် ၏အနက်ပြန်ခြင်းနှင့်နိIင်းယှဉ်ဖတ်ပါ။ စကြဝဠာ၏မဟာတိုက်ပွဲကြီးအား မည်ကဲ့သို့အလင်းပေးသနည်း။`

သခင်သည် ‘ကျွန်အားရန်သူပြုသောအမှုတည်း’ (မဿဲ၊ ၁၃း၂၈) ဟု ဆို၏။ ယေရှုမှ ‘ကောင်းသောမျိုးစေ့ကြဲသူကား လူသားဖြစ်၏’ ဟုဆိုရာ ယေရှု သူကိုယ်တိုင်ပင်ဖြစ်သည် (မဿဲ၊ ၁၃း၃၇)။ ‘လယ်ကား ဤလောကဖြစ်၏’ (မဿဲ၊ ၁၃း၃၈)။ ‘ရန်သူကား မာရ်နတ်နှင့် တောစပါးကား မကောင်းဆိုးဝါး’ ဖြစ်သည် (မဿဲ၊ ၁၃း၃၉) ဟု ခရစ်တော်နှင့် စာတန်တို့အကြား တိုက်ပွဲကြီးကို ရှင်းလင်းစွာတင်ဆက်သွားသည်။ လောကတွင် အဘယ်ကြောင့်ဆိုးညစ်ခြင်း ရှိနေနိုင်သနည်း။ ဆိုးညစ်ခြင်းသည် ရန်သူ (မာရ်နတ်) ၏သခင်အား အံတု ခြင်း၏ရလဒ်ပေတည်း။ ‘ရန်သူပြုသောအမှုတည်း’ (မဿဲ၊ ၁၃း၂၈)။

ဤအဖြေသည် အောက်ပါမေးခွန်းပေါ်လာစေသည်။ ကျွန်ုပ်တို့သွား၍ တောပင်တို့ကိုရွေးနုတ်စေခြင်းငှာ အလိုရှိသလော။ တစ်မျိုးပြောရသော် ဆိုးသွမ်း ခြင်းအား အဘယ်ကြောင့် ချက်ချင်းအမြစ်မလှန်ရသနည်း။ သခင်က ငါအလို မရှိပါ။ တောပင်တို့ကိုရွေးနုတ်လျှင် စပါးပင်တို့ကိုရောနှော၍ နုတ်မိမည်စိုးရိမ် စရာအကြောင်းရှိ၏။ စပါးရိတ်ရာကာလတိုင်အောင် အပင်နှစ်မျိုးတို့သည် အတူ ကြီးပွားပါလေစေ (မဿဲ၊ ၁၃း၂၉၊ ၃ဝ နှင့် မာကု၊ ၄း၂၉ ကိုနှိုင်းယှဉ်ဖတ်ပါ)။ ထိုသရုပ်ပြပုံပြင်အတိုင်း ထာဝရဘုရားသည် နောက်ဆုံးတွင် ဆိုးညစ်ခြင်းအား အဆုံးသတ်မည်ဖြစ်ရာ၊ မကြီးထွားမီ အမြစ်လှန်ခြင်းဖြင့် ကောင်းသောအပင်များ အား မထိခိုက်စေချင်သောကြောင့်ဖြစ်သည်။

`စပါးများထဲမှ တောပင်များအား အမြစ်လှန်ရာတွင် အဘယ် အန္တရာယ်များရှိနိုင်သနည်း။ ထိုစဉ်မှာပင် ကျွန်ုပ်တို့ရင်ဆိုင်နေရ သောဆိုးသွမ်းခြင်းတို့အား အဘယ်ကြောင့်လျစ်လျူမရှုသင့်သနည်း။`