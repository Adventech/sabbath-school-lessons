---
title:  ကမ္ဘာ့မဟာတိုက်ပွဲ၏ဇာစ်မြစ်
date:   24/02/2025
---

ထိုသရုပ်ပြပုံပြင်ထဲတွင် ပိုင်ရှင်သည် ကောင်းသောမျိုးစေ့ကိုသာ စိုက်သော်လည်း လယ်ထဲတွင် ဆိုးသောမျိုးစေ့သည် မည်ကဲ့သို့ရှိနိုင်သနည်း ဆိုသည့်မေးခွန်းနှင့်ထပ်တူ ထာဝရဘုရားသည် ကမ္ဘာကြီးအား လုံးဝကောင်းမွန် စွာ ဖန်ဆင်းထားသော်လည်း မည်ကဲ့သို့ဆိုးညစ်ခြင်းရှိနိုင်သနည်း။

`ကမ္ဘာ၊ ၁း၃၁ ကိုဖတ်ပါ။ ဘုရားသခင်သည် ကမ္ဘာကိုဖန်ဆင်း ပြီးသောအခါ မည်ကဲ့သို့မြွက်ဆို၍ အဘယ်ကြောင့်အရေးကြီးသနည်း။`

ကမ္ဘာ၊ ၁း၃၁ တွင် ဘုရားသခင်သည် ကမ္ဘာကိုဖန်ဆင်းပြီးသော အခါ “အလွန်ကောင်း၏” ဟုဆို၏။ ကမ္ဘာ၊ ၁ တွင် ဆိုးညစ်ခြင်း၏အရိပ် အမြွက်ပင်မရှိပါ။ သို့ဖြစ်လျှင် လူသားတို့အပေါ်ဆိုးညစ်ခြင်းသည် မည်ကဲ့သို့ ဖြစ်ပေါ်လာသနည်း။

`ကမ္ဘာ၊ ၃း၁-၇ ကိုဖတ်ပါ။ ဆိုးညစ်ခြင်းသည် လောကသို့ မည်ကဲ့သို့ရောက်လာသည်ဆိုသနည်း။ စကြဝဠာတိုက်ပွဲ၏သဘော သဘာဝကို မည်ကဲ့သို့အလင်းပေးသနည်း (ဗျာ၊ ၁၂း၇-၉ ကိုလည်း ဖတ်ပါ)။`

ထိုဇာတ်လမ်းတွင် ဘုရားသခင်၏ဝိသေသလက္ခဏာအား မြွေကြီးမှ မမှန်မကန်စွပ်စွဲပြောဆိုရာတွင် မာရ်နတ်ကိုယ်တိုင်သည် ရှေးမြွေဟောင်းအဖြစ် ရပ်တည်ခဲ့သည် (ဗျာ၊ ၁၂း၇-၉)။ မြွေကြီးသည် ထာဝရဘုရား၏ညွှန်ကြားချက် အပေါ် သံသယဝင်စေ၍ ထာဝရဘုရား၏ညွှန်ကြားချက်အား ပြောင်းပြန်ဖြစ် လုသောမေးခွန်းတစ်ခုကို အသုံးပြုသွားသည်။ မာရ်နတ်သည် ထာဝရဘုရား၏ ညွှန်ကြားချက်ကို တိုက်ရိုက်စိန်ခေါ်လိုက်ကာ “သင်တို့သည် ဧကန်အမှန် သေရမည်မဟုတ်ပါ” (ကမ္ဘာ၊ ၃း၄) ဟု ဆိုလေ၏။ ထာဝရဘုရားလား၊ မြွေကလား၊ တစ်ဦးဦးသည် ဧဝအားလိမ်ပြောနေပြီဖြစ်သဖြင့် ဧဝသည်လည်း ထာဝရဘုရားလား၊ မြွေကိုလား တစ်ဦးဦးအားယုံရပါတော့မည်တည်း။

သမ္မာကျမ်းစာနေရာအမြောက်အမြားတွင် တိုက်ပွဲ၏သဘောသဘာဝ သည် မည်သူ့ကို အပြည့်အဝချစ်၍ ယုံရမည်နည်းဟူသောအချက်ဖြစ်သည်။ သင်သည် တစ်ဦးဦးအားယုံကြည်ခြင်း၊ သူသည် မည်သည့်လူအမျိုးအစား ဖြစ်၍၊ သူသည် ယုံထိုက်မယုံထိုက်စသည်တို့ကို ၎င်းအပေါ် သင်၏ချစ်ခြင်း၊ ယုံခြင်းနှင့် စကားနားထောင်ခြင်းတို့ကိုဖြစ်စေသည်။

`ကမ္ဘာ၊ ၃း၁၅ ကိုဖတ်ပါ။ ထာဝရဘုရား၏ကြေညာချက်တွင် မိန်းမ၏အမျိုးသည် မေရှိယဖြစ်၍ သူသည် မြွေ၏ခေါင်းကိုကြိတ်လိမ့် မည်ဆိုသည်မှာ သမ္မာကျမ်းစာတွင် ပထမဦးဆုံးဧဝံဂေလိသတင်းကောင်း ဖြစ်လေသည်။ ၎င်းသည် မဟာတိုက်လှန်ပွဲ၏သဘောသဘာဝကို သိနားလည်ရန် မည်ကဲ့သို့အားဖြည့်ပေးကာ မျှော်လင့်`