---
title:  စကြဝဠာပဋိပက္ခ၏သဘောသဘာဝ
date:   27/02/2025
---

ဘုရားသခင်နှင့် စာတန်တို့အကြား မဟာတိုက်လှန်ပွဲကို တော်တော် များများတွေ့ကြရပါပြီ။ ဤမျှလောက်တိုက်လှန်ပွဲသည် မည်ကဲ့သို့ဖြစ်ပွားနိုင် သနည်း။ အနန္တတန်ခိုးရှင်အား မည်သူဆန့်ကျင်ရဲသနည်း။ ထိုစကြဝဠာ ပဋိပက္ခကြီးသည် အာဏာလုပွဲဖြစ်သော်လည်း တိုက်ပွဲမစမီကတည်းကပင် ရှိနင့်ပြီးလေပြီ။ ပုံစံတစ်မျိုးလေးတော့ဖြစ်ရမည်။ ဧကန်အမှန်မှာ ထာဝရဘုရား၏ ဝိသေသလက္ခဏာအပေါ်အငြင်းပွားခြင်း၊ စာတန်မာရ်နတ်သည် ထာဝရဘုရား၏ မကောင်းကြောင်း၊ ထာဝရဘုရားသည် ကောင်းမြတ်စုံလင်၍ မေတ္တာပြည့်ဝသူ မဟုတ်ကြောင်းတို့ကို ပြောဆိုခြင်းဖြစ်သည်။ ဤအဆိုတို့အား တန်ခိုးအာဏာ၊ ရက်စက်ကြမ်းêကတ်ခြင်းဖြင့် မအောင်နိုင်ပါ။ နှစ်ဦးစလုံး၏ဝိသေသလက္ခဏာ တို့ဖြင့် ယှဉ်ပြိုင်ရမည်ဖြစ်သည်။

အပြစ်နှင့်ဆက်ဆံရာတွင် ထာဝရဘုရားသည် ဖြောင့်မတ်ခြင်းနှင့် သမ္မာတရားတို့ကိုသာ အသုံးချမည်ဖြစ်သည်။ စာတန်သည် ထာဝရဘုရား အသုံးမပြုသောမုသားနှင့် အလိမ်အညာတို့ကိုသာ အသုံးပြုသည်။ ဘုရားသခင် ၏နှုတ်ကပတ်တော်သည် မှားယွင်းကြောင်း၊ သူ၏ရာဇပလ္လင်အား ကောင်းကင် တမန်များရှေ့မှောက်တွင် မှားယွင်းစွာဖော်ပြခြင်း၊ ကောင်းကင်သားများအား ဘုရားသခင်ထုတ်ပြန်သောပညတ်တို့သည် မျှတမှုမရှိကြောင်း၊ သူသည် မိမိ ကိုယ်သာ ချီးမြှောက်လိုကြောင်း စသည်ဖြင့်ပြောဆိုလေသည်။ ထိုကြောင့် ဘုရားသခင်၏အုပ်ချုပ်မှုသည် တရားမျှတ၍ ပညတ်တော်သည် စုံလင်ကြောင်း ကောင်းကင်သားတို့မျက်မှောက်တွင် ချပြရပါမည်။ စာတန်သည်လည်း မိမိသည် စကြဝဠာ၏ကောင်းရာကောင်းကြောင်း ရှေးရှုသည်ဟုဆိုသည်။ လုယူသူ၏ စစ်မှန်သောဝိသေသလက္ခဏာနှင့် ရည်ရွယ်ချက်တို့ကို အားလုံးမှနားလည် ရပါမည်။ သူ၏ဆိုးညစ်သောလုပ်ရပ်များပေါ်လွင်ထင်ရှားစေရန် အချိန်လုံလောက် ရပါမည်။” (Ellen G. White, The Great Controversy, p. 498).

`ယောဟန်၊ ၈း၄၄၊ ၄၅ နှင့် ဗျာ၊ ၁၂း၇-၉ တို့ကိုနှိုင်းယှဉ် ဖတ်ပါ။ မာရ်နတ်၏ဝိသေသလက္ခဏာနှင့် နည်းဗျူဟာတို့ကို မည်ကဲ့သို့ ဖော်ပြသနည်း။`

အစအဦးကတည်းက မာရ်နတ်၏အစီအစဉ်သည် ထာဝရဘုရားသည် အမှန်တကယ်တရားမျှတမှုမရှိ၊ မေတ္တာမရှိဘဲ ပညတ်တော်သည်လည်း ဖိနှိပ် ခြင်းနှင့် နစ်နာစေခြင်းသာဖြစ်သည်ဟုဆို၏။ ဤအကြောင်းကြောင့်ပင် ယေရှု သည် မာရ်နတ်ကို ‘မုသား၌ကျင်လည်သူ မုသား၏အဘ’ (ယော၊ ၈း၄၄) ဟု ခေါ်ဆို၏။ ‘ယေရှုသည် သမ္မာတရားထင်ရှားစေရန်လာသည်’ (ယော၊ ၁၈း၃၇) ဖြစ်၍ စာတန်၏လိမ်ညာပြောဆိုခြင်းအား တိုက်ရိုက်ရင်ဆိုင်ကာ မာရ်နတ်နှင့် ၎င်း၏တန်ခိုးကို ချေဖျက်ပစ်လိုက်လေသည် (၁ယော၊ ၃း၈။ ဟေဗြဲ၊ ၂း၁၄)။

ဗျာ၊ ၁၂း၉၊ ၁ဝ သည် စာတန်အား (၁) ရှေးမြွေဟောင်း၊ (၂) ကောင်းကင်တရားရုံးတွင် လူသားတို့အား အပြစ်ဖို့နေသူ (၃) လောကကို လှည့်ဖြားသောနဂါးကြီး စသည်ဖြင့်ခေါ်ဆို၏။ ဂရိစကားတွင် မာရ်နတ်ဟူ သည် မမှန်မကန်သက်သေခံသူဟု အနက်ရှိသည်ဖြစ်ရာ၊ မဟာတိုက်လှန်ပွဲ၏ သဘောသဘာဝသည် ယုံကြည်ခြင်းဖြစ်၍ အဓိကသည် ထာဝရဘုရား၏ ဝိသေသလက္ခဏာအား ယုံကြည်ခြင်းပင်ဖြစ်သည်။