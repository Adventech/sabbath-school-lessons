---
title:  ကောင်းကင်မဟာတိုက်ပွဲ၏ဇာစ်မြစ်
date:   25/02/2025
---

ကမ္ဘာ၊ ၁ မှ ၃ တွင်သာလျှင် အာဒံနှင့်ဧဝမကျဆုံးမီကပင် အဆိုးရှိနင့်ကြောင်း ဖော်ပြထားသည်။ အဆိုးသည် ကောင်းမကောင်းသိကျွမ်း ရာအပင်ဟူသော နာမအား အခြေတည်၍ပေါ်လာ၏ (ကမ္ဘာ၊ ၂း၉၊ ၁၇)။ မြွေသည် ထာဝရဘုရားမုသားပြောသည်ဟုစွပ်စွဲရာ မုသားပြောနေသူသည် မြွေပင်ဖြစ်၏။ မြွေတည်ရှိခြင်းသည် (ဗျာ၊ ၁၂း၉) သူ၏မုသားနှင့်ယှဉ်တူ ဆိုးညစ်ခြင်းကို ပြသလေသည်။ ကျဆုံးခြင်းမရှိမီ ဧဒင်မှာပင် အဆိုးရှိနေ သည်ကိုလည်း တွေ့မြင်ရပါသည်။

`ယေဇကျေလ၊ ၂၈း၁၂-၁၉ နှင့် ထွက်၊ ၂၅း၁၉၊ ၂ဝ ကိုဖတ်ပါ။ ဤကျဆုံးခြင်း၏သဘောသဘာဝသည် အဘယ်နည်း။`

ဤကျမ်းချက်တို့အရ အဆိုး၏မူလဇာစ်မြစ်နှင့် စကြဝဠာ၏ပဋိပက္ခ ကြီးသည် ကောင်းကင်တွင်ပင်စတင်၏။ စာတန်သည် မကျဆုံးမီတွင် ကောင်းကင်တမန်ချုပ်ဖြစ်ခဲ့သည်။ ကောင်းကင်တမန်ဖြစ်ရုံမက “သင်သည် ထူးဆန်းသောတံဆိပ်ဖြစ်သည်။ ပညာနှင့်ပြည့်စုံ၍ တင့်တယ်ခြင်းအသရေလည်း စုံလင်လျက်ရှိ၏။ ဧဒင်အရပ်၊ ဘုရားသခင်၏ဥယျာဉ်တော်၌နေပြီ” (ယေဇကျေ၊ ၂၈း၁၂၊ ၁၃)။ လူသားတုရုမင်းကြီးနှင့်တကွ မည်သည့်လူသားနှင့်မျှ နှိုင်းယှဉ် မရနိုင်ပါ။ လူစီဖာ၏ကျဆုံးခြင်းအား ရိပ်ခနဲမြင်တွေ့ရခြင်းသာဖြစ်သည်။

`ဟေရှာယ၊ ၁၄း၁၂-၁၅ ကိုဖတ်ပါ။ မဟာတိုက်လှန်ခြင်းအပေါ် မည်သည့်အလင်းထပ်ဖြည့်ပေးသနည်း။`

ဟေရှာယ၊ ၁၄ အရ၊ လူစီဖာသည် မိမိကိုယ်ကို ထာဝရဘုရားကဲ့သို့ ချီးမြှောက်ရန် ဆုံးဖြတ်၏။ ဤကျမ်းချက်သည် ယေဇကျေလ၊ ၂၈ တွင် သင်သည် ကိုယ်၏တင့်တယ်ခြင်းအသရေကြောင့် ဝါကြွားသောစိတ်ရှိ၏ (ယေဇ၊ ၂၈း၁၇) ဟူသောအချက်ကို ထပ်မံဖြည့်စွက်ပေးသည်။ ၎င်းအလှကို ဖန်ဆင်း ပေးသောထာဝရဘုရားအား ချီးမွမ်းရမည့်အစား ဝါကြွားလာလေတော့သည်။ သာ၍ဆိုးသည်မှာ ထာဝရဘုရားအား မကောင်းကြောင်းပြော၍ ကန်ထုတ်ကာ ဘုရား၏နေရာကိုယူနိုင်ရန်ကြိုးစား၏။ ဟေဗြဲဘာသာတွင် ကုန်သွယ်ခြင်း (ယေဇ၊ ၂၈း၁၆) ကို မကောင်းကြောင်းပြောခြင်းနှင့်ပုံဖော်ထားရာ ထာဝရဘုရား နှင့် ကျွန်ုပ်တို့အား တိုက်ခိုက်ခြင်းတွင် အသုံးပြုလိမ့်မည်။

`ကျဆုံးခဲ့သောလူစီဖာ၏မူလဇာစ်မြစ်သည် ဖွားသောနေ့မှစ၍ အပြစ်ထင်ရှားသောနေ့တိုင်အောင် စုံလင်သည်ဆိုသည်ကို မည်သို့ နားလည်ကြသနည်း (ယေဇကျေ၊ ၂၈း၁၅)။ စိတ်လွတ်လပ်မှုဖြင့် စုံလင်သူတစ်ဦးသည် အဘယ်သို့စုံလင်ခြင်းမရှိတော့ဘဲ ကျဆုံးနိုင်သနည်း။`