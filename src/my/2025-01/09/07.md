---
title:  ဆက်လက်လေ့လာရန်။
date:   28/02/2025
---

Ellen G. White, "The Origin of Evil" pp. 492-504, in The Great Controversy ကိုဖတ်ပါ။

“သမ္မာကျမ်းစာတွင် အပြစ်ဝင်ရောက်ခြင်းတွင် ဘုရားသခင်မှ လုံးဝ တာဝန်မရှိဟူသောအဆိုထက် ရှင်းလင်းပြတ်သားသော အခြားအဆိုမရှိပါ။ အာဏာရှင်ဆန်ဆန် ကျေးဇူးတော်ကိုရုပ်သိမ်းခြင်းလည်းမရှိပါ။ အုပ်ချုပ်မှု တွင်လည်း ချို့တဲ့ခြင်းမရှိပါ။ ပုန်ကန်ခြင်းထကြွစေရန် အားနည်းချက်တစ်စုံ တစ်ခုမျှမရှိပါ။ အပြစ်ဟူသည် ကျူးကျော်သူသာဖြစ်၍ ရောက်လာရမည့် မည်သည့်အကြောင်းပြချက်မှမရှိပါ။ ခွင့်ပြုနိုင်ရန်နှင့် တားဆီးနိုင်ရန်ဆိုသည်မှာ လျှို့ဝှက်လွန်းသောအရာ၊ ရှင်းမပြနိုင်သောအရာဖြစ်သည်။ စာတန်အား လက်ငင်း ဖျက်ဆီးလိုက်ပါသော် ကောင်းကင်သားများနှင့် အခြားကမ္ဘာသားများသည် ဘုရားသခင်အား မေတ္တာမပါဘဲ အကြောက်တရားဖြင့်သာ ဝတ်ပြုကြလိမ့်မည်။ လှည့်ဖြားသူ၏ဩဇာသည် အမြစ်မပြတ်ဘဲ၊ ပုန်ကန်လိုစိတ်သည်လည်း ပျောက်ပျက်မည်မဟုတ်ပါ။ ထိုဆိုးညစ်ခြင်းအား ရင့်ကျက်လာသည်တိုင် ခွင့်ပြုထားရပါမည်။ စကြဝဠာတစ်ခုလုံး ကောင်းရာကောင်းကြောင်းအတွက် စာတန်၏နိယာမတို့ကို စုံလင်ဖွံ့ဖြိုးစေကာ သူသည် ထာဝရဘုရား၏အုပ်ချုပ် မှုအား ပြစ်တင်ဝေဖန်မှုများကို သတ္တဝါအပေါင်းတို့မှ ရှင်းလင်းပြတ်သားစွာ မြင်တွေ့စေ၍ မပြောင်းလဲနိုင်သော ထာဝရဘုရား၏ကျေးဇူးတော်နှင့် ပညတ် တော်တို့အပေါ် မေးခွန်းများပပျောက်စေရမည်။” - (Ellen G. White, The Great Controversy, pp. 492, 493, 499).

**ဆွေးနွေးရန်မေးခွန်းများ**

`အပြစ်ကင်းစင်သောလူစီဖာသည် အဦးဆုံးအပြစ်ကို လုပ်ဖြစ်နိုင်သည်ကို အံ့အားသင့်ကြပါသည်။ အဘယ်ကြောင့် အပြစ်သည် လျှို့ဝှက်လွန်း၍ ရှင်းပြရခက်သနည်း။ ဤပထမအပြစ်အား မည်ကဲ့သို့ရှင်းပြနိုင်မည်နည်း။`

`ထာဝရဘုရားသည် စာတန်အား အဘယ်ကြောင့်လက်ငင်းမဖျက်ဆီးရ သနည်း။ အဘယ်ကြောင့် အဆိုးကိုရင့်သန်လာသည့်တိုင် ခွင့်ပြုထားရ သနည်း။ ဤအချက်သည် အဘယ်ကြောင့် စကြဝဠာတစ်ခုလုံး၏ ထာဝရ ကောင်းရာကောင်းကြောင်းဖြစ်နိုင်မည်နည်း။`

`ထာဝရဘုရားနှင့် စာတန်တို့အကြား တိုက်လှန်ပွဲသည် အာဏာလုခြင်း သက်သက်သာမဟုတ်ဘဲ အခြားတိုက်ပွဲတစ်ခုဖြစ်နေသည်ကိုနားလည်ရန် အဘယ်ကြောင့်အရေးကြီးသနည်း။ အာဏာလုခြင်းသက်သက်ဖြစ်သည်ထက် ဝိသေသလက္ခဏာလုခြင်းတိုက်ပွဲဖြစ်နေသည်က မည်သို့စိတ်ဝင်စားစရာ ကောင်းစေသနည်း။`