---
title:  စကြဝဠာပဋိပက္ခ
date:   22/02/2025
---

### ဖတ်ရန်ကျမ်းချက်များ။

မဿဲ၊ ၁၃း၂၄-၂၇။ ကမ္ဘာ၊ ၁း၃၁။ ယေဇကျေ၊ ၂၈း၁၂-၁၉။ ဟေရှာယ၊ ၁၄း၁၂-၁၅။ မဿဲ၊ ၄း၁-၁၁။ ယောဟန်၊ ၈း၄၄၊ ၄၅။

> <p>အလွတ်ကျမ်းချက်</p>
> “သင်နှင့်မိန်းမကိုလည်းကောင်း၊ သင်၏အမျိုးအနွယ်နှင့် မိန်းမ၏ အမျိုးအနွယ်ကိုလည်းကောင်း ငါသည် ရန်ငြိုးဖွဲ့စေမည်။ သူသည် သင်၏ခေါင်းကိုကြိတ်လိမ့်မည်။ သင်သည်လည်း သူ၏ဖနောင့်ကို ကြိတ်လိမ့်မည်” (ကမ္ဘာ၊ ၃း၁၅)။

ခရစ်တော်နှင့်စာတန်တို့အကြား မဟာတိုက်ပွဲသည် သမ္မာကျမ်းစာဆိုင်ရာ ဘာသာရေးလေ့လာမှု၏ဗဟိုဖြစ်လေသည်။ စကြဝဠာမှာကျဆုံးလေပြီးသော သတ္တဝါများတို့သည် ထာဝရဘုရားအား ပုန်ကန်ခြင်းသည် ကျမ်းစာ၏ထင်ရှား သောအကြောင်းအရာတစ်ခုဖြစ်ပြီး (မဿဲ၊ ၁၃း၂၄-၃ဝ၊ ၃၇-၃၉။ ဗျာ၊ ၁၂း၇-၁ဝ) ခရစ်ယာန်အချို့တို့မှ ထိုအကြောင်းအရာကို ငြင်းပယ်ထားကြသည်။

သမ္မာကျမ်းစာ၏ရှုထောင့်မှကြည့်လျှင် စကြဝဠာ၏ပဋိပက္ခကြီးသည် ထာဝရဘုရားအား သူ၏နိုင်ငံတော်တွင် နတ်ဆိုးနှင့် ၎င်း၏တမန်တို့မှ ပုန်ကန် သည်ဆိုသည်မှာ သမ္မာကျမ်းစာ၏ပင်မဇာတ်လမ်းဖြစ်သည်ကို မမေ့ကောင်းပါ။ ဧဝံဂေလိကျမ်းတို့တွင် နတ်ဆိုးတို့မှ ထာဝရဘုရားအား ပုန်ကန်သည့်သာဓက မြောက်မြားစွာပါရှိ၏။

ဒီအပတ်အစတွင် အောက်ပါမေးခွန်းကြီးနှစ်ခုအား သမ္မာကျမ်းစာအရ ဖြေကြားသွားကြပါမည်။

၁. ထာဝရဘုရားနှင့် စာတန်တို့၏မဟာပဋိပက္ခကြီးသည် မည်သည့်နေရာ တွင်ဖြစ်ပွားသနည်း။
၂. သမ္မာကျမ်းစာအရ ထိုတိုက်ပွဲ၏သဘောသဘာဝသည် အဘယ်နည်း။