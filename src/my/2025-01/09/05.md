---
title:  ငါ့ကိုပျပ်ညွတ်ကိုးကွယ်လျှင်
date:   26/02/2025
---

ထာဝရဘုရား၏ရာဇပလ္လင်ကိုသိမ်းပိုက်ရန် စာတန်၏ကြိုးပမ်းမှုများကို မဿဲ၊ ၄ နှင့် လုကာ၊ ၄ တို့တွင် မှတ်တမ်းတင်ထားသည်။ ယေရှုနှင့် လှည့်ဖြားသူတို့၏တွေ့ဆုံပွဲကြီးသည် မဟာတိုက်လှန်ပွဲအား မီးမောင်းထိုးပေး ခြင်းပင်ဖြစ်သည်။ ဤနေရာတွင် ယေရှုခရစ်တော်နှင့် စာတန်တို့၏ပဋိပက္ခ ကြီး၏ဖြစ်ရပ်မှန်ကို ခရေစေ့တွင်းကျတွေ့ရပေသည်။

`မဿဲ၊ ၄း၁-၁၁ ကိုဖတ်ပါ။ ခရစ်တော်နှင့်စာတန်တို့၏မဟာ တိုက်လှန်ပွဲ၏ဖြစ်ရပ်မှန်ကိုပင် မည်သို့ဖော်ပြသနည်း။`

မာရ်နတ်၏စုံစမ်းသွေးဆောင်ခြင်းကိုခံရမည်အကြောင်း၊ ယေရှုအား ဝိညာဉ်တော်သည် တောသို့ပို့ဆောင်တော်မူ၏ (မဿဲ၊ ၄း၁)။ ဤအစီအစဉ်ကို မရင်ဆိုင်မီတွင် ယေရှုသည် ရက်ပေါင်းလေးဆယ်ပတ်လုံး အစာရှောင်ထား ခဲ့သည်။ မာရ်နတ်သည် ရောက်လာသောအခါ ယေရှု၏ဆာလောင်မွတ်သိပ် ခြင်းကို အခွင့်ကောင်းယူကာ ကျောက်ကိုမုန့်ဖြစ်စေရန်စုံစမ်း၏။ ယေရှုသည် လည်း နှုတ်ကပတ်တော်ဖြင့်ရင်ဆိုင်သဖြင့် စာတန်၏ပရိယာယ်သည် ကျဆုံး၏။ ထိုနောက် ယေရှုသည် မိမိကိုယ်ကိုစိတ်ကြီးဝင်စေရန် ဗိမာန်တော်ထိပ်ချွန်မှ ခုန်ဆင်းမည်အကြောင်း စုံစမ်းပြန်၏။ ယေရှုသည် ဘုရားသခင်၏သားတော် စစ်စစ်ဖြစ်ပါက ကောင်းကင်တမန်တို့မှ ကယ်မမည်ဟု ကျမ်းစကားအား ပုံပြောင်းကာ စုံစမ်း၏။ တစ်ဖန်ယေရှုသည် ကျမ်းစကားကိုဖတ်ကာ စုံစမ်း ခြင်းကိုရင်ဆိုင်ပြန်၏။ တတိယအကြိမ်တွင် မာရ်နတ်သည် သူတောင့်တသည့် အရာပြည့်စုံရန် ကြိုးစားပြန်၏။ ယေရှုသည် သူ့အားဝတ်ပြုစေလိုသည်။ ထာဝရဘုရားကသာလျှင် ပိုင်ဆိုင်သောဝတ်ပြုခြင်းကို လုယူလို၏။

ထိုသို့ပြုရန် ယေရှုအား လောက၌ရှိသမျှသောတိုင်းနိုင်ငံတို့နှင့် ၎င်း တို့၏ဘုန်းစည်းစိမ်ကိုပြညွှန်၍ ကိုယ်တော်သည် ငါ့ကိုပျပ်ညွတ်ကိုးကွယ်လျှင် ယခုပြလေသမျှတို့ကိုပေးမည် (မဿဲ၊ ၄း၈၊ ၉) ဟု ဆိုလေ၏။ ထိုမဿဲကျမ်း နှင့်ထပ်မျှ လုကာ၊ ၄း၆ တွင်လည်း ဤဘုန်းတန်ခိုးအာနုဘော်ရှိသမျှတို့ကို ငါ၌အပ်ခဲ့ပြီ။ ငါသည် ပေးလိုသောသူ၌ ပေးရသည်ဖြစ်၍ ကိုယ်တော်အား ပေးပါမည် (လုကာ၊ ၄း၆) ဟုဆိုလေသည်။ ဤတစ်ကြိမ်လည်း သမ္မာ ကျမ်းစာဖြင့်ပင် စုံစမ်းသူကိုရင်ဆိုင်ပြန်ရာ စာတန်ကျဆုံးပြန်၏။ ယေရှုသည် ရန်သူ၏တိုက်ခိုက်ခြင်းကို သမ္မာကျမ်းစာဖြင့် သုံးကြိမ်လုံးလုံးကာကွယ်ခဲ့သည်။

`ဧဖက်၊ ၆း၁၂ တွင် “ငါတို့သည် အသွေးအသားရှိသောရန်သူ တို့နှင့် ဆိုင်ပြိုင်တိုက်လှန်ကြရသည်မဟုတ်။ အထွတ်အမြတ်တို့နှင့် လည်းကောင်း၊ အာဏာစက်တို့နှင့်လည်းကောင်း၊ လောကီမှောင်မိုက်၌ အစိုးတရပြုလုပ်သောမင်းတို့နှင့်လည်းကောင်း၊ မိုးကောင်းကင်၌ နေသော နတ်ဆိုးတို့နှင့်လည်းကောင်း ဆိုင်ပြိုင်တိုက်လှန်ရကြ၏” ဟုဆို၏။ ကြောက်လန့်ခြင်းဖြင့် နေထိုင်ရမည်မဟုတ်သော်လည်း ကျွန်ုပ်တို့ ပတ်ဝန်းကျင်တွင် ရုန်းကန်မှုရှိနေသည်ကို သတိရှိရပါမည်။`