---
title:  ယေရှု၏မေတ္တာကရုဏာ
date:   21/01/2025
---

ဓမ္မသစ်ကျမ်းတွင်လည်း ဓမ္မဟောင်းကျမ်းများကဲ့သို့ မေတ္တာကရုဏာပုံဖော် ခြင်းများပါရှိသည်။ ရှင်ပေါလုမှလည်း ခမည်းတော်အား “သနားခြင်းကရုဏာ ၏အဘ၊ သက်သာခြင်းအမျိုးမျိုးတို့၏အရှင်ဟု” ခေါ်ဝေါ်ထားပါသည် (၂ကော၊ ၁း၃)။ ပေါလုကပင် တစ်ဖန် ဧဖက်၊ ၂း၄ တွင် “ကရုဏာကြွယ်ဝသောသူ” သည် “ငါတို့ကိုချစ်တော်မူသောမဟာမေတ္တာတော်အားဖြင့် လူသားအားရွေးနုတ် တော်မူသည်ဟုဆို၏။”

သရုပ်ပြပုံမြောက်မြားစွာတွင် ခရစ်တော်ကိုယ်တော်တိုင်သည် ကိုယ်တွင်း ကလီစာများနာကျင်လျက်၊ မွှေနောက်လျက် စိတ်ခံစားခြင်းဖြင့် ဘုရား၏မေတ္တာ ကရုဏာတော်ကို ဖော်ညွှန်းထားသည် (မဿဲ၊ ၁၈း၂၇။ လုကာ၊ ၁ဝး၃၃။ လုကာ၊ ၁၅း၂ဝ)။ ဓမ္မသစ်၊ ဓမ္မဟောင်းတွင် မေတ္တာကရုဏာတော်ကို ဖော်ညွှန်း ထားသည့်စကားလုံးကိုပင် ဧဝံဂေလိကျမ်းတွင်၊ ဒုက္ခဆင်းရဲခြင်းများကိုတုံ့ပြန်ရန်၊ ယေရှု၏မေတ္တာကရုဏာတော်ကိုဖော်ညွှန်းရန် အသုံးပြုထားပါသည်။

`မဿဲ၊ ၉း၃၆။ မဿဲ၊ ၁၄း၁၄။ မာကု၊ ၁း၄၁။ မာကု၊ ၆း၃၄ နှင့် လုကာ၊ ၇း၁၃ တို့ကိုဖတ်ပါ။ မဿဲ၊ ၂၃း၃၇ ကိုလည်းကြည့်ပါ။ ဤကျမ်းချက်တို့သည် လူတို့၏အတိဒုက္ခကြောင့် ခရစ်တော်သည် မည်ကဲ့သို့ခံစားရသည်ကို ဖော်ထုတ်သနည်း။`

ဧဝံဂေလိကျမ်းတွင် လူတို့၏အတိဒုက္ခဆင်းရဲခြင်းကြောင့် ခရစ်တော် သည် မေတ္တာကရုဏာသက်ရောက်သည်ကို ထပ်ခါထပ်ခါဖော်ပြထားပါသည်။ မေတ္တာကရုဏာသက်ရောက်သည်သာမက ၎င်းတို့၏လိုအပ်ချက်များကိုပါ ရင်ဆိုင်ပေးခဲ့သည်။

ယေရှုသည်လည်း သူ့လူများအတွက် မြည်တမ်းခဲ့သည်။ ခရစ်တော် သည် ထိုမြို့အတွက်မျက်ရည်ဝဲနေသည်ကိုလည်း မြင်ယောင်နိုင်ပါသည်။ “ကြက်မသည် အတောင်အောက်သို့ မိမိသားငယ်များကို စုရုံးသကဲ့သို့ သင်၏ သားတို့ကိုစုရုံးစေခြင်းငှာ ကြိမ်ဖန်များစွာငါအလိုရှိပြီ။ သင်မူကားအလိုမရှိ” (မဿဲ၊ ၂၃း၃၇)။ ဤနေရာတွင် ခရစ်တော်၏မြည်တမ်းခြင်းသည် ဓမ္မဟောင်း တွင် ဘုရားသခင်၏မြည်တမ်းခြင်းနှင့် အလွန်နီးစပ်နေပါသည်။ ကျမ်းစာ ကျွမ်းကျင်သူတို့သည် ငှက်တစ်ကောင်၏မိမိအတောင်အောက်တွင် မိမိသား တို့အား စုရုံးနေသည်ကို အရှေ့တိုင်းသားများမှ ဘုရားသခင်နှင့်သာ နှိုင်းယှဉ် လေ့ရှိ၏။ ဤနေရာတွင်ပင် တရားဟောရာကျမ်း၊ ၃၂း၁၁ ၏ငှက်သည် သူ၏ကလေးများအား ပြုစုခြင်း၊ ရစ်ဝဲလျက်ကာကွယ်နေသကဲ့သို့ ထာဝရ ဘုရားအား ရည်ညွှန်းပြောဆိုခြင်းကိုပါ တွေ့ရပါသည်။

ကြီးမားသောထာဝရဘုရား၏ မေတ္တာကရုဏာသက်ရောက်ခြင်းကို သရုပ်ပြရာတွင် ယေရှု၏မိမိကိုယ်ကိုစွန့်လွှတ်ခြင်းထက် သာ၍ကြီးမားသော ပုံပမာမရှိတော့ပါ။ သို့သော်လည်း ခရစ်တော်သည် ထာဝရဘုရား၏ တစ်ခု တည်းသောပုံရိပ်တော့မဟုတ်ပါ။ လူသားတို့၏စုံလင်သောစံပြလည်းဖြစ်သေး ၏။ ခရစ်တော်၏အသက်တာကို ဟောပြောရုံသာမကဘဲ မည်ကဲ့သို့လက်တွေ့ ပြသနိုင်မည်နည်း။