---
title:  အူလှိုက်သည်းလှိုက်ချစ်ခြင်း
date:   20/01/2025
---

အတိုင်းအဆမဲ့သော ဘုရားသခင်၏ကြင်နာသနားခြင်းမေတ္တာကို ဟောရှေကျမ်းမှဖော်ပြသည်။ ပုရောဖက်ဟောရှေအား “သင်သွား၍ ပြည့်တန်ဆာ မိန်းမနှင့်တကွ သူဖွားမြင်သောသားသမီးတို့ကို သိမ်းပိုက်လော့။ အကြောင်း မူကား၊ ပြည်သားတို့သည် ထာဝရဘုရားကိုစွန့်ပစ်၍ အထပ်ထပ်မှားယွင်းကြပြီဟု ထာဝရဘုရားမိန့်တော်မူ၏” (ဟော၊ ၁း၂)။ နောက်ပိုင်းမှ ဟောရှေ ၁၁ သည် ဘုရားသခင်နှင့် သူ၏လူများဆက်ဆံရေးကို ချစ်တတ်သောဖခင်နှင့် ရင်သွေးကဲ့သို့ ဥပစာပြုထားပါသည်။

`ဟောရှေ၊ ၁၁း၁-၉ ကိုဖတ်ပါ။ ဤနိမိတ်ပုံသည် ဘုရား သခင်မှ လူသားများအား ချစ်မြတ်နိုးစောင့်ရှောက်ကြောင်း မည်သို့ ပုံဖော်သနည်း။`

ဘုရားသခင်၏မေတ္တာတော်သည် မိဘများမှ ရင်သွေးကလေးအား နူးညံ့စွာချစ်ကြင်နာခြင်းနှင့်တူ၏။ ကျမ်းစာတွင် ကလေးငယ်အား လမ်းလျှောက် သင်ပေးခြင်း၊ ရင်ဝယ်ထွေးပိုက်ခြင်း၊ အနာကုသကာ လိုအပ်သည်များစီစဉ် ပေးခြင်းနှင့် ၎င်းတို့အား နူးညံ့စွာပြုစုခြင်းတို့ဖြင့် ပုံဖော်ထားပါသည်။ ဆက်လက် ၍ လူသားသည် မိမိသားအားပွေ့ချီသကဲ့သို့ ဘုရားသည်လည်းပွေ့ချီသည်ဟု ကျမ်းစာဆို၏ (တရား၊ ၁း၃၁)။ သူ၏မေတ္တာကရုဏာတော်ဖြင့်ရွေးနုတ်ကာ ရှေးကာလပတ်လုံး ချီဆောင်သည်ဆို၏ (ဟေရှာ၊ ၆၃း၉)။

မယိုင်မလဲသောဘုရား၏သစ္စာတော်ကိုရှုရာတွင် သူ၏လူတို့သစ္စာမဲ့ခြင်း နှင့် ဘုရားသခင်အားစွန့်ပစ်ခြင်းတို့သည် သူတို့အပေါ်သို့ တရားစီရင်ခြင်း ကျရောက်စေမည်ဖြစ်၍ ဘုရားအား သောကဝေစေကြ၏။ ဘုရားသခင်သည် ကရုဏာတရားဖြင့် ပြည့်စုံသော်လည်း တရားမျှတမှုအား ချန်လှပ်မထားပါ။ (ရှေ့တွင် မေတ္တာနှင့်တရားမျှတမှုဒွန်တွဲသည်ကို ဆက်လက်၍သင်ကြားရပါမည်။

သင်၏ဝမ်းအတွင်းမွှေနှောက်နေခြင်းခံစားရဖူးပါသလား။ ဘုရား သခင်သည် သူ၏လူသားများအပေါ် စိတ်ခံစားခြင်းသည် ထိုကဲ့သို့ဖြစ်၏။ တစ်ဦး၏နှလုံးသားသည် အကြင်နာကရုဏာမီးတောက်လောင်သည်ဟု ပုံဖော် ခြင်းသည် ဥပစာစကားဖြစ်၍ ဘုရားနှင့်လူသားစပ်ကြားတွင် အသုံးပြုရသည်။ အကြင်နာကရုဏာမီးတောက်လောင်ခြင်းသည် ကာမာ (kama) ဖြစ်၍ ဘုရင်ရှောလမုန်ထံသို့ခစားလာသော သားလုသည့်မိန်းမနှစ်ဦး၏အမှုကိစ္စတွင် အသုံးပြုထားသည်။ ဘုရင်ရှောလမုန်သည် ထိုသားအားနှစ်ခြမ်းခွဲ၍ ဝေခွဲရန် အမိန့်ထုတ်ပြန်သောအခါ (ကလေးအားနာကျင်စေရန်မရည်ရွယ်ပါ) မိခင်ရင်း၏ စိတ်ခံစားမှုမှ တုံ့ပြန်လာခြင်းကိုဆိုလိုသည် (၃ရာ၊ ၃း၂၆။ ကမ္ဘာ၊ ၄၃း၃ဝ)။

`ဤရာဇဝင်မှပေးသောသင်ခန်းစာကို မိဘတိုင်းမှ သိနားလည် ကြပါသည်။ လောက၏မေတ္တာဖြင့် နှိုင်းယှဉ်မရပါ။ ဘုရားသခင်၏ မေတ္တာကို မည်သို့ဖော်ပြ၍ မည်ကဲ့သို့စိတ်ချမ်းမြေ့ဖွယ်သင်ခန်းစာ ရရှိနိုင်သနည်း။`