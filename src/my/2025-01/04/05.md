---
title:  မနာလိုသောဘုရားဟုတ်သလား။
date:   22/01/2025
---

သမ္မာကျမ်းစာ၌ဖော်ပြသောဘုရားသည် မေတ္တာကရုဏာနှင့်ပြည့်စုံသော ဘုရားဖြစ်၏။ ဟေဗြဲဘာသာတွင် ဘုရားကို အယ်လ်ရာဟုမ် (el rahum) ဟု ခေါ်၏ (တရားဟော၊ ၄း၃၁)။ အယ်လ်သည် ဘုရား၊ ရာဟုမ်သည် ရာဟမ် မှဆင်းလာသော စာလုံးဖြစ်သည်။ ဘုရားသခင်သည် မေတ္တာကရုဏာနှင့် ပြည့်စုံသောဘုရားတင်မက မနာလိုသောဘုရား အယ်လ်ခါနာ (el qana)) ပင်ဖြစ်သေး၏။ တရားဟော၊ ၄း၂၄ တွင်လည်း သင်တို့၏ဘုရားသခင် ထာဝရဘုရားသည် လောင်သောမီးနှင့် အပြစ်ရှိသည်ဟု ယုံလွယ်သောဘုရား (မနာလိုသောဘုရား) ဖြစ်သည်ဆို၏ (အယ်လ်ခါနာ) (တရားဟော၊ ၄း၂၄။ တရားဟော၊ ၆း၁၅။ ယောရှု၊ ၂၄း၁၉။ နာဟုံ၊ ၁း၂)။

`၁ကော၊ ၁၃း၄ သည်လည်း မေတ္တာသည် အပြစ်ရှိသည်ဟု မထင်တတ်ဟူ၏။ ထာဝရဘုရားသည် အပြစ်ရှိသည်ဟု ယုံလွယ်သော ဘုရားဖြစ်သော် မည်ကဲ့သို့နည်း။ ၂ကော၊ ၁၁း၂ ကိုဖတ်ပါ။ ထာဝရဘုရား၏လူတို့သည် ထာဝရဘုရားအပေါ် သစ္စာမရှိကြပါချေ (ဆာလံ၊ ၇၈း၅၈) ကိုဖတ်ပါ။ အထက်ကောင်းကင်၏မနာလိုခြင်းအပေါ် မည်သည့်အလင်းပေးသနည်း။`

ထာဝရဘုရား၏မနာလိုခြင်းကို နားလည်မှုလွဲလေ့ရှိကြသည်။ သင်သည် မနာလိုတတ်သောဇနီးခင်ပွန်းတစ်ဦးဖြစ်ခဲ့လျှင် ၎င်းကို ချီးမွမ်းခြင်း စကားလုံးဟု ဆိုမည်မဟုတ်ပါ။ ဘာသာစကားမျိုးပေါင်းစုံတွင် မနာလိုခြင်းကို ဆန့်ကျင်ဘက် (အနုတ်သဘောဆောင်သော) စကားအဖြစ် သုံးလေ့ရှိကြသည်။ သို့သော်လည်း ထာဝရဘုရား၏မနာလိုခြင်းကို ကျမ်းစာတွင် ဆန့်ကျင်ဘက် စကားအဖြစ် အသုံးမပြုပါ။ ဤသည်မှာ ချစ်တတ်သောလင်ယောက်ျား၏ မိမိဇနီးအပေါ်ထားရှိသောဖြောင့်မတ်သည့် မေတ္တာမျိုးကိုဆိုလိုသည်။

မေတ္တာကိုဆန့်ကျင်ဘက်ပြုသော မနာလိုခြင်းတစ်မျိုးလည်းရှိပြန်၏ (၁ကော၊ ၁၃း၄)၊ ၂ကော၊ ၁၁း၂ တွင်မူ ဖြောင့်မတ်သောမနာလိုခြင်းတစ်မျိုး လည်းရှိ၏။ ထိုအရာကို ရှင်ပေါလုသည် ဘုရားအလိုတော်နှင့်ကိုက်ညီသော စိုးရိမ်ခြင်းဟုဆိုသည် (၂ကော၊ ၁၁း၂)။ ဘုရားအလိုတော်နှင့်ကိုက်ညီသော စိုးရိမ်ခြင်းသည် ကောင်းသောအရာနှင့် လူသားအပေါ် ထာဝရဘုရား၏မေတ္တာ ကရုဏာဖြစ်ပေသည်။

ထာဝရဘုရား၏မေတ္တာကရုဏာ (ခါနာ - qana) သည် ကြီးမား သောမေတ္တာတော်ဖြစ်သည်။ ထာဝရဘုရားသည် သူ၏လူတို့နှင့် အထူးသီးသန့် မိတ်သဟာယဖွဲ့လို၍ သူသာလျှင် ၎င်းတို့၏ဘုရားဖြစ်လိုသည်။ သို့သော် လည်း ထာဝရဘုရားသည် တစ်ဖက်သတ်ချစ်သူသာ ဖြစ်နေရပါသည် (ဟောရှေ၊ ၁-၃။ ယေရမိ၊ ၂း၂။ ၃း၁-၁၂)။ သို့ဖြစ်၍ ထာဝရဘုရား၏မနာလိုခြင်းနှင့် ချစ်ဇောဟုန်သည် ရန်စမကင်းဘဲ၊ ဆိုးညစ်သောသူတို့အား အမြဲတုံ့ပြန်တတ် ၏။ ထာဝရဘုရား၏မနာလိုခြင်း (ချစ်ဇောဟုန်) သည် လူသားတို့၏မနာလို ခြင်းတို့နှင့် ကင်းလွတ်၏။ ဝန်တိုမှုမရှိဘဲ အမြဲမှန်ကန်ဖြောင့်မတ်၍ လူသား တို့နှင့် မိတ်သဟာယဖွဲ့လိုသော ချစ်ဇောဟုန်သာလျှင်ဖြစ်၏။

`ထာဝရဘုရားမှ ကျွန်ုပ်တို့အပေါ်ထားသော ထိုကောင်းမြတ် သောမနာလိုခြင်းမျိုးကို တစ်ပါးသူများအပေါ် မည်ကဲ့သို့ထားနိုင် မည်နည်း။`