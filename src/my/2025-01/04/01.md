---
title:  ဘုရားရှင်သည်ခံစားလွယ်၍သနားကြင်နာသည်
date:   18/01/2025
---

### ဖတ်ရန်ကျမ်းချက်များ။

ဆာလံ၊ ၁ဝ၃း၁၃။ ဟေရှာ၊ ၄၉း၁၅။ ဟောရှေ၊ ၁၁း၁-၉။ မဿဲ၊ ၂၃း၃၇။ ၂ကော၊ ၁၁း၂။ ၁ကော၊ ၁၃း၄-၈။

> <p>အလွတ်ကျမ်းချက်</p>
> “မိန်းမသည် မိမိဖွားသောသားကို မသနားသည်တိုင်အောင်၊ မိမိနို့စို့သူငယ်ကို မေ့လျော့နိုင်သလော။ အကယ်၍ မေ့လျော့သော် လည်း၊ သင့်ကိုငါမမေ့လျော့” (ဟေရှာယ၊ ၄၉း၁၅)။

စိတ်ခံစားခြင်းကို မလိုလားအပ်သောအရာ၊ ရှောင်ရှားသင့်သောအရာဟု ရှုမြင်ကြလေ့ရှိပါသည်။ အချို့သောသူများအတွက် ထိုစိတ်ခံစားခြင်းသည် ကိုယ်ပိုင်ယုတ္တိမရှိခြင်းဖြစ်ရာ လူကောင်းသူကောင်းတစ်ဦးသည် စိတ်ခံစား လွယ်သူများမဟုတ်ဟု ဆိုကြသည်။ ရှေးဂရိအတွေးအခေါ်ပညာရှင်တို့မှ ကျိုးကြောင်းဆက်စပ်တတ်သောသူသည် ခံစားလွယ်သောသူမဟုတ်၊ ၎င်း၏ စိတ်ခံစားခြင်းကို တည်ငြိမ်စွာဖြင့် မခံစားရသကဲ့သို့ ထိန်းချုပ်တတ်သူသည် စံနမူနာပြသူဖြစ်သည်ဆို၏။

မထိန်းမသိမ်းနိုင်လောက်အောင် ပြင်းထန်သောစိတ်ခံစားခြင်းသည် ပြဿနာဖြစ်စေနိုင်၏။ သို့သော်လည်း ဘုရားရှင်သည် လူသားကို စိတ်ခံစား ခြင်းဖြင့် ဖန်ဆင်းထားလေရာ၊ ဘုရားရှင်ကိုယ်တော်တိုင်သည် ကျမ်းစာတွင် ကြီးမားသောစိတ်ခံစားချက်ရှိကြောင်း ဖော်ပြသည်။ ဘုရားရှင်ပင်လျှင် နက်နဲစွာ စိတ်ခံစားတတ်ကြောင်းကို သမ္မာကျမ်းစာတွင် ထပ်ခါတလဲဖော်ပြသောကြောင့် ဆိုးယုတ်သောအရာမဖြစ်နိုင်ပါ။ အဘယ်ကြောင့်ဆိုသော် ဘုရားရှင်ကိုယ်တော် တိုင်သည် ကောင်းမြတ်ခြင်းနှင့် အနန္တဉာဏ်တော်ဖြင့် ပြည့်စုံသောကြောင့် ဖြစ်သည်။

ဘုရားရှင်၏မေတ္တာတော်သည် နက်နဲသောစိတ်ခံစားခြင်းဖြစ်သည့် အကြောင်း မှန်ကန်ချက်များစွာတို့ကို တွေးဆနိုင်ပါသည်။ ဘုရားရှင်၏မေတ္တာ တော်ကို ထိုသို့မပြုစုမီတွင် ဘုရားသခင်၏စိတ်ခံစားခြင်းသည် လူသား၏ စိတ်ခံစားခြင်းဖြင့် မနှိုင်းယှဉ်မိရန် သတိရှိသင့်သည်။