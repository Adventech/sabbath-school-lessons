---
title:  မိခင်မေတ္တာထက်သာလွန်သောမေတ္တာ
date:   19/01/2025
---

လောကတွင် အကြီးဆုံးသောလူသား၏မေတ္တာဟူမူကား၊ သားသမီး အပေါ်ထားသော မိဘမေတ္တာပင်ဖြစ်လိမ့်မည်။ ကျမ်းစာသည် အံ့ဖွယ်ဘုရား၏ မေတ္တာကိုပုံဖော်ရာတွင် မိဘနှင့်သားသမီးတို့၏မေတ္တာကိုပင် ညွှန်းတတ်ကြ၏။ ဘုရား၏မေတ္တာသည် အကြီးမားဆုံးနှင့် အနက်နဲဆုံးသော လူသား၏စိတ်ခံစားမှု ဖြင့် ဖော်ပြသောမေတ္တာထက်ပင် လွန်စွာကြီးမားပေ၏။

`ဆာလံ၊ ၁ဝ၃း၁၃။ ဟေရှာယ၊ ၄၉း၁၅ နှင့် ယေရမိ၊ ၃၁း၂ဝ တို့ကိုဖတ်ပါ။ ဘုရားသခင်၏ကြင်နာသနားခြင်းသည် မည်မျှနက်နဲ သည်ဟု ဆိုသနည်း။`

ဤကျမ်းချက်အရ ဘုရားရှင်သည် မိမိချစ်သားသမီးများအား မိဘနှင့် သားသမီးသဖွယ် ချစ်ခင်ပေါင်းသင်းတော်မူ၏။ ဟေရှာယ၊ ၄၉း၁၅ တွင်လည်း လူသားမိခင်သည် မိမိနို့စို့သူငယ်ကိုမသနားဘဲ မေ့ကောင်းမေ့နိုင်သော်လည်း ထာဝရဘုရားသည် မိမိသားသမီးများအားမမေ့။ ကရုဏာတော်သည်လည်း မကုန် (မြည်၊ ၃း၂၂) ဟုဆို၏။

ဟေဗြဲစာလုံး ရာဟမ် (raham) သည် များပြားလှသော ဘုရား သခင်၏ကြင်နာခြင်းကရုဏာတော်ကိုဖော်ပြရာတွင် အသုံးပြုလေ့ရှိ၍၊ ၎င်းသည် ဟေဗြဲစာလုံး သားအိမ်အဓိပ္ပာယ်ရှိ ရေဟမ် (မန့နာ) မှဆင်းလာသည်ဟု ယူဆရသည်။ ကျမ်းစာပညာရှင်တို့သည် ဘုရား၏ကြင်နာခြင်းကရုဏာကို သားအိမ်ကဲ့သို့ မိခင်မေတ္တာဟုဆိုကြ၏။ စင်စစ် ၎င်းသည် မိခင်၏မွေးကင်းစ ရင်သွေးငယ်အား ကြင်နာသနားခြင်းထက် သာလွန်လှ၏။

ယေရမိ၊ ၃၁း၂ဝ တွင်လည်း ဘုရားသခင်သည် မိမိပဋိညာဉ်လူသား များကို ၎င်းတို့၏ပုန်ကန်မှုများအား ဘေးဖယ်ထားကာ “ချစ်သား၊” “နှစ်လို ဖွယ်သား” ဟု တင်စားထားသည်။ ထိုထက်မက “ငါ၏နှလုံးသည် သူ့အား တောင့်တ၍ သူ့အား အမှန်တကယ်ကရုဏာပြုမည်” ဟုဆို၏။ ဤနေရာတွင် ကရုဏာဟူသောစာလုံးသည် ဘုရားသခင်၏ကြင်နာသနားခြင်း ရာဟမ်ဖြစ် သည်။ ငါ၏နှလုံးသည် တောင့်တ၏ဟုဆိုရာတွင် ငါ၏အlကလီစာများဟိန်း၏ ဟုလည်းဆိုနိုင်ပေ၏။ ဘုရားသခင်သည် မိမိကိုယ်တွင်းအင်္ဂါများနာကျင်ခြင်း အားဖြင့်ပင် သူ၏လူများအား ချစ်ကြင်နာခြင်းသည် လွန်ကဲစွာနက်နဲကြောင်း ဖော်ထုတ်ခြင်းဖြစ်သည်။ ၎င်းတို့၏ဖောက်ပြားခြင်းကိုမူ ဘေးဖယ်ထားလျက် သူ၏သနားကြင်နာခြင်းကရုဏာတော်ကို သူ၏လူများအပေါ် မျှော်လင့် သည်ထက် သာလွန်လျက်စီဆင်းစေလေ၏။

`ကျွန်ုပ်တို့သည် ဘုရား၏ကြင်နာသနားခြင်းကို မိဘတို့၏ မေတ္တာအားဖြင့်နှိုင်းဆကာ စိတ်ချမ်းသာတတ်ကြပါသည်။ မချစ်တတ် သောမိဘရှိသောသူများသည် တစ်မျိုးရုန်းကန်နေရပြန်ပါသည်။ ဘုရားသခင်၏ကြင်နာသနားခြင်းကို ၎င်းတို့အား မည်ကဲ့သို့ချပြ နိုင်မည်နည်း။`