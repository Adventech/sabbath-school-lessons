---
title:  အကြင်နာပိုခြင်းနှင့်စိတ်လှုပ်ရှားလွယ်ခြင်း
date:   23/01/2025
---

သမ္မာကျမ်းစာ၏ဘုရားသခင်သည် အကြင်နာပို၍ စိတ်လှုပ်ရှား လွယ်သောဘုရားဖြစ်ရာ၊ ဤစိတ်လှုပ်ရှားခြင်းမျိုးကို ယေရှုခရစ်အားဖြင့်ပင် ဖော်ထုတ်ထားပြီးဖြစ်သည်။ ထာဝရဘုရားသည်လည်း စာနာတတ်သောဘုရား ဖြစ်ပြန်၍ (ဟေရှာယ၊ ၆၃း၉။ ဟေဗြဲ၊ ၄း၁၅)၊ သူ့လူတို့၏ဒုက္ခဆင်းရဲကြောင့် ကြင်နာသောစိတ်နှလုံးရှိ၍ ၎င်းတို့၏တောင်းဆိုသံများကိုနားညောင်းကာ နှစ်သိမ့် ပေးလိုသည် (ဟေရှာ၊ ၄၉း၁ဝ၊ ၁၅။ မဿဲ၊ ၉း၃၆။ မဿဲ၊ ၁၄း၁၄)။

`၁ကော၊ ၁၃း၄-၈ ကိုဖတ်ပါ။ ဤကျမ်းချက်သည် ထာဝရ ဘုရား၏ အကြင်နာပိုခြင်းနှင့် ထူးဆန်းသောမေတ္တာတော်ကို မည်ကဲ့ သို့ရောင်ပြန်ဟပ်စေရန် ခေါ်တော်မူသနည်း။`

ကျွန်ုပ်တို့သည် ၁ကော၊ ၁၃း၄-၈ တွင်ပါသော မေတ္တာမျိုးရှိသူတို့ နှင့် မိတ်သဟာယဖွဲ့လိုကြသော်လည်း ထိုသူတို့ကဲ့သို့ သူတစ်ပါးအပေါ် ကောင်းမြတ်ခြင်းကိုပြသဖူးပါသလား။ မိမိကိုယ်ကိုသည်းခံသောသူအဖြစ် မပြုလုပ် နိုင်ပါ။ မိမိကိုယ်ကိုမနာလိုသောသူ၊ ဘဝင်မြင့်သူ၊ ကြမ်းတမ်းသူ၊ အတ္တကြီး သူမဖြစ်ရန်လည်း မပြုလုပ်နိုင်ပါ။ မိမိတို့အထဲတွင် ခပ်သိမ်းသောအရာတို့အား ဖုံးအုပ်ခြင်း၊ ခပ်သိမ်းသောအရာတို့အားယုံခြင်း၊ ခပ်သိမ်းသောအရာတို့အား မျှော်လင့်ခြင်း၊ ခပ်သိမ်းသောအရာတို့အားသည်းခံခြင်း၊ ဖောက်ပြန်ခြင်းသဘော နှင့်ကင်းလွတ်ခြင်း (၁ကော၊ ၁၃း၇၊ ၈) စသည်တို့ကို သိုလှောင်စုဆောင်း နိုင်မည်မဟုတ်ပါ။ ဤအရာများတို့ကို ဝိညာဉ်တော်၏ဆုကျေးဇူးအားဖြင့်သာ ကျွန်ုပ်တို့ပိုင်ဆိုင်နိုင်မည်ဖြစ်သည်။ ဝိညာဉ်တော်သည်လည်း ထာဝရဘုရား၏ မေတ္တာတော်ကို ယေရှုခရစ်အား ယုံကြည်သူအပေါင်းတို့ကို သွန်းလောင်း ပေးတော်မူသောကြောင့် ထာဝရဘုရားအားချီးမွမ်းပါ၏ (ရောမ၊ ၅း၅)။

ထာဝရဘုရား၏ကျေးဇူးတော်နှင့် သန့်ရှင်းသောဝိညာဉ်တော်၏တန်ခိုး ကြောင့် ပြီးပြည့်စုံလင်သော ထာဝရဘုရား၏စိတ်လှုပ်ရှားခြင်းအား မည်ကဲ့သို့ တုံ့ပြန်နိုင်မည်နည်း။ ပထမ၊ မေတ္တာတော်ဖြစ်သော ထာဝရဘုရားအား လျော်ကန် စွာဝတ်ပြုရပါမည်။ ဒုတိယ၊ သူတစ်ပါးတို့အား ကြင်နာသနားမေတ္တာထား ခြင်းဖြင့် ထာဝရဘုရား၏မေတ္တာကို တုံ့ပြန်ရပါမည်။ ခရစ်ယာန်ယုံကြည်ခြင်း ဖြင့်သာ ကျေနပ်နေခြင်းမပြုဘဲ သူတစ်ပါးအား နှစ်သိမ့်တတ်ရပါမည်။ နောက်ဆုံး ကိုယ့်စိတ်ကို ကိုယ်မပြောင်းလဲတတ်ဘဲ ထာဝရဘုရားကသာလျှင် တတ်နိုင် သည်ကို သိရှိရပါမည်။

ထာဝရဘုရားသည် စိတ်နှလုံးအသစ်၊ ကောင်းသောအရာများသာပါ၍ အညစ်အကြေးကင်းစင်သောစိတ်နှလုံးကို ထာဝရဘုရားထံမှတောင်းလျှောက် ရပါမည်။ “ထိုသခင်သည် ကြွလာသောအခါ၊ ဘုရားသခင့်ရှေ့မှာ အပြစ်တင်ခွင့် ကင်းလွတ်သော သင်တို့၏စိတ်နှလုံးကို ကိုယ်တော်သည် သန့်ရှင်းခြင်းပါရမီ၌ မြဲမြံခိုင်ခံ့စိမ့်သောငှာ ငါတို့သည် သင်တို့ကိုချစ်သကဲ့သို့ သင်တို့သည် အချင်းချင်း ကိုလည်းကောင်း၊ သူတစ်ပါးတို့ကိုလည်းကောင်း ချစ်၍၊ ချစ်ခြင်းမေတ္တာနှင့် ကြွယ်ဝမည်အကြောင်း” (၁သက်၊ ၃း၁၂၊ ၁၃) ဆုတောင်းကြလော့။

`ဤမေတ္တာမျိုးကိုဖော်ထုတ်နိုင်ရန် အတ္တ၊ ပျက်စီးခြင်းနှင့် ပင်ကိုစိတ်နှလုံးတို့အား သေစေခြင်းသည် အဘယ်ကြောင့်လိုအပ်နိုင် သနည်း။ ဤအရာတို့အား သေစေနိုင်ရန် မည်သည့်ရွေးချယ်မှုမျိုးအား ပြုနိုင်မည်နည်း။`