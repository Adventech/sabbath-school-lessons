---
title:  ခရစ်တော်သည် လောကကိုအောင်ပြီ
date:   20/02/2025
---

အရာခပ်သိမ်းတို့သည် ဘုရားသခင်၏စံနမူနာအတိုင်းဖြစ်ခဲ့သော် ဆိုးသွမ်းခြင်းမရှိဘဲ မေတ္တာနှင့်ညီညွတ်ခြင်းသာရှိလိမ့်မည်။ စကြဝဠာတစ်ခုလုံး သည်လည်း ဘုရားသခင်၏စံနမူနာအတိုင်းသာ ပြန်ဖြစ်လိမ့်မည်။ ထိုစဉ်တွင် ဘုရားသခင်သည် သတ္တဝါအားလုံး၏လွတ်လပ်သောဆုံးဖြတ်ချက်ကိုငှဲ့ညာကာ သူ၏အလိုတော်ကိုလည်း ဆောင်ရွက်နေသည်။

မုန့်ဖုတ်ပြိုင်ပွဲတစ်ခုတွင် ပါဝင်ယှဉ်ပြိုင်သူအားလုံးတို့သည် သတ်မှတ် ထားသောပါဝင်ပစ္စည်းများအပြင် အခြားမိမိတို့ထည့်ဝင်လိုသောပစ္စည်းများကို ထည့်ဝင်ကာ မိမိတို့ဖုတ်လိုသောမုန့်မျိုးကို ဖုတ်နိုင်ခွင့်ရှိသည်ဆို၏။ နောက်ဆုံး တွင် မုန့်ဖုတ်သူများမှ မိမိတို့ဖုတ်သည်အတိုင်း အဆုံးအဖြတ်ပေးမည်ဖြစ်သည်။ ထိုနည်းတူစွာ ထာဝရဘုရားသည် သတ္တဝါတိုင်းတို့မှ မေတ္တာထားနိုင်ရန် ၎င်းတို့၏လွတ်လပ်မှုကို လိုက်လျော၍ ကမ္ဘာ့ရာဇဝင်တွင် ပါဝင်ပစ္စည်းများ တို့သည် ဘုရားရွေးချယ်သောအရာများထက် ဘုရားအလိုရှိသောအရာများနှင့် ဆန့်ကျင်သောအရာများဖြစ်နေတတ်သည်။

ဤအမြင်တွင် ဘုရားသခင်၏စောင့်ရှောက်ခြင်းသည် အတိုင်းအတာ တစ်ခုခုနှင့် မကန့်သတ်ဘဲ ဘုရားသခင်သည် ဖြစ်ပျက်သမျှအား တစ်ဖက်သတ် ထိန်းချုပ်နေသယောင်ဖြစ်၏။ အမှန်မှာ ဤကိစ္စတွင် ဘုရားသခင်၏စောင့်ရှောက် ခြင်းကို မျက်နှာနှစ်ဖက်မှ ကြည့်ရပါမည်။ ကမ္ဘာပေါ်တွင်ဖြစ်ပျက်သောအရာ တချို့တို့သည် ဘုရားမှဖြစ်စေသောအရာများဖြစ်၍ အခြားသောအရာ (ဆိုးသွမ်း ခြင်း) တို့သည် သတ္တဝါတို့၏လွတ်လပ်စွာဆုံးဖြတ်ခြင်းကြောင့်ဖြစ်သည်။ ထာဝရဘုရားအလိုမကျသော အဖြစ်အပျက်မြောက်မြားစွာရှိသည်။

`ယောဟန်၊ ၁၆း၃၃ ကိုဖတ်ပါ။ ဤကျမ်းချက်သည် ဒုက္ခဆင်းရဲ များကြား၌ မည်သည့်မျှော်လင့်ခြင်းပေးသနည်း။`

ဒုက္ခဆင်းရဲခြင်းကာလတွင် ထိုဒုက္ခဆင်းရဲခြင်းများမှ ဘုရားသခင် ကယ်တင်မည်ဟု လူတချို့သည် လွဲမှားစွာယုံကြည်နေကြသဖြင့် ယုံကြည်ခြင်း ယိမ်းယိုင်နေတတ်ကြသည်။ ယေရှုခရစ်၏ပြောကြားခြင်းနှင့်မူ ခြားနားလှ၏။ သူ့နောက်ကိုလိုက်သောသူတို့သည် လောကတွင် ထိုဒုက္ခဆင်းရဲခြင်းများကို ခံစားရမည်ဖြစ်သော်လည်း ခရစ်တော်သည် လောကကိုအောင်နိုင်ခဲ့ပြီဖြစ်သဖြင့် မျှော်လင့်ခြင်းရှိသည်ဟုဆို၏ (ယောဟန်၊ ၁၆း၃၃)။

ထိုဒုက္ခဆင်းရဲခြင်းများကို ကျွန်ုပ်တို့ရင်ဆိုင်ရခြင်းသည် ဘုရားသခင်၏ စံနမူနာအတိုင်းဖြစ်စေချင်သောကြောင့်မဟုတ်ပါ။ ကျွန်ုပ်တို့အမြဲစိတ်သိုမှီးထား ရမည့်ပုံရိပ်ကြီးမှာ မဟာတိုက်လှန်ပွဲကြီးဖြစ်သည်။ အဆိုးသည် အကောင်း အတွက်မလိုအပ်သော်လည်း ဘုရားသခင်သည် အဖြစ်အပျက်ဆိုးများထဲမှ အကောင်းကိုဆွဲထုတ်နိုင်သည်။ ဘုရားသခင်ကိုယုံကြည်ပါက ကျွန်ုပ်တို့၏ ဒုက္ခဆင်းရဲခြင်းများအားဖြင့် သူ့အနားသို့ဆွဲသွင်းရုံမက သူတစ်ပါးတို့ကိုပင် အကြင်နာပေးနိုင်ရန် လှုံ့ဆော်ပေးပါသည်။