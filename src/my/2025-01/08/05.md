---
title:  ဘုရားသခင်၏စံနမူနာနှင့်ရည်ရွယ်ထားသောကုစားခြင်း
date:   19/02/2025
---

`ဧဖက်၊ ၁း၉-၁၁ ကိုဖတ်ပါ။ ကြိုတင်သတ်မှတ်ခြင်းကို မည်သို့ ပြောဆိုသနည်း။ အချို့ကယ်တင်ရန်နှင့် အချို့ပျောက်ဆုံးရန် ကြိုတင်သတ်မှတ် ပါသလား။`

ဂရိစကားလုံး (prohorizo) ကို ကြိုတင်ပြဋ္ဌာန်းသည်ဟု ဘာသာပြန်ထားရာ ရာဇဝင်ဖြစ်ပျက်ခြင်းအကြောင်းရင်းတရားသည် ထာဝရ ဘုရား၏သတ်မှတ်ချက်ဖြစ်သည်ဟု မသွန်သင်ထားပါ။ ဂရိစကားလုံး၏ မူရင်းသည် ကြိုတင်ဆုံးဖြတ်သည်ဟူ၏။ တစ်ဖက်သတ်ကြိုတင်ဆုံးဖြတ်ခြင်း ပြုနိုင်သည်နည်းတူ တစ်ပါးသူတို့၏လွတ်လပ်သောဆန္ဒကို အခြေပြု၍ ကြိုတင် ဆုံးဖြတ်ခြင်းလည်းဖြစ်နိုင်သည်။ သမ္မာကျမ်းစာတွင် ဒုတိယအဆိုအတိုင်း ထာဝရဘုရားပြုတော်မူသည်ဟု သွန်သင်ထားသည်။

သမ္မာကျမ်းစာနေရာအများတွင် (ဥပမာ၊ ရောမ၊ ၈း၂၉၊ ၃ဝ) ကြိုတင် ပြဋ္ဌာန်းသည်ဟု ဘာသာပြန်ထားသောစကားလုံးသည် သတ္တဝါတို့၏ လွတ်လပ်သောဆုံးဖြတ်ခြင်းကို ကြိုတင်သိနှင့်သော ထာဝရဘုရားသည် အနာဂတ် အတွက် ကြိုတင်ပြင်ဆင်နေခြင်းကိုဆိုလိုသည်။ အရာအားလုံးအဆုံးသတ် ကောင်းစေရန် ထာဝရဘုရားသည် ရာဇဝင်ကို မိမိအလိုကျလမ်းပြပို့ဆောင် ရာတွင် သတ္တဝါတို့၏ မိမိတို့လွတ်လပ်သောဆန္ဒအရ စစ်မှန်သောမေတ္တာဖြင့် မိတ်သဟာယဖွဲ့ခြင်းကို တန်ဖိုးထားသည်။

ဧဖက်၊ ၁း၁၁ တွင် ထာဝရဘုရားသည် မိမိစေတနာ၏အလိုတော်သို့ လိုက်၍ အလုံးစုံတို့ကို စီရင်ပြုပြင်သည်ဟုဆို၏။ ဤအဆိုသည် ထာဝရ ဘုရားသည် အလုံးစုံတို့ကို မိမိအလိုကျစီရင်ပြုပြင်သည်ဟု ဆိုလိုပါသလား။ ဧဖက်၊ ၁း၉-၁၁ ကို သီးသန့်ဖတ်ပါက အထက်ပါအမြင်သည် မှန်ကန် သယောင်ဖြစ်၏။ သို့သော်လည်း ဤအမြင်သည် အရင့်အရင်ကျွန်ုပ်တို့တွေ့မြင် ခဲ့ရသောအမြင် လူတို့သည် ရံဖန်ရံခါထာဝရဘုရား၏အလိုတော်ကို ငြင်းပယ် ကြသည်ဆိုသည့်အမြင်နှင့် ဆန့်ကျင်နေပါလိမ့်မည် (လုကာ၊ ၇း၃ဝ။ ၁၃း၃၄။ ဆာလံ၊ ၈၁း၁၁-၁၄ နှင့်နှိုင်းယှဉ်ဖတ်ပါ)။ သမ္မာကျမ်းစာသည် မိမိနှင့် မိမိ မဆန့်ကျင်သည်ဖြစ်သော် ဤကျမ်းချက်များအား မည်ကဲ့သို့နားလည်နိုင်မည်နည်း။

ဘုရားသခင်၏စံနမူနာနှင့် ရည်ရွယ်ထားသောကုစားခြင်းတို့နှစ်ခုကို ရှင်းလင်းစွာခွဲခြားတတ်ရုံဖြင့် ဤအချက်တို့ကို ပြည့်စုံစွာနားလည်ကြပါလိမ့် မည်။ ဘုရားသခင်၏စံနမူနာဆိုသည်မှာ သူ၏အလိုကျကို လူတိုင်းမှလိုက်လျှောက် ပါက သူဖြစ်စေလိုသောအရာဖြစ်လာခြင်းကို ဆိုလိုသည်။ ဘုရားသခင်၏ ရည်ရွယ်ထားသောကုစားခြင်းကို တစ်မျိုးရှင်းပြရသော် သတ္တဝါတို့၏လွတ်လပ်သော ရွေးချယ်မှုဖြင့် ဘုရားသခင်၏အလိုတော်မှလမ်းလွဲခြင်းတို့အားလုံးကို ကြိုတင် ၍ထည့်စဉ်းစားထားပြီးခြင်းဟု ဆိုလိုသည်။ ဧဖက်၊ ၁း၁၁ သည် ဘုရားသခင်၏ ရည်ရွယ်ထားသောကုစားခြင်းဖြစ်တန်ရာ၏။

`ဘုရားသခင်၏အနာဂတ်အား ကြိုတင်သိမြင်ခြင်းသည် အနန္တဉာဏ်ဖြစ်သဖြင့် ရွေးချယ်မှုမှန်သမျှ အကောင်းအဆိုးတို့ကို ကြိုတင်သိမြင်သဖြင့် ခပ်သိမ်းသောအရာတို့၏အကျိုး (ရောမ၊ ၈း၂၈) ကို ပြုနိုင်သည်ဆို၏။ ဤအမှန်တရားမှ သင်သည် မည်သည့်နှစ်သိမ့် ခြင်းရနိုင်မည်နည်း။`