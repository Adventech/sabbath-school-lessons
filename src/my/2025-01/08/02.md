---
title:  အမြင့်ဆုံးသောဘုရား
date:   16/02/2025
---

ဘုရားသခင်သည် အမြင့်ဆုံးသောဘုရားဖြစ်ကြောင်း အလယ်တန်း လူရွယ်တို့အား ဆရာမှသင်ပေး၏။ သူသည် ဖြစ်ပျက်မည့်အရာခပ်သိမ်းကို ထိန်းချုပ်သည်ဟုဆို၏။ ထိုအခါ ကျောင်းသားလေးတစ်ယောက်က “ဒါဆို ကျွန်တော့်ခွေးလေးသေစဉ်က ဘုရားထိန်းချုပ်နေတာပေါ့။ ဘာဖြစ်လို့ ကျွန်လို့ ခွေးလေးကိုသတ်တာလဲ” ဟုမေး၏။

သူ့ဆရာက “ဒါကတော့ခက်တယ်နော်။ တစ်ခါတစ်ရံမှာ ထာဝရ ဘုရားသည် အခက်အခဲများကို ဖြတ်ကျော်စေတာဟာ လာမယ့် သာ၍ခက်ခဲ သောအရာများကိုဖြတ်ကျော်နိုင်ရန် ပြင်ဆင်ပေးခြင်းဖြစ်တယ်။ ငါ့ခွေးလေး သေတာကိုလည်း ငါမှတ်မိသေးတယ်။ အဲဒီအခက်အခဲကို ဖြတ်ကျော်နိုင်ခဲ့လို့ သာ၍ခက်ခဲသော ငါ့အဘွားသေတဲ့အခါမှာ ငါလည်းခံသာသွားတာပါပဲ။ ဖြစ်နိုင်မယ်ထင်သလား” ဟု ပြန်ပြောသည်။

အတန်ကြာတိတ်ဆိတ်ပြီးမှ၊ ကျောင်းသားလေးက “ဒါဆို ဘုရားက ကျွန်တော့်ခွေးလေးကိုသတ်တာ ကျွန်တော့်အဘွားကိုလည်း သတ်ဦးမှာမို့လို့ ပြင်ဆင်ခိုင်းနေတာပေါ့” ဟုပြန်ပြော၏။ - Marc Cortez, quoted in John C, Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

လူတို့သည် ဖြစ်သမျှအရာတို့သည် ဘုရားအလိုတော်ပါဟု ပြောဆို ကြပါသည်။ ဖြစ်ပျက်သမျှသည် ဘုရားဖြစ်စေလိုသည်အတိုင်းဖြစ်သည်မှာ သမားရိုးကျသာဖြစ်၏။ ထာဝရဘုရားသည် အနန္တတန်ခိုးရှင်ဖြစ်၏။ သို့ဖြစ် သော်လည်း ဘုရားမဖြစ်စေလိုသောအရာတို့သည် မည်ကဲ့သို့ဖြစ်လာသနည်း။ ဘယ်လိုပဲဖြစ်ဖြစ်၊ ဘယ်လိုဆိုးဆိုး ဘုရားအလိုတော်ပါ။ ဤကဲ့သို့သွန်သင် ကြပါသည်။

`ဆာလံ၊ ၈၁း၁၁-၁၄။ ဟေရှာယ၊ ၃ဝး၁၅၊ ၁၈။ ဟေရှာယ၊ ၆၆း၄ နှင့် လုကာ၊ ၁၃း၃၄ တို့ကိုဖတ်ပါ။ ဤကျမ်းချက်တို့မှ ထာဝရဘုရား၏အလိုတော်သည် အမြဲပြည့်စုံမစုံ မေးခွန်းအား မည်ကဲ့သို့သွန်သင်သနည်း။`

မြောက်မြားစွာတို့မှ ဘုရားသခင်သည် မိမိအလိုတော်ကို အမြဲပြည့်စုံ စေသည်ဟု ယုံကြည်ကြသော်လည်း သမ္မာကျမ်းစာသည် ကွဲပြားစွာသွန်သင်၏။ ဘုရားရှင်၏အလိုတော်မပြည့်စုံခြင်းသည် ထပ်ခါတလဲလဲပင်ရှိ၏။ ဖြစ်ပျက် နေသောအရာတို့သည် ဘုရားရှင်အလိုရှိသောအရာတို့နှင့် ဆန့်ကျင်ဘက်ဖြစ် လေ့ရှိ၏။ ဘုရားရှင်မှဖြစ်မည်ဟု ကြေညာသောအရာတို့သည် လက်တွေ့ ဖြစ်ပျက်နေခြင်းနှင့် ဆန့်ကျင်လေ့ရှိ၏။ သူ၏လူတို့အတွက် အလိုတော်ရှိသော အရာတစ်ခုအစား သူ၏လူတို့မှ အခြားတစ်ခုအားရွေးချယ်ကြ၏။ ထာဝရ ဘုရားသည် “ငါ၏လူများမူကား၊ ငါ၏စကားကိုနားမထောင်။ ငါ၏လူတို့သည် ငါ၏စကားကို နားထောင်ပါစေ။ ဣသရေလသည် ငါ၏လမ်းကိုလိုက်ပါစေ။ သူတို့၏ရန်သူများကို အမြန်နှိပ်စက်၍ ဒဏ်ခတ်မည်” ဟု မိန့်တော်မူ၏ (ဆာလံ၊ ၈၁း၁၁၊ ၁၃၊ ၁၄)။

`အရာခပ်သိမ်းတို့သည် ထာဝရဘုရားအလိုတော်အတိုင်း ဖြစ်ပျက်သည်ဟူသော ယုံကြည်ခြင်းကိုတွေးတောကြည့်ပါ။ ဆိုးညစ် ခြင်းနှင့်ပတ်သက်လာပါက ဘယ်မျှလောက်ပြဿနာဖြစ်နိုင်မည်နည်း။`