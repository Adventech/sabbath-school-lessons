---
title:  ဆက်လက်လေ့လာရန်။
date:   21/02/2025
---

Ellen G. White, "God With Us", pp. 19-26, in the Desire of Ages ကိုဖတ်ပါ။

“ကျွန်ုပ်တို့အတွက် ရွေးနုတ်ခြင်းစီမံကိန်းသည် အာဒံနှင့်ဧဝတို့ကျဆုံး ပြီးနောက်မှ စတင်စီစဉ်သည်မဟုတ်ပါ။ “ရှေးကပ်ကာလပတ်လုံးဝှက်ထားပြီး လျှင် ယခုမှထင်ရှားသော” အရာဖြစ်သည် (ရောမ၊ ၁၆း၂၅)။ ၎င်းသည် ထာဝရကာလမှစ၍ ဘုရားသခင့်ရာဇပလ္လင်၏ အုတ်မြစ်အဖြစ်တည်ခဲ့သည်။ အစအဦးကတည်းကပင် ဘုရားသခင်နှင့် ခရစ်တော်တို့သည် စာတန်၏ ဖောက်ပြန်ခြင်းနှင့် လှည့်ဖြားခြင်းဖြင့် လူသား၏ကျဆုံးခြင်းတို့ကို ကြိုသိထား နင့်ပြီဖြစ်သည်။

ဘုရားသခင်သည် အပြစ်တည်ရှိရန် ချမှတ်မထားခဲ့ပါသော်လည်း တည်ရှိမည်ကို ကြိုတင်သိမြင်၍ ထိုကြောက်မက်ဖွယ်အကျိုးဆက်အား ရင်ဆိုင် နိုင်ရန် စီမံကိန်းဆွဲရတော့သည်။ လောကကိုချစ်အားကြီးလွန်းသောကြောင့် သူ၏တစ်ဦးတည်းသောသားတော်ကိုပေးရန် ပဋိညာဉ်ပြုလေ၏။ သူ့ကိုယုံကြည် သူအပေါင်းတို့သည် ပျက်စီးခြင်းသို့မရောက်ဘဲ ထာဝရအသက်ရစေခြင်းငှာ (ယော၊ ၃း၁၆) ဟုဆို၏။” (Ellen G. White, The Desire of Ages, p. 22).

**ဆွေးနွေးရန်မေးခွန်းများ**

`ထာဝရဘုရား၏လိုအင်ဆန္ဒသည် ပြည့်စုံလေ့မရှိဟူသောအဆိုသည် လောကတွင်ဖြစ်ပျက်သောအရာတို့အပေါ် ထိုအဆိုသည် သင်၏အမြင်အား မည်ကဲ့သို့လွှမ်းမိုးနိုင်မည်နည်း။ ထာဝရဘုရား၏မပြည့်စုံသောလိုအင်ဆန္ဒ များရှိသည်ကို လက်တွေ့နားလည်စေရန် မည်သည့်သာဓကများရှိသနည်း။`

`ကြာသပတေးသင်ခန်းစာတွင် ထာဝရဘုရားနှင့် ခရစ်တော်တို့သည် စာတန်၏ဖောက်ပြန်ခြင်းကို ကြိုတင်သိမြင်သော်လည်း ကျွန်ုပ်တို့အား ဆက်လက်ဖန်ဆင်းထားပါသည်။ မေတ္တာကိုလည်း ထည့်ရောရမည်ဖြစ်ရာ ထိုမေတ္တာသည် လွတ်လပ်နေရပါမည်။ ကျွန်ုပ်တို့အားချစ်နိုင်သူများမဟုတ်ဘဲ ချစ်တတ်သူများအဖြစ် ဖန်ဆင်းထားရာ၊ ထိုအရာကပင် ယေရှုကိုကပ်တိုင် သို့ပို့ဆောင်လေသည်။ ကျွန်ုပ်တို့အားမေတ္တာ၏လွတ်လပ်ခြင်းဖြင့် မငြင်းပယ် ဘဲ ခရစ်တော်သည် ကပ်တိုင်ပေါ်တွင် ဆင်းရဲခံစေသော ဘုရားသခင်၏ အုပ်ချုပ်ရေးသည် မည်မျှသန့်ရှင်း၍ မည်မျှလေးနက်သနည်း။`

`ကျွန်ုပ်တို့သည် လောက၏ဒုက္ခဆင်းရဲခြင်းအတွက် မြည်တမ်းကြသော် လည်း၊ ဘုရားသခင်ကိုယ်တော်တိုင်သည် ထိုဒုက္ခဆင်းရဲခြင်းအတွက် ဝမ်းနည်းပက်လက်ဖြစ်သည်ကို မည်မျှလောက် သင်သည်စဉ်းစားမိပါ သနည်း။ ဘုရားသခင်ကိုယ်တော်တိုင်သည် ထိုဒုက္ခဆင်းရဲခြင်းအတွက် ဝမ်းနည်းပက်လက်ဖြစ်သည်ကို သင်နားလည်သဘောပေါက်ခြင်းသည် ထိုဒုက္ခဆင်းရဲခြင်းအပေါ် သင်၏နားလည်မှုသည် မည်သို့အပြောင်းအလဲ ရှိလာသနည်း။`