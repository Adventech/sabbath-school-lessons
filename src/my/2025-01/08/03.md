---
title:  အနန္တတန်ခိုးရှင်
date:   17/02/2025
---

သမ္မာကျမ်းစာတွင် ဘုရားရှင်၏အံ့ဖွယ်တန်ခိုးတော်ကို ဖော်ပြထား ပါသည်။ တန်ခိုးတော်ကိုအသုံးပြု၍ အံ့ဖွယ်ဖြစ်ရပ်ရေတွက်မကုန်အောင် ပြုထား ပါသည်။ ထိုစဉ်တွင်ပင် ဘုရားရှင်အလိုမရှိသောအရာများစွာတို့ ဖြစ်ပျက် ကြ၏။

`ဗျာ၊ ၁၁း၁၇။ ယေရမိ၊ ၃၂း၁၇-၂ဝ။ လုကာ၊ ၁း၃၇ နှင့် မဿဲ၊ ၁၉း၂၆ တို့ကိုဖတ်ပါ။ ဟေဗြဲ၊ ၁း၃ ကိုပါတွေးတောပါ။ ဘုရားရှင်၏တန်ခိုးတော်အကြောင်း မည်သို့သွန်သင်ထားသနည်း။`

အထက်ပါကျမ်းချက်တို့မှ ထာဝရဘုရားသည် အနန္တတန်ခိုးရှင်ဖြစ် သည်သာမက တန်ခိုးတော်ဖြင့် အရာခပ်သိမ်းအား အကျိုးပြုကြောင်းသွန်သင် သည်။ ဗျာဒိတ်ကျမ်းစာမှလည်း အနန္တတန်ခိုးရှင် (ဗျာ၊ ၁၁း၁၇။ ၂ကော၊ ၆း၁၈။ ဗျာ၊ ၁း၈။ ၁၆း၁၄။ ၁၉း၁၅။ ၂၁း၂၂) ဟု ဘာသာပြန်ဆိုထားသည်။ ထာဝရဘုရားသည် အနန္တတန်ခိုးရှင်ဖြစ်သည်ဆိုသည့်အခါ စကားလုံးဖြင့်သာ မဟုတ်ဘဲ တန်ခိုးတော်အသုံးပြုကာ လောကဓမ္မတာကို ကြားဝင်စွပ်၍ သူ၏ လူတို့ကို ကယ်တင်ခဲ့သည်။

ထာဝရဘုရားသည် အနန္တတန်ခိုးရှင်ဖြစ်သည်ဆိုသော်ငြားလည်း ထာဝရဘုရားသည် မည်သည့်အရာကိုမဆို ပြုလုပ်နိုင်သည်ဟု မဆိုလိုပါ။ သမ္မာကျမ်းစာတွင်ပင် ထာဝရဘုရားမပြုနိုင်သောအရာတချို့ရှိသည်။ သာဓက အနေဖြင့် ၂တိ၊ ၂း၁၃ တွင် “မိမိကိုယ်ကို ငြင်းပယ်တော်မမူနိုင်” ဟုဆို၏။ အများသောခရစ်ယာန်တို့မှ ထာဝရဘုရားသည် အနန္တတန်ခိုးရှင်ဖြစ်၍ သူ၏ သဘောသဘာဝနှင့် ဆန့်ကျင်ဘက်မဖြစ်သမျှပြုလုပ်နိုင်သည်ကို လက်ခံကြ သည်။ မဖြစ်နိုင်သောအရာ၊ သူ၏သဘောသဘာဝနှင့် ဆန့်ကျင်သောအရာ ဂေသရှေမန်တွင် ခရစ်တော်၏တောင်းလျှောက်ခြင်းမျိုးတို့ဖြစ်သည်။

ခရစ်တော်ကိုယ်တော်တိုင်မှ “ဘုရားသခင်သည် ခပ်သိမ်းသောအမှု တို့ကို တတ်နိုင်တော်မူသည်” (မဿဲ၊ ၁၉း၂၆) ဟုဆို၏။ ကပ်တိုင်တွင် အသေမခံရမီလေးတွင် “အကျွန်ုပ်အဘ၊ ဤခွက်သည် အကျွန်ုပ်ကို လွန်သွား နိုင်လျှင် လွန်သွားပါစေသော။ သို့သော်လည်း အကျွန်ုပ်အလိုအတိုင်းမဖြစ် ပါစေနှင့်” (မဿဲ၊ ၂၆း၃၉) ဟု တောင်းလျှောက်၏။ ခမည်းတော်သည် ခရစ်တော်အား ကပ်တိုင်မှလွတ်မြောက်စေနိုင်သော တန်ခိုးရှိပါလျက် အပြစ်သား တို့အား ကယ်တင်ရမည့်လုပ်ငန်းတွင် ထိုသို့မပြုနိုင်ပါ။ နှစ်ခုလုံးမပြုနိုင်ပါ။ တစ်ခုခုတော့ပြုရပါမည်။ ယေရှုအား သေခြင်းမှလွတ်မြောက်စေသော်၊ အပြစ်သား များကို မကယ်နိုင်တော့ပါ။

`သမ္မာကျမ်းစာတွင် ဘုရားသခင်သည် လူအားလုံးကယ်တင် လိုကြောင်း သွန်သင် (ဥပမာ၊ ၁တိ၊ ၂း၄-၆။ တိတု၊ ၂း၁၁။ ၂ပေ၊ ၃း၉။ ယေဇ၊ ၃၃း၁၁) သော်လည်း လူအားလုံးကယ်တင်ခြင်းသို့ မရောက်ရပါ။ သို့ဖြစ်၍ လွတ်လပ်သောဆန္ဒနှင့် အနန္တတန်ခိုးသည် အကန့်အသတ်ဖြင့် လွတ်လပ်မှုပေးထားကြောင်း မည်ကဲ့သို့သွန်သင် ထားသနည်း။`