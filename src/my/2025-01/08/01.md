---
title:  လွတ်လပ်သောဆန္ဒ၊ မေတ္တာနှင့်အထက်မှပံ့ပိုးခြင်း
date:   15/02/2025
---

### ဖတ်ရန်ကျမ်းချက်များ။

လုကာ၊ ၁၃း၃၄။ ယေရမိ၊ ၃၂း၁၇-၂ဝ။ ဟေဗြဲ၊ ၁း၃။ တရားဟော၊ ၆း၄၊ ၅။ ဧဖက်၊ ၁း၉-၁ဝ။ ယောဟန်၊ ၁၆း၃၃။

> <p>အလွတ်ကျမ်းချက်</p>
> “သင်တို့သည် ငါ့ကိုအမှီပြု၍ ငြိမ်သက်ခြင်းရှိစေခြင်းငှာ ဤစကားကို ငါဟောပြောပြီ။ သင်တို့သည် လောက၌ ဒုက္ခဆင်းရဲကို ခံရလိမ့်မည်။ သို့သော်လည်း မစိုးရိမ်ကြနှင့်။ ငါသည် လောကကို အောင်ပြီဟု မိန့်တော်မူ၏” (ယောဟန်၊ ၁၆း၃၃)။

လောကတွင် ထာဝရဘုရား၏လုပ်ဆောင်ခြင်းကို အထက်မှပံ့ပိုးစီစဉ် ပေးခြင်းဟုခေါ်သည်။ ကျွန်ုပ်တို့နှင့် ဘုရားဆက်သွယ်မှု၊ သူတစ်ပါးနှင့် ဆက်သွယ်မှု၊ ဆိုးညစ်ခြင်းပြဿနာတို့အပေါ် ကျွန်ုပ်တို့ထင်မြင်ချက်များသည် ထာဝရဘုရား၏ပံ့ပိုးစီစဉ်ခြင်းနှင့်ဆိုင်၍၊ ကျွန်ုပ်တို့၏သဘောထားအပေါ်မူတည် ၍ အလွန်ကွာဟနေလိမ့်မည်။

ခရစ်ယာန်တို့သည် ထိုစီစဉ်ခြင်းကို ကျယ်ပြန့်စွာနားလည်ထားကြ သည်။ လူတချို့က ဘုရားရှင်သည် အရာခပ်သိမ်းဖြစ်ပျက်စေရန် မိမိတန်ခိုး ကို အသုံးပြုကာ၊ ကယ်တင်ရမည့်သူ၊ ပျောက်ဆုံးမည့်သူတို့ကိုပင် မိမိအလိုကျ ရွေးချယ်သည်ဟု ဆိုကြသည်။ ဤအမြင်တွင် လူသားတို့သည် လွတ်လပ်စွာ ရွေးချယ်ခွင့်မရှိဘဲ ထာဝရဘုရား၏အမိန့်သာလျှင် အတည်ဖြစ်၏။ သူတို့သည် လူသည်ဆန္ဒရှိသော်လည်း ဘုရားကသာဆုံးဖြတ်သည်ဟုဆိုကြ၏။

ဆန့်ကျင်ဘက်တွင်၊ သမ္မာကျမ်းစာသာဓကတို့သည် ဖြစ်ပျက်သော အရာခပ်သိမ်းတို့အား ဘုရားမှဆုံးဖြတ်တော်မမူပါ။ လူသားတို့နှင့် ကောင်းကင် တမန်တို့အား၊ ဘုရား၏အလိုတော်ကိုပင် ဆန့်ကျင်နိုင်သောလွတ်လပ်သည့် ဆန္ဒကိုပေး၏။ ကျဆုံးခြင်း၊ အပြစ်နှင့်ဆိုးသွမ်းခြင်းသည် လွတ်လပ်သော ဆန္ဒကို အလွဲသုံးခြင်း၏အတိဒုက္ခကို ပြဇာတ်သဖွယ်တွေ့ရခြင်းဖြစ်သည်။ ကယ်တင်ခြင်းစီမံကိန်းသည် လွတ်လပ်သောဆန္ဒကို အလွဲသုံးခြင်း၏အတိဒုက္ခ ကို ကုစားရန်ဖြစ်သည်။