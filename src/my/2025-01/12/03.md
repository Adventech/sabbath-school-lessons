---
title:  အကြီးဆုံးအပြစ်နှစ်ပါး
date:   17/03/2025
---

အကြီးဆုံးပညတ်နှစ်ပါးသည် ဘုရားသခင်အားချစ်ခြင်းနှင့် အချင်းချင်း ချစ်ခြင်းဖြစ်သည်ဟု ယေရှုကိုယ်တော်တိုင်ဆိုသည်။ ဤပညတ်တို့ကို ရှင်သန် စေရာတွင်လည်း မြင်တွေ့ရသောအရာ၊ ယေရှု၏ခြေရာကိုနင်းခြင်းလည်းဖြစ်သည့် သူတစ်ပါးအားချစ်ခြင်းကိုပြသသော ပေးဆပ်ခြင်းလည်းရှိရပါမည်။

အကြီးဆုံးသောပညတ်နှစ်ခုတို့သည် ဘုရားသခင်အားချစ်ခြင်းနှင့် အချင်းချင်းချစ်ခြင်းဖြစ်ပါက အကြီးဆုံးအပြစ်သည် အဘယ်အရာနည်း။

`ဆာလံ၊ ၁၃၅း၁၃-၁၉ ကိုဖတ်ပါ။ သမ္မာကျမ်းစာတစ်လျှောက် မည်သည့်အပြစ်ကို အလေးထားကာဖော်ပြထားသနည်း။`

ဓမ္မဟောင်းကျမ်းသည် အရာခပ်သိမ်းထက် ထာဝရဘုရားအား ချစ် မြတ်နိုးခြင်းကို အလေးထားတင်ဆက်ထားသည် (တရားဟော၊ ၆း၅)။ ဤကိစ္စ သည် ထာဝရဘုရားကိုချစ်ခြင်းနှင့်ဆန့်ကျင်သော ကြီးလေးသောအပြစ်တည်း ဟူသော ရုပ်တုကိုးကွယ်ခြင်းပင်ဖြစ်သည်။

`ဇာခရိ၊ ၇း၉-၁၂ ကိုဖတ်ပါ။ ဇာခရိကျမ်းအရ ထာဝရဘုရား သည် မည်သည့်အရာကိုရှုတ်ချသနည်း။ ရုပ်တုကိုးကွယ်ခြင်းအပြစ် သည် အကြီးဆုံးပညတ်တော်နှစ်ပါးနှင့် မည်သို့ဆက်စပ်မှုရှိစေသနည်း။`

ထာဝရဘုရားသည် ကရုဏာဒေါသဖြင့် တုံ့ပြန်သောအရာသည် ရုပ်တု ကိုးကွယ်ခြင်းသာမဟုတ်ဘဲ သူ၏လူများကို တစ်ဦးချင်းဖြစ်စေ၊ အဖွဲ့လိုက် ဖြစ်စေ၊ နှိပ်စက်ခြင်းကိုပင်ဖြစ်သည်။ ဘုရားသခင်သည် မေတ္တာဖြစ်သဖြင့် မတရားမှုအပေါ်ဒေါသထွက်၏။

ဓမ္မဟောင်းကျမ်းစာတောက်လျှောက် တင်ဆက်ထားသောကြီးလေး သည့်အပြစ်မှာ ကြီးမားသောပညတ်တော်နှစ်ခု ထာဝရဘုရားအားချစ်ခြင်းနှင့် အချင်းချင်းချစ်ခြင်းဖြင့် ပတ်သက်မှုမှားယွင်းခြင်းသာဖြစ်သည်။ အတိုကောက် ပြောရသော် သူတစ်ပါးကိုမချစ်သောသူသည် ထာဝရဘုရားအားမချစ်နိုင်ပါ။

၁ယော၊ ၄း၂ဝ၊ ၂၁ တွင်လည်း “တစ်စုံတစ်ယောက်သောသူက၊ ငါသည် ထာဝရဘုရားကိုချစ်သည်ဟုဆိုလျက် မိမိညီအစ်ကိုကိုမုန်းလျှင် ထိုသူ သည် မုသားကိုသုံးသောသူဖြစ်သည်။ မိမိမြင်ရသောညီအစ်ကိုကိုမချစ်လျှင် မမြင်သေးသောဘုရားသခင်ကို အဘယ်သို့ချစ်နိုင်မည်နည်း။ ဘုရားသခင်ကို ချစ်သောသူသည် မိမိညီအစ်ကိုကိုချစ်ရမည်ဟူသောပညတ်တော်ကို ငါတို့သည် ခရစ်တော်ထံမှ ခံရကြပြီ” ဟုဆို၏။

`ဘုရားသခင်ကိုချစ်ခြင်းသည် သူတစ်ပါးအားချစ်ခြင်းနှင့် ခွဲခြားထား၍မရနိုင်ကြောင်း သင်မည်သို့ရှင်းပြနိုင်မည်နည်း။ ခွဲခြား မရသော ဤဆက်စပ်ခြင်းကို မည်သို့နားလည်သနည်း။`