---
title:  ထာဝရဘုရားသည်မျှတခြင်းကိုစုံမက်၏
date:   18/03/2025
---

ထာဝရဘုရားသည် မျှတခြင်းကိုစုံမက်၍ ဆိုးညစ်ခြင်းကိုမုန်းတီးကြောင်း (ဆာ၊ ၃၃း၅။ ဟေရှာ၊ ၆၁း၈) နှင့် မမျှတခြင်းနှင့် ၎င်း၏သားကောင်များ အားငဲ့ညာကာ အလွန်ကရုဏာဒေါသထွက်ကြောင်း သမ္မာကျမ်းစာဖော်ပြထား သည်။ ဓမ္မဟောင်းကျမ်းတွင်လည်း ဖိနှိပ်နင်းချေခြင်းခံရသူများကြောင့် ထာဝရ ဘုရားသည် ထိုသို့ပြုလုပ်နေသူများအပေါ် ကရုဏာဒေါသထွက်ကြောင်း ဖော်ပြ ထားသည်။

`ဆာလံ၊ ၈၂ ကိုဖတ်ပါ။ ထာဝရဘုရားသည် လောက၏ မတရားခြင်းကြောင့် စိုးရိမ်ပူပန်ကြောင်း ဤသီချင်းသည် မည်သို့ဖော်ပြ ထားသနည်း။ ကျွန်ုပ်တို့အတွက် မည်သို့အဓိပ္ပာယ်သက်ရောက်နိုင်သနည်း။`

ဤကျမ်းချက်အရ၊ လောကအုပ်ချုပ်သူတို့သည် မတရားမှုများအပေါ် တာဝန်ရှိ၍ ၎င်းတို့၏ယိုယွင်းပျက်စီးသော တရားစီရင်မှုအပေါ် တစ်နေ့ ဘုရားရှင်ပြန်၍စီရင်လိမ့်မည်။ ဟောပြောရေးသားထားကြသည်။ အထူးသဖြင့် အုပ်ချုပ်သူများအား မတရားသောသူများ မျက်နှာကိုထောက်၍၊ အဘယ်မျှကာလ ပတ်ခုး မတရားသဖြင့်စီရင်ကြမည်နည်း (ဆာလံ၊ ၈၂း၂) ဟု မေးတော်မူ၏။

ထိုမျှမကဘဲ သူတို့အား “ဆင်းရဲသောသူနှင့် မိဘမရှိသောသူတို့ကို စောင့်မကြလော့။ ငြိုငြင်သောသူနှင့် ငတ်မွတ်သောသူတို့ဘက်၌ တရားစီရင် ကြလော့။ ဆင်းရဲသောသူနှင့်ငတ်မွတ်သောသူကို မတရားသောသူတို့လက်မှ ကယ်နုတ်ကြလော့” (ဆာလံ၊ ၈၂း၃၊ ၄) ဟု တောင်းဆို၏။ ဓမ္မဟောင်းကျမ်း ပုရောဖက်တို့သည် တရားမျှတခြင်းအား ကျယ်လောင်စွာဆင့်ခေါ်ထားလေသည်။ သမ္မာကျမ်းစာတွင် အရေးမပါသောစကားတစ်ခွန်းမျှမရှိပါ။ ဓမ္မဟောင်းကျမ်း ပုရောဖက်တို့၏ပြောစကားများသည် ယေရှုကိုယ်တော်တိုင်မှ သွေးသားဖြင့် ပြောဆိုသောစကားများ၏ ဗဟိုပြုရာပင်ဖြစ်သည်။

ထာဝရဘုရားသည် မိမိအား မေတ္တာဖြင့်နားထောင်မည့်သူများကို အလိုတော်ရှိ၍၊ လျှို့ဝှက်စွာဖိတ်ခေါ်နေသည်မဟုတ်ပါ။ မိက္ခာ၊ ၆း၈ တွင် တိကျပြတ်သားစွာ “အချင်းလူ၊ ကောင်းသောလမ်းကို ပြတော်မူပြီ။ တရား သဖြင့်ပြုခြင်း၊ ကရုဏာကိုနှစ်သက်ခြင်း၊ သင်၏ဘုရားသခင့်ရှေ့တော်၌ နှိမ့်ချ သောစိတ်နှင့် ကျင့်နေခြင်းမှတစ်ပါး အဘယ်ပူဇော်သကာကို ထာဝရဘုရား တောင်းတော်မူသနည်း” ဟုဆို၏။ ဤခံစားချက်သည်လည်း သမ္မာကျမ်းစာ တွင် ပျံ့နှံ့နေလေသည်။ သာဓကတစ်ခုအဖြစ် “သင်တို့သည် အချင်းချင်း ချစ်ကြလျှင် လူအပေါင်းတို့သည် ထိုမေတ္တာကိုထောက်၍ သင်တို့သည် ငါ၏ တပည့်ဖြစ်သည်ကို သိကြလိမ့်မည်” (ယောဟန်၊ ၁၃း၃၅။ ၁ယော၊ ၄း၈-၁၆) ဟု ယေရှုမိန့်တော်မူ၏။

`မိက္ခာ၊ ၆း၈ ကိုဗဟိုပြုထားကာ၊ ပြောဆိုပြုမူပါက ကျွန်ုပ်တို့ မိသားစုနှင့် အသင်းတော်သည် မည်သို့ဖြစ်လာနိုင်မည်နည်း။ မည်သို့ပင် စကားစပ်စေကာမူ ဤဥပဒေသတို့ကိုကျင့်သုံးနိုင်ရန် မည်သို့ထင်ရှားစွာ ဖော်ထုတ်ပြသနိုင်မည်နည်း။`