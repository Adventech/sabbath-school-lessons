---
title:  ကျွန်ုပ်၏အိမ်နီးချင်းသည်မည်သူနည်း။
date:   20/03/2025
---

လုကာ၏မှတ်တမ်းတွင် အကြီးဆုံးပညတ်ဖြစ်သည့် ဘုရားသခင်အား ချစ်ခြင်းနှင့် အိမ်နီးချင်းအားချစ်ခြင်းတို့ကို မိန့်တော်မူပြီးသည်နှင့် ကျမ်းတတ် ဆရာတစ်ပါးသည် မိမိကိုယ်ကိုဖြောင့်မှန်စေလိုသဖြင့် “မည်သူသည် အကျွန်ုပ်နှင့် စပ်ဆိုင်သနည်း” (လုကာ၊ ၁ဝး၂၉) ဟုမေးလေ၏။ ယေရှုသည်လည်း ယနေ့တွင် ကျွန်ုပ်တို့ကျွမ်းဝင်ပြီးဖြစ်သော်လည်း၊ ထိုအချိန်တွင် တုန်လှုပ်စရာ ကောင်းသော ရှမာရိသရုပ်ပြပုံတစ်ခုဖြင့် တုံ့ပြန်လေသည်။

`လုကာ၊ ၁ဝး၂၅-၃၇ တွင် ကောင်းသောရှမာရိသရုပ်ပြပုံကို ဖတ်ရှုပါ။ လူသား၏ရာဇဝင်တွင် တစ်ပါးသူအပေါ် မတရားထိခိုက် စေခြင်းနှင့် ပုရောဖက်များ၏တရားမျှတမှုနှင့် ကြင်နာတရားအတွက် အော်ဟစ်နေခြင်းတို့ကို မည်ကဲ့သို့ဖော်ဆောင်သနည်း။`

ယေရှုသည် တရားမျှတခြင်းကိုသာ ပြောဆိုနေသည်မဟုတ်ဘဲ၊ တည်ထောင်ရန်ကြွလာခဲ့သည်။ ရှေးပုရောဖက်တို့တောင်းဆိုနေသော တရား မျှတမှုဟူသည်မှာ ယေရှု၌ပြည့်စုံလေသည် (လုကာ၊ ၄း၁၆-၂၁ နှင့် ဟေရှာ၊ ၆၁း၁၊ ၂)။ ယေရှုသည် လူသားအားခုး၏လိုအင်ဆန္ဒဖြစ်ရာ၊ အထူးသဖြင့် ကယ်တင်ခြင်းကိုလိုလားသူများအတွက်ဖြစ်သည်။ ထာဝရဘုရား၏ရာဇပလ္လင်ကို လုယူလိုသောရန်သူတို့နှင့်နှိုင်းယှဉ်ပါက၊ ယေရှုသည် အပြစ်ကင်းစင်လျက်၊ မိမိကိုယ်ကိုနှိမ့်ချကာ၊ မိမိကိုအပြစ်၊ မတရားခြင်းနှင့် ဖိနှိပ်ခံသူတို့နှင့်ရေတွက် ၏။ ဖြောင့်မတ်စေသောဖြောင့်မတ်သူသည် ယုံကြည်သောသူတို့တွင် မေတ္တာ ဖြင့်မျှတခြင်းကိုတည်ထောင်ကာ ရန်သူတို့ကိုအနိုင်ယူလေသည်။ ကြီးလေးသော အရာများကိုတည်မြဲစေရန် ခရစ်တော်သည် အသေပင်ခံခဲ့သည်ဖြစ်ရာ ကျွန်ုပ်တို့ သည် အရေးမထားဘဲ မည်သို့နေနိုင်မည်နည်း။

ဆာလံ၊ ၉း၈၊ ၉ တွင် မြေကြီးသားတို့ကို တရားသဖြင့်စီရင်တော် မူ၏။ လူမျိုးတို့အား ဖြောင့်မတ်စွာစီရင်ခြင်းကိုပြုတော်မူ၏။ ထာဝရဘုရား သည် ညှဉ်းဆဲခြင်းခံရသူတို့၏ခိုလှုံရာ၊ ဘေးအန္တရာယ်ရောက်သည်ကာလ၌ ခိုလှုံရာဖြစ်တော်မူ၏။ ဆာလံ၊ ၁၄၆း၇-၉ တွင်လည်း ထာဝရဘုရားသည် “ညှဉ်းဆဲခြင်းခံရသူတို့အား တရားပြုတော်မူ၏။ ဆာမွတ်သောသူတို့အား အစာ ပေး၏။ ကိုယ်တော်သည် ချုပ်နှောင်ခံရသူတို့အား လွတ်မြောက်ခြင်းပေး၏။ ကိုယ်တော်သည် မျက်စိကန်းသောသူတို့အား မျက်စိဖွင့်ပေး၏။ ကိုယ်တော်သည် နှိမ့်ချသောသူတို့ကို ကြွပင့်တော်မူ၏။ ကိုယ်တော်သည် ဖြောင့်မတ်သူများကို ချစ်တော်မူ၏။ ကိုယ်တော်သည် ဧည့်သည်များကို စောင့်မတော်မူ၍ မုဆိုးမနှင့် မိဘမရှိသောသူများကိုထောက်မတော်မူ၏။ မတရားသောသူများ၏လမ်းကို မူကား၊ ကွေ့ကောက်စေတော်မူ၏။”

ကျွန်ုပ်တို့၏ပတ်ဝန်းကျင်ရှိဆင်းရဲသူများနှင့် ကြင်နာသူများအား ကူညီ ဖေးမနိုင်ရန် ထာဝရဘုရား၏နှုတ်ကပတ်တော်သည် မည်မျှကြည်လင်ပြတ်သား သနည်း။

`ယေရှု၏အမှုတော်တွင် ချို့တဲ့သောသူများကို လက်လှမ်း မီသည်ကို ကျွန်ုပ်တို့သည် မည်သည့်သင်ခန်းစာယူနိုင်မည်နည်း။ ယေရှုကဲ့သို့ နိမိတ်လက္ခဏာမပြုနိုင်သည်တိုင်၊ ကျွန်ုပ်တို့၏ ကူညီခြင်းသည် နိမိတ်လက္ခဏာသဖွယ်ပင် မည်ကဲ့သို့ဖြစ်မည်နည်း။`