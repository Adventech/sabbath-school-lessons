---
title:  ဆက်လက်လေ့လာရန်။
date:   21/03/2025
---

Ellen G. White, "The Sabbath," pp. 281-289, in the Desire of Ages ကိုဖတ်ပါ။

“သတင်းစုံစမ်းထောက်လှမ်းသူတို့သည် မိမိတို့အကြပ်တွေ့မည်စိုးသဖြင့် ခရစ်တော်နှင့်လူထုရှေ့တွင် ခရစ်တော်အား မည်သို့မျှပြန်မပြောဝံ့ကြပါ။ သူသည် မှန်ရာကိုပြောမှန်း သူတို့သိကြသည်။ တိရစ္ဆာန်တစ်ကောင်အားပစ်ထား၍ ဆုံးရှုံး မည့်အစား ကယ်တင်မည်ဖြစ်သော်လည်း၊ ရိုးရာအားချိုးဖောက်မည့်အစား လူနာကိုပစ်ထားရန်သာ အလိုရှိကြသည်။ ထာဝရဘုရား၏ရုပ်ခုးတူ ဖန်ဆင်း ထားသောလူသားအား စကားမတတ်သော တိရစ္ဆာန်တစ်ကောင်ကိုပင် သာ၍ ဂရုစိုက်ကြ၏။ ဤသည်ပင် မှားယွင်းသောကိုးကွယ်ခြင်း၏လုပ်ရပ်ဖြစ်ကြောင်း ပြသ၏။ ထာဝရဘုရားထက်သာလွန်နိုင်ရန် လူ၏ဆန္ဒကို ဦးထိပ်ထားကြ သော်လည်း၊ သူတို့သည် တိရစ္ဆာန်တစ်ကောင်ထက်ပင် နိမ့်ကျသွားကြ၏။

ထာဝရဘုရား၏ကြီးမြတ်တော်မူခြင်းကို တိုက်ခိုက်သောဘာသာ မှန်သမျှသည် ဖန်ဆင်းစဉ်အခါက လူသား၏ဘုန်းတော်ကို လိမ်လည်ဖျက်ဆီး သည်။ ယေရှုခရစ်တော်၌ ထိုဘုန်းတော်အား ပြန်လည်တည်ဆောက်မည် ဖြစ်သည်။ မှားယွင်းသောဘာသာတို့သည် လူသားတို့၏ချို့တဲ့ခြင်း၊ ဆင်းရဲ ခြင်းနှင့် အခွင့်အရေးများကိုလျစ်လျူရှုရန် ထောက်ခံသည်။ ဧဝံဂေလိတရား သည်မူကား၊ လူသားသည် ခရစ်တော်၏အသွေးဖြင့် ရွေးနုတ်ထားသဖြင့် လူ၏ဒုက္ခဆင်းရဲနှင့် ချို့တဲ့ခြင်းကို ကြင်နာစွာဂရုပြုရန်သွန်သင်၏။ ထာဝရ ဘုရားမှ “လူသည် ရွှေစင်ထက်တန်ဖိုးရှိမည်အကြောင်း၊ ဆင်းရဲသားသည် ဩဖိရရွှေကျောက်ထက် အဖိုးထိုက်မည်အကြောင်း ငါပြုမည်” (ဟေရှာယ၊ ၁၃း၁၂) ဟု မိန့်တော်မူ၏။

“ယေရှုသည် ဥပုသ်နေ့တွင် ကောင်းမှုနှင့်ဆိုးမှုမည်သည်က ပြုသင့် သည်၊ အသက်ကိုကယ်တင်ခြင်းနှင့်သတ်ခြင်း မည်သည်ကပြုသင့်ကြောင်းကို ဖာရိရှဲတို့အားမေးခြင်းဖြင့်၊ ၎င်းတို့၏ဆိုးညစ်သောစိတ်ထားအား ရင်ဆိုင်လေ၏။ ယေရှုသည် အသက်ကိုကယ်တင်၍ လူထု၏ပျော်ရွှင်မှုကိုရှာနေစဉ်တွင်၊ သူတို့ သည် ယေရှု၏အသက်အား မုန်းအားကြီးစွာရန်ရှာနေကြတော့သည်။ ဒုက္ခ ဆင်းရဲခြင်းအား ကုစားသည်ထက်၊ ၎င်းတို့စီစဉ်သကဲ့သို့ ဥပုသ်နေ့တွင်သတ်ဖြတ် ခြင်းသည် သာ၍ကောင်းသလော။ ထာဝရဘုရား၏သန့်ရှင်းသောနေ့တွင် ကြင်နာသနားခြင်းကိုပြသကာ လူအားခုးအား ချစ်ခြင်းအမှုထက် စိတ်နှခုး အတွင်းမှ သတ်ဖြတ်ခြင်းသည် သာ၍ဖြောင့်မတ်မည်လော” (Ellen G. White The Desire of Ages, pp. 286, 287).

**ဆွေးနွေးရန်မေးခွန်းများ**

`မှားယွင်းသောဘာသာတို့သည် လူသားတို့၏ချို့တဲ့ခြင်း၊ ဆင်းရဲခြင်းနှင့် အခွင့်အရေးများကို လျစ်လျူရှုရန် ထောက်ခံသည်ဆိုသည်မှာ မှန်ကန် ပါသလား။ အသင်းတော်နှင့် အသိုက်အဝန်းတွင် ပရမ်းပတာမလုပ်ကိုင်ဘဲ မည်ကဲ့သို့ စိတ်ပါဝင်စားစွာလုပ်ဆောင်နိုင်မည်နည်း။`

`ကျွန်ုပ်၏အိမ်နီးချင်းမည်သူနည်း။ သင်၏အိမ်နီးချင်းမည်သူနည်း။ မေတ္တာ ဖြင့်နယ်ကျော်ကာ အမှုဆောင်သော၊ ကောင်းသောရှမာရိနှင့်တူနိုင်ရန်၊ ယေရှုကဲ့သို့ လက်တွေ့မည်သို့ပြုလုပ်ရမည်နည်း။`