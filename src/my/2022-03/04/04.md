---
title:  ယေရှု၏နောက်ဆုံးစကားများ
date:  19/07/2022
---

ယေရှုသည် ယေရုရှလင်ဦမိ့တွင်ရှိနေခဲ့ချိန်ဖြစ်သည်။ အသေခံရန် အတွက်ဖြစ်သည်။ ရှင်မဿဲခရစ်ဝင် ကျမ်းအရ ပသခါပွဲမကျင်းပမီအချိန် ကလေး၌ ယေရှုရှင်သည်တပည့်တော်တို့ကို ဥပမာများပေးကာသွန်သင်မှု ပြုခဲ့သည်။ အပျိုကညာဆယ်ဦးအကြောင်း၊ သိုးနှင့်ဆိတ်အကြောင်းစသည်တို့ ပါဝင်သည်။ ယင်းအကြောင်း အရာများသည် ယေရှုရှင်ကြွလာမည့်အကြောင်းနှင့် ပတ်သက်၍ ကျွန်ုပ်တို့မည်သို့အသက်ရှင်နေထိုင်ရမည့် အကြောင်းကို သွန်သင်ထားခြင်းဖြစ်သည်။ ယနေ့ယေရှုရှင်ကြွလာမည့်နိမိတ်လက္ခဏာများ ကျွန်ုပ်တို့ ပတ်လည်၌ ဖြစ်ပေါ်နေသည်။ မဖြစ်ဖူးသေးသောအရာများစွာပါဝင်နေပါသည်။

အပျိုကညာဆယ်ဦးဥပမာ၌ (မသဲ၊ 25:1-12)၊ မှတ်ချက်ပေးသူ များစွာရှိ၍ ဆီကိုသန့်ရှင်းသော ဝိညာဉ်တော်ဟု နှိုင်းယှဉ်ကြသည်။ အယ်လင်ဂျီဝှိုက် ကလည်းသဘောတူသည်။ သို့သော်ထိုဆီကိုစာရိတ္တဟု လည်းပုံဆောင်ပြီး အခြား သူများမှကျွန်ုပ်တို့ကိုလုပ်ပေး၍မရကြောင်း မှတ်ချက်ပြုထားသေးသည်။

**ပုံပမာကိုဖတ်ပါ။ ပုံပမာသည်မည်သည့်နည်းလမ်းဖြင့်ပြောင်းလဲသွား သနည်း။ ဆီကိုသန့်ရှင်းသော ဝိညာဉ်တော်ဖြစ်စေ၊ သင်ပိုင်ဆိုင်သောစာရိတ္တ ဖြစ်စေ၊ မည်သို့မည်ပုံပြောင်းလဲခဲ့သနည်း။ အကယ်၍သာဆီသည် သန့်ရှင်းသော ဝိညာဉ်တော်အဖြစ်ပုံဆောင်ခြင်းဖြစ်ပါက သင့်အဖို့မည်သို့အကျိုးရှိမည်နည်း။ ထို့အတူ သင်၏ စာရိတ္တအဖြစ်ပုံဆောင်လျှင်လည်း မည်သို့အကျိုးဖြစ်မည်နည်း။**

`သန့်ရှင်းသောဝိညာဉ်တော်`

`စာရိတ္တ`

`သိုးနှင့်ဆိတ်ဥပမာကိုလည်းဖတ်ပါ။ (မသဲ၊ 25:31-46)။ သိုးနှင့်ဆိတ်  ခွဲခြားရာ၌ မည်သည့်အရည်အချင်းကို သတ်မှတ်ပေးထားသနည်း။`

ရှင်ဘုရင်သည်ဆိတ်နှင့်သိုးကိုခွဲခြားရာ၌ လုပ်ဆောင်ချက်အပေါ်မူတည် သည်ကိုသင်သတိပြုပါ။ စာရိတ္တကို ဆိုလိုပါသည်။ ယေရှုရှင်သည် အကျင့်အားဖြင့်ကယ်တင်ခြင်းရရှိမည်ဟု မသင်ကြားမသွန်သင်သော်လည်း စာရိတ္တ သည်ကယ်တင်ခြင်းအတွက်အရေးကြီးကြောင်းနှင့် ခရစ်တော်အားဖြင့်ကယ်တင်ခြင်း ခံရသူတို့သည် မိမိတို့အသက်တာစာရိတ္တ၏ပြသတုံ့ပြန်မှုအပေါ် အမှန်သတ်မှတ် ကြောင်းတွေ့ရသည်။

`အဆိုတစ်ခုတွင် ‘စာရိတ္တသည်အမှောင်ထဲ၌ရှိနေသောသူတစ်ဦးဖြစ်သည်။ သင့်ကိုကြည့်နေသူတစ်ဦး တစ်ယောက်မျှမရှိသောအချိန်တွင် သင်သည်မည်ကဲ့သို့ သောသူမျိုးဖြစ်သနည်း။ သင်သည်ပြောင်းလဲရန် လိုအပ်ကြောင်း မည်ကဲ့သို့အဖြေ ရသနည်း။`