---
title:  ပညာရှိ
date:  20/07/2022
---

ယမန်နေ့၌ ယေရှုရှင်ဒုတိယအကြိမ်ကြွလာခြင်းကို စောင့်မျှော်သူများ အနေဖြင့် စာရိတ္တသည် အရေးကြီးကြောင်း ကျွန်ုပ်တို့သိရပြီဖြစ်သည်။ ယနေ့မှာ ဆက်လက်၍ ခရစ်တော်ဒုတိယ အကြိမ်ကြွလာရန် အချိန်အတွင်း အသက်ရှင် နေသောသူများအတွက် စာရိတ္တသည်အထူးအရေးကြီးနေကြောင်းကို ပို၍ အသေးစိတ် လေ့လာကြမည်ဖြစ်သည်။

`ဒံယလ၊ 12:1-10 ကိုဖတ်ပါ။ မည်သည့်အကြောင်းဖြစ်သနည်း။ ကမ္ဘာကြီး၏ရာဇဝင်သည် မည်သို့ရွေ့လျားနေသနည်း။ အရေးအကြီးဆုံးမှာ ဘုရားသခင်၏လူတို့သည် မိမိတို့စာရိတ္တကိုယခုအချိန်၌ မည်သို့ဖော်ပြနေ ကြောင်းကျမ်းချက်များကထောက်ပြနေပါသည်။ ဆိုးသွမ်းသူများနှင့်နှိုင်းယှဉ် သည့်အခါ သူတို့၏စာရိတ္တမည်သို့ရှိနေသနည်း (ဗျာဒိတ်၊ 22:11) ကိုလည်း ဖတ်ပါ။`

ဒံယေလ၏ဖော်ပြချက်အရ ခရစ်တော်မကြွလာမီအချိန်ကလေး၌ ကမ္ဘာကြီး၏အချိန်အခါသည် စိတ်ရှုပ်ဖွယ်မတရားမှုများပိုများလာမည်ဟုဆိုသည်။ ဒံယေလ၊ 12:3, 10 ၌ ဖြောင့်မတ်သူနှင့်ဆိုးသွမ်းသူတို့ ယခုအချိန်ထင်ရှား သောလုပ်ရပ်ကို ကျွနု်ပ်တို့သိခွင့်ရထားသည်။ လူဆိုးတို့သည် ‘မကောင်းမှုကို ဦပလုပ်ကြမည်’ (ဒံယေလ၊ 12:10)။ ဖြောင့်မတ်သူများနှင့်နှိုင်းယှဉ်ကြည့်လျှင် အခန်းငယ် 3 ၌ တောက်ပစွာလင်းလက်လျက် ရှိကြောင်း၊ ဖြူစင်အောင် စစ်ကြောခံထားရသည့်ပုံပေါ်ပါသည်။ အစွန်းအထင်းကင်း၍သန့်ရှင်းဖြူစင်သည် (ဒံ၊ 12:10)။ ဒုက္ခဆင်းရဲခြင်းကာလ၌ ထိုကာလကိုမမြင်စဖူးသောဆင်းရဲဒုက္ခ ကပ်ကာလသည်ရောက်လိမ့်မည် (ဒံယေလ၊ 12:1)။ နှိုင်းယှဉ်ကြည့်သော် ဆိုးသွမ်းသူများနားမလည်နိုင်သော်လည်း ဖြောင့်မတ်သူများသည် ‘ပညာရှိစွာ’ နားလည်၍လုပ်ဆောင်ကြမည်။

မည်သည်ကိုနားလည်သနည်း။ သင်္ချာ၊ သိပ္ပံ၊ အဆင့်မြင့်ဝေဖန်ပိုင်း ခြားခြင်းလား။ သုတ္တံကျမ်းမှ ဖော်ပြ ချက် အရ ‘ထာဝရဘုရားကိုကြောက်ရွံ့ခြင်း သဘောသည် ပညာ၏မူလအစ’ ဟုဆုံးမထားသည် (သုတ္တံ၊ 1:7)။ ပညာရှိ ဟုဆိုသောအခါ ပညာရှိရခြင်းသည် နောက်ဆုံးနေ့ရက်ကာလအကြောင်းကို နားလည်ခြင်း ကြောင့်ဖြစ်သည်။ ဆင်းရဲခြင်းကာလအကြောင်းကိုဖေါ်ပြနိုင်ခြင်း ကြောင့်ဖြစ်သည်။ သူတို့အတွက် အံ့သြစရာမရှိပါ။ နှုတ်ကပတ်တော်ကို လေ့လာရာ၌ ထိုအချိန်သည်ရောက်လာမည်ကိုသိရှိထားသည်။ အရေးကြီးဆုံး အရာမှာ ဆင်းရဲဒုက္ခကာလသည် သူတို့ကိုရွေကဲ့သို့စစ်နေကြောင်း၊ ဖြူစင်ခြင်း ရှိစေကြောင်းကို နားလည်သဘောပေါက်ထားခြင်းဖြစ်သည်။ တစ်ဘက်၌ရှိသော လူဆိုးတို့မှာမူ ပုန်ကန်ခြင်းအလုပ်ကို သာဆက်လက်ပြုမူနေကြသည်။ ဆိုးသွမ်း မှုကိုသာဆက်လက်လုပ်ဆောင်မြဲလုပ်ဆောင်နေသည်။

`ကျွန်ုပ်တို့သည်သန့်ရှင်းစင်ကြယ်ရန် အစစ်ခံရမည့်အကြောင်းသိရှိ ထားကြသည်။ နောက်ဆုံးနေ့ရက် အတွက်ဖော်ပြသောကျမ်းချက်များကို ကျွနု်ပ်တို့ ဖတ်ရှုရသော်လည်း အရေးကြီးသောဖြူစင်သန့်ရှင်းသွားစေရန် စစ်ကြောခံရ မည့်အကြောင်းကို ယနေ့ကျွန်ုပ်တို့နားလည်ရန် မည်သည့်စည်းကမ်းချက်ကို တွေ့မြင်ရသနည်း။`