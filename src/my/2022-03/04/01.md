---
title:  ရွေပန်းထိမ်ဆရာသည်မိမိ၏မျက်နှာကိုမြင်ရခြင်း
date:  16/07/2022
---

### ဖတ်ရန်ကျမ်းချက်မျာ
မသဲ၊ 5:16; 1ကော၊ 4:9; ဧဖက်၊ 3:10; ယောဘ၊ 23:1-10; မသဲ၊ 25:1-12; ဒံ၊ 12:1-10; ဧဖက်၊ 4:11-16;

> <p>အလွတ်ကျမ်းချက်</p>
> "ငါတို့ရှိသမျှသည် မျက်နှာဖုံးကိုဖွင့်လျက် မှန်ကိုကြည့်သကဲ့ သို့၊ သခင်ဘုရား၏ ဘုန်းအသရေတော်ကို ကြည့်မြင်၍၊ ဝိညာဉ်တော် တရား၏အရှင်သည် ရောင်ခြည်တော်ကိုလွတ်တော်မူသည်အတိုင်း၊ ငါတို့သည် ဘုန်းအသရေ တိုးပွား၍ ပုံသဏဥာန်တော်နှင့်အညီပြောင်းလဲ   ခြင်းရှိရကြ၏" (2ကော၊ 3:18)။

အေမီခါမီချဲလ်သည်ကလေးများကိုအိန္ဒိယနိုင်ငံရှိ ရွေပန်းထိမ်ဆရာ နှစ်ဦးဆီသို့ခေါ်သွားသည်။ မိရိုးဖလာ လုပ်ငန်းဖြစ်သည်။ မီးသွေးများမီးတောက် လောင်နေသောမီးအထဲ၌ ကြွေခွက်ကိုထည့်ထားပြီး ကြွေခွက်အထဲ၌ ဆားနှင့် မန်ကျည်းသီးများရောကာထည့်ထားသည်။ အုတ်ခဲမှုန့်ကိုလည်းထည့်ထားသည်။ ရွေကိုကြွေခွက်အတွင်း ထည့်ကာ ရောထားသောပစ္စည်းများနှင့်အပူပေးသော အခါမှာ ရွေသည်ပို၍ပို၍သန့်စင်လာပါသည်။ မီးသည် ရောထားသမျှသော ပစ္စည်းကိုဝါးဦမိလောင်ကျွမ်းသည်နှင့် ရွေသည်ပို၍ပို၍သန့်စင်သွားသည်။ ရွေပန်းထိမ် ဆရာသည် ညှပ်ဖြင့်ရွေကိုထုတ်ယူပြီး သန့်စင်ခြင်းမရှိသေးလျှင် ထပ်၍မီးဖြင့်လောင်စေပြန်သည်။ ရွေကိုပြန်၍ မီးဖြင့်စစ်တိုင်း မီးအပူချိန်သည် ပို၍မြင့်လာသည်။ လေ့လာသူလူငယ်များမှရွေပန်းထိမ်ဆရာကို ‘ဘယ်အချိန်မှာ ရွေသန့်စင်သွားသလဲ’ လို့မေးကြရာ ပန်းထိမ်ဆရာက ‘ငါ့မျက်နှာကိုပြန်မြင် ရချိန်မှာ ရွေသန့်စင်တဲ့ အချိန် ရောက်တာပါပဲဟုပြန်ဖြေသည်။’ Amy Carmichael, _Learning of God_ (Fort Washington, PA: Christian Literature Crusade, 1989), p. 50.

ဘုရားသခင်သည်ကျွနု်ပ်တို့ကိုသန့်စင်စေရန် ရှာကြံနေလျက်ရှိသည်။ ရွေကဲ့သို့သန့်စင်သွားစေရန် စစ်ပေးသည်။ ကိုယ်တော်၏ရုပ်လုံးတော်နှင့်တူရန် အတွက် ပြောင်းလဲပေးရန်ဖြစ်သည်။ အံ့သြဖွယ်ပန်းတိုင်ပင် ဖြစ်သည်။ ခရစ်တော် ကဲ့သို့စာရိတ္တကိုတူညီသွားစေရန် အပြင်းအထန်စမ်းသပ်ပေးနေသည်။

**တစ်ပတ်တာသတိပြုရန်။** ဒုက္ခဆင်းရဲခြင်းရင်ဆိုင်ရသောအခါ သန့်ရှင်း ဖြူစင်ခြင်းအတွက် မည်သို့ပို့ဆောင်ပေးသနည်း။ အမှားနှင့်အမှန်တိုက်လှန်ပွဲ အကြား ကျွနု်ပ်တို့မည်သို့နားလည်ခွင့်ရရှိသွားသနည်း။