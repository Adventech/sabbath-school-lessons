---
title:  မျှော်လင့်မထားသောကွေ့လမ်းပတ်လမ်း အပိုင်း (2) ပတ်လည် ခင်းသောစားပွဲ
date:  29/06/2022
---

> <p></p>
> "အကျွန်ုပ်၏ရန်သူတို့ရှေ့မှာအကျွန်ုပ်အဖို့စားပွဲကိုခင်းတော်မူ၏။အကျွန်ုပ်ခေါင်းကိုဆီနှင့်လိမ်းတော်မူ၏။  အကျွန်ုပ်ခွက်ဖလားသည်လျှံလျက် ရှိပါ၏" (ဆာလံ၊ 23:5)။

လူ၏အသက်တာ၌ ရန်သူမိတ်ဆွေရှိသည်မှာမလွဲပါ။ ရန်သူနှင့် ဆုံတွေ့စဉ် သင်မည်သို့ဆက်ဆံသနည်း။ သင့်ကိုမကောင်းကြံစည်သူကိုလက်စား ချေရန် စိတ်ကူးရင်ညညအိပ်ပျော်ပါရဲ့လား။ ခရစ်ယာန်အတွက်ရန်သူကို မည်သို့တုံ့ပြန်ရမည်ကို ပို၍ခက်ခဲစွာဆုံးဖြတ်ရပါမည်။

`သင်၏အသက်တာ၌ မည်သို့သောရန်သူမျိုးကိုရင်ဆိုင်နေရသနည်း။ သင့်ကိုနာကျင်လိုသူအား သင် မည်သို့ တုံ့ပြန်တတ်သနည်း။ သို့မဟုတ် သင် မည်သို့သတိဦပသနည်း။ ခရစ်တော်မိန့်တော်မူသော မသဲ၊ 5:44 ကို သင်မည် သို့လိုက်လျှောက်သနည်း။ သို့မဟုတ်ပါက ရှင်ပေါလုသြဝါဒပေးရေးသားသော ရောမ၊ 12:18-21 ကို သင်မည်သို့ခံယူသနည်း။`

ဆာလံ၊ 23:5 တွင် ဒါဝိဒ်မင်းကြီးမှကျွန်ုပ်တို့ကို ရန်သူနှင့်ကြုံရသောအခါ မည်သို့ဆက်ဆံရမည့်အကြောင်း စိတ်ဝင်စားဖွယ်ပြသပေးသည်။ သူကိုယ်တိုင်နည်းလမ်းရှာဖွေခြင်းမျိုးမဟုတ်ဘဲ ဘုရားသခင်သာ ကိုယ်စား ဝင်ရောက်လုပ်ဆောင်ပေးကြောင်းသက်သေခံထားသည်။ ဘုရားသခင်သည် သူ့အတွက်စားပွဲသောက်ပွဲ ပြင်ဆင် ပေးကြောင်း အတည်ပြုရေးသားထားသည်။

ဒါဝိဒ်မင်း၏ခေတ်အခါတွင် ဂုဏ်သရေရှိလူကြီးမင်းများအား စားပွဲ သောက်ပွဲခေါ်ဖိတ်သောအခါ၌ ပွဲကျင်းပရာခန်းမသို့မဝင်မီ သူ၏ဦးခေါင်းကို ဖိတ်ကြားသူများမှ ဆီမွေးဖြင့်လူး၍ကြိုဆို ရသောထုံးစံဓလေ့ ရှိသည်။ ထိုဆီမွေး မှာ သံလွင်ဆီနှင့်အမွေးနံ့သာရောစပ်ထားသောဆီမွေးဖြစ်သည်။ ထိုနောက်မှ ဧည့်သည် တော်ကိုစားပွဲသောက်ပွဲ၌ စားစရာများဖြင့် ရှေ့တွင်အလျှံပယ်ပြုစု ကျွေးမွေးကြသည်။

`ဆာလံ၊ 23:5 ၌ စားပွဲ၊ ဆီနှင့်ခွက်ဖလားဟူ၍ သုံးမည်သောအရာကို ဖော်ပြသနည်း။ ဘုရားရှင်သည် ကျွန်ုပ်တို့အတွက်ကိုပြင်ဆင်ပေးကြောင်း၊ ကျွန်ုပ်တို့သည်သေမင်းချိုင့်တွင်းရောက်ရှိချိန်မှာပင် ဘုရားရှင်သည် အရာ အားလုံးကိုတင်ပြင်ဆင်ထားကြောင်း ပြသလိုခြင်းဖြစ်ပါသလား။`

ရှင်ပေါလု၏သတိပေးချက်အရ "အကြောင်းမူကား၊ငါတို့သည်အသွေးအသားရှိသောရန်သူတို့နှင့် ဆိုင်ပြိုင် တိုက်လှန်ကြရသည်မဟုတ်၊ အထွတ် အမြတ်တို့နှင့်လည်းကောင်း၊ အာဏာစက်တို့နှင့်လည်းကောင်း၊ လောကီ မှောင်မိုက်၌အစိုးတရပြုလုပ်သောမင်းတို့နှင့်လည်းကောင်း၊ မိုးကောင်းကင်၌ နေသော နတ်ဆိုးတို့နှင့် လည်းကောင်း၊ ဆိုင်ပြိုင်တိုက်လှန်ကြရ၏" (ဧဖက်၊   6:12)။ ကျွနု်ပ်တို့၌မြင်ရသောရန်သူ၊ မမြင်ရသော ရန်သူ များရှိသည်။ ကြိုက် နှစ်သက်သည်ရှိ၊ မကြိုက်နှစ်သက်သည်ရှိ ကျွန်ုပ်တို့ပတ်လည်၌ရှိနေပါသည်။ သိုးထိန်းကြီး နှင့်အတူကျွန်ုပ်တို့ရှိနေလျှင်မူ မြင်နိုင်သော၊ မမြင်နိုင်သောရန်သူ တစ်ယောက်မှ ကျွန်ုပ်တို့ အတွက် ပြင်ဆင်ပေး ခြင်း ကို လုယက်ခိုးယူနိုင်မည် မဟုတ်ပါ။

`သင့်ကိုရန်သူများဝိုင်းနေသောအခါ သိုးထိန်းကြီးသည်သင်နှင့်အတူ ရှိကြောင်းကိုပြသထင်ရှားစေပါ။ ယခုတွင်ခက်ခဲသောအချိန်ဖြစ်နေလင့်ကစား ထိုသိုးထိန်းကြီးကိုမည်သို့ကျေးဇူးတင်နိုင်သနည်း။`