---
title:  မျှော်လင့်မထားသောကွေ့လမ်းပတ်လမ်းအပိုင်း (1) လျှိုမြောင်ချိုင့်
date:  28/06/2022
---

> <p></p>
> "သေမင်း၏အရိပ်လွမ်းမိုးသောချိုင့်ထဲ၌ လျှောက်သွားရသော်လည်း ဘေးအန္တရာယ်ကိုမကြောက်ပါ။ အကြောင်းမူကား၊ ကိုယ်တော်သည် အကျွန်ုပ်နှင့် အတူရှိတော်မူသည်ဖြစ်၍ လှံတံတော်နှင့်တောင်ဝှေးတော်သည် အကျွန်ုပ်ကို ချမ်းသာစေပါ၏" (ဆာလံ၊ 23:4)။

တရားလမ်းသည်စိမ်းလန်းသောမြစ်နား၌ဖုံးအုပ်ရှင်သန်နေသည့်မြက်ခင်းပြင်ဖြစ်လျှင်အဘယ်မျှကောင်း လိမ့်မည်နည်း။ သို့သော်ဒါဝိဒ်မင်းကြီး ဆိုလိုသောလမ်းသည် ထိုသို့မဟုတ်ပါ။ သေမင်း၏ အရိပ်လွမ်းမိုး သောချိုင့် လမ်းမျိုးလည်းဖြစ်နိုင်ပါသည်။ ကျွန်ုပ်တို့လည်ပတ်သွားချင်သောနေရာမျိုးလည်း မဟုတ်ပါ။ ဣသရေလ နိုင်ငံတွင် ချောင်း၊ ချောက်၊ လမ်းဟောင်းနှင့်လျှိုမြောင် လမ်းကျဉ်းကလေးများကိုတွေ့ရတတ်သည်။ ထိုဒေသ နေရာများ၌ ကျဉ်းမြောင်း ပြီးမတ်စောက်သောကမ်းပါးယံလမ်းများရှိခဲ့သည်။ အလင်းရောင်ပင် မရရှိသော လမ်းများ ဖြစ်သည်။ သို့ဖြစ်၍ သေမင်း၏အရိပ် ‘အရိပ်မည်းကျသောလမ်း၊  မှောင်မည်းသော သေမင်း တမန်လမ်း’ ဟုတင်စားခေါ်ဆိုနိုင်သည်။

`"သေမင်း၏အရိပ်လွမ်းမိုးသောချိုင့်" သို့သင်ရောက်ခဲ့ရသည့်အချိန် ကိုပြန်၍စဉ်းစားပါ။ မည်သို့ရှိ သနည်း။ သင်ကြောက်နေပါသလား။ သိုးထိန်း ကြီးရှိပါသည်ဟု သင်သိနေသော်လည်း သင်၏စိတ်ထဲ၌မည်သို့ ရှိသနည်း။`

`ယင်းအချိန်၌မည်သည့်ကျမ်းပိုဒ်သည် သင့်အတွက်တန်ဖိုးအရှိဆုံးကျမ်းချက် အဘယ်ကြောင့်ဖြစ်ခဲ့ရသနည်း။ သိုးတို့သည်မှောင်မိုက်သောချိုင့်ထဲတွင် လမ်းပျောက်သေဆုံးကုန်သည် ဟုသင်ထင်ပါသလား။ ထိုချိုင့် ထဲ၌ တဝဲလည်လည်လျှောက်သွားနေရသည်ဟု သင်ထင်ပါသလား။ သို့မဟုတ်ပါက သိုးထိန်းသည် လမ်းမှန်ကို ရှာ၍ သိုးတို့ ကိုပို့ဆောင်ပါသလား။ သင်၏အဖြေကိုစဉ်းစားဖြေဆိုပါ။

အဲလစ်စဘက်အယ်လီဆော့အရေးအသားတစ်ခုကိုဖတ်ကြည့်ပါ။သေမင်းအရိပ်လွမ်းသောချိုင့်ထဲ ရောက် နေသည် ဟု သိရသောသိုးသည် မိမိလမ်းမှားကြောင်းကိုလက်ခံရမည်။ အမှောင်ထုအတွင်းရောက်နေစဉ် မှားယွင်း ခဲ့သောလမ်းကိုပြန်၍တွေးတောရမည်။ မကြောက်ရပါ။ သိုးထိန်းသည် သူနှင့် အတူရှိကြောင်း စိတ်ချယုံကြည်ရမည်။ Elisabeth Elliot, Quest for Love, (Grand Rapids, MI: Revell Books, 1996), p. 218.

`သင်သည်မှားယွင်းသောပို့ဆောင်ခြင်းခံရခြင်းကိုရောက်ခဲ့သည်ဟု ဆင်ခြင်မိဖူးသလား။ ထိုအချိန်မျိုး၌ ဘုရားရှင်ကိုသင်မည်သို့တုံ့ပြန်ခဲ့သနည်။ အဘယ်ကြောင့်သိုးထိန်းကြီးသည် လမ်းမှားရောက်အောင် အခွင့်ပေးရ သည်ဟု သင်မှားယွင်းစွာထင်မြင်ခဲ့ဖူးပါသလား။`