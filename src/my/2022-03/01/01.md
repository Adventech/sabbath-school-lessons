---
title:  သိုးထိန်း၏ပြင်းထန်သောစမ်းသပ်ခြင်း
date:  25/06/2022
---

### ဖတ်ရန်ကျမ်းချက်မျာ
ဆာလံ၊ 23; ရောမ၊ 12:18-21;

> <p>အလွတ်ကျမ်းချက်</p>
> "ငါ့ဝိညာဉ်ကိုအားဖြည့်၍၊ နာမတော်အဖို့အလိုငှာ တရားလမ်း ထဲ၌သွေးဆောင်တော်မူ၏" (ဆာလံ၊ 23:3)။

ဆိုဖီသည် သူမ၏အိပ်ခန်းတံခါးမကြီးကိုကျောမှီကာ ကြမ်းပြင်ထက် သို့ အရုပ်ကြိုးပြတ် ရှောချကာ ထိုင်လိုက်သည်။ မျက်ရည်များဒလဟောစီးဆင်း လာသည်။ ရင်တွင်း ၌ပူလောင်လျက် "လုပ်ရက်လိုက်တာ၊ လုပ်ရက်တယ်"  ဟု ရင်ထဲဗလောင်ဆူရေရွတ်မိသည်။ သူမအလွန်ခင်မင်လေးစားချစ်ခင်ရသော သူငယ်ချင်း သည် သူမ၏မကောင်းကြောင်းနှင့်သူမ၏ရှိသမျှဂုဏ်သိက္ခာကို ဖျက်ဆီးနင်းချေကာ သူမလုပ်နေသော အလုပ် ကိုပင် အလွန့်အလွန်ထိခိုက် စေသောမဟုတ်တမ်းစကားများကို ဖြန့်နေသည့်သတင်းကြားရခြင်းဖြစ်သည်။ အိပ်ရာထက်မှ သမ္မာကျမ်းစာကိုကျစ်ကျစ်ပါအောင်ဖက်ထားပြီး မကြာခင်မှာ သူမအလွန့်အလွန် နှစ်သက်သော ကျမ်းပိုဒ်ကို သတိရလိုက်သည်။ "ငါ့ဝိညာဉ်ကို အားဖြည့်၍၊ နာမတော်အဖို့အလိုငှာ တရားလမ်းထဲ၌ သွေးဆောင် တော်မူ၏။ အကယ်၍ သေမင်း၏အရိပ်လွမ်းမိုးသော ချိုင့်ထဲသို့လျှောက်သွားရသော်လည်း ဘေးအန္တရာယ်ကို မကြောက်ပါ။ အကြောင်းမူကား၊ ကိုယ်တော်သည် အကျွန်ုပ်နှင့်အတူရှိတော်မူ၍ လှံတံတော်နှင့်တောင်ဝှေးတော် သည် အကျွန်ုပ်ကိုချမ်းသာ စေပါ၏" (ဆာလံ၊ 23:3, 4)။

လုံးဝမဖြစ်နိုင်ဟုသူမထင်နေသည်။ လက်တွေ့မှာမဖြစ်နိုင်သော ကျမ်းချက်ဟုသူမခံယူလိုက်သည်။ ဆာလံကျမ်းမှသိုးထိန်းသည် သူ၏သိုးတို့ကို လမ်းအမှန်သို့ပို့ဆောင်သည်ဟုဆိုသော်လည်း ထိုလမ်းများသည် သေမင်းအရိပ် လွမ်းမိုးသောချိုင့်ဝှမ်းများပင်ဖြစ်သည်။ သူငယ်ချင်း၏သစ္စာဖောက်ခြင်းခံရသော အခါ၌ အလွန် နက်ရှိုင်းသောချိုင့်၊ သေမင်း၏ချိုင့်ဟုနှိုင်း၍ရပါသည်။ သူမအားဘုရားရှင်မှတရားလမ်းသို့ ပြန်လည်ရောက်ရှိ အောင်သွန်သင်ရာ၌ မှောင်မည်းသောချိုင့်ကိုအသုံးပြုနေပါသလား။

**တစ်ပတ်တာသတိပြုရန်။** သင်သည် လွယ်ကူသက်သာသောအချိန်နှင့် ခက်ခဲသောအချိန် နှစ်မျိုးအကြား ဝိညာဉ်ရေးကြီးထွားရန် မည်သည့်အချိန်မျိုးက သင့်ကို ဝိညာဉ်ရေးကြီးထွားခြင်းပို၍ပေးသနည်း။