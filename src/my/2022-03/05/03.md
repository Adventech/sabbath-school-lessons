---
title:  ထိန်းရခက်သောဣသရေလလူမျိုး
date:  25/07/2022
---

ဟောရှေ၏အကြောင်းသည် ကျွနု်ပ်တို့ကိုသင်ခန်းစာပေးသော အားကောင်းသည့် အကြောင်းအရာ တစ်ခုဖြစ်သည်။ ဟောရှေ၏အခြေအနေသည် မှတ်သားလောက်ပါသည်။ သူ၏ဇနီးဂေါမာသည် လင်ကို ပစ်ပြီးအခြား ယောက်ျားများနှင့်ကလေးများရသည့်အထိဖြစ်ပျက်ခဲ့သည်။ လိင်ပိုင်းဆိုင်ရာဖြင့် ခင်ပွန်းအပေါ် သစ္စာမဲ့ခဲ့သည့်တိုင် ဘုရားရှင်ကဟောရှေကို သူ၏မယားဂေါမာ အားပြန်၍ခေါ်ရန်စေခိုင်းခဲ့သည်။ သူမကိုနဂိုအတိုင်း ပြန်၍ချစ်ရန်အမိန့်ပေးခဲ့ သည်။ ယင်းအကြောင်းအရာသည် ဘုရားသခင်နှင့် ဣသရေလတို့အကြား ဖြစ်နေသည့်အကြောင်းနှင့်အဓိပ္ပာယ်တူသည်။ ဣသရေလလူမျိုးတို့သည် ဘုရားရှင်ကို စွန့်ခွာခဲ့သည်။ ဝိညာဉ်ရေး၌ဖောက်ပြန်ကာပြည့်တန်ဆာကဲ့သို့ အခြား ဘုရားများနှင့်ဆက်ဆံခဲ့သည်။ သို့သော် ဘုရားရှင်သည် သူတို့ကိုချစ်မြဲချစ်၊ သနားမြဲသနားဆဲဖြစ်သည်။ ဘုရားရှင်၏နည်းလမ်းကိုတစ်ချက်ကြည့်ကြစို့။

**ဟောရှေ 2:1-12 ကိုဖတ်ပါ။ ဣသရေလလူတို့ကိုမိမိ၏အထံတော် သို့ပြန်၍ဆွဲယူမည့်နည်းလမ်းကို ဘုရားရှင်မည်သို့မိန့်တော်မူသနည်း။ ယင်းအတွေ့ အဦကံမျိုးခံစားရသည်မှာ မည်သို့တူနေသနည်း။**

`ဟောရှေ၊ 2:2, 3`

`ဟောရှေ၊ 2:5-7`

`ဟောရှေ၊ 2:8, 9`

`ဟောရှေ၊ 2:10`

ဖော်ပြခဲ့သောဟောရှေ၏အကြောင်း၌ နောင်တရခြင်းအတွက် တွေ့ကြုံရသည့်အရေးကြီးသော အချက်နှစ်ချက်ရှိသည်။ ပထမတစ်ချက်မှာ ဘုရားရှင် ပြုတော်မူသမျှကို ကျွန်ုပ်တို့အမှုမထားခြင်းဖြစ်သည်။ ဣသရေလလူတို့သည် ခက်ခဲကြမ်းတမ်းသောအတွေ့အကြုံရင်ဆိုင်ရသောအခါ ဘုရားရှင်မှကယ်တင်ခြင်း ကျေးဇူးကိုလက်ခံရန် အမှုမထားတတ်ကြပါ။ ချွန်ထက်သောဆူးများ ကျွန်ုပ်တို့လမ်းကိုပိတ်နေခြင်း သို့မဟုတ် ဆူးပတ်လည်ဝိုင်းနေသောနေရာ၌ ရောက်နေခြင်းဖြစ်လျှင် မည်သို့ထွက်ရမည်ကိုမသိနိုင်တော့ပါ (ဟောရှေ၊    2:6)။ ဘုရားရှင်အမှန်ရှိပါသလား။ ကျွနု်ပ်တို့၏အဓိကလိုအပ်ချက်များ ပျောက်ဆုံးစဉ် သို့မဟုတ် အရှက်ခွဲခံရစဉ် (ဟောရှေ၊ 2:9, 10) ခမည်းတော် ဘုရားရှင်သည် ကျွန်ုပ်တို့၏အလယ်၌ရှိနေပါမည်လား။ အမှန်အတိုင်း ခံစားရလျှင် ဘုရားရှင်သည်ကျွန်ုပ်တို့အတွက်အစဉ် နောင်တလမ်းကိုပို့ဆောင် ပေးပါသည်။ အဘယ်ကြောင့်နည်း။ ကိုယ်တော်သည် ကျွန်ုပ်တို့ကိုအလွန် ချစ်သောကြောင့်ဖြစ်သည်။

ဒုတိယအချက်မှာ ကျွနု်ပ်တို့သည် ဘုရားရှင်လုပ်ဆောင်နေမှုအပေါ် နားလည်မှုလွဲမှားသွားသေးသည်။ ဘုရားရှင်လုပ်ဆောင်ပေးနေကြောင်းကို လက်ခံပါသည်။ သို့သော်လုပ်ဆောင်ပေးပုံကိုမနှစ်သက်ကြပါ။ ကျွန်ပ်တို့ နာကျင်ခံစားရသောအချိန်၌ သို့မဟုတ် အရှက်ခွဲခံရသောအချိန်၌ ဘုရားရှင်ကို အပြစ်တင်ခြင်း၊ ဘုရားရှင်သည်ရက်စက်ခြင်းရှိကြောင်း အလွယ်တကူပင် သတ်မှတ်ကြသည်။ ဝင်ရောက်ကူညီမှုမပြုဟု စွပ်စွဲတတ်ကြသည်။ ဂရုမစိုက် ဟုအပြစ်တင်တတ်ကြသည်။ သို့သော်ဘုရားရှင်သည် အစဉ်အမြဲမိမိ၏မေတ္တာ တော်ပဋိညာဉ်ကို အသစ်အသစ်ထပ်မံမြဲမြံစေတတ်သည်။

`ဟောရှေ၊ 2:14-23 ကိုဖတ်ပါ။ ဘုရားရှင်အကြောင်းမည်သို့ ရေးသားထားသနည်း။ သင်သည် ဘုရားရှင်ထံမှထွက်ပြေးသူတစ်ယောက်ဖြစ် နေလျှင် သန့်ရှင်းသောဝိညာဉ်တော်ဘုရားကိုတောင်းခံပါ။ သင်၏ အသက်တာတွင် မည်သည့်နေရာ၌ထွက်ပြေးနေသနည်း။ သင်ချွတ်ချော်နေသောအချက်ကို သိနေလျက် အဘယ်ကြောင့်ပြင်းပြင်းထန်ထန်စစ်ကြောခြင်းကိုခံရမည်နည်း။ ဘုရားရှင်ထံယခုပင်အပ်နှံရန် သင့်ကိုမည်သည့် အရာကရပ်တန့်ပေးပါသနည်း။`