---
title:  မျှော်လင့်ခြင်းနှင့်အသက်ရှင်ခြင်း
date:  27/07/2022
---

> <p></p>
> "မခံနိုင်အောင်အတိုင်းထက်အလွန်လေးသော ဆင်းရဲခံရကြောင်းကို သင်တို့မသိဘဲနေစေခြင်းငှာ ငါတို့အလိုမရှိ။ ငါတို့သည် မိမိကိုယ်ကိုအစဉ် မကိုးစားဘဲ၊ သေသောသူတို့ကို ထမြောက်စေတော် မူသောဘုရားသခင်ကို ကိုးကွယ် မည်အကြောင်း သေစေဟုစီရင်ခြင်းကို ကိုယ်တိုင်ခံရသကဲ့သို့ဖြစ်၏" (2ကော၊ 1:8, 9)။

တမန်တော်ကြီးကိုဘုရားရှင်ရွေးကောက်တော်မူသကဲ့သို့ ရှင်ပေါလု သည်သာမန်လူများထက် ဒုက္ခခံ ခဲ့ရသည်။ ရှင်ပေါလုသည်မဆုတ်မနှစ် ဘုရားရှင်ကိုသာလျှင်ချီးမွမ်းခဲ့သည်။ 2ကော၊ 11:23-29 မှရှင်ပါလုခံခဲ့ရ သောအခက်အခဲမျိုးစုံကိုဖတ်ပါ။ ယခုမှာ 2ကော၊ 1:3-11 ကိုဖတ်ပါ။

`2ကော၊ 1:4 တွင် ရှင်ပေါလုသည် ဘုရားရှင်ထံမှသနားခြင်းနှင့် နှစ်သိမ့်မှုရရှိကြောင်း ‘ကိုယ်တိုင်သက်သာခြင်းရှိသကဲ့သို့၊ ဆင်းရဲခြင်းအမျိုးမျိုး ကိုခံရသောသူတို့အား သက်သာစေနိုင်မည့်အကြောင်း၊ ဆင်းရဲခြင်းအမျိုးမျိုးတို့၌ ဘုရားသခင်သည်ငါတို့အားသက်သာစေတော်မူ၏’ မည်သည့်အကြောင်းကြောင့် ဒုက္ခဆင်းရဲခြင်းသည် အမှုတော်ဆောင်ရွက်ရန်အတွက် ဖိတ်ခေါ်ခြင်းအကြောင်း တစ်ခုအဖြစ်အသုံးပြုရသနည်း။ ကျွန်ုပ်တို့ယင်းကိစ္စနှင့်ပတ်သက်၍ အဘယ် ကြောင့်နိုးနိုးကြားကြားရှိရမည်နည်း။`

ဘုရားသခင်သည်နာကျင်မှုကိုအသုံးပြုပြီး ကျွန်ုပ်တို့အမှုတော်တွင် ပါဝင်လာရန်ဖန်တီးတတ်သည်။ အဓိပ္ပာယ်မှာကျွန်ုပ်တို့ဦးစွာခံစားရမည်။ ထိုနောက် နာကျင်စွာခံစားရသူများကို ကိုယ်ချင်းစာနာနိုင်သည်။ ထိုသူများကိုအားပေး နှစ်သိမ့်နိုင်မည်။ အပြောသက်သက်မဟုတ် ခံစားခဲ့ရဖူးသည့်အကြောင်းဖြစ်သည်။  ကျွန်ုပ်တို့ခံစားဒုက္ခရောက်ခဲ့စဉ် ဘုရားရှင်ကိုယ်တော်တိုင်နှစ်သိမ့်ပေးခဲ့သည်။  ထိုနည်းလမ်း စည်းကမ်းချက် သည် ယေရှုရှင်ထံမှလာသည် (ဟေဗြဲ၊ 4:15)။

ရှင်ပေါလုသည်ခံရသောဒုက္ခဆင်းရဲခြင်းအကြောင်းကြောင့်ကျွန်ုပ်တို့ဝမ်းနည်းကြေကွဲနေစရာမလို ကြောင်း၊ အကျပ်အတည်းထဲ၌ ကျွန်ုပ်တို့ရောက်နေ ကြောင်းကိုသာသိစေသောသဘောဖြစ်သည်။ ထိုအချိန် မှာပင် အဖခမည်းတော်သည် ကြားဝင်ဖျန်ဖြေပေးကာ နှစ်သိမ့်အားပေး ကရုဏာတော် ဖော်ပြပေးလျက် ရှိသည်။ ကျွန်ုပ်တို့၏အသက်တာကို စိတ်ပျက်ရချိန်ပင်ရှိနိုင်ပါသည်။ အသတ်ခံရမည့် အချိန်ရှိလာနိုင်သည်။ သို့သော် မကြောက်ကြနှင့်။ ဘုရားရှင်သည် သူ့အား ကိုးစားမှီခိုရန်သွန်သင်ပေးနေပါသည်။ ကိုယ်တော်ကို ကိုးစား ယုံကြည်နိုင်ပါသည်။ အဘယ်ကြောင့်နည်း။ "လူသေကိုပင်ရှင်ပြန်စေနိုင်သောဘုရားဖြစ်သည်" (2ကော၊ 1:9)။

ရှင်ပေါလုသည် ဧဝံဂေလိကိုဟောပြောရန်သာမျက်ခြည်စိုက်လျက် ဘုရားရှင်သည် သူ့ကိုကယ်တင် ပေးမည်ကို အနာဂတ်အတွက်ကြိုတင်တွေးဆ ထားသည်။ ရှင်ပေါလုအနေဖြင့် ခိုင်မြဲစွာရပ်တည်နိုင်သော အကြောင်းသုံးချက်ကိုရှင်းပြခဲ့သည်။ 2ကော၊ 1:10, 11; ပထမဦးဆုံးအနေဖြင့် ဘုရားသခင်သည် မှတ်တမ်း မှတ်ရာသက်သေပြချက်ထားရှိသည်။ ထိုဘုရားသခင်သည် "ငါတို့ကို ထိုမျှလောက်ကြီးစွာသော သေဘေးမှ ကယ်လွတ်တော်မူပြီ။ ယခု၌လည်း ကယ်လွတ်တော်မူသေး၏ (2ကော၊ 1:10)။ ဒုတိယအချက်၊ ရှင်ပေါလုသည် ဘုရားရှင်ကိုသာ အာရုံစိုက်မည်ဟုစိတ်ဆုံးဖြတ်သည်။ "ကိုယ်တော်၌ငါတို့သည် မျှော်လင့်လျက် ယခု၌လည်း ကယ်လွတ်တော်မူသေး၏" (2ကော၊ 1:10)။ တတိယအချက်၊ သန့်ရှင်းသူတို့သည် အစဉ်အမြဲ ပတ္ထနာပြု လျက်ရှိသည်။ "သင်တို့သည်ကူညီ၍ ငါတို့အဖို့ဆုတောင်းသည်" (2ကော၊ 1:11)။

`သင်ရုန်းကန်ရသောဒုက္ခဆင်းရဲခြင်းမှ ရှင်ပေါလုခံစားရသောဒုက္ခများကိုသင်ခန်းစာယူကာ သင့်ကိုမည်သို့ အကူအညီပေးနိုင်သနည်း။`