---
title:  အပူလွန်ကဲခြင်း
date:  23/07/2022
---

### ဖတ်ရန်ကျမ်းချက်မျာ
က၊ 22; ဟောရှေ၊ 2:1-12; ယောဘ၊ 1:6-2:10; 2ကော၊ 11:23-29; ဟေရှာယ၊43:1-7;

> <p>အလွတ်ကျမ်းချက်</p>
> "ထာဝရဘုရားသည် သူ့ကိုနှိပ်စက်ခြင်းငှာအလိုတော်ရှိ၍ နာစေတော်မူ၏။ သူသည်အပြစ် ဖြေသောယဇ်ကိုပူဇော်ပြီးမှ၊ အမျိုး အနွယ်တော်ကိုမြင်ရလိမ့်မည်။ အသက်တော်လည်းရှည်လိမ့်မည်။ ထာဝရဘုရား၏အကြံတော်သည်လည်း သူ၏လက်၌ပြည့်စုံခြင်းသို့ ရောက်လိမ့်မည်" (ဟေရှာယ၊ 53:10)။

နာမည်ကျော်ခရစ်ယာန်စာရေးဆရာကြီး စီအက်စ်လူးဝစ်၏ ဇနီးသည်သေဆုံးခါနီးအချိန်မှာ လူးဝစ်သည် စာတစ်ကြောင်းရေးခဲ့ပါသည်။ ‘ငါထင်တယ်၊ ငါဘုရားကိုယုံကြည်မှုရပ်လိုက်ရင် အန္တရာယ်အရမ်းကြီးသွား လိမ့်မည်။ အမှန်တကယ်ကြောက်ရွံ့စရာမှာဘုရားသာဖြစ်တယ်။ ဘုရားထက်ကြောက်ရွံ့စရာ ဘာတစ်ခုမှ မရှိပါဘူး။ ဘုရားလည်းထိုကဲ့သို့လိုမျိုးရှိနေပါတယ်’ ဟူ၍ဖြစ်သည်။ (A Grief Observed (New York: HarperCollins Publishers, Inc, 1961), p. 6,7

နာကျင်ခံစားလာရသောအခါမှာ အချို့လူများဘုရားကိုစွန့်ခွာသွား တတ်ကြသည်။ အချို့လူများက လူးဝစ်လိုပင်စုံစမ်းခြင်းရင်ဆိုင်ရလျှင် ယုံကြည်ခြင်းယိုင်လာချင်သည်။ မေးစရာမေးခွန်းတစ်ခုမှာ ဘုရားသည် မိမိ၏လူများအပေါ် အပူမီးမည်မျှလောင်စေသနည်း။ သူ၏အလိုတော်အကြံအစည်ပြည့်စုံစေရန် ပုံစံ သွင်းသည့် အခါ မည်မျှပြင်းပြင်းထန်ထန်စမ်းသပ်သနည်း။ သားတော်နှင့် တူရန်ဖြစ်သည် (ရောမ၊ 8:29)။

**တစ်ပတ်တာသတိပြုရန်။** ဘုရားသခင်သည် လူတို့နားမလည်နိုင်သော ပြင်းထန်သည့်ပူလောင်ခြင်း မျိုးကို အဘယ်ကြောင့်ပေးရသနည်း။ သူ၏မေတ္တာ တော်ကိုသိစေရန်ဖြစ်ပါသလား။ သားတော်၏ ပုံသဏ္ဌာန်နှင့်တူညီရန် ဘုရားရှင် သည် လူတို့ကိုပုံသွင်းပေးခြင်းအကြောင်း နားလည်မှုလွဲသွားစေပါသလား။