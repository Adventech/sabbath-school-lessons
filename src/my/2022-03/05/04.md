---
title:  ဝတ်ပြုခြင်းဖြင့်အသက်ရှင်သည်
date:  26/07/2022
---

`ယောဘ၊ 1:6-2:10 ကိုဖတ်ပါ။ ယောဘ၏ဒုက္ခကိုမည်သည့်အရာ ကဖြစ်စေသနည်း။`

အံ့သြဖွယ်အကြောင်းအချို့ရှိသည်။ ကောင်းကင်တမန်တို့သည် ဘုရားရှင်၏ ရှေ့တော်မှောက်သို့ လာသောအခါ စာတန်သည်လည်း ရောယောင် ကာဝင်လာခဲ့သည်။ စာတန်ကိုဘယ်ကလာသည့်အကြောင်း ဘုရားရှင် မေးခဲ့သည်။ "စာတန်ကလည်း မိမိသည်မြေကြီးပေါ်မှာလှည့်လည်၍ အရပ်ရပ် သွားလာခြင်းအမှုထဲက လာပါသည်ဟု ပြန်လျှောက်လေ၏" (ယောဘ၊ 1:7)။ ထိုနောက်မှာဘုရားရှင်သည် မေးခွန်းတစ်ခုကိုမေးခဲ့သည်။ ‘ငါ့ကျွန်ယောဘကို ဆင်ခြင်ပြီလော’ (ယောဘ၊ 1:8)။ မေးခွန်းမှာရိုးရိုးလေးသာဖြစ်သည်။ မထူးဆန်းပါ။ ထူးဆန်းသူမှာမေးခွန်းမေးသူဖြစ်သည်။ ယောဘကိုစမ်းသပ်ရန် စာတန်အဆိုဦပခဲ့ခြင်းမဟုတ်ပါ။ ဘုရားသခင် ကိုယ်တော်တိုင်ဖြစ်သည်။ နောက်ဆက်တွဲဖြစ်လာမည့်အခြေအနေကိုသိနေပါသည်။ ဘုရားရှင်သည် တမင် သက်သက်ပင်ယောဘကို စာတန်သတိဦပမိရန်တေ့ပေးခြင်းဖြစ်သည်။ စာတန်သည်မြေကြီးသို့ပြန်လာသည်နှင့် ယောဘသည်သောကပူပင်အပြင်းအထန် ခံရမည်ကိုလုံးဝမသိခဲ့ရသော်လည်း ခံရပြိီဖြစ်သည်။ ပြသနာမှာ အလွန်ရှင်း လှပါသည်။ ဘုရားရှင်လုပ်ဆောင်ခြင်းမဟုတ်ပါ။ စာတန်၏လက်ချက်ပင် ဖြစ်သည်။ ယောဘ၏ ရှိသမျှ ပိုင်ဆိုင်သမျှပစ္စည်းအားလုံးကို စာတန်ဖျက်ဆီးပစ်ရန် ဘုရားရှင်အခွင့်ပေးလိုက်ခြင်းဖြစ်သည်။ သားသမီးအပါအဝင် ကိုယ်ကာယ ကျန်းမာခြင်းအားလုံးကိုဖျက်ဆီးပစ်လိုက်သည်။ ဘုရားရှင်သည်ယောဘကို ဒုက္ခ ခံရစေရန်အခွင့်ပေးခြင်းမှန်လျှင် စာတန်နှင့်မည်သို့ကွာခြားမည်နည်း။ ဒုက္ခကိုဖန်တီးပေးသူ ဖြစ်နေခြင်း အတူတူပင်ဖြစ်နေပါသလား။ ယောဘကို ဒုက္ခ ဆင်းရဲခြင်းပေးတွေ့စေသောဘုရားသည် ဖြောင့်မတ်သန့်ရှင်း ပါသည်ဟု အဘယ် သို့ဆိုနိုင်မည်နည်း။ ယင်းပြသနာသည်အထူးကိစ္စရပ်ဖြစ်ပါသည်။ ထိုကဲ့သို့ လိုမျိုးပင် ယနေ့ဘုရားရှင်သည် ကျွန်ုပ်တို့ကိုရင်ဆိုင်စေပါသလား။

`ယောဘ၊ 1:20, 21 ၌ စုံစမ်းခြင်းကိုယောဘမည်သို့တုံ့ပြန်ခဲ့သနည်း။`

ဒုက္ခကိုလမ်းနှစ်သွယ်ဖြင့်ရင်ဆိုင်တုံ့ပြန်နိုင်သည်။ ဒုက္ခရောက်သော အချိန်၌ ခါးသီးစွာ စိတ်ဆိုးခံပြင်း နိုင်သည်။ ဘုရားရှင်ကိုကျောခိုင်းသွားကာ ရက်စက်သောဘုရား သို့မဟုတ် ဘုရားမရှိဟုလည်းယုံကြည်နိုင်သည်။ သို့တည်းမဟုတ် ဘုရားရှင်ကိုတွယ်ဖက်ကာ တင်းကျပ်စွာယာကုပ်ကဲ့သို့ ဆွဲထားနိုင်သည်။ ယောဘသည် မိမိ၏ဒုက္ခကို ဘုရားရှင်နှင့်အတူမြဲစွာရင်ဆိုင်လျက် ကိုယ်တော်ကိုသာကိုးကွယ်၍ ရှေ့တော်မှ မခွာမြဲမြံလျက် ရှိသည်။

ယောဘ၊ 1:20, 21 ၌ ဒုက္ခရောက်စဉ်ကူညီမစမှုရရှိရန် ကိုးစား ခြင်းကိုပြုလျက် အကြောင်းသုံးမျိုးကို မျှော်လင့်တတ်ကြသည်။ ပထမဦးဆုံးယောဘသည် မိမိအကူအညီမဲ့နေသည်ကို လက်ခံသတိပြုမိသည်။ အခြားအားကိုးစရာမရှိတော့ကြောင်းကိုလည်းသိရှိနေသည်။ "အဝတ်မပါဘဲ အမိဝမ်းထဲသို့ ပြန်သွားရတော့မည်" (ယောဘ၊ 1:21)။ ဒုတိယအချက်မှာ ယောဘသည် ဘုရားရှင်အရာခပ်သိမ်းကိုထိန်းချုပ်ထားကြောင်း လက်ခံ ထားသည်။ "ထာဝရ ဘုရားပေးတော်မူ၏။ ထာဝရဘုရားလည်းရုပ်သိမ်းတော်မူ၏" (ယောဘ၊ 1:21)။ တတိယ အချက်မှာ ယောဘနိဂုံးအဆုံးသတ်ထားသော သူ၏ခံယူယုံကြည်ချက် မှာ ဘုရားရှင်၏ဖြောင့်မတ်ခြင်းကို အစဉ် ယုံကြည်သည့် အချက်ဖြစ်သည်။ "ထာဝရဘုရား၏နာမတော်သည် မင်္ဂလာရှိပါစေသတည်း" (ယောဘ၊ 1:21)။

`သင်ဒုက္ခနှင့်ရင်ဆိုင်ရပါသလား။ယောဘအသုံးပြုသောနည်းလမ်းအတိုင်းရင်ဆိုင်လျှင် သင့်ကိုအကူအညီ အမှန်ပေးမည်ဟု ယုံကြည်ပါသလား။`