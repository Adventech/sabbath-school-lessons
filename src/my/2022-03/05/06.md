---
title:  အပူလွန်ကဲခြင်း
date:  28/07/2022
---

ယခုကွာတာလေ့လာချက်များမှ ဘုရားရှင်သည် ပြင်းထန်သော စစ်ကြောခြင်းနှင့်အတူ ကျွန်ုပ်တို့၏ အသက်တာကို ဖြူစင်စေရန်နှင့် ခရစ်တော်နှင့် တူစေရန်ပြုလုပ်ပေးသော သင်ခန်းစာများစွာကိုသင်ယူကြရသည်။ အချို့သူများသည် ယင်းကိစ္စအတွက် ဘုရားရှင်ကိုအထင်မှားပြစ်တင်ကြသည်။ ‘ငါတို့ကို ကောင်းစေချင်လို့ ဘုရား ဒုက္ခကိုရင်ဆိုင်စေခြင်းသည်မှန်ပါသည်။ သို့သော် မေတ္တာမပါဘူး’ ဟုဝေဖန်တတ်ကြသည်။ ဘုရားရှင်က ကြမ်းတမ်းသည်ဟုပေါ်လွင်နေပါသည်။ ‘ခက်ခဲမှုအချိန်ကို ဘုရားရှင်ရင်ဆိုင်စေပါသည်။ သို့သော် ကျွန်ုပ်တို့ မည်သို့ လုပ်ဆောင်နိုင်မည်နည်း’ စသည်ဖြင့်ပြောဆိုလေ့ရှိသည်။

အပြစ်ကမ္ဘာပေါ်နေထိုင်စဉ်မှာဖြစ်ပျက်သမျှအကြောင်းကို အနည်းအကျဉ်း သာနားလည်နိုင်ပါမည်။ ကောင်းကင်နိုင်ငံတော်ရောက်ရှိသွားမှသာ အလုံးစုံကို နားလည်နိုင်ပါမည် (1ကော၊ 4:5; 1ကော၊ 13:12)။ သို့သော် ယခုတွင် ဘုရားရှင်၏ကွယ်ကာစောင်မခြင်း၊ အတူအမြဲရှိခြင်းကိုယုံကြည်နေကြရမည်။ အချိန်တိုင်း မကောင်းခြင်းကိုခံစားရသော်လည်းဘုရားရှင်ကိုသာမျှော်လင့်နေရပါမည်။ယင်းအချက်ကိုဟေရှာယ ပုရောဖက်မှ ကောင်းစွာဖွင့်ဟသွန်သင်ခဲ့သည်။

ဟေရှာယ၊ 43:1-7 ကိုဖတ်ပါ။ အခန်းငယ် 2 တွင် ဘုရားရှင် မိန့်တော်မူသည်မှာ သူ၏ လူတို့သည်ရေကို ဖြတ်၍ မီးကိုကျော်နင်းသွားကြရ မည်ဟုဖော်ပြထားသည်။ လွန်ကဲသောအန္တရာယ်ချိုင့်ဝှမ်းပင်ဖြစ်သည်။ ပင်လယ်နီ နှင့်ယော်ဒန်မြစ်ကိုဖြတ်ကူးကြရမည့်အကြောင်း စကားရိပ်စကားသန်းကို ကြို၍မိန့်တော်မူခဲ့ခြင်း ဖြစ်ဟန်ရှိသည်။ ကြောက်မက်ဖွယ်သောအချိန်ဖြစ်သည်။

`မည်သည့်ကတိတော်မျိုးကို သင်တောင်းဆိုနိုင်သနည်း။`

ဘုရားရှင်သည်ကျွန်ုပ်တို့ကိုပြင်းထန်သောစစ်ကြောခြင်းကိုပေးရခြင်းအကြောင်းနည်းလမ်း သုံးသွယ်ဖြင့် အကျဉ်းချုပ်သင်ယူနိုင်ပါသည်။ ပထမနည်းမှာ ဘုရားရှင်၏လွန်ကဲသောအပူသည် ကျွန်ုပ်တို့ကို ပျက်စီးစေသည် မဟုတ်ပါ။  အပြစ်ကိုသာပျက်စီးသွားစေသည်။ ဒုတိယနည်းမှာ ဘုရားရှင်၏ပူပြင်းသော စစ်ကြောခြင်းသည် ကျွန်ုပ်တို့ကိုနစ်နာစေလိုခြင်းမဟုတ်၊ သန့်ရှင်းဖြူစင်လိုခြင်းဖြစ်သည်။ တတိယနည်းမှာ ဘုရားသခင်သည် ကျွန်ုပ်တို့ကို ဂရုစိုက်ကြည့်ရှုတော်မူသည်။ မည်သည့်နည်းနှင့်မျှကျွန်ုပ်တို့ကိုစွန့်ပစ်မထားပါ။ သေချာပါသည်။

`ဖော်ပြပါကျမ်းချက်များသည် ဘုရားရှင်၏စာရိတ္တတော်ကို မည်သို့ သင်ကြားပေးသနည်း။ (ဆာလံ၊ 103:13, 14; မသဲ၊ 28:20; 1ကော၊ 10:13; 1ပေ၊ 1:7) အဆိုပါကျမ်းချက်များမှ သင်၏ဘဝအတွက်မည်သို့ မြည်းစမ်းခဲ့ဖူးသနည်း။`