---
title:  အာဗြဟံပြင်းထန်စွာစမ်းသပ်ခံရခြင်း
date:  24/07/2022
---

ကမ္ဘာ၊ 22 ကိုဖတ်ပါ။ အကြောင်းပြချက်လုံးဝမပေးဘဲ ဘုရားသခင် သည်အာဗြဟံအား မိမိ၏ သားကို ပူဇော်ခိုင်းသည်။ အာဗြဟံမည်မျှခံစားရမည် ကိုသင်စဉ်းစားကြည့်ပါ။ သန့်ရှင်းတော်မူသောထာဝရဘုရား၌ ဤလုပ်ရပ်သည် လုံးဝမတရားပါ။ အာဗြဟံအနေဖြင့် တစ်ယောက်တည်းသောအမွေခံသားကို ဘုရား ကတိတော် မည်သို့ထားခဲ့ကြောင်း ကောင်းစွာသိပါသည်။ သို့သော် ထိုသားကိုပူဇော်ရန်သူလက်ခံခဲ့သည်။ သူ၏သားမရှိတော့ လျှင် ကတိတော် သည်လည်းပျက်ပြီးဖြစ်ကြောင်း သူသိနေသည်။

`ဘုရားသခင်သည်အာဗြဟံကိုသားအားယဇ်အဖြစ်ဇော်ရန်အဘယ်ကြောင့်ခိုင်းခဲ့သနည်း။ ဘုရားရှင်သည် အရာခပ်သိမ်းကိုသိနေပါသည်ဟုဆိုလျှင် သူ၏ရည်ရွယ်ချက်သည်အဘယ်သို့နည်း။`

ဘုရားသခင်၏တောင်းဆိုမှုနှင့်သူသတ်မှတ်သောအချိန်သည် လုံးဝ မလွဲစေရပါ။ နာကျင်ဆုံးအချိန် အထိသတ်မှတ်ချက်ထားပြီး ‘အာဗြဟံကို ဘုရားရှင်စုံစမ်းခဲ့သည်။ နှစ်များစွာဝန်ထုပ်ဝန်ပိုးများကို သူ၏အပေါ်သို့      တင်ပေးထားသည်။ အာဗြဟံအနားယူချင်ပါသည်။’ (Ellen G. White, _Patriarchs and Prophets,_ p. 147). ထိုသို့အာဗြဟံကိုစမ်းသပ်ခြင်းသည်  မတရားသော လုပ်ရပ်ဖြစ်ပါသလား။ မဟုတ်ပါ။ ‘နာကျင်စွာခံစားခဲ့ရသော အချိန်အတိုင်းအတာတစ်လျှောက်လုံးသည် နောက်ဆုံး၌ ဘုရားရှင်ရွေးနုတ် ကယ်တင်နိုင်ကြောင်းကို ကောင်းကောင်းသိရှိသွားစေရန်ဖြစ်သည်။’ (_Patriarchs and Prophets,_ p. 154).

စစ်ဆေးမှုကိုပြခြင်းသာဖြစ်သည်။ ဘုရားရှင်သည်အာဗြဟံအား သားကို အမှန်တကယ် သတ်ပစ်ရန် အခွင့်လုံးဝမပေးပါ။ ဘုရားရှင်၏လုပ်ဆောင်ချက် တိုင်းသည် ကျွနု်ပ်တို့နားလည်ရန်အလွန်အရေးကြီးသည်။ ကျွန်ုပ်တို့ကိုခိုင်းသော အလုပ်ရှိသော်လည်း အဆုံးအထိအခွင့်မပေးသောကိစ္စများစွာရှိပါသည်။ လမ်းဆုံး အထိ မသွားကောင်းသော လမ်းကို ဘုရားရှင်သွားခိုင်းခဲ့လိမ့်မည်။ လမ်းဆုံး အထိမရောက်မီ ဘုရားရှင် လမ်းကြောင်း ပြောင်းလိုက်ခြင်းလုပ်ရပ်မျိုးများစွာ  ရှိသည်။ အလွန်အရေးကြီးသောကိစ္စရပ်ဖြစ်သည်။ သို့သော် စေခိုင်းခြင်းဖြင့် ကျွန်ုပ်တို့ကိုပြုပြင်သွားပေးကြောင်းကို သင်ခန်းစာရရှိရန်လိုပါသည်။

ဂျူးလူမျိုးများကို ယေရှုစကားတော်မိန့်တော်မူသောအချိန်၌ အာဗြဟံ ၏ခံစားခဲ့ရပုံကို စိတ်ထဲရှိ နေလိမ့်မည်။ "သင်တို့အဘအာဗြဟံသည် ငါကြွလာမည့်   အချိန်ကာလကိုမြော်မြင်ခြင်းငှာ အလွန်အလိုရှိ၏။ မြင်ရသောအခါ ဝမ်းမြောက်ခြင်းသို့ရောက်သည်ဟုမိန့်တော်မူ၏" (ယောဟန်၊ 8:56)။ အာဗြဟံကိုစာတန်က နည်းမျိုးစုံသုံးပြီး ဘုရားရှင်၏အကြံအစည်ကိုတိုက်ခိုက်ပါသော်လည်း အာဗြဟံသည် ဘုရား၏ အသံတော်ကို နားထောင်လိုက်လျှောက်ခဲ့သည်။

`ဘုရားရှင်၏အသံတော်ကို သင်မည်သို့သိနိုင်မည်နည်း။ သင့်ကိုဘုရားရှင်စကားပြောကြောင်း သင်မည်သို့ သိနိုင်မည်နည်း။ ကိုယ်တော်၏ အလိုတော်ကိုသိစေရန် ကိုယ်တော်သည် သင့်ကို မည်သို့ ဆက်သွယ် သနည်း။`