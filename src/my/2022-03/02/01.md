---
title:  ချဉ်းကပ်လာသောပြင်းထန်သည့်စမ်းသပ်ချက်များ
date:  02/07/2022
---

### ဖတ်ရန်ကျမ်းချက်မျာ
1ပေ၊ 4:12-19; 1ပေ၊ 5:8-11; ရောမ၊ 1:21-32; ယေရမိ၊ 9:7-16; 2ကော၊ 12:7-10;

> <p>အလွတ်ကျမ်းချက်</p>
> "ချစ်သူတို့၊ သင်တို့ကိုစုံစမ်းစရာဖို့ ယခုခံရသောမီးစစ်ခြင်း အရာကိုကား၊ သင်တို့၌ အံ့သြဖွယ်သော အရာ ဖြစ်သည်ဟုထင်မှတ်၍၊ အံ့သြခြင်းမရှိကြနှင့်။ သင်တို့သည် ခရစ်တော်၏ဆင်းရဲခြင်းကို ဆက်ဆံ ကြသည်ဖြစ်၍ ဘုန်းတော်ပေါ်ထွန်းသောအခါ အလွန် ဝမ်းမြောက်ရွင်လန်းမည်အကြောင်း၊ ယခုပင် ဝမ်းမြောက် ကြလော့" (1ပေ၊ 4:12, 13)။

ဓာတုဗေဒစမ်းသပ်ခန်းအတွင်းတွင် မတူညီသောဒြပ်သတ္တုများစွာကို သီးခြားခွက်ကလေး များဖြင့် ထား ရှိကာ ပြင်းသောအပူချိန်ဖြင့်အပူပေးလေ့ရှိ တတ်သည်။ ခွက်သည်ပူလာသည်နှင့် သတ္တုဒြပ်သည်လည်း အရည် ပျော်သွား ရသည်။ အမြှုပ်တစီစီထွက်သည်။ တဗျစ်ဗျစ်နှင့်အသံမြည်လာသည်။ သို့မဟုတ် နီရဲလင်းလက် လာသည်။ ဖွဲ့စည်းထားသောသတ္တုဒြပ်အပေါ်ပုံသဏ္ဌာန်ပြောင်း သွားကြသည်။ ခွက်ကလေးမှအပူဒဏ် ပြင်းပြင်း ထန်ထန်ခံနေရသည်။

ပြင်းပြင်းထန်ထန်စမ်းသပ်ခံရသည့်စကားကို အဘိဓာန်၌အနက်ပြန် ဆိုရာတွင် (1) သတ္တုကို အရည်ပျော် စေရန်အတွက် မီးဖြင့်အပြင်းဆုံးအပူချိန် ကိုခံရသောခွက်၊ (2) လွန်ကဲသောစမ်းသပ်ခြင်း၊ (3) နေရာဒေသနှင့် အခြေ အနေ တစ်ခုပြောင်းလဲသွားစေရန် သို့မဟုတ် တိုးတက်သွားစေရန်အင်အားသုံးကာ လုပ်ဆောင်ခြင်း ဟူ၍ အနက် ပြန်သည်။

ထိုသို့သောအနက်ဖွင့်ဆိုချက်သည် ကျွန်ုပ်တို့ဝိညာဉ်ရေးရာ၌ အထောက် အကူဖြစ်စေပါသည်။ ယခု အပတ်လေ့လာမည့်သင်ခန်းစာ၌ ကျွန်ုပ်တို့ပြောင်းလဲ နိုင်ရန်၊ တိုးတက်မှုရှိနိုင်ရန်၊ စာရိတ္တကြီးထွားသွား စေရန် အတွက် ရုတ်တရက် ဖိအားပေးခြင်း၊ စမ်းသပ်ခံရခြင်းရှိရမည်ဖြစ်ကြောင်း လေ့လာသွားရပါမည်။  ဘုရားသခင်သည် ကျွန်ုပ်တို့အတွက် မည်သို့လုပ်ဆောင်ပေးနေကြောင်းကို သတိပြုစေပြီး ပြင်းပြင်း ထန်ထန်စမ်းသပ်ခြင်းခံနေရလျှင် မည်သို့တုံ့ပြန်ရမည်ကို သဘောပေါက်ထားနိုင်ရန်ဖြစ်သည်။

**တစ်ပတ်တာသတိပြုရန်။** ခက်ခဲပြင်းထန်သောအချိန်တွင် အသက်တာကို မည်သို့ကျော်ဖြတ်သွားသနည်း။