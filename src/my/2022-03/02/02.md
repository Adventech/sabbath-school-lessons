---
title:  အံ့အားသင့်စေခြင်းများ
date:  03/07/2022
---

> <p></p>
> "ချစ်သူတို့၊ သင်တို့ကိုစုံစမ်းစရာဖို့ ယခုခံရသောမီးစစ်ခြင်းအရာကိုကား၊ သင်တို့၌ အံ့သြဖွယ်သော အရာ ဖြစ်သည် ဟုထင်မှတ်၍၊ အံ့သြခြင်းမရှိကြနှင့်" (1ပေ၊ 4:12)။

အံ့သြဖွယ်အရာစိတ်နာကျင်စေရန် အံ့သြစေသည့်အရာများနည်းလမ်းမျိုးစုံဖြင့် ဝင်ရောက်လာ နိုင်သည်။ လမ်းမကြီးပေါ်အရှိန်လွန်ကာသင်၏လမ်းကလေးသို့ခုန်ဝင်လာသော ကားတစ်စီး၊သင်၏အလုပ်ရုတ်တရက် ပြုတ်သွား သောအချိန်၊ သင်၏ဆေးစစ်ချက်အဖြေမှမကောင်းသောရလဒ်ကိုသိလိုက်ရချိန်၊  သင်ခင်မင်၍ သင့်ကို ခင်မင်သည်ဟုထင်ရသောသူမှသစ္စာဖောက်သွားသောအခါ အလွန်နာကျင်စွာခံစားစေရပါသည်။ ထိုကဲ့သို့လိုမျိုး ကိစ္စများသည် အံ့သြစရာ ကိစ္စများဖြစ်ကြသည်။

ယခုအပတ်မှာ နာကျင်ဖွယ်အခြေအနေ သို့မဟုတ် ပြင်းထန်စွာစမ်းသပ်ခံရခြင်းအတွက် အံ့သြစရာ မရှိသည့် အကြောင်းကို လေ့လာကြရမည်ဖြစ်သည်။

အကြောင်းအရာကိုစတင်သည့်အနေဖြင့် 1ပေ၊ 4:12 ကိုပြန်၍ လေ့လာကြစို့။ ဟေလသဝေါဟာရ၌ အံ့သြခြင်းဖြစ်သည်။ အံ့သြသည်ဟု အသုံးပြုသောဝေါဟာရမှာ ‘နိုင်ငံခြားသား’ တိုင်းတစ်ပါးသားဟူ၍ အဓိပ္ပာယ် သက်ရောက်သည်။ ရှင်ပေတရု၏တိုက်တွန်းစကား၌ ဖတ်ရှုသူများအနေဖြင့် ယုံကြည်မှုအရာ၌ ထောင်ချောက် အတွင်းမသက်ဆင်းမိစေရန် စုံစမ်းခြင်းခံရ သောအခါ ခရစ်ယာန်တို့သည် ဘုရားရှင်ထံမှဝေးကွာမသွားစေရန် သတိပေး ထားသည်။ ထိုသို့စုံစမ်းခြင်းသည် ဖြစ်ရိုးဖြစ်စဉ်သာဖြစ်ကြောင်းသဘောထား ကြရန်၊ ကြိုတင် ပြင်ဆင် ထားရန်သတိပေးသည်။

‘မီးပြင်းစွာဖြင့်စစ်ခြင်း’ စကားသည်အခြားသောဟေလသဝေါဟာရတွင် ‘တောက်လောင်နေသော’ဟု အဓိပ္ပာယ်ရှိသည်။အချို့နေရာတို့၌‘မီးဖို’ဟုပြန်ဆိုထားသည်။ ကျွန်ုပ်တို့၏ယုံကြည်ခြင်း အတွက် စမ်းသပ် စစ်ဆေး ခြင်း သည် ပြင်းပြင်းထန်ထန် အရည်ပျော်သည် အထိ ခံရမည်ဟု သဘော ရသည်။

`1ပေ၊ 4:12-19 ကိုဖတ်ပါ။ ရှင်ပေတရု၏သတင်းစကားသည် မည်သို့ရှိသနည်း။`

ကျွန်ုပ်တို့သည် ဒုက္ခရောက်သောအခါအံ့သြကြသည်။ အဘယ်ကြောင့်ဆိုသော် ခရစ်ယာန်အသက် တာကို ပေါ့ပေါ့တန်တန်သဘောမျိုးသာ မြင်နေကြသောကြောင့်ဖြစ်သည်။ ကျွန်ုပ်တို့သိရှိရသည့်အတိုင်း ဘုရားရှင်သည် ကောင်းမြတ်သည်။ စာတန်သည်ဆိုးယုတ်သည်။ ကောင်းသမျှအကြောင်းကို ဘုရားရှင်နှင့် အတူထားရှိသကဲ့သို့ ဆိုးယုတ်သောအချိန်အခါကို စာတန်လုပ်ရပ် ဟုသတ်မှတ်ကြသည်။ သို့သော်လည်း အသက်တာသည်ရိုးစင်းခြင်းအလုံးစုံမရှိနိုင်ပါ။ ကျွန်ုပ်တို့၏ခံစားချက်ကိုဘုရားကြောင့်ဖြစ်သည်၊ စာတန်ကြောင့် ဖြစ်သည်ဟူ၍ ယတိပြတ်သတ်မှတ်နိုင်ခြင်းမရှိပါ။ တစ်ခါတစ်ရံဘုရားရှင်နှင့် လျှောက်လှမ်းနေစဉ်မှာပင် စိန်ခေါ်မှုများစွာဦကံကြရမည်။ အခက်အခဲများစွာ ရင်ဆိုင်ရမည်။ စာတန်နောက်လိုက်သောသူများ ကောင်းစား နေမည်ကိုလည်း မြင်ကြရမည်။ ယောဘသည်ဖြောင့်မတ်သူဖြစ်လျက်နှင့် ဒုက္ခရောက်ရကာ ဘုရားရှင်ကိုပင် မေးခွန်းထုတ်ခဲ့သည့်စကားမှာ "လူဆိုးတို့သည်အသက်ရှင်ရုံ မျှမက၊ အဘယ်ကြောင့် အသက်ကြီး၍ ဘုန်းစည်းစိမ်နှင့် ပြည့်စုံကြသနည်း" (ယောဘ၊ 21:7)။

`ရှင်ပေတရုသည်စုံစမ်းခြင်းကို ခရစ်တော်နှင့်အတူရင်ဆိုင်ရသောရလဒ် ဟုသတ်မှတ်သည်။ သို့သော် စုံစမ်းခြင်း၌အခြားအခြားသောအကြောင်းရင်းများ ရှိသည်။ 1ပေ၊ 4:12-19 ကြုံရမည့် စုံစမ်းခြင်း နာကျင်မှု အတွက် အံ့သြခြင်း မရှိစေရန် မည်သို့အထောက်အကူဦပပေးထားသနည်း။`