---
title:  စာတန်၏ပြင်းပြင်းထန်ထန်စုံစမ်းခြင်း
date:  04/07/2022
---

> <p></p>
> "သမ္မာသတိရှိလျက်မအိပ်ဘဲစောင့်နေကြလော့။ သင်တို့၏ရန်သူတည်း ဟူသောမာရ်နတ်စာတန်သည်၊ ဟောက်သောခြင်္သေ့ကဲ့သို့ အဘယ်သူကိုမျိုရ မည်နည်းဟူ၍ လှည့်လည်ရှာဖွေလျက်ရှိ၏" (1ပေ၊ 5:8)။

`အထက်ပါကျမ်းချက်ကိုဖတ်ပါ။ ကျွန်ုပ်တို့အတွက်မည်သည့်သတင်း စကားပါရှိနေသနည်း။ သင့်ကိုယ် သင်ပြန်၍မေးပါ။ "ဤကျမ်းစကားကို ကျွန်ုပ်မည်မျှအလေးထားသင့်သနည်း။" သင်သည် ယင်းကျမ်းစကားကို အလေးထားကြောင်း အသက်တာ၌မည်သို့ထင်ရှားစေမည်နည်း။`

အစာဆာလောင်နေသောခြင်္သေ့တစ်ကောင်ကိုမြင်ဖူးပါသလား။ အလွန် ကြမ်းတမ်းပါသည်။ တွေ့သမျှ မြင်သမျှကိုကိုက်ဖဲ့စားပစ်ရန် ဟိန်းဟောက်နေသည်။  ရှင်ပေတရုသည် စာတန်ကို ခြင်္သေ့ကဲ့သို့ လှည့်ပတ် ဟိန်းဟောက် နေသည်ဟု သဏ္ဌာန်ပေါ်လွင်အောင်ရေးသားထားသည်။ ကြည့်လိုက်သောနေရာတိုင်းကို ကိုက်စား သတ်ဖြတ် စားသောက်ပစ်ရန်သာစိတ်ရှိနေသည်။ အိုခြင်း၊ နာခြင်း၊ သေခြင်းသည် ရှောင်လွဲမရသော ကိစ္စ ဖြစ်သည်။ ယင်းအမှုသည် စာတန်၏ လက်ချက်ပင်ဖြစ်သည်။

`1ပေ၊ 5:8-11 ကိုဖတ်ပါ။ စာတန်၏လှည့်ပတ်ချောင်းမြောင်းနေ ခြင်းကို ခရစ်ယာန်များအနေဖြင့် မည်သို့တုံ့ပြန်ရမည်နည်း။`

`ဒုက္ခခံရသူများအဖို့ ဘုရားရှင်၏ကတိတော်မည်သို့ရှိသနည်း။ 1ပေ၊ 5:10;`

ရှင်ပေတရုရေးသားထားသောအကြောင်းသည် ခရစ်ယာန်များအနေဖြင့် စာတန်ကိုတွန်းလှန် တုံ့ပြန်ရန် အတွက်ဖြစ်သည်။ သို့သော် ဖော်ပြခဲ့သည့်အတိုင်း စာတန်သည် နည်းမျိုးစုံဖြင့်တိုက်ခိုက်လျက်ရှိနေသည်။ ကျွန်ုပ်တို့သည် ရန်သူ စာတန်၏တန်ခိုးခွန်အားကိုသိရှိထားရမည်။ စိတ်အားငယ်ရန်မလိုပါ။ ယေရှုသည် စာတန်ကို အောင်မြင်ခဲ့ကြောင်းနှင့်အစဉ်သတိရရန်လိုသည်။စာတန်သည်အရှုံးသမားသာဖြစ်သည်။ယေရှုနှင့်အတူရှိနေလျှင် ကြောက်ရန်မလိုပါ။ စာတန်ကို နိုင်ကိုနိုင်ရမည်ဖြစ်သည်။ ကိုယ်တော်ကိုယုံကြည်ခြင်းနှင့်မှီခိုနေလျှင် ကျွန်ုပ်တို့ လုံးဝရှုံးနှိမ့်စရာမရှိပါ။ ကပ်တိုင်တော်ကြောင့် ယေရှုရှင်၏အောင်မြင်ခြင်းသည် ကျွန်ုပ်တို့၏ အောင်မြင်ခြင်း ဖြစ်လာရမည်။

`အခြားအခြားသောနည်းလမ်းဖြင့် စာတန်၏တိုက်ခိုက်ခြင်းကိုသတိ ပြုပါ။ စာတန်ကြီးစိုးနေသော လောကကြီး၌ အပြစ်၏ဒဏ်ကြောင့်ခံနေရသော ကျွန်ုပ်တို့၏ဒုက္ခဆင်းရဲကို 1ပေ၊ 5:8-11 သည် ခွန်အား မည်သို့ဖြစ်စေ ပါ သနည်း။`