---
title:  အပြစ်၏ပြင်းထန်သောဒဏ်ချက်များ
date:  05/07/2022
---

သမ္မာတရားကို အဓမ္မဖြင့်ဆီးတားနှိပ်စက်သောသူတို့ပြတတ်သော ဘုရားမဲ့နေခြင်းအမှု၊ တရားကို လွန်ကျူးခြင်း အမှုအမျိုးမျိုးတို့တစ်ဖက်၌ ဘုရား သခင်၏အမျက်တော်သည် ကောင်းကင်မှထင်ရှားလျက်ရှိ၏ (ရောမ၊ 1:18)။

ကျွန်ုပ်တို့ပြုသမျှ၌ အကျိုးသက်ရောက်မှုရလဒ်ရှိစမြဲဖြစ်သည်။  သင်သည် ရေခဲမုန့်ကို ကိုက်ပြီး နေပူကျဲ ထဲထနေလျှင် ရေခဲမုန့်အရည်ပျော်သွား လိမ့်မည်။ သေချာသည်။ အကြောင်းနှင့်အကျိုးဆက်သည် အစဉ်ဒွန် တွဲလျက် ရှိနေသည်။ မကောင်းမှုဦပသော်လည်း ကောင်းသောအရာကိုသာလိုချင်ကြသည်မှာ လူတို့၏ သဘာဝ ဖြစ်သည်။ အပြစ်နှင့်အသက်ရှင်ရခြင်းသဘောသည် ထိုကဲ့သို့ ပင်ဖြစ်သည်။ အကျိုးဆက်အမြဲရှိသည်။ ဘုရားရှင် သည် ကောင်းကင်ဘုံ၌ ထိုင်နေတော်မူ၍ အပြစ်ပြုသူကိုပြစ်ဒဏ်ချနေရန်မလိုပါ။ အပြစ်သည် မိမိ၏ အကျိုးဆက် အတိုင်း အလိုလိုလိုက်လာသည်သာဖြစ်သည်။

လူတို့သည် ဘုရားရှင်ကိုတစ်ပတ်ရိုက်ရန်အမြဲကြံစည်တတ်သည်။    အပြစ်၏အကျိုးကိုမခံလိုကြပါ။ အပြစ်၌ အကျိုးဆက်မရှိဟုသတ်မှတ်ချင်ကြ သည်။ ရှင်ပေါလုမှရှင်းလင်းပြတ်သားစွာဖြင့် အပြစ်၌အကျိုးသည် ထာဝရကာလ အတွက်မကပါ၊ ယနေ့ချက်ချင်းပင်သက်ရောက်မှုရှိသည်ဟု ဆုံးမထားသည်။

`ရောမ၊ 1:21-32 တွင် ရှင်ပေါလုသည် လူအများအပြစ်သို့ကျရောက် ခြင်းနှင့် အပြစ်၏ အကျိုးကို ဖော်ပြသည်။ ယင်းကျမ်းချက်ကိုဆုတောင်း၍  ဖတ်ပါ။    ရှင်ပေါလုဆိုလိုသမျှကိုအကျဉ်းချုံးပြီး အပြစ်နှင့် အကျိုးဆက် အကြောင်း အပေါ် တစ်ဆင့်ချင်းသေသေချာချာလေ့လာပါ။`

ရှေ့ပိုင်း၌ရှင်ပေါလုသည် ထာဝရဘုရား၏အမျက်တော် (ရောမ၊ 1:18) အကြောင်းကိုဖော်ပြထားသည်။ ဖော်ပြပါဘုရားရှင်၏အမျက်တော် သည် လူတို့ပြုသောအပြစ်အတွက် ရိတ်သိမ်းရမည့်အကျိုးဆက်ကိုသာဆိုလို သည်။ ခရစ်ယာန်အတွက်ပင်လျှင် ဘုရားရှင်သည် နာကျင်မှုဝေဒနာကို ချက်ချင်းဝင်ရောက်ဖယ်ရှားခြင်းမပြုပေ။ ဒုက္ခနာကျင်မှုသည် ကျွန်ုပ်တို့ပြုသော အကျင့်၏ရလဒ်သာဖြစ်သည်။ အချိန်တိုင်းဘုရားရှင်သည် ကျွန်ုပ်တို့ကို ပြုလုပ်သမျှ၏ရလဒ်ကိုခံစားစေပါသည်။ အပြစ်၏ရလဒ်မည်မျှနာကျင်ကြောင်းကို သိရှိစေလိုသောကြောင့် ဖြစ်သည်။

ဘုရားသခင်၏ပညတ်တော်ကိုချိုးဖောက်ခြင်း၏အကျိုးဆိုးကို ကျွန်တို့ မြည်းစမ်းကြရသည်။ ကျန်းမာခြင်းအတွက်ထားသောပညတ်ချက်၌ မည်သို့ ရှိသနည်း။ ကျွန်ုပ်တို့၏ခန္ဓာသည် ဘုရားရှင်၏ ဗိမာန်တော် ဖြစ်သည်။ ထိုကိုယ်ခန္ဓာကို မကျန်းမာစေသောအစာစားခြင်း၊ မကောင်းသောအကျင့်စရိုက် ဖြင့်နေထိုင်ခြင်း သို့မဟုတ် အမြဲတမ်းအလုပ်ကိုလွန်လွန်ကြူးကြူးလုပ်နေလျှင်လည်း ဘုရားရှင်ကိုဆန့်ကျင်ရာရောက်သည်။ ပြင်းထန်သော ရလဒ်ကို ရရှိခံစားစေရပါမည်။

`သင့်အသက်တာ၌ရုတ်တရက်ချက်ချင်း သင့်အပြစ်ကြောင့်ခံရသော ရလဒ်မည်သို့ရှိသနည်း။ မည်သည့် သင်ခန်းစာမျိုးကိုရရှိခဲ့သနည်း။ နောက်ထပ် မလုပ်မိစေရန် မည်သို့ပြောင်းလဲခြင်းရှိခဲ့သနည်း။`