---
title:  လွန်ကဲသောပေးဆပ်ခြင်း
date:  03/08/2022
---

> <p></p>
> "ထို့ကြောင့်လက်ယာမျက်စိဖြစ်သော်လည်း သင့်ကိုမှားယွင်းစေလျှင် ထိုမျက်စိကိုထုတ်ပစ်လော့။ တစ်ကိုယ်လုံး ငရဲသို့ချခြင်းကိုခံရသည်ထက် အင်္ဂါ တစ်ခုပျက်သော်သာ၍ကောင်း၏" (မသဲ၊ 5:29)။

`ယေရှုရှင်မိန့်တော်မူသောစကားအထက်ပါကျမ်းချက်သည် လွန်ကဲသွား သည်ဟုသင်ခံစားရပါသလား။ ထိုသို့ခံစားရလျှင် အဘယ်ကြောင့်နည်း။`

လွန်ကဲသောအပြုအမူမျိုးမလိုအပ်ပါ။ ဘုရားရှင်သည် ခရစ်ယာန် တို့၏အသက်တာကိုခက်ခဲစေခြင်းမရှိ။ ဘုရားရှင်ထံမှကျွန်ုပ်တို့ထွက်သွား၍သာ ဘဝသည်ခက်ခဲမှုနှင့်ကြုံရခြင်းဖြစ်သည်။ လူတို့သည်အမြဲတစေ တအံ့တသြဖြင့် သတိပြန်လည်တတ်ကြသည်။ ‘ငါဘာဖြစ်လို့ဘုရားနဲ့ဝေးခဲ့ရသလဲ’ စသည်ဖြင့် အမြဲတမ်း အဖြေမှာ ‘ခြေလှမ်းတစ်လှမ်းလေးသာလွဲချော်ခဲ့သည်’ ဟူ၍ဖြစ်ကြသည်။

မသဲ၊ 5:29, 30 ကိုဖတ်ပါ။ ယေရှုရှင်သည်တဏှာရာဂအပြစ် အကြောင်းကိုသွန်သင်ဆုံးမခဲ့သည်။ အခြားအပြစ်များလည်း ခရစ်ယာန်၏ ကြီးရင့်ခြင်းကိုထိခိုက်စေပါသည်။

`မသဲ၊ 5:29, 30 တွင် ယေရှုရှင်ပြင်းပြင်းထန်ထန်မည်သို့ပြောခဲ့ သနည်း။ ၎င်းတို့သည် အမှန်ပင်ကျွန်ုပ်တို့ပျက်ယွင်းခြင်းဖြစ်စေပါသလား။`

ယေရှုရှင်သည်ကျွန်ုပ်တို့ကိုခေါ်တော်မူရာ၌ ကျွန်ုပ်တို့၏ကိုယ်ခန္ဓာကို ပျက်ယွင်းစေရန်မဟုတ်သည့်အပြင် ကျွန်ုပ်တို့၏စိတ်ကိုထိန်းချုပ်ပေးကာ ခန္ဓာကိုယ်ကိုလည်းစောင်မပေးတော်မူသည်။ ဖော်ပြပါကျမ်းချက်ကို သတိပြုပါ။ ကျမ်းချက်၏ဆိုလိုချက်၌ ကျွန်ုပ်တို့သည်ကိုယ်၌ရှိသောအပြစ်အနာအဆာ အားလုံးကို ဘုရားသခင် ချက်ချင်းပယ်ရှင်းပေးရမည်ဟု ဆုတောင်းနေခြင်း မဟုတ်ပါ။ ဘုရားရှင်သည် ကရုဏာအားဖြင့်ထိုအရာများကို ပြုတော်မူလိမ့်မည်ဖြစ်သည်။ သို့သော်လည်း အရာတစ်ခုကိုစွန့်လွတ်ပစ်ရန်နှင့် တစ်စုံတစ်ရာကို လွန်ကဲစွာ ဆက်ကပ်ရပါမည်ဖြစ်ကြောင်း ဘုရားရှင်ခေါ်တော်မူသည်။ သို့မဟုတ် တစ်ခုခုကို စတင်လုပ်ဆောင်ခြင်း ပြုရမည်ဖြစ်သည်။ မလုပ်ချင်ခဲ့သောအရာကို ပြုလုပ်ရန်ဖြစ်သည်။ ပြင်းထန်သောအရာဖြစ်နေပါစေ၊ မှန်ကန်စွာရွေးချယ်မှု ပြုလေ၊ ပို၍ခိုင်မာလာလေဖြစ်မည်။ အသက်တာ၌လည်း စုံစမ်းခြင်းသည်ပို၍ အားလျော့ လာလိမ့်မည်။

ကျွန်ုပ်တို့ပတ်လည်၌ ရှုပ်ယှက်ခတ်ပွက်လောရိုက်မှုများရှိနေစဉ် ဘုရားရှင်သည် ပြင်းထန်သော အရာ တစ်ခုကိုအသုံးပြုပြီး ကျွန်ုပ်တို့၏အာရုံကို ဆွဲယူတတ်သည်။ ဘုရားရှင်နှင့်မည်မျှဝေးကွာသွားကြောင်းကို သတိပြုမိစေပါသည်။ ပြင်းထန်သောဘုရားရှင်၏ခေါ်တော်မူခြင်း၌ ခမည်းတော်ထံသို့ပြန် လာရန် လွန်ကဲသော ဆုံးဖြတ်ချက်ချရန် အထူးပြုရပါမည်။