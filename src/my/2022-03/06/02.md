---
title:  သမ္မာတရား၏သဘော
date:  31/07/2022
---

> <p></p>
> "ဘုရားရှင်ကောင်းချီးချပေးတော်မူပါ" ဟူ၍သင်ဆုတောင်းဖူးပါသလား။ သို့သော်အနည်းငယ်သာ ပြောင်းလဲမှုတွေ့ရခြင်းရှိပါသလား။ ကြီးစွာသော ပြောင်းလဲမှုတန်ခိုးရရှိရန် မည်သို့ဆုတောင်းနေသော်လည်း ကျွန်ုပ်တို့၏ အသက်တာပြောင်းလဲမှုမရှိကြောင်း မြင်ရသည်ဟုထင်နေပါသလား။ ဘုရားရှင်၌ သဘာဝလွန် တန်ခိုးရှိ၍ ကျွန်ုပ်တို့ကိုချပေးနိုင်ကြောင်း ကျွန်ုပ်တို့သိနေပါသည်။  ထိုကောင်းချီးအားလုံးကိုလည်း ကျွန်ုပ် တို့လိုချင်ကြပါသည်။ သို့သော်လည်း ဘုရားရှင်၏ကောင်းချီးနှင့်ကိုက်ညီသောအသက်တာကိုပင် ကျွန်ုပ်တို့ ပြောင်းလဲ နေထိုင်ခြင်းမပြုကြ။

အဘယ်ကြောင့်နည်း။ အကြောင်းရင်းတစ်ခုသာရှိသည်။ ဝိညာဉ်တော် သည် အကန့်အသတ်မဲ့ တန်ခိုးတော်ရှိနေပါလျက် ကျွန်ုပ်တို့ကိုလည်းပြောင်းလဲ ပေးနိုင်သောတန်ခိုးရှိသည်။ လိုအပ်သည်မှာ ကျွန်ုပ်တို့၏ ရွေးချယ်မှုပင်ဖြစ်သည်။  အလွန်အရေးကြီးပါသည်။

`ယောဟန်၊ 16:5-15 ကိုဖတ်ပါ။ ကျမ်းချက်မှယေရှုရှင်သည် သန့်ရှင်းသောဝိညာဉ်တော်ကို ‘သမ္မာတရားနှင့်ပြည့်စုံသောဝိညာဉ်’ ဟုခေါ်သည် ယောဟန်၊ 16:13)။ ဝိညာဉ်တော်သည် ကျွန်ုပ်တို့ အပေါ်မည်သို့လုပ်ဆောင် မှုပြုနေသနည်း။`

သန့်ရှင်းသောဝိညာဉ်တော်သည် ကျွန်ုပ်တို့အပြစ်နှင့်ပြည့်ဝနေသော် လည်း သမ္မာတရားကို ယူဆောင်လာ ပေးသည်။ သို့သော်ကျွန်ုပ်တို့နောင်တရရန် သူမကူညီမလုပ်ဆောင်နိုင်ပါ။ ဘုရားရှင်၏ အကြီးမြတ်ဆုံးသော သမ္မာတရားကို ပြသပေးနိုင်ပါသည်။ သို့သော်အတင်းအကျပ်လိုက်လျှောက်ရန်၊ ယုံကြည်ရန် ကိုမူ သူမလုပ် ဆောင်နိုင်ပါ။ အလွယ်ကူဆုံးနည်းလမ်းကို ဘုရားရှင်ပြပေး နေသော်လည်း ကျွန်ုပ်တို့လွတ်လပ်သော ဆန္ဒကို ပေးထားသောကြောင့် ကျွန်ုပ်တို့ ဆုံးရှုံးနိုင်ပါသည်။ ကျွန်ုပ်တို့၏အသိစိတ်နှင့်စိတ်နှလုံးကို ဘုရားရှင်အတင်း အကျပ်စေခိုင်းလျှင်လည်း စာတန်သည်အပြစ်တင်မည်မှာအမှန်ပင်ဖြစ်သည်။  အမှားနှင့်အမှန်တိုက်ပွဲကြီး၌ ဘုရားရှင်ကို အပြစ်တင်နေအုံးမည်ဖြစ်သည်။ ကောင်းကင်မှပေါက်ကွဲလာသောမဟာတိုက်ပွဲကြီးသည် ခမည်းတော်ဘုရားရှင်အနေဖြင့် သူ၏သဘောနှင့်ပတ်သက်သော မကျေနပ်မှုတစ်စုံတစ်ရာကိုမပြော။ စာတန်ကို နှင်ထုတ်ခြင်းမရှိ။ ကောင်းကင်တမန်များကိုသွန်သင်ခြင်းမရှိ။ မိမိကိုယ်ကိုကောင်းမြတ်သောကြောင့် ကောင်းကင်တမန်များ ပြန်လည်နောင်တရရန်ကို အတင်းအကျပ်လည်းမပြုခဲ့ပါ။ ဧဒင်ဥယျာဉ်တော်အတွင်း၌ ဘုရားရှင်သည် တစ်ဖန်အမှားနှင့်အမှန်ကိုသတ်မှတ်သောအပင်၊ ထိုဥယျာဉ်အလယ်၌ထားရှိခြင်းမှာ အလွန်ပင်ရှင်းလင်းလှသည်။ အာဒံနှင့်ဧဝတို့၏ လွတ်လပ်စွာရွေးချယ်ခြင်း ကိစ္စကို ကန့်သတ်မှုမရှိ။ စားလျှင်စား၊ စားလျှင်သေမည်ဟုသာသတိပေး ထားသည်။ ယနေ့ခေတ်သည်လည်း ယင်းအတိုင်းပင်ဖြစ်သည်။ ဝိညာဉ်တော် သည် ဘုရားရှင်၏သမ္မာတရားကိုဖော်ပြပေး၍ သတိပေးနေသည်မှာ ‘ယနေ့ငါပြ ပေးထားသော အမှန် တရားနှင့်ပတ်သက်၍ သင်၏ရွေးချယ်မှုမည်သို့ရှိမည်နည်း’ ဟူ၍သာရှိသည်။

ကျွန်ုပ်တို့ပြင်းပြင်းထန်ထန်စစ်ကြောခံရစဉ် တစ်ခါတစ်ရံမှာကျွန်ုပ်တို့ နာခံမှုပျက်ကွက်၍လည်းကောင်း၊ နောင်တရခြင်းမရှိ၍လည်းကောင်း ဖြစ်သည်။   ဘုရားရှင်၏တန်ခိုးတော်သည် ကျွန်ုပ်တို့ကို ပြောင်းလဲခြင်း ပြုရန်ကို ကျွန်ုပ်တို့ အခွင့်မပေးခြင်းကြောင့်ဖြစ်သည်။

`လောလောလတ်လတ် ဝိညာဉ်တော်သည် သမ္မာတရားအကြောင်း မည်သို့သွန်သင်နေသနည်း။ သူ၏စကားတော်ကိုနာခံရန် မည်မျှသင့်လျော်သနည်း။ နောင်တရ၍သင့်အနေဖြင့် မည်သို့သော လွတ်လပ်သည့်ရွေးချယ်မှု မျိုးကိုဦပလုပ်မည်နည်း။`