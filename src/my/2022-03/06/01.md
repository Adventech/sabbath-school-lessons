---
title:  စွမ်းအင်အားလုံးနှင့်လုံးပန်းရခြင်း
date:  30/07/2022
---

### ဖတ်ရန်ကျမ်းချက်မျာ
ယောဟန်၊ 16:5-15; ကောလောသဲ၊ 1:28, 29; 1ပေ၊ 1:13; မသဲ၊ 5:29; က၊ 32;

> <p>အလွတ်ကျမ်းချက်</p>
> "ထိုသို့အလိုငှာ ငါသည်အမှုဆောင်ရွက်၍၊ ငါ၌တန်ခိုးတော် ဦပပြင်အားထုတ်တော်မူသည်အတိုင်း ကြိုးစား အားထုတ်လေ့ရှိ၏" (ကောလောသဲ၊ 1:29)။

အမျိုးသားတစ်ဦးနှင့်အမျိုးသမီးတစ်ဦးတို့သည် အင်တာဗျူးစားပွဲ၌ အတူထိုင်နေကြသည်။ နှစ်ဦးလုံးသည် သားသမီးအသတ်ခံရသောအတွေ့အကြုံ ရှိခဲ့သူများဖြစ်သည်။ အမျိုးသမီးကြီး၏သားသည် လွန်ခဲ့သောနှစ် 20 ၌ အသတ်ခံရသည်။ ယနေ့တိုင်ခါးသီးစွာနာကြည်းခံစားနေရသည်။ ဒေါသထွက်ဆဲ ဖြစ်သည်။ အမျိုးသားမှာမူယင်းကဲ့သို့မဟုတ်၊ လွန်ခဲ့သောနှစ်အနည်းငယ်မျှသာ၊ သူ၏သမီးကို အကြမ်းဖက်သူတို့က သတ်ပစ်ခြင်း ကိုခံခဲ့ရသည်။ သူသည် လူသတ်သမားများကို ခွင့်လွတ်ခြင်းအကြောင်းနှင့် ဘုရားရှင်က သူ၏ နာကျင်ခြင်းကို မည်သို့ပြောင်းလဲပေးကြောင်းသက်သေခံသည်။ အလွန်နာကြည်းဖွယ် ကိစ္စ ဖြစ်နေသော်လည်း အမျိုးသားကြီးသည် ဘုရားရှင်၏ကုသပေးခြင်းကြောင့် အမှောင်ထုကိုကျော်ဖြတ်ကာ အသက်တာ အလင်းတန်း ကို  ပြန်လည်ရရှိကြောင်း သက်သေခံသည်။

ယင်းပုဂ္ဂိုလ်နှစ်ဦး၏တုံ့ပြန်ချက်သည် အဘယ်ကြောင့်အလွန်ကွာဟ နေသနည်း။ ခရစ်ယာန် အသက်တာ ကို ဝိညာဉ်ရေးရာအမှုများက မည်သို့ ပြောင်းလဲပေးစေနိုင်သနည်း။ ပြင်းထန်သော စစ်ကြောခြင်း ကို ကျော်ဖြတ်ကာ ရင့်ကျက်သောအသက်တာဖြင့် အဘယ်ကြောင့်တည်ငြိမ်စွာလျှောက်လှမ်းနိုင် သနည်း။

**တစ်ပတ်တာသတိပြုရန်။**  အပြစ်နှင့်အတ္တကိုရင်ဆိုင်နေရစဉ် ကျွန်ုပ်တို့၏ ဆန္ဒနှင့်ဆန္ဒတန်ခိုးသည် အဘယ်မျှ အရေးကြီးသနည်း။ ခံစားရသောအကြောင်း အတွက်ဆုံးဖြတ်ချက်သည် အမှားကို ရှောင်ကြဉ် နိုင်ပါသလား။ စစ်ကြောခြင်း ခံရလျှင် လက်မြှောက်အရှုံးပေးရန်မဟုတ်၊ တောင့်ခံထားရမည်ဖြစ်ကြောင်း သတိပြုရန်လိုအပ်ပါသလား။