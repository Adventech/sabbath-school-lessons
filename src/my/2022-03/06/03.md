---
title:  ဘုရားနှင့်လူပေါင်းစပ်ခြင်း
date:  01/08/2022
---

သင်အောင်မြင်မှုရရှိသောအကြီးမားဆုံးသောအရာသည် မည်သည့် အရာဖြစ်သနည်း။ မည်သည့် အခွင့်အရေးမဆို သင်အိပ်ရာထဲလူးလှိမ့်နေရင်း ရရှိလာသည်မဟုတ်ပါ။ တစ်ခုခုကိုလိုချင်လျှင် အချိန်ယူ၍ ကြိုးစားအားထုတ် ကြရသည်။ ခရစ်တော်၏တပည့်တော်ဖြစ်ခြင်းအရာ၌ ကွာခြားမှုမရှိလှပါ။

`ကောလောသဲ၊ 1:28, 29 ကိုဖတ်ပါ။ ရှင်ပေါလုသည် ဘုရားရှင်၏ လုပ်ဆောင်တော် မူခြင်း အကြောင်းကိုရေးသားရာ၌ မည်သည့်အပိုင်းတွင် လူသား များပါဝင်ရမည့်အကြောင်းကို ရေးသားပေး ထားသည်။ (တရား၊ 4:4) ကိုလည်း ဖတ်ပါ။ လုကာ၊ 13:24; 1ကော၊ 9:25; ဟေဗြဲ၊ 12:4;`

ကောလောသဲ၊ 1:29 ၌ဘုရားရှင်နှင့်ရှင်ပေါလု၏မိတ်သဟာယဖွဲ့ပုံ အကြောင်းစိတ်ဝင်စားဖွယ် မြင်တွေ့ ရသည်။ သူသည်လုံးပန်းနေရသည်ဟု ဆိုသော်လည်း ဘုရားသခင်၏တန်ခိုးတော်ဖြင့်သာ ရုန်းကန်နေရသည် ဟု သက်သေခံထားသည်။

‘လုပ်ဆောင်သည်’ ဟုဆိုသောစကားလုံးသည် ‘သောကကိုကြီးစေသည်’ ‘တောက်လောင်ခြင်း အမှတ်ရောက်အောင်လုပ်သည်’ ဟုအဓိပ္ပာယ်ရှိသည်။ ယင်းစကားကို အားကစားသမားများ လေ့ကျင့်ရာ၌ အသုံးပြုကြသည်။ ‘ရုန်းကန်ရခြင်း’ ကိုအခြားအဓိပ္ပာယ်တစ်ခု၌ ‘နာကျင်စွာခံရခြင်း’ ဟု  ပြန်ဆိုနိုင်ပြန်သည်။ သို့ဖြစ်၍ အားကစားသမားများအောင်မြင်မှုရှိရန်လေ့ကျင့်ခြင်း၌ မည်မျှစွန့်စား ရမည်ကို ရုပ်လုံးပေါ်စေပါသည်။ ရှင်ပေါလုသည်အတွေးအခေါ်တစ်မျိုးပြောင်း၍ လေ့ကျင့်မှုကိုမှတ်ချက်ပြုရာ မိမိ၌ ရှိသောအရာဖြင့် အားထုတ် ရခြင်းမဟုတ်ဟု အတည်ပြုသည်။ ပြုလုပ်သမျှအရာတိုင်းသည် ဘုရားရှင် ပေးသော စွမ်းအားဟု သတ်မှတ် သည်။ ထို့ကြောင့်ရှင်ပေါလုလုပ်ဆောင်သောအမှုတော်အကြောင်းကို ကျွန်ုပ်တို့ အချုပ် ဆိုရသော် ကြိုးစားအားထုတ်၍အောင်မြင်သောအမှုတော်ဖြစ် သော်လည်း ဘုရားသခင်၏ တန်ခိုးတော်ကြောင့် ဖြစ်သည်။ ထိုနည်းအတိုင်းပင် ခရစ်တော်သည် ကျွန်ုပ်တို့အထဲတွင်ရှိတော်မူ၍ ကျွန်ုပ်တို့လုပ်ဆောင်သမျှအောင် မြင်ခြင်းဖြစ်သည်။

ယင်းအချက်သည် အလွန်အရေးကြီးသောအချက်ဖြစ်သည်။ အကြောင်းမှာ ယနေ့ကျွန်ုပ်တို့ နေထိုင်ရ သော ကမ္ဘာကြီးသည် လိုချင်စရာများ၍ လုပ်နိုင်အား နည်းနေသောကမ္ဘာကြီးဖြစ်သည်။ ခရစ်ယာန်တို့ အကြား ၌ လည်းထိုသို့ဖြစ်နေပါသည်။ အချို့ခရစ်ယာန်အမှုတော်ဆောင်များ၏ ဟောပြောချက်အရ သင်ယုံကြည် လျှင် သန့်ရှင်းသောဝိညာဉ်တော်သည်ဆင်းကြွလာ၍ သဘာဝလွန် အံ့ဖွယ်အမှုများကို ကြီးစွာ မြင်တွေ့ရမည်ဖြစ်သည်။ သို့သော်အန္တရာယ်ထက်ဝက် ပါသောလုပ်ရပ်ဖြစ်နေပါသည်။ လူများအား ဘုရားဆီ မှာသာမျှော်လင့်နေစေပြီး ဘုရားတန်ခိုးတော်ကိုစောင့်နေလျက် ဇိမ်ကျကျကုလားထိုင်ပေါ်ထိုင်၍ စောင့်နေ စေသော အကျင့်ဆိုးကို ဖြစ်စေပါသည်။

`ရုန်းကန်လှုပ်ရှားရခြင်းနှင့်ပတ်သက်၍ ရှင်ပေါလုပြောသောအချက်မျိုး သင်ကြုံရဖူးပါသလား။ ဘုရားသခင်သည်သင်၏နှလုံးသားထဲသို့ မည်သည့် အရာကိုသွန်းလောင်ပေးပြီး သင့်ကိုရုန်းကန်လှုပ်ရှား စေပါသနည်း။ သင်သည် ဘုရားရှင်၏အလိုတော်အတိုင်း မည်သို့ဆက်ကပ်အပ်နှံနိုင်ပါမည်နည်း။`