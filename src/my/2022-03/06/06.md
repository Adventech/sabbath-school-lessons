---
title:  ဇွဲရှိရန်လိုအပ်ခြင်း
date:  04/08/2022
---

`ဘုရားရှင်နှင့်နပန်းလုံးခဲ့ရသောယာကုပ်၏အကြောင်းကိုဖတ်ပါ (ကမ္ဘာ၊ 32)။ ယင်းအကြောင်းသည် ဇွဲရှိခြင်းအကြောင်းမည်သို့ဖော်ပြသနည်း။ စိတ်ဓာတ်ကျဆင်းဖွယ်အချိန်များတွင်ဖြစ်လင့်ကစား အဘယ်ကြောင့် ဇွဲရှိရန် လိုအပ်သနည်း။ (ယာကုပ်၏စိတ်ထားအခြေအနေမျိုးကို သင်၏စိတ်ထဲထား ရှိပြီးမှသင်ဖြေဆိုပါ)။`

ကောင်းသောအရာဖြစ်လျှင်လုပ်ရမည်ဟု ကျွန်ုပ်တို့လက်ခံထားပြီး သားဖြစ်သည်။ သို့သော်ဖိနှိပ်မှု အောက်ရောက်ရှိနေချိန်၌ ဘုရားရှင်၏ကတိတော် ဖြစ်နေသော်လည်း စွဲကိုင်ရန်အလွန်ခက်ခဲလှပါသည်။ ကျွန်ုပ်တို့မှာ အားနည်းခြင်းနှင့်ကြောက်တတ်သည့်သဘောရှိခြင်းကြောင့်ဖြစ်သည်။ ထိုအကြောင်းကြောင့် ခရစ်ယာန်တို့အတွက် အရေးအကြီးဆုံးအရာမှာဇွဲသတ္တိပင်ဖြစ်သည်။ လက်မြှောက်အရှုံးပေးရမည့် အကြောင်းပင်ဖြစ်နေသော်လည်း ဆက်လက်စွဲကိုင်ထားနိုင်သော အရည်အချင်းမျိုးရှိရန်လိုပါသည်။

သမ္မာကျမ်းစာ၌သတ္တိအကြောင်းနှင့်ပတ်သက်၍ သင်ခန်းစာရယူရန် အကောင်းဆုံးပုဂ္ဂိုလ်မှာ ယာကုပ်ပင် ဖြစ်သည်။ လွန်ခဲ့သောနှစ်များစွာ၌ ယာကုပ်သည်မိမိအစ်ကိုကိုလှည့်စားခဲ့သူဖြစ်ခဲ့သည်။ သားဦးအရာကောင်းချီး မင်္ဂလာကိုရရှိရန် ဖခင်နှင့်အစ်ကိုဧသောကိုလိမ်လည်ခဲ့သူဖြစ်သည် (က၊ 27)။ ထိုအချိန်မှ ဧသော၏ သတ်ခြင်းကိုမခံရစေရန်နှင့် ကြောက်ရွံ့စိတ်သည်သူ့အား အမြဲခြောက်လှန့်နေခဲ့သည်။ ကောင်းကင်နှင့်မြေကြီးကို ဆက်သွယ်ထားသော လှေကားကိုအိပ်မက်ရရှိရန် ဘုရားသခင်ထံမှကောင်းချီးမင်္ဂလာအထပ်ထပ် ကတိတော်ကို ရရှိနေစေကာမူ သူသည်ကြောက်ရွံ့နေခဲ့ရသည်။ နှစ်ပေါင်းများစွာ ဘုရားသခင်ပေးခဲ့သော ကတိတော် ရှိနေသည့်တိုင်အောင် ယာကုပ်သည် မိမိ သွားလေရာဘုရားရှင်စောင်မပို့ဆောင်ခြင်းကိုမြင်ရသော်လည်း ကြောက်နေရဆဲဖြစ်သည်။ ယေရှုရှင်နှင့်ရင်ဆိုင်တိုက်ခိုက်ရသောအခါ ယာကုပ်၏ပေါင်ဆစ် သည်ပြုတ်သွားခဲ့ သည်။ ယင်းအချက်နှင့်ပတ်သက်၍ပင် သူသည်ဆက်လက် မတိုက်ခိုက်နိုင်တော့ပါ။ ပေါင်ဆစ်ပြုတ်သွား၍ အလွန်နာကျင်နေခြင်းကြောင့် ဖြစ်သည်။ ယာကုပ်သည်အလွန်နာကျင်နေသည့်ကြားမှပင် ယေရှုရှင်ကိုအတင်း ဖတ်ထားပြီး ကောင်းချီးမင်္ဂလာကတိတော်ရရှိသည့်အထိ မခံမရပ်နိုင်အောင် နာကျင်သည့်ကြားမှ ကတိတော် ကောင်းချီးကိုအရယူနိုင်ခဲ့သည်။ သို့အတွက်ကြောင့် ယေရှုရှင်မှ ‘ငါ့ကိုလွတ်လော့၊ မိုးလင်းဆဲရှိပြီ’ ဟု သူ့အားဆိုခဲ့သည်။ (က၊ 32:26)။

ယာကုပ်သည်နာကျင်နေသည့်ကြားမှဇွဲကောင်းပြီး မလွတ်တမ်းဖက်တွယ် ထားနိုင်ခြင်းကြောင့် ကောင်းချီးရရှိခဲ့သည်။ ယနေ့ကျွန်ုပ်တို့သည်လည်း ထိုသို့ ဖြစ်ရမည်။ ဘုရားသခင်သည် ကျွန်ုပ်တို့၏ပေါင်အဆစ်ကိုပြုတ်သွားစေပြီး နာကျင်ခြင်းဝေဒနာကြားမှ သူ့အားဖက်တွယ်မှုကိုပြုစေပါသည်။ အမှန်မှာ ဘုရားရှင်သည်နာကျင်စွာရရှိသောအမာရွတ်ကိုပေးကာ ရှေ့သို့ဆက်သွားစေသူ ဖြစ်သည်။ ယာကုပ်သည် မိမိ၏အစ်ကိုနှင့်ပြန်တွေ့သောအချိန်အထိ မိမိ၏ ပေါင်အဆစ်သည်ပြုတ်နေဆဲဖြစ်သည်။ အပြင်ပန်းခန္ဓာကိုယ်မှာအားနည်းလျက် ရှိနေသော်လည်း ယာကုပ်၏အတွင်းစိတ်ဓာတ်ဇွဲအားသည် အလွန်သန်မာ ခိုင်ခံ့ လှသည်။

`သင့်၏အဖွဲ့အစည်းအတွင်း သင်၏အသက်တာပုံစံ၊ ဖတ်ရှုသော စာအုပ်စာပေ၊ သတိပြုမိသောအရာ၊ ကျန်းမာရေးအကျင့်စရိုက်နှင့် ဝိညာဉ်ရေးရာအသက်တာများတွင် လက်တွေ့ကျသောရွေးချယ်မှုမည်သို့ရှိသနည်း။ ပို၍ ကောင်းသောဇွဲသတ္တိကို ဘုရားရှင်နှင့်အတူတွဲဖက်ကာ စိတ်ပျက်ဖွယ်စုံစမ်းခြင်းများကို မည်သို့ သည်းခံကျော်ဖြတ်နိုင်မည်နည်း။`