---
title:  ကတိတော်ပြည်မှတစ်ဆင့်သေခြင်းနှင့်အဆုံးသတ်ခြင်း
date:  10/07/2022
---

> <p></p>
> "ဖာရောဘုရင်သည်ချဉ်းကပ်လာသောအခါ၊ ဣသရေလအမျိုးသားတို့ သည်မျှော်ကြည့်၍ အဲဂုတ္တု  လူတို့စစ်ချီလာကြောင်းကိုမြင်လျှင်၊ အလွန်ကြောက်လန့် ၍ ထာဝရဘုရားအားအော်ဟစ်ကြ၏" (ထွက်၊ 14:10)။

သင်သည်ထောင်ချောက် (သို့မဟုတ်) သေမည့်အထိအခြေအနေရောက် ခဲ့ဖူးပါသလား။ တစ်ခါတစ်ရံမှာ အခန်းတွင်လျှောက်လာစဉ်သူငယ်ချင်းများမှ Happy Birthday ဟုဝိုင်းဝန်းအော်သောအချိန် မမျှော်လင့်ဘဲ ဂုဏ်ပြုခံရ၍ ဝမ်းသာနေတတ်သည်။ တချို့အချိန်၌ မထင်မမှတ်လန့်ဖျပ်၍ မေ့မြောသွားသည် အထိမနှစ်သက်ဖွယ် အကြောင်းများလည်းကြုံတတ်သည်။ ကျောင်းခန်း၌ ဖြစ်စေ၊ လုပ်ငန်းခွင်၌ဖြစ်စေ သင့်၏အဖော်တစ်ယောက်မှ သင့်ကိုမြင်မကောင်း ရှုမကောင်းအောင်အိန္ဒြေပျက်သည့်အထိလုပ်ခဲ့ဖူးမည်။

ဣသရေလတို့အဲဂုတ္တုမှထွက်လာသောနေ့မှစ၍ ကတိတော်ပြည်သို့ ရောက်ရှိသွားသည့်အထိ ဘုရားရှင် သည် သူတို့ကိုလမ်းပြပို့ဆောင်ခဲ့သည်။ "သူတို့သည်နေ့ညသွားနိုင်အောင် ထာဝရဘုရားသည် နေ့အချိန်၌လမ်းပြဖို့ မိုးတိမ်တိုင်အားဖြင့်လည်းကောင်း၊ ညအချိန်အတွက်အလင်းပေးဖို့မီးတိုင်အားဖြင့် လည်းကောင်း၊ သူတို့ရှေ့ ကြွတော်မူ၏" (ထွက်၊ 13:21)။ သွားလေရာရာ၌ ဘုရားရှင်ကိုယ်တော်တိုင်ပို့ဆောင်ပေးတော်မူသည်။ သို့သော်လည်း အစောပိုင်း ပို့ဆောင်ပုံကိုကြည့်ကြစို့။ ရှေ့တွင်ပင်လယ်နီ၊ ဘေးနှစ်ဖက်တွင် မြင့်မားသော တောင်ကမ်းပါးယံကြီးများနှင့် ဖာရောမင်း၏စစ်တပ်သည် အနောက်မှ လိုက်လာနေသည်။ ထိုအခက်အခဲ ကြီးကို မျက်စိနှင့်မြင်နေရသည်။

`ထွက်၊ 14 ကိုဖတ်ပါ။ ဣသရေလလူများကြောက်ရွံ့တုန်လှုပ်မည့် နေရာသို့ ဘုရားရှင် အဘယ်ကြောင့် ခေါ်ဆောင်လာခဲ့သနည်း။`

လမ်းပြသောမိုးတိမ်တိုင်ကိုမြင်နေရတိုင်း ပျော်ရွင်စရာအချိန်မဖြစ်နိုင်ပါ။ ခက်ခဲသောအချိန်လည်း ဖြစ်နိုင်သည်။ ဖြောင့်မတ်ခြင်းလမ်းသို့သွန်သင်ပေးနေ ခြင်းသည် ကျွန်ုပ်တို့၏စိတ်ကိုစမ်းသပ်ပေးတတ်သည်။ သဘာဝအားဖြင့် လူ၏စိတ်သည် မရိုးသားခြင်းနှင့်ပြည့်နေလျက်ရှိသောကြောင့်ဖြစ်သည် (ယေရမိ၊ 17:9)။ ထိုခက်ခဲသောအချိန်မျိုး၌ အဓိကသိရမည့်အရာမှာ ဘုရားရှင်နောက်တော် လိုက်နေစေကာမူ၊ ဒုက္ခဆင်းရဲနှင့် ကြုံတွေ့ရမည်ဖြစ်သည်။ ဘုရားရှင်၏ ပွင့်လင်းသောသွန်သင်ချက်၊ ကျွန်ုပ်တို့အတွေး အခေါ်နှင့်စိတ်နှလုံးကို ပို့ဆောင် နေခြင်းဖြစ်သည်။

`ဣသရေလတို့သည် ထိုသို့တွေ့ဦကံရခြင်းကြောင့် မည်သို့သော သင်ခန်းစာကိုရရှိခဲ့သနည်း (ထွက်၊ 14:31)။`

`အချိန်တိုင်း၌ဘုရားရှင်ကိုယုံကြည်နေသော်လည်း လွယ်ကူမည်မဟုတ် ပါ။ ကတိတော်ပေါင်းများစွာကို ကျွန်ုပ်တို့ရရှိပိုင်ဆိုင်ထားသော်လည်း သက်သာစွာ နေသွား၍ရမည်မဟုတ်ပါ။ သင်ကြုံခဲ့ရသောအခက်အခဲများမှ ဘုရားရှင်ကို ယုံကြည်ခြင်းပို၍ရှိစေရန် ကြောက်ရွံ့ခြင်း၊ ထိတ်လန့်ခြင်းများဖြင့်သွန်သင်ခဲ့ ပါသလား။ ကိုယ်တော်ကို ယုံကြည်ကြောက်ရွံ့တတ်ရန်သွန်သင်ပါသလား။`