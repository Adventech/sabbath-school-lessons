---
title:  ကန္တာရတောတွင်း၌မဟာတိုက်လှန်ပွဲကြီး
date:  12/07/2022
---

> <p></p>
> "ယေရှုသည်သန့်ရှင်းသောဝိညာဉ်တော်နှင့်ပြည့်စုံလျက်၊ယော်ဒန်မြစ်နားမှပြန်စဉ်တွင် ဝိညာဉ်တော်သည် တောသို့ပို့ဆောင်တော်မူ၏။ အရက်လေးဆယ် ပတ်လုံး မာရ်နတ်၏စုံစမ်းသွေးဆောင်ခြင်းကိုခံတော်မူ၏" (လုကာ၊ 4:1,2)။

`လုကာ၊ 4:1-13 ကိုဖတ်ပါ။ မည်သည့်သင်ခန်းစာမျိုးကိုသင်ရ လိုက်သနည်း။ စုံစမ်းခြင်းကိုမည် သို့အနိုင်ယူ၍ အပြစ်ကိုရှောင်ကြဉ်သင့်သနည်း။`

စုံစမ်းခြင်းသည်အလွန်ကြမ်းတမ်းနိုင်ပါသည်။ အကြောင်းမှာ ကျွနု်ပ်တို့ လိုချင်သောအရာကို ချပေးထားသော ကြောင့်ဖြစ်သည်။ ကျွနု်ပ်တို့အားအနည်းဆုံး အချိန်ကိုအခွင့်ကောင်းယူပြီး စုံစမ်းခြင်းရောက်ရှိလာတတ်သည်။

လုကာ၊ 4 သည် ယေရှုရှင်၏စုံစမ်းခံရခြင်းအကြောင်းဖြင့်အစဦပ ခဲ့သည်။ စိတ်အာရုံကို နှောင့်ယှက် စုံစမ်းခြင်းမျိုးဖြစ်သည်။ ပထမဦးစွာသန့်ရှင်းသော ဝိညာဉ်တော်၏လမ်းပြမှုပုံစံမျိုးဟုထင်ရသည်။ တမင် သက်သက် စုံစမ်းခြင်းကိုရင်ဆိုင်စေသည့်ပုံစံမျိုးဟုထင်ရသည်။ ဘုရားသခင်သည် ကျွန်ုပ်တို့ ကိုစုံစမ်းခြင်း မပြုပါ (ယာကုပ်၊ 1:13)။ ဘုရားသခင်သည် ကိုယ်ကိုကိုယ်ပြင်းထန် သည့်စုံစမ်းခြင်းမျိုးကို ရင်ဆိုင်စေရန်အခွင့်မပေးပါ။ လုကာ၊ 4 မှအကြောင်း အရာများသည် သန့်ရှင်းသောဝိညာဉ်တော်အနေဖြင့် စုံစမ်းခြင်းအတွက် ကျွန်ုပ်တို့ကိုပို့ဆောင်စေနိုင်သည်။ ပြင်းထန်သောစုံစမ်းခြင်းကိုမူ စာတန်မာရ်နတ် သာပြုလုပ်ခြင်းဖြစ်သည်။

စုံစမ်းခြင်းပြင်းထန်သည်ဟုကျွန်ုပ်တို့ခံစားနေရလျှင်ဘုရားရှင်၏နောက်တော်သို့လိုက်လျှောက်နေရင်း နားလည်မှု မှားယွင်းခြင်းများ  ဖြစ်နေခြင်းခံရသောအခါ သန့်ရှင်းသောဝိညာဉ်တော်မှ ကျွန်ုပ်တို့ကိုစမ်းသပ် သည်ဟု အမြင် ရောက်တတ်ကြသည်။ သံသယဝင်စေတတ်သည်။ အမှန်မှာ စာတန်ကိုစုံစမ်းစေရန် ဝိညာဉ်တော်မှ ယေရှုကို တောသို့ ပို့ဆောင်ခြင်းဖြစ်သည်။  စုံစမ်းခြင်းအတွင်းသို့ ဘုရားသခင်သည် ကျွန်ုပ်တို့ကို ခေါ်ဆောင် သွားစဉ် ကိုယ်တော်၌ ကောင်းသောအကြံအစည်တော်ရှိပြီးသားဖြစ်သည်။ ယေရှုသည်ဘုရားသခင်၏ ကတိတော် မပါရှိသော စုံစမ်းခြင်းမျိုးကိုခံရခြင်းမဟုတ်ပါ။ ကျွန်ုပ်တို့လည်းစုံစမ်းခြင်းခံရသောအခါ ဘုရားရှင်၏ ကတိတော် ကိုမေ့လျော့ သင့်ပါသလား (Ellen G. White, _The Desire of Ages,_ pp. 126, 129).

တစ်ခါတစ်ရံပြင်းထန်သောစုံစမ်းခြင်းခံရချိန်တွင် ကျွန်ုပ်တို့သန့်စင်သွား ခြင်းမရှိဘဲ ကျွမ်းလောင်ခြင်း  ကိုရရှိစေသည်။ ထို့ကြောင့်စုံစမ်းခြင်းနှင့်ရင်ဆိုင်  ရလျှင် စိတ်သက်သာခြင်းမျိုးရှိရန်လိုပါသည်။ ယေရှုရှင်ခိုင်ခံ့စွာ ရပ်တည်နိုင် သည်နည်းတူ ကျွန်ုပ်တို့မျှော်လင့်ခြင်းရှိရန်လိုသည်။ သတင်းကောင်းတစ်ရပ်အဖြစ် ယေရှုသည် ကျွန်ုပ်တို့ကိုယူဆောင်သွားသူဖြစ်၍ ကျွန်ုပ်တို့၏ပြုသမျှ အပြစ်အကြွေးအားလုံးကို စုံစမ်းခြင်းခံတော်မူပြီ။ ကျွန်ုပ်တို့ခံရမည့်ပြင်းထန်သော  စုံစမ်းခြင်းကိုကိုယ်တိုင်ခံတော်မူပြီ။ ဘုရားရှင်သည် ကျွန်ုပ်တို့ကိုစွန့်ပစ်မထားပါ။  မျှော်လင့်စရာအကြောင်းရှိသည်။ အပြစ်အကြီးဆုံးသူဖြစ်နေလင့်ကစား ကျွန်ုပ်တို့ မှာမျှော်လင့်စရာ အကြောင်း ရှိပါသည် (1တိ၊ 1:15)။

`ယခုသင်မည်သည့်စုံစမ်းခြင်းမျိုးကိုခံနေရပါသနည်း။ ဆုတောင်းပါ။  ယေရှုရှင် ဥပမာဆောင်ခဲ့သည့် အတိုင်း ဘုရားရှင်၏သင်ကြားခြင်းကိုခံယူတော် မူပါ။ သင်သည်စုံစမ်းခြင်းကိုမတွန်းလှန်နိုင်ပါ။ ကယ်တင်ရှင် မပါလျှင် လုံးဝ မဖြစ်နိုင်ပါ။`