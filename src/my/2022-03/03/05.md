---
title:  အမွေဆက်ခံခြင်း
date:  13/07/2022
---

`1ပေ၊ 1:6, 7 ကိုဖတ်ပါ။ ရှင်ပေတရုမည်သို့ပြောသနည်း။`

ရှင်ပေတရုသည် အခက်အခဲနှင့်ရင်ဆိုင်ရသောသူများအထီးကျန်ပါ သည်ဟုခံစားရသောအခါ မည်သို့ ရေးသား ပေးခဲ့သနည်း။ သူရေးသားခဲ့ပုံမှာ ဘုရားသခင်၏ရွေးချယ်ခြင်းကိုခံရသူ ‘ရွေးကောက်တော်မူသော သူတည်းဟူသော ပုန္တုပြည်၊ ဂလာတိပြည်၊ ကပ္ပဒေါကိပြည်၊ အာရှိပြည်၊ ဗိသုနိပြည်၊ အရပ်    ရပ်တို့၌ ကွဲပြားသော ဧည့်သည် အာဂန္တုတို့ကိုကြားလိုက်ပါ၏’  (1ပေ၊ 1:2)။

`ယနေ့တူရကီနိုင်ငံအနောက်ဘက်ပိုင်းဒေသများဟု ကျွန်ုပ်တို့သိရသည်။ နောက်ဆက်တွဲအခန်းငယ်များ၌ ရှင်ပေတရုသည် ခံစားချက်ကို ဤသို့ရေးသား ထားသည်။ ‘အထူးထူးအပြားပြားသော စုံစမ်းခြင်းကို ခံရ သောကြောင့် (1ပေ၊  1:6,7)  အရပ်ရပ်တို့၌ကွဲပြားသောဧည့်သည်ဟု ပေတရုသည်မိမိ၏ ခံစားမှုကို အဘယ်ကြောင့် ဖော်ပြရသနည်း။ စုံစမ်းခြင်းနှင့်မည်သို့သက်ဆိုင်သနည်း။`

ထိုအချိန်၌ခရစ်ယာန်ဖြစ်နေရခြင်းသည် အသစ်အဆန်းသဖွယ်ဖြစ်သည်။ ယုံကြည်သူနည်းပါးသော အချိန်အခါဖြစ်သည်။ လူနည်းစုသာဖြစ်၍ အထင် အမြင်လွဲခံရသောသူများဖြစ်သည်။ ညှဉ်းပန်းနှိပ်စက်ခြင်း ကိုခံကြရသည်။ ပေတရု၏အတည်ဦပချက်၌ စုံစမ်းခြင်းခံရသော်လည်း (1ပေ၊ 1:6)။ ယုံကြည်ခြင်း ကိုကိုင်စွဲလျက် အထူးထူးအပြားပြားသောစုံစမ်းခြင်းကိုသည်းခံကာ ပန်းတိုင်ကို အရောက်လှမ်းကြရမည်။

`1ပေ၊ 1:6-9 ကိုဖတ်ပါ။ ထိုသူတို့၏ခံရသောစုံစမ်းခြင်းအတွက် ရှင်ပေတရုသည် မည်သို့သော အာမခံချက်မျိုးကိုပေးသနည်း။ ထိုသို့သောမျှော်လင့် ချက်သည် ကျွန်ုပ်တို့အတွက် မည်သည့် အဓိပ္ပာယ်ကို ရစေပါသနည်း။`

မည်သည့်စုံစမ်းနှောင့်ယှက်ခြင်းမျိုး၊ မည်သည့်ဒုက္ခဆင်းရဲခြင်းမျိုးမဆို ခရစ်တော်ပြန်လာသောအချိန်၌ ကျွန်ုပ်တို့ရရှိမည့်ဆုလာဘ်နှင့် နှိုင်းယှဉ်၍ရနိုင် ပါမည်လား။ ရှင်ပေတရုဆိုခဲ့သောစကားသည် ဘုရားသခင်၏  စကားတော် ပင်ဖြစ်သည်။ မည်သည့်အရာကိုရင်ဆိုင်နေရစေကာမူ ခက်ခဲနာကျင်နေပါစေ ထာဝရအသက် လမ်းကိုမျက်ခြည်ဖြတ်ရန်အကြောင်းမရှိပါ။ ကောင်းကင်သစ် မြေကြီးသစ်၌နာကျင်ခြင်း၊ ဝမ်းနည်းခြင်း၊ စုံစမ်းခံရခြင်းအလျှင်းမရှိတော့ပါ။ သေခြင်းမရှိတော့ပါ။ ထိုကတိတော်သည်ကျွန်ုပ်တို့ရှေ့၌ရှိ၏။ ယေရှုရှင် အသေခံတော်မူ၍ ထိုကတိတော်သည်အာမခံချက်ဖြစ်နေသည်။ ယုံကြည်ခြင်း ကိုကျွနု်ပ်တို့လက်မလွတ်စေရန် မည်မျှအရေးကြီးသနည်း။ ဘုရားရှင်ကို ကိုင်စွဲထားလျက် စုံစမ်းခြင်းကိုပြန်လှန်တိုက်ထုတ်ပစ်လိုက်ပါ။ ယုံကြည်ခြင်း အတွက်ရပ်တည်ပါ။