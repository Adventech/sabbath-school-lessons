---
title:  ခါးသောရေ
date:  11/07/2022
---

> <p></p>
> "ဣသရေလအမျိုးသားပရိသတ်အပေါင်းတို့သည်၊ ထာဝရဘုရားမိန့် တော်မူသည့်အတိုင်း၊ သိန်တောထဲ က ထွက်၍ခရီးသွားသဖြင့်၊ ရေဖိဒိမ်အရပ်၌ စခန်းချကြ၏။ ထိုအရပ်၌လူများသောက်ဖို့ရန်ရေမရှိ"(ထွက်၊ 17:1)။

ဘုရားသခင်ထံမှ ကျွနု်ပ်တို့လိုချင်သမျှအရာကိုတောင်းသော်လည်း ရချင်မှရမည်။ သို့သော် ကျွန်ုပ်တို့ လိုအပ်သည်အရာကိုရမည်ဟု မျှော်လင့်ချက် ရှိကြသည်။ သို့သော် လိုသည်ဟုထင်သောအရာမဟုတ်ပါ။ လိုအပ်သော အရာကိုသာပေးနိုင်မည်။

ဣသရေလလူများအမှန်လိုအပ်သောအရာတစ်ခုရှိသည်၊ ရေဖြစ်သည်။ မိုးတိမ်တိုင်ထဲမှ ထာဝရ  ဘုရားသည် ဣသရေလလူများကိုပင်လယ်နီကိုဖြတ်ကျော် စေပြီး ပူပြင်းခြောက်သွေ့ပြီးရေမရှိသောအရပ်၌ သုံးရက်နေရသည်။အထူးသဖြင့်ကန္တာရခရီးဖြစ်သည်။ရေကိုရရှိရန်အထူးလိုအပ်သည့်ခရီးဖြစ်သည်။ရေကို မည်သည့် အချိန်၌ရရှိမည်ကိုမသိကြ။

ထို့ကြောင့်ဘုရားရှင်သည်မည်ကဲ့သို့သော နေရာမျိုးကိုပို့ဆောင်နေသနည်း။ မိုးတိမ်တိုင်သည် မာရ အရပ်သို့ ဣသရေလလူမျိုးကိုပို့ဆောင်သည်။  နောက်ဆုံး၌ရေတွေ့ရပြီး ဣသရေလလူများ စိတ်လှုပ်ရှား ကြသည်။ သို့သော် ရေကိုစမ်းသောက်ကြည့်လျှင် ချက်ချင်းထွေးထုတ်ပစ်ရသည်။ ရေသည် အလွန်ခါးနေသော ကြောင့်ဖြစ်သည်။ ‘ထို့ကြောင့်လူတို့သည်မောရှေကိုအပြစ် တင်၍မြည်တမ်းလျက် အဘယ်သို့သောက် ရပါမည်နည်း ဟုဆိုကြ၏’ (ထွက်၊ 15:24)။

`ထွက်၊ 15:22-27 ကိုဖတ်ပါ။ ထွက်၊ 17:1-7 ကိုလည်းဖတ်ပါ။ ဘုရားသခင်သည်ဣသရေလလူမျိုးတို့ကို မာရအရပ်နှင့်ရေဖိဒိမ်အရပ်တို့တွင် မည်သို့ပြသခဲ့သနည်း။ မည်သို့သောသင်ခန်းစာများကိုသင်ယူသင့်သနည်း။`

`ရေဖိဒိမ်အရပ်တွင်ဣသရေလလူများ မည်သည့်မေးခွန်းကိုမေးခဲ့သနည်း။ သင်ကိုယ်တိုင် ထိုမေးခွန်းမျိုး မေးဖူးပါသလား။ ထိုသို့မေးဖူးသော် အဘယ်ကြောင့် မေးရသနည်း။ သင်မည်သို့ခံစားရသောအဖြေကြောင့် သင်သည်သင်ခန်းစာ မည်သို့ရလိုက်သနည်း (ထွက်၊ 17:7)။ ယင်းအကြောင်းကိုအတူတကွ အဆုံးမသတ်မီ အကြိမ်မည်မျှအဖြေကိုလိုအပ်သနည်း။`