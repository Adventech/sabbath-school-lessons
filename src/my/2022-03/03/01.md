---
title:  ငှက်လှောင်အိမ်
date:  09/07/2022
---

### ဖတ်ရန်ကျမ်းချက်မျာ
ထွက်၊ 14; ထွက်၊ 15:22-27; 17:1-7; သုတ္တံ၊ 3; လုကာ၊ 4:1-13; 1ပေ၊ 1:6-9;

> <p>အလွတ်ကျမ်းချက်</p>
> "အထူးထူးအပြားပြားသော စုံစမ်းနှောင့်ယှက်ခြင်းကိုခံရသော အကြောင်းရှိလျှင်၊ သင်တို့သည် ယခုခဏ ခံရ၍ ဝမ်းနည်းသော်လည်း အထက်ဆိုခဲ့ပြီးသောကျေးဇူးတော်ကိုထောက်၍ ရွင်းလန်းသောစိတ် ရှိကြ၏"  (1ပေ၊ 1:6,7)။

နေ့၏အလင်းရောင်အပြည့်ရှိသောအချိန်၌ သီချင်းသံများကြားရသည့်အခါ လှောင်အိမ်တွင် လှောင်ထားသောငှက်သည် သခင်သင်ပေးထားသော သီချင်းကိုမဆိုပါ။ ရောက်တတ်ရာရာကိုသာတွန်မြည်နေပြီး စည်းချက်ကျသော သီချင်းကိုဆိုမည်မဟုတ်ပါ။ သို့သော် သခင်သည်လှောင်အိမ်ကိုဖုံးအုပ်ပြီး ငှက်ကလေးကို ဆိုနေကျသီချင်းသံကိုနားထောင်စေလျှင် အမှောင်ထဲ၌ငှက်ကလေး သည် သင်ပေးထားသောသီချင်းကို ထပ်ခါ ထပ်ခါဆိုနေမည်ဖြစ်သည်။ အလွတ် ရသည်အထိဆိုနေလိမ့်မည်။ သံစဉ်နှင့်အတူစည်းကိုက်ဝါးကိုက်သီဆိုပေ  လိမ့်မည်။ ငှက်ကလေးကိုလှောင်အိမ်အပြင်ဘက်ထုတ်ပြီး အလင်းရောင်၌ ထားသော်လည်း ထိုသီချင်းကို ဆက်၍သီဆိုနေမည်ဖြစ်သည်။ ထိုနည်းတူ ထာဝရဘုရားသည် မိမိ၏သားသမီးများကိုသင်ကြားပေးနေသည်။ ကိုယ်တော် သည်ကျွန်ုပ်တို့ကိုသင်ပေးရန်သီချင်းရှိနေသည်။ အသက်တာ၏အမှောင်ကျချိန်၌ သင်ယူရသော ထိုသီချင်းသည် နောက်ပိုင်း၌ အစဉ်သီဆိုတတ်သွားလိမ့်မည်" (Ellen G. White, The Ministry of Healing, p. 472).

သတိပြုရန်မှာ ငှက်ကလေးကိုအမှောင်ထဲထားလိုက်သောသူမှာ မိမိ၏ အရှင်သခင် ကိုယ်တိုင်ပင် ဖြစ်သည်။ စာတန်သည် ကျွန်ုပ်တို့ကိုနာကျင်မှု ပေးသောအခါသိရလွယ်ပါသည်။ သို့သော် ထာဝရဘုရား ကိုယ်တော်တိုင် ကျွန်ုပ်တို့ကိုအခက်အခဲနှင့်နာကျင်မှုကို ပြင်းပြင်းထန်ထန်ရင်ဆိုင်စေပါသလား။

**တစ်ပတ်တာသတိပြုရန်။** သမ္မာကျမ်းစာ၌ပုံပမာယူနိုင်သောအကြောင်း၌ ဘုရားရှင်သည်မိမိ၏လူတို့ကို ဒုက္ခနှင့် ရင်ဆိုင်စေသောအချိန်ပါရှိပါသလား။ ကိုယ်တော်သည် အသစ်သောသီချင်းကို သူတို့အားဆိုစေလိုသောသဘောရှိ နေသည်ဟု သင်ထင်ပါသလား။