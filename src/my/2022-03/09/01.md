---
title:  ချီးမွမ်းခြင်းအသက်တာ
date:  20/08/2022
---

### ဖတ်ရန်ကျမ်းချက်မျာ
ဖိလိပ္ပိ၊ 4:4-7; ယောရှု၊ 5:13 - 6:20; ဆာလံ၊ 145; တမန်၊ 16:16-34; 6ရာ၊ 20:1-30;

> <p>အလွတ်ကျမ်းချက်</p>
> "သခင်ဘုရား၌ အစဉ်မပြတ်ဝမ်းမြောက်ခြင်းရှိကြလော့။   တစ်ဖန်ငါဆိုသည်ကား၊ ဝမ်းမြောက်ကြလော့" (ဖိလိပ္ပိ၊ 4:4)။

ကျွန်ုပ်တို့စိတ်ပျော်နေချိန်တွင် ဘုရားသခင်ကိုအော်ဟစ်ချီးမွမ်းနိုင် ပါသည်။ အခြေအနေ မကောင်းသော အခါ၌မူ ချီးမွမ်းရန်မလွယ်ကူတော့ပါ။ အကြမ်းတမ်းဆုံးအခြေအနေရောက်ရှိနေစဉ်၊ ပြင်းထန်သောအပူမီးဝိုင်း၍ သောကရောက်နေချိန်၌ ဘုရားကိုချီးမွမ်းရန်ခက်လှသည်။ ကောင်းစားသည် ဖြစ်စေ၊ ခက်ခဲသည်ဖြစ်စေ ဘုရားကို ချီးမွမ်းရမည်။ လိုအပ်နေချိန်မှာပို၍ပို၍ ပင်ချီးမွမ်းခြင်းပြုမိလျှင် ကျွန်ုပ်တို့ယုံကြည်ခြင်းသည် သာ၍ခိုင်မာ လာလိမ့်မည်။

အမှန်မှာချီးမွမ်းခြင်းအမှုသည် အမှောင်ဆုံးသောကျွန်ုပ်တို့၏ ဒုက္ခကိုပင် ပြောင်းလဲပေးစေပါသည်။ ပတ်ဝန်းကျင်၌ရှိသောကိစ္စကို ပြုပြင်ပြောင်းလဲခြင်း ရှိချင်မှရှိလိမ့်မည်။ သို့သော် ကျွန်ုပ်တို့၏ အတွင်းစိတ်၌ ပြောင်းလဲခြင်းရှိပြီး ကျွန်ုပ်တို့ပတ်ဝန်းကျင်ရှိစိန်ခေါ်မှုများကို ရင်ဆိုင်နိုင်အားကိုပေးနိုင်လိမ့်မည်။

ချီးမွမ်းခြင်းသည် ယုံကြည်ခြင်းအတွက်လက်တွေ့လုပ်ဆောင်ချက် ဖြစ်သည်။ သဘာဝအတိုင်း ဖြစ်လာခြင်းမျိုးမဟုတ်ပါ။ သို့သော် ချီးမွမ်းခြင်းကို လေ့ကျင့်ယူသောအခါမှာ အလေ့အကျင့်ဖြစ်လာတော့သည်။ ချီးမွမ်းခြင်း၌ ပြောင်းလဲမှုနှင့်အောင်မြင်မှုတန်ခိုးပါရှိနေပါသည်။

**တစ်ပတ်တာသတိပြုရန်။** ချီးမွမ်းခြင်းသည်မည်ကဲ့သို့သောအရာနည်း။ ခက်ခဲကြမ်းတမ်းသောအချိန်၌ ချီးမွမ်းခြင်းသည် အဘယ်ကြောင့်ဝိညာဉ်ရေးရာ လက်နက်တစ်စုံဖြစ်စေနိုင်ပါသနည်း။ ချီးမွမ်းခြင်းသည် ကျွန်ုပ်တို့ကိုမည်သို့ ပြောင်းလဲပေးနိုင်သနည်း။ ပတ်ဝန်းကျင်ကိုမည်သို့သက်ရောက်မှုရှိသနည်း။