---
title:  ချီးမွမ်းခြင်းအသက်တာ
date:  23/08/2022
---

ကျွန်ုပ်တို့သည်ကောင်းစားနေလျှင် ဘုရားရှင်ကိုချီးမွမ်းလေ့မရှိတတ်ပါ။ သို့ဆိုလျှင် ခက်ခဲသော အချိန်တွင် ပို၍ပင်ဆိုးနေလိမ့်မည်လား။ ချီးမွမ်းရမည်ဟု ခိုင်းစေခြင်းခံရသော်လည်း ချီးမွမ်းတတ်ခြင်းသဘောကို ကျွန်ုပ်တို့ဆက်လက် ကျင့်ဆောင်နေရဦးမည်ဖြစ်သည်။ ချီးမွမ်းခြင်းသည် အထူးလွန်ကဲသောအမူအရာ ပြရန် မသင့်သော်လည်း အသက်လမ်းခရီး၌ အထူးလိုအပ်သောအရာဖြစ်သည်။

`ဆာလံ၊ 145 ကိုဖတ်ပါ။ ဒါဝိဒ်မင်းသည် ဘုရားသခင်ကိုချီးမွမ်း ရခြင်းအကြောင်း မည်သို့ရေးခဲ့သနည်း။ ယင်းဆာလံသီချင်းသည် သင်၏ ကိုယ်ပိုင်ချီးမွမ်းစကားအဘယ်ကြောင့်ဖြစ်သင့်သနည်း။`

ဗြိတန်ဓမ္မဆရာကြီးချားလ်ဟာဒန်စပါဂျအွန်သည် ‘ချီးမွမ်းခြင်း၏အလေ့အကျင့်’ ဟုဆိုသော စာတစ်အုပ်ကို ရေးသားခဲ့သည်။ ယင်းစာအုပ်သည် ယနေ့ဖတ်သော ဆာလံကျမ်း 145:7 ကိုအခြေပြုထားသည်။ အခန်းငယ်တိုတိုလေးဖြစ်နေသော်လည်း စပါဂျအွန် အနေဖြင့် အရေးကြီးသောအချက်သုံးချက်ကို ကျွန်ုပ်တို့၏ အသက်တာအတွက် ချီးမွမ်းခြင်းသင်ခန်းစာအဖြစ် ပြသပေးထားသည်။

1; ချီးမွမ်းခြင်းသည် ပတ်ဝန်းကျင်ကိုကျွန်ုပ်တို့ကြည့်မြင်၍ လေ့ကျင့်ယူနေသည့်အရာဖြစ်သည်။ ကျွန်ုပ်တို့ပတ်ဝန်းကျင်၌ရှိသောဘုရားရှင်၏ကြီးမြတ်ခြင်းအကြောင်းကိုမကြည့်မိလျှင်ကိုယ်တော်ကို ချီးမွမ်း စရာ အကြောင်းမရှိပါ။ ကိုယ်တော်ဖန်ဆင်းထားသမျှအရာအားလုံးသည် ချီးမွမ်းထိုက်သောကြောင့်ဖြစ်သည်။ ဖန်ဆင်းခြင်း လက်ရာတော်သည် လှပကြည်နူး  စရာဖြစ်နေပါသလား။ ဝိညာဉ်ရေးရာဘက်၌လည်း ဘုရားရှင်ကို ချီးမွမ်းထိုက် ပါသည်။ နုနယ်သောခရစ်ယာန်အသက်တာမှ ကြီးရင့်ခွင့်ရရှိခြင်းအတွက် ချီးမွမ်းထိုက်ပါသည်။

2; ချီးမွမ်းခြင်းသည်မြင်သောအရာကို သတိရလေ့ကျင့်ယူ ရသောအရာဖြစ်သည်။ ချီးမွမ်းခြင်း အသက်တာနှင့်အသက်ရှင်လိုလျှင် မြင်ခဲ့ရသမျှကို ပြန်၍ဆင်ခြင်ရန်လိုသည်။ ယဉ်ကျေးမှုအသစ်ဓလေ့မှ ဘုရားရှင်၏ ကောင်းမြတ်တော်မူခြင်းကို ပြန်၍သတိရခြင်းသည် ချီးမွမ်းခြင်းသဘောကို ဖြစ်စေ၍ ကိုယ်တော်၏ ကောင်းမြတ်ခြင်းသဘောသည် ကျွန်ုပ်တို့စိတ်ထဲစွဲနေ စေမည်လား။

3; ချီးမွမ်းခြင်းသည် ပြောဆိုခြင်းဖြင့်လေ့ကျင့်ယူစေရသည်။ ချီးမွမ်းခြင်းသည် ခေါင်းဖြင့် ဦးနှောက်ဖြင့်လုပ်ဆောင်ချက်မျိုးမဟုတ်ပါ။ နှုတ်ဖြင့် အခြားသူများကြားနိုင်အောင် ပြောဆိုခြင်းဖြစ်သည်။ နှုတ်ဖြင့် ဘုရားသခင်ကို သင်မည်သို့ချီးမွမ်းနိုင်မည်ဟု စိတ်ထဲရှိနေသနည်း။ မည်သူများအတွက် ထိရောက် မှုသက်ရောက်နိုင်သနည်း။

`သင်စာရွက်နှင့်ကညစ်တံကိုယူ၍ ဤအချက်သုံးချက်ကိုအခြေခံကာ အချိန်ယူရေးမှတ်ပါ။ သင်၏ အသက်တာ၌ချီးမွမ်းခြင်းသဘောကို မည်သို့တိုးတက် စေနိုင်မည်နည်း။`