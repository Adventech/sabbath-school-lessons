---
title:  စီရင်ချက်ချသောသက်သေ
date:  24/08/2022
---

တမန်တော်ဝတ္ဃုတွင် ချီးမွမ်းခြင်းသည် ကြားရသောသူများကိုထိရောက် စွာအံ့သြခြင်းဖြစ်စေသည်။ တမန်တော်၊ 16:16-34 ကိုဖတ်ပါ။ အလွန် ရိုက်ချက်ပြင်းသောကျမ်းချက်ဖြစ်သည်။ ရှင်ပေါလုနှင့်သိလတို့သည် အကျဉ်းထောင်၌ချထားခြင်းခံကြရသည်။ ရိုက်နှက်ညှဉ်းဆဲခံရသောဒဏ်ရာဒဏ်ချက် များစွာရရှိနေသော်လည်း ဆေးထည့်ပေးမည့်သူတစ်ယောက်တလေမျှ မရှိပါချေ။ ကိုယ်ခန္ဓာတစ်ခုလုံးနာကျင်လျက် ခြေကျင်းခတ်ထားခြင်း ခံနေကြရသည်။ တိုက်ပိတ်ခန်းထဲသို့ထပ်မံထည့်ခြင်းခံကြရပြန်သည်။ သို့သော်အခြားသော အကျဉ်းသားများ ထိုင်ပြီး နားထောင်နေစဉ်မှာ ပေါလုနှင့်သိလတို့သည်စတင် သီချင်းသီဆိုကြတော့သည်။ ဆုတောင်း ကြတော့သည်။

မကြာမီမြေငလျင်ကြီးစွာလှုပ်သည်။ ထောင်တံခါးအားလုံးပွင့်ထွက် ကုန်တော့သည်။ ပေါလုနှင့်သိလ အပါအဝင် အကျဉ်းသားအားလုံးတစ်ယောက် မျှထွက်ပြေးခြင်းမရှိ၊ မိမိတို့ရှိခဲ့သည့်နေရာများမှာပင်ရှိနေကြောင်း ထောင်မှူးကြီး သိမြင်ရသောအချိန်၌ တုန်လှုပ်လျက် ပေါလုနှင့်သိလတို့၏ရှေ့တွင် ပျပ်ဝပ်လေတော့သည်။ တိုက်ပိတ်ခန်းမှထုတ်ယူပြီး ရိုကျိုးစွာဖြင့် ‘သခင်တို့၊ အကျွန်ုပ်သည် ကယ်တင်ခြင်းသို့ရောက်အံ့သောငှာ အဘယ်သို့ ပြုရမည်နည်း’ ဟုမေးလျှောက်လေ၏ (တမန်၊ 16:29,30)။

`ယင်းအခြေအနေသည်ထောင်မှူးအား အဘယ်ကြောင့်ကယ်တင်ခြင်း အကြောင်းကို အာရုံရောက်စေ ပါသနည်း။ ပေါလုနှင့်သိလတို့သည် ဆုတောင်းခြင်း သီချင်းဆိုခြင်းကြောင့် အကျဉ်းသားများ ထွက်ပြေးသွားခြင်း ကိုမဖြစ်စေပါ။ ထောင်မှူးနှင့်သူ၏အိမ်သားအားလုံးကို နောင်တပြောင်းလဲခြင်းဖြစ်စေပါသည်။`

ကျွန်ုပ်တို့ချီးမွမ်းခြင်းအမှုပြု‌သောအားဖြင့် ပတ်ဝန်းကျင်လူများအတွက် ပြောင်းလဲခြင်းကိုဖြစ်စေ ပါသည်။ ပေါလုနှင့်သိလတို့တိုက်ပိတ်ခန်းအတွင်း ထိုင်နေပြီးအခြားအကျဉ်းသားများကဲ့ သို့မြည်တွန်တောက် တီးနေလျှင် ထိုညတွင် လူတစ်ဦးတစ်ယောက်မျှ ကယ်တင်ခြင်းသို့ရောက်မည်ဟု သင်ထင်ပါသလား။ နောက်ပိုင်း၌ ထောင်မှူးသည် မည်သို့အခြေအနေရှိသည်ကို ကျွန်ုပ်တို့မသိရပါ။ သို့သော်လည်း ရှင်ပေါလု ကိုယ်တိုင် ရောမမြို့ရှိအခြားသောအကျဉ်းထောင် တစ်ခုအတွင်း၌ ရေးသားခဲ့သောစာကိုဖတ်ပြီး ခန့်မှန်းနိုင် ပါသည်။ ‘အကြောင်းမူကား၊ သင်တို့သည်အထက်ကမြင်သည့်အတိုင်း ယခုလည်းကြားသည့်အတိုင်း  ငါခံ ရသော တိုက်လှန်ခြင်းကိုခံရသည်နည်းတူ၊ သင်တို့သည်ခံရကြသည်ဖြစ်၍၊ ခရစ်တော်ကိုယုံကြည်ခြင်း အခွင့်မှတစ်ပါး၊ ခရစ်တော်အတွက်ကြောင့် ဆင်းရဲ ခံရခြင်းအခွင့်ကို ကျေးဇူးတော်အားဖြင့်ရကြ၏’ (ဖိလိပ္ပိ၊ 1:29)။ ရှင်ပေါလု ခံရသောဒုက္ခဆင်းရဲခြင်းအကြောင်းကိုသူတို့ဖတ်မိလျှင် ထိုဒုက္ခကိုဝမ်းမြောက်ခြင်းအဖြစ် ဖြစ်လာစေရန် သူတို့၏စိတ်နှလုံးသားထဲ၌လည်း ချီးမွမ်းသီချင်း သီဆိုနိုင်မည့်အပြင် ရင်ဆိုင်ရမည့် စိန်ခေါ်ချက် အားလုံးကို သစ္စာရှိစွာရင်ဆိုင် သွားနိုင်မည့်ရလဒ်ကို သူဂရုစိုက်တော့မည်မဟုတ်ပါ။

`မည်သူ၏ထံမှ ဘုရားသခင်သြဇာလွမ်းသောသီချင်းတစ်ပုဒ်ကို ချီးမွမ်း ခြင်းဖြင့် သင်၏စိတ်နှလုံးသားကို ထိသွားစေနိုင်မည်နည်း။ သင်နှင့်နီးစပ်သူ အားလုံးအတွက် ချီးမွမ်းခြင်းသီချင်းသီဆိုပေးပါ၊ ရရှိလာမည့် ကောင်းချီးကို သင်မခန့်မှန်းနိုင်ပါ။`