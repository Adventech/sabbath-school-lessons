---
title:  ချီးမွမ်းခြင်းအတွက်အောက်ခံဘောင်
date:  21/08/2022
---

ရုရှားစာရေးဆရာကြီး ဖွိုင်ဒိုဒေါ့စတွိုင်းယဗာ့စကီ သည် သေဒဏ်ချမှတ်ခံခဲ့ရသည်။ နောက်ဆုံးအချိန် အနည်းငယ်သာ အသက်ရှင်ခွင့်ရတော့မည်။ သူသည်ထောင်ထဲ၌ရှိသော အကျဉ်းသားအဖော် များကို မိမိ၏ အတွေ့အကြုံများအားပြောပြပေးခဲ့သည်။ သူရေးသားခဲ့သောစာ၌ ‘အဆုံးအထိယုံကြည်ချက်ထားပါ။ အခြားသူအားလုံး စိတ်ပျက်သွားသည့်တိုင် သင်ကိုယ်တိုင်တစ်ဦးတည်းသစ္စာခိုင်မြဲပါ။ သင်တစ်ယောက်တည်း အထီးကျန် နေသည့်တိုင် ပူဇော်သကာအလှူကိုတင်လှူ၍ ဘုရားကိုချီးမွမ်းပါ’ ဟူ၍ ဖြစ်သည်။

ယင်းသင်ခန်းစာအခန်းတိုင်းပင် ရှင်ပါလုသည် ဆန့်ကျင်မှုနှင့်နှိပ်စက် ညှဉ်းပန်းမှုမည်မျှခံခဲ့ရကြောင်းကို ကျွန်ုပ်တို့သိခဲ့ရပြီဖြစ်သည်။ ရောမမြို့ရှိ ထောင်ထဲ၌ရောက်နေသည်။ စိတ်ဓာတ်မကျသည့်အပြင် ဖိလိပ္ပိမြို့ရှိ ယုံကြည် သူများကို အားပေးတိုက်တွန်းစာရေးသားခဲ့သေးသည်။

`ဖိလိပ္ပိ၊ 4:4-7 ကိုဖတ်ပါ။ ရှင်ပါလုသည် ထောင်တွင်းအကျဉ်းချ ခံနေရစဉ် ထိုကဲ့သို့သော စာကိုရေးနိုင်သည့်အကြောင်းရင်း သင်မည်သို့ထင် သနည်း။ ရေးသားထားချက်၌ ဘုရားရှင်၏ ငြိမ်သက်ခြင်း မျိုးကို မည်သို့ရရှိ နိုင်သည့်သော့ချက်မှာမည်သည့်အရာများနည်း။`

အခြေအနေအရပ်ရပ်ကောင်းမွန်နေသော် ပျော်ရွင်ဝမ်းမြောက်တတ် ကြသည်။ ရှင်ပေါလုအနေဖြင့် ကျွန်ုပ်တို့အားလုံး အစဉ်ဝမ်းမြောက်ခြင်းရှိစေရန် သတိပေးခဲ့သည်။ ထူးခြားချက်အမှန်ရှိနေပါသည်။ ရှင်ပေါလု၏ ရေးသားချက်ကို တည့်တည့်အဓိပ္ပာယ်ယူလျှင် ကျွန်ုပ်တို့အတွက်ဝေဖန်စရာအကြောင်းနှစ်ချက် ရှိသည်။

ပထမအနေဖြင့် အစဉ်ဝမ်းမြောက်ရမည်ဟုဆိုသောအခါ ပျော်ရွင်စရာ အကြောင်းတစ်စုံတစ်ရာ မရှိသည့်တိုင် ပျော်ရွင်နေရမည်ဟုအဓိပ္ပာယ်ရှိသည်။  ဒုတိယအချက်မှာ အစဉ်ပျော်ရွင်ရမည်ဟုဆိုသောအခါ စိတ်ထဲ၌ အလိုမကျ နေချိန်မှာပင် ပျော်ရွင်နေရမည်ဟု အဓိပ္ပာယ်ရှိနေပါသည်။

ရှင်ပေါလု၏သွန်သင်ခြင်းစကား၌ ကျွန်ုပ်တို့၏ပတ်ဝန်းကျင် အခြေ အနေသည် ပုံမှန်မဖြစ်နေသော်လည်း စိတ်ထဲ၌ ဝမ်းမြောက်ရမည်သာရှိသည်။ မည်သို့မျှအကြောင်းပြချက်မရှိသော်လည်း ဝမ်းမြောက်ပျော်ရွင် နေရမည်ဟု ပေါ်လွင်သည်။ တစ်နည်းမှာ ချီးမွမ်းခြင်းသည် ယုံကြည်ခြင်း၏အလုပ်တစ်ခု ဖြစ်ကြောင်း သတ်မှတ်ထားသည်။ ယုံကြည်ခြင်းသည် ကျွန်ပ်တို့ဖြစ်နေသော အခြေအနေအပေါ်ပြသရသည်မဟုတ်ဘဲ ဘုရားသခင်အမှန်တရားကိုသာ ပြခြင်းဖြစ်ရမည်။ သို့ဖြစ်၍ ကျွန်ုပ်တို့၏ခံစားမှုကောင်းခြင်းကြောင့် ချီးမွမ်း ရမည် မဟုတ်၊ ဘုရား၏ကတိတော်သည် အမှန်ပင်ကျွန်ုပ်တို့အတွက် ရှိနင့် ပြီးသောကြောင့် ချီးမွမ်းနေရမည်သာ ရှိသည်။ အံ့သြဖွယ်ကောင်းလှသည့်အချက်မှာ ယုံကြည်ခြင်းသည် ကျွန်ုပ်တို့၏ အတွေးအခေါ်မှ ပုံဖော်စတင်လာသည်။ ခံစားမှု စတင်လာသည့်အခြေအနေမှ စတင်လာခြင်းဖြစ်သည်။

`ယနေ့ရှင်ပေါလုရေးသားချက်၌ ဘုရားရှင်ကိုသစ္စာသမ္မာနှင့်ပြည့်စုံ ကြောင်းကို မည်သို့ဖော်ပြသနည်း။ ထိုသစ္စာသမ္မာသည်ပင် ရှင်ပေါလုအား ပျော်ရွင်ခြင်းဝမ်းမြောက်ခြင်းကို ရရှိပိုင်ဆိုင်စေလျက် ထောင်သွင်း အကျဉ်းခန်းမှာပင်ပျော်ရွင်နိုင်ခဲ့သည်။ ဘုရားရှင်၏သစ္စာသမ္မာအကြောင်းကိုသင်သိသရွေ့ စာရင်းပြုစုရေးသား ပါ။ ထိုစာရင်းအတိုင်းကျေးဇူးတော်ကိုချီးမွမ်းခြင်းပြုပါ။ သင့်အတွက် မည်သို့ ပြောင်းလဲမှု ရှိစေနိုင် သနည်း။`