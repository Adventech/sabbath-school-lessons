---
title:  နံရံကိုဆုတောင်းခြင်းဖြင့်ဖြိုချပါ
date:  22/08/2022
---

အင်္ဂလိပ်တို့၏အဆိုတစ်ခုရှိသည်။ ‘ထောင့်နေရာကိုဆေးသုတ်ပါ’ ဟူ၍ ဖြစ်သည်။ ကြမ်းခင်းကို ဆေးသုတ်လျှင် သင်သည်ထောင့်နေရာသို့ရောက်ရှိ သွားမည်ဖြစ်သည်။ အခန်းတွင်းရှိ ကြမ်းဆေးသုတ်ထားသော နေရာကို နင်းကျော် နိုင်ရန် ဆေးခြောက်သည့်အထိ ထောင့်နေရာ၌ကပ်နေရမည်ဖြစ်သည်။

အချို့သောအချိန်များသည် ကျွန်ုပ်တို့ကြမ်းခင်းဆေးသုတ်သည့်အတိုင်း ထောင့်ကပ်သွားရသော အဖြစ်မျိုးနှင့်ကြုံရတတ်သည်။ ဆေးရည်မခြောက်သေး၊ ပေနေဆဲဖြစ်သည်။ ကျွန်ုပ်တို့၏ယုံကြည်ခြင်းသည် ကျွန်ုပ်တို့ကိုပြန်၍ပိတ်မိနေတတ်သည်။ အခြေအနေအရပ်ရပ်ကိုသုံးသပ်မိသောအခါ ဘုရားရှင်ကို စွန့်လွတ်ရန် ဖြစ်လာတတ်သည်။ ကျွန်ုပ်တို့စွဲကိုင်တတ်သောယုံကြည်ခြင်းနှင့် အရာအားလုံးအတွက် အားကိုးလောက်သော အခြေအနေဟု ထင်ရှားခြင်းမရှိ တော့ပါ။

ဘုရားရှင်သည် ဣသရေလလူများတို့ကို ထောင့်ကျဉ်းနေရာသို့ ခေါ်ဆောင်ပေးသွားသည်။ တောထဲ၌ နှစ်ပေါင်း 40 လှည့်လည်ရပြီးနောက် ဘုရားရှင်သည်မိမိ၏လူတို့အား ရေကြည်ရာမြက်နုသောနေရာကို ပေးအပ်ခြင်း မပြုသေးပါ။ ခိုင်ခံ့လုံခြုံ၍ခံတပ်ကောင်းသောမြို့ကြီး၊ အတောင့်တင်းဆုံးမြို့ကြီး ဆီသို့ ခေါ်ဆောင် သွားသည်။ ယေရိခေါမြို့ကို အသံတိတ်စတင်ပတ်နေရတော့သည်။ ခြောက်ရက်ပတ်လုံး အသံတိတ် ပတ်နေရသည်။ သတ္တမနေ့ရောက်သော အခါမှ ကြွေးကြော်သံကိုဘုရားရှင်ပြုစေတော်မူသည်။ တံပိုးခရာ မှုတ်ခြင်းနှင့် အတူ ကြီးစွာသောကြွေးကြော်ခြင်းကိုပြုကြသည်။ အောင်မြင်ခြင်းရရှိခဲ့သည်။

`ယောရှု၊ 5:13-6:20 ကိုဖတ်ပါ။ ဣသရေလလူများကို ဘုရားရှင် သည် မည်သို့သွန်သင်တော်မူသနည်း။`

အသံကျယ်စွာဟစ်အော်ခြင်းသည် ဦရိုးဦပိကျသည့်အထိ အသံ၏ တုန်ခါမှုကိုမဖြစ်စေနိုင်ပါ။ ဣသရေလလူများကိုဘုရားရှင်ကြွေးကြော်စေသည်မှာ ဒါဝိဒ်မင်းကြီးရေးသားထားသောဆာလံကျမ်း 66 နှင့် ဆင်တူပင်ဖြစ်သည်။  "မြေကြီးသားအပေါင်းတို့၊ ဘုရားသခင့်ရှေ့တော်၌ကျူးအေးသောအသံကိုဦပ၍၊ နာမတော်၏ဂုဏ်ကိုသီချင်းဆိုကြလော့။ ချီးမွမ်းခြင်း၏ဂုဏ်အသရေကိုပြကြ လော့" (ဆာလံ၊ 66:1, 2 )။ ယင်းကြွေးကြော်သံသည် ချီးမွမ်းခြင်းအသံပင် ဖြစ်သည်။ ခိုင်ခံ့မြင့်မားသောဦမိ့ရိုးကြီးကို ခြောက်ရက်တိုင်တိုင် ကြည့်ရှုရပြီးနောက် မိမိတို့၏ခွန်အားဖြင့်လုံးဝဦဖိချ၍မရကြောင်းကို အဆုံးသတ်တွေ့မြင်နိုင်ရန်ဖြစ် သည်။

`၎င်းနည်းအတိုင်း ကျွန်ုပ်တို့သည်လည်း ဟေဗြဲ 11:30 ကိုနားလည်ရန် မည်သို့အထောက်အကူ ဖြစ်စေပါသနည်း။`

ကျွန်ုပ်တို့၏အသက်တာတွင် ဘုရားရှင်တစ်စုံတစ်ရာထူးခြားမှုပြုတော့ မည်ဆိုလျှင် ယေရိခေါမြို့ကြီးသို့ ခေါ်ဆောင်လာလေ့ရှိသည်။ အောင်မြင်ခြင်း တန်ခိုးသည် ကျွန်ုပ်တို့လူသားများမှဖြစ်လာသည်မဟုတ်ကြောင်းကို ဘုရားရှင် သင်ပြပေးခြင်းဖြစ်သည်။ ကျွန်ုပ်တို့လိုအပ်သမျှအရာသည် ပြင်ပမှရရှိ နိုင်ကြောင်းကိုသာ သွန်သင် ပေး ချင်သည်။ ထို့ကြောင့် ကျွန်ုပ်တို့မည်သည့် အရာကိုရင်ဆိုင်နေရစေကာမူ၊ အတားအဆီးများမည်မျှရှိနေစေကာမူ ကျွန်ုပ်တို့ တာဝန်မှာ ချီးမွမ်းခြင်းရှိရန်သာဖြစ်သည်။ ကျွန်ုပ်တို့လိုအပ်သမျှအရာအားလုံးကို ယုံကြည်ခြင်းနှင့် လုပ်ဆောင်ရန်သာရှိပါသည်။