---
title:  ဘုရားရှင်ကိုမမြင်ရသေးသော်လည်းသစ္စာရှိမြဲပါ
date:  18/08/2022
---

ကျွန်ုပ်တို့၌ဖြစ်‌နေ‌သောကိစ္စကိုစိတ်ဝင်စားသူမရှိလျှင ခံရခက်လှသည်။ ဘုရားရှင်သည် ကျွန်ုပ်တို့ကို အရေးမလုပ်၊ ပြဿနာကိုမသိဟုခံစားရခြင်းက ပို၍ခံရခက်သည်၊ ခံရအခက်ဆုံးဖြစ်သည်။

ယုဒလူများဗာဗုလုန်သို့သိမ်းပိုက်သွားခြင်းခံရသောအချိန်၌ ဘုရားသခင် သည် ဂရုစိုက်ခြင်းမရှိဟု ခံစားခဲ့ကြ ရသည်။ သိမ်းပိုက်ခံနေရဆဲ၊ ဘုရားရှင်စွန့်ပစ် ထားဆဲဟု ခံစားရသည်။ သူတို့အပြစ်ကြောင့် ဘုရားရှင်ပစ်ထားသည်ဟု ခံစားနေကြရသည်။ သို့သော်ပုရောဖက်ဟေရှာယသည် နှစ်သိမ့်စကားများကို သူတို့အား ပြောကြားပေးခဲ့သည်။ ဟေရှာယ၊ 40 သည် အလွန်ချစ်ဖွယ် ကောင်းသောကျမ်းပိုဒ်ဖြစ်ပြီး ဘုရားရှင်၏ ကြင်နာခြင်းအကြောင်းကို ဟေရှာယ သည် မိမိ၏လူတို့အားပြောကြားခဲ့သည်။ ‘မိမိသိုးစုကို သိုးထိန်းကဲ့သို့ကြည့်ရှုတော် မူမည်။ သိုးသငယ်တို့ကိုချီ၍ပိုက်ပွေ့တော်မူမည်" (ဟေရှာယ၊ 40:11)။ သို့သော်လည်း နောက်ပိုင်းအချိန်ကြာညောင်းလာသောအခါ ဖမ်းသွားခြင်းခံကြရသူတို့၏စိတ်၌ ‘ဘုရားရှင်၊ သင်အဘယ်မှာရှိသနည်း။ ကိုယ်တော်၏ စောင်မပို့ဆောင်ခြင်းအကြောင်း ကျွန်ုပ်တို့မတွေ့ရပါ’ ဟူ၍ဖြစ်လာမည်။

`ဟေရှာယ၊ 40:27-31 ကိုဖတ်ပါ။ ဟေရှာယသည်ဘုရားရှင်ကို မည်သည့်နည်းဖြင့်ဖော်ပြခဲ့သနည်း။ ရှင်းလင်းချက်အဓိပ္ပာယ်ကိုဘုရားရှင်သည် "သင်သွားသောလမ်းကို ထာဝရဘုရားသိတော်မမူဟု အဘယ်ကြောင့် ပြောသနည်း။ သင့်အမှုကိုဘုရားသခင်မှတ်တော်မမူဟု အဘယ်ကြောင့် ဆိုရသနည်း" (ဟေရှာယ၊ 40:27)။`

အခြားသောလူစုအဖွဲ့တစ်ဖွဲ့မှာ မိမိတို့၏လမ်းသည်ပျောက်ဆုံးနေသည်။   ဘုရားရှင်သည် သူတို့ကို အမှုမပြု၊ မှတ်တော်မမူဟုထင်သည့်အဖွဲ့မှာ ဧသတာ ဝတ္ထုတွင်တွေ့ရသည်။ ဧသတာဝတ္ထု၌ ဘုရားရှင်ကို ဖော်ပြခြင်းအလျှင်းမရှိ၊ ဖြစ်စဉ်တစ်ခုလုံးတွင် ဘုရားရှင်သည်မိမိလူတို့အတွက် ကြားဝင်ကူညီ နေသည့်တိုင် ထုတ်ပြန်ထားသောဥပဒေကို ပြန်ရုပ်သိမ်းစေသည့်အခွင့်မရှိ၊ ထုတ်ပြန်သော်လည်း တစ်နည်းတစ်ဖုံဖြင့် ဘုရားရှင် စီစဉ်ခဲ့သည်။ နောင်လာမည့်အနာဂတ်တွင်လည်း ဘုရားရှင်၏လူတို့သည် ညှဉ်းဆဲခံရမည့် အမိန့် ထုတ်ပြန်ချက်နှင့် ရင်ဆိုင်ကြရဦးမည်ဖြစ်သည် (ဗျာ၊ 13:15)။ ကြောက်မက်ဖွယ်ကောင်းလှသော အခြေအနေများ ရှိလာလိမ့် ဦးမည်။ ဘုရားရှင်သည်မိမိ၏လူတို့ကို အမှန်ကာကွယ်ပေးမည်လား။ ကျွန်ုပ်တို့လုံးဝ ကြောက်ရန်မလိုပါ။ ဧသတာ အချိန်၌မိမိ၏လူတို့ကို ဧကန်အမှန် ကယ်တင်ပေးလိမ့်မည်အမှန်ပင်ဖြစ်သည်။

`သိမ်းယူဖမ်းသွားခံရသူများအား ဟေရှာယသည်ဘုရားရှင်အကြောင်း ကိုဖော်ပြခဲ့ကြောင်း၊ ကျွန်ုပ်တို့ ဖတ်ရပြီဖြစ်သည်။ ဘုရားရှင်ဂရုမစိုက်၊ ပစ်ထား ခြင်းခံရသည်ဟုခံစားနေရသူများကို သင်မည်သို့ရှင်းပြ မည်နည်း။ ယုံကြည်ခြင်း မျက်စိနှင့်မြင်တတ်ပါရန် သင်မည်သို့သင်ကြားပေးမည်နည်း။ ပတ်ဝန်းကျင်ရှိ လူသား မျက်စိနှင့် မကြည့်ပါရန် သင်မည်သို့ရှင်းပြပါမည်နည်း။`