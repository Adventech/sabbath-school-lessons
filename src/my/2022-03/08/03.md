---
title:  ယေရှု၏နာမ၌
date:  15/08/2022
---

> <p></p>
> "သင်တို့သည်ငါ၏နာမကိုအမှီပြု၍ တစ်စုံတစ်ခုသောဆုကိုတောင်းလျှင်၊ တောင်းသည့်အတိုင်း ငါပြုမည်"  (ယောဟန်၊ 14:14)။

ယေရှုရှင်သည်တပည့်တော်တို့နှင့်အတူ အချိန်ကြာမြင့်စွာနေထိုင်ခြင်း မပြုခဲ့ပါ။ ထို့ကြောင့် တပည့်တော် တို့အနေဖြင့် မိမိတို့ကိုကူညီအားပေးထိန်းကျောင်း ပေးခဲ့သောသခင်သည် ကောင်းကင်သို့ တက်ကြွသွားပြီ ဖြစ်သောကြောင့်၊ အထီးကျန်ခံစားနေကြရသည်။ စိတ်ညိုးငယ်လျက်အင်အားချည့်နဲ့နေကြသည်။ သို့သော် ကိုယ်တိုင်ကိုယ်ကျ တပည့်တော်များမမြင်ရသော်လည်း ယေရှုရှင်သည် မှတ်သားလောက်သော ကတိတော်ကို ထားခဲ့သည်။

ယောဟန်၊ 14:1-14 ကိုဖတ်ပါ။ အခန်းငယ် 13 နှင့် 14 အရ  ယေရှုရှင်သည် ကျွန်ုပ်တို့အတွက် ပြုလုပ် ပေးမည်ဟု ကတိပေးခဲ့သည်။ သူ၏ နာမဖြင့်ဆုတောင်းလျှင် တောင်းသမျှကို ပေးမည်ဟုကတိတော်ရှိခဲ့သည်။ ထိုအကြောင်းကြောင့်ယေရှုရှင်၏နာမကိုထည့်၍ ဆုတောင်းချက်များအားလုံး အဆုံးသတ်တောင်းလျှောက်လေ့ ရှိတတ်သည်။ ‘ယေရှုနာမ၌ဆုတောင်းပါသည်’ အာမင်ဟူ၍ဆုတောင်းကြသည်။

`ထိုသို့တောင်းလျှောက် သမျှ ကြောင့် ကျွန်ုပ်တို့သာမန်စိတ်ထဲ၌ မည်သို့ အဓိပ္ပာယ်ရှိနေသနည်း။ ထိုသို့ဆုတောင်းခြင်းကြောင့် ယေရှုရှင်သည် ကျွန်ုပ်တို့ကို မည်သို့အားပေးခဲ့သနည်း။ ကျမ်းချက်၏ဖော်ပြချက်အရ မည်သည့်အချက်ကို နားလည်ရမည်ဟု အထောက်အကူပေးထားသနည်း။`

ယေရှုရှင်၏နာမတော်ကိုသုံးပြီး ကျွန်ုပ်တို့တောင်းလျှောက်သမျှမှာ ပြည့်စုံစေရန် ကောင်းကင်ဘုံမှ ရှိသမျှကောင်းကင်သားများသည် ကျွန်ုပ်တို့ အတွက်ကို အားလုံးဝိုင်းဝန်းဦကိးစားနေကြကြောင်းသိထားရမည်။ ကျွန်ုပ်တို့ ပတ်လည်၌ရှိသောကောင်းကင်တမန်တို့သည် ကျွန်ုပ်တို့အတွက် အလုပ်လုပ် ပေးနေကြောင်း ကျွန်ုပ် တို့မမြင်နိုင်ပါ။ သို့သော်လည်း သူတို့အားလုံးကို ကောင်းကင်ပလ္လင်တော်မှစေလွတ်ကာ ယေရှု၏နာမအားဖြင့် ကျွန်ုပ်တို့လိုအပ် သမျှကိုဖြည့်စွမ်းပေးရန် ရောက်ရှိနေလျက်ရှိကြောင်းသိရပါမည်။

တချို့သောအချိန်၌ ယေရှု၏နာမတော်ဖြင့်ဆုတောင်းနေစဉ်မှာပင် ကျွန်ုပ်တို့၏မျက်စိကိုဖွင့်ပြီး တစ်စုံ တစ်ရာ ချက်ချင်းထူးခြားလာမည်ကို မျှော်လင့်စောင့်ကြည့်တတ်ကြသည်။ သို့သော်ထူးခြားမှုဖြစ်မလာပါ။ မည်သို့ပင်ဆိုစေ ဘုရားရှင်၏ဘုန်းတန်ခိုးတော်သည် ထူးထူးခြားခြားပေါ်လာစေရန် ပြင်းထန်သော မုန်တိုင်းကို ယေရှုရှင်ငြိမ်သက်စေသည့်နည်းတူ ချက်ချင်းမတွေ့ရသော အခြေအနေမျိုးလည်းရှိသည်။ ဂေသရှေမန် ဥယျာဉ်တော်အတွင်း၌ ယေရှုရှင် ဆုတောင်းသောအခါ ထူးခြားမှုအလျှင်းမရှိခဲ့ပါ။ အချို့သောဆုတောင်းခြင်း များသည် ချက်ချင်းထင်ရှားလာသကဲ့သို့၊ အချို့တို့မှာမထင်မရှားသေးသောကြောင့် ဘုရားရှင် နားညောင်းခြင်း မရှိဟု တစ်သမတ်တည်းခံယူခြင်းမပြုနိုင်ပါ။

`ယောဟန်၊ 14:1-14 ကိုဖတ်ရှုခြင်းပြန်၍ဦပပါ။ သင်ဖတ်သော အခါမှာ သင့်ကို ယေရှုရှင် တိုက်ရိုက် စကားပြောနေသည်ဟု ခံယူသဘောပိုက်ပါ။ မျက်နှာချင်းဆိုင်၍ပြောနေသည်ဟု စိတ်ထဲမှတ်ပါ။ ကိုယ်တော် ပေးသော ကတိတော်များမှာ သင့်အတွက်မည်သည့်မျှော်လင့်စရာ၊ အားရှိစရာများရရှိ နေသနည်း။ တစ်ချိန်တည်း၌ပင် သင့်ကိုယ်သင်ပြန်၍မေးပါ။ ‘ငါ့ရဲ့အသက် တာမှာ ဒီကတိတွေ ပြည့်စုံစေရန် ဘယ်လို ရပ်တည်သွားမလဲ၊ ငါ့ရဲ့စိတ်သဘောထား အပြုအမူတွေကို ငါဘယ်လိုပြုပြင်သင့်သလဲ၊ ပြုပြင်ရမလဲ’ ဟူ၍ဖြစ်သည်။`