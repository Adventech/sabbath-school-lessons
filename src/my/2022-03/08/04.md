---
title:  ရှင်ပြန်ထမြောက်ခြင်း၏တန်ခိုး
date:  16/08/2022
---

ရှင်ပြန်ထမြောက်ခြင်းသည် လူသားတို့၏စွမ်းအင်မဲ့နေခြင်းပြဿနာကို ဖော်ပြပေးခြင်းဖြစ်သည်။ ယေရှုရှင်၏ အသက်ရှင်ခြင်း၊ သေခြင်းနှင့်ရှင်ပြန်ခြင်း အကြောင်းကို ကျွန်ုပ်တို့အတွက်ဘုရားရှင်မှ တရားဝင် လက်ခံခြင်းအကြောင်းကို စဉ်းစားလာရသည်။ အမှန်လည်းဖြစ်နေပါသည်။

မည်သို့ဆိုပါစေ၊ ရှင်ပြန်ခြင်းသည် ကယ်တင်ခြင်း၏အတိုင်းအတာ တစ်ရပ်အဖြစ်နေရာယူထားခဲ့ပြီ။ ရှင်ပြန်ထမြောက်ခြင်း အကြောင်းသည် ကျွန်ုပ်တို့အတွက်ဥပမာသက်သက်အဖြစ် နေ့တစ်နေ့၌ ဧကန်ကျွန်ုပ်တို့ ပြန်၍ ရှင်ပြန်ကြရမည်ဟုသာ သဘောပိုက်ထားခြင်းမဟုတ်ပါ။ ယေရှုရှင်၏ရှင်ပြန် ထမြောက်ခြင်းသည် မိမိအား ခမည်းတော်၏လက်ယာတော်ဘက်၌ ထိုင်ရသော ရာထူးကိုရရှိစေသည်သာမက တန်ခိုးအာဏာကိုလည်း အပ်နှင်းပေးခြင်းရှိသည်။ ထိုရှင်ပြန်ထမြောက်ခြင်းတန်ခိုးသည် ယနေ့ကျွန်ုပ်တို့အတွက် ဘုရားရှင်ချပေးသော အခွင့်အရေးနှင့် အတူတူပင်ဖြစ်သည်။

`ဧဖက်၊ 1:18-23 ၌ ရှင်ပေါလုသည် ဘုရားရှင်၏တန်ခိုးတော် အကြောင်းကိုပြောကြားခဲ့သည်။ ကျမ်းချက်မှပါရှိသော အချက်အလက်များတွင် ရှင်ပြန်ထမြောက်ခြင်း၏တန်ခိုးတော်အကြောင်း မည်သို့ ဖော်ပြထားသနည်း။  ယင်းကျမ်းချက်အထဲမှ သင်ကိုယ်တိုင်မည်သည့်မျှော်လင့်ချက်နှင့်ကတိတော် များကို ရှာဖွေတွေ့ရှိနိုင်သနည်း။`

ရှင်ပေါလုသည် ဧဖက်မြို့သားများဘုရားရှင်၏မစခြင်းအကြောင်းကို သဘောပေါက်နိုင်စေရန် ဆုတောင်း ခဲ့သည်။ (1) ယေရှုရှင်ခေါ်တော်မူသော ပြောင်းလဲခြင်း၏မျှော်လင့်ချက်နှင့် အနာဂတ်ထာဝရအရေးကို သဘောပေါက် စေရန်ဖြစ်သည်။ (2) ကျွန်ုပ်တို့အထဲ၌ဖော်ပြသော ဘုရားရှင်၏တန်ခိုးတော် ကိုနားလည်နိုင် စေရန် ဖြစ်သည်။

ထိုနောက်မှာရှင်ပေါလုသည် ဘုရားရှင်၏တန်ခိုးတော်သည် အံ့သြဖွယ် အကြောင်းဖြစ်သည်ကို ရှင်းပြခဲ့ သည်။ ယနေ့ကျွန်ုပ်တို့အတွက်ထင်ရှားလာသော တန်ခိုးတော်အလုံးစုံတို့မှာ ယေရှုရှင်ကို သေခြင်းမှ ထမြောက် စေသောတန်ခိုးတော် နှင့် ထပ်တူထပ်မျှတန်ခိုးတော်ဖြစ်သည်။ ယေရှုရှင်သည်မြေကြီးမှရှင်ပြန် ထမြောက်ပြီး အသက်ရှင်လာရုံသာမဟုတ်ပါ။ ခမည်းတော်ပလ္လင်၏လက်ယာ ဘက်ရာထူးကိုလည်း ပေးခြင်း ခံရသေးသည်။

ရှင်ပေါလုသည်ထိုနေရာ၌အဆုံးမသတ်သေးချေ။ ရှင်ပြန်ခြင်းသည် ယေရှုရှင်အား တန်ခိုးသက်သက် ပေးခြင်းမျိုး မဟုတ်သေးပါ။ အုပ်စိုးနိုင်သော အာဏာ၊ လူသားတိုင်းထာဝရအသက်ရရှိနိုင်သောလမ်းကိုပင် ပြင်ဆင်ပေးနိုင်သည်။

`သင်၏အသက်တာ၌ ယေရှုရှင်၏ရှင်ပြန်ထမြောက်ခြင်းတန်ခိုးအတွက် လိုအပ်သည့် အရာကိုစာရင်း ပြုစုပါ။ သင်ပြုစုပြီးသည်နှင့် ထိုတန်ခိုးများသည် သင့်အပေါ်သက်ရောက်စေရန်ဆုတောင်းပါ။ တစ်ချိန်တည်း မှာပင် ပို၍ကောင်းသောလုပ်ရပ်ကို သင်မည်သို့ပြုနိုင်ပါမည်နည်း။ မည်သို့သောလမ်းကိုရွေးချယ်ရန် သင်ပြုနိုင် မည်နည်း။ ယင်းတန်ခိုးမျိုးသည်သင့်အသက်တာအတွက် မည်သို့ လွတ်လပ်စွာ သက်ရောက်ခွင့် ရှိစေမည်နည်း။`