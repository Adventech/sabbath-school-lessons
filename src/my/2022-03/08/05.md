---
title:  ပူပန်ခြင်းရှိသမျှကိုယူဆောင်သွားပေးခြင်း
date:  17/08/2022
---

အချို့သောအိမ်များ၌ ရေးထားသောစာတစ်ခုမှာ ‘သောကပူပန်ရောက် နေချိန်မှာ အဘယ်ကြောင့် ဆုတောင်းသနည်း’ ဟူ၍ဖြစ်သည်။ ရယ်စရာစကား ဖြစ်နေပါသည်။ အကြောင်းမှာ ကျွန်ုပ်တို့သည် ဘုရားရှင်ကို အားကိုးခြင်းထက် သောကပူပန်ခြင်းကိုသာ မကြာခဏလုံးပန်းနေရသည်။

ပုဂ္ဂိုလ်တစ်ဦးပြောဖူးသောစကား၌ ကျွန်ုပ်တို့၏အသက်တာတွင် ဖြေမရအောင်ရှုပ်ထွေးသွားခဲ့လျှင် ဘုရားရှင်၏ လက်သို့အပ်ပြီးကိုယ်တော်ကိုဖြေခိုင်းပါ။အားလုံးလွတ်မြောက်သွားမည်ဟုဆိုသည်။ ဘုရားရှင်သည် ကျွန်ုပ်တို့ အတွက်ပြုတော်မူလိုသည်မှာ မည်မျှကြာညောင်းခဲ့ပြီနည်း။ အံ့သြစရာကောင်း သည်မှာ ကျွန်ုပ်တို့သည် ခြေကုန်လက်ပန်းကျသည့်အထိ မိမိ၏ပြသနာများကို မိမိခွန်အားဖြင့်ကြိုးစားဖြေရှင်းတတ်ကြသည်။ အဘယ်ကြောင့် ဘုရားရှင်ထံသို့ မတင်ပြဘဲ ခြေကုန်လက်ပန်းကျသည့်အထိစောင့်ချင်နေရသနည်း။

`1ပေ၊ 5:7 ကိုဖတ်ပါ။ ယင်းကျမ်းချက်ကို ရှင်ပေတရုသည် ဆာလံ၊ 55:22 ကို ကိုးကားယူထားခြင်းဖြစ် သည်။ အခြေခံသတင်းစကားမှာမည်သို့ နည်း (မသဲ၊ 6:25-33)။`

1ပေ၊ 5:7 သည် အလွန်မှပင်ရိုးရှင်းသောကျမ်းပိုဒ်ဖြစ်သည်။ မည်သည့်လျှို့ဝှက်ချက်မျိုးမျှမရှိပါ။ အရှိကိုအရှိအတိုင်း ရှင်းရှင်းလင်းလင်း အဓိပ္ပာယ်ဖော်ထားသည်။ ပစ်ချသည်ဟူသောစကားသည်လွင့်ပစ်သည်၊ အဝေးသို့ ပို့လိုက်သည်၊ လုံးဝအဆက်အသွယ်ဖြတ်လိုက်ခြင်းကိုဆိုလိုသည်။ သို့သော် ပူပင်သောက ဝန်ထုပ်ဟု ခေါ်သောအခါ လွင့်ပစ်၍ရကောင်းသောအရာမျိုး မဟုတ်ပါ။ ကျွနု်ပ်တို့ခံစားရတတ်သောပူပန်ခြင်းသောကသည် ရုပ်ဝတ္ထု ပျောက်ဆုံးခြင်းမျိုးကဲ့သို့ ပျောက်သွားတတ်သည်လည်းမရှိပါ။ ကောင်းကင်ဘုံ ရှင်ခမည်းတော်ထံသို့ ယူဆောင်သွားမှသာ ဘုရားရှင်သည် ခပ်သိမ်းသော ပူပန်ခြင်းကိုသက်သာစေမည်ဖြစ်သည်။ ကိုယ်တော်က ပျောက်စေမည်ဟုလည်း ကတိတော်ပေးထားသည်။ ထိုကတိတော်ကို ယေရှုရှင်ကိုယ်တော်တိုင် ရှင်မဿဲ ခရစ်ဝင်ကျမ်းထဲ၌ မိန့်တော်မူခဲ့ပြီးသားဖြစ်သည်။ ထိုသို့ပူပန်သောကရှိခြင်း၏ ပြသနာကိုဖြေရှင်းသောအခါမှာ ခက်ခဲသည်မဟုတ်ပါ။ အမှန်အကန်ပင် လွယ်ကူလွန်းလှပါသည်။

စိုးရိမ်ကြောင့်ကြ ပူပန်ဗျာများရပါသည်ဟူသောအရာအားလုံးကို ထိခိုက်ပျက်စီးစေနိုင်သည်။ အလုပ်ခွင်၌လည်း ဖိအားခံနေရတတ်သည်။ မမျှော်လင့် သောဝေဖန်ပြစ်တင်မှုများကြောင့် ကိုယ့်ကိုမလိုလား မနှစ်မြို့ဟု ခံစားရတတ်သည်။ ကျန်းမာခြင်းအတွက်၊ ငွေကြေးအတွက် ပူပင်သောက များစွာ ရှိတတ်သည်။ ဘုရားရှင်၏ရှေ့တော်၌ကောင်းမြတ်ခြင်းမရှိ၊ မထိုက်တန်၍ခွင့်လွတ်ခြင်းမခံရဟု စိတ်ထင် တတ်ကြသည်။

မည်သည့်ကိစ္စမဆို ပြဿနာဖြေရှင်းရလျှင် မိမိကိုယ်တိုင်သာအသင့် လျော်ဆုံး၊ အခြားသူများထက် သာလွန်ခြင်းရှိကြောင်း အထင်ရှိကြသည်။ သို့သော်ရှင်ပေတရုသည်ကျွန်ုပ်တို့ကိုတိုက်တွန်းရာ၌ အတွေးအခေါ်ကို ရှေ့တန်းမတင်ရန် အထူးသတိပေးသည်။ ကျွန်ုပ်တို့စိုးရိမ်ရန်မလိုအပ်သောအချက်မှာ ဘုရားရှင် ကြည့်ရှုစောင်မ ပေးနေခြင်းကြောင့်ဖြစ်သည်။ သို့သော် ကွာရှင်းခြင်းနှင့် မိမိ ကိုယ်ကိုအသုံးမဝင်တော့ပါဟုထင်ရသောအခါ ဘုရားရှင်သည် အပြည့်အဝ ဝင်ရောက်မစပေးနေကြောင်းကိုမြင်ရသည်။ သမ္မာကျမ်းစာ၏အဆိုအရ ကိုယ်တော် သည် အခြေအနေအလုံးစုံကိုပြောင်းလဲပစ်ရန် အပြည့်အဝကြည့်ရှုစောင်မတော်မူသည်။

`သင့်ကိုယခုစိတ်ပူပန်စေသောအကြောင်း မည်ကဲ့သို့ရှိနေသနည်း။ ဥပဒေကြောင်းအရ မည်မျှပင် သွားနေ စေကာမူ ပူပန်သောကဗျာပါရမည်မျှ ပင်ရှိနေပါစေ၊ ဘုရားရှင်အတွက် ခက်ခဲသော အမှုတစ်စုံတစ်ရာ ရှိပါ မည်လား။ ကျွန်ုပ်တို့အတွက်အကြီးမားဆုံးပြသနာဖြစ်နေသော်လည်း ဘုရားရှင်သိရှိတော် မူပါသည်ဟု ကျွန်ုပ်တို့ ယုံကြည်ထားနိုင်သည်။ ဘုရားရှင်ဖြေရှင်းပေးနိုင်သည်။ ကျွန်ုပ်တို့ဖြစ်စေလိုသည့်အတိုင်း ဘုရားရှင်သည် ပြသနာကိုဖြေရှင်းသွားမည် မဟုတ်ပါ။ နောက်ဆုံးပိတ်အချက်ကို သေသေချာချာကိုင်ဆွဲထားပြီး သင်၏ အသက်တာနေထိုင်မှုသည် မည်မျှမှန်ကန်နေသည်ကိုဆန်းစစ်ကြည့်ပါ။`