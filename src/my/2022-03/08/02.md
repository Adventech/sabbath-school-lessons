---
title:  ခမည်းတော်၏လွန်ကဲသောသဘော
date:  14/08/2022
---

‘ဘုရားငါ့ကိုချစ်ရင် ငါ့အတွက်တစ်ခုခုလုပ်ပေးရမှာပေါ့’ ထိုသို့သော အတွေးမျိုး ကျွန်ုပ်တို့ ဦးနှောက် အတွင်း မကြခဏဝင်လာတတ်သည်။ ကျွန်ုပ််တို့ အခြေအနေကိုပြန်၍ကြည့်လျှင် ဘုရားရှင်သည် အမှန်ပင် ကျွန်ုပ်တို့ကိုချစ်ကြောင်း သိမြင်ရသည်။ အဘယ်ကြောင့်ဆိုသော် ကိုယ်တော်သာအမှန်ပြုတော်မူမည် ဆိုလျှင် ခပ်သိမ်းသော အရာသည် အပြောင်းအလဲအများရှိနေလိမ့်မည်။

ဘုရားသခင်၏ကောင်းမြတ်တော်မူခြင်းကို သံသယစိတ်ဝင်စေသော အချက်နှစ်ချက်ရှိသည်။ ပထမ အချက်မှာ ကျွန်ုပ်တို့အတွေးအခေါ်အယူအဆ၌ ကောင်းလှပါသည်၊ သင့်လှပါသည်ဟုထင်သောအရာ၊ ယုံကြည်သောအရာမှာ ဘုရားရှင်၏စိတ်တော်နှင့်ခြားနားချက်ရှိနေလျှင်ရှိလိ့မ်မည်။ ဘုရားရှင်အလိုတော် ရှိသော ရလဒ်သည် တစ်မျိုးဖြစ်နေလိမ့်မည်။ ဒုတိယအချက်မှာ ဘုရားရှင်၏ ကောင်းမြတ်ခြင်းအပေါ် ကျွန်ုပ်တို့ သံသယဝင်နိုင်မည့်အချက်မှာ ကျွန်ုပ်တို့ တွေးထင်ယုံကြည်မှုကို အထိမခံချင်ခြင်းသဘောကြောင့် လည်းဖြစ်နိုင် ပါသည်။  ကျွန်ုပ်တို့ရှေ့၌မြင်ရသောအရာသည်ကောင်းသည်၊ ခံစားရသောအရာသည် ကောင်းသည်၊ ကြားရသော အရာသည်ကောင်းသည်၊ အရသာမှာစားရသည့်အခါ ကောင်းနေသည်။ ထိုသို့ဖြစ်လျှင် ကောင်းရ မည်ဟု ယုံကြည်နေသော်လည်း ဘုရားရှင်မှတားမြစ်မှုဦပခဲ့သော် ဘုရားရှင်ကိုစိတ်ဆိုးကြရသည်။ ဤနေရာ၌ ယုံကြည်ခြင်း အရာသည် အဓိကဖြစ်လာသည်။ ယုံကြည်ခြင်းသည် လုပ်ဆောင်မှုပါလာသည်။ ထိုအချိန်မျိုး၌ ကျွန်ုပ်တို့စုံစမ်းခြင်းခံရသောအရာမှာ ဘုရားရှင်၏ကောင်းမြတ်ခြင်းအပေါ် သံသယစိတ်ဝင်လာခြင်းပင်ဖြစ်သည်။

`ရောမ၊ 8:28-39 ကိုဖတ်ပါ။ ဘုရားရှင်၏ကောင်းမြတ်တော်မူခြင်း ကျွန်ုပ်တို့အပေါ် မည်မျှရှိကြောင်းကို ဖော်ပြပေးသည်။ အလွန်အားကောင်းသော ကျမ်းပိုဒ်ဖြစ်သည်။ မည်သည့်ကျမ်းပိုဒ်ကိုသင့်အနေဖြင့် ဘုရားရှင်၏ ကောင်းမြတ်ခြင်းအပေါ် သံသယစိတ်မဝင်နိုင်ရန် အားကောင်းသောကာကွယ်မှုပေးသည်ဟု သင်ယုံကြည်  ပါသနည်း။`

ရောမ၊ 8:32 သည် အလွန်အသုံးဝင်သော အရေးကြီး၍လက်တွေ့ကျသည့်ကျမ်းပိုဒ်ဖြစ်သည်။ အခြေအနေ အားလုံးကိုကျော်လွန်နိုင်ရန် အထောက် အကူပြုစေသည်။ ဘုရားရှင်သာထိန်းချုပ်ပေးခြင်းမပြုလျှင် ကျွန်ုပ်တို့၏ အခြေအနေမှာ အဆိုးဆုံးဖြစ်နေလျက် မိမိ၏သားတော်ကိုစေလွတ်ပေးခဲ့ရသည်။ ကျွန်ုပ်တို့အတွက် သားတော်ကိုစွန့်ရသော်လည်း ပျော်ရွင်စွာပေးအပ်ခဲ့သည်။ အခြေအနေအရထိန်းကျောင်းပေးရခြင်းကြောင့် ဘုရားရှင်သည်သားတော်ကို စေလွတ်ရကြောင်း ကျွန်ုပ်တို့မည်သို့စဉ်းစားဆင်ခြင်နိုင်မည်နည်း။

အဓိပ္ပာယ်မှာ ဘုရားရှင်၏ကျေးဇူးကရုဏာတော်သည် ကျွန်ုပ်တို့အတွက် စစ်မှန်သောအရာဖြစ်သည်။ ယေရှုခရစ်တော်၏ အသေခံတော်မူခြင်းကိုမြင်ကြည့်ပါ။ ကျွန်ုပ်တို့အတွက်သံသယဖြစ်ဖွယ်သော အတွေးအခေါ် အားလုံးကို ထိန်းချုပ်ပြီး၊ သာ၍ခိုင်ခံ့သောထိန်းချုပ်မှုကိုရှိစေပါသည်။

`ဘုရားရှင်၏ကောင်းမြတ်ခြင်းသဘော (အမှန်တရား) သည် သင်၏ သံသယစိတ်ထက် အားအင် ကြီးမား ကြောင်း မည်သို့သိရှိသနည်း။ သင်၏အသေခံ ရမည့်နေရာအစား ယေရှုရှင် ဝင်ရောက်အသေခံခြင်း အကြောင်းကိုစဉ်းစားကြည့်ပါ။ ယနေ့ဘုရားရှင်၏ကရုဏာတော်လမ်းသည် သင့်အတွက်တစ်ထောင်မကသော နည်းလမ်းများစွာရှိသည်။ ထို့ကြောင့် သင့်၏ယုံကြည်ခြင်းအတွက် မည်သို့ အထောက်အကူဖြစ်စေပါသနည်း။`