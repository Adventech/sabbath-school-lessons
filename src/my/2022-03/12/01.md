---
title:  မျိုးစေ့ကဲ့သို့ပုပ်ပွရခြင်း
date:  10/09/2022
---

### ဖတ်ရန်ကျမ်းချက်မျာ
ဖိလိပ္ပိ 2:5-9; ရောမ 12:1, 2; 1ရာ၊ 2:12-3:18; 1ရာ၊ 13:1-14; ဇာခရိ 4:1-14;

> <p>အလွတ်ကျမ်းချက်</p>
> "ငါအမှန်အကန်ဆိုသည်ကား၊ မြေ၌ကျသောစပါးစေ့သည် မပျက်လျှင် တစ်ခုတည်းနေ၏။ ပျက်လျှင် မူကား၊ များစွာသော အသီးကိုသီးတတ်၏" (ယောဟန် 12:24)။

ယေရှုရှင်ဥပမာပေးသော ဂျုံစပါးပေါက်ခြင်း၏သင်ခန်းစာသည် ဘုရားရှင်၏ အလိုတော်အတိုင်း အသက်ရှင်ရန် သင်ခန်းစာဖြစ်သည်။ ပထမ ဦးဆုံးကြွေကျရသည်။ ကြွေကျလာသောဂျုံစေ့များသည် မည်သည့် အပေါ်ကျမည်ကို ကြိုတင်ခန့်မှန်း၍မရပါ။ မြေပေါ်ကျရောက်သွားရန်သာရှိသည်။ ပတ်ဝန်းကျင်ရှိ မြေပေါ် အမှိုက်သရိုက်များအပေါ်သို့ကျရောက်သွားနိုင်သည်။

ဒုတိယအချက်မှာ အချိန်ကိုစောင့်ရန်ဖြစ်သည်။ ဂျုံစေ့ကလေးများ မြေဆီလွာပေါ် ရှိနေရခြင်း အချိန် ဖြစ်သည်။ မည်သို့ဖြစ်လာမည်ကိုမခန့်မှန်း တတ်ပါ။ အနာဂတ်မည်သို့ဖြစ်မည်မှာ ဂျုံစပါးစေ့၏ ကြမ္မာသာ ရှိသည်။

တတိယအချက်မှာ ပုပ်ပွသွားရခြင်းဖြစ်သည်။ ဂျုံစပါးစေ့သည် ပုံသဏ္ဌာန်မပျက်ရှိနေလျှင်၊ သက်သက်သာသာရှိနေလျှင် မည်သည့်ကောင်းကျိုး မျှမရရှိနိုင်ပါ။ ပေးဆပ်မှုရှိရလိမ့်မည်။ ပုပ်ပွသွားရမည်။ ရှိရင်းစွဲပုံသဏ္ဌာန် ကိုစွန့်လွတ်ပစ်ရပါမည်။ အစေ့ဘဝမှအသီးသီးလာနိုင်သောအပင်အညှောက် ဘဝကို ခံယူနိုင် မှသာ အောင်မြင်ခြင်းရရှိနိုင်မည်။ များစွာသီးတတ်လာမည်။

**တစ်ပတ်တာသတိပြုရန်။** ဘုရားရှင်၏အလိုတော်သည်သာကျွန်ုပ်တို့ အတွက်အကောင်းဆုံးဟု သိနေလျှင် အဘယ်ကြောင့်ခက်ခဲသောအချိန်ကို လက်ခံရွေးချယ်ရန်လိုပါသနည်း။ ခရစ်တော်မည်သို့သော ပုံပမာကိုပြသသွား ခဲ့သနည်း။ ဂျုံစပါးစေ့ပုပ်ပွသွားမှ အသီးများစွာသီးလာနိုင်သကဲ့သို့ သင်၏ အသက်တာသည် ခက်ခဲခြင်းနှင့်ရင်ဆိုင်ရမှ အောင်မြင်မည်ဖြစ်ကြောင်း သင်လက်ခံနိုင်ပါသလား။