---
title:  အစားထိုးခြင်း
date:  15/09/2022
---

ယမန်နေ့သင်ခန်းစာအရ၊ ဘုရားရှင်ကိုဆက်ကပ်နေရင်း ကျွန်ုပ်တို့ သည် မိမိကိုယ်ကိုအားကိုးလာသော သဘောများရှိတတ်သည်။ ဘုရား၏နေရာကို အခြားအရာများအစားထိုးလာတတ်ကြသည်။ အချို့သူများ စိတ်ဖိစီးခံလာရ သောအခါမှာ စျေးဝယ်ထွက်ပြီး စိတ်သက်သာရာရအောင်ပြုလုပ်ကြသည်။ လုံလောက်မှု မရှိဟုခံစားရသူများသည် ကျော်ကြားမှုကိုရှာဖွေလာကြသည်။ ဇနီးခင်ပွန်းနှင့် အဆင်မပြေ ဖြစ်လာသူတို့သည် မိမိတို့ကိုစိတ်ပျော်ရွင်စေနိုင်အောင် အခြားသူကိုရှာဖွေတတ်ကြသည်။

ကျွန်ုပ်တို့ပြုလုပ်သမျှသည် စိတ်ဖိစီးမှုကိုဖြေလျှော့သွားနိုင်ပါသည်။ သို့သော် ထိုအရာအားလုံးသည် နောင်တစ်ချိန်အခြေအနေကိုတည်ငြိမ်အောင် မထိန်းထားနိုင်ပါ။ အားလုံးသောအခြေအနေကို တည်ငြိမ်စေ နိုင်သော အရာမှာ ဘုရားတန်ခိုးဖြစ်သည်။ ပြသနာမှာ ကျွန်ုပ်တို့သည် အချိန်များစွာ ဘုရား ကိုကိုးစားရမည်ထက် အခြားအရာကိုကိုးစားတတ်ခြင်းပင်ဖြစ်သည်။

ဘုရားအစား အစားထိုးတတ်သောအကြောင်းအရာအဆင့်သုံးဆင့်မှာ၊

1; လူတို့၏သတ်မှတ်သောစည်းမျဉ်းနှင့် အတိတ်၏တွေ့ကြုံခံစားခြင်းအပေါ် အားကိုးခြင်း။

2; ဘုရားရှင်အဖြေထုတ်ပေးခြင်းကို မိမိတို့အတွေးအခေါ်ဖြင့်ပိတ်ဆို့ပစ် လိုက်ခြင်း။

3; ဘုရားရှင်၏တန်ခိုးတော်ကိုလိုအပ်နေသောအချိန်၌ဘုရားကိုရှောင်ထွက်၊အရေးမလုပ်ခြင်းတို့ဖြစ် သည်။

ဇာခရိသည် ကျွန်ုပ်တို့ကိုအကူအညီပေးထားသည်။ ဘုရားရှင်၏ ကိုယ်စား အခြားအရာများကို ကျွန်ုပ်တို့ အစားထိုးရန်ရှိလာလျှင် သတိပြုရမည်မှာ နှစ်ပေါင်းများစွာ ဗာဗုလုန်တိုင်းပြည်သို့ဖမ်းသွားချုပ်ထားခြင်းကို ခံရပြီးနောက် ယေရုရှလင်မြို့ရှိဗိမာန်တော်ကို ပြန်လည်ပြုပြင်ရန်အခွင့်ရကြ သည်။ သို့သော်အဖျက်အမှောက် လုပ်ရပ်များစွာနှင့်ရင်ဆိုင်ကြရသည်။ (ဧဇရ 4-6 ကိုဖတ်ပါ)။ သို့ဖြစ်၍ ဇာခရိသည်အားပေးသောစကားနှင့် ဇေရုဗဗေလ ထံသို့ပေးပို့အားပေးခဲ့သည်။ မည်သူသည် ယေရုရှလင်ဗိမာန်တော်ကို ဆောက်လုပ် ရာ၌ အထူးပါရှိ နေကြောင်းကို သတိပေးခဲ့သည်။

`ယင်းသတင်းစကားကို ဇာခရိ 4 တွင်ဖတ်ပါ။ ဇာခရိ 4-6 ၌ ဘုရားရှင်မိန့်တော်မူသောစကားတော်၏ အဓိပ္ပာယ်မည်သို့ရှိသနည်း။ တည်ဆောက်ခြင်းအမှုပြီးမြောက်အောင် သန့်ရှင်းသောဝိညာဉ်တော်၏ သက်ရောက်မှုမည်သို့ရှိသနည်း။ သန့်ရှင်းသောဝိညာဉ်တော်၏လုပ်ဆောင် ချက်နှင့် ကျွန်ုပ်တို့လက်တွေ့ လုပ်သော အရာ မည်သို့ပတ်သက်ဆက်နွယ်ပါ သနည်း။`

ဘုရားရှင်သည် ဗိမာန်တော်တည်ဆောက်ခြင်းအမှုအတွက် ဆန့်ကျင် ခြင်းလည်းမပြု၊ ဇေရုဗဗေလကို လည်း စိတ်သက်သာစေရန် မည်သို့မျှ ပြုတော်မူခြင်းမရှိပါ။ ကျွန်ုပ်တို့ကိုဆန့်ကျင်သောအရာတိုင်းကိုလည်း ဘုရားရှင် အမြဲကာကွယ်ပေးမည်မဟုတ်ပါ။ ဆန့်ကျင်မှုများတွေ့လာရသောအခါ၌ ဘုရားရှင်သည် ထိုဆန့်ကျင်မှုကို အသုံးချပြီး ပြင်းထန်သောသင်ခန်းစာများနှင့် ကျွန်ုပ်တို့ကိုသွန်သင်ပေးလိမ့်မည်။

`စိတ်ဖိစီးခြင်းရောက်လာသောအခါမှာ ပထမဦးဆုံးသင်မည်သည့် အရာကိုပြုလုပ်မည်နည်း။ ဘုရားရှင်ထံ ဆက်ကပ်မည်လား။ သင်၏အဖြေ သည် သင်၏အကြောင်းအရာကိုပြောပြပြီး သင်ကိုယ်တိုင် သင်ယူရမည့်အရာနှင့် ပြုပြင်ပြောင်းလဲရမည့်အရာကို ဖော်ပြပေးနေပါမည်လား။`