---
title:  အမှုတော်၌ပါဝင်ရန်ဆက်ကပ်ခြင်း
date:  11/09/2022
---

`ဖိလိပ္ပိ 2:5-9 ကိုဖတ်ပါ။ အရေးကြီးသောသတင်းစကားမည်သို့ ရှိသနည်း။`

ထုံးစံဓလေ့များသည် လူ၏အခွင့်အရေးအားလုံးကိုဆန့်ကျင်တတ် ကြသည်။ အားလုံးကောင်း၍ လိုအပ်သောအရာ၊ သင့်လျော်သောအရာများ ဖြစ်နေသည်။ သို့သော် ယေရှုရှင်၌ ဘုရားသခင်၏ ထားသော နိုင်ငံတော်ကို ကျွန်ုပ်တို့အမွေခံရရှိနိုင်ရန် ကျွန်ုပ်တို့သည် ရှိသမျှအခွင့်အရေးအားလုံးကို ပေးအပ်ရပါမည်။ ခက်ခဲမည်၊ ပြင်းထန်သောအခြေအနေ ဖြစ်ကောင်းဖြစ်လာနိုင်မည်။

ယေရှုမည်သို့ပြုခဲ့သည်ကိုသတိပြုပါ။ (ဖိလိပ္ပိ 2:5-8)။ ခမည်း တော်ကို မိမိဆက်ကပ်ခြင်း အဆင့်သုံးဆင့် ရှိသည်။ ပထမဦးဆုံးရှင်ပေါလု သတိပေးချက်၌ ‘ယေရှုခရစ်၌ရှိသောထိုစိတ်သဘောကို သင်တို့၌လည်းရှိစေ ကြလော့’ (ဖိလိပ္ပိ 2:5)။

ကျွန်ုပ်တို့လူသားများကိုကယ်တင်ရန်အလိုငှာ ယေရှုရှင်သည် ခမည်းတော်ကိုခွဲခွာ၍ ကမ္ဘာလောကသို့ ဆင်းလာကာ ညည်းတွားငိုကြွေးခြင်း ဘဝကိုခံယူခဲ့သည်။ (ဖိလိပ္ပိ 2:6, 7)။

ယေရှုရှင်သည် ကြီးမြတ်သောဘုန်းကြီးသောသူကဲ့သို့လာခြင်းမျိုး မဟုတ်ပါ။ လူတွေ၏ အစေခံကဲ့သို့ ဆင်းလာခဲ့ခြင်းဖြစ်သည်။ (ဖိလိပ္ပိ 2:7)။

လူသားတို့၏အစေခံတစ်ဦးကဲ့သို့ဖြစ်ရခြင်း၌ ယေရှုရှင်သည် ကြာမြင့်စွာ အသက်ရှည် နေထိုင်ခဲ့ခြင်းမျိုး မဟုတ်ပါ။ သို့သော် နာခံခြင်းနှင့်အတူ သေခြင်းကိုရွေးချယ်ခဲ့သည်။ သူအသေခံပုံသည်လည်း အဆင့်အတန်းရှိ သူများကဲ့သို့မဟုတ်ပါ။ ဘုန်းစည်းစိမ်နှင့်တကွအသေခံခြင်းမျိုးလည်း မဟုတ်ပါ။ နာခံမှုအပြည့်ဖြင့် အသေခံတော် မူခဲ့သည်။ ‘လက်ဝါးကပ်တိုင်မှာ အသေခံခြင်းတိုင်အောင် အစေကျွန်ခံ၍ ကိုယ်ကိုကိုယ်နှိမ့်ချတော်မူ၏’ (ဖိလိပ္ပိ 2:8)။

`ယေရှုရှင်၏ပုံပမာတော်သည် ကျွန်ုပ်တို့အသက်တာအတွက် ပုံစံ နမူနာမည်သို့ဖြစ်စေပါသနည်း။ အမှန်ဖြစ်၍ အမျိုးအစားကောင်းသောအရာ တိုင်းကိုကာကွယ်ထားရမည်ဖြစ်သည်။ တစ်ခါတစ်ရံ လက်လွတ် ပစ်ရန်လိုကြောင်း သင်မည်သို့ရှင်းလင်းနိုင်မည်နည်း။ ဖိလိပ္ပိ 2:9 ကိုဖတ်ပါ။ ကိုယ်တော်သည် ခမည်းတော်၏ဆန္ဒအရလုပ်ဆောင်ခဲ့ကြောင်းကို အဆိုပါ ကျမ်းချက်မှ မည်သို့နားလည်၍ကူညီပေးသနည်း။`

`သန့်ရှင်းသောဝိညာဉ်တော်၏အထံမှ ဥာဏ်ပညာကိုတောင်းခံပါ။ ကျွန်ုပ်တို့ယခုစွဲကိုင်ထားသော အမှန် တရားသည် ယေရှုရှင်ကိုဆက်ကပ်ရန် မည်သို့အဟန့်အတားမျိုးဖြစ်စေပါသနည်း။ မိသားစုအတွက်၊ အသင်းတော် အတွက်၊ ပတ်ဝန်းကျင်ရှိလူသားများအတွက် မည်သို့အခက်အခဲဖြစ်မိပါ  သနည်း။ မည်သည့် နည်းဖြင့်  အခြားသူအတွက် ကျွန်ုပ်တို့အနစ်နာခံရန် လိုပါသေးသနည်း။`