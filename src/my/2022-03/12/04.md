---
title:  နားစွင့်တတ်သောဆန္ဒသဘော
date:  13/09/2022
---

> <p></p>
> ‘ထာဝရဘုရားသည်လည်း ရှေ့နည်းတူလာရပ်လျက်၊ ရှမွေလ၊ ရှမွေလဟုခေါ်တော်မူလျှင်၊ ရှမွေလက၊ အိုထာဝရဘုရားအမိန့်ရှိတော်မူပါ။ ကိုယ်တော်ကျွန်ကြားပါသည်ဟုလျှောက်လေသော်’ (1ရာ၊ 3:10)။

သင့်အနေဖြင့် သန့်ရှင်းသောဝိညာဉ်တော်၏တိုးညင်းသောအသံဖြင့် ပြောနေသည်ကိုကြားရသော်လည်း လျစ်လျူရှုခဲ့ဖူးပါသလား။ အကျိုးဆက်မှာ အရာအားလုံးအမှောက်အမှားဖြစ်သွားရခြင်းနောက် ကိုယ်ကိုကိုယ် ပြန်၍ စဉ်းစားမိသည်မှာ ဟာ၊ ဘာကြောင့်ငါနားမထောင်မိပါလိမ့်ကွာ စသည် နောင်တအတွေးမျိုးရရှိခဲ့ဖူးသည်။

ပထမဦးဆုံးရှမွေလ၏ရှင်းပြချက်၌ လူအိုကြီးတစ်ယောက်နှင့် ဘုရားစကားနားမထောင်သော သူ၏သား နှစ်ယောက်၊ ထိုနောက် သူငယ်လေး တစ်ယောက်အကြောင်းဖြစ်သည်။ ဘုရားရှင်မှ ကျပ်တည်းစွာ သတိပေး နေပါလျက် အချိုးပြောင်းရန်လိုအပ်သူတို့သည် နားမထောင်ပြောင်းလဲခြင်းမရှိပါ။

`1ရာ၊ 2:12-3:18 ကိုဖတ်ပါ။ ဘုရားစကားနားထောင်သူနှင့် နားမထောင်သူတို့၏အကြား မည်မျှကွာခြားသနည်း။`

ဧလိ၏သားတို့သည် ဘုရားကိုဦးထိပ်ပန်ရမည့်အစား အခြားကိစ္စ များကိုသာဦးစားပေးကြသည်။ ဧလိသည် ဘုရားရှင်၏စကားတော်ကို ကြားခဲ့ရပါလျက် သားများကိုပြောဆိုသတိပေးခြင်းပြုသည့်ပုံစံမှာ ပြောသာ ပြောသည်၊ အလေးအနက်ပြုပြင်ခြင်းမရှိပါ။ သားတို့သည်လည်း ဘုရားရှင်၏ အလိုတော်အသေးစိတ်၊ ဆက်ကပ်လုပ်ဆောင်လိုစိတ်မရှိပါ။ သူငယ်လေး ရှမွေလနှင့်ယှဉ်သော် လုံးဝအသုံးမတန်သောသူများဖြစ်သည်။

တရားဟောဆရာချားလ်စတန်နလေမှသွန်သင်ရာ၌ ဘုရားသခင်၏ အသံတော်ကို ကြားခံလမ်းကြောင်း ဖြစ်စေရန်လိုသည်ဟုဆိုသည်။ သူဆက်လက်၍ ပြောသည်မှာ သန့်ရှင်းသော ဝိညာဉ်တော်သည် အကြောင်း ကြားရုံသက်သက် စကားမြွက်ဆိုတတ်သည်မဟုတ်ပါ။ တုံ့ပြန်မှုကိုလိုချင်၍ပြောခြင်းဖြစ်သည်။ ကျွန်ုပ်တို့ စိတ်ဝင်စားသော အကြောင်းကို သန့်ရှင်းသောဝိညာဉ်တော်သည် သိရှိနေပါသည်။ အချိန်ကိုသူစောင့်နေပါသည်။ ပြဿနာတစ်စုံတစ်ရာ ပေါ်ပေါက်လာပါက သန့်ရှင်းသောဝိညာဉ်တော်သည် တိတ်ဆိတ်နေလျက် ရှိသည်။ သူ၏စကားသံကို ကျွန်ုပ်တို့ကြားနိုင်သည်အထိ၊ နားထောင် လိုက်လျှောက်နိုင်သည်အထိ စောင့်ဆိုင်း တော်မူသည်။ Charles Stanley, _The Wonderful Spirit-Filled Life,_ (Nashville, TN: Thomas Nelson Publishers, 1992), pp. 179, 180.

`စတန်နလေဆိုလိုသောကြားခံလုံလောက်ခြင်းသဘောသည် မည်သည့် အကြောင်းကိုဆိုလိုပါသနည်း။ ဘုရားရှင်နှင့်ပွင့်လင်းစွာဆက်ဆံနေသည့် အကြောင်းစဉ်းစားလျှင် မည်သည့်ကြားခံအရာမှ သင်၏နာခံခြင်းနှင့် ဘုရားရှင်၏ စကားကိုနားထောင်ရန် အနှောင့်အယှက်ဖြစ်စေပါသနည်း။ ဘုရားရှင်၏အသံတော်ကို ရှင်းလင်းစွာ နာခံလိုက်လျှောက်ရန် သင့်အသက်တာ၌ မည်သည့်အရာလိုအပ်နေသနည်း။ ကိုယ်တော်၏လမ်းညွန်မှုကိုနာခံရန် မည်သို့ဆုံးဖြတ်ထားသနည်း။`