---
title:  ဘုရားရှင်၏အလိုတော်ကိုမသိရမီသေခြင်းရောက်လာသည်
date:  12/09/2022
---

အများစုသောခရစ်ယာန်တို့သည် မိမိတို့၏အသက်တာ၌ ဘုရားရှင် ၏အလိုကို ရိုးသားစွာရှာလိုကြသည်။ ဘုရားသခင်၏အလိုတော်ကိုသာ ကျွန်ုပ်တို့သိခဲ့လျှင် ကိုယ်တော်အတွက်ကျွန်ုပ်အသက်တာကိုဆက်ကပ်ပါမည်။ သို့သော် ထိုကတိတော်ကိုပေးပြီးနောက်မှ ကိုယ်တော်၏အလိုတော်နှင့်ဆိုင် သောအရာများကို နားမလည် ရှုပ်ထွေးဆဲရှိသည်။ ထိုရှုပ်ထွေးခြင်းအကြောင်း ကို ရောမ 12:1, 2 တွင်တွေ့ရသည်။ ရှင်ပေါလုမှ ဘုရားရှင်၏ အလိုတော် ကိုသိရှိနိုင်သောအကြောင်းကိုဖော်ပြပေးထားသည်။ ယင်းနောက်မှ အထူး အရေးကြီးသော အချက်ကိုပြုလုပ်ပေးခဲ့သည်။ သင်သည် ဘုရားရှင်၏ အလိုတော်ကိုသိရှိလိုလျှင် အလျင်အဦးဆုံး ဆက်ကပ်မှုကို ပြုရပါမည်ဟုဆိုသည်။

ရောမ 12:1, 2 ကိုဖတ်ပါ။ ရှင်ပေါလုအနေဖြင့် ဘုရားရှင်၏ အလိုတော်ကိုသိနိုင်ရန် စမ်းသပ်၍အတည်ပြုနိုင်သောလုပ်ရပ် (ရောမ 12:2 တွင်ဖော်ပြထားသည် သိနိုင်သောအချိန်မှာ -

(1) ဘုရားရှင်၏ကရုဏာတော်ကို သေချာစွာနားလည်နိုင်သောအချိန် (ရောမ 12:1)။

(2) ကျွန်ုပ်တို့၏ကိုယ်ကိုအသက်ရှိသောပူဇော်သကာအဖြစ်တင်လှူဆက်ကပ် ခြင်းအချိန် (ရောမ၊ 12:1)။

(3) အသိစိတ်များကိုပြန်လည်ဆန်းစစ်ချိန် (ရောမ 12:2)။

အသိစိတ်ကိုပြောင်းလဲပစ်မှသာလျှင်၊ အသစ်ပြုပြင်မှသာလျှင် ဘုရားရှင်၏ အလိုတော်ကို နားလည်နိုင် ပါမည်။ ထိုအသိစိတ်ပြုပြင်ပြောင်းလဲခြင်းသည် အတ္တသဘောကိုသေစေခြင်းကိုဆိုပါသည်။ ကိုယ်တော်သည် ရိုးရိုးဒုက္ခခံခြင်းမျိုးမဟုတ်၊ အသေခံသည်အထိဖြစ်သည်။

`သင်၏အတ္တကိုမသေစေနိုင်သောအချက်ရှိနေလျှင် သန့်ရှင်းသော ဝိညာဉ်တော်ကို တောင်းခံ၍ ကူညီ စေပါ။ ဘုရားရှင်အတွက်အသက်ရှိသော ပူဇော်သကာဖြစ်စေရန် သန့်ရှင်းသောဝိညာဉ်တော်ကို မစကူညီစေပါ။`

အတ္တကိုမသေစေနိုင်သောအခြေအနေမျိုး၌ ဘုရားရှင်သည် ပြင်းထန်သောစစ်ကြောခြင်းခံစေပြီး ကျွန်ုပ်တို့ကို ပြန်၍သတိရစေပါသည်။ ကျွန်ုပ်တို့၏ ဒုက္ခပြသနာသည် အပြစ်ကိုရင်ဆိုင်ရန်အတွက် သက်သက်ချည်းမဟုတ်ပါ။ ယေရှုရှင်ကျွန်ုပ်တို့အတွက်ပေးဆပ်ပေးသောအရာကို မြင်တွေ့သိရှိစေသေးသည်။ အဲလစ်ဇဘက်အဲလီအိုက်၏ ရေးသားချက်၌ ‘ကျွန်ုပ်တို့၏နှလုံးသားကိုအပ်နှံ ခြင်းသည် ကပ်တိုင်တော်အကြောင်းကို သဘောပေါက် လာခြင်း ပင်ဖြစ်သည်။  ကိုယ်တိုင်အသေခံခြင်းသည် ကယ်တင်ရှင်၏ဒုက္ခဆင်းရဲခြင်း အတွေ့အကြုံကိုသာ အစပြုသိနိုင်ရုံရှိသည်။ ကျွန်ုပ်တို့ခံရသော ဒုက္ခဆင်းရဲခြင်း အတွက် ကိုယ်တော်သည် သူနှင့်မိတ်သဟာယပြုရန် ခေါ်တော်မူခြင်းပင်ဖြစ်သည်။ အဲလစ်ဇဘက်အဲလီအိုက်၏ ရေးသားချက်မှာ မေတ္တာမေးခွန်းစာအုပ် စာမျက်နှာ 186, 1996 ကို ကိုးကားယူထားသည်။

`ရောမ 12:1, 2 ကျမ်းချက်ကိုဖတ်ပြီး ဆုတောင်းပါ။ သင်သည် ပူဇော်ခံယဇ်တစ်ပါးအဖြစ်ရောက်ရှိနိုင်ရန် သင်၌ယေရှုရှင်ခံစားခဲ့ရသော နာကျင်မှုဒုက္ခအပေါင်းကိုနားလည်သဘောပေါက်နိုင်စေရန် သင့်ကိုမည်သို့ အထောက် အကူ ဖြစ်စေသနည်း။ ယေရှုရှင်၏ဒုက္ခဆင်းရဲခြင်းအပေါ်နားလည် နိုင်ပြီး ကိုယ်တော်နှင့် မိတ်သဟာယ ဖွဲ့နိုင်ရန် မည်သို့အထောက်အကူဖြစ်စေ ပါသနည်း။`