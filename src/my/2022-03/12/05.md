---
title:  ကိုယ်ကိုကိုယ်ယုံကြည်ထားခြင်း
date:  14/09/2022
---

ဧဝသည်ဧဒင်ဥယျာဉ်အတွင်းအပြစ်ပြုခဲ့စဉ် ဘုရားစကားကို သံသယ ရှိနေခြင်းအကြောင်းမှ အစပြုလာ ခဲ့သည်။ သူမ၏စိတ်ထဲ၌ရှိလာသောပြသနာမှာ အကောင်းနှင့်အဆိုးကိုခွဲခြားနိုင်သော ဥာဏ်အသိ သဘောကို ရယူလိုခြင်းပင်ဖြစ် သည်။ သူမ၏ဆုံးဖြတ်မှုအပေါ် ယုံကြည်စိတ်ချခဲ့သည်။ ဘုရားရှင်၏ စကားကိုဆန့်ကျင်၍ ကျွန်ုပ်တို့သည် ကိုယ်ပိုင်ဆုံးဖြတ်ခြင်းကိုအားကိုးခဲ့လျှင် ပြသနာပေါင်းစုံကိုဖိတ်ခေါ်နေခြင်းပင်ဖြစ်သည်။

ရှင်ဘုရင်ရှောလုမင်း၏အကြောင်းတွင် မိမိကိုယ်ကိုယုံကြည်ကိုးစားခြင်းကြောင့် အကျိုးဆက်သည် အလျင်အမြန်လိုက်လာခဲ့သည်။ ရှမွေလသည်  ရှောလုကိုဘိသိက်ပေးပြီး ဘုရားရှင်၏လူမျိုးအတွက် ဘုရားအရာ ခန့်ခဲ့သည်။ (1ရာ၊ 10:1) နောက်တွင် အထူးသောအကြံပေးခြင်းကိုပေးခဲ့သည်။ (1ရာ၊ 10:8)။ သို့သော် ရှောလုသည် နာခံခြင်းမရှိပါ။

`ရှောလု၏အကြောင်းနောက်တစ်ဆင့်ကိုဖတ်ပါ။ 1ရာ၊ 13:1-14 ကိုဖတ်ပါ။ ရှောလုသည် မိမိအတတ်နှင့် မိမိစူးပြီး မည်သို့ကျွမ်းထိုးကျခဲ့သနည်း။`

ရှောလုကျဆုံးသွားရခြင်းအဆင့်သုံးဆင့်ရှိသည်။ ဘုရင်ဖြစ်လာ သည်နောက် မိမိကိုယ်ကိုသာ ကိုးစားမှု ပြုလာခဲ့သည်။ အဆင့်အဆင့်တိုင်း၌ မကောင်းခဲ့သည်မဟုတ်ပါ။ ထိုအဆင့်တိုင်း၌အစပျိုးပြီး ဘုရားရှင်ကိုမှီခို ခြင်းကိုရပ်သွားခြင်းဖြစ်သည်။ ရှောလုကျဆုံးသွားရခြင်းအဆင့်ဆင့်အစဉ် အတိုင်းကိုသတိပြုနိုင်ပါသည်။

1; ရှောလုသည် ‘လူများတို့သည် အကျွန်ုပ်ထံမှထွက်ပြေးကြောင်း၊ ကိုယ်တော်သည် ချိန်းချက်သော အချိန်၌မရောက်လာကြောင်း (1ရာ၊ 13:11) ကိုသူသိမြင်သောအခါ’ ဟုပြောခဲ့သည်။ ရှောလုသည် စိတ်ဖိစီးခံရ၍ မိမိ၏အမြင်ဖြင့်ဆုံးဖြတ်ခဲ့သည်။

2; ရှောလုသည် ‘ငါမြင်၏’ ထိုနောက်ငါပြော၏ဟူ၍အဆင့်ထက် ဖိလိတ္တိလူတို့အောင်နိုင်တော့မည်ကို မိမိအထင်နှင့်ပင်ဆုံးဖြတ်သည်။ (1ရာ၊ 13:12)။ မျက်စိနှင့်မြင်သောအရာကို ပါးစပ်ဖြင့်ပြောထွက်ခဲ့သည်။ အခြေအနေကို မိမိကိုယ်တိုင်ဆုံးဖြတ်သည်။

3; ရှောလုသည် ငါသိမြင်သည်၊ ငါပြောသည်၊ ထိုမှတစ်ဆင့် ‘ငါထင် သည်’ စသည်စသည်ဖြင့် အဆင့်ဆင့် ဖြစ်လာခဲ့သည်။ (1ရာ၊ 13:12)။ ရှောလုအထင်သည် သူ၏စိတ်ခံစားရမှုသို့အသွင်ပြောင်းပုံဖော်လိုက်သည်။

ကျွန်ုပ်တို့အားလုံးလည်း ထိုနည်းတူပြုတတ်ကြသည်။ လူသား၏ အမြင်ဖြင့် အားထားတတ်ကြသည်။ လူသား၏အတွေးအခေါ်ဖြင့် ဆက်လက် လုပ်ဆောင်သွားစေသည်။ မိမိခံစားမှုအဖြစ်ပုံဖော်သွားကာ မိမိကိုယ်ကို ကိုးစားယုံကြည်တော့သည်။ နောက်တွင်ခံစားရသည့်အတိုင်းလုပ်ဆောင်ကြ သည်။

`ရှောလုသည် မိမိ၏ဆုံးဖြတ်ချက်အပေါ် လွယ်လွယ်ကူကူပင် ဆက်လက်လုပ်ဆောင်သည်ဟု သင်ထင်ပါသလား။ နားအာရုံ၌ ဘုရားရှင်သတိပေးနေလျက်ပေးနေဆဲ၊ သူသည် လွယ်လွယ်ကူကူပင် မိမိသဘော အတိုင်း လုပ်ဆောင်ခဲ့သည်။ ကျွန်ုပ်တို့သည် မပြည့်စုံသူလူသားများဖြစ်နေသည်ကို သိနေပါလျက် အဘယ်ကြောင့် မိမိကိုယ်ကိုအားကိုးရသနည်း။ ကျွန်ုပ်တို့၏ခွန်အားအတတ်ထက် ဘုရားရှင်၏အမိန့်တော်ကိုကိုးစားယုံကြည် နိုင်ရန် မည်သို့ပြုလုပ်နိုင်မည်နည်း။`