---
title:  ငါတို့၏ခမည်းတော်ရှိနေသည်
date:  09/08/2022
---

> <p></p>
> "အကြောင်းမူကား၊ သင်၏ဘုရားသခင်ထာဝရဘုရားကမစိုးရိမ်နှင့်။ ငါမစမည်ဟုသင့်အားဆိုလျက်၊ သင်၏လက်ယာလက်ကိုကိုင်မည်" (ဟေရှာယ၊ 41:13)။

လူတစ်ယောက်ကပြောသည်မှာ ‘ဘုရားကအဝေးမှာရှိသည်ဟု ထင်ရသည့်အခါ ဘယ်သူက အမှုထား သနည်း။ ပြဿနာပေါ်လာတော့မှ ဘုရားက ကျွန်ုပ်တို့ကိုပစ်ထားသည် ဟုဆိုတတ်ကြသည်။ အမှန်မှာ ဘုရားရှင်သည် မည်သည့်နေရာကိုမျှမသွားပါ။ နဂိုရှိနေရင်းနေရာမှာသာရှိသည်။

ဂျူးလူမျိုးများသုံ့ပန်းဘဝရောက်သွားစဉ်မှာ ဘုရားနှင့်ဝေးနေရသည်ဟု ခံစားကြသည်။ ပုရောဖက် ဟေရှာယ အားဖြင့် အနာဂတ်ကိုသေသေချာချာဖော် ပြပြီး ကယ်နုတ်တော်မူမည့်အကြောင်းကတိပေးခဲ့သည်။

ယေရုရှလင်သို့ပြန်လာဖို့ရန်မှာ နှစ်ပေါင်းများစွာကြာညောင်းပါအုံးမည်။ ဘုရားရှင်သည် မိမိ၏လူမျိုးများအား မိမိသည်မည်သည့်နေရာသို့မျှမသွားကြောင်း၊ အစဉ်အမြဲရှိနေကြောင်းကိုမြင်စေချင်သည်။ ထို့ကြောင့် သူတို့အတွက်မျှော်လင့် ချက်အမြဲရှိကြောင်း၊ မည်သည့်ကိစ္စမဆို မျှော်လင့်စရာရှိသေးကြောင်းကို အသိပေးခဲ့သည်။

`ဟေရှာယ၊ 41:8-14 ကိုဖတ်ပါ။ အနာဂတ်အတွက်လွတ်မြောက် ခြင်းကိုတောင့်တသောသူများအတွက် လောက၏သုံ့ပန်းအဖြစ်မှ မည်သို့ လွတ်မြောက်စေမည်ဟု ကတိတော်ရှိကြောင်းနှင့်မည်သို့ကူညီမည်ဟု ဖော်ပြ ထားသနည်း။`

ခွန်အားအပေးနိုင်ဆုံးကျမ်းချက်မှာ ဟေရှာယ၊ 41:13 ပင်ဖြစ်သည်။  စကြဝဠာကိုအုပ်စိုးတော်မူသော ဘုရားရှင်၏အမိန့်တော်မှာ ကိုယ်တော်၏လူမျိုး တို့သည် ကြောက်ရွံ့စရာအကြောင်းမရှိကြောင်း၊ အကြောင်းမှာ ကိုယ်တော်သည် သူတို့၏လက်ယာလက်ကိုကိုင်ဆွဲထားသည် (ဟေရှာယ၊ 41:13)။ စိတ်ကူးဖြင့် မှန်းဆ နိုင်သောအချက်မှာ ဤဒုက္ခကမ္ဘာမှာရှိနေသောမိမိ၏လူတို့ကို ဘုရားရှင် သည်ပလ္လင်ပေါ်မှနေ၍ ‘အလင်းနှစ်’ ထက်ဝေးနေသော်လည်း ကိုယ်တော်သည် စောင့်မပေးနိုင်ပါသည်။ မည်မျှပင်ဝေးကွာနေပါစေ၊ ကိုယ်တော်သည် မိမိ၏ လူများလက်ကိုကိုင်ဆွဲလျက် နီးကပ်စွာစောင့်ရှောက်တော်မူပါသည်။

ကျွန်ုပ်တို့အလုပ်များနေချိန် ဘုရားရှင်ကျွန်ုပ်တို့နှင့်နီးကပ်စွာရှိနေသည် ကိုမေ့တတ်ကြသည်။ သို့သော် ဧမာနွေလဟုတွင်သောဘုရားသခင် ငါတို့နှင့်အတူရှိသည်ဟုသတိရလျှင် ထူးခြားမှုဖြစ်လာသည်။ ဘုရားရှင် ကျွန်ုပ်တို့နှင့် အတူရှိသည်ဟုဆိုသောစကားမှာ ကိုယ်တော်၏အကြံအစည်တော်ဖြစ်သည်။  ကိုယ်တော်၏ ကတိတော်များနှင့် ပြောင်းလဲပေးနိုင်သောတန်ခိုးတော်ပင်ဖြစ်သည်။

`လာမည့်ရက်အနည်းငယ်အတွင်း ဘုရားရှင်သည်စကြဝဠာကိုအုပ်စိုး၍ လက်လှမ်းမီကြောင်းကို သင်သတိပြုပါ။ သင်၏လက်ကိုကိုင်ဆွဲထားနေသည်။ သင့်ကိုကူညီပါမည်ဟုကတိတော်ရှိနေလျက် သင်၏ အသက်တာ၌ ပြောင်းလဲ လာပုံကိုကိုမှတ်သားထားပါ။ ဥပုသ်စာဖြေကျောင်းအတန်း၌ သင်၏အတွေ့အကြုံကိုတင်ပြဆွေးနွေးပါရန်ပြင်ဆင်ထားပါ။`