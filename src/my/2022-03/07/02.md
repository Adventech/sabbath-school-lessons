---
title:  ကြီးမားသောရုပ်ပုံ
date:  07/08/2022
---

ကျွန်ုပ်တို့နာကျင်မှုရရှိနေချိန်တွင် ထိခိုက်လာချက်အတွက် သိသိသာသာ ခံစားရကြသည်။ သို့သော် ထိုထက် ကြီးမားသောအကြောင်းအရာပုံလွာရှိခဲ့သည် (ဗျာဒိတ်၊ 12:7; ရောမ၊ 8:22)။

`ဟဗက္ကုတ်၊ 1:1-4 ကိုဖတ်ပါ။ ဟဗက္ကုတ်ရင်ဆိုင်ရသောအရာ မည်သည့်အကြောင်းနည်း။`

သင်၏မျှော်လင့်ချက်၌ ဘုရားရှင်သည်ဤကဲ့သို့ပြောလိမ့်မည်။ ‘ဟဗက္ကုတ်ရေ ကြောက်လန့်ဖွယ် အန္တရာယ်ကြီးဘဲ၊ မင်းကိုငါချက်ချင်းကူညီမယ်’ သို့သော် ဘုရားရှင်၏အဖြေမှာထိုသို့မဟုတ်ပါ။ ဆန့်ကျင်ဘက် ဖြစ်နေပါသည်။ ကိုယ်တော်သည်ဟဗက္ကုတ်အား ‘မင်းပိုဆိုးလာလိမ့်မည်’ ဟု (ဟဗက္ကုတ်၊ 1:5-11) တွင်ဖော်ပြထားသည်။

ဣသရေလလူမျိုးကို အာရှုရိပြည်မှလာရောက် တိုက်ခိုက်သိမ်းပိုက်ပြီး သုံ့ပန်းအဖြစ် ခေါ်ဆောင်သွား သည်။ ၎င်းအပြင် ဘုရားရှင်မှာ ဣသရေလလူတို့ကို ထိုအခြေအနေထက်ပိုဆိုးဦးမည်ဟု ကတိပေးပြန်သည်။ နောက်၌ ဗာဗုလုန် တိုင်းပြည်မှတစ်ဖန်လာရောက်တိုက်ခိုက်၍ ယုဒလူများကို သုံ့ပန်းအဖြစ် ခေါ်ဆောင်သွား ပြန်သည်။ အခန်းငယ် 12-17 ၌ ဟဗက္ကုတ်သည် အော်ဟစ်ငိုကြွေးပြန်သည်။ ၎င်းနောက်တွင် ဘုရားရှင်မည်သို့ မိန့်တော်မူမည်ကို စောင့်၍နေပါသည်။

`ဗာဗုလုန်တိုင်းပြည်ပျက်စီးမည့်အကြောင်း ဘုရားရှင်၏ကတိတော်ကို ဟဗက္ကုတ်၊ 2:2, 3 တွင် မျှော်လင့် စရာ ဖြစ်လာပါသလား။`

ဟဗက္ကုတ် 2 သည် ဘုရားရှင်၏ကတိတော်၌ ဗာဗုလုန်ကြီးပျက်စီး ရမည့်အကြောင်းဖြစ်သည်။ ဟေဗြဲ၊ 10:37 သည် ဟဗက္ကုတ်၊ 2:3 ကို အခြေပြုယူထားပြီး အနာဂတ်အချိန်၌ကြွလာမည့်မေရှိယအရှင်၏ ကတိတော် ကိုအတည်ပြုထားသည်။ ထိုနည်းတူဗာဗုလုန်တိုင်းပြည်ကြီးကျဆုံးမည့်ကတိတော်သည် အမှန်ပင်  ဖြစ်လာခဲ့ သည်။ ကျွန်ုပ်တို့၏အချိန်ယခုအခါတွင် ရှုပ်ထွေးသော ‘ဗာဗုလုန်မြို့ကြီး’ သည်လည်း ပြိုလဲသွားရမည် အမှန်ပင်ဖြစ်ပါသည် (ဗျာ၊ 18:2)။

ဟဗက္ကုတ်သည် မကောင်းဆိုးဝါး၏ထောင်ချောက်ပတ်လည်ဝိုင်းခံ ထားရပြီး ဘုရားရှင်၏ သာ၍ဆိုးဦး မည် ဟူသောကတိတော်ကိုရယူခဲ့ရသည်။ ကယ်တင်ခြင်းခရီးတစ်လျှောက် ကျွန်ုပ်တို့ရင်ဆိုင်ရမည့် အတွေ့အကြုံပင် ဖြစ်သည်။

ထို့အပြင် သမ္မာကျမ်းစာမှပို၍ဆိုးသောအခြေအနေဖြစ်လာမည်ဟု ကြိုတင် ဟောပြောထားပြန်သေးသည်။ ဟဗက္ကုတ်အတွက်ဆက်လက်ရှင်သန်နိုင်ခြင်း၏ အဓိကအချက်မှာ ရုပ်ပုံလွာအလုံးစုံကို မြင်ရစေရန်ပြသ ပေးခြင်းကြောင့်ပင်ဖြစ်သည်။သို့ဖြစ်၍အခန်းကြီး 3 ၌ သူသည်ဆုတောင်းလျက်ဂုဏ်တော်ကိုချီးမွမ်းခြင်း ပြုကာ အနာဂတ်ကိုဘုရားရှင်သာပိုင်ကြောင်း ကိုယ်တော်သာပြင်ဆင်ပေးမည့် အကြောင်းကို စိတ်ချလက်ချ ယုံကြည်ခဲ့သည်။

`ဟဗက္ကုတ် 3:16-19 ကိုဖတ်ပါ။ ဟဗက္ကုတ်သည်မျှော်လင့်ချက်အတိုင်း မည်သို့နေထိုင်ခဲ့သနည်း။ ဘုရားရှင်၏လူများအနေဖြင့် ပုရောဖက်ပြုထား ချက်များပြည့်စုံလာမည့်အကြောင်းကို မည်သို့စောင့်စား နေရပါ မည်နည်း။ သင်ကိုယ်တိုင်ထိုမျှော်လင့်ချက်မျိုးကို မည်သို့သဘောထားသင့်ပါသနည်း။`