---
title:  ခမည်းတော်သည်ကျွန်ုပ်တို့အတွက်အကြံအစည်ရှိစမြဲ
date:  10/08/2022
---

`လူတိုင်းလူတိုင်းမျှော်လင့်စရာရှာကြစမြဲပါ။ တွေ့နိုင်ပါမည်လား။ အချို့လူများအတွက်မှာ မိတ်ဆွေတို့ ထံမှ အပြုံးကလေးဖြင့် မျှော်လင့်ချက်ကိုရရှိ နိုင်ကြသည်။ အခြားသူများကမူ ငွေကြေးနှင့် သာယာသော အိမ်ထောင်ကိုမျှော်လင့် ကြသည်။ သင့်အနေဖြင့်မျှော်လင့်ချက်နှင့်သတ္တိကို မည်သည့်နေရာမှရရှိနိုင် မည်နည်း။`

ယေရမိကျမ်း၌ပုရောဖက်၏ရေးသားချက်မှာ မျှော်လင့်ခြင်းပျောက်ဆုံး နေသောသုံ့ပန်းဘဝကို အားပေး ရေးသား ခဲ့သည်။ "ဗာဗုလုန်မြစ်တို့အနားမှာ ငါတို့သည်ထိုင်၍၊ ဇိအုန်ဦမိ့ကိုအောက်မေ့လျက်ငိုကြွေးကြ၏" (ဆာလံ၊ 137:1)။ စိတ်နှလုံးကြေကွဲနေကြသော်လည်း ယေရမိသည်အရှုံးမပေးကြပါရန်၊ မျှော်လင့်ချက်ကို ထားကြရန် အားပေးခဲ့ပါသည်။

`ယေရမိ 29:1-10 ၏အဓိကပေးထားသောမျှော်လင့်ခြင်းအကြောင်း မည်သို့ရှိသနည်း။`

ယင်းရေးသားချက်မှာ အဓိကအရေးကြီးသောအချက်သုံးချက်ရှိသည်။

ပထမအချက် - ဘုရားရှင်သည်မိမိ၏လူများအား မျှော်လင့်ချက် မလွတ်စေရန်သတိပေးခဲ့သည်။ အကြောင်းမှာသူတို့၏အခြေအနေသည် အဆိုးဖြင့်အဆုံးသတ်ရန်မဟုတ်သေးပါ။ ဘုရားရှင်ကိုယ်တိုင်မှ ‘ငါသည်ယေရုရှလင် မြို့မှဗာဗုလုန်မြို့သို့ ယုဒလူမျိုးကိုသိမ်းသွားစေသည်’ ဟုမိန့်တော်မူသည် (ယေရမိ၊ 29:4)။ မကောင်းသောအကြောင်းများဝန်းရံပတ်လည်နေသော်လည်း ယုဒ လူတို့သည် ဘုရားရှင်၏ လက်တော်ကို မလွတ်တမ်းကိုင်ဆွဲနိုင်ခဲ့သည်။

ဒုတိယအချက် - ဘုရားရှင်သည်မိမိ၏လူများအား မျှော်လင့်ချက် မလွတ်ကြစေရန်သတိပေးခဲ့သည်။ အကြောင်းမှာ ခက်ခဲသောအကြားမှပင် အကူအညီပေးနိုင်သောကြောင့်ဖြစ်သည်။ "ငါသည် သင်တို့ကို သိမ်းသွား စေသော မြို့သည်လည်း ငြိမ်သက်ခြင်းရှိမည့်အကြောင်းကိုပြုစု၍ ထိုမြို့အဖို့အလိုငှာ၊ ထာဝရဘုရားအား  မေတ္တာပို့ကြလော့။ ထိုမြို့၏ငြိမ်သက်ခြင်းအားဖြင့် သင်တို့ သည်လည်း ငြိမ်သက်ခြင်းရှိကြလိမ့်မည်" (ယေရမိ၊ 29:7)။

တတိယအချက် - ဘုရားရှင်သည်မိမိ၏လူများအား မျှော်လင့်ချက် ကိုမလွတ်စေရန်သတိပေးခဲ့သည်။ အကြောင်းမှာ အချိန်ရောက်လာလျှင် ဖမ်းသွားခြင်းအချိန်ကို အဆုံးသတ်ပစ်မည်ဖြစ်သည်။ "တစ်ဖန် မိန့်တော်မူသည် ကား၊ ဗာဗုလုန်မြို့၌အနှစ်ခုနစ်ဆယ်ပြည့်သောအခါ သင်တို့ကိုငါအကြည့်အရှု ကြွလာမည်။ ငါထားသော ကတိတော်သည်လည်းတည်စေမည်။ သင်တို့ကို ဤပြည်သို့ငါပို့ဆောင်ဦးမည်" (ယေရမိ၊ 29:10)။

ဘုရားရှင်သည် အတိတ်၊ ပစ္စုပ္ပန်နှင့် အနာဂတ်ကို ထိန်းချုပ်ထားကြောင်းရှင်းပြပြီးနောက် မိမိ၏လူတို့ကိုဂရုစိုက်တော်မူကြောင်း လှပစွာမိန့်ကြားတော် မူ၏ (ယေရမိ၊ 29:11-14)။

`ယေရမိ 29:11-14 ကိုဖတ်ပါ။ ‘သင်’ ဟုရေးထားသောစာလုံး၏ နေရာအစား သင်၏အမည်ကို အစားထိုးဖတ်ပါ။ သီးသန့်သင့်အတွက် ကတိတော်ဟုခံစားရပါမည်။ လတ်တလောသင် အခက်အခဲ ကြုံနေရသော်လည်း ကတိတော်သည် သင့်အဖို့လုံလောက်ကြောင်းခံစားနေရလိမ့်မည်။`