---
title:  ငါတို့၏ခမည်းတော်ဖြစ်တော်မူသောသူ
date:  08/08/2022
---

အော့စ်ဝဲချမ်ဘာ(စ်) ‘Oswald Chambers’ ၏ရေးသားချက်တစ်ခု၌ ‘ဘုရားရှင်ကိုယ်တော်တိုင်ဦပလုပ်တော်မူမည့်အရာကို သင်တောင်းဆိုခဲ့ဖူးပါသလား။ ကိုယ်တော်သည် သင့်ကိုဘယ်သောအခါမျှပြောပြလိမ့်မည်မဟုတ်။ ကိုယ်တော် ပြုတော်မူသည့်အရာကို သင့်အားမပြော၊ သူသည်မည်သူဖြစ်ကြောင်းကိုသာ သင့်ကိုဖော်ပြပေးလိမ့်မည်။ (_My Utmost for His Highest_ 1963, Jan 2).

`ချမ်ဘာ(စ်) ‘Chambers’ ၏အတွေးအခေါ်ကို သင်မည်သို့အဓိပ္ပာယ် ဖော်မည်နည်း။`

ကျွန်ုပ်တို့ယောဘဝတ္ထုဖတ်ရှုသိရှိရသောအကြောင်းအရာအတိုင်း  ကျမ်းကိုအစပြုရေးသားရာ၌ အဆင့်မြင့်သော ပုဂ္ဂိုလ်ရေးအကြောင်းဖြင့်စတင်ခဲ့သည်။ ယောဘအတွက် ဗျူဟာမြောက်သော အခြေအနေ မျိုးသို့ ရောက်လာသည်။ ယောဘ၌ရှိသမျှအားလုံးဆုံးရှုံးခဲ့သည်။ သူ၏အသက်နှင့်ဇနီးသည်သာကျန်ရစ်ခဲ့သည်။ သူ၏ ဇနီးသည်မှအကြံကောင်းတစ်ခုကိုပင် အကြံပေးခဲ့သေးသည်။ ‘ဘုရားကိုအော်ဆဲပြီးသေလိုက်ပါ’ ဟူ၍ ဖြစ်သည် (ယောဘ၊ 2:9)။ နောက်ထပ်သူ၏မိတ်ဆွေများရောက်လာကာ ခံစားရသောဒုက္ခပြသနာအတွက် မည်သို့ အဖြေရှာခဲ့သနည်း။ မည်သို့အကြံပြုခဲ့သနည်း။ ပြောဆိုဆွေးနွေး ဝေဖန်နေကြချိန်၌ ဘုရားရှင်သည် တိတ်ဆိတ်စွာ နေတော်မူသည်။

နောက်တစ်ဖန် ယောဘ 38 တွင် ဘုရားရှင်သည်ပေါ်လာ၍ စကားတော်ဆိုလာသည်။ ‘ပညာမရှိဘဲစကားပြောကာမျှဖြင့် ငါ့အကြံကို မိုက်စေသောဤသူကားအဘယ်သူနည်း’ (ယောဘ၊ 38:2)။ ဘုရားရှင်သည် ယောဘကို မေးခွန်းပေါင်း 60 ကိုမရပ်တန်းမေးခဲ့သည်။ သင်၏ကျမ်းစာကိုဖွင့်၍ အခန်းကြီး 38 နှင့် 39 ကိုသေချာစွာဖတ်ကြည့်ပါ။

နောက်ဆုံးမေးခွန်းမေးပြီးသည်နောက် ယောဘ၏တုံ့ပြန်ချက်မှာ "ကိုယ်တော်အားအဘယ်သို့ ပြန်လျှောက်ရ ပါမည်နည်း။ အကျွန်ုပ်သည်ကိုယ်နှုတ်ကို ကိုယ်လက်နှင့်ပိတ်ပါမည်။ တစ်ကြိမ်ပြောမိပါပြီ။ တစ်ဖန်မပြောဝံ့ပါ။ နှစ်ကြိမ်တိုင်အောင်ပြောမိပါပြီ။ သို့ရာတွင်ထပ်၍မပြောဝံ့ပါဟု ထာဝရဘုရားအား ပြန်၍ လျှောက်လေ၏" (ယောဘ၊ 40:4, 5)။ သို့သော် ဘုရားရှင်အဆုံးသတ် တော်မမူသေး၊ ကြီးမားလှသော မေးခွန်းတစ်ခုကိုထပ်မံထုတ်ခါ အောင်မြင်ခြင်း အတွက်အစဦပပေးခဲ့သည်။

`ယောဘ၊ 42:1-6 ကိုဖတ်၍ ယောဘမည်သို့ တုံ့ပြန်ခဲ့ကြောင်းကို နောက်ဆုံးသိရှိရမည်။ ယောဘကို ဘုရားရှင်မည်သို့ မိန့်တော်မူသနည်း။ မည်သို့သက်ရောက်မှုဖြစ်စေသနည်း။`

‘အဘယ်ကြောင့်’ ဤသို့ဖြစ်သည်၊ ထိုသို့ဖြစ်ရသည်ဟူသောယောဘ၏ မိတ်ဆွေများမေးမြန်း ဆွေးနွေးကြခြင်းကို ဘုရားရှင်အဖြေပေးတော်မမူပါ။   သို့သော် ကျယ်ပြန့်ပြည့်စုံသောပန်းချီကားချပ်ကြီးကို ဘုရားရှင်သည် ပြသရေးဆွဲ ပေးကာ ဖန်ဆင်းခြင်းနှင့်အတူ အံ့ဖွယ်သောနှိုင်းယှဉ်မရသည့်ကြီးမြတ်မှုကို ဖော်ပြ တော်မူသည်။ အမှန်မှာယောဘသည် မည်သည့်အဖြေမျိုးကိုမျှအလို မရှိပါ။ အကြောင်းအရာရှင်းတမ်း အားလုံးသည် ဘုရားသခင်၏လက်ထဲမှာ သာရှိသည်။

ယောဘ၏အကြောင်းသည် သင်ခန်းစာသက်သေတစ်ခုဖြစ်သည်။  မျှော်လင့်ချက်နှင့် ခွန်အားပေးခြင်း သည် ကျွန်ုပ်တို့၏ သေးငယ်လှသောမှုန်မှုန် မွားမွားအသိဖြင့်တမ်းတ၍မရပါ။ အရာရာကို အားလုံးသိရှိ နားလည် နိုင်ရန် ကျွန်ုပ်တို့ကြိုးစားချင်ကြသည်။ မသိနိုင်သောအခြေအနေရောက်လာလျှင် စိတ်ပျက်ကြရသည်။ တစ်ခါ တစ်ရံမှာ ဘုရားရှင်သည် ကျွန်ုပ်တို့မသိရှိသော အရာကိုပြသပေးသည့်အတွက် မိမိကိုယ်ကို အားကိုးခြင်းထက် ဘုရားကိုသာ၍ အားကိုးရမည်ကိုသဘောပေါက်လာသည်။

`သင်နားမလည်နိုင်သောကိစ္စတစ်မျိုးတစ်ဖုံကို သင်ပြုနေရပါသလား။ ထိုသို့ရှိနေလျှင် ဘုရားသခင်ကို သာ အာရုံပြုပါ။ သင်ပြုကံနေရသောအခက်အခဲ အတွက် ဘုရားရှင်သည်မျှော်လင့်ချက်ပေး၍ ဇွဲသတ္တိဖြင့် ကျော်ဖြတ်စေလိမ့်မည် ကို သင်ယုံကြည်ပါသလား။`