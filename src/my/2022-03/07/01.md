---
title:  ဖျက်ဆီး၍မရသောမျှော်လင့်ချက်
date:  06/08/2022
---

### ဖတ်ရန်ကျမ်းချက်မျာ
ဟဗက္ကုတ်၊ 1:1-4; ယောဘ၊ 38-41; ဟေရှာယ၊ 41:8-14; ယေရမိ၊ 29:1-10; ဟေဗြဲ၊ 12:1-13;

> <p>အလွတ်ကျမ်းချက်</p>
> "ထိုမျှော်လင့်ခြင်းသည် ရှက်ကြောက်စရာအကြောင်းနှင့် ကင်းလွတ်၏။ အဘယ်ကြောင့်နည်းဟူမူကား၊ ငါတို့အားပေးတော် မူသောသန့်ရှင်းသောဝိညာဉ်တော်သည် ဘုရားသခင်၏မေတ္တာတော်ကို ငါတို့စိတ်နှလုံးထဲသို့ ညွန်းလောင်းတော်မူ၏" (ရောမ၊ 5:5)။

အပြုံးကလေးများဖြင့်ဝန်းရံပြည့်နှက်နေသောအသင်းတော်၌ မျှော်လင့်ခြင်း အကြောင်းကို ဟောပြော သီဆိုရန် မည်မျှလွယ်ကူမည်နည်း။ သို့သော် အခက် အခဲပြင်းထန်နေသောအသင်းသူ၊ အသင်းသားများအတွက် မျှော်လင့်စရာသည် မလွယ်ကူလှပါ။ ပတ်ဝန်းကျင်၌ဖိအားရှိတတ်သည်။ ထိုသို့ဖိအားများရှိလာ သောအခါ၊ ဘုရားရှင်အပေါ်မေးခွန်းထုတ်လာတတ်သည်။ အထူးသဖြင့် ဥာဏ်ပညာတော်အကြောင်းကို သံသယရှိလာ တတ်သည်။

စီအက်(စ်)လူးဝစ် ‘C. S. Lewis’ ရေးသောစာအုပ်တစ်အုပ်တွင် ‘ခြင်္သေ့ကြီးကိုယုံကြည်စိတ်’ ဟူသော အကြောင်းကို ရေးသားထားသည်။ ခြင်္သေ့ကြီး ကအန္တရာယ်ပြုတတ်သလားဟုတစ်ဦးကမေးသောအခါ၊ ပြန်ဖြေသူက ‘အန္တရာယ် တော့ပြုတတ်တယ်။ သို့သော်ခြင်္သေ့ကသဘောကောင်းတယ်’ ဟူ၍ဖြစ်သည်။

ဘုရားရှင်၏အကြောင်းကို ကျွန်ုပ်တို့အမြဲနားမလည်နိုင်သော်လည်း ကိုယ်တော်သည် ကြိုတင် ခန့်မှန်း၍ မရသောဘုရားရှင်ဖြစ်သည်။ ဘုရားရှင်သည် ကျွန်ုပ်တို့ကိုဆန့်ကျင်သည်ဟုမဆိုလိုပါ။ ကျွန်ုပ်တို့အနေဖြင့်သာ နားမလည်နိုင်ခြင်းသဘောကို အပြည့်အဝမသိခြင်းကြောင့်ဖြစ်သည်။ ငြိမ်းချမ်းမှုရရှိရန်၊ ယုံကြည်မှုရရှိရန်၊ မျှော်လင့်ချက်ရှိရန် ဘုရားရှင်ကိုနားလည်ရမည်။ သူ၏ သဘောကိုကြိုတင်သိရှိထားရန်လိုသည်။ ဘုရားရှင်သည်ကျွန်ုပ်တို့အတွက် လုံခြုံမှုပေးစွမ်းသူဟုစိတ်ချထားရမည်။ သို့မှသာစိတ်ပျက်စရာနှင့်တွေ့လျှင် ကျွန်ုပ်တို့ခံနိုင်ရည်ရှိမည်။

**တစ်ပတ်တာသတိပြုရန်။** ပြင်းပြင်းထန်ထန်ကျွန်ုပ်တို့စစ်ကြောခြင်းခံရချိန်၌ ကျွန်ုပ်တို့၏မျှော်လင့်ချက်ကို ဆက်လက်ထိန်းထားနိုင်ရန် ဘုရားရှင်၏စာရိတ္တ တော်ကို မည်သို့နားလည်ထားရမည်နည်း။