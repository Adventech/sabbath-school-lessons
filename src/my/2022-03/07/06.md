---
title:  ခမည်းတော်၏စည်းကမ်းချက်
date:  11/08/2022
---

`ဟေဗြဲ၊ 12:5-13 ကိုဖတ်ပါ။ ကျွနု်ပ်တို့အတွက်မည်သည့်သတင်း စကားပါရှိသနည်း။ ယခုကွာတာ ကျွန်ုပ်တို့လေ့လာသောသင်ခန်းစာနှင့် မည်သို့ ကိုက်ညီနေသနည်း။`

ဟေဗြဲ၊ 12:5-13 ၌ ရှင်ပေါလုသည် စည်းကမ်းချက်နှင့်ဆိုင်သော စုံစမ်းခြင်းအကြောင်းကို ဖော်ပြ ပေးထားသည်။ ဘာသာပြန်ကျမ်းများတွင် ‘စည်းကမ်းချက်’ ဆိုသောမူရင်းစကားလုံးကိုအနက်ပြန်ဆိုရာ၌ ကွာဟမှုအနည်း ငယ်စီရှိကြသည်။ ဟေလသမူရင်းကျမ်းအရ ယင်းဝေါဟာရသည် ‘ပညာရေး’ အတွက် ဖြစ် သည်။ သို့ဖြစ်၍ စည်းကမ်းကိုနားလည်နိုင်ရန် ဘုရားသခင်မည်သို့ ပညာပေးသွန်သင်ထားသည်ကို နားလည် ရပါ မည်။ ယုံကြည်ခြင်း၏စာသင် ကျောင်း၌ ဘုရားရှင်ပေးထားသောပညာကို ဟေဗြဲ 11 ၌ ရှင်ပေါလု ဖော်ပြ ပေးပြီးသား ဖြစ်သည်။

ဟေဗြဲ 11 တစ်ခန်းလုံး၌ အမျိုးသား၊ အမျိုးသမီးများ၏ယုံကြည်ခြင်း အကြောင်းကိုရုပ်လုံးဖော်ကာ ရှင်ပေါလု ရေးဆွဲပေးထားသည်။ အရေးဦကံလာ သောအခါတိုင်း သူတို့၏ယုံကြည်ခြင်းသည် အခက်အခဲကို ရင်ဆိုင်စေနိုင်ပါ သည်။ အခန်းကြီး 12 ကိုစတင်ဝင်ရောက်လေ့လာသည်နှင့် ရှင်ပေါလုသည် ကျမ်းဖတ်ရှုသူ အပေါင်းတို့ကို ထပ်မံသတိပေးသည်မှာ ကျွန်ုပ်တို့ရှေ့၌ရှိခဲ့သော လူများသည် စိတ်ရှည်သည်းခံပြီး ဇွဲနှင့်အခက်အခဲ ဟူသည်ကို ရင်ဆိုင်သည် နည်းတူ ကျွန်ုပ်တို့သည်လည်းယုံကြည်ခြင်းနှင့်အဆုံးတိုင် ပြေးပွဲကိုယှဉ်ပြိုင်ကြ ရမည်။ အဓိကမှာ ယေရှုကိုမျက်ခြည်မပြတ်ဖို့ရန်သာရှိသည် (ဟေဗြဲ၊ 12:2)။ ခက်ခဲသောအချိန်၌ ယေရှုခရစ် ကျွန်ုပ်တို့အတွက်ပုံပမာပင်ဖြစ်ပါသည် (ဟေဗြဲ၊ 12:3)။ အခန်းကြီး 12 ကိုဖတ်ရှုရသည်မှာ စာဖတ်မျက်မှန် တစ်လက်ကို ပေးထားခြင်းခံရသလိုမျိုးဖြစ်သည်။ ထိုမျက်မှန်မပါလျှင် ကျွန်ုပ်တို့၏အာရုံ၊ နားလည်မှုသည် မှုန်ဝါးနေမည်သာဖြစ်သည်။ မိရိုးဖလာထုံးတမ်းစဉ်လာများ သည် ကျွန်ုပ်တို့၏အမြင်အာရုံကိုမှုန်ဝါးစေပါသည်။ သို့ဖြစ်၍ ရှင်းလင်းစွာ နားလည်သဘောပေါက်စေရန်နှင့် အာရုံကိုနှောင့်ယှက်နေမှုအားလုံးကို ရှင်းလင်း သွားစေသည်။

**မျက်မှန်တစ်စုံနှင့်တူသော ဟေဗြဲ၊ 12:1-13 ကိုဖတ်ပါ။ အခန်းငယ် 5-13 အထိကိုအာရုံစိုက်ဖတ်ရှုပြီး အောက်ပါမေးခွန်းများကိုဖြေပါ။**

`စည်းကမ်းချက်၏မူရင်းသည်မည်သည့်အရာနည်း။`

`သင်သည်စည်းကမ်းချက်ကိုမည်သို့တုံ့ပြန်မည်နည်း။`

`စည်းကမ်း၏ပန်းတိုင်သည်အဘယ်အရာဖြစ်သနည်း။`

`ဟေဗြဲ၊ 12:1-13 ကိုတစ်ဖန်ပြန်၍ဖတ်ပါ။ မျှော်လင့်စရာအခြေခံ အချက်များကို စာရင်းပြုစုပါ။ သင်၏အချိန်အခါမှာ ဝိညာဉ်ရေးနှင့်ဆိုင်သော ပညာကို မည်သို့မြည်းစမ်းမျှော်လင့်နေမည်နည်း။`