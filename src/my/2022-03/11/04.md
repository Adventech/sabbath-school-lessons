---
title:  ဒါဝိဒ်စောင့်စားခြင်းအတွက်ရရှိသောသင်ခန်းစာ
date:  06/09/2022
---

1ရာ၊ 16:1-13 ၌ သူငယ်လေးဒါဝိဒ်ကို ရှမွေလကိုယ်တိုင်ဘိသိက် ပေးခဲ့သည့်အကြောင်း ဖတ်ကြ ရသည်။ နောင်တစ်ချိန်တွင် ဘုရင်ဖြစ်လာရန် ဖြစ်သည်။ ဖခင်ယေရှဲ၏သိုးစားကျက်ကွင်းမှ ယေရုရှလင် နန်းတော် ပလ္လင်အထိ ဒါဝိဒ်နှင်ခဲ့ရသောခရီးသည်မသက်သာလှပါ။ ဒါဝိဒ်အနေဖြင့် ပြင်းထန်စွာ စစ်ကြောခံနေရ သော်လည်း အချိန်ကိုစောင့်ခဲ့ရသည်။ စိတ်ဓာတ်ကျမည့်အချိန် ရှိသည်မှာသေချာပါသည်။

ပထမဆုံးစိတ်ညစ်နေသောရှင်ဘုရင်ရှောလုကို စိတ်သက်သာမှုရစေရန် ဒါဝိဒ်သူငယ်လေးသည် စောင်းတီးဖျော်ဖြေပေးရသည်။ (1ရာ၊ 16)။ နောက်တွင် ဂေါလျတ်ကိုသုတ်သင်နိုင်သောကြောင့် ဣသရေလ လူမျိုး၏သူရဲကောင်းကြီး ဖြစ်လာခဲ့သည်။ (1ရာ၊ 17) နောက်ပိုင်း၌ ဒါဝိဒ်သည် အသက်လွတ်ရန် နှစ်ပေါင်းများစွာ ထွက်ပြေးခဲ့ရပြန်သည်။ ရှောလုနှင့်သားတော်ယောနသန်တို့ နှစ်ဦးလုံးမှ ဒါဝိဒ်သည် ရှင်ဘုရင် ဖြစ်လာမည်ကို တထစ်ချသိထားကြသည်။ (1ရာ၊ 23:17; 1ရာ၊ 24:20)။ သို့သော် ဒါဝိဒ်သည် မိမိ၏ဘုရားသခင်ကိုကျော်၍ အဘယ်အမှုကိုမျှ မပြုပါ။ အချိန်၏အဆုံးကိုသာစောင့်နေပါသည်။ ဆန့်ကျင် ဘက်လုပ်ရပ်များလည်း သူပြုခဲ့ ပါသည်။ ရှောလုသည် ဒါဝိဒ်ကိုသတ်ရန် ကြံစည်နေချိန်မှာ ဒါဝိဒ်သည် ရှောလု၏ ဝတ်ရုံအောက်ပိုင်းကို ဖြတ်ယူခဲ့သေးသည်။ ထိုသို့အပြုအမူမျိုးကိုသူပြုလုပ်ရန် လုံးဝမရည်ရွယ်ခဲ့ပါ။ (1ရာ၊ 24:5-7)။ နောက်တစ်ဖန် ရှောလုသည် ဒါဝိဒ်ကိုသတ်ရန် ကြံစည်သောအချိန်မှာ ဒါဝိဒ်သည် ရှောလုကိုသတ်ရန်အခွင့်အရေးရသော်လည်း လုံးဝငြင်းဆန်ခဲ့ပြန်   သည် (1ရာ၊ 26:7-11)။

`1ရာ၊ 26:1-11 ကိုဖတ်ပါ။ ရှင်ဘုရင်ရှောလုကိုသတ်ပစ်ရန် ဒါဝိဒ်ကိုယ်တိုင် အဘယ်ကြောင့် ငြင်းခဲ့ သနည်း။ ကျွန်ုပ်တို့အတွက် ဘုရားရှင်အကြံ အစည်ကို အသက်ရှင်နေထိုင်စဉ် မည်သို့သော စည်းမျဉ်း စည်းကမ်း ထားရမည့် သင်ခန်းစာရရှိနိုင်ပါသနည်း။`

`1ရာ၊ 26:12-25 ကိုဆက်လက်ဖတ်ပါ။ ရှင်ဘုရင်ရှောလုကို ဒါဝိဒ်သည်သတ်ရန်ငြင်းဆန်ခြင်းကြောင့် ရှောလုကိုမည်သို့သက်ရောက်မှုဖြစ်စေ သနည်း။ဘုရားရှင်ပြုတော်မူမည့်အချိန်ကိုစောင့်စားခြင်း၏ အကျိုး ရလဒ် ဖြစ် စေပါသလား။`

နန်းတော်ပလ္လင်အထိနှင်လာခဲ့ရသော ဒါဝိဒ်၏ခရီးကြမ်းအကြောင်းကို စဉ်းစားပါ။ ဝါကျတိုတိုလေး တစ်ကြောင်းဖြင့် ကျွန်ုပ်တို့မှတ်ချက်ပြုနိုင်ပါသည်။ ‘ဘုရားမပေးမီလုမယူနဲ့’ ဘုရားရှင်ပေးသောအချိန်သည် အကောင်းဆုံးသော အချိန်ဖြစ်သည်။ အချိန်ကြာလျှင်ကြာမည်ဖြစ်သော်လည်း ပဲစေ့သည် နာရီပိုင်းအတွင်း အညှောက်လျင်လျင်မြန်မြန်ပေါက်နိုင်သော်လည်း ဝက်သစ်ချ ပင်တစ်ပင်ပေါက်လာရန် နှစ်ချီပြီးစောင့်နေရသည်။ သို့ရာတွင် လေပြင်း ကျလာချိန်မှာ သစ်ပင်ကြီးသည် အမြစ်မကျွတ်နိုင်ပါ။

`ဒါဝိဒ်အနေဖြင့် ရှောလုကိုသတ်ပစ်ရန် အင်မတန်လွယ်ကူနေကြောင်းကို သင်စဉ်းစားကြည့်ပါ။ (အရာအားလုံး၏နောက်ဆုံးအချိန်မှာဒါဝိဒ်သည်မင်းအဖြစ်မြှောက်စားခြင်းကိုရရှိသွားသည်။) ရှောလုမှာမူ အသေဆိုးနှင့် နိဂုံးချုပ်ခံရသည်။ ဒါဝိဒ်၏အပြုအမူသည် ဘုရားကိုယုံကြည်ကြောင်းပြသ နေသည်။ သင့်အတွက် အချိန်ကိုစောင့်ရခြင်းအတွက် သင်ခန်းစာမည်သို့ရရှိ နိုင်သနည်း။`