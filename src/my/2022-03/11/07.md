---
title:  ဆက်လက်လေ့လာရန်။
date:  09/09/2022
---

အယ်လင်ဂျီဝိုက်ရေးသားသော "The Anointing of David," pp. 637-642 in _Patriarchs and Prophets_ အကြောင်းကိုဖတ်ပါ။

ဘုရားရှင်၏အစီအစဉ်ကို ကျွန်ုပ်တို့စောင့်နေရန်လိုအပ်သည်။ စောင့်နေချိန်မှာ ပြင်းထန်စွာခံစားရလိမ့်မည်။ စိတ်ရှည်စွာစောင့်နေခြင်းအတွက် ထာဝရဘုရားကိုရည်စူးကိုးစားကာ ကိုယ်တော်ပြုတော်မူမည့်အဖြေကိုစောင့်ရ သည်။ စောင့်ဆိုင်းရခြင်းအကြောင်းများစွာရှိသည်။ သို့သော်ပြည့်စုံလာရ ခြင်းအကြောင်းအားလုံးသည် ဘုရားရှင် နှင့်သာ ဆိုင်သည်။ ဘုရားရှင်၏ အရှေ့ကိုကျူးပြီး တစ်စုံတစ်ရာပြုမိလျှင် ကျဆုံးခြင်းနှင့်သာ ကြုံတွေ့ရ လိမ့်မည်။ သို့သော်ဘုရားရှင်၏ထိန်းချုပ်ခြင်းကိုစောင့်ဆိုင်းလျက် ကိုယ်တော်၌ မွေ့လျော်ခြင်းရှိလျှင် များစွာ အောင်မြင်ခြင်း ရရှိလိမ့်မည်။

ဘုရားရှင်သည် စုံစမ်းခြင်းအမျိုးမျိုးကိုချိန်ဆကိုင်တွယ်သည်။ ထိုအကြောင်းကြောင့် ဤဆင်းရဲဒုက္ခကိုငါခံရ၏။ သို့သော်လည်း ရှက်ကြောက် ခြင်းမရှိ။ ‘အဘယ်သူကိုငါယုံကြည်သည်ကိုငါသိ၏။ သူ၌ငါအပ်ထားသော အရာကိုလည်း၊ ထိုနေ့ရက်တိုင်အောင်စောင့်နိုင်တော်မူသည်ဟု ငါသဘောရှိ၏’ (2တိ၊ 1:12)။ ကျွန်ုပ်တို့၏ စိတ်သဘောထားကို သင်ကြားပညာပေးကာ ယုံကြည်ခြင်းရှိစေလျှင်လည်းကောင်း၊ မေတ္တာစိတ်ထား ရှိစေလျှင် လည်းကောင်း၊ သာ၍သည်းခံစိတ်ထားလျှင်လည်းကောင်း၊ ကောင်းကင်ခမည်းတော်ကိုသာ၍ ကိုးစားခြင်းရှိလျှင် လည်းကောင်း ငြိမ်းချမ်းခြင်းနှင့်ပျော်ရွင်ခြင်းများ နေ့စဉ်နှင့်အမျှရရှိနိုင်ပြီး အသက်တာ၏ အရှုပ်အထွေး အားလုံးကို ကျော်ဖြတ်သွား နိုင်မည်ဖြစ်သည်။

"ယေရှုရှင်၏လက်ရုံးတော်ကိုမှီခိုခြင်းမရှိ၊ ပူပန်သောကရှိသော အသက်တာမျိုးကို ခမည်းတော်အလိုတော်မရှိပါ။ သာ၍တိတ်ဆိတ်ငြိမ်သက် သောစောင့်ဆိုင်းနေခြင်းနှင့်မျှော်လင့်နေခြင်းမျိုးကို ဘုရားရှင်အလိုတော်ရှိသည်။ အခြေအနေကိုကြည့်၍ ဘုရားရှင်၏နိမိတ်လက္ခဏာပြခြင်းကိုမစောင့်ဆိုင်းခဲ့လျှင်မိမိခွန်အားဖြင့် ကိစ္စအခက် အခဲ ကို မဖြေရှင်းနိုင်ပါ။ ဘုရားရှင်ကို ယုံကြည်ခြင်းအားဖြင့်သာပြေလည်သွားနိုင်မည်။" (Ellen G. White, _Selected Messages,_ book 2, p. 242).