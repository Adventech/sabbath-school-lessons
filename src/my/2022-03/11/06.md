---
title:  ဘုရားရှင်၌ဝမ်းမြောက်ခြင်းရယူရန်သင်ယူခြင်း
date:  08/09/2022
---

> <p></p>
> "ထာဝရဘုရား၌မွေ့လျော်ခြင်းရှိလော့။ သို့ပြုလျှင်၊ စိတ်နှလုံးအလို ပြည့်စုံရသော အခွင့်ကိုပေးတော် မူမည်" (ဆာ၊ 37:4)။

ဆာ၊ 37:4 သည် အံ့ဖွယ်ကောင်းသောကတိတော်ဖြစ်သည်။ သင်လိုသောအရာကိုရရှိခဲ့သည်ဟုခံယူပါ။ စိတ်၌မွေ့လျော်ခြင်းရှိလိမ့်မည်။ သာ၍မွေ့လျော်သောစိတ်သည် ဘုရားရှင်နှင့်အစဉ်ဆက်စပ်နေသောစိတ်ပင် ဖြစ်သည်။ ထိုအတွက်ကြောင့် ဘုရားရှင်မိန့်တော်မူသော ထာဝရဘုရား၌ မွေ့လျော်ခြင်းရှိကြလော့ဟုအဓိပ္ပာယ်ကို သင်မည်သို့အနက်ဖွင့်ဆိုမည်နည်း။

ဆာ၊ 37:1-11 ကိုဖတ်ပါ။ ဖော်ပြထားသော ဆာ၊ 37:4 မှာ အံ့သြစရာအနည်းငယ်ဖြစ်ဖွယ်ရှိသည်။ ဒါဝိဒ်မင်းကြီးရေးသားသော   အကြောင်းမှာ ပတ်ဝန်းကျင်ရှိလူများသည် ထာဝရဘုရားကိုလည်းဆန့်ကျင် သည်။ သူတို့လည်းဆန့်ကျင်သည်ဟုဖော်ပြထားသည်။ ကျွန်ုပ်တို့ကို လူများ ဆန့်ကျင်ဘက်ပြုလျှင် သဘာဝအရ၊ ထိုလူတို့ကိုဒေါသထွက်ပြီး မိမိကိုယ်ကို ပြန်လည်ကာကွယ်ပြောဆိုတတ်ကြသည်။ သို့သော် ဒါဝိဒ်မင်းသည် ထူးခြား သောအကြံပေးချက်ကိုပေးခဲ့သည်။

**နောက်ပိုင်းဆက်လက်ဖော်ပြသောကျမ်းချက်၌ ဒါဝိဒ်သည် ဘုရားရှင် ၏လူများကို ယင်းအခြေအနေ မျိုး ကြုံတွေ့ရသော် မည်သို့တုံ့ပြန်ရန်အကြံ ပေးထားသနည်း။**

`ဆာ၊ 37:1`

`ဆာ၊ 37:5`

`ဆာ၊ 37:7`

`ဆာ၊ 37:8`

`ဆာလံ 37:4 ကို နောက်တစ်ဖန်ပြန်ဖတ်ပါ။ ဖတ်ရသော ကျမ်းချက်အတိုင်း ထာဝရဘုရား၌ မွေ့လျော်ခြင်း ရှိရမည်ဟုဆိုသောအချက်သည် မည်သည့်အဓိပ္ပာယ်ရှိသနည်း။`

ဒါဝိဒ်သည် ထပ်ခါထပ်ခါမတူညီသောနည်းလမ်းဖြင့် ထာဝရဘုရား ကို ‘ကိုးစားခြင်း’ အမှုကို လုပ်ဆောင် လျက် စိတ်မပျက်ကြစေရန် အကြောင်းမှာ ထာဝရဘုရားသည် သင်၏ဘုရား၊ ကိုယ်တော်သည် သင့်အဖို့ပြုတော် မူ  ကြောင်း၊ ယနေ့တိုင်ပြုတော်မူနေသည်။ ပြသနာတစ်စုံတစ်ရာကို သင်ကိုယ်တိုင်ဖြေရှင်းနိုင်သောတန်ခိုးမရှိပါ။ ကောင်းကင်ဘုံရှင်သင်၏ခမည်းတော်သည် ထိန်းချုပ်ထားနေသည်။ ကိုယ်တော်ကိုကိုးစားပါ။ အပြည့် အဝယုံကြည်ပါ။

ဒါဝိဒ်မင်းရေးသားသော ထာဝရဘုရား၌မွေ့လျော်ခြင်းအကြောင်းတွင် ဆိုလိုရင်းအဓိပ္ပာယ်၌ ကျွန်ုပ်တို့ ပြည့်ဝစွာ ကိုးစားခြင်းရှိရန်ဆိုလိုသည်။ ကျွန်ုပ်တို့၏ငြိမ်းချမ်းမှုကို မည်သည့်အရာမှနှောင့်ယှက်၍မရပါ။ ဘုရားရှင်သည် ကျွန်ုပ်တို့ဘက်၌ပါရှိနေသောကြောင့်ဖြစ်သည်။ ကိုယ်တော်ကို ကျွန်ုပ်တို့ ချီးမွမ်းနိုင်ပါသည်။ ပြုံးရွှင်နိုင်ပါသည်။ ကျွန်ုပ်တို့ကိုးကွယ်သောဘုရားရှင်ကို မည်သူမျှအနိုင်ယူ၍မရပါ။ ယင်းအကြောင်းကို သင်ယူရသောအခါ ကျွန်ုပ်တို့ စိတ်ထဲတမ်းတမိသောအရာအားလုံးကို ရရှိပိုင်ဆိုင်နိုင်လိမ့်မည်။ ခမည်းတော် ဘုရားသည် ကျွန်ုပ်တို့အလိုရှိသမျှကိုချပေးတော်မူလိမ့်မည်။ အဆုံး၌ နိုင်ငံတော် ကိုပါရရှိရလိမ့်မည်။

`ထာဝရဘုရား၌မွေ့လျော်ခြင်းရှိလော့ဟုဆိုသောစကားအဓိပ္ပာယ်ကို သင်မည်သို့သင်ယူမည်နည်း။ ဆုတောင်းလျက် ဘုရားရှင်၏စောင်မတော်မူ ခြင်းကို သင့်အသက်တာတွင် အမှန်တကယ်ဖြစ်လာ စေနိုင်ပါ သနည်း။`