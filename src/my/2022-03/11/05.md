---
title:  ဧလိယ-အလျင်စလိုပြုခြင်း၏ပြဿနာ
date:  07/09/2022
---

ကရမေလတောင်ထိပ်၌စိန်ခေါ်မှုကြီးပြီးဆုံးသွားခဲ့သည်။ (3ရာ၊18)။ ကောင်းကင်မှမီးကျလာပြီး လူ အားလုံးမှစစ်မှန်သောဘုရားကိုသိရှိလိုက်ရကြသည်။ပုရောဖက်အတုအယောင်အမှားများအားလုံး သုတ်သင်ခြင်း ခံကြရသည်။ ဘုရားရှင်မှအပြတ်ရှင်းခဲ့ခြင်းဖြစ်သည်။ ဧလိယသည် ဝိညာဉ် ရေးခိုင်မာသော အသိုက်အဝန်းမှ ကြီးပြင်းလာခဲ့ရသည်ဟု သင်ထင်ကောင်း ထင်နေခဲ့လိမ့်မည်။ သို့သော် ရုတ်တရက် သူကြားလိုက်ရသော ထိတ်လန့်ဖွယ် သတင်းကြောင့် သေချင်သည့်အထိထိတ်လန့်သွားသည်။ 3ရာ၊ 19:1-9 ပါအကြောင်းအရာကို အဆုံးအထိဖတ်ပါ။ နောက်ဆုံးကျမ်းပိုဒ်ကလေးများမှာ ပူပင်သောကဖြစ်စရာပါလာသည်။ "ထာဝရဘုရား၏ နှုတ်ကပတ်တော်ရောက်လာသည်ကား၊ ဧလိယ၊ သင်သည် ဤအရပ်၌အဘယ်သို့ပြုလျက်နေသနည်းဟု မေးတော်မူ၏" (3ရာ၊ 19:9)။ ဧလိယသည် ကြောက်လန့်စိတ်ဝင်နေ၍ ထွက်ပြေးတိမ်းရှောင်ကာ မဟုတ်သည့် နေရာသို့ရောက်ရှိနေခြင်းဖြစ်သည်။

`ကရမေလတောင်ပေါ်၌ ဘုရားရှင်ကြားဝင်၍ ပြသနာရှင်းပေးသော တန်ခိုးကြီးကြောင်း ဧလိယသည် ယုံကြည်ကိုးစားမှုအပြည့်အဝနှင့်ရှိနေသင့်ပါ သည်။ ထိုအစားထွက်ပြေး၍ မိမိအသက်ဘေးလွတ်ရေး ပုန်းရှောင် ခဲ့သည်။ ထိုမကောင်းသည့်ဥပမာမှ ကျွန်ုပ်တို့သင်ခန်းစာမည်သို့ရရှိနိုင်သနည်း။`

အကြောင်းအရာမှာ အရေးကြီးသောအချက်အချို့ကို ဥပမာပေးထားသည်။ ကျွန်ုပ်တို့အလျင်စလို ပြုလုပ်မှုတိုင်း၌ကျွန်ုပ်တို့အနေဖြင့်မှားယွင်းနေသောနေရာကိုရောက်ရှိသွားနိုင်သည်။ဧလိယ၏ကိစ္စ၌မိမိ ကိုယ်ကို အန္တရာယ်ကျရောက်နိုင်မည့်အလားအလာရှိသည်ဟုထင်ရ၍ကြောက်ရွံ့ခြင်းကြောင့်တောထဲသို့ ထွက်ပြေးခဲ့ ခြင်း ဖြစ်သည်။ လူဖြစ်လာရခြင်းအတွက် အလွန်မှားယွင်းကြောင်း စိတ်ထဲထင်ရလောက်အောင် မွေးဖွားလာခြင်းကို မကျေမနပ်ဖြစ်ခဲ့ရသည်။ ကျွန်ုပ်တို့အတွက်အလျင်စလိုပြုလုပ်ခြင်းနှင့် ဘုရားရှင် အလိုတော်နှင့် မကိုက်ညီ တခြားစီ ဖြစ်သောအရာများစွာလည်းရှိခဲ့ပါသည်။

`အောက်ပါကျမ်းချက်များကိုဖတ်ပါ။ က၊ 16:1-3; တော၊ 20:10-12; သူကြီး၊ 14:1-3; မသဲ 20:20, 21; လုကာ 9:52-56; တမန်တော် 9:1; ဘုရားရှင်၏အလိုတော်ကိုမစောင့်ဆိုင်းဘဲ အလျင်စလို ပြုခြင်းအတွက် အကျိုးသက်ရောက်မှုမည်သို့ရှိသနည်း။`

စိတ်ခံစားမှု၊ ဒေါသ၊ ယုံကြည်မှုမဲ့ခြင်း အစရှိသောအရာများသည် ကျွန်ုပ်တို့ဘုရားရှင်၏ အလိုတော်နှင့် မကိုက်ညီသော အလျင်စလိုပြုမှုကြောင့် ဖြစ်လာတတ်ကြောင်း လက်ခံကြရမည်။ ထိုအရာများ အတွက် မည်သူ တစ်ဦး တလေမျှပီယဆေးမရှိနိုင်ပါ။ အဓိကသော့ချက်မှာ ဘုရားရှင်၏ကရုဏာ တော်နှင့်ကောင်းမြတ်ခြင်းအပေါ် ယုံကြည်ကိုးစားခြင်းရရှိရန်သာဖြစ်သည်။ ဘုရားရှင်သည် ကျွန်ုပ်တို့ကိုချစ်တော်မူ၍ အကောင်းဆုံးအရာကို စီစဉ်ပေးနေ သည်။ ကျွန်ုပ်တို့ဖြစ်လိုသမျှသည် အလိုအလျောက်ဖြစ်လာတတ်ခြင်းမျိုး   မရှိပါ။ ယုံကြည်ခြင်း သည် ဆုလာဘ်လက်ဆောင်ပင်ဖြစ်သည်။ သို့သော် ထိုဆုလာဘ်ကိုစိုက်ယူရသည်၊ စိတ်ထဲသွင်းယူရသည်၊ တန်ဖိုးထား သိမ်းယူ ရသည်။