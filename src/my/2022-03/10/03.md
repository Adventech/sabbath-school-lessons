---
title:  ကရုဏာတော်အတွက်ကြားဝင်တောင်းပန်ခြင်း
date:  29/08/2022
---

`ထွက်၊ 32:1-14 ကိုဖတ်ပါ။ မောရှေသည် မည်သို့ပြုခဲ့ကြောင်း ကျွန်ုပ်တို့တွေ့ရပါသနည်း။`

လူတို့သည် နွားသငယ်ရုပ်ကိုရှစ်ခိုးပူဇော်သည်နှင့် ဘုရားရှင်သည် ယင်းလူတို့ကိုဖျက်ဆီး၍ မောရှေအား လူမျိုးကြီးဖြစ်စေတော့မည်ဟု သဘော ရှိလာတော့သည်။ သို့သော် ဘုရားရှင်၏မြှောက်စားခြင်းကိုခံမည့်အစား မောရှေသည် ဣသရေလလူများအတွက် ဘုရားရှင်ကရုဏာတော်ပြသရန် အလွန်တောင်းပန်ပေးသောကြောင့် ဘုရားရှင်ခွင့်လွတ်သနားပေးတော်မူခဲ့သည်။

ထွက်၊ 32:1-14 သည် အရေးကြီးသောအကြောင်းနှစ်ခုကိုဖော်ပြ သည်။ ပထမအချက်မှာ ဘုရားသခင်သည် ဣသရေလလူတို့ကိုသုတ်သင် ပယ်ရှင်းပြီး မောရှေအားချီးမြှောက်မည်ဟုသဘောပြရာ၌ မောရှေ အတွက် စမ်းသပ်မှုဖြစ်သည်။ ဘုရားရှင်၏အလိုတော်မှာ မောရှေသည် ထိုမိုက်ကန်း၍ သူပုန်ထသော သူများအပေါ် သနားခြင်းကရုဏာကိုပြသစေလိုပါသည်။ ထိုစစ်ကြောခြင်းကို မောရှေအောင်မြင်သွားခဲ့သည်။ ယေရှုရှင်ကဲ့သို့ပင် အပြစ်သားများတွက်တောင်းပန်ပေးခဲ့သည်။ အလွန်မှပင်စိတ်ဝင်စားဖွယ် လုပ်ရပ်ဖြစ်သည်။ တစ်ခါတစ်ရံမှာ ကျွန်ုပ်တို့ကို ဘုရားရှင်သည် ဆန့်ကျင်မှု များနှင့်ရင်ဆိုင်ရသောအခွင့်ကိုပေးသည်။ ပြင်းထန်သော စစ်ကြောခြင်းကို ရင်ဆိုင်ရစေရန်ခွင့်ပြုပြီး စကြဝဠာတစ်ခွင်ရှိသတ္တဝါအပေါင်းအတွက် ကျွန်ုပ်တို့မှာ သနားခြင်း ကရုဏာတော်ရှိကြောင်းကိုပြသခွင့်ပေးခဲ့သည်။

`ဣသရေလလူများကိုသုတ်သင်ခြင်းမပြုပါရန် တောင်းပန်သော မောရှေ၏လုပ်ရပ်သည် မည်သည့် အကြောင်းရှိသနည်း။`

ဒုတိယအချက်၌ ကျမ်းပိုဒ်သည် ဆန့်ကျင်မှုဦပခြင်းနှင့် နာခံမှုမရှိ ခြင်းသည် ဘုရားရှင်၏ ကရုဏာတော် ထင်ရှားစေမည့်အကြောင်းပြသထားသည်။ လူတို့သည်ကရုဏာတော်ကို အရေးမစိုက်သောအခါ၌ကရုဏာတော် လိုအပ်နေသည်။ ကရုဏာတော်ကိုကျွန်ုပ်တို့ဂရုမစိုက်လျှင်တခြားသူကိုကရုဏာထားဖို့ရန်စိတ်လည်း မရှိနိုင်တော့ ပါ။ မောရှေ၏အစ်မမိရိအံ သည် မောရှေအားဝေဖန်အပြစ်ပြောသောအခါမှာ သူသည် ဘုရားသခင်ကို  တမ်းတ ငိုကြွေးခဲ့သည်။ ထိုသို့ဖြစ်လျှင် ကရုဏာတော်ကိုရရှိ၍ မိရိအံ၏နူနာသည် ပျောက်ကင်းသွားခဲ့သည် (တော၊ 12)။ ကောရနှင့်အပေါင်းအပါများကို ဘုရားရှင်အမျက်ထွက်တော်မူ၍ အကုန်အစင်သုတ်သင်မည်ဟု ခြိမ်းခြောက် သောအခါ မောရှေသည် ပျပ်ဝပ်၍ တောင်းပန်ပေးသောကြောင့် သူတို့၏ အသက်လွတ်ရသောအခွင့်ရရှိခဲ့သည်။ နောက်တစ်ရက်၌ ဣသရေလလူမျိုး များသည် မောရှေအား မလိုတမာတီးတိုးပြောကြပြန်သည်။ ပုန်ကန်သူများ သေဆုံးကြရခြင်းအကြောင်းကိုမကျေနပ်၍ဆန့်ကျင်ကြသည်တွင်ဘုရားသခင်သည် နောက်တစ်ဖန်သုတ်သင် ပစ်ရန် ခြိမ်းခြောက်ပြန်သည်။ မောရှေ သည် မြေပေါ်ပျပ်ဝပ်လျက်ဆုတောင်းပြန်ပါသည်။ အာရုန်အားလည်း အပြစ်ဖြေလွတ်ရန် အလျင်အမြန်တောင်းပန်ပေးရန်တိုက်တွန်းခဲ့ပြန်သည်။ သူ၏နှိမ့်ချခြင်းသဘောအရာ သော်လည်းကောင်း၊ ကိုယ်ကျိုးမငှဲ့ခြင်းအတွက် သော်လည်းကောင်း မောရှေသည် ပြင်းပြင်းထန်ထန် စစ်ကြောခံ  နေခဲ့ရသည်။ မောရှေသည် ကရုဏာတော်ကိုလုံးဝဂရုမစိုက်သူများအတွက် ကရုဏာကို တောင်းလျှောက် ပေးခဲ့သူဖြစ်သည်။

`သင်၏ပတ်ဝန်းကျင်၌ ကရုဏာတော်ကို အရေးမစိုက်သူရှိနေပါသည်ဟု သင်မြင်နေ၍ နှိမ့်ချခြင်းနှင့် ကိုယ်ကျိုးမငှဲ့ဘဲ ထိုသူများအတွက် သင်မည်သို့လုပ်ဆောင်ပေးနိုင်သနည်း။ ထိုသူများကို ဘုရားသခင်၏ ကရုဏာတော်အကြောင်းကို ဖော်ပြပေးနိုင်မည်လား။`