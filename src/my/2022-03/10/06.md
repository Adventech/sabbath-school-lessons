---
title:  ကျွန်ုပ်တို့၏ခိုလှုံရာကျောက်
date:  01/09/2022
---

ကြွားတတ်သူများသည် အခြေအနေနိမ့်ကျသောဘဝကိုခံခဲ့ရသူများ ဖြစ်သည်။ ထိုသူတို့၏မာနစိတ်ထား၊ နှိမ့်ချခြင်းမရှိသောသဘောသည် အပြင်ဟန်သဘော၌သာရှိ၍ ထိုသို့နှိမ့်ချခြင်းရှိသည်ဟု ဟန်ဆောင်ရမှုကိုပင် မေ့တတ်ကြသူများဖြစ်သည်။ အတွင်းသဘောအရ တစ်ခုခုလိုအပ်နေသည်။ ကျွန်ုပ်တို့လိုအပ်သမျှကို သူတို့လည်း လိုအပ်နေပါသည်။ လုံခြုံမှု၊ လူ့တန်ဖိုး၊ အများသူငါလက်ခံနိုင်ခြင်း၊ အထူးသဖြင့် ဒုက္ခရောက်ချိန်၌ ထိုအရာများကို လိုအပ်ကြသည်။ သခင်ဘုရားကြောင့်သာ ထိုအရာကိုတွေ့ရှိနိုင်ပါသည်။ အချုပ်ဆိုရသော် နှိမ့်ချခြင်းသည် အားနည်းခြင်းနှင့် မသက်ဆိုင်ပါ။ ခွန်အား အကြီးဆုံးသောသူများပင်လျှင် ခိုလှုံရာကျောက်၌မှီခိုတတ်ကြသည်။

`ဆာလံ၊ 62:1-8 ကိုဖတ်ပါ။ ယင်းဆာလံသီချင်းမှာ နောက်ခံ အကြောင်းမည်သို့ရှိခဲ့သနည်း။ ဒါဝိဒ်မင်းကြီး မည်ကဲ့သို့သောအချက်များကို ပြုခဲ့သနည်း။ မင်းကြီးဆိုခဲ့သောစကားမှ သင့်အတွက်သင်ခန်းစာမည်သို့ရှိခဲ့ သနည်း။ အရေးကြီးသောအကြောင်းမှာ ရရှိသောနည်းပဒေသအတိုင်း သင့်အသက်တာတွင် မည်သို့အသုံးပြု နိုင်မည်နည်း။`

"အကြောင်းရင်းမရှိသော်လည်း လူများသည် ကျွန်ုပ်တို့၏ရန်သူ ဖြစ်လာရသည်။ ဘုရားရှင်၏လူများကို ကမ္ဘာသူကမ္ဘာသားများအထင်အမြင် လွဲတတ်ကြသည်။ ညီအစ်ကိုချင်းပင်အထင်လွဲခြင်းခံရသည်။ ဘုရားရှင်၏ အစေခံတို့ကို ခက်ခဲကြမ်းတမ်းသောနေရာ၌ပို့ထားခြင်းခံရသည်။ လူသား များ၏အတ္တစိတ်ကိုစမ်းသပ်ရာတွင် ပွေးကျစ်စာ လောက်အမြင့်ကို တောင်ကြီး ကဲ့သို့အမှတ်ရှိစေသည်။ ဖြောင့်မတ်ခြင်းမရှိသော စိတ်သဘော အတွက် ပို၍ ခက်ခဲစေသည်။ မှားယွင်းစွာပြုလုပ်နေသောထိုသူတို့သည် ညအမှောင်၌ မရိုးသားသော အကျင့်စရိုက်ကဲ့သို့ ထိန်းချုပ်မှုကိုကျော်လွန်သောလုပ်ရပ် များကိုလုပ်ဆောင်ကြလိမ့်မည်။ ယုံကြည်၍မရသော သူဟု သတ်မှတ် ခံကြရမည်ဖြစ်သည်။ ထိုအကျင့်မျိုးကို အသင်းသားများကိုယ်တိုင်ကျူးလွန် ကြလိမ့်မည်။ ဘုရားသခင်၏ အစေခံမှန်မည်သည် ခရစ်တော်ကိုလက်ရုံးအား အဖြစ်ထားရှိမည်။ မတရားစီရင်ခြင်းနှင့် အပြစ်ရှာခြင်းကိစ္စများကို လုံးဝ လွတ်ကင်းမည်ဟုမမျှော်လင့်ကြပါ။ ထိုသူတို့ကိုစိတ်ဓာတ်ကြံ့ခိုင်သူ၊ ဇွဲကြီးသူဟု လူတိုင်းသတ်မှတ်ကြလိမ့်မည်။ စိတ်ဓာတ်ကျဆင်းခြင်းအလျှင်းမရှိပါ။ ဘုရားရှင်သည် အစဉ်သူတို့အတွက် လမ်းခရီးပြင်ဆင်ပေးတော်မူလိမ့်မည်။ နာမတော်ဖြင့် ထိုသူများအား လမ်းပြပို့ဆောင်တော်မူလိမ့်မည်" (Ellen G. White, _The Upward Look,_ p. 177).

`ထိုသို့ဖြစ်လာမည်ဆိုလျှင် သင့်အနေဖြင့် မည်မျှခံနိုင်ရည်ရှိနိုင်မည် နည်း။ မလွယ်ကူလှပါ။ ဘုရားရှင်ကို ဆွဲကိုင်ပြီး မိမိကိုကယ်တင်အသေခံ သောသူ၏မေတ္တာတော်ကို လေးစားနိုင်ပါမည်လား။ သို့ဖြစ်၍ သင့်ကိုယ်သင် ကာကွယ်နိုင်မည်၊ မစမှုကိုရရှိနိုင်ပါမည်လား။`