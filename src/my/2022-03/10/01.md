---
title:  ပြင်းထန်သောစမ်းသပ်ခြင်းအတွင်း နှိမ့်ချမှုသဘော
date:  27/08/2022
---

### ဖတ်ရန်ကျမ်းချက်မျာ
ယေဇကျေလ၊ 24:15-27; ထွက်၊ 32:1-14; မသဲ 5:43-48; 1ပေ၊ 2:18-25; ဆာ၊ 62:1-8;

> <p>အလွတ်ကျမ်းချက်</p>
> "စိတ်နူးညံ့သိမ်မွေ့သောသူတို့သည် မင်္ဂလာရှိကြ၏။ အကြောင်း မူကား၊ ထိုသူတို့သည် ပြည်တော်ကို အမွေခံရ ကြလတ္တံ့" (မသဲ 5:5)။

မောရှေအကြောင်းကိုဖတ်ရှုခြင်းနှင့် တောင်ပေါ်ဒေသနာတရားကို ဖတ်ရှုခြင်းမှလွဲ၍ နှိမ့်ချခြင်းသဘော အကြောင်းကို ကျွန်ုပ်တို့ကြားရလေ့  သိပ်မရှိပါ။ အဘယ်ကြောင့်နည်းဟု မေးရမည်မှာလည်းခက်လှပါသည်။ နှိမ့်ချခြင်း၏ အဓိပ္ပာယ်ကိုဖွင့်ဆိုရာတွင် နာကျင်ခြင်းဝေဒနာကို ကြိတ်ခံပြီး မညည်း မတွားသည်းခံ စိတ်ရှည်ခြင်းဟုအဓိပ္ပာယ်ရသည်။ နှိမ့်ချခြင်းဆိုသည့်စကားကို သိပ်မကြားရခြင်းသည်လည်း ထူးဆန်းခြင်း မရှိလှပါ။ ယနေ့လူ့ယဉ်ကျေးမှု ထုံးစံ၌ ရိုသေလေးစားခြင်းသဘောသည်လည်း ရှားပါးလာနေပါသည်။ တချို့သောသမ္မာကျမ်း၏ရေးသားချက်များ၌ အောက်ကျို့ခြင်းဟူ၍ရေးသား ထားသည်။ နှိမ့်ချခြင်းစိတ်သဘော သည် ယနေ့ရေပန်းစားခြင်းမရှိလှပါ။ လူ့ယဉ်ကျေးမှုများ၌အသုံးမပြုလိုတော့ပါ။

သို့သော် နှိမ့်ချခြင်းသည် သည်းခံစိတ်ရှည်ထားပြီး မညည်းမတွားခြင်းဖြစ်၍ ယေရှုနှင့် သူ၏ တပည့်တော် များအတွက် ထူးခြားသောဝိသေသ လက္ခဏာကြီးပင်ဖြစ်သည်။ နှိမ့်ချခြင်းသဘောသည် အလဟသအဆုံးသတ် သွားသည်မဟုတ်။ ဒုက္ခဝေဒနာခံစားနေရသူများအတွက် တန်ခိုးကြီးသောလက်နက်ဖြစ်သည်။ ပြင်းပြင်းထန်ထန် စမ်းသပ်ခြင်းခံရသောသဘောသည် စိတ်နှလုံးသားနှိမ့်ချရန် သင်ပေးခြင်းပင်ဖြစ်သည်။ ကျွန်ုပ်တို့နှိမ့်ချခြင်း အပြုအမူ နှင့်ပျက်စီးဆုံးရှုံးမှုသည် ဘုရားသခင်အတွက် တန်ခိုးကြီးသောသက်သေ ဖြစ်စေပါသည်။

**တစ်ပတ်တာသတိပြုရန်။** ဒုက္ခနှင့်စိတ်နှိမ့်ချခြင်းသည် မည်သို့ပတ်သက် သနည်း။ ကျွန်ုပ်တို့၏ စိတ်သဘော နှိမ့်ချခြင်းနှင့်ပျက်စီးဆုံးရှုံးရခြင်းကြောင့် အခြားသူများအတွက် သက်သေခံ မည်သို့ဖြစ်စေ နိုင်မည်နည်း။ နှိမ့်ချခြင်း သဘောသည် အားနည်းချက်မဟုတ်၊ အားကြီးခြင်းအမှန်ဖြစ်ကြောင်း ခရစ်ယာန်များ အတွက်အမှန် ဖြစ်နေပါသလား။