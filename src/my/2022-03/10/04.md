---
title:  ကျွန်ုပ်တို့ကိုနာကျင်စေသူများအားမေတ္တာထားပါ
date:  30/08/2022
---

လူပုဂ္ဂိုလ်တစ်ဦး၏မှတ်ချက်စကားတွင် "ရန်သူကိုချစ်ပါလို့ပြော သောစကားသည် ချစ်ခြင်းမေတ္တာ၏ သဘောမှာ ပုလဲလုံးမြုပ်နေသောအညစ် အကြေးကိုမဆိုလိုပါ။" အဓိပ္ပာယ်သည် အညစ်အကြေးအတွင်း နစ်နေသော ပုလဲလုံးကိုသာ ကျွန်ုပ်တို့သဘောကျကြခြင်းဖြစ်သည်။ ကျွန်ုပ်တို့သည် သဘာဝအားဖြင့် ချစ်စရာ ကောင်းခြင်းကြောင့် ဘုရားရှင်ချစ်နေသည်မဟုတ်ပါ။ ကိုယ်တော်သည် ကျွန်ုပ်တို့ကိုချစ်နေခြင်းကြောင့် ကျွန်ုပ် တို့သည် ချစ်စရာကောင်းလာခြင်းဖြစ်သည်။

`သင်၏ရန်သူဟုသတ်မှတ်သူကိုကြည့်လျှင် မည်သည့်အချက်ကို မြင်နေရသနည်း။ ပုလဲဟူ၍ မြင်နေပါသလား။ သို့တည်းမဟုတ် ကာရံ ထားသောအမှိုက်သရိုက်အညစ်အကြေးဟု သင်သတ်မှတ်ပါမည်လား။`

`မဿဲ 5:43-48 ကိုဖတ်ပါ။ ယေရှုက ကျွန်ုပ်တို့ကိုသွန်သင်သည်မှာ ရန်သူကိုချစ်ပါ။ သူတို့အတွက် ဆုတောင်းပေးပါဟု သွန်သင်ထား ပေးသည်။ ဥပမာ- သဘာဝတရားအရ သင်ခန်းစာကိုယူတတ်လျှင် ယေရှုရှင်က ရန်သူကို ချစ်ပါဟုသွန်သင်ခြင်းအမှု၌ ကျွန်ုပ်တို့နားလည်အောင် မည်သို့ကူညီ ထားသနည်း။ မည်သည့် အချက်ကိုသွန်သင်ထားသနည်း။`

မဿဲ 5:45 ၌ ယေရှုရှင်ကိုယ်တော်တိုင် ကောင်းကင်ဘုံခမည်းတော် ၏မေတ္တာတော်အကြောင်းကို ဥပမာပေးကာ ကျွန်ုပ်တို့ကိုနာကျင်စေသူအား ကောင်းစွာဆက်ဆံပေးရန်နှင့် ပြင်းပြင်းထန်ထန်အပြုအမှုများကို နူးညံ့စွာ ပြန်၍တုံ့ပြန်ရန် သွန်သင်မှုပြုထားသည်။ ယေရှုရှင်က ခမည်းတော်သည် ကောင်းသောသူ မကောင်းသော သူတို့အပေါ်သို့ သာတူညီမျှမိုးကိုရွာစေကြောင်းနှင့် မကောင်းသူတို့အပေါ်မှာ မိုးကိုကွက်၍ရွာစေလျှင် ထိုသူတို့ကို ကျွန်ုပ်တို့မည်သို့ဆက်ဆံ၍ရနိုင်မည်နည်း။

ယေရှုရှင်သည် ကျွန်ုပ်တို့အား အမြဲတမ်းစိတ်အနှောင့်အယှက်နှင့် ကျွန်ုပ်တို့ပြသနာအတွက် သောက ရောက်စေရန် မလိုလားပါ။ ထိုသို့ ဖြစ်နိုင်ခြေရှိနေကောင်းရှိနေလိမ့်မည်။ အခြေခံအားဖြင့် ရန်သူကိုချစ်ရမည်ဟု ဆိုကြရာ၌ ထိုသူတို့အတွက်ခံစားနေရမည့်သဘောမျိုးမဟုတ်ပါ။ သူတို့ကို စိတ်ဝင်စားကြောင်း၊ ဂရုစိုက်ကြောင်း ကိုသာ ပြသပေးရပါမည်။

ယေရှုရှင်သည် စကားကိုအဆုံးသတ်ပုံမှာ အချေအတင်စကားမျိုး ပါရှိနေသည်။ "ကောင်းကင်ဘုံ၌ ရှိတော်မူသော သင်တို့၏ခမည်းတော်သည် ပြည့်စုံသကဲ့သို့ သင်တို့သည်လည်းပြည့်စုံခြင်းရှိကြလော့" (မဿဲ 5:48)။ အဓိပ္ပာယ်မှာရှင်းလင်းလှပါသည်။ ပြည့်စုံခြင်းရှိလိုသူသည် ဘုရားရှင်ကဲ့သို့ ပြီးပြည့်စုံရန် ချစ်ခြင်း သဘောကို ရန်သူအားပြသနိုင်ရမည်။ ဘုရားရှင်၏ ရှေ့တော်၌ ပြည့်စုံခြင်းရှိစေရန် မိမိကိုဆန့်ကျင်သူအားလုံးအား မေတ္တာထား ရပါမည်။ စိတ်နှလုံးနှိမ့်ချတတ်ရပါမည်။ ထိုစိတ်မျိုးကို ဘုရားရှင်သာ ပေးစွမ်းနိုင်သည်။

`စိတ်ထဲ၌နှိမ့်ချခြင်းသဘော၏အဓိပ္ပာယ်ကိုခံယူရာမှာ မညည်းမညူဘဲ သည်းခံခွင့်လွတ်စိတ်ဖြင့် နာကျင်ခြင်းကို ပြန်၍တုံ့ပြန်ရန်ဖြစ်သည်။ ဘုရားရှင်မှ သင့်အားနှိမ့်ချခြင်းသဘောကိုပေးနိုင်ရန် သင်၌ လိုအပ်ချက်ကို စာရင်းပြုစုပါ။ သို့မှသာ ရန်သူအပေါ်စိတ်ထားအမှန်ကိုသင်ထားရှိနိုင်လိမ့်မည်။`