---
title:  ကပ်တိုင်၌အသေသတ်ခြင်းခံရသောဘုရားရှင်
date:  21/09/2022
---

ကပ်တိုင်တင်အသေခံရခြင်းအပြစ်သည်အင်ပါယာကောင်းစားစဉ်၌ အရက်စက်ဆုံးပြစ်ဒဏ်ဖြစ်သည်။ အသေရအခက်ဆုံးဖြစ်သည်။ ထိုနည်း  အတိုင်းအသေခံရန် အလွန်ကြောက်ရွံ့ကြသည်။ ဘုရား၏သားတော် ဖြစ်သော ယေရှုရှင်သည် လူသား၏အသွေးအသားကိုခံယူပြီး ဒုက္ခညှဉ်းဆဲခံရခြင်းကို အမြဲအမှတ်ရနေ ပါလိမ့်မည်။ ရိုက်နှက်၊ ထိုးကြိတ်၊ ကန်ကျောက်၊ လက်နှင့် ခြေတို့ကို သံနှင့်ရိုက်၊ ကပ်တိုင်ကိုထောင်ကာ မြေ၌ စိုက်ချသောအခါ ကိုယ်ခန္ဓာ၏အလေးချိန်ကြောင့် ရိုက်ထားသောသံချက်မှာစုတ်ပြဲသွားကုန်   သည်။ ကိုယ်ကာယ နာကျင်ခြင်းသည် မခံမရနိုင်သည့်အထိဖြစ်သည်။ အလွန် ခံရခက်လှပါသည်။ အပြစ်မရှိသောသူသည် ထိုသို့သောမတရားသည့်ကြမ္မာကို ခံနေရသည်။

**ယေရှုရှင်အသေခံနေခြင်းကို ဘေးပတ်လည်၌ကြည့်နေသူအားလုံးက အချိန်ကာလ အကြောင်းကိုနားလည်သွားကြရသည်။ ထိုအချိန်တွင် မည်ကဲ့သို့ သောလက္ခဏာများဖြစ်ပျက်ခဲ့သနည်း။**

`မသဲ 27:45`

`မသဲ 27:51, 52`

`မသဲ 15:38`

အပြစ်မရှိသောသူတစ်ဦး မတရားအသတ်ခံရခြင်း၌ ပြတ်သားစွာ ဖော်ပြသောအကြောင်းများ ယင်းအချိန်တွင်ထင်ရှားလာခဲ့သည်။ နှုတ်ကပတ် တော်အရ၊ ဘုရားရှင်သည် အပြစ်ကိုဒေါသအမျက် ထွက်တော် မူ၍ ကျွန်ုပ်တို့၏ အပြစ်အားလုံးကို ယေရှုရှင်အပေါ်လောင်းချတော်မူခြင်းဖြစ်သည်။ ကပ်တိုင် ပေါ်မှ ယေရှုရှင် ခံရသောဒုက္ခဆင်းရဲခြင်းသည် ဘုရားရှင်သည် ဖြောင့်မတ် တော်မူကြောင်းကိုလည်းကောင်း၊ အပြစ်ကို မုန်းကြောင်းကိုလည်းကောင်း ပေါ်လွင်စေပါသည်။ ထိုအတွက်ကြောင့် ယေရှုသည်ပို၍နက်၊ ပို၍မည်းမှောင်၊ ပို၍နာကျင်စွာခံစားရခြင်းဖြစ်သည်။ လူသားများတွေ့ဦကံရသောဒုက္ခဆင်းရဲ ခြင်းအားလုံးထက် ပို၍ ခံစားရခြင်း ဖြစ်သည်။

`သင့်အနေဖြင့်ဒုက္ခဆင်းရဲခြင်းခံနေရသောအခါ ခရစ်တော်၏ဒုက္ခကို ပမာပြုလျက် မည်သို့ရင်ဆိုင် သွားနိုင် ပါမည်နည်း။ ခရစ်တော်သည် ကပ်တိုင် ပေါ်၌ သင့်အတွက်ဒုက္ခခံခဲ့ပြီ။`