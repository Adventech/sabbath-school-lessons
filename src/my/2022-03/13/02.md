---
title:  ရှေးဦးနေ့ရက်များ
date:  18/09/2022
---

ယေရှုရှင်၏အစောပိုင်းနှစ်များအကြောင်းကို နှုတ်ကပတ်တော်မှ ဖော်ပြပေးထားသည်။ ကျမ်းချက် အနည်းငယ်မျှသာတွေ့ရပါသည်။ အချို့သောအကြောင်းနှင့် ကမ္ဘာ့ကယ်တင်ရှင်၏အကြောင်းကိုဖော်ပြကာ လောကသို့ မည်သို့ဆင်းသက်လာသည်ကိုရှင်းပြခဲ့သည်။

`လုကာ 2:7, 22-24 ကိုဖတ်ပါ။ ဝတ်၊ 12:6-8 ကိုလည်း ဖတ်ပါ။ မသဲ 2:1-18 ကိုဆက်ဖတ်ပါ။ ယေရှုရှင်စတင်ရင်ဆိုင်ခဲ့ရသော အသက်တာခရီးကြမ်းကို ယင်းကျမ်းချက်များက မည်သို့ဖော်ပြပေးထားသနည်း။`

ယေရှုရှင်သည် ဒုက္ခဆင်းရဲခြင်းကိုတစ်ဦးတည်းစတင်ရင်ဆိုင်ရသူ မဟုတ်၊ လူများ၏ သတ်ဖြတ်ခြင်းကို ခံရဖို့ရန် ရင်ဆိုင်ခဲ့ရသည်။ သူတစ်ဦး တည်းလည်းမဟုတ်ပါ။ ကလေးဘဝမှစတင်ရင်ဆိုင်လာခဲ့ရသောအခက်အခဲ ပေါင်းများစွာကို ကျွန်ုပ်တို့သိရှိမြင်တွေ့ခဲ့ကြရသည်။

`ယောဟန် 1:46 ကိုဖတ်ပါ။ သူငယ်ဖြစ်စဉ်ကစ၍ ဒုက္ခအမျိုးမျိုးနှင့် ကြုံခဲ့ရကြောင်း ယင်းကျမ်းချက်မှ ကျွန်ုပ်တို့ကိုမည်သို့သိရှိစေနိုင်သနည်း။`

အာဒံနှင့်ဧဝအပြစ်သို့မကျဆုံးမီအချိန်၌ အပြစ်မရှိခဲ့သည့်အတိုင်း ကမ္ဘာကြီးပေါ်၌ ယေရှုရှင် တစ်ပါးတည်းသာ အပြစ်နှင့်ကင်းသောသူဖြစ်ခဲ့သည်။ သူ၏သန့်ရှင်းခြင်း၊ အပြစ်မဲ့ခြင်းအဖြစ်၌ရှိနေသော်လည်း အပြစ်လောကသို့ကြွလာခဲ့သည်။ ဒုက္ခမည်မျှပင်ကြီးနေပါစေ၊ ကလေးအရွယ်မှစ၍ အပြစ်ကိုပြုရန် လုံးဝစိတ်ကူးခြင်းမရှိပါ။ အပြစ်ကြောင့် ကျွန်ုပ်တို့ပြသနာအခက်အခဲ ရင်ဆိုင်နေရလင့်ကစား ကျွန်ုပ်တို့ ကိုယ်တိုင် အပြစ်ကိုမလိုလားခဲ့ပါ။ အပြစ်လုပ်ချင်ကြသည်။ ခရစ်တော်နှင့်မည်သို့တူညီမှုရှိသနည်း။ မည်သူ၏ စိတ်သဘောသည် ပို၍ဖြူစင်သနည်း။ မည်သူသည် အနည်းဆုံးအပြစ် စွန်းထင်းခံရသနည်း။ ကိုယ်တော်နှင့် သူ၏ဝန်းကျင်ရှိလူများအကြောင်းကို လေ့လာပါ။ ကိုယ်တော်အတွက်နာကျင်မှုကြီးမားခြင်းရှိရမည်။

`သင့်ကိုယ်သင်ပြန်၍မေးပါ။ ပတ်ဝန်းကျင်ရှိအရာများသည် ကျွန်ုပ်တို့ အပြစ်ဖြစ်စေရန် မည်မျှလွယ်ကူ သနည်း။ အပြစ်တင်ခံရခြင်းရှိပါသလား။ ထိုသူများကိုငြူစူခြင်းရှိပါသလား။ သင်စဉ်းစားဆင်ခြင်ပါ။ သင်ဖတ်ရ၊ မြင်ရ၊ လုပ်ရသောအရာများ၌သင်ခန်းစာယူပါ။`