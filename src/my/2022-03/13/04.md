---
title:  ဂေသရှင်မန်ဥယျာဉ်အတွင်းမှယေရှုရှင်
date:  20/09/2022
---

> <p></p>
> "ထိုအခါ ငါသည်သေလောက်အောင်စိတ်နှလုံးအလွန်ညှိုးငယ်ခြင်း ရှိ၏။ ဤအရပ်၌စောင့်နေကြလော့ ဟု တပည့်တော်သုံးယောက်တို့အားမိန့်တော်မူ ၏" (မာကု 14:34)။

ယေရှုသည် 33 နှစ်တိုင်တိုင် ဤကမ္ဘာပေါ်၌ဒုက္ခဆင်းရဲခြင်းခံခဲ့ရသည်။ နောက်ဆုံးကပ်တိုင်ပေါ် မတက်မီနာရီပိုင်းအတွင်း စတင်ခဲ့ရသော  ဒုက္ခသည် အကြီးဆုံးနှင့်မည်သည့်ဒုက္ခနှင့်မျှနှိုင်းယှဉ်၍မရပါ။ ထာဝရ ကာလမှသည် (ဧဖက် 1:1-4; 2တိ၊ 1:8, 9; တိတု 1:1, 2)။ လောက၏ အပြစ်အတွက် ယေရှုရှင်ကို ယဇ်ကောင် အဖြစ်ပူဇော်သကာတင်လပြူဇော်ခြင်း   သည် အကြံတော်ဖြစ်သည်။ အရာအားလုံးသည်လည်း ပြည့်စုံသွား ရမည် ဖြစ်သည်။

`အောက်ဖော်ပြပါကျမ်းချက်များမှ ဂေသရှေမန်ဥယျာဉ်တော်အတွင်း ယေရှုရှင်ခံခဲ့ရသော ဒုက္ခ ဆင်းရဲခြင်း အကြောင်း မည်သို့ဖော်ပြပေးသနည်း။ မသဲ 26:39; မာကု 14:33-36; လုကာ 22:41-44;`

ကိုယ်တော်သည် တပည့်တော်များနှင့်အနည်းငယ်အလှမ်းကွာသော နေရာသို့သွားခဲ့သည်။ သို့သော် လှမ်းမြင်နေရသည်။ အသံကိုလည်းကြားရ သည်။ ၎င်းနောက် မြေပေါ်သို့ပျပ်ဝပ်ကာ သူသည် အပြစ် အတွက်ကြောင့် ခမည်းတော်နှင့်ခွဲခွာရသည်ဟုခံစားရသည်။ ထိုချောက်ကြီးသည် အလွန်တရာကျယ်သည်၊ နက်သည်၊ မည်းမှောင်လှသည်။ ကိုယ်တော်၏ဝိညာဉ် သည် ခိုက်ခိုက်တုန်ခံစားနေရသည်။ ယင်းဒုက္ခကို ကိုယ်တော်သည် ဘုရား တန်ခိုးသုံး၍ဖယ်ရှားမည်မဟုတ်ပါ။ လွတ်မြောက်အောင်ရုန်းထွက်မည်  မဟုတ်ပါ။ လူသားတစ်ဦးဖြစ်လာသောအခါ၌ လူသား၏အပြစ်ကို အကျိုး အပြစ်ခံရပေဦးမည်။ လူသားကဲ့သို့ ခမည်းတော် ဘုရား၏အမျက်တော်ကိုရင်ဆိုင် ရဦးမည်။ အပြစ်လုပ်ခြင်း၏ရလဒ်ဖြစ်သည်။

ယခုတွင် ခရစ်တော်သည် သူကိုယ်တိုင်တစ်ကြိမ်တစ်ခါမျှမရပ်တည် ခဲ့သောနေရာတွင် ရပ်တည် နေသည်။ ဒုက္ခဆင်းရဲခြင်းအကြောင်းကို ပုရောဖက်မှ နှုတ်ထွက်စကားလုံးဖြင့်ဖော်ပြခဲ့သည်။ "ကောင်းကင်ဗိုလ်ခြေအရှင်ထာဝရဘုရား မိန့်တော်မူသည်ကား၊ အိုဓား၊ ငါ၏သိုးထိန်းတစ်ဘက်၊ ငါ၏ အပေါင်းအဖော် ဖြစ်သောသူ၏တစ်ဘက်၌နိုးလော့။ သိုးထိန်းကိုရိုက်သတ်လော့။ သို့ပြုလျှင် သိုးတို့သည် ကွဲလွင့်ရကြလိမ့်မည်။ သိုးသငယ်တို့အပေါ်၌လည်း ငါသည် လက်ကိုတင်ဦးမည်" (ဇာခရိ 13:7)။ အပြစ်လူသားများ၏နေရာ၌ ခရစ်တော်သည် ဘုရားရှင်၏တရားစီရင်ခြင်းဒုက္ခဆင်းရဲကိုခံခဲ့ရသည်။ တရား မျှတမှု၏ အဓိပ္ပာယ်ကိုမြင်တွေ့သွားခဲ့ရသည်။ ထိုနောက်မှကိုယ်တော်သည် အခြားသူများအတွက် ကြားဖျန်ဖြေသူဖြစ်လာခဲ့ပြီ။ ယခုတွင် မိမိကိုယ်တော်တိုင် ကြားဖျန်ဖြေသူအဖြစ်ဆောင်ရွက်နေသည်။ Ellen G. White, _The Desire of Ages,_ p. 686.

`ဂေသရှေမန်ဥယျာဉ်တော်အတွင်း ယေရှုရှင်မည်သို့ဖြစ်ခဲ့သည်ကို ကိုယ်ချင်းစာကြည့်ပါ။ ကမ္ဘာကြီး၏ အပြစ်အားလုံး သူ၏အပေါ်စုပုံကျရောက် လာခဲ့သည်။ မည်သို့ဖြစ်လာမည်ကိုစိတ်ကူးကြည့်ပါ။ အတိတ်ကာလ၊ ပစ္စုပ္ပန်ကာလနှင့် အနာဂတ်ကာလတွင် မည်သည့်လူသားတစ်ဦးတစ်ယောက်မျှ ကိုယ်တော်ခံခဲ့ရသော ဒုက္ခမျိုးကိုရင်ဆိုင်ရမည်မဟုတ်ပါ။ ယင်းအကြောင်း၌ ဘုရားရှင်ကျွန်ုပ်တို့ကိုမည်မျှချစ်ကြောင်းပြသပေးသနည်း။ သင်၏ကိုယ်ပိုင် မျှော်လင့်ချက်မည်သို့ဆွဲယူရရှိနိုင်ပါမည်နည်း။`