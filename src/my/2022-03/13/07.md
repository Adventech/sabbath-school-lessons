---
title:  ဆက်လက်လေ့လာရန်။
date:  23/09/2022
---

Ellen G. White, "Gethsemane," pp. 685-697 and "Calvary," pp. 741-757 in _The Desire of Ages_ ကိုဖတ်ပါ။

"ကိုယ်တော်သည် သုံးကြိမ်သုံးခါမျှဆုတောင်းတော်မူခဲ့သည်။ သုံးကြိမ်တိုင်တိုင် လူသား၏ ခံစားမှုအပြည့်အဝဖြင့်ခံစားရပြီး ယဇ်အဖြစ်ပူဇော်ခံရန်ခံယူလိုက်သည်။ ထိုအချိန်မှာပင် လူ့လောက ကမ္ဘာကြီး၏ အပြစ် အားလုံးသည် ကိုယ်တော်၏အပေါ်သို့သွန်းလောင်းလိုက်သည်။ ပညတ်တော် ကိုလွန်ကျူးခြင်း အမှုသည် ဧကန် ပျက်စီးခြင်းရောက်ကြရမည်။ ကိုယ်တော် သည် အကူအညီမဲ့ဖြစ်နေသော လူသားများ အခြေအနေကို မြင်တွေ့တော်မူသည်။ ကိုယ်တော်သည်အပြစ်၏တန်ခိုးကိုတွေ့မြင်ရသည်။ ကမ္ဘာကြီး၏ညည်းညူ မြည်တမ်း သော အသံသည် ကိုယ်တော်နားတော်၌ပဲ့တင်ထပ်ကြားနေရသည်။ ကိုယ်တော်သည် ထိုကြမ္မာ ဆိုးကြီးကို ကြည့်လျက်ဆုံးဖြတ်ချက်ချလိုက်သည်။ မည်မျှပင်အဖိုးကြီးမားနေပါစေ၊ ကိုယ်တော်သည် လူကိုကယ်တင် ပါမည်ဟူ၍ ဖြစ်သည်။ ကိုယ်တော်သည် မိမိအသွေးတော်၌နှစ်သောဗတ္တိဇံကိုခံယူတော်မူ သည်။ လူကုဋေပေါင်း များစွာပျက်စီးရမည့်အရေးကြီးကိုကယ်တင်ပြီး ထာဝရအသက်ရစေရန်ဖြစ်သည်။ ကောင်းကင်နန်းတော် ပလ္လင်ကို ကိုယ်တော်စွန့်ခဲ့ပြီး သန့်ရှင်းခြင်း၊ ပျော်ရွင်ခြင်း၊ ဘုန်းတော်တန်ခိုးနှင့်ပြည့်စုံသောရာထူးကိုစွန့်ခဲ့ပြီး ပျောက်ဆုံးနေသောသိုးငယ်လေးတစ်ကောင်ကိုရှာဖွေရန်အတွက်ဖြစ်သည်။ ပညတ်ချက်ကိုကျူးလွန်မိ၍ ကမ္ဘာတစ်ခုသည်ပျောက်ဆုံးနေရသည်။ ယခု သူဆုတောင်းနေချိန်အတွင်း သူ၏ထွက်သက်ဝင်သက်တိုင်းသည် အမှုတော်ကို ပြီးမြောက်အောင်ဆောင်ရွက်မည့်သန္နိဌာန်သာရှိနေသည်။ ‘ဤခွက်ဖလားသည် အကျွန်ုပ်ထံမှ လွန်သွားနိုင်လျှင်လွန်သွားပါစေ၊ သို့မဟုတ် ကျွန်ုပ်သောက် ရမည်မှတစ်ပါး အခြားမရှိလျှင် ကိုယ်တော်၏ အလိုတော်အတိုင်းသာဖြစ်ပါ ၏။’ (Ellen G. White, _The Desire of Ages,_ pp. 690, 693).