---
title:  ဒုက္ခနှင့်ရင်ဆိုင်ရသောဘုရားရှင်
date:  22/09/2022
---

လောက၌အသက်ရှင်နေသရွေ့၊ ဒုက္ခနှင့်ဦကံရမည်သာဖြစ်သည်။ ကျဆုံးသွားသောသတ္တဝါဖြစ်နေ၍ ဒုက္ခ ခံရခြင်းဖြစ်သည်။ ကံကြောင့်မဟုတ် ပါ။ သမ္မာကျမ်းစာ၌ ထူးထူးခြားခြားကတိတော်များမတွေ့ရှိရပါ။

`အောက်ပါကျမ်းချက်များမှအရာအားလုံးသည် ကိုယ်တော်လက်တော်၌ ရှိကြောင်း မည်သို့ဖော်ပြ သနည်း။ (တမန်တော် 14:22; ဖိလိပ္ပိ 1:29; 2တိ၊ 3:12)။`

ကျွန်ုပ်တို့၏ဒုက္ခဆင်းရဲခြင်း၌ သဘောပိုက်ရမည့်အရာနှစ်ခုရှိသည်။ ပထမတစ်ခုမှာ ခရစ်တော်သည် ကျွန်ုပ်တို့၏ဘုရား၊ လူအားလုံးထက် ကြီးမားသောဆင်းရဲခြင်းကိုခံခဲ့ပါပြီ။ ကပ်တိုင်ပေါ်၌ "ငါတို့၏အနာရောဂါ ဝေဒနာကိုယူတင်ဆောင်ရွက်ပေးပြီး ဒဏ်ခတ်တော်မူခြင်းကိုလည်းကောင်း၊ ဘုရားသခင်ဆုံးမ၍ နှိမ့်ချတော် မူခြင်းကိုလည်းကောင်း ခံရသောသူဖြစ်သည်ဟု ငါတို့သည်ထင်မှတ်ကြပြီ" (ဟေရှာ 53:4)။ ကျွန်ုပ်တို့သိနိုင်သမျှသည် အပိုင်းအစမျှသာဖြစ်သည်။ ကိုယ်တော်သည် အပြစ်မရှိသော်လည်း "ကျွန်ုပ်တို့၏ အပြစ်ကြောင့် အပြစ်သားဘဝရောက်ခဲ့ရသည်" (2ကော၊ 5:21)။ လူသား သတ္တဝါအပြစ်ရှိသူများကဲ့သို့ ဒုက္ခကို ခံခဲ့ရသည်။ စဉ်းစား၍မရနိုင်ပါ။

ဒုတိယတစ်ခုမှာ ကျွန်ုပ်တို့ဒုက္ခရောက်ချိန်၌ ယေရှုရှင်၏ဒုက္ခကို သတိရရပါမည်။ ခရစ်တော် ကျွန်ုပ်တို့ကို ယူဆောင်ပေးပြီး၍ ကတိတော် ထားရှိကြောင်းကို ကျွန်ုပ်တို့သတိရနေရပါမည်။

`ယောဟန် 10:28; ရောမ 6:23; တိတု 1:2 ကိုဖတ်ပါ။ 1ယော၊ 2:25 ကိုလည်းဖတ်ပါ။ မည်သည့်ကတိတော်ရှိခဲ့သနည်း။`

ကျွန်ုပ်တို့ယခုခံရသောဒုက္ခဆင်းရဲခြင်းအတွက် ခရစ်တော်ကို ကျေးဇူးတင်ပါ။ ကျွန်ုပ်တို့၏ အပြစ်အားလုံးကို ယူဆောင်ပေးခြင်းအတွက် ကိုယ်တော်ကိုကျေးဇူးတင်ပါ။ ဧဝံဂေလိသတင်းတော်အတွက် ကိုယ်တော်ကို ကျေးဇူးတင်ပါ။ ယခုတွင် ယုံကြည်ခြင်းဖြင့် ယေရှုရှင်၌ပြည့်စုံခြင်းရှိနိုင်   မည်လား။ ကျွန်ုပ်တို့၌ ထာဝရအသက်အတွက် ကတိတော်ရှိထားသည်။ ခရစ်တော်လုပ်ဆောင်ပေးခဲ့ခြင်းကြောင့်ဖြစ်သည်။ ကိုယ်တော်၏ပြည့်ဝစုံလင် လှသောအသက်တာကြောင့် ကိုယ်တော်ခံခဲ့ရသောဒုက္ခဝေဒနာ နာကျင်ခြင်းများ အားလုံးသည် နောက်တစ်ဖန်ဖြစ်ပေါ်လာဖွယ်မရှိတော့ပါ။ ထာဝရ တည်မြဲသော ကောင်းကင်သစ်နှင့် မြေကြီးသစ်ကို ကျွန်ုပ်တို့ပိုင်ဆိုင်ရမည့် ကတိတော်ပိုင်ဆိုင်ထားရပြီ။ ထိုနေရာ၌မည်သူမျှအပြစ်မရှိတော့ပါ။ နာကျင်ခြင်းဝေဒနာဒုက္ခမရှိတော့ပါ။ အိုနာသေခြင်းအလျှင်းကင်းသောနေရာဖြစ်သည်။ ထိုကတိတော်များသည် ယေရှုရှင်ကြောင့် ကိုယ်တော်ပြင်းထန်စွာခံခဲ့ရသော ဒုက္ခကြောင့် ရရှိသောရလဒ်အကျိုးဖြစ်သည်။ မကြာမီကိုယ်တော်ကြွလာ တော့မည်။ "မိမိစိတ်ဝိညာဉ်ခံရသောဝေဒနာ၏အကျိုးကို မိမိမြင်၍အားရလိမ့်မည်" (ဟေရှာ၊ 53:11)။