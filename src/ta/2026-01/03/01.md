---
title:  ஜீவனும் மரணமும்
date:   10/01/2026
---

### இவ்வார ஆராய்ச்சிக்கு
பிலி 1:19-30; 1கொரி 4:14-16; 2கொரி 10:3-6; யோவான் 17:17-19; மீகா 6:8; அப் 14:22.

> <p>மனன வசனம்</p>
> கிறிஸ்து எனக்கு ஜீவன், சாவு எனக்கு ஆதாயம். பிலிப்பியர் 1:21.

மரணம் என்பது வாழ்க்கையின் ஒரு பகுதி என்று சிலர் சொல்கிறார்கள். அது ஒரு பொய். மரணம் என்பது வாழ்வுக்கு எதிரானது. அது ஜீவனின் எதிரி. ஒரு கார் உடைந்துபோவதற்காக அதைச் செய்வதில்லை, அதுபோல வாழ்க்கையானது மரணத்திற்காக உண்டாக்கப்படவில்லை. கிறிஸ்துவானவர் ‘மரணத்துக்கு அதிகாரியாகிய பிசாசானவனைத் தமது மரணத்தினாலே அழிக்கும்படிக்கும், ஜீவகாலமெல்லாம் மரணபயத்தினாலே அடிமைத்தனத்திற்குள்ளானவர்கள் யாவரையும் விடுதலைபண்ணும்படிக்கும்’ மரித்தாரென பவுல் சொல்கிறார். எபி 2:14,15.

கிறிஸ்துவுக்காக மரிப்பதற்கு பவுல் ஆயத்தமாக இருந்தார். ஆனாலும், என்றாவது ஒருநாள் தான் மரித்தே ஆகவேண்டும் என்பதையும் அறிந்திருந்தார். அதற்கிடையில், தன் வாழ்விலும் சாவிலும் கிறிஸ்துவைக் கனப்படுத்தவும், முடிந்தவரை அநேகருக்கு சுவிசேஷத்தைப் பிரசங்கிக்கவும் தீர்மானித்தார். அவர் அநேக நிருபங்களை எழுதினதற்கு அதுதான் காரணம். தன் எழுத்துகளால் அநேக மக்களையும் இடங்களையும், ஏன் ஒருமுறைகூட சென்றிராத இடங்களையும் அணுகமுடிந்தது.

வாழ்க்கை குறுகியது; தேவன் நமக்குத் தந்துள்ள வாழ்நாட்களுக்குள் தேவனுடைய ராஜ்யத்திற்காக மிகப்பெரிய தாக்கத்தை ஏற்படுத்தவேண்டியது முக்கியம். அதில் ஒன்றுதான், ‘விசுவாசத்தில் ஒருமைப்பட்டவர்களாக’ மாறுவதாகும். பிலிப்பிய விசுவாசிகளுக்கு பவுல் நிருபம் எழுதினதற்கு இது ஒரு முக்கியக் காரணம் என்பதை இந்த வாரம் பார்ப்போம்.

2026, ஜனவரி 17 வகுப்புக்காகப் படிக்கவேண்டிய பாடம்