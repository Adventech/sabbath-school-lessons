---
title:  ஸ்தோத்தரிக்கவும் ஜெபிக்கவும் காரணங்கள்
date:   03/01/2026
---

### இவ்வார ஆராய்ச்சிக்கு
பிலி 1:1-18; 1கொரி 13:1-8; எரே 17:9; கொலோ 1:1-12; 1பேதுரு 1:4; சங் 119:105; ஏசா 30:21.

> <p>மனன வசனம்</p>
> உங்களில் நற்கிரியையைத் தொடங்கினவர் அதை இயேசுகிறிஸ்துவின் நாள்பரியந்தம் முடிய நடத்திவருவாரென்று (நம்புகிறேன்). பிலிப்பியர் 1:5.

பவுல் காரணத்தோடுதான் தன் நிருபங்களை வாழ்த்துதலோடும் ஸ்தோத்திரத்தோடும் துவங்குகிறார். நம்முடைய பிதாவாகிய தேவனாலும் கர்த்தராகிய இயேசுகிறிஸ்துவினாலும் உங்களுக்குக் கிருபையும் சமாதானமும் உண்டாவதாக. நம்முடைய கர்த்தராகிய இயேசுகிறிஸ்துவின் பிதாவாகிய தேவனுக்கு ஸ்தோத்திரஞ் செலுத்துகிறோம். கொலோ 1:2,5.

பவுலைப்போல நாமும் தேவனை ஸ்தோத்தரிக்க பல காரணங்கள் உள்ளன. தூதர்களாலும் புரிந்துகொள்ளமுடியாத வழிகளில் தேவகிருபையை அனுபவித்திருக்கிறோம். தேவனுடைய ஈவான சமாதானமும் அப்படிப்பட்டதே; தேவனுக்கு இணங்குவதாலும், தேவ அன்பால் உண்டாகிற நம்பிக்கையாலும் அது கிடைக்கிறது.

மனிதர்கள் மற்றவர்களைப் பாராட்டலாம், அவர்களுக்கு தாங்கள் செய்த நன்மைகளுக்காக அவர்கள் தங்களைப் பாராட்ட வேண்டுமென்று எதிர்பார்க்கலாம். தங்கள் பிள்ளைகள் தேவனிடம் அன்பாயிருக்க வேண்டுமென்றும், அவர்களை வளர்ப்பதற்கு தாங்கள் செய்த தியாகங்களை எப்போதாவது உணர்ந்துகொள்ளவேண்டுமென்றும் பெற்றோர் ஜெபிக்கிறார்கள். ஆனால், மனிதர்களாக நாம் பல தவறுகளைச் செய்கிறோம். அவற்றிலிருந்து கற்றுக்கொள்கிறோம்; அல்லது கற்றுக்கொள்ள வேண்டும்.

பிலிப்பியர், கொலோசெயர் நிருபங்களில் பவுல் ஸ்தோத்திரத்தோடும் ஜெபத்தோடும் துவங்குகிற அந்த வார்த்தைகளை இந்த வாரம் ஆராய்வோம்; நம்முடைய ஜெப வாழ்க்கையை ஊக்குவித்து, பெலப்படுத்த அது உதவும்.

2026, ஜனவரி 10 வகுப்புக்காகப் படிக்கவேண்டிய பாடம்