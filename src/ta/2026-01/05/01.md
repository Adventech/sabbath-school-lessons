---
title:  இரவில் பிரகாசிக்கிற சுடர்களாக
date:   24/01/2026
---

### இவ்வார ஆராய்ச்சிக்கு
பிலி 2:12-30; ரோமர் 3:23,24; 5:8; 2தீமோ 4:6; 1கொரி 4:17; 2 தீமோ 4:21,13; லூக் 7:2.

> <p>மனன வசனம்</p>
> ஜீவவசனத்தைப் பிடித்துக்கொண்டு, உலகத்திலே சுடர்களைப்போலப் பிரகாசிக்கிற நீங்கள், கோணலும் மாறுபாடுமான சந்ததியின் நடுவிலே குற்றமற்றவர்களும் கபடற்றவர்களும், தேவனுடைய மாசற்ற பிள்ளைகளுமாயிருக்கும்படிக்கு, எல்லாவற்றையும் முறுமுறுப்பில்லாமலும் தர்க்கிப்பில்லாமலும் செய்யுங்கள். பிலிப்பியர் 2:14,15.

எபிரெய மக்களிடம் கீழ்ப்படியும்படி தேவன் சொன்னார். ‘ஜனங்களின் கண்களுக்குமுன்பாகவும் இதுவே உங்களுக்கு ஞானமும் விவேகமுமாய் இருக்கும்; அவர்கள் இந்தக் கட்டளைகளையெல்லாம் கேட்டு, இந்தப் பெரிய ஜாதியே ஞானமும் விவேகமுமுள்ள ஜனங்கள் என்பார்கள்’ என்பதே அதற்குக் காரணம் உபா 4:6.

பல நூற்றாண்டுகளுக்கு பிறகு இயேசு, ‘நான் உலகத்திற்கு ஒளியாயிருக்கிறேன், என்னைப் பின்பற்றுகிறவன் இருளிலே நடவாமல் ஜீவஒளியை அடைந்திருப்பான்’ என்றார். யோவான் 8:12. மேலும், ‘நீங்கள் உலகத்துக்கு வெளிச்சமாயிருக்கிறீர்கள்; மலையின்மேல் இருக்கிற பட்டணம் மறைந்திருக்கமாட்டாது’ என்றார். மத் 5:14. நாம் எவ்வாறு அந்த வெளிச்சமாக இருக்கலாம்? இயேசுவுடன் இணைந்திருப்பதால்மட்டுமே ‘உலகத்திலே வந்து எந்த மனுஷனையும் பிரகாசிப்பிக்கிற ஒளியாக’ இருக்கமுடியும். ‘தேவன் எல்லாவற்றிற்கும் மேலாக அவரை உயர்த்தி, இயேசுவின் நாமத்தில் வானோர் பூதலத்தோர் பூமியின் கீழானோருடைய முழங்கால் யாவும் முடங்கும்படிக்கும், இயேசுகிறிஸ்து கர்த்தரென்று நாவுகள் யாவும் அறிக்கைபண்ணும்படிக்கும், எல்லா நாமத்திற்கும் மேலான நாமத்தை அவருக்குத் தந்தருளினார்.’ பிலி 2:9-11

இயேசுவிடம் தங்கள் வாழ்க்கையை அர்ப்பணித்திருக்கிற அனைவருமே பரலோக வெளிச்சத்தையும் வல்லமையையும் பெறமுடியும். எல்லாவற்றையும் தேவனே செய்யவும் அல்லது நம் சொந்தக் கருத்துகள் மற்றும் திட்டங்களின்படி நடக்கவும் பெரும்பாலும் எதிர்பார்க்கிறோம். அதனால்தான் பிலிப்பியருக்கு பவுல் சொல்கிற வார்த்தைகள் இன்று நமக்குப் பொருத்தமாக உள்ளன.

2026, ஜனவரி 31 வகுப்புக்காகப் படிக்கவேண்டிய பாடம்