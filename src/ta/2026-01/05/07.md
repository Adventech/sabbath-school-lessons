---
title:  மேலும் படிக்க
date:   30/01/2026
---

‘கிறிஸ்துவுக்கு மிக அருகில் நிற்கிறவனே பூமியில் அவரது தற்தியாக அன்பின் ஆவியை மிக அதிகமாகப் பருகியிருப்பான். அந்த அன்பு தன்னைப் புகழாது, இறுமாப்பாயிராது, தற்பொழிவை நாடாது, சினமடையாது, தீங்கு நினையாது. 1கொரி 13:4,5. கிறிஸ்துவானவர் மனுகுலத்தை இரட்சிக்கும்படிக்கு அனைத்தையும் கொடுக்கவும், வாழ்ந்து, பாடுபட்டு, மரிக்கவும் அவரை நடத்தியதுபோல, அந்த அன்புதான் அவரது சீடரையும் நடத்தும். இந்த ஆவிதான் பவுலின் வாழ்க்கையில் வெளிப்பட்டது. ‘கிறிஸ்து எனக்கு ஜீவன்’ என்றார். அதன்படி பவுலின் வாழ்க்கையானது கிறிஸ்துவை மனிதர்களுக்கு வெளிப்படுத்தியது; சாவு ஆதாயம். அது கிறிஸ்துவுக்கு ஆதாயம்; மரணம்தானே அவரது கிருபையின் வல்லமையை வெளிப்படுத்தி, ஆத்துமாக்களை அவரிடத்தில் சேர்க்கிறது. ஜீவனாலாகிலும், சாவினாலாகிலும், கிறிஸ்து என் சரீரத்தினாலே மகிமைப்படுவார் என்று சொன்னார். பிலி 1:21,20.’

‘ஒவ்வோர் ஆத்துமாவும் சோதிக்கப்படப்போகிற காலம் வெகுதூரத்தில் இல்லை. மிருகத்தின் முத்திரையைத் தரிக்கும்படி வற்புறுத்தப்படுவோம். உலகத்தின் கோரிக்கைகளுக்கு ஒவ்வோர் அடியாக இணங்கி, உலகப் பழக்கவழக்கங்களுக்கு ஒத்துப்போனவர்கள், ஏளனத்திற்கும் நிந்தைக்கும் சிறையிருப்புக்கும் மரணத்திற்கும் ஆளாவதைவிட அந்த வல்லமைகளுக்கு ஒத்துப்போவதை கடினமாகப் பார்க்கமாட்டார்கள்.

‘பெருந்திரளான கள்ளச்சகோதரர்கள் மெய்யானவர்களிடமிருந்து வேறுபடுத்தப்பட்ட பிறகு, மறைவானவை கண்களுக்கு வெளியரங்கமாகும். கிறிஸ்துவின் கொடியின்கீழிருப்பவர்கள் ஓசன்னா முழக்கமிடுவார்கள். பெலவீனரும் சுயத்தில் நம்பிக்கை வைக்காதோரும் தாங்கள் கிறிஸ்துவையும் அவரது சத்தியத்தையும் ஏற்றுக்கொள்வதாக வெளிப்படையாகச் சொல்வார்கள். திருச்சபையில் மிகவும் பெலவீனமும் தயக்கமும் உள்ளவர்கள் தாவீதைப்போல மாறுவார்கள்; அதாவது, செயல்படத் தைரியம் கொள்வார்கள். தேவ மக்களுக்கு எவ்வளவு இருளாகத் தோன்றுகிறதோ, அவ்வளவுக்கு நட்சத்திரங்கள் பிரகாசமாகத் தெரியும். சாத்தான் உண்மையுள்ளவர்களுக்கு மிகப்பயங்கரமாக தொல்லை கொடுப்பான்; ஆனால், இயேசுவின் நாமத்தில் அவர்கள் ஜெயம்பெற்றவர்களாக வருவார்கள்’.

**கலந்துரையாடக் கேள்விகள்**

`‘உலகத்தின் கோரிக்கைகளுக்கு ஒவ்வோர் அடியாக இணங்கி, உலகப் பழக்கவழக்கங்களுக்கு ஒத்துப்போனவர்கள்’பற்றிக் கொடுக்கப்படுகிற எச்சரிப்பில் என்னவெல்லாம் அடங்கும்? இது தனிநபர்களுக்கு மட்டுமல்ல, சபை முழுவதற்கும் எவ்வாறு பொருந்துமென்று கலந்தாலோசியுங்கள்.`

`‘என்னைக் கனம்பண்ணுகிறவர்களை நான் கனம் பண்ணுவேன்’ என்று தேவன் சொல்கிறார். 1சாமு 2:30. நாம் எந்தெந்த வழிகளில் தேவனைக் கனம்பண்ணுகிறோம்? அதுதான் ‘தேவனை மகிமைப்படுத்துவதா?’ வெளி 14:7. ஆம் என்றாலும் அல்லது இல்லை என்றாலும் காரணம் என்ன?`

`நம் இரட்சிப்பு நிறைவேறப் பிரயாசப்படவேண்டும் என்பதை கிரியைத்துவம் எனும் வலையில் சிக்காமல் எவ்வாறு புரிந்துகொள்ளலாம்?`