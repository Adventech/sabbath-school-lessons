---
title:  துன்பப்பட்டும் கைவிடப்படுகிறதில்லை
date:   27/12/2025
---

### இவ்வார ஆராய்ச்சிக்கு
எபே 3:1; 2கொரி 4:7-12; அப் 9:16; பிலே 15,16; கொலோ 4:9; பிலி. 1:1-3; கொலோ 1:1,2.

> <p>மனன வசனம்</p>
> கர்த்தருக்குள் எப்பொழுதும் சந்தோஷமாயிருங்கள்; சந்தோஷமாயிருங்கள் என்று மறுபடியும் சொல்லுகிறேன். பிலிப்பியர் 4:4.

பொய்க்குற்றச்சாட்டிற்கு ஆளான ஒரு அட்வென்டிஸ்ட் போதகர், கிட்டத்தட்ட இரண்டு ஆண்டுகள் சிறைச்சாலையில் கழித்தார். முதலில் குழப்பமாக இருந்தாலும், சிறைச்சாலைதான் தேவன் தனக்குக் கொடுத்துள்ள ஊழியக்களம் என்பதைப் புரிந்துகொண்டார். அவர் ஒரு போதகர் என்பதை அங்கிருந்த கைதிகள் அறிந்தபோது, தங்களுக்குப் பிரசங்கம்பண்ணும்படி அவரிடம் கேட்டார்கள். பிரசங்கித்தார், கிறிஸ்தவப் புத்தகங்களைக் கொடுத்தார். கைதிகளுக்கு ஞானஸ்நானம் கொடுத்து, திருவிருந்து ஆராதனைகளை நடத்தினார்.

“சிறைச்சாலையில் ஊழியம் செய்வது சில சமயங்களில் கடினமாக இருந்தது. ஆனால், ஜெபத்திற்குப் பதில் கிடைப்பதையும், வாழ்க்கைகள் மாறுவதையும் கண்டபோது மகிழ்ச்சியாக இருந்தது” என்கிறார்.

பிலிப்பியர், கொலோசெயர் நிருபங்களை பவுல் சிறைச்சாலையில் இருந்துதான் எழுதினார். பிலி 1:7; கொலோ 4:3. பொய்க்குற்றச்சாட்டின் பேரில் பவுலும் சீலாவும் பிலிப்பி சிறைச்சாலையில் இருந்தபோது, சிறைச்சாலைக்காரன் ‘அவர்கள் கால்களைத் தொழுமரத்தில் மாட்டிவைத்தான்.’ அப் 16:24. நடுராத்திரியில் அவர்கள் ‘தேவனைத் துதித்துப் பாடினார்கள்; காவலில் வைக்கப்பட்டவர்கள் அதைக் கேட்டுக்கொண்டிருந்தார்கள்.’ அப் 16:25. எப்பொழுதும் சந்தோஷமாக இருக்கவேண்டியது எப்படி என்பதை உண்மையிலேயே அறிந்திருந்தார்கள்.

பவுல் சந்தித்த சூழ்நிலைகளை இந்த வாரத்தில் பார்ப்போம். தனக்கு நேர்ந்தவைகளுக்கு பின்னால் மிகப்பெரிய நோக்கம் இருந்ததைக் கண்டார். நாமும்கூட பாடுகளைச் சந்திக்கும்போது, அவரிடமிருந்து கற்றுக்கொள்ளலாம்.

2026, ஜனவரி 3 வகுப்புக்காகப் படிக்கவேண்டிய பாடம்