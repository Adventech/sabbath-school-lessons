---
title:  மிஷன் கதை
date:   02/01/2026
---

### பதின்மூன்றாம் வார ஓய்வுநாளில் முதலீடு

மரிலின் ஸ்டீவன்சன்

ஒவ்வொரு காலாண்டு முடிவிலும், உதாரத்துவமாக காணிக்கை கொடுக்க விசுவாசிகள் கேட்டுக்கொள்ளப்படுவார்கள். அப்படியொரு சமயத்தில் ஆஸ்திரேலியப் பெண்மணி ஒருவர் பதின்மூன்றாம் வார ஊழியத்திட்டங்களை மீண்டும் ஒருமுறை பார்த்தார்.

மரிலின் ஸ்டீவன்சன் என்கிற அந்தப் பெண், ஓய்வுநாள் பள்ளியின் முதலீட்டு திட்டங்களுக்கு பணம் திரட்ட, திருச்சபை அங்கத்தினர்கள் கேக் செய்து விற்பதையும், காய்கறிகள் விளையச்செய்து விற்றதையும் பார்த்திருந்தார். அதேபோல தான் ஏதாவது செய்து, பதின்மூன்றாம் வாரக் காணிக்கைக்கு பணம் கொடுக்கலாமா என்று யோசித்தார்.

கேக் செய்வது, காய்கறிகள் பயிரிடுவது போன்றவற்றைச் செய்ய அவருக்கு நேரமோ விருப்பமோ இல்லை. அவர் தொண்டை தொற்றுக்குப் பயன்படுகிற ஒரு மருந்தை உபயோகித்து வந்தார், அது நன்றாக இருப்பதாக மற்றவர்களிடமும் பரிந்துரைத்தார். அதை வாங்க மற்றவர்கள் ஆர்வம்காட்டினபோது, அதை மொத்தவிலையில் வாங்கி, விற்கத் தீர்மானித்தார். அதில் கிடைக்கிற லாபத்தை நேராக பதின்மூன்றாம் வார ஓய்வுநாள் காணிக்கையில் சேர்க்க விரும்பினார்.

இவ்வாறு தொண்டை மருந்தில் அவர் முதலீடு செய்தபிறகு, ஊழியத்திற்கு பணம் திரட்ட வேறு பல வழிகளிலும் முயற்சிகள் எடுக்கத் தூண்டியது.

“முதலில் என் பயன்பாட்டிற்கு வாங்க ஆரம்பித்த பொருட்களை, மற்றவர்களும் வாங்க விரும்பினதை அறிந்தேன். ஆனால் போய் வாங்குவதற்குத்தான் அவர்களுக்கு நேரமில்லை” என்று சொன்னார்.

உள்ளூர் விற்பனையகங்கள் மற்றும் தயாரிப்பு நிறுவனங்களைத் தொடர்புகொண்டு, மொத்தவிலையில் ஆரோக்கியப் பொருட்களை வாங்கினார். பிறகு குடும்பத்தினருக்கும் நண்பர்களுக்கும் சில்லறை வியாபாரத்தைவிட குறைந்த விலையில் விற்றார். பழங்கள், சோயாத்தயிர், சிறப்பு வேகன் உணவுகள் போன்றவை அதில் அடங்கும். மேலும், அன்னையர் தினம் போன்ற விசேஷித்த நாட்களுக்கான பூங்கொத்துக்களையும் தயாரித்து விற்றார்.

“அது பரவச அனுபவமாக இருந்தது. ஒரு பக்கம் பொருட்களை வாங்குகிறவர்களுக்கு நன்மை, இன்னொரு பக்கம் நல்லதொரு நோக்கத்திற்காக பணம் புரட்ட முடிந்தது” என்று சொன்னார்.

அந்தத் தொழிலில் முதலீடு செய்ய ஆரம்பித்த பிறகு மரிலினால் ஓவ்வொரு காலாண்டும் பதின்மூன்றாம் வார ஓய்வுநாள் ஊழியத்திட்டங்களுக்காக 300-600 ஆஸ்திரேலிய டாலர்களை (200-400 அமெரிக்க டாலர்) புரட்ட முடிந்தது.

பதின்மூன்றாம் வார ஓய்வுநாள் திட்டங்களுக்கு உதாரத்துவமாகக் கொடுக்கும்படி திருச்சபையின் அனைத்து அங்கத்தினர்களையும் ஊக்குவிக்கிறார்.

“சிறிய அளவு காணிக்கைக்காக நான் செய்கிறதைவிட மற்றவர்கள் வேறு ஏதாவது செய்ய இது அவர்களை ஊக்குவிக்கும். தேவனுடைய மிகப்பெரிய உண்மையை நான் அனுபவிக்கும்படியான ஓர் அனுபவத்தை தேவன் கொடுத்திருக்கிறார். அதை நான் எவ்வாறு பகிராமல் இருக்கமுடியும்?

இந்தக் காலாண்டின் பதின்மூன்றாம் வாரத் திட்டங்கள் தென் பசிஃபிக் டிவிஷனில் செய்யப்பட உள்ளன. அந்த டிவிஷனில்தான் மரிலின் வசிக்கிற ஆஸ்திரேலியாவும் உள்ளது. மார்ச் 28 ம் தேதி உதாரத்துவமாகக் கொடுக்கத் தீர்மானிப்பதற்கு நன்றி.