---
title:  கிறிஸ்துவுடன் ஜீவித்தல்
date:   07/03/2026
---

### இவ்வார ஆராய்ச்சிக்கு
கொலோ 3:1-17; ரோமர் 1:18; 6:1-7; எபே 4:22-24; உபா 7:6-8; 1சாமு 16:23.

> <p>மனன வசனம்</p>
> “இவை எல்லாவற்றின்மேலும், பூரணசற்குணத்தின் கட்டாகிய அன்பைத் தரித்துக்கொள்ளுங்கள்.” கொலோசெயர் 3:14.

அளவுக்கு அதிகமாக பரலோகச் சிந்தையுடன் இருந்தால், இந்தப் பூமியில் நம்மால் பயனிராது என்று பொதுவாகச் சொல்லப்படுகிறது. சில வகையில் இது உண்மையாக இருக்கலாம், ஆனால் இதற்கு இணையான ஒரு முக்கியக் கருத்தை கொலோ 3இல் பவுல் முன்வைக்கிறார்: அதாவது, நாம் அளவுக்கு அதிகமாக பூலோகச் சிந்தையுடன் இருந்தால், ஆண்டவருக்கு தேவையான எந்தப் பரலோக நன்மையும் நம்மிடம் காணப்படாது. பரலோகத்திலிருந்து பிறந்த, “கிறிஸ்துவுடன்கூட எழுந்தவர்கள்” மட்டுமே புரிந்துகொள்ளக்கூடிய நடைமுறைரீதியான, நிஜவாழ்வுக்கான பல நியதிகளை பவுல் முன்வைக்கிறார். கொலோ 3:1.

பூலோக வாழ்வுக்கு நடைமுறைரீதியான, நிஜமான நியதிகளை ஆலோசனையாக வழங்குகிறார்; அவை சபைக்குள் மட்டுமல்ல, எல்லா இடங்களிலும் நம் உறவுகளை மேம்படுத்தக்கூடியவை. “உங்கள் சத்துருக்களைச் சிநேகியுங்கள்; உங்களைச் சபிக்கிறவர்களை ஆசீர்வதியுங்கள்; இப்படிச் செய்வதினால் நீங்கள் பரலோகத்திலிருக்கிற உங்கள் பிதாவுக்கு புத்திரராயிருப்பீர்கள்; அவர் தீயோர் மேலும் நல்லோர் மேலும் தமது சூரியனை உதிக்கப்பண்ணி, நீதியுள்ளவர்கள் மேலும் அநீதியுள்ளவர்கள் மேலும் மழையைப் பெய்யப்பண்ணுகிறார்” என்று இயேசு சொன்னார். மத் 5:44,45.

சாத்தியமற்றதுபோலத் தெரிகிறதா? நாம் மரித்தால்தான் தேவனுக்காக உண்மையிலேயே வாழமுடியும். அதனால்தான், நாம் ஏதாவது வகையில் இந்தப் பூமியில் நம் பரலோகப் பிதாவுக்கு பயனுள்ளவர்களாக இருப்பதற்கு பரலோகச் சிந்தையுடையவர்களாக இருக்கவேண்டும். கிறிஸ்துவுடன் வாழ்வதால் இம்மையிலும் மறுமையிலும் வித்தியாசம் ஏற்படுவதுபற்றி இந்த வாரம் பார்ப்போம்.

2026, மார்ச் 14 வகுப்புக்காகப் படிக்கவேண்டிய பாடம்