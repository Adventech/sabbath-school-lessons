---
title:  உலகத்தாரல்லாததுபோல உலகத்தில் வாழ்தல்
date:   25/03/2026
---

`லூக்கா எவ்வாறு தேமாவிடமிருந்து வேறுபடுத்திக் காட்டப்படுகிறார்? ஏன்? கொலோ 4:14,15; 2தீமோ 4:10,11.`

“உலகத்திலும் உலகத்திலுள்ளவைகளிலும் அன்புகூராதிருங்கள்; ஒருவன் உலகத்தில் அன்புகூர்ந்தால் அவனிடத்தில் பிதாவின் அன்பில்லை” என்று யோவான் அப்போஸ்தலன் கூறுகிறார். 1யோவான் 2:15. இயேசுவின்மீதும் அவரது ராஜ்யத்தின்மீதும் லூக்கா வைத்திருந்த அன்பானது என்ன விளைவானாலும் பவுலுடன் இறுதிவரை அவரை இருக்கச் செய்தது; ஆனால் தேமா இனிவரும் உலகத்தைவிட இந்த உலகத்தின்மீது அதிக அன்புவைத்தார்.

**இரண்டாம் வருகைக்குக் காத்திருப்பவர்களுக்குக் கொடுக்கப்பட்டுள்ள ஆலோசனை என்ன?**

`மாற்கு 13:32–37`

`தீத்து 2:11–14`

`2பேதுரு 3:10–14`

`வெளி. 3:17–21`

“விழித்திருங்கள்”. எஜமானின் வருகை திடீரென இராதபடிக்கு எப்போதும் ஆயத்தமாக இருங்கள் என்று இயேசுவும் அப்போஸ்தலர்களும் எப்போதும் நம்மை எச்சரிக்கிறார்கள். ஆனால், “விழித்திருந்து ஜெபம்பண்ணுங்கள்” என்கிற இயேசுவின் கட்டளைக்குக் கீழ்ப்படியாத சீடர்களைப்போல, அநேகர் தேவையான ஆயத்தங்களைச் செய்யமாட்டார்கள். மாற்கு 14:38. நம் இருதயத்தை யாரிடம் ஒப்படைத்திருக்கிறோம், அதில் என்ன நிறைந்திருக்கிறது என்பதுதான் காரணம்; இரண்டு எஜமான்களுக்கு நாம் ஊழியம்செய்ய முடியாது.

லவோதிக்கேயா சபைக்கான செய்தியில், தேவன் தெளிவான அறிவுரை வழங்கியுள்ளார். முதலாவது, நம் பாவங்களிலிருந்து மனந்திரும்ப வேண்டும். இரண்டாவது, நம் இருதயங்களை இயேசுவுக்குத் திறந்து, அவர் அதைக் கட்டுப்படுத்தும்படி உள்ளே அவரை அனுமதிக்க வேண்டும். மூன்றாவது, நாம் இவ்வாறு செயல்படும்போது, நாம் விசுவாசமாகிய “பொன்னைப்” பெறவும், நம் அன்பு சோதனைகளால் சோதிக்கப்பட்டு, சோதனைகளை வென்றவர்களாக காணப்படவும் இயேசு உதவுகிறார்.

`உங்கள் வாழ்க்கையில் குறிப்பிட்ட என்ன விஷயங்களில் நீங்கள் மனந்திரும்புமாறு இயேசு உங்களிடம் கேட்கலாம்? அவரது அறிவுரையில் உங்களுக்கு மிகவும் அவசியமாக உள்ளவை என்ன?`