---
title:  லவோதிக்கேயா சபைக்கான ஒரு செய்தி
date:   26/03/2026
---

`கொலோ 4:16-18; கொலோ 2:1-3 வசனங்களை ஒப்பிட்டு வாசியுங்கள். லவோதிக்கேயா சபைக்கு இயேசு சொன்ன செய்தியை மனதில் வையுங்கள். கொலோசெயருக்குச் சொல்லப்பட்ட எந்தெந்தச் செய்திகள் பவுலின் நாட்களில் லவோதிக்கேயா சபைக்கும் பொருத்தமாக இருந்தன?`

தேவ மக்களுடைய வரலாற்றைப் பார்க்கும்போது, மீண்டும் மீண்டும் ஒரே பிரச்சினையில்தான் அவர்கள் சிக்குகிறார்கள். உலகத்தைப்போல தொழுதுகொள்ள விரும்பிய இஸ்ரவேலரை தீர்க்கதரிசிகள் கடிந்துகொண்டார்கள்; காலம் கடப்பதற்குமுன் மனந்திரும்புமாறு வலியுறுத்தினார்கள். “உண்மையுள்ள நகரம் எப்படி வேசியாய்ப்போயிற்று!” என்று ஏசாயா புலம்பினார். ஏசா 1:21. மக்கள் தேவனிடம் திரும்பி, பாவமன்னிப்பையும் சுத்திகரிப்பையும் பெற்றுக்கொள்ளும்படி கூறினார். ஏசா 1:16-20. யோவான் ஸ்நானனும் இயேசுவும் இஸ்ரவேலரிடம் மனந்திரும்புமாறு, கடைசி நாட்களில் நியாயத்தீர்ப்பு நாளில் நிலைத்து நிற்கிற வகையில் கனிகொடுக்குமாறும் அழைத்தார்கள். மத் 3:2,8-10; மத் 4:17; 12:33-37. அப்போஸ்தலர்களின் செய்தியும் அவ்வாறே இருந்தது. அப் 2:38; 3:19; 17:30; 2கொரி 7:9,10.

`ஏசா 60:1–3 ஐ வெளி 18:1–4 உடனும், ஏசா 62:1-5ஐ வெளி 17:7,8 உடனும் ஒப்பிடுங்கள். இந்த இரு புத்தங்களின் செய்திகளுக்கிடையே காணப்படுகிற ஒற்றுமைகள் என்ன?`

தேவன் பரலோகத்தையும் பூலோகத்தையும் ஒன்றிணைப்பார். மாபெரும் போராட்டத்தின் நிமித்தம் அதைப் படிப்படியாகச் செய்யவேண்டியதிருக்கிறது:

1. பரலோக ஜீவிகளுக்கு தன்மீது இருந்த பாசத்தை முழுவதுமாக சாத்தான் கல்வாரியில் இழந்தான். யோவான் 12:31.
2. பரலோக பரிசுத்த ஸ்தலத்தில் கிறிஸ்து செய்கிற நியாயவிசாரணை ஊழியத்தால், தேவ மக்கள் “அவருடைய சித்தத்தின்படிசெய்ய சகலவித நற்கிரியையிலும் சீர்பொருந்தினவர்களாகி” பரலோகத்திற்குத் தகுதியடைகிறார்கள். எபி 13:21.
3. ஆயிரவருட நியாயவிசாரணையிலும், அதன்பிறகான இறுதி நியாயத்தீர்ப்பிலும், மீதமுள்ள கேள்விகளுக்கு விடைகிடைக்கின்றன. நித்திய அக்கினிக்கடலில் பாவமும் மனந்திரும்பாத பாவிகளும் அழிக்கப்பட்டு, பூமி சுத்திகரிக்கப்படுகிறது. வெளி 21:8.
4. பாவம் ஒழிக்கப்படும்போதுமட்டுமே பரலோகமும் பூலோகமும் இறுதியாக ஒன்றிணைக்கப்பட முடியும்.

`தேவனுக்கும் அவர் நமக்குக் கொடுத்துள்ள சத்தியத்திற்கும் உண்மையுடன் இருப்பதற்கு நீங்கள் என்ன செய்யலாம்? வேறு யாரையும் பார்க்கவேண்டாம். அதாவது, உண்மையில் உங்கள் இருதயத்தில் இருப்பது யார் என்பதை வெளிப்படுத்துகிற என்ன தீர்மானங்களைச் செய்கிறீர்கள்?`