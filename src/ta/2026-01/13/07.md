---
title:  மேலும் படிக்க
date:   27/03/2026
---

“கிறிஸ்துவுக்கு அர்ப்பணிக்கப்பட்ட ஆத்துமா அவரது சொந்தக் கோட்டையாக மாறுகிறது. கலகம் நிறைந்த ஓர் உலகில் அதை அவர் பாதுகாக்கிறார்; தம் அதிகாரத்தைத் தவிர வேறு எந்த அதிகாரமும் அதில் இல்லாதிருப்பதை விரும்புகிறார். இவ்வாறு பரலோக ஏதுகரங்களின் பாதுகாப்பில் வைக்கப்படுகிற ஓர் ஆத்துமாவை சாத்தானின் தாக்குதல்கள் துளைக்க முடியாது. நாம் கிறிஸ்துவின் கட்டுப்பாட்டிற்குள் நம்மை ஒப்படைக்காத வரையிலும், சத்துருவின் ஆதிக்கத்தின் கீழ்தான் இருப்போம். உலகத்தில் மேலாதிக்கம் செலுத்த போராடி வருகிற இரு பெரும் வல்லமைகளில் ஏதாவது ஒன்றின் கட்டுப்பாட்டின்கீழ்தான் நாம் இருந்தாக வேண்டும். நாம் அந்தகார ராஜ்யத்தின்கீழ் வரும்படிக்கு, அதற்குச் சேவைசெய்ய துணிகரமாக நாம் தீர்மானம் செய்யவேண்டிய அவசியமில்லை. ஒளியின் ராஜ்யத்துடன் சேருவதைப் புறக்கணித்தாலே போதும். பரலோக ஏதுகரங்களுடன் நாம் ஒத்துழைக்கவில்லை என்றால், சாத்தான் நம் இருதயத்தை ஆக்கிரமித்துவிடுவான், அதை தன் வசிப்பிடமாக்குவான். கிறிஸ்துவின் நீதியில் விசுவாசம் வைப்பதன்மூலம், அவர் நம்முடைய இருதயத்தில் வாசம் பண்ணுவதுதான் சத்துருவுக்கு எதிரான ஒரே பாதுகாப்பு. நாம் ஒவ்வொரு கணமும் நம்மை அர்ப்பணித்து, தேவனுடன் உயிரோட்டமான தொடர்பை வைத்திருக்காத பட்சத்தில், மேற்கொள்ளப்படுவோம். கிறிஸ்துவுடன் தனிப்பட்ட உறவும், இடைவிடாத தகவல்தொடர்பும் வைத்திராத பட்சத்தில், சத்துருவின் கையில் சிக்கி, முடிவில் அவன் சொல்வதையே செய்வோம்.”–Ellen G. White, The Desire of Ages, p. 324.

**கலந்துரையாடக் கேள்விகள்**

`“எலன் ஒய்ட் சொல்வதுபோல, மாபெரும் போராட்டத்தில் இரண்டே இரண்டு பக்கங்கள்தாம் உண்டு; நாம் கிறிஸ்துவை மனதாரத் தெரிந்துகொள்ளாத பட்சத்தில், நாம் சாத்தானின் பக்கம் இருக்கிறோம். லூக் 11:23. இது நம் உணர்வுகளைப் புண்படுத்தலாம்; ஆனாலும் தம் உண்மைகள் அவர்களைப் புண்படுத்தாதபடி செயல்படவேண்டிய நிர்ப்பந்தம் தேவனுக்கு இல்லை. கிறிஸ்துவுக்கு உங்களுடைய சித்தத்தை அர்ப்பணிக்க வேண்டியதுபற்றி இது என்ன சொல்லுகிறது?`

`வாசியுங்கள் வெளி 14:14-16. பெந்தெகொஸ்தே நாளின் முன்மாரி சுவிசேஷ விதைதுளிர்த்து வளருவதற்கு உதவியது; அதேசமயம் பின்மாரி பூமியை இறுதி அறுவடைக்கு ஆயத்தப்படுத்துகிறது. வெளி 14:12 எவ்வாறு இந்தக் கண்ணோட்டத்துடன் சம்பந்தப்படுகிறது?`

`நாம் ஒரு சபையாகவும், தனிப்பட்ட விதத்திலும், நம்மைச் சுற்றியுள்ள உலகத்தாலும் கலாச்சாரத்தாலும் எந்தெந்த வழிகளில் பாதிக்கப்படுகிறோம்? எல்லா வயதுதேவ பிள்ளைகளுக்கும் இந்த உலகத்தின் மோசமான செல்வாக்குகள் பெரும் பிரச்சினையாகத்தான் இருக்கின்றன. அதற்கு எதிராக நம்மை எவ்வாறு பாதுகாக்கலாம்?`