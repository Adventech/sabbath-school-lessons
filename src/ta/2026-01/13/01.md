---
title:  தேவனுக்குச் சித்தமான சகலவற்றிலும் நிற்றல்
date:   21/03/2026
---

### இவ்வார ஆராய்ச்சிக்கு
கொலோ 4:7-18; எபே 6:21; அப் 15:36-40; 2தீமோ 4:10,11; 2பேதுரு 3:10-14; ஏசா 60:1-3.

> <p>மனன வசனம்</p>
> “எல்லாவற்றிலேயும் ஸ்தோத்திரஞ்செய்யுங்கள்; அப்படிச் செய்வதே கிறிஸ்து இயேசுவுக்குள் உங்களைக்குறித்து தேவனுடைய சித்தமாயிருக்கிறது.” 1தெசலோனிக்கேயர் 5:18.

பவுலுடன் சேர்ந்து பலர் ஊழியம் செய்திருப்பதை கொலோசெயர் நிருபத்தின் இறுதிப் பகுதி காட்டுகிறது. முதலாவது பர்னபாவுடன் சேர்ந்தும், பிறகு சீலாவுடன் சேர்ந்தும் பவுல் ஊழியம் செய்ததையும், அவரது மூன்று ஊழியப்பயணங்களையும் அப்போஸ்தலர் நடபடிகள் காட்டுகிறது.

ரோம சாம்ராஜ்யத்தின் முக்கிய மையங்களில் பவுல் தன் நேரத்தையும் வளங்களையும் மிகத்திறமையாகப் பயன்படுத்தினார்; கொலோசெ, லவோதிக்கேயா, எராப்போலி போன்ற நகரங்களுக்கு தன்னால் நேரில் செல்லமுடியாத போதிலும், அவற்றில் ஊழியம்செய்வதற்குத் தகுதியான சுயாதீன ஊழியர்களைப் பயிற்றுவித்தார்; பவுலின் இந்த ஊழிய வியூகம்பற்றி இந்த வாரம் பார்ப்போம்.

தன் பயணங்களிலும் சிறை அனுபவங்களிலும் நேரடியாகச் சந்தித்தும், தன் நிருபங்களை அனுப்பியும் மக்களையும் சபைகளையும் பவுல் தொடர்ந்து இணைத்துவந்தார். யூதக் கிறிஸ்தவர்களும்-புறஜாதி கிறிஸ்தவர்களும், ஆண்களும்-பெண்களும், தீகிக்கு, அரிஸ்தர்க்கு, யுஸ்து, எப்பாப்பிரா, லூக்கா, நிம்பா போன்ற எல்லாரும் இணைந்து வேலைசெய்வதில்தான் சுவிசேஷ ஊழியத்தின் வெற்றி அமைந்திருப்பதை உணர்ந்தார். லவோதிக்கேயா சபைக்கும் அவர் ஒரு நிருபத்தை எழுதியிருக்கிறார், ஆனால் அது நமக்குக் கிடைக்கவில்லை. பவுல் இந்த இறுதி வசனங்களில் ஏராளமான விஷயங்கள்பற்றிப் பேசுகிறார்; குறிப்பாக, அர்க்கிப்பு என்பவருக்கு தனிப்பட்ட புத்திமதியைச் சொல்லுகிறார். முடிந்தவரை திருச்சபைகளைப் பலப்படுத்த, தன்னால் முடிந்த அனைத்தையும் செய்தார்.

2026, மார்ச் 28 வகுப்புக்காகப் படிக்கவேண்டிய பாடம்