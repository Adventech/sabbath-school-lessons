---
title:  ஒருவரோடு ஒருவர் சேர்ந்து வாழ்தல்
date:   14/03/2026
---

### இவ்வார ஆராய்ச்சிக்கு
கொலோ 3:18-4:6; எபே 5:22 25, 33; நீதி 22:6, 15; 1பேதுரு 2:16; 1தெச 5:17.

> <p>மனன வசனம்</p>
> “அவனவனுக்கு இன்னின்னபடி உத்தரவு சொல்லவேண்டுமென்று நீங்கள் அறியும்படிக்கு, உங்கள் வசனம் எப்பொழுதும் கிருபை பொருந்தினதாயும் உப்பால் சாரமேறினதாயுமிருப்பதாக.” கொலோசெயர் 4:6.

சேர்ந்து வாழும்போதும், ஒன்றாக வேலை செய்யும்போதும், பல்வேறு சிக்கல்கள் எழ வாய்ப்புள்ளன. கருத்துவேறுபாடுகள் பதற்றங்களை உண்டாக்கலாம்; வாக்குவாதங்கள் எழலாம். உறவின் நெருக்கம் அதிகரிக்க அதிகரிக்க, ஒவ்வொருவரும் அதற்கு ஈடுகொடுக்க வேண்டும்.

மிகநெருக்கமான உறவுகள் குடும்பத்திற்குள்தான் காணப்படும். குடும்பத்தை “குடும்ப நிறுவனம்” என்றும் அழைப்பார்கள். ஒரு குடும்பத்தின் செயல்பாடுகளுக்கும், ஒரு நிறுவனத்தின் செயல்பாடுகளுக்கும் பல ஒற்றுமைகள் உண்டு. விழுமியங்கள், இலக்குகள், நோக்கங்கள் இடையே உடன்பாடு வேண்டும். எல்லாம் சுமுகமாக நடைபெறுவதற்கு ஒவ்வொருவரும் இணக்கமாக, தங்கள்தங்கள் பங்கைச் செய்யவேண்டும். இதே நியதிகள், மிகப்பெரிய குடும்பமான திருச்சபைக்கும் பொருந்தும்.

இந்த வாரத்திற்கான ஆராய்ச்சி வசனங்களில், ஒரு கிறிஸ்தவக் குடும்பத்தின் மிகச்சிறந்த செயல்பாடுகளுக்கான முக்கிய நியதிகளை பவுல் முன்வைக்கிறார். கிறிஸ்தவக் குடும்பம் வேதாகம நியதிகளின் அடிப்படையில் செயல்படவேண்டும் என்பதால், இதன் செயல்பாடுகளுக்கும் ஒரு ரோமக்குடும்பத்தின் செயல்பாடுகளுக்கும் வித்தியாசம் உண்டு. குடும்பத்திற்கு உள்ளேயும் வெளியேயும் காணப்படுகிற பல்வேறு சமூக உறவுகளுக்குத் தேவையான முக்கிய நியதிகளையும் பவுல் சொல்லுகிறார்.

2026, மார்ச் 21 வகுப்புக்காகப் படிக்கவேண்டிய பாடம்