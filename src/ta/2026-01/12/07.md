---
title:  மேலும் படிக்க
date:   20/03/2026
---

“குடும்பத்தின் மகிழ்ச்சி, ஒழுங்கு, ஒழுக்கத்திற்கு உதவுவதில் தனிப்பட்ட விதத்தில் தங்களுக்கு பொறுப்பு இருப்பதை குடும்பத்தின் ஒவ்வோர் அங்கத்தினரும் உணரவேண்டும். ஒருவர் மற்றவருக்கு எதிராகச் செயல்படக்கூடாது. ஒருவருக்கு ஒருவர் ஊக்கமான நற்கிரியையில் எல்லாரும் இணைந்து செயல்படவேண்டும்; தயவாகவும் நீடிய சாந்தமாகவும் பொறுமையாகவும் இருக்கவேண்டும்; அமைதியான, மென்மையான குரலில் பேசவேண்டும்; குழப்பத்தை விளைவிக்கக்கூடாது; தாயின் பாரங்களை இலகுவாக்க, ஒவ்வொருவரும் தங்களால் இயன்றமட்டும் முயலவேண்டும்.

“மற்றவர்களுடன் சேர்ந்து பணியாற்றுவதில் தன்னிடம் எதிர்பார்க்கப்படுகிற பங்கை குடும்பத்தின் ஒவ்வோர் அங்கத்தினரும் புரிந்துகொள்ள வேண்டும். ஆறு வயது சிறுவர்களிலிருந்து அனைவரும், வாழ்க்கையின் பாரங்களைப் பகிர்வதில் தங்களிடம் எதிர்பார்க்கப்படுகிற பங்கைப் புரிந்திருக்கவேண்டும்.”

“நாம் வெளிச்சத்தில் நடக்க விரும்பினால், நம் இருதயங்களிலும் குடும்பங்களிலும் கிறிஸ்துவை அனுமதிக்கவேண்டும். குடும்பம் என்றால், அந்த வார்த்தைக்கு ஏற்றபடி இருக்கவேண்டும். அது பூமியில் ஒரு குட்டிப்பரலோகமாக இருக்கவேண்டும், பாசங்களை வேண்டுமென்றே நசுக்காமல், அவற்றைப் பேணி வளர்க்கிற இடமாக இருக்கவேண்டும். அன்பையும் பரிவையும் ஒருவர்மீது ஒருவருக்குள்ள மெய்யான நன்மதிப்பையும் பேணிவளர்ப்பதில்தான் நம் மகிழ்ச்சி உள்ளது. நாம் நம் தேவைகளை மறந்து, மற்றவர்களிடமிருந்து நாம் பெற்ற சிறு நன்மைகளுக்குக்கூட நன்றிகாட்டுகிற வாய்ப்புகளைத் தேடவேண்டும், மேலும், மற்றவர்களைச் சந்தோஷப்படுத்தவும், கனிவான இரக்கமிக்க செயல்களாலும், சிறுசிறு அன்பான செயல்களாலும் அவர்களுடைய துக்கங்களையும் பாரங்களையும் இலகுவாக்கி, அகற்றுவதற்கான வாய்ப்புகளைத் தேடவேண்டும். நம் குடும்பங்களிலிருந்து நாம் துவங்குகிற சிந்தனைமிக்க மனிதாபிமான செயல்கள், குடும்ப வட்டத்திற்கு வெளியேயும் பரவி, வாழ்க்கையின் ஒட்டுமொத்த மகிழ்ச்சிக்குப் பங்களிக்கின்றன; இந்தச் சிறுசிறு காரியங்களைப் புறக்கணிப்பது வாழ்க்கையின் ஒட்டுமொத்த கசப்புக்கும் துக்கத்திற்கும் வலுசேர்க்கின்றன.”

**கலந்துரையாடக் கேள்விகள்**

`திருமணமான தம்பதியரான உங்களுக்கு, உங்கள் உறவைப் பேண உதவின நியதிகள் யாவை? திருமணமாகாதவர்களுக்கு உங்களுடைய ஆலோசனை? திருமண வாழ்க்கை கொண்டு வருகிற சவால்களுக்கு அவர்கள் எவ்வாறு ஆயத்தப்படவேண்டும்?`

`அருமையான கிறிஸ்தவக் குடும்பத்தை உருவாக்கி, பிள்ளைகளை வளர்க்கிற அக்கறையுள்ள பெற்றோர், தங்கள் பிள்ளைகள் பெரியவர்களானபிறகு விசுவாசத்தை விட்டு வெளியே செல்கிற பிரச்சினையைக் கையாள வேண்டியிருக்கிறது. அவர்களுக்கு என்ன ஆலோசனையும் ஆறுதலும் நீங்கள் கொடுக்கலாம்? எதைப்பற்றிப் பேசாமல் இருப்பது நல்லது?`

`“ஞானமாய் நடந்து” என்பதைக் கலந்தாலோசியுங்கள். ஞானத்திற்கு எதிராக “முட்டாள்தனமாக” நடப்பது என்றால் என்ன? ஞானமாய் நடக்காமல் முட்டாள்தனமாக நடந்துவிட்டதாக எண்ணின அனுபவங்களிலிருந்து என்ன கற்றுக்கொண்டீர்கள்?`

`கிறிஸ்துவுக்குள் நம்மில் காணப்படவேண்டிய ஒற்றுமைபற்றி கொலோ 3:11 என்ன சொல்லுகிறது?`