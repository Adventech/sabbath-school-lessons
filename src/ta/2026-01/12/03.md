---
title:  பெற்றோரும் பிள்ளைகளும்
date:   16/03/2026
---

குடும்ப நிறுவனத்தில் மிகமுக்கிய பங்குவகிப்பவர்கள் பிள்ளைகள். தாங்கள் குடும்ப அங்கத்தினர்கள், பரலோக குடிமக்கள், அன்புக்கும் மதிப்புக்கும் உரியவர்கள் என்பதை அவர்கள் அறியவேண்டும். குடும்ப ஜெபம் மிகமிக முக்கியம்; காலையும் மாலையும் எளிமையாக, ஆனால் தவறாமல் குடும்ப ஜெபம் செய்யவேண்டும். சிறுவயதிலேயே வீட்டைச் சுத்தம் செய்வது போன்ற பொறுப்புகளைக் கற்றுக்கொடுக்கவேண்டும். “பிள்ளைகளே, உங்களைப் பெற்றாருக்கு எல்லாக் காரியத்திலேயும் கீழ்ப்படியுங்கள்; இது கர்த்தருக்குப் பிரியமானது” என்று பவுல் சொல்கிற கட்டளைகளுக்கு அவர்கள் கீழ்ப்படியவேண்டியது அவசியம்.

**பிள்ளைகளை வளர்ப்பதற்கு பின்வரும் வசனங்களில் கொடுக்கப்பட்டுள்ள நியதிகள் என்ன?**

`நீதி 22:6,15`

`மத் 19:14`

`உபா 6:6,7`

`நீதி 1:8,9`

போதனை, முன்மாதிரிமூலம் கர்த்தருக்காக சரியாகப் பயிற்சியளிக்கப்பட்ட பிள்ளைகள், குடும்பத்திற்கும் சபைக்கும் அதற்கும் அப்பாலும் பயன்மிக்கவர்களாக இருப்பார்கள். பெற்றோருக்கு பவுல் கொடுக்கிற ஆலோசனையும் சமநிலையானது; இருபுற பரிமாற்றத் தன்மை உடையது: “பிதாக்களே, உங்கள் பிள்ளைகள் திடனற்றுப்போகாதபடி, அவர்களுக்குக் கோபமூட்டாதிருங்கள்.” கொலோ 3:21. பெற்றோர், குறிப்பாக தகப்பன்மார் தங்கள் பிள்ளைகளுடன் பழகுகிற விதத்தையும், அவர்களை ஒழுக்கப்படுத்துகிற விதத்தையும் பொறுத்துதான் அவர்களுடைய ஆவிக்குரிய வளர்ச்சி அமையும்.

மேலும், பெற்றோரில் யாராவது ஒருவர் அல்ல, இருவரும் ஆலயம்செல்கிறவராக இருந்தால், பிள்ளைகளும் ஆலயம்செல்வதற்கான வாய்ப்பு அதிகம் இருப்பதாக ஆய்வுகள் காட்டுகின்றன. அதைவிட ஆச்சரியம், தாயைவிட தகப்பன் தொடர்ந்து ஆலயம்செல்கிறவராக இருந்தால், பெரும்பாலான பிள்ளைகள் தாங்கள் பெரியவர்களானபிறகும் ஆலயம்செல்கிறார்களாம். ஆகவே, தன் பிள்ளைகளின் ஆவிக்குரிய வளர்ச்சியில் தகப்பனுடைய பங்கை குறைத்து மதிப்பிடவே முடியாது. எனவே, தகப்பன்மார் தங்கள் கடமைகளில் தீவிர கவனம் செலுத்தவேண்டியது எவ்வளவு முக்கியம்!

`ஆனாலும் எல்லா தகப்பன்மாருமே தங்கள் பிள்ளைகளுக்கு நல்ல முன்மாதிரிகளாக இருப்பதில்லை. தேவன் நம் பிதாவாக இருக்கிறார் என்பதை அறிந்திருப்பது, பூலோக தகப்பன்மார்களால் மிகப்பெரிய பாதிப்பு ஏற்படும்போது, அந்தக் காயம் ஆறுவதற்கு எவ்வாறு உதவியாக இருக்கிறது?`