---
title:  தாழ்மையினால் ஒற்றுமை
date:   17/01/2026
---

### இவ்வார ஆராய்ச்சிக்கு
பிலி 2:1-11; எரே 17:9; பிலி 4:8; 1கொரி 8:2; ரோமர் 8:3; எபி 2:14-18.

> <p>மனன வசனம்</p>
> நீங்கள் ஏக சிந்தையும் ஏக அன்புமுள்ளவர்களாயிருந்து, இசைந்த ஆத்துமாக்களாய் ஒன்றையே சிந்தித்து, என் சந்தோஷத்தை நிறைவாக்குங்கள். பிலிப்பியர் 2:2.

ஒற்றுமையே வலிமை. இந்த உண்மையை அறிந்திருப்பது வேறு, அதன்படி நடப்பது வேறு. நாம் ஒற்றுமையை நிலைநாட்ட இயன்றமட்டும் முயன்றாலும், சில சமயங்களில் தோற்கலாம், அது வேறு, அதைக் குறைத்து மதிப்பிடுவது வேறு. அதனால்தான் பிலிப்பிய விசுவாசிகள், ‘இசைந்த ஆத்துமாக்களாய் ஒன்றையே சிந்திக்கும்படி’ பவுல் விரும்புகிறார்.

இயேசுவின் போதனையையும் முன்மாதிரியையும் அடிப்படையாக வைத்து, ஒற்றுமையின் அவசியத்தை பவுல் கூறுகிறார். புதிய ஏற்பாடு முழுவதிலும் இந்தக் கருத்து காணப்படுகிறது. பரலோகத்தில் பதவிக்கும் அதிகாரத்திற்கும் ஆசைப்பட்ட பெருமைகொண்ட ஒரு தூதனால்தான், பிரபஞ்சத்தில் ஒற்றுமைக் குலைவு உண்டானது; பரிபூரணமான சூழ்நிலை நிலவிய அந்த இடத்திலும் அந்த ஆசை வேகமாகப் பரவியது. ஏசா 14:12-14. பிறகு ஏதேன் தோட்டத்தில் அதே மனநிலை வெளிப்பட்டது; தேவன் விதித்திருந்த கட்டளைகளில் அதிருப்தி வந்தது; தேவன் திட்டமிட்டிருந்ததைவிட மேலான ஒரு நிலையை அடைய ஆசைப்பட்டதால், அங்கும் காலூன்றியது.

திருச்சபையில் ஒற்றுமைக்கான அடிப்படைபற்றி இந்த வாரம் பார்ப்போம். குறிப்பாக, இயேசு தம்மைத் தாழ்த்தியதை ஆராய்வோம். அவரையே நோக்கிப் பார்ப்பதால், அவரைப்போல வளருவதற்கான வழிகளையும் கற்றுக்கொள்ளலாம்.

2026, ஜனவரி 24 வகுப்புக்காகப் படிக்கவேண்டிய பாடம்