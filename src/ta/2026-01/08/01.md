---
title:  கிறிஸ்துவின் பிரதான தன்மை
date:   14/02/2026
---

### இவ்வார ஆராய்ச்சிக்கு
ஆதி 1:26,27; கொலோ 1:13-19; யோவான் 1:1-3; எபே 1:22; 1கொரி 12:12-27; 4:9; ரோமர் 6:3, 4.

> <p>மனன வசனம்</p>
> அவர் (கிறிஸ்து) அதரிசனமான தேவனுடைய தற்சுரூபமும், சர்வ சிருஷ்டிக்கும் முந்தின பேறுமானவர். ஏனென்றால் அவருக்குள் சகலமும் சிருஷ்டிக்கப்பட்டது; பரலோகத்திலுள்ளவைகளும் பூலோகத்திலுள்ளவைகளுமாகிய காணப்படுகிறவைகளும் காணப்படாதவைகளுமான சகல வஸ்துக்களும், சிங்காசனங்களானாலும், கர்த்தத்துவங்களானாலும், துரைத்தனங்களானாலும், அதிகாரங்களானாலும், சகலமும் அவரைக்கொண்டும் அவருக்கென்றும் சிருஷ்டிக்கப்பட்டது. அவர் எல்லாவற்றிற்கும் முந்தினவர், எல்லாம் அவருக்குள் நிலைநிற்கிறது. கொலோசெயர் 1:15-17.

பாடம் 1,2இல் தொடங்கிய கொலோசெயர் நிருபத்தின் ஆராய்ச்சியை இந்த வாரத்திலிருந்து தொடருவோம். விசுவாசிகள் தேவனுக்குப் பிரியமாக வாழ வேண்டுமென்று பவுல் ஜெபித்ததாக 2ம் பாடம் வியாழக்கிழமையில் பார்த்தோம். கொலோ 1:9-12. இரண்டு பகுதிகளை வேறுபடுத்திக் காட்டுகிறார்: ஒளியும் இருளும்; “ஒளியின் அரசு” கொலோ 1:12, சமகால மொழிபெயர்ப்பு. “இருளின் அதிகாரம்” கொலோ 1:13. ஒளி ராஜ்யத்தின் நித்திய சுதந்தரத்தில் நாம் பங்கெடுப்பதற்கு தேவன் நம்மைத் தகுதிப்படுத்தியிருக்கிறார். இருளின் அதிகாரத்திலிருந்து விடுவித்திருக்கிறார். “தமது அன்பின் குமாரனுடைய ராஜ்யத்திற்கு உட்படுத்தி(யிருக்கிறார்). அவருக்குள், பாவமன்னிப்பாகிய மீட்பு நமக்கு உண்டாயிருக்கிறது.” கொலோ 1:13,14. நம் சிருஷ்டிகரும் தேவனுமான இயேசுவில், அவருக்குள்தாம் நமக்கு மீட்பு உண்டாயிருக்கிறது. அவரே நம் மீட்புக்கானவர்றைச் செய்தார்; அவரில் விசுவாசம் வைப்பதால், நாம் இருளின் ராஜ்யத்திலிருந்து அவருடைய பிரியமான குமாரனுடைய ராஜ்யத்திற்குள் கொண்டுசெல்லப்படுகிறோம்.

இயேசு கிறிஸ்துவைப்பற்றி புதிய ஏற்பாட்டு சொல்கிற விலாவாரியானதும் நுணுக்கமானதுமான அறிக்கைகளில் ஒன்றை இந்த வாரம் பார்ப்போம். இயேசு “அதரிசனமான தேவனுடைய தற்சுரூபம்”, “சர்வ சிருஷ்டிக்கும் முந்தின பேறானவர்” என்றால் என்ன அர்த்தம்?

2026, பெப்ரவரி 21 வகுப்புக்காகப் படிக்கவேண்டிய பாடம்