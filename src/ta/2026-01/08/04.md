---
title:  சரீரத்தின் (திருச்சபையின்) தலை
date:   17/02/2026
---

`எபே 1:23; கொலோ 2:10 ஆகிய வசனங்களில் “தலை” என்பதின் அர்த்தம் என்ன? இயேசுவை “சபைக்குத் தலை” என்று பவுல் சொல்வதின் அர்த்தம் என்ன? எபே 5:23.`

உலகம் முழுவதிலும், எந்த மொழியாக இருந்தாலும், தலைமைப்பதவியில் இருப்பவர்களை “தலை” என்று உருவகமாகப் பேசுவது இயல்பு. பழைய, புதிய ஏற்பாடுகளில் பல இடங்களில் அதேபோல் வருகிறது. பின்வரும் வசனங்களில் “தலை” என்பது வருகிற விதத்தைக் கவனியுங்கள்:

1. யாத் 18:25 - “மோசே இஸ்ரவேலர் எல்லாரிலும் திறமையுள்ள மனிதரைத் தெரிந்துகொண்டு, அவர்களை ஆயிரம்பேருக்கு அதிபதிகளாகவும், நூறுபேருக்கு அதிபதிகளாகவும், ஐம்பதுபேருக்கு அதிபதிகளாகவும், பத்துபேருக்கு அதிபதிகளாகவும் ஜனங்கள்மேல் தலைவராக்கினான்.”
2. எண் 31:26 - “சபையினுடைய பிதாக்களாகிய தலைவர்.”
3. உபா 28:14 - இஸ்ரவேலர் கீழ்ப்படிந்தால், தேவன் அவர்களை “வாலாக்காமல் தலையாக்குவார்.”
4. ஏசா 7:8 - “சீரியாவின் தலை தமஸ்கு, தமஸ்குவின் தலை ரேத்சீன்.”
5. ஓசியா 1:11 - “யூதாவின் மக்களும், இஸ்ரயேல் மக்களும் தங்களுக்கு ஒரே தலைவனை நியமிப்பார்கள்.” சமகால மொழிபெயர்ப்பு.
6. மீகா 3:9 - “யாக்கோபு குடும்பத்தின் தலைவர்களே, இஸ்ரயேல் குடும்பத்தின் ஆளுநர்களே.” சமகால மொழிபெயர்ப்பு.
7. 1கொரி 11:3 - “ஒவ்வொரு புருஷனுக்கும் கிறிஸ்து தலையாயிருக்கிறார்.”

எனவே, சபையின் தலைவராகிய கிறிஸ்துவானவர் சபையின் ஒற்றுமைக்கும் வளர்ச்சிக்கும் தேவையான தலைமைத்துவத்தையும், வழிகாட்டலையும், போஷாக்கையும் அருளுகிறார். கொலோ 2:18.

`1கொரி 12:12-27இலும் சபையை ஒரு “சரீரமாக” பவுல் விவரிக்கிறார். இந்த உருவகத்தில் சபையின் வேறு என்ன அம்சங்கள் உள்ளன?`

தலையில்லாமல் சரீரத்தால் வாழமுடியாததுபோல, சரீரத்தின் ஏதாவது பகுதி இல்லாமல் போனாலும் வாழ்வது கடினம். ஒன்றை இழக்கும்வரை அது எவ்வளவு முக்கியமானது என்பதை நாம் உணருவதில்லை.

`“கை வேண்டுமா? கண் வேண்டுமா?” என்று தீர்மானிக்கச் சொன்னால் என்ன தேர்ந்தெடுப்பீர்கள்? திருச்சபையின் அங்கத்தினர்களில் ஒவ்வொருவரும் முக்கியம் என்பதுபற்றி இது சொல்வது என்ன?`