---
title:  ஒப்புரவாகுதலும் நம்பிக்கையும்
date:   21/02/2026
---

### இவ்வார ஆராய்ச்சிக்கு
கொலோ 1:20-29; எபி 5:27; எபே 3:17; ரோமர் 8:18; எபே 1:7-10; 3:3-6; நீதி 14:12.

> <p>மனன வசனம்</p>
> “நாம் அவருக்குள் தேவனுடைய நீதியாகும்படிக்கு, பாவம் அறியாத அவரை நமக்காகப் பாவமாக்கினார்.” 2 கொரிந்தியர் 5:21.

கொலோ 1:20இல் வலியுறுத்தின ஒப்புரவாகுதல் கருத்தை (பாடம் 8, வியாழக்கிழமை), பவுல் தொடருகிறார். ஒப்புரவாகுதல்பற்றி அங்கு பிரபஞ்ச அளவில் பேசினார்; இங்கு தனிப்பட்ட அளவில் பேசுகிறார். இயேசு சிலுவையில் மரித்ததன்மூலம் சகல ஜீவிகளும் ஒப்புரவாகுவதைச் சாத்தியமாக்கினார். குறிப்பாக மனிதர்கள் பாவத்தினால் தேவனுடைய ஜீவனுக்கு அந்நியராக இருந்தார்கள், இப்போது, விசுவாசத்தினால் அவருடன் ஒப்புரவாகிறார்கள்.

தனிநபருடைய ஒப்புரவாகுதலின் செயல்முறையை இந்த வாரம் விரிவாகப் பார்ப்போம். பிரபஞ்ச ஒப்புரவாகுதலைப்போல, தனிநபர் ஒப்புரவாகுதலும் கிறிஸ்துவின் மரணத்தினால்தான் நடக்கிறது. தனிப்பட்ட அனுபவத்தில், சிலுவை வெறும் அடையாளமாக அல்லாமல், தனிப்பட்ட அனுபவம் சம்பந்தப்பட்டதாக மாறுகிறது. மனிதர்கள் சுவிசேஷத்தைக் கேட்டு, மகிமையின் நம்பிக்கையான கிறிஸ்துவை ஏற்றுக்கொள்ளும்போது, தேவ அன்பு அவர்களை மாற்றுகிறது.

தலைமுறை தலைமுறைகளுக்கும் மறைவாயிருந்த “இரகசியம்”பற்றி பவுல் பேசுகிறார். கொலோ 1:26. அந்த இரகசியம் என்ன? அதில் தனிநபருக்கும் பிரபஞ்சத்திற்கும் என்னவெல்லாம் அடங்கியிருக்கிறது? பவுல் மிகவும் உற்சாகத்துடன் அறிவித்த சுவிசேஷத்திற்கும் இந்த “இரகசியத்திற்கும்” உள்ள தொடர்பு என்ன?

2026, பெப்ரவரி 28 வகுப்புக்காகப் படிக்கவேண்டிய பாடம்