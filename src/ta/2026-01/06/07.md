---
title:  மேலும் படிக்க
date:   06/02/2026
---

“சீரும் சிறப்புமான குணத்தை வளர்க்க விரும்புகிறவன், சமநிலை கிறிஸ்தவனாகக் காணப்பட விரும்புகிறவன் கிறிஸ்துவுக்கு அனைத்தையும் கொடுக்கவேண்டும், கிறிஸ்துவுக்காக அனைத்தையும் செய்யவேண்டும்; அரைகுறை மனதுடனான சேவையை மீட்பர் ஏற்றுக்கொள்ள மாட்டார். சுய அர்ப்பணிப்பின் அர்த்தத்தை தினமும் அவன் கற்றுக்கொள்ள வேண்டும். தேவ வார்த்தையை ஆராய்ந்து, அதன் அர்த்தத்தைக் கற்று, அதன் போதனைகளுக்குக் கீழ்ப்படியவேண்டும். அவ்வாறு கிறிஸ்தவத்தின் மகத்தான நிலையை அவன் எட்டமுடியும். தினமும் தேவன் அவனிடம் கிரியைசெய்கிறார், இறுதிச் சோதனையின் காலத்தில் நிலைநிற்கும்படி குணத்தைப் பூரணப்படுத்துகிறார். அந்த விசுவாசி ஒவ்வொரு நாளும் மனிதர்களுக்கும் தேவதூதர்களுக்கும் முன்பாக வேடிக்கைப் பொருளாக வைக்கப்பட்டு, விழுந்துபோன மனிதர்களுக்கு சுவிசேஷம் என்ன செய்யமுடியும் என்பதைக் காட்டுகிறான்.”–Ellen G. White, The Acts of the Apostles, p. 483.

“மணவாளனுடைய வருகைக்காகக் காத்திருக்கிறவர்கள் பிற மக்களிடம், ‘இதோ உங்கள் தேவன்’ என்று சொல்லவேண்டும். உலகத்திற்குக் கொடுக்கவேண்டிய இரக்கத்தின் கடைசிச் செய்தி, அதன் கடைசி ஒளிக்கதிர்கள், அவரது அன்பாகிய குணத்தின் வெளிப்பாடாக இருக்கிறது. தேவ பிள்ளைகள் அவரது மகிமையை வெளிப்படுத்த வேண்டும். தங்களுடைய வாழ்க்கையிலும் குணத்திலும் தேவ கிருபை தங்களுக்காகச் செய்ததை வெளிப்படுத்தவேண்டும்.–Ellen G. White, Christ’s Object Lessons, pp. 415, 416.

**கலந்துரையாடக் கேள்விகள்**

`கர்த்தருக்குள் சந்தோஷமாக இருப்பதுபற்றி தியானியுங்கள். நம் பாடுகளில் நாம் மகிழவேண்டும் என்பது வேதாகம கருத்தாக இருந்தாலும், அதில் நாம் சந்தோஷமாக இருக்கும்படி சொல்லாமல், கர்த்தருக்குள் சந்தோஷமாக இருக்கும்படி சொல்லப்படுகிறது. கர்த்தரையும் அவரது தயவையும் வல்லமையையும் அன்பையும் இரட்சிப்பையும் எப்போதும் நமக்குமுன் வைத்திருப்பது ஏன் முக்கியம்? அவ்வாறு செய்வது வாழ்க்கையின் சோதனைகளின் மத்தியில் எவ்வாறு அதிக நன்மையை உண்டாக்கும்?`

`கிறிஸ்தவர்களில் “நற்கிரியைகளை” உருவாக்குவதில் கிருபையின் பங்குபற்றி மேலுள்ள மேற்கோள்கள் என்ன சொல்கின்றன? இந்தக் கிருபை நம்மில் செயல்படவேண்டியது, கிறிஸ்துவின் சீக்கிர வருகையை எதிர்பார்க்கிற நமக்கு எவ்வளவு முக்கியம்? நாம் நற்கிரியைகளால் இரட்சிக்கப்படாவிட்டாலும்கூட, நற்கிரியைகள் இல்லாவிட்டால் நாம் இரட்சிக்கப்பட்டதாக அர்த்தமா?`

`மாம்சத்தில் நம்பிக்கை வைக்கவேண்டாம் என்பதின் அர்த்தம் என்ன? நாம் ஏன் அதில் நம்பிக்கை வைக்கக்கூடாது? நம் மாம்சமானது தேவன் தந்த ஓர் ஈவு அல்லவா?`