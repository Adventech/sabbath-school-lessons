---
title:  கிறிஸ்துவில்மட்டுமே நம்பிக்கை
date:   31/01/2026
---

### இவ்வார ஆராய்ச்சிக்கு
பிலி 3:1-16; ரோமர் 2:25-29; யோவான் 9:1-39; எபே 1:4,10; 1கொரி 9:24-27.

> <p>மனன வசனம்</p>
> “இப்படி நான் அவரையும் அவருடைய உயிர்த்தெழுதலின் வல்லமையையும், அவருடைய பாடுகளின் ஐக்கியத்தையும் அறிகிறதற்கும், அவருடைய மரணத்திற்கொப்பான மரணத்திற்குள்ளாகி, எப்படியாயினும் நான் மரித்தோரிலிருந்து உயிரோடெழுந்திருப்பதற்குத் தகுதியாகும்படிக்கும்.” பிலிப்பியர் 3:10,11.

நாம் நியாயப்பிரமாணத்தின் கிரியைகளினால் அல்லாமல் விசுவாசத்தால் இரட்சிக்கப்படுகிறோம் என்பது நமக்கு குழப்பமாக இருக்கலாம். நம் இரட்சிப்புக்கு நம் கிரியைகள் உதவமுடிவதுபோல நினைத்து, அவற்றைச் சார்ந்திருக்கிறோம். இரட்சிப்புக்கு விருத்தசேதனம் அவசியமெனச் சொன்னவர்களைக் கண்டித்து பவுல் எழுதுகிறார்.

விருத்தசேதனம் போன்ற கிரியைகள் இரட்சிப்புக்கு உதவுவதாக யாரும் எண்ணாதபடிக்கு, நீதியானது நியாயப்பிரமாணத்தினால் அல்ல விசுவாசத்தால் ஈவாகக் கிடைப்பதாக பவுல் தெளிவுப்படுத்துகிறார். இன்று விருத்தசேதன சடங்கு இல்லையென்றாலும், அதுசுட்டிக்காட்டுகிற நியதி காணப்படுகிறது.

புரொட்டஸ்டன்ட் சீர்திருத்தமும்கூட கிறிஸ்துவைப் பின்பற்றுகிறவர்களில் விசுவாசமும் கிரியைகளும் ஆற்றுகிற பங்கை அடிப்படையாக வைத்தே உருவானது. எனவே கிறிஸ்துவே நமக்கு எல்லாமுமாக, “விசுவாசத்தைத் துவக்குகிறவரும் முடிக்கிறவருமாக” இருக்கிறார். எபி 12:2. நம் முன்னுரிமைகள் சரியாக இருந்தால், தேவ அன்பின் நிச்சயத்துடன் வாழ்வோம்; “மாம்சத்தின்மேல் நம்பிக்கையாயிராமல்” இரட்சிப்பின் வாக்குறுதியில் களிகூருவோம்.

2026, பெப்ரவரி 7 வகுப்புக்காகப் படிக்கவேண்டிய பாடம் 46