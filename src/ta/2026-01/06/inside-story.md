---
title:  மிஷன் கதை
date:   06/02/2026
---

### எதிர்பாராமல் சபைக்குச் செல்தல்

ஒரு ஞாயிற்றுக்கிழமை காலையில் எழுந்ததுமே ஆலயத்திற்குச் செல்லவேண்டும் என்று கில்பர்ட் ஃபிமாகாவுக்கு அதிக ஆர்வமுண்டானது. 22 வயதான ஃபிமாகா, தன் அறைத்தோழரான தன் சக மருத்து ஊழியப்பணியாளரிடம் தன் ஆசையைப் பகிர்ந்துகொண்டார். சாம்பியாவின் கிராமப்புறப் பகுதி ஒன்றில் மூன்றுவார ஊழியப்பணிக்காக அவர்கள் வந்திருந்தார்கள்.

“இங்கு ஏதாவது ஆலயத்திற்குச் சென்றால் நன்றாக இருக்கும். அங்கு தேவ வார்த்தையைப் பகிர்ந்துகொள்ளலாம், ஏழாம் நாள் ஓய்வுநாள்பற்றிச் சொல்லலாம்” என்று கூறினார்.

பிறகு சிரித்தார். அவரது தோழரும் சிரித்தார். அது அர்த்தமற்ற பேச்சுபோலத் தோன்றியது. ஆனாலும் ஆலயத்திற்குச் செல்லவேண்டும் என்கிற ஆசை மனதிற்குள் இருந்தது. அதனால் சென்றார். அருகிலிருந்த ஒரு சபைக்குச் சென்றபோது, பதட்டமாக இருந்தது. அவர்களிடம் போய், “இது ஆராதனை நாளல்ல” என்று சொல்லமுடியாது.

ஆனால் அங்கிருந்தவர்கள் சீக்கிரமே அவரிடம் நட்பாகப் பழகினார்கள். அவர் மருத்துவ ஊழியர் என்பதை அறிந்து, அவரை அன்பாக வரவேற்றார்கள். பிறகு, சபைத்தலைவர்களுடன் அவரை உட்காரச் செய்தார்கள்.

பிரசங்க நேரம் வந்தபோது, அவரைப் பிரசங்கம் பண்ணும்படி அழைத்தார்கள். தாழ்மையுடன் பிரசங்க மேடைக்குச் சென்றார், ஆனால் ஓய்வு நாள்பற்றிப் பேசுவதற்கு பயமாக இருந்தது. யோபு புத்தகத்திலிருந்து பேச ஆரம்பித்தார்.

அப்போது, “ஓய்வுநாள்பற்றிப் பேசு” என்று ஒரு சத்தம் கேட்டது. ஆனால் அதை சட்டை செய்யாமல், தொடர்ந்து பிரசங்கித்தார். மீண்டும் அந்தச் சத்தம் கேட்டது.

மூன்றாவது முறை அந்தச் சத்தம் கேட்டபோது, கில்பர்ட் லேவி 23:3 க்கு வேதாகமத்தைத் திருப்பி, “ஆறுநாளும் வேலைசெய்யவேண்டும்; ஏழாம்நாள் பரிசுத்த சபைகூடுதலான ஓய்வுநாள், அதில் ஒரு வேலையும் செய்யவேண்டாம்; அது உங்கள் வாசஸ்தலங்களிலெல்லாம் கர்த்தருக்கென்று ஓய்ந்திருக்கும் நாளாயிருப்பதாக” என்று வாசித்தார். பிறகு மத் 28:1, ஆதி 2:1-3 வசனங்களையும் வாசித்தார்.

“ஏழாம் என்பது ஞாயிற்றுக்கிழமை அல்ல, சனிக்கிழமை, எனவே ஆராதனையின் நாள் ஞாயிறு அல்ல, சனிக்கிழமை” என்று சொன்னார்.

அவர் பிரசங்கம் செய்து முடித்ததும், சபைத்தலைவர் ஒருவர் எழுந்து, “நான் ஞாயிற்றுக்கிழமையில் ஆராதனை செய்வதை நிறுத்திவிட்டேன், சனிக்கிழமையில்மட்டுமே ஆராதனை செய்கிறேன்” என்று சொன்னார்.

ஆராதனை முடிந்து சென்றபோது, “நாம் தவறான நாளில் ஆராதனை செய்து கொண்டிருப்பது நமக்குத் தெரியாமல் போய்விட்டது” என்று ஒருவர் சொன்னார். “இனி சனிக்கிழமையில்தான் ஆராதனை செய்யவேண்டும்” என்று இன்னொருவர் சொன்னார். பிறகு சில நாட்களில் சபைத்தலைவர் ஞானஸ்நானம் பெற்று, செவந்த்-டே அட்வென்டிஸ்ட் சபையில் சேர்ந்தார். அந்த சபையின் அங்கத்தினர்கள் பலர் ஞானஸ்நானத்திற்கு ஆயத்தமாகி வருகிறார்கள்.