---
title:  கிறிஸ்துவுக்குள் பரிபூரணமுள்ளவர்கள்
date:   28/02/2026
---

### இவ்வார ஆராய்ச்சிக்கு
1கொலோ 2; எபி 7:11; ஏசா 61:3; 1 கொரி 3:6; உபா 31:24-26; ரோமர் 2:28, 29; 7:7.

> <p>மனன வசனம்</p>
> “ஆகையால், போஜனத்தையும் பானத்தையும் குறித்தாவது, பண்டிகை நாளையும் மாதப்பிறப்பையும் ஓய்வுநாட்களையுங்குறித்தாவது, ஒருவனும் உங்களைக் குற்றப்படுத்தாதிருப்பானாக. அவைகள் வருங்காரியங்களுக்கு நிழலாயிருக்கிறது; அவைகளின் பொருள் கிறிஸ்துவைப்பற்றினது.” கொலோசெயர் 2:16,17.

நீங்கள் ஏன் ஓய்வுநாளை ஆசரிக்கிறீர்கள் என்று யாராவது உங்களிடம் கேட்டிருக்கிறார்களா? ஏன் இன்றைய வசனத்தையும்கூட ஒரு “மோசமான எதிர்வாதமாக” அவர்கள் பயன்படுத்தியிருக்கலாம். ஆனாலும், நான்காம் கற்பனை சம்பந்தமாக இந்த வசனம் எழுதப்படவில்லை. மாறாக சபையிலிருந்த சில கள்ளப்போதகர்கள் கற்பித்த தவறுகளுக்கு பிரதிவினையாக எழுதப்பட்டது. அந்தத் தவறுகள் என்ன?

முதலாவது, அந்தக் கள்ளப்போதனை “லௌகீக ஞானம்”, “மனுஷர்களின் பாரம்பரியம்”, “உலகவழிபாடுகள்”, “கிறிஸ்துவைப் பற்றினதல்ல” என்று அழைக்கப்படுகிறது. கொலோ 2:8.

அதில் விருத்தசேதனம்பண்ணுவதும், யூதப்பண்டிகைகளை ஆசரிப்பதும் அடங்கும். கொலோ 2:11,16. மேலும், யூதச் சுத்திகரிப்பு சடங்குகளும், உணவுடன் சம்பந்தப்பட்ட சட்டத்திட்டங்களும் அடங்கும். கொலோ 2:16,21. தேவதூதர்களுக்கு ஆராதனைசெய்கிற முயற்சியாக தூதர்களைத் தொழுவதும், தூதர்களோடு தொழுவதும் அடங்கும். கொலோ 2:19.

இறுதியாக, அது “மனுஷருடைய கற்பனைகளையும் போதனைகளையும்” அடிப்படையாகக் கொண்டது; சந்நியாச நடவடிக்கைகளும் அதில் அடங்கும். கொலோ 2:22,23. இந்தக் கள்ளப்போதகர்கள் பக்திகாட்டிய போதிலும்கூட சுவிசேஷம்பற்றி தவறாகப் புரிந்திருந்தார்கள். ஏனென்று இந்த வாரம் பார்ப்போம். ஏழாம் நாளை ஓய்வுநாளாகக் கைக்கொள்வதுபற்றி மனன வசனம் பேசவில்லை என்பதையும் பார்ப்போம்.

2026, மார்ச் 7 வகுப்புக்காகப் படிக்கவேண்டிய பாடம்