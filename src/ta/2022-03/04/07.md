---
title:  மேலும் படிக்க
date:   22/07/2022
---

‘குணத்தில் மேம்படுவதுதான் மனிதர்களிடம் ஒப்படைக்கப்பட்ட பணிகளிலேயே மிக முக்கியப் பணி; முன்னெப்போதும் இல்லாத அளவுக்கு அதைக் கருத்தோடு ஆராய்வது முக்கியமாகியுள்ளது. எந்தவொரு முந்தைய தலைமுறையும் இவ்வளவு முக்கியமான பிரச்சனைகளைச் சந்திக்க அழைக்கப்படவில்லை; இதற்கு முன்னிருந்த வாலிப ஆண்களும் பெண்களும் இன்று சந்திப்பது போன்ற பெரிய ஆபத்துகளைச் சந்தித்ததில்லை’.

‘உவமையில், புத்தியற்ற கன்னிகைகள் எண்ணெய்க்காகக் கெஞ்சிக் கேட்டும், அதைப் பெறமுடியாமல் போனது. இது நெருக்கடியின் காலத்தில் நிற்பதற்கான குணத்தை உருவாக்க ஆயத்தம் செய்யாதவர்களைச் சுட்டிக்காட்டுகிறது. இது அவர்கள்போய் தங்கள் அக்கம்பக்கத்தாரிடம், உங்கள் குணத்தைக் கொடுங்கள் அல்லது தொலைந்துபோவேன் என்று கேட்பதற்குச் சமம். புத்தியுள்ள கன்னிகைகள் தங்கள் எண்ணெயை புத்தியற்ற கன்னிகைகளின் மங்கலாக எரிந்த விளக்குகள் எரியும்படி கொடுக்க முடியவில்லை. குணத்தைப் பரிமாற்றம் செய்ய முடியாது. அது விற்பதற்கோ வாங்குவதற்கோ அல்ல; அதை முயன்று பெற வேண்டும். தவணையின் காலத்தைப் பயன்படுத்தி நீதியான குணத்தைப் பெறுவதற்கான வழியை ஒவ் வொரு நபருக்கும் ஆண்டவர் ஏற்படுத்தியிருக்கிறார்; ஆனால் கடினமான அனுபவங்கள் வழியாகச் சென்றும், பாடுகளின் மத்தியில் பொறுமையை வெளிப்படுத்தும்படி மாபெரும் ஆசிரியரிட மிருந்து பாடங்களைக் கற்றும், அசைக்கச்சாத்தியமற்ற மலைகளை அசைக்கும்படி விசுவாச மாக வாழ்ந்தும் ஒருவர் பெற்ற குணத்தை அவர் மற்றொருவருக்குப் பரிமாற்றம் செய்கிற வழியை தேவன் ஏற்படுத்தவில்லை".

**கலந்துரையாடக் கேள்விகள்**

`1. ‘குணத்தை மேம்படுத்துவது’ என்றால் என்ன? அதை எவ்வாறு செய்யலாம்? உங்கள் வாழ்க்கையிலும் திருச்சபைக் குடும்பத்திலும் குணம் மேம்படுத்துவதை பிறர் காணும் வகையில் வெளிப்படுத்த எவ்வளவு முன்னுரிமை வழங்க வேண்டும்?`

`2. ஒரு கிறிஸ்தவனின் வாழ்க்கையில் விசுவாச சமுகத்தின் முக்கியப் பங்குபற்றி வியாழக்கிழமை பாடத்தில் படித்தோம். உங்கள் ஸ்தலத் திருச்சபை எவ்வளவு தூரம் கிறிஸ்துவின் சரீரமாகச் செயல்படுகிறது? ஒரு விசுவாச சமுகமாக எவ்வளவு தூரம் ஆண்டவரை எடுத்துக்காட்டுகிறீர்கள்? அதில் மேம்பட என்ன செய்யலாம்?`

`3. நாம் விசுவாசத்தால்மட்டுமே இயேசுவில் இரட்சிக்கப்பட்டாலும், குணத்தை மேம் படுத்துவது ஏன் முக்கியம்? அவருடைய நீதியும் நிறைவான குணமும்மட்டுமே நம்மை இரட்சித்தாலும், நம் குணத்தை மேம்படுத்தவேண்டியது ஏன் அவசியம்?`

`4. சிறுவயதிலேயே கண்பார்வையும், செவித்திறனும் இழந்த கெலன் ஹெல்லர், ‘எளி தாகவும் அமைதியாகவும் குணத்தை மேம்படுத்த முடியாது. பாடுகள் மற்றும் உபத் திரவங்களின் அனுபவங்கள் மூலமாகத்தான் ஆத்துமாவைப் பெலப்படுத்தவும், பார் வையைத் தெளிவுப்படுத்தவும், இலட்சியத்தில் ஊக்கமடையவும், வெற்றியைச் சாத் தியமாக்கவும் முடியும்’ என்று எழுதுகிறார்.ஒத்துக்கொள்கிறீர்களா? குணம், உபத்திரவம், மாபெரும் போராட்டம் ஆகியவற்றிற்கு இடையேயான தொடர்புபற்றி விவாதியுங்கள்.`