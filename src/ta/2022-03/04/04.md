---
title:  இயேசுவின் கடைசி வார்த்தைகள்
date:   19/07/2022
---

இயேசு எருசலேமில் இருந்தார்; அவர் மரணம் நெருங்கியிருந்தது. பஸ்காவுக்குமுன் இயேசு கடைசியாகச் செய்த போதனைகளில் தம் சீடர்களுக்கு சில உவமைகளைச் சொன்னார். அவற்றில் பத்துக் கன்னிகைகள் உவமையும் செம்மறியாடு வெள்ளாடு உவமையும் அடங்கும். மத்தேயு சுவிசேஷத்தில் இதைக்காணலாம். இயேசுவின் வருகைக்காகக் காத்திருக்கும்போது நாம் வாழவேண்டிய விதம்பற்றி இந்த உவமைகள் சொல்கின்றன. எனவே இயேசுவின் வருகைக்கான அனைத்து அறிகுறிகளும் காணப்படுகிற இந்நாட்களில், அந்த உவமைகள் சொல்கிற செய்தி நமக்கும் பொருந்தக்கூடியதே.

பத்துக் கன்னிகைகள் பற்றிய உவமையில், எண்ணெய் என்பது பரிசுத்த ஆவியானவரைச் சுட்டிக்காட்டுவதாக வேத விளக்கவுரையாளர்கள் சொல்கிறார்கள். மத் 25:1-12. எலன் ஒய்ட்டும் அதை ஆமோதிக்கிறார்; ஆனால், எண்ணெயானது ஒருவரும் நமக்குப் பெற்றுக்கொடுக்க முடியாத நற்குணத்திற்கு அடையாளமாக இருப்பதாகவும் சொல்கிறார்.

**அந்த உவமையை வாசியுங்கள். நீங்கள் எண்ணெயைப் பரிசுத்த ஆவியின் அடையாளமாகப் பார்க்கிறீர்களா? அல்லது நற்குணத்தைப் பெறுவதின் அடையாளமாகப் பார்க்கிறீர்களா என்பதைப் பொறுத்து, அந்த உவமையின் அர்த்தம் என்ன வழிகளில் மாறுகிறது? எண்ணெய் பரிசுத்த ஆவியைச் சுட்டிக்காட்டுகிறதா? அல்லது கிறிஸ்து போன்ற குணத்தைச் சுட்டிக்காட்டுகிறதா என்பதை பொறுத்து இந்த உவமை உங்கள் வாழ்க்கையில் ஏற்படுத்துகிற தாக்கம் என்ன?**

`பரிசுத்த ஆவியானவர்`

`குணம்`

`செம்மறியாடுகள்-வெள்ளாடுகள் உவமையை வாசியுங்கள். மத் 25:31-46. என்ன நிபந்தனையின் அடிப்படையில் வெள்ளாடுகளும் செம்மறியாடுகளும் பிரிக்கப் படுகின்றன?`

செம்மறியாடுகளையும் வெள்ளாடுகளையும் அவற்றின் குணத்தையும், கிரியைகளையும் வைத்து ராஜா பிரிக்கிறார். கிரியைகளால் இரட்சிக்கப்படுவது பற்றி இயேசு இங்கு சொல்லவில்லை; ஆனாலும், இரட்சிப்பின் திட்டத்தில் குணவளர்ச்சி எவ்வளவு முக்கியம் என்பதையும், கிறிஸ்து மெய்யாகவே இரட்சித்திருப் பவர்கள் தங்கள் வாழ்க்கையிலும் குணத்திலும் அந்த இரட்சிப்பை எவ்வாறு பிரதிபலிப்பார்கள் என்பதையும் அதிலிருந்து காணமுடிகிறது.

`‘யாரும் பார்க்காதபோது ஒருவர் என்ன செய்கிறார் என்பதில்தான் அவர் குணம் இருக்கிறது’ என்று சொல்லுவார்கள். யாரும் பார்க்காதபோது நீங்கள் எப்படிப்பட்ட நபராக இருக்கிறீர்கள்? நீங்கள் செய்யவேண்டிய மாற்றங்கள்பற்றி உங்கள் பதில் சொல்வது என்ன?`