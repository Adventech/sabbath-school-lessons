---
title:  பொற்கொல்லரின் முகம் தெரிதல்
date:   16/07/2022
---

### இவ்வார ஆராய்ச்சிக்கு
மத் 5:16; 1கொரி 4:9; எபே 3:10; யோபு 23:1-10; மத் 25:1-12; தானி 12:1-10; எபே 4:11-16.

> <p>மனன வசனம்</p>
> ‘நாமெல்லாரும் திறந்த முகமாய்க் கர்த்தருடைய மகிமையைக் கண்ணாடியிலே காண்கிறதுபோலக் கண்டு, ஆவியாயிருக்கிற கர்த்தரால் அந்தச் சாயலாகத்தானே மகிமையின்மேல் மகிமையடைந்து மறுரூபப்படுகிறோம்’. 2கொரிந்தியர் 3:18.

‘ஏமி கார்மைக்கேல் அம்மையார் இந்தியாவில் சிறுவர்கள் சிலரை ஒரு பாரம்பரிய பொற்கொல்லரிடம் அழைத்துச் சென்றார். நிலக்கரி எரிந்துகொண்டிருக்க, அதன் நடுவில் வளைவான கூரை ஓடு ஒன்று இருந்தது. அந்த ஓட்டின்மேல் உப்பு, புளி, செங்கல் தூள் சேர்ந்த கலவை இருந்தது. அந்தக் கலவைக்குள் தங்கம் பதிந்திருந்தது. தீயில் அந்தக் கலவை எரிந்தபோது, தங்கம் தூய்மையாகியது. அந்தப் பொற்கொல்லர் இடுக்கியால் தங்கத்தை வெளியே எடுத்துப் பார்த்தார்; தங்கம் போதுமான அளவு சுத்திகரிக்கப்படாமல் இருந்தால், மீண்டும் புதிதாக அந்தக் கலவையுடன் சேர்த்து தங்கத்தை தீயில் வைத்தார். ஆனால் ஒவ்வொருமுறை தங்கத்தை உள்ளே வைக்கும்போதும் சூட்டை அதிகமாக்கினார். ‘‘தங்கம் சுத்தமாகிவிட்டதை எப்படித் தெரிந்துகொள்வீர்கள்?’’ என்று சிறுவர்கள் கேட்டார்கள். ‘‘என் முகத்தை நான் அதில் காணும்போது’’ என்று சொன்னார்’.—Amy Carmichael, Learning of God (Fort Washington, PA: Christian Literature Crusade, 1989), p. 50.

தேவன் நம்மைப் புடமிட்டு, பொன்னைப் போலச் சுத்திகரித்து, தம் சாயலில் நம்மை மாற்ற விரும்புகிறார். அது ஆச்சரியமான ஓர் இலக்கு; வாழ்க்கையின் அக்கினிக் குப்பிகளுக்குள் கடந்துசெல்லும்போதுதான், கிறிஸ்துவைப் போன்ற குணம் நம்மில் உருவாகிறது என்பதும் ஆச்சரியமானது. 

**இவ்வாரக் கண்ணோட்டம்**: சுத்திகரிப்புச் செயல்முறையில் உபத்திரவத்தின் பங்கு என்ன? மாபெரும் போராட்டத்தின் பின்னணியில் இவற்றை எவ்வாறு புரிந்துகொள்ளலாம்?

_2022, ஜுலை 23 வகுப்புக்காகப் படிக்கவேண்டிய பாடம்_