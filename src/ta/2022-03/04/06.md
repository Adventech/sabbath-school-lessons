---
title:  குணமும் சமுதாயமும்
date:   21/07/2022
---

> <p></p>
> ‘நான் ஒரு பாறை, நான் ஒரு தீவு’ என்று ஒரு பாடல் உள்ளது. தனியாக நிற்கவேண்டும்போல எப்போதாவது உணர்ந்திருக்கிறீர்களா? ‘‘தேவனோடான என் அனுபவம் ஒரு தனிப்பட்ட விஷயம். அதைப் பற்றி நான் வெளியே பேசுவதற்கில்லை’’ என்று சிலர் சொல்வதைக் கேட்டிருக்கிறீர்களா?

`எபே 4:11-16இல் பவுல் வலியுறுத்துகிற கருத்து என்ன? விசுவாச சமூகத்தின் பங்குபற்றி என்ன சொல்லுகிறார்?`

எபேசியச் சபைக்கு எழுதும்போது, திருச்சபையை ஒரு சரீரத்திற்கு ஒப்பிடுகிறார். இயேசுவே தலை; அவருடைய பிள்ளைகள் உடலின் பாகங்கள். ஒரு சமூகமாக வாழ்வதின் நோக்கம்பற்றி எபே 4:13 சொல்கிறது. அதாவது, ‘கிறிஸ்துவினுடைய நிறைவான வளர்ச்சியை’ அனுபவிப்பதற்காக நாம் ஒருவருக்கு ஒருவர் தேவைப்படுகிறோம்.

தனியாளாக ஒரு கிறிஸ்தவராக நிற்கவேண்டிய சாத்தியமும் ஏற்படலாம். நூற்றாண்டுகள் நெடுகிலும், கேலிக்கும் பரிகாசத்திற்கும் ஆளான அநேகர் தனியாக நிற்கவேண்டிய தவிர்க்கமுடியாத சூழ்நிலைகள் ஏற்பட்டிருக்கின்றன. அது தங்களைச் சூழ்ந்துள்ள அழுத்தத்திற்கு ஆண்களும் பெண்களும் வளைந்து கொடுக்காமல், தேவ வல்லமைகுறித்து வல்லமையாகச் சாட்சியிட உதவியிருக்கிறது. இது உண்மை என்றாலும், பவுல் ஒரு முக்கியக் கருத்தை வலியுறுத்துகிறார். அதாவது, நாம் ஒருவரோடு ஒருவர் ஐக்கியமாகச் சேர்ந்து வேலைசெய்யும் போதுதான், கிறிஸ்துவின் நிறைவை அனுபவித்து, வெளிப்படுத்துகிறோம்.

`இன்றைக்கான தியான வசனங்களில், நம் கிறிஸ்தவ சமுகத்தில் கிறிஸ்துவின் நிறைவு வெளிப்படுவதற்கு முன் என்ன நிகழவேண்டுமென பவுல் சொல்கிறார்? `

`ஒரு விசுவாச சமுகமாக கிறிஸ்துவின் நிறைவை வெளிப்படுத்துவது எவ்விதங்களில் எல்லாம் ஒரு தனிநபராக கிறிஸ்துவின் நிறைவை வெளிப்படுத்துவதிலிருந்து வேறுபடுகிறது? மாபெரும் போராட்டத்தின் பின்னணியில் எந்தெந்தக் கருத்துகள் இதில் உள்ளடங்கியுள்ளன? எபே 3:10. `

`தனியாகவோ முன்பின் தெரியாதவர்களோடோ இருக்கும்போது இனியவர்களாக இருப்பது எளிது; ஆனால், நன்றாகத் தெரிந்தவர்களோடும் அல்லது பிடிக்காதவர்களோடும் இருக்கும்போது இனியவர்களாக இருப்பது கடினம். ஆனால் அவர்களிடமும் கிருபையாக, இரக்கமாக நடக்கும்போது, தேவனைப்பற்றின சத்தியத்திற்கு எவரும் எதிர்பேச முடியாத சாட்சியை அறிவிக்கிறோம்.`