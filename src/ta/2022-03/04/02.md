---
title:  ‘குமாரனுடைய சாயலுக்கு ஒப்பாயிருப்பதற்கு’
date:   17/07/2022
---

> <p></p>
> ‘தம்முடைய குமாரன் அநேக சகோதரருக்குள்ளே முதற்பேறான வராயிருக்கும் பொருட்டு, தேவன் எவர்களை முன்னறிந்தாரோ அவர்களைத் தமது குமாரனுடைய சாயலுக்கு ஒப்பாயிருப்பதற்கு முன்குறித்திருக்கிறார்’. ரோமர் 8:29.

ஆதியில், தேவன் நம்மை தம் சாயலாகச் சிருஷ்டித்தார்; அந்தச் சாயலை பாவம் கெடுத்துவிட்டது. ஆதி 1:27.

`மனிதர்களில் தேவசாயல் சீர்கெட்டுள்ளதை எந்தெந்த வழிகளில் காண்கிறோம்?`

நாம் அனைவரும் பாவத்தால் சீர்கெட்டுள்ளோம். ரோமர் 3:10-19. ஆனாலும் தேவன் விருப்பமெல்லாம், நம்மை ஆதியில் படைத்த அந்த நிலைக்குத் திருப்புவதுதான். அதைப்பற்றித்தான் இன்றைய வசனம் பேசுகிறது. பரிசுத்த ஆவியானவருக்கு தங்கள் வாழ்க்கையை அர்ப்பணிக்கிறவர்களை ‘தமது குமாரனுடைய சாயலுக்கு ஒப்பாக’ மாற்ற வேண்டும் என்பதே தேவனுடைய திட்டம். ரோமர் 8:29.

ஆனால் அதில் இன்னொரு பரிமாணமும் உள்ளது. ‘தேவனுடைய சாயல் மனிதர்களில் மீண்டும் உருவாக்கப்பட வேண்டும். தேவஜனங்களின் குணம் பூரணப்படுவதில் தேவனுடைய மதிப்பு, அதாவது, கிறிஸ்துவின் மதிப்பு சம்பந்தப்பட்டுள்ளது’.—Ellen G. White, The Desire of Ages, p. 671.

மேலுள்ள மேற்கோளில் எலன் ஒய்ட் சொல்கிற செய்தியை எவ்வாறு புரிந்துகொண்டுள்ளீர்கள்? மேலும் பார்க்க: யோபு 1; மத் 5:16; 1கொரி 4:9; எபே 3:10.

கிறிஸ்தவர்களாகிய நாம், ஒரு பிரபஞ்ச நாடகத்தின்மத்தியில் இருப்பதை மறக்கக் கூடாது. கிறிஸ்துவுக்கும் சாத்தானுக்கும் இடையேயான மாபெரும் போராட்டம் நம்மைச் சுற்றிலும் நிகழ்ந்துகொண்டிருக்கிறது. அந்த யுத்தம் பல உருவங்களில் நடைபெறுகிறது; பல வழிகளில் வெளிப்படுகிறது. அதில் பெரும் பகுதி மறைவாக இருந்தாலும், கிறிஸ்துவைப் பின்பற்றுகிற நாம், அதில் பங்கேற்றிருப்பதையும், நம் வாழ்க்கைமூலம் கிறிஸ்துவுக்கு கனத்தைக் கொண்டுவர முடியும் என்பதையும் புரிந்துகொள்ளலாம்.

`ஒரு பெரிய மைதானத்தின்மத்தியில் நிற்பதாக நினைத்துக்கொள்ளுங்கள். அரங்கின் ஒரு பக்க இருக்கைகளில் தேவனுக்கு உண்மையான பரலோக ஜீவிகள் அமர்ந்திருக்கிறார்கள்; மறுபக்க இருக்கைகளில் லூசிபரோடு சேர்ந்து விழுந்தவர்கள் அமர்ந்திருக்கிறார்கள். கடந்த 24 மணி நேரத்தில் நீங்கள் வாழ்ந்த வாழ்க்கையை அங்கே திரையிட்டுக் காண்பித்தால், எந்தப் பக்கத்தில் இருப்பவர்கள் கரம்கொட்டி ஆர்ப்பரிப்பார்கள்? உங்களைப் பற்றி உங்கள் பதில் சொல்வது என்ன?`