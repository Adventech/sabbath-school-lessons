---
title:  முதிர்ச்சிக்கான அக்கினிக் குப்பிகள்
date:   07/07/2022
---

> <p></p>
> ‘அன்றியும், எனக்கு வெளிப்படுத்தப்பட்டவைகளுக்குரிய மேன்மையினிமித்தம் நான் என்னை உயர்த்தாதபடிக்கு, என் மாம்சத்திலே ஒரு முள் கொடுக்கப்பட்டிருக்கிறது; என்னை நான் உயர்த்தாதபடிக்கு, அது என்னைக் குட்டும் சாத்தானுடைய தூதனாயிருக்கிறது’. 2கொரி 12:7.

வெட்டிப்போடுவதற்கும், கிளைநறுக்குவதற்கும் பெரிய வித்தியாசம் இருக்கிறது. தேவையில்லாத செடிகளை வெட்டுவோம்; அதிக கனிகொடுக்கக்கூடிய செடிகளை கிளைநறுக்குவோம். இரண்டு செயல்முறைகளையும், கூர்மையான கத்தியை வைத்துத்தான் செய்ய வேண்டும். கிளை நறுக்கும்போது செடியின் பாகங்களை வெட்டுவதால், ஒரு புதிய தோட்டக்காரருக்கு அது செடியைக்கெடுப்பதுபோலத் தெரியும். ஆவிக்குரிய பின்னணியில், புரூஸ் வில்கின்சன் இவ்வாறு எழுதுகிறார்: ‘தேவனுடைய மிகஅபரிதமான ஆசீர்வாதங்களுக்காக ஜெபித்து, அவருடைய குமாரனைப் போல அதிகமாக உங்களை மற்றுமபடி வேண்டுகிறீர்களா?

‘உங்கள் பதில் ஆம் என்றால், உங்களைக் கத்தரிக்கும்படி கேட்கிறீர்கள்’.—Secrets of the Vine (Sisters, OR: Multnomah Publishers, Inc., 2001), p. 60.

‘என் மாம்சத்திலே முள்’ என்று பவுல் எதைக் குறிப்பிடுகிறார்? 2கொரி 12:7. திக்குவாய் பிரச்சனை இருந்ததால், எதிரிகள் அவரைச் சராமாரியாகத் தாக்கிப் பேசிவந்ததே அந்த முள் என்று சிலர் கருதுகிறார்கள். உண்மையில் அது அவருடைய கண்பார்வை சம்பந்தப்பட்டதெனத் தெரிகிறது.—Ellen G. White Comments, The SDA Bible Commentary, vol. 6, p. 1107. ஆனால் அந்த ‘முள்’ தனக்குக் ‘கொடுக்கப்பட்டதாக’ பவுல் நம்பினார். ‘கொடுக்கப்பட்டது’ என்று என்ன அர்த்தத்தில் பவுல் குறிப்பிடுகிறார்? அதை அவருக்குக் கொடுத்தது யார்? அதை எவ்வாறு பவுலின் நலனுக்காக தேவன் பயன்படுத்த முடிந்தது?

பவுலுக்கு அந்த ‘முள்’ ஒரு குறிப்பிட்ட நோக்கத்திற்காகக் கொடுக்கப்பட்டிருந்தது: ‘நான் என்னை உயர்த்தாதபடிக்கு’ என்று சொல்லுகிறார். 2கொரி 12:7. அவர் ஏற்கனவே செய்த பாவத்திற்காக அல்ல, எதிர்காலத்தில் பாவம்செய்யாமல் இருக்கவே கொடுக்கப்பட்டது. இயல்பாகவே பாவம் செய்கிற பலவீனம் தன்னிடம் இருந்ததையும், அந்த ‘முள்’ அதற்கு எதிராக தன்னைப் பாதுகாக்க முடியும் என்றும் பவுல் உணர்ந்திருந்தார்.

அந்த ‘முள்ளை’ பவுல் எவ்வாறு கையாண்டார்? 2கொரி 12:7-10. பவுலின் பெலவீனத்தால் வேறு ஆவிக்குரிய நலன்களும் கிடைத்தனவா? பவுலின் இந்த அணுகுமுறை, உங்களுடைய ‘முட்களை’ நீங்கள் கையாள எவ்வாறு உதவக்கூடும்?

`உங்கள் ஆவிக்குரிய வளர்ச்சிக்கான தேவனுடைய திட்டங்கள் எவ்வாறு உங்களுடைய திட்டங்களிலிருந்து வேறுபடலாம்? உங்கள் வாழ்க்கையில் அதிகமாக நீதியின் கனி கொடுக்கவேண்டிய அம்சங்களைச் சிந்தித்துப் பாருங்கள். தேவன் உங்களை ‘கிளைநறுக்கி’, என்னென்ன ஆவிக்குரிய பண்புகளைக் கொடுக்கும்படி அவரிடம் கேட்க விரும்புகிறீர்கள்?`