---
title:  மேலும் படிக்க
date:   08/07/2022
---

‘‘மனிதர்களின் இதயங்களை வாசிப்பவர், அவர்களின் குணாதிசயங்களை அவர்கள் அறிந்திருப்பதைவிட நன்றாக அறிவார். சிலரிடமுள்ள ஆற்றல்களையும் இணக்கத் திறன்களையும் சரியாகக் கையாண்டால், தம் பணியின் மேம்பாட்டிற்குப் பயன்படுத்தலாம் என்பதைக் காண்கிறார். அவர்களுக்கு தெரியாமல் மறைந்திருக்கிற குணக்குறைபாடுகளை அவர்கள் கண்டுபிடிக்கும்படிக்கு, தம் முன்யோசனையால் வெவ்வேறு நிலைகளில் பலதரப்பட்ட சூழ்நிலைகளில் அவர்களை வைக்கிறார். அந்தக் குறைபாடுகளை அவர்கள் திருத்திக்கொள்ளவும், தம்முடைய சேவைக்கு தங்களைத் தகுதிப்படுத்தவும் அவர்களுக்கு வாய்ப்புகளை வழங்குகிறார். அவர்கள் சுத்திகரிக்கப்படும்படி உபத்திரவத்தின் அக்கினி அவர்களைத் தாக்குவதற்கு பெரும்பாலும் அனுமதிக்கிறார்’.—Ellen G. White, The Ministry of Healing, p. 471 

**கலந்துரையாடக் கேள்விகள்**

`1. ‘தம் முன்யோசனை’ என்று எலன் ஒய்ட் எதைக் குறிப்பிடுகிறார்? அவருடைய முன்யோசனை எவ்வாறு செயல்படுகிறது? அவருடைய முன் யோசனையின்படி ஒன்று நிகழ்வதை எவ்வாறு அறியலாம்? தேவனுடைய ‘முன்யோசனையின்’ என்ன செயல்கள், பலவித பாடுகளுக்குள் உங்களை வழிநடத்தியிருக்கின்றன? அந்தச் சமயத்தில் நீங்கள் கற்றுக்கொண்டதை வகுப்பில் கலந்தாலோசியுங்கள். சில நிகழ்வுகள் ‘அவருடைய முன்யோசனையின் படிதான்’ நடக்கிறதா என்று குழப்பத்தில் இருக்கிற ஒருவருக்கு நீங்கள் எவ்வாறு உதவலாம்?`

`2. பாவத்தின் விளைவுகளை அறுக்கும்போது உண்மையில் கடினமாக இருக்கும். ‘நான் மீண்டும் தேவனுக்குமுன் செம்மையாக முடியுமா?’ என்று கேட்கலாம். அத்தகைய சமயங்களில் நாம் பின்வாங்காமல் நிற்பதற்கு ஊக்கமூட்டுகிற என்ன வாக்குறுதிகளை தேவன் கொடுத்திருக்கிறார்? பின்னர் ரோமர் 5:1-11இல் பவுல் எழுதுவதை வாசியுங்கள். இதே கேள்வியை உங்களிடம் கேட்கிறவருக்கு நீங்கள் என்ன சொல்லலாம்?`

`3. தற்சமயம் ஒருவர் அக்கினிக் குப்பி போன்ற ஒரு சூழ்நிலையில் இருந்தால், எதனால் அது ஏற்பட்டதென நீங்கள் ஆராய்வது அவசியமா? அதாவது, அவர் உபத்திரவப்படுவதற்கான காரணம் எதுவாக இருந்தாலும், அவரிடம் நீங்கள் எவ்வாறு நடக்க வேண்டும்?`

`4. தென் அமெரிக்காவில் வசித்த ஒரு கிறிஸ்தவ வாலிபர் கடுமையான பாடுகளைச் சந் தித்துவந்தார். அந்த உபத்திரவம் முடிந்தபிறகு, அவர் ஐரோப்பா சென்றார். பிறகு அதுபற்றி ஒருவரிடம், ‘‘நான் என்னுடைய பிணத்தை தென் அமெரிக்காவிலேயே விட்டுவிட்டேன்’’ என்று சொன்னார். அதன் அர்த்தம் என்ன? நாம் எல்லாருமே ஒரு விதத்தில் எவ்வாறு நம் பிணங்களை எங்காவது விட வேண்டும்? அந்தச் செயல்முறையில் பாடுகள் என்ன பங்காற்றுகின்றன?`

`5. திருச்சபையார் அனைவரும் சேர்ந்து, ஒரு மருத்துவமனைக்கோ, அக்கினிக் குப்பி போன்ற அனுபவத்தில் மக்கள் இருக்கிற ஏதாவது இடத்திற்கோ சென்று, உதவியும் ஆறுதலும் உற்சாகமும் கொடுக்கத் திட்டமிடுங்கள்.`