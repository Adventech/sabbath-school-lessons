---
title:  சந்திக்க நேரிடுகிற அக்கினிக் குப்பிகள்
date:   02/07/2022
---

### இவ்வார ஆராய்ச்சிக்கு
1பேதுரு 4:12-19; 1பேதுரு 5:8-11; ரோமர் 1:21-32; எரே 9:7-16; 2கொரி 12:710.

> <p>மனன வசனம்</p>
> ‘பிரியமானவர்களே, உங்களைச் சோதிக்கும்படி உங்கள்நடுவில் பற்றியெரிகிற அக்கினியைக் குறித்து ஏதோ புதுமையென்று திகையாமல், கிறிஸ்துவின் மகிமை வெளிப்படும்போது நீங்கள் களிகூர்ந்து மகிழும்படியாக அவருடைய பாடுகளுக்கு நீங்கள் பங்காளிகளானதால் சந்தோஷப்படுங்கள்’. 1பேதுரு 4:12, 13.

வேதியியல் ஆய்வகங்களில் பொருட்களை ஒரு சிறிய கொள்கலனில் வைத்து, தீவிர வெப்பநிலைக்குச் சூடாக்குவார்கள். அந்தக் கொள்கலன் அக்கினிக் குப்பி என்று அழைக்கப்படுகிறது. 

அக்கினிக் குப்பிக்கு அகராதி சொல்கிற விளக்கம்:

1. அதிக வெப்பம் தேவைப்படுகிற பொருளை உருக்குவதற்கான பாத்திரம்.
2. கடுமையான பரிசோதனை.
3. மாற்றம் அல்லது வளர்ச்சி ஏற்படுத்த, அல்லது அதற்கான தாக்கத்தை உண்டாக்க முனைப்பான ஆற்றல்கள் செயல்படுகிற சூழ்நிலை அல்லது இடம்.

நம் ஆவிக்குரிய வாழ்வில் நிகழ்வதைப் புரிந்துகொள்ள இந்த விளக்கங்கள் உதவுகின்றன. திடீரென அழுத்தமான சூழலில் சிக்குகிறோம்; சூழ்நிலைகளால் நாம் மாறவும், வளரவும், குணத்தில் மேம்படவும் ஏதுவான இடங்களில் சோதனைகளுக்கு ஆளாகிறோம்; அதற்கான சில காரணங்களை இந்த வாரம் பார்ப்போம். தேவன் நம் வாழ்க்கையில் செய்வதைப் புரிந்துகொள்ள அது உதவும்; எனவே, நாம் அக்கினிக் குப்பிக்குள் வைக்கப்படும்போது, எவ்வாறு செயல் படவேண்டும் என்பதைப் புரிந்துகொள்ளலாம்.

**இந்த வாரக் கண்ணோட்டம்**: வாழ்வில் நாம் அனுபவிக்கிற கடினமான காலக் கட்டங்களுக்கான காரணங்கள் என்ன?

_2022, ஜூலை 9 வகுப்புக்காகப் படிக்கவேண்டிய பாடம_