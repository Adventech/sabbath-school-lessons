---
title:  சாத்தானின் அக்கினிக் குப்பிகள்
date:   04/07/2022
---

> <p></p>
> ‘தெளிந்த புத்தியுள்ளவர்களாயிருங்கள், விழித்திருங்கள்; ஏனெனில், உங்கள் எதிராளியாகிய பிசாசானவன் கெர்ச்சிக்கிற சிங்கம்போல் எவனை விழுங்கலாமோ என்று வகைதேடிச் சுற்றித்திரிகிறான்’. 1பேதுரு 5:8.

`மேலுள்ள வசனம் நமக்குச் சொல்கிற செய்தி என்ன? ‘இந்த வார்த்தைகளில் நான் எவ்வளவுக்குசிரத்தைகாட்டுகிறேன்?’என்று கேட்டுப்பாருங்கள். நீங்கள் சிரத்தை காட்டுவதை வாழ்க்கையின் என்னென்ன செயல்பாடுகள் காட்டுகின்றன?`

பசியோடிருக்கிற ஒரு சிங்கத்தைப் பார்த்திருக்கிறீர்களா? கண்ணில் அகப்படுகிற எதையும் கொன்று, சாப்பிட்டுவிடும். சாத்தானும் அதேபோல கெர்ச்சித்துத் திரிவதாக பேதுரு சொல்கிறார். அவனுடைய கொலை ஆசையின் விளைவுகளை நம்மைச் சுற்றிலும் நாம் காணமுடிகிறது. ஒழுக்கங்களும் விழுமியங்களும் புரட்டப்பட்டு திரிக்கப்படுதல், மரணம், உபத்திரவம் ஆகியவை நம்மைச் சுற்றிலும்காணப்படுகின்றன. சாத்தானுடைய கிரியையிலிருந்து நாம் தப்பிக்க முடியாது.

`சாத்தானுடைய கர்ச்சனையை கிறிஸ்தவர்கள் எவ்வாறு சந்திக்க வேண்டும்? 1பேதுரு 5:8-11.`

`உபத்திரவப்படுவோருக்கு தாம் என்ன செய்வதாக தேவன் வாக்குரைக்கிறார்? 1பேதுரு 5:10.`

கிறிஸ்தவ விசுவாசத்தின்மேல் சாத்தான் தொடுக்கிற தாக்குதல்களை அணுகுவதை மனதில்வைத்து பேதுரு இந்த வார்த்தைகளை எழுதுகிறார். சாத்தான் பல வழிகளில் செயல்படுவதாக ஏற்கனவே சுட்டிக்காட்டினோம். நம் எதிரிபற்றிய உண்மையும் அவனுடைய ஆற்றலும் நமக்குத் தெரிந்தாலும்கூட, நாம் அதைரியமடையக் கூடாது. ஏனென்றால் சாத்தானை இயேசு தோற்கடித்திருப்பதை நினைவு கூர வேண்டும். சாத்தான் தோற்கடிக்கப்பட்ட சத்துரு; இயேசுவோடு நாம் இணைந்திருக்கிற வரையிலும், அவரை நாம் விசுவாசத்தோடு பற்றியிருக்கிறவரையிலும், நம்மை அவனால் தோற்கடிக்க முடியாது. சிலுவையின்நிமித்தம், கிறிஸ்துவின் வெற்றி, நம்முடைய வெற்றியாகி இருக்கிறது.

`வேறு என்னென்ன வழிகளில் சாத்தான் வேதனையை உண்டுபண்ணுகிறான் என்று யோசியுங்கள். சாத்தான்கடும் சேதங்களை ஏற்படுத்திவருகிற இந்தப் பாவ உலகத்தில் நாம் வாழவேண்டியதிருப்பதால் ஏற்படுகிற வியாகுலங்களைக் கையாளுவதற்கு 1பேதுரு 5:8-11வசனங்கள் எவ்வாறு உதவக்கூடும்?`