---
title:  மேய்ப்பனின் அக்கினிக் குப்பி
date:   25/06/2022
---

### இவ்வார ஆராய்ச்சிக்கு
சங்கீதம் 23; ரோமர் 12:18-21

> <p>மனன வசனம்</p>
> ‘அவர் என் ஆத்துமாவைத் தேற்றி, தம்முடைய நாமத்தினிமித்தம் என்னை நீதியின் பாதைகளில் நடத்துகிறார்’. சங்கீதம் 23:3.

சோஃபி தன் படுக்கையறை கதவில் சாய்ந்து, வழுக்கியவாறே தரையில் உட்கார்ந்தாள். கண்களில் கண்ணீர் கட்டியது; ‘அவனா அப்படிச் செய்தான்?’ என்று சொல்லி தேம்ப ஆரம்பித்தாள். சமீபத்தில் அவள் உள்ளத்தை நொறுக்கின அந்தச் செய்தி கிடைத்தது. அவள் அதிகமாக நம்பின, மதிப்பிற்குரிய நண்பன் ஒருவன், அவளையும் அவள் வேலையையும் கெடுத்துப் பேசி, மோசமான வதந்தியைப் பரப்பி வந்தான். படுக்கையிலிருந்து வேதாகமத்தை எடுத்தாள்; மிகவும் பரிச்சயமான அந்த வசனங்கள் கண்ணில்பட்டன: ‘அவர் என் ஆத்துமாவைத் தேற்றி, தம்முடைய நாமத்தினிமித்தம் என்னை நீதியின் பாதைகளில் நடத்துகிறார். நான் மரண இருளின் பள்ளத்தாக்கிலே நடந்தாலும் பொல்லாப்புக்குப் பயப்படேன்; தேவரீர் என்னோடேகூட இருக்கிறீர்; உமது கோலும் உமது தடியும் என்னைத் தேற்றும்’. சங்கீதம் 23:3, 4.

‘இதெப்படி சாத்தியம்!’ என்று குழப்பமாக இருந்தது. அந்த வசனத்தின் தர்க்கரீதியான கருத்து மனதைவிட்டு அகல மறுத்தது. அந்தச் சங்கீதத்தின் மேய்ப்பன் தன் ஆடுகளை நீதியின் பாதைகளில் நடத்துகிறார்; ஆனால், அந்தப் பாதைகள் மரண இருளின் பள்ளத்தாக்கின் வழியாகவும் செல்கின்றன. மரண இருளின் பள்ளத்தாக்கு போன்ற அந்த நம்பிக்கைத் துரோகத்தையும் அவளை நீதியில் நடத்துவதற்கு தேவன் பயன்படுத்த முடியுமா?

**இந்த வாரக் கண்ணோட்டம்**: எப்படிப்பட்ட காலக்கட்டத்தில் அதிக ஆவிக்குரிய வளர்ச்சியைப் பெற்றீர்கள்? சுமூகமான காலக்கட்டத்திலா? அல்லது கடினமான காலக்கட்டத்திலா?

_2022, ஜுலை 2 வகுப்புக்காகப் படிக்கவேண்டிய பாடம்_