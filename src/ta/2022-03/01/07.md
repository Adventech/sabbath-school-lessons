---
title:  மேலும் படிக்க
date:   01/07/2022
---

‘‘இறுதியாக வெற்றிபெறுகிறவர்களுக்கு தங்கள் பக்திமார்க்க வாழ்வில் பயங்கர குழப்பமும் சோதனையுமான காலக்கட்டங்கள் உண்டாகும். ஆனால் அவர்கள் நம்பிக்கை இழக்கக் கூடாது; ஏனென்றால் கிறிஸ்துவின் பள்ளியில் அவர்களை ஒழுக்கமுள்ளவர்களாக்குவதில் அது ஒரு பகுதி; கசடுகள் அனைத்தையும் அகற்ற அது அவசியம். தேவ ஊழியர் எதிரியின் தாக்குதல்களையும் அவனுடைய கொடிய பழிப்பேச்சுக்களையும் தைரியமாகச் சகிக்க வேண்டும்; அவர் வழியில் சாத்தான் வைக்கிற தடைகளை மேற்கொள்ள வேண்டும்.

‘கஷ்டங்கள் வரும்போது அவற்றைப் பார்க்காமல் தொடர்ந்து மேல்நோக்கியே பார்த் தால், வழியில் நீங்கள் சோர்ந்துபோவதில்லை; இயேசு தம் ஆதரவின் கரத்தை உங்களை நோக்கி நீட்டுவதை சீக்கிரமே காணலாம்; நீங்கள் நம்பிக்கையோடு உங்கள் கரத்தை அவரிடம் நீட்டினால்மட்டும் போதும், அவர் உங்களை நடத்துவார். அவரை உறுதியாகப் பற்றிக்கொள்ளும்போது, நம்பிக்கை பிறக்கும்.

‘வலுவான, சீரான, அழகான ஒரு குணத்தைப் பெறுவதற்கு கிறிஸ்து உங்களுக்கு உதவுவார். அத்தகைய குணத்திலிருந்து வீசுகிற ஒளியைத் தடுக்க சாத்தானால் ஒன்றும் செய்ய முடியாது. தேவன் மிகச்சிறந்த பரிசாகிய தம்முடைய ஒரே பேறான குமாரனையே கொடுத்திருக்கிறார்; அவருடைய ராஜ்யத்தில் நமக்கு இடம் கிடைக்கும்படி, தம்முடைய பரிபூரண குணத்தை நமக்குத் தரித்து, நம்மை உயர்த்தி, மெருகேற்றி, தகுதிப்படுத்துவதற்காக அந்தப் பரிசைக் கொடுத்தார்’.—Ellen G. White, Messages to Young People, pp. 63, 64. 

**கலந்துரையாடக் கேள்விகள்**

`1. ‘கிறிஸ்துவின் பள்ளியில் உங்களை ஒழுக்கமுள்ளவர்களாக்குவதில்’ ஒரு பகுதியாக உங்கள் வாழ்க்கையில் ‘பயங்கரக் குழப்பமும் சோதனையும்’ வருவதை எவ்வளவு தூரம் உணர்ந்திருக்கிறீர்கள்?`

`2. பள்ளத்தாக்கில் இருப்பவர்களுக்கு உதவிசெய்வதும், ஆறுதல் கூறுவதும், அவர்களை ஊக்கப்படுத்துவதும் எவ்வாறு அவர்கள் நெருக்கடிகளைக் கடந்துவர மேய்ப்பன் செய்கிற வேலையில் ஒரு பகுதியாக இருக்கும்? உதவி தேவைப்படுகிற நபர்களுக்கு உதவ, திருச்சபையாக ஆண்டவர் நம்மைப் பயன்படுத்த, நாம் என்ன செய்யலாம்?`

`3. வகுப்பில் ஒவ்வொருவரிடமும் நன்மையும் கிருபையும் எவ்வாறு அவர்களைத் ‘துரத்தியது’ என்று கேளுங்கள். ஒவ்வொருவருடைய அனுபவத்திலிருந்து என்ன கற்றுக்கொண்டீர்கள்?`

`4. கிறிஸ்து அக்கினிக் குப்பிக்குள் பிரவேசித்தபோது, அவருடைய வாழ்க்கையின் கடைசி மணிநேரங்களை யோசியுங்கள். இயேசு தம் மனித தன்மையில் அதை எவ்வாறு சகிக்க முடிந்தது என்பதை வேதாகமத்திலிருந்தோ எலன் ஒய்ட்டின் எழுத்துகளிலிருந்தோ என்ன கற்றுக்கொண்டீர்கள்? எலன் ஒய்ட்டின் யுகங்களின் வாஞ்சை புத்தகத்திலிருந்து அதிகம் அறியலாம். நாம் எப்படிப்பட்ட அக்கனிக் குப்பிக்குள் இருந்தாலும், இயேசுவின் அனுபவத்திலிருந்து என்ன கற்றுக்கொள்ளலாம்?`