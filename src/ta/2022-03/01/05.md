---
title:  "எதிர்பாராத பயணமாற்றம் 2: பந்தியைச் சுற்றிலும்"
date:   29/06/2022
---

> <p></p>
> ‘என் சத்துருக்களுக்கு முன்பாக நீர் எனக்கு ஒரு பந்தியை ஆயத்தப்படுத்தி, என் தலையை எண்ணெயால் அபிஷேகம்பண்ணுகிறீர்; என் பாத்திரம் நிரம்பி வழிகிறது’’. சங்கீதம் 23:5.

நம் வாழ்நாட்களில், ஏதாவது எதிரிகளை சந்தித்துதான் ஆக வேண்டும். அவர்களை எவ்வாறு கையாளுகிறீர்கள்? உங்களைப் புண்படுத்த அல்லது உங்கள் வேலையைக் கெடுக்க முயல்கிறவர்களை எவ்வாறு பழிவாங்கலாம் என இரவில் தூங்காமல், புரண்டு புரண்டு படுத்து, யோசித்திருக்கிறீர்களா? எதிரிகளைக் கையாளும் விதமறியாமல் கிறிஸ்தவர்கள் தவிப்பது இயல்புதான்.

`உங்கள் வாழ்க்கையில் என்ன வகையான எதிரிகள் இருந்தார்கள்? உங்களையோ உங்களுக்கு நெருக்கமானவர்களையோ புண்படுத்த முயன்றவர்களை எவ்வாறு கையாண்டீர்கள்? மத் 5:44இல் இயேசுவும், ரோமர் 12:18-21இல் பவுலும் சொல்வதின்படி எவ்வளவு தூரம் நடந்தீர்கள்?`

சங் 23:5இல் எதிரிகளை நாம் அணுகவேண்டிய சுவாரஸ்யமான வழியை தாவீது சொல்கிறார். அதாவது தேவன் என்ன செய்கிறார் என்பதைப் பார்த்து, எதிரிகள்பற்றி மறந்துவிட்டார். தேவன் அவனுக்கு ஒரு பந்தியை ஆயத்தப் படுத்துகிறார்.

தாவீதின் கலாச்சாரத்தில், கனம்பொருந்திய ஒருவர் விருந்திற்கு வரும்போது, அவர் விருந்து அறைக்குள் நுழைகிற சமயத்தில் விருந்துகொடுக்கிறவர் அவர் தலையில் எண்ணெய் வார்ப்பார். ஒலிவஎண்ணெயும் நறுமணமும் கலந்த எண்ணெய் அது. பிறகு, ஒரு ஆளால் சாப்பிடமுடியாத அளவுக்கு உணவு வகைகள் உள்ள பந்திக்குமுன் அவரை அமரவைப்பார்.

`நாம் பள்ளத்தாக்கில் இருந்தாலும் தேவன் நம் தேவைகளைச் சந்திக்கிறார். சங்கீதம் 23:5இல் வரும் பந்தி, எண்ணெய், பாத்திரம் ஆகிய மூன்று பொருட்கள் எவ்வாறு இதைச் சுட்டிக்காட்டுகின்றன?`

பவுல் சொல்வதுபோல, ‘மாம்சத்தோடும் இரத்தத்தோடுமல்ல, துரைத்தனங்களோடும், அதிகாரங்களோடும், இப்பிரபஞ்சத்தின் அந்தகார லோகாதிபதிகளோடும், வானமண்டலங்களிலுள்ள பொல்லாத ஆவிகளின் சேனைகளோடும் நமக்குப் போராட்டம் உண்டு’. எபே 6:12. நம் எதிரிகளில் நம் கண்களுக்குத் தெரிகிறவர்களும், தெரியாதவர்களும் உண்டு. நாம் விரும்புகிறோமோ இல்லையோ, நம்மைச் சுற்றிலும் எதிரிகள் இருக்கிறார்கள். ஆனாலும் நாம் மேய்ப்பரோடு இருக்கும்போது, கண்ணுக்குத் தெரிகிற எதிரிமட்டுமல்ல, கணணுக்குத் தெரியாத எதிரியும், அவர் நமக்குத் தருவதை நம்மிடமிருந்து திருட முடியாது.

`எதிரிகள் உங்களைச் சூழ்ந்திருந்தபோது, மேய்ப்பன் உங்களை எவ்வாறு நடத்தினார் என்று தியானியுங்கள். கடினமான சூழ்நிலைகளிலும் நீங்கள் நன்றிசெலுத்த அதிலிருந்து என்ன பாடம் கற்றுக்கொண்டீர்கள்?`