---
title:  "எதிர்பாராத பயணமாற்றம் 1: பள்ளத்தாக்கு"
date:   28/06/2022
---

> <p></p>
> ‘நான் மரண இருளின் பள்ளத்தாக்கிலே நடந்தாலும் பொல்லாப்புக்குப் பயப்படேன்; தேவரீர் என்னோடேகூட இருக்கிறீர்; உமது கோலும் உமது தடியும் என்னைத் தேற்றும்’. சங்கீதம் 23:4.

குளுமையான தண்ணீர் நிறைந்த நீரோடைகளின் புல்படர்ந்த கரையோரமாக நீதியின் பாதைகள்சென்றால் நன்றாக இருக்கும். ஆனால் தாவீது அவ்வாறு சொல்லவில்லை. மேலும், அந்தப் பாதையின் வழியில்தான் மரண இருளின் பள்ளத்தாக்கு இருக்கிறது; கண்டிப்பாக அவ்வழியே செல்ல விரும்பமாட்டோம்! வருடந்தோறும் குறிப்பிட்ட சமயங்களில் காட்டாறுகளிலும் குறுகிய பள்ளத்தாக்குகளிலும் திடீர் வெள்ளப்பெருக்கு உண்டாகி, கட்டுக்கடங்காமல் பாய்ந்து செல்லும். மேலும் அவை குறுகலாகவும், பக்கவாட்டில் செங்குத்தாகவும் இருக்கும்; அதனால் வெளிச்சம் உள்ளே செல்லாது. அந்த ‘சூழ்ந்துள்ள இருட்டு’ அல்லது ‘மிகஆழமான பகுதியின் இருளைச்’ சுட்டிக்காட்டுகிற உருவகம்தான் ‘மரண இருளின் பள்ளத்தாக்கு’.

`‘மரண இருளின் பள்ளத்தாக்கு’ போன்று உங்களுக்கு ஏற்பட்ட சூழ்நிலைகளைச் சிந்தித்துப் பாருங்கள். எப்படி இருந்தது? மேய்ப்பன் இருப்பதை அறிந்திருந்தும் பயந்தீர்களா? அந்தச் சமயத்தில் உங்களுக்கு ஆறுதலாக இருந்த வேதவசனங்கள் யாவை? ஏன்?`

`ஆடு எவ்வாறு அந்தப் பள்ளத்தாக்கிற்குச் சென்றது? ஆடு தானாகவே சென்றிருக்குமா? அல்லது மேய்ப்பன் அங்கு வழிநடத்திச் சென்றிருப்பாரா? உங்கள் பதிலுக்குக் காரணம் கூறுங்கள்.`

எலிசபெத் இலியட் பின்வருமாறு எழுதினார்: ‘மரண இருளின் பள்ளத்தாக்கிற்குள் சென்ற ஒரு ஆடு, தான் தவறாக வழிநடத்தப்பட்டதாக முடிவுசெய்யலாம். பயப்படாமல் வாழக் கற்றுக்கொள்வதற்கு அந்த இருளைக் கடக்கவேண்டியது அவசியம். அதனோடுகூட மேய்ப்பர் இருக்கிறார்’.—Quest for Love (Grand Rapids, MI: Revell Books, 1996), p. 218 

`பள்ளத்தாக்கிற்குள் ‘தவறாக வழிநடத்தப்பட்டதாக’ எப்போதாவது நினைத்திருக்கிறீர்களா? அந்தச் சமயத்தில் தேவனிடம் எவ்வாறு நடந்துகொண்டீர்கள்? நாம் இருண்ட பள்ளத்தாக்கிற்குள் செல்ல அனுமதிப்பதால், தாம் தவறாகப் புரிந்து கொள்ளப்பட வாய்ப்பிருந்தும், மேய்ப்பன் ஏன் அந்த அவப்பெயருக்கு தம்மை ஆளாக்குகிறார்?`