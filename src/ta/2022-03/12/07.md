---
title:  மேலும் படிக்க
date:   16/09/2022
---

நம்முடைய சொந்த ஆசைகளையும் லட்சியங்களையும் விட்டொழிக்கும்போதுதான் தேவனுடைய சித்தத்திற்குக் கீழ்ப்படிகிறோம். அதுதான் மற்றவர்களுக்கு மெய்யாக சேவை செய்ய வழிவகுக்கிறது. நாம் பலிகளாக மாறி, தேவ வார்த்தைக்குக் கீழ்ப்படிய தொடர்ந்து நம்மை ஒப்புக்கொடுக்காமல், தேவனுக்காக வாழ முடியாது. நம் சித்தங்களை பிதாவின் சித்தத்திற்கு ஒப்புக்கொடுப்பதற்கு, நம்மைச் சார்ந்திருப்பதாலும், தேவனுடைய வார்த்தைக்கும் வல்லமைக்கும்பதிலாக வேறு மாற்றீடுகளைச சார்ந்திருப்பதாலும் வருகிற ஆபத்துகளை உணர வேண்டும். கிறிஸ்துவைப் போல வாழ்வதற்கு தேவனுடைய சித்தத்திற்குக் கீழ்ப்படிவதே அவசியம் என்றால், அவரைச் சார்ந்திருக்க நமக்குக் கற்றுக்கொடுப்பதற்கு அவர் அக்கினிக் குப்பிகளைப் பயன்படுத்தலாம்.

‘ஏலியின் அலட்சியத்தன்மை பூமியின் ஒவ்வொரு தாய்க்கும் தகப்பனுக்கும் வெளிப்படை பாடமாக இருக்கிறது. ஒழுக்கமற்ற பாசத்தாலும், தான் விரும்பாத கடமையைச் செய்ய விருப்பமில்லாததாலும், வக்கிரக்குணமுள்ள தன் மகன்களில் அக்கிரமம் விளைவதற்கு வழிவகுத்தார். துன்மார்க்கத்தை அனுமதித்த பெற்றோரும், அதைச் செய்த பிள்ளைகளும் தேவனுக்குமுன் குற்றவாளிகளாக இருந்தார்கள்; அவர்களுடைய மீறுதலுக்கு எந்தப் பலியையும் காணிக்கையையும் தேவன் ஏற்றுக்கொள்ளவில்லை’.1

**கலந்துரையாடக் கேள்விகள்**

`1. நம்முடைய பாவங்களுக்காக மரிக்கும்படி தேவ குமாரன் தம்மைத் தாழ்த்தி, ஒரு மனிதனாக வந்த நம்பமுடியாத அனுபவத்தை வகுப்பில் கலந்தாலோசியுங்கள். மற்றவர்களுடைய நலனுக்காக சுயத்தைத் தியாகம்செய்வது அல்லது சுயத்தை மறுப்பதுபற்றி இதிலிருந்து என்ன கற்றுக்கொள்ளலாம்? இயேசு செய்ததுபோல எதையும் நாம் செய்ய முடியாது என்றாலும், அந்த நியதி ஒருபோதும் நம் மனதை விட்டு அகலவே கூடாது. இயேசு சிலுவையில் காண்பித்த கீழ்ப்படிதலையும் சுயதியாகத்தையும் நம்முடைய செல்வாக்கிற்கு உட்பட்ட பகுதிகளில் நாம் எவ்வா றெல்லாம் எடுத்துக் காட்டலாம்?`

`2. அடுத்து என்ன சம்பவிக்கும் என்பதை அறியாமலேயே தேவனுக்குக் கீழ்ப்படிவது திகிலான அனுபவம். தேவனை நம்பால் தங்களை நம்புகிறவர்களுக்கு என்ன ஆலோசனை சொல்லுவீர்கள்? எதிர்காலம் எப்படி இருக்குமோ? கட்டுப்படுத்த முடியாதோ? இவை போன்ற பயங்களைப் போக்குவதற்கு என்ன சொல்லுவீர்கள்?`

`3. அவர் சித்தத்திற்குக் கீழ்ப்படிவதே நீடித்த சமாதானத்திற்கு வழிவகுக்கும் என்பதை பிறர் காணச்செய்வதற்கு என்ன செய்யலாமென ஜெபித்துக் கேளுங்கள். அதேநேரம், தேவனிடம் சரணடைய முடியும் என்பதையும், அவருடைய வழியே சிறந்தது என்பதையும் அவர்கள் அறிந்துகொள்ள உதவுவதற்கு, என்ன நடைமுறை விஷயங்களைச் செய்யலாம்? அதாவது, அவர்களை தேவன் நேசிப்பதையும், அவர்களுக்கு உதவ அவர் விரும்புவதையும் மற்றவர்கள் அறிந்துகொள்வதற்கு தேவன் எவ்வாறு உங்களைப் பயன்படுத்த முடியும்?`