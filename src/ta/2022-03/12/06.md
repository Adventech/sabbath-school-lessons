---
title:  மாற்றீடுகள்
date:   15/09/2022
---

நேற்று பார்த்ததுபோல, நம்முடைய பெலத்தை நம்பும்போது தேவனுடைய சித்தத்தை குறைத்து மதிப்பிடுகிறோம். அதனால் தேவனுக்கு பதிலாக வேறு மாற்றீடுகளை நம்பவும் வாய்ப்புள்ளது. சிலர் மனச்சோர்வாக உணரும்போது, தங்களைச் சந்தோஷப்படுத்த கடைக்குச் செல்வார்கள். சிலர் போதாமை உணர்வைத் தீர்ப்பதற்கு, புகழைத் தேடுவார்கள். வேறு சிலர் தங்கள் வாழ்க்கைத் துணைகளுடன் பிரச்சனை ஏற்படும்போது, தங்களுக்கு நெருக்கத்தையும் பர பரப்பையும் கொடுக்கிற வேற நபரைத் தேடுவார்கள்.

அவ்வாறு பயன்படுத்துகிற பல விஷயங்கள் அழுத்தத்தைக் குறைக்கலாம்; ஆனால் சம்பந்தப்பட்ட பிரச்சனையைத் தீர்ப்பதில்லை; அல்லது அடுத்தமுறை அந்தப் பிரச்சனையை சிறப்பாகக் கையாளக் கற்றுக்கொடுப்பதில்லை. தேவனுடைய இயற்கைக்கு அப்பாற்பட்ட உதவிமட்டுமே அதைச் செய்ய முடியும். பலசமயங்களில் தேவனை நம்புவதற்குப்பதிலாக தேவனுக்குப் பதிலான மாற்றீடுகளைச் சார்ந்திருக்கிறோம்.

தேவனுக்குப் பதிலாக நாம் நாடுகிற மூன்று மாற்றீடுகள்:

1. நமக்கு புதிதாக தேவனுடைய வேளிப்பாடு தேவைப்படும்போது. மனித பகுத்தறிவையோ கடந்தகால அனுபவத்தையோ பயனப்டுத்துகிறோம்‌.

2. நமக்கு தேவனுடைய தீர்வுகள்‌ தேவைப்படும்போது, பிரச்சனைகளை மனதிலேயே தடுத்து வைக்கிறோம்‌.

3. தேவனோடு பேசி, தேவ வல்லமையைப்‌ வறவேண்டிய சூழலில்‌, எதார்த்தத்தை விட்டு ஓடி, தேவனைத்‌ தவிர்க்கிறோம்‌.

மாற்றீடுகளைப் பயன்படுத்த தூண்டப்படும்போது, கவனம் செலுத்தவேண்டிய விஷயத்தைக் கண்டுகொள்ள சகரியா உதவுகிறார். பல வருடங்கள் பாபிலோனுக்கு நாடுகடத்தப்பட்டிருந்த நிலையில், திரும்பி வந்து தேவாலயத்தைக் கட்டத் தொடங்கினார்கள். சொல்லமுடியாத அளவுக்கு எதிர்ப்பு இருந்தது. அதுகுறித்த ஒரு சில பின்னணியை எஸ்றா 4-6இல் பார்க்கலாம். எனவே, அந்தப் பணியை நடத்திவந்த செருபாபேலை ஊக்கப்படுத்தி, சகரியா பேசினார்.

`அச்செய்தியை சகரியா 4இல் வாசியுங்கள். சகரியா 4:6இல் தேவன் சொல்வது என்ன? ஒரு கட்டட வேலையை நிறைவுசெய்வதற்கு பரிசுத்த ஆவியானவர் எவ்வாறு உதவ முடியும்? பரிசுத்த ஆவியானவருக்கும் நம் வாழ்க்கையின் நடைமுறை விஷயங்களுக்கும் உள்ள தொடர்புபற்றி இதிலிருந்து என்ன கற்கலாம்?`

தேவாலயத்தைக் கட்டுவதற்கு எழுந்த எதிர்ப்பை தேவன் தடுக்கவில்லை அல்லது அதைக் கையாளுவதில் செருபாபேலுக்கு மனஅழுத்தம் ஏற்படாமலும் செய்யவில்லை. தேவன் எல்லா வேளைகளிலும் எதிர்ப்பிலிருந்து நம்மைத் தப்புவிப்பதில்லை. ஆனால் எதிர்ப்பு வரும்போது, அவரை நாம் சார்ந்திருக்க கற்றுக்கொள்வதற்கான ஒரு அக்கினிக் குப்பியாக அதைப் பயன்படுத்தலாம்.

`மனஅழுத்தம் ஏற்படும்போது, உங்களுடைய முதல் எதிர்வினை என்ன? உணவா? தொலைக்காட்சியா? ஜெபமா? தேவனுக்கு அர்ப்பணித்தலா? உங்களைப்பற்றியும், நீங்கள் கற்றுக்கொள்ள வேண்டிய விஷயங்கள்பற்றி உங்கள் பதில் சொல்வது என்ன?`