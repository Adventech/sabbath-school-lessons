---
title:  விதையைப் போலச் சாகுதல்
date:   10/09/2022
---

### இவ்வார ஆராய்ச்சிக்கு
பிலி 2:5-9; ரோமர் 12:1, 2; 1சாமு 2:12-3:18; 1சாமு 13:1-14; சக 4:1-14.

> <p>மனன வசனம்</p>
> ’மெய்யாகவே மெய்யாகவே நான் உங்களுக்குச் சொல்லுகிறேன், கோதுமை மணியானது நிலத்தில் விழுந்து சாகாவிட்டால் தனித்திருக்கும், செத்ததேயாகில் மிகுந்த பலனைக்கொடுக்கும்’. யோவான் 12:24.

கோதுமை மணி சாவதை இயேசு உருவகமாகப் பயன்படுத்துவது தேவசித்தத்திற்குக் கீழ்ப்படிவதை மிகச்சிறப்பாக எடுத்துக் காட்டுகிறது.

1. முதலாவது, அது விழுகிறது. கோதுமைத் தண்டிலிருந்து விழுகிற மணிதரையில் எங்கே, எப்படி விழ வேண்டும் என்பதைக் கட்டுப்படுத்த முடியாது. அது விழுந்தபிறகு, அதைச் சுற்றியிருக்கிற நிலத்தின்மேலும் அதற்குக் கட்டுப்பாடு கிடையாது.

2. இரண்டாவது, அது காத்திருக்கிறது. கோதுமை மணியானது நிலத்தில் இருக்கும்போது, அதன் எதிர்காலம் எப்படி இருக்கும் என்பது அதற்குத் தெரியாது. அது கோதுமை மணிமட்டுமே; எனவே, எதிர்காலத்தில் வாழ்க்கை எப்படி இருக்குமென அது ‘கற்பனைபண்ண’ முடியாது.

3. மூன்றாவது, அது சாகிறது. கோதுமை மணி எனும் பாதுகாப்பான, சௌகரியமான நிலையை விடாவிட்டால், அது கோதுமைத் தண்டாக மாற முடியாது. அது ‘சாக’ வேண்டும். அதாவது, இதற்கு முன்னிருந்த நிலையை அது விட வேண்டும்; அப்போதுதான் கனிகொடுக்கிற ஒரு விதையாக மாற முடியும்.

**இவ்வாரக் கண்ணோட்டம்**: நம்மைக் குறித்த தேவ சித்தம்தான் நமக்குச் சிறந்ததென அறிந்திருந்தால், அதை ஏற்றுக்கொள்வது ஏன் கடினமாக இருக்கிறது? கீழ்ப்படிதலுக்கு என்ன முன்மாதிரியை இயேசு நமக்கு விட்டுச்சென்றிருக்கிறார்? கோதுமை மணிகுறித்த உருவகம் உங்களுடைய வாழ்க்கைக்கு எவ்வாறு பொருந்துகிறது?

_2022, செப்டம்பர் 17 வகுப்புக்காகப் படிக்கவேண்டிய பாடம்_