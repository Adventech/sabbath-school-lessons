---
title:  வழிதப்பிப்போன இஸ்ரவேலர்
date:   25/07/2022
---

ஓசியாவின் அனுபவத்தில் சில முக்கியப் பாடங்கள் உள்ளன. ஓசியாவின் சூழ்நிலை கவனிக்கத்தக்கது. அவனு டைய மனைவி கோமேர், அவனிடமிருந்து ஓடி, வேறு ஆண்களுடன் சேர்ந்து பிள்ளைகளைப் பெறுகிறாள். அவள் பாலியல் ரீதியாக உண்மையற்றவளாக இருந்தாலும், அவளை மீண்டும் சேர்த்துக்கொண்டு, முழுஅன்பைக் காட்டும்படி ஓசியாவிடம் தேவன் சொல்கிறார். அந்தச் சம்பவம் தேவனையும் இஸ்ரவேலையும் சுட்டிக்காட்டுகிற உவமையாகக் கையாளப்படுகிறது. இஸ்ரவேலர்கள் தேவனைவிட்டு விலகி, பிற தேவர்களை வணங்கி, ஆவிக்குரிய விதத்தில் விபசாரம்செய்தார்கள்; ஆனாலும், தேவன் அவர்கள்மேல் அன்பாக இருந்தார்; தம் அன்பை அவர்களுக்குக் காட்ட விரும்பினார். ஆனால் அதற்கு அவர் கையாளுகிற வழிகளைப் பாருங்கள்!

**இஸ்ரவேலை தம்மிடம் இழுப்பதற்கு என்ன வழிகளை தாம் பயன்படுத்தப் போவதாக தேவன் சொல்கிறார்? ஓசியா 2:1-12. அந்த அனுவபங்கள் எப்படிப்பட்டவை?**

`ஓசியா 2:2, 3`

`ஓசியா 2:5-7`

`ஓசியா 2:8, 9`

`ஓசியா 2:10`

தேவன் நம்மை மனந்திரும்புதலுக்கு வழிநடத்தும்போது தேவனைப் பற்றி நமக்குள் ஏற்படுகிற இரு முக்கிய அனுபவங்களை இச்சம்பவம் காட்டுகிறது.

முதலாவது, தேவன் செயல்படுவதை நாம் உணராமல் போகிற ஆபத்து இருக்கிறது. நம் பாதையில் கூரான முட்கள் மறைத்திருக்கும்போது, பாதையைக் காணமுடியாதபடி மதில் எழுந்து நிற்கும்போது, தேவன் செயல்படுவதாக யார் நினைப்பார்? ஓசி 2:6. நம் அடிப்படைத் தேவைகள்கூட கிடைக்காமல், அவமானமான சூழல் ஏற்பட்டால், தேவன்தாம் அதற்குக் காரணமென நினைக்க முடியுமா? ஓசி 2:9, 10. ஆனால் அவர் நம்மை மிகவும் நேசிக்கிறார் என்பதுதான் உண்மை.

`இரண்டாவது, தேவன் செயல்படுவதை உணர்ந்து, அவரை தவறாகப் புரிந்து கொள்கிற ஆபத்து இருக்கிறது. ஏனென்றால் அவர் செய்வது நமக்குப் பிடிக்காது. பாதிக்கப்பட்டதாக, அவமானமாக உணரும்போது, நம்மைக் காப்பாற்ற தேவன் தலையிடவில்லை, நம்மைக் கவனிக்கவில்லை என்று அவரைக் கொடிய வரெனக் குற்றஞ்சாட்டலாம். ஆனால் தேவன் தம் அன்பின் உடன்படிக்கைமூலம் நம்மைப் புதுப்பிக்க தேவன் எப்போதும் செயல்பட்டுவருகிறார். `

`தேவனைப் பற்றி ஓசியா 2:14-23 வசனங்கள் வெளிப்படுத்துகிற உண்மை என்ன? உங்கள் வாழ்க்கையில் ஏதாவது விஷயத்தில் நீங்கள் தேவனைவிட்டு ஓடுகிறீர்களா என்பதைக் காட்டும்படி பரிசுத்த ஆவியானவரிடம் கேளுங்கள். ஆவியானவர் உணர்த்தினால், அக்கினிக் குப்பி மூலமாகத்தான் செல்வேன் என்று ஏன் நீங்கள் அடம்பிடிக்க வேண்டும்? அனைத்தையும் ஆண்டவரிடம் அர்ப்பணிக்கவிடாமல் உங்களைத் தடுத்துக்கொண்டிருப்பது என்ன?`