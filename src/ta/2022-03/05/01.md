---
title:  தீவிர வெப்பம்
date:   23/07/2022
---

### இவ்வார ஆராய்ச்சிக்கு
ஆதி 22; ஓசியா 2:1-12; யோபு 1:6-2:10; 2கொரி 11:23-29; ஏசா 43:1-7.

> <p>மனன வசனம்</p>
> ‘கர்த்தரோ அவரை நொறுக்கச் சித்தமாகி, அவரைப் பாடுகளுக்குட்படுத்தினார்; அவருடைய ஆத்துமா தன்னைக் குற்றநிவாரணபலியாக ஒப்புக்கொடுக்கும்போது, அவர் தமது சந்ததியைக் கண்டு, நீடித்தநாளாயிருப்பார், கர்த்தருக்குச் சித்தமானது அவர் கையினால் வாய்க்கும்’. ஏசாயா 53:10.

பிரபல கிறிஸ்தவ எழுத்தாளரான சி.எஸ்.லீவிஸின் மனைவி மரணப்படுக்கையில் இருந்தபோது, ‘தேவனை நம்புவதை விட்டுவிடுகிற ஆபத்தில் நான் இருப்பதாக நினைக்கவில்லை. அவரைப் பற்றிய இத்தகைய பயங்கரமான விஷயங்களை நம்புவதுதான் உண்மையான ஆபத்து. ‘‘தேவனே இல்லை’’ என்று அல்ல, ‘தேவன் உண்மையில் இப்படிப்பட்டவர்தாம்’’ என்கிற முடிவுக்கு வந்துவிடக் கூடாது என்றுதான் பயப்படுகிறேன்’ என்று எழுதினார்.1

வாழ்க்கையில் கடும் வேதனைகள் வரும்போது, நம்மில் சிலர் தேவனை முற்றிலும் புறக்கணிக்கிறோம். வேறுசிலருக்கு, லீவிஸைப் போல, தேவனைப் பற்றி தவறான புரிதலுக்கு வருவதற்கும், அவரைப் பற்றி மோசமான விதங்களில் எண்ணுவதற்கும் தூண்டுதல் ஏற்படுகிறது. எவ்வளவு தூரம் வெப்பத்தைத் தாங்க முடியம்? இதுதான் கேள்வி. தேவன் தம் மக்களை ‘தம் குமாரனுடைய சாயலில்’ மாற்றுகிற தம் இறுதி நோக்கத்தை நிறைவேற்றுவதற்கு அவர்களை அதிகபட்சமாக எவ்வளவு வெப்பத்திற்குள் செல்ல அனுமதிக்கிறார்? ரோமர் 8:29.

**இவ்வாரக் கண்ணோட்டம்**: தம்மை அறிந்துகொள்ள விரும்புகிறவர்களும், தம்மை நேசிப்பவர்களும் தம்மை தவறாகப் புரிந்துகொள்கிற ஆபத்தை எதிர்கொள்ள தேவன் ஏன் தயாராக இருக்கிறார்? உங்களை ‘தம் குமாரனுடைய சாயலில்’ மாற்றுவதற்கு, எவ்வளவுதூரம் தாம் தவறாகப் புரிந்துகொள்ளப்பட ஆயத்தமாக இருக்கிறார்?

_2022, ஜுலை 30 வகுப்புக்காகப் படிக்கவேண்டிய பாடம்_