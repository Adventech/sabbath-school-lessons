---
title:  மேலும் படிக்க
date:   12/08/2022
---

‘நாம் அனைவருமே வாழ்வின் ஏதாவது ஒரு காலக்கட்டத்தில் ஏமாற்றத்தையும் மனமடிவையும் சந்திக்க நேரிடுகிறது. அந்நாட்களில் துக்கமே நம் பங்காக இருக்கலாம். ‘பூமியிலுள்ள தேவபிள்ளைகளுக்கு தேவன் இன்னமும் நன்மைசெய்கிறார்’ என்பதை அப்போது நம்புவது கடினமாகிவிடுகிறது; துக்கத்தால் மனமுடைந்திருக்கும் அந்நாட்களில், வாழ்வதை விட சாவதே சிறந்ததாகத் தோன்றுகிறது. அத்தகைய நேரங்களில்தான் அநேகர் தேவன் மேலுள்ள நம்பிக்கையை விட்டுவிலகி, அவிசுவாசத்திற்கும் அவநம்பிக்கைக்கும் அடிமைப் படுகிறார்கள். ஆனால், அத்தகைய நேரங்களில், தெய்வீக நடத்துதலை ஆவிக்குரிய கண்ணால் பகுத்தறியக் கூடுமானால், நம்மோடிருந்து நம்மைக் காப்பாற்ற தேவதூதர்கள் பிரயாசப்படுவதைக் காணலாம். நித்திய கன்மலைகளைவிட உறுதியான அடித்தளங்கள்மேல் நம் கால்களை ஊன்றி நிறுத்திட, அவர்கள் முயன்றுவருவதையும் காணலாம். புது வாழ்விற்கும் புது விசுவாசத்திற்கும் அது வழிநடத்தும்’.—Ellen G. White, Prophets and Kings, p. 162.

**கலந்துரையாடக் கேள்விகள்**

`1. நாம் ‘அனைவருமே’ ஏதாவது ஒரு காலக்கட்டத்தில் ‘ஏமாற்றத்தையும் மனமடிவையும் சந்திக்க நேரிடுகிறது’ என்று எலன் ஒய்ட் சொல்கிறார். அத்தகைய சூழ்நிலைகளில், அது போன்ற சூழ்நிலைகளில் இருப்போரைக் கவனிக்கமுடிகிறதா? கசப்பான ஏமாற்றங்களின் நேரங்களில், நாம் ஒருவருக்கு ஒருவர் நம்பிக்கையின் தூதுவர்களாக இருப்பதற்கு என்ன செய்யலாம்?`

`2. செவ்வாய்க்கிழமை கடைசிக் கேள்விக்கான பதிலை வகுப்பாகக் கலந்தாலோசியுங்கள். தேவன் எப்போதும் உங்கள் அருகிலேயே இருக்கிறார் என்கிற யதார்த்தமானது உங்கள் வாழ்க்கையில் என்ன வித்தியாசத்தை உண்டுபண்ண முடியும்?`

`3. வகுப்பில் யோபு 38-41ஐ சத்தமாக வாசியுங்கள். அது தேவனைப் பற்றி என்ன காட்சியை முன்வைக்கிறது? நீங்கள் நம்பிக்கையும் தைரியமும் பெறும் வகையில் அதிலிருந்து என்ன கற்றுக்கொண்டீர்கள்? அதில் ஓய்வுநாளும் எவ்வாறு பொருந்துகிறது? தேவனுடைய தன்மையையும் குணத்தையும் நாம் எப்போதும் நினைவில் வைத்திருக்க அது எவ்வாறு உதவுகிறது?`

`4. மாற்றத்தை உண்டுபண்ணுகிற நம்பிக்கை நமக்குப் பரலோகத்திலிருந்து வருகிறது. அதாவது, ஒவ்வொருவருடைய வாழ்க்கையிலும் நம்பிக்கை கிடைக்கும்படி நாம் ஜெபிக்கலாம். தற்சமயம் நம்பிக்கையில்லாமல் தவித்துக் கொண்டிருப் போருக்கு புதிதாக நம்பிக்கை கிடைக்க ஜெபியுங்கள். அதைவிடமேலாக, நம்பிக்கையைக் காணத் தடுமாறிக் கொண்டிருப்பவர்களுக்கு என்ன செய்யலாம்?`

`5. யாராவது முன்வந்தால், எத்தகைய இக்கட்டான நேரத்தில், பாடுகளில் அவர் தன் நம்பிக்கையையும் விசுவாசத்தையும் இழக்க நேரிட்டதெனக் கேளுங்கள். மீண்டும் அவருக்கு நம்பிக்கை கொடுத்தது என்ன? நாம் மற்றவர்களோடு எதைப் பகிர்ந்துகொள்வது, சந்தேகமும் மனமுறிவும் நெருக்குகிற சூழ்நிலைகளில் நமக்கு உதவும்?`