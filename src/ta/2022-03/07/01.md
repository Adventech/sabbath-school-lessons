---
title:  அழிக்கமுடியாத நம்பிக்கை
date:   06/08/2022
---

### இவ்வார ஆராய்ச்சிக்கு
ஆபகூக் 1:1-4; யோபு 38-41; ஏசா 41:8-14; எரே 29:1-10; எபி 12:1-13.

> <p>மனன வசனம்</p>
> ‘மேலும் நமக்கு அருளப்பட்ட பரிசுத்த ஆவியினாலே தேவ அன்பு நம்முடைய இருதயங்களில் ஊற்றப்பட்டிருக்கிறபடியால், அந்த நம்பிக்கை நம்மை வெட்கப்படுத்தாது’. ரோமர் 5:5.

திருச்சபையில் புன்னகை தவழும் சபைமக்களுடன் இருக்கும்போது, நம்பிக்கைபற்றிப் பேசுவதும், பாடுவதும் எளிது. ஆனால் அக்கினிக் குப்பிக்குள் இருக்கும்போது, நம்பிக்கையோடு காணப்படுவது எளிதல்ல. சூழ்நிலைகள் நம்மை நெருக்கும்போது, எல்லாவற்றையும் குறித்து, குறிப்பாக தேவனுடைய ஞானத்தைக் குறித்து கேள்வி எழுப்புகிறோம்.

சி.எஸ். லீவிஸ், தன்னுடைய புத்தகம் ஒன்றில், கற்பனைச் சிங்கம் ஒன்றைப் பற்றி எழுதுகிறார். அந்தச் சிங்கத்தைச் சந்திக்க விரும்பிய ஒருவர், அந்தச் சிங்கம் பாதுகாப்பானதா என்று கேட்கிறார். அதற்கு, அது பாதுகாப்பானதில்லை, ஆனால் ‘அது நல்ல சிங்கம்’ என்று பதில் கிடைக்கிறது.

தேவனை எல்லா சமயங்களிலும் நம்மால் புரிந்துகொள்ள முடியாமல் இருக்கலாம்; கணிக்கமுடியாத விதங்களில் அவர் செயல்படுவதுபோலத் தோன்றலாம்; அதனால் அவர் நமக்கு எதிராக இருக்கிறாரென அர்த்தமல்ல. நமக்கு முழு உண்மையும் தெரியவில்லை என்றுதான் அர்த்தம். ஆனால் தேவனைப் புரிந்து, கணிக்கமுடிந்தால்தான் சமாதானமாக, நம்பிக்கையாக, மனஉறுதியாக இருக்க முடியுமென நினைப்பதால்தான் கஷ்டப்படுகிறோம். அவர் ‘பாதுகாப்பானவர்’ என்கிற உணர்வு கிடைக்க விரும்புகிறோம்; நம்மை ஏமாற்றுகிறோம்.

**இவ்வாரக் கண்ணோட்டம்**: தேவனுடைய குணம்பற்றிய புரிதல், அக்கினிக் குப்பியில் நம் நம்பிக்கையைப் பராமரிக்க எவ்வாறு உதவுகிறது?

_2022, ஆகஸ்ட்13 வகுப்புக்காகப் படிக்கவேண்டிய பாடம்_