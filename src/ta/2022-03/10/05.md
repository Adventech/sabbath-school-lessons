---
title:  பேசாமல் இருத்தல்
date:   31/08/2022
---

அக்கினிக் குப்பிக்குள் சாந்தகுணத்தோடு நடந்துகொண்டதற்குசிறந்த உதாரணம் இயேசு. ‘நான் சாந்தமும் மனத்தாழ்மையுமாய் இருக்கிறேன்; என்னிடத்தில் கற்றுக்கொள்ளுங்கள்’ என்று இயேசு சொன்னதில், நாம் கற்பனை பண்ணுவதற்கும் மேலாக அர்த்தம் நிறைந்துள்ளது. மத் 11:29.

`1பேதுரு 2:18-25இல் அடிமைகளுக்கு சில புரட்சிகரமான ஆலோசனைகளை பேதுரு சொல்கிறார். தாம் அநீதியாகவும் வேதனையோடும் நடத்தப்பட்டபோது இயேசு நடந்துகொண்ட விதத்தைச் சொல்லிவிட்டு, அவருடைய ‘அடிச்சுவடுகளைத் தொடர்ந்துவரும்படி மாதிரியைப் பின்வைத்துப்போனதாகக்’ குறிப்பிடுகிறார். 1பேதுரு 2:21. இங்கே பேதுரு சொல்வதுபோல, இயேசுவின் முன்மாதிரியிலிருந்து அக்கினிக் குப்பிக்குள் சாந்தகுணத்தோடும் தாழ்மையோடும் இருப்பதுகுறித்த என்ன நியதிகளைக் கற்றுக்கொள்ளலாம்?`

யாராவது ஒருவரை அநீதியாக நடத்துவதைப் பார்ப்பதற்கு கொடுமையாக இருக்கும். ஆனால் அநீதிக்கு ஆளாவது நாமாக இருந்தால், அது இன்னும் அதிக வேதனையாக இருக்கும். எல்லாவற்றிலும் நீதி காணப்பட வேண்டும் என்கிற உணர்வு நமக்குள் இருப்பதால், அநீதி இழைக்கப்படும்போது, ‘காரியங்களைச் சரிசெய்ய’ நம் உள்ளுணர்வுகள் தூண்டுகின்றன; அப்படிச் செய்வது நீதி; அது நீதியான கோபம் என்று நினைப்போம். 

சாந்தகுணத்தோடு வாழ்வது எளிதல்ல. ஒரு முக்கிய உண்மையை உணராதபட்சத்தில் அவ்வாறு வாழ்வது சாத்தியமல்ல. அதாவது, அநீதியான சூழ்நிலைகளில், எல்லாம் நம் பரலோகக் கட்டுப்பாட்டில் இருப்பதையும், தம்முடைய சித்தப்படி நமக்காகச் செயல்படுவாரென்றும் நம்ப வேண்டும். அப்படி வாழும்போது, இயேசுவைப் போல அநீதிக்கு நாம் தப்பாமல் போகவும் வாய்ப்பிருக்கிறது. ஆனால் நம் பரலோகப் பிதா நம்மோடு இருப்பதையும், எல்லாம் அவருடைய கட்டுப்பாட்டில் இருப்பதையும் எப்போதும் நம்ப வேண்டும்.

இயேசுவின் வாழ்க்கையை முன்மாதிரியாக வைத்து பேதுரு சொல்கிற ஆலோசனை ஆச்சரியமானது; ஏனென்றால், அநீதியாக உபத்திரவப்படும்போது அமைதியாக இருப்பது ‘மக்களைத் திருத்துவதைவிட’ தேவனுடைய மகிமைக்கு மிகப்பெரிய சாட்சியாக இருக்கிறது. காய்பாவும் பிலாத்துவும் விசாரித்த சமயத்தில், அந்தச் சூழ்நிலையைச் சரிசெய்யவும், தம்மை நியாயப்படுத்தவும் இயேசு எவ்வளவோ பேசியிருக்கலாம்; ஆனால் செய்யவில்லை. அவருடைய அமைதி அவருடைய சாந்தகுணத்திற்கு ஒரு சாட்சியாக இருந்தது.

`நீங்கள் அநியாயமாக நடத்தப்பட்ட சூழ்நிலைகளை எவ்வாறு கையாளுகிறீர்கள்? இன்று நாம் பார்த்த நியதிகளை எவ்வாறு உங்கள் வாழ்க்கையில் பயன்படுத்தலாம்?`