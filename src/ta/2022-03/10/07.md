---
title:  மேலும் படிக்க
date:   02/09/2022
---

‘நாம் எதிர்கொள்ளவேண்டிய கஷ்டங்களை கிறிஸ்துவில் மறைந்திருக்கிற சாந்த குணத்தால் அதிகமாகக் குறைக்க முடியும். நம் எஜமானுடைய சாந்தகுணத்தை நாம் பெற்றிருந்தால், தினமும் சந்திக்கிற அற்பமான பேச்சுகள், பரிகாசங்கள், எரிச்சல்கள்

ஆகியவற்றைக் கடக்கலாம்; அவை நம் ஆத்துமாவை அந்தகாரத்தால் மூடாதபடி தடுக்கலாம். ஒரு கிறிஸ்தவனின் நேர்மைக்கு மிகப்பெரிய ஆதாரம் சுயக்கட்டுப்பாடு. அவதூறுக்கும் கொடுமைக்கும் ஆளாகும்போது, அமைதியான, நம்பிக்கைமிக்க ஆவியை வெளிப்படுத்தத் தவறுகிறவன், தன்மூலமாக தேவன் தம் பூரண குணத்தை வெளிப்படுத்துவதற்கான உரிமையைப் பறிக்கிறான். மனத்தாழ்மைதான் கிறிஸ்துவைப் பின்பற்றுகிறவர்களுக்கு வெற்றியைக் கொடுக்கிற பெலம். பரலோக மன்றங்களோடு அவர்களுக்கு தொடர்பிருப்பதற்கு அதுவே அடையாளம்.’—Ellen G. White, The Desire of Ages, p. 301.

**கலந்துரையாடக் கேள்விகள்**

`1. மனத்தாழ்மை எவ்வாறு பாதிப்புகளுக்கும், எரிச்சல்களுக்கும் மேலாக நாம் கடந்து செல்ல அனுமதிக்கிறது? மனத்தாழ்மையின் என்ன முக்கியப் பண்பு இதைச் செய்வதற்கு உதவுகிறது?`

`2. உங்களுடைய கலாச்சாரத்தில், மனத்தாழ்மை, சாந்தகுணம்பற்றி என்ன கருத்து நிலவுகிறது? அவை மதிக்கப்படுகிறதா? அல்லது, அவமதிக்கப்படுகிறதா? இந்தக் குணநலன்களைப் பேணி வளர்ப்பதற்கு எதிராக உங்கள் கலாச்சாரத்தில் நீங்கள் எத்தகைய அழுத்தங்களைச் சந்திக்கிறீர்கள்?`

`3. இன்று சாந்தகுணத்திற்கும் மனத்தாழ்மைக்கும் உதாரணங்களாக வாழ்கிற யாரையாவது உங்களுக்குத் தெரியுமா? தெரியும் என்றால், அவர்கள் எவ்வாறு இந்தக் குணங்களை வெளிப்படுத்துகிறார்கள்? அவர்களிடமிருந்து என்ன கற்றுக் கொள்ளலாம்?`

`4. சாந்தகுணத்தையும் மனத்தாழ்மையையும் நாம் பெலவீனங்களாகக் கருதுவதற்கு காரணம் என்ன?`

`5. தாவீது தேவனை புகலிடமாகக் கருதி, நாடிச்சென்றார். தேவன் எவ்வாறு புகலிடமாக விளங்கினார்? அவர் எவ்வாறு தம்மை புகலிடமாக எப்போதும் வெளிப்படுத்தினார்? அதாவது, புகலிடம் தேவைப்படுகிறவர்களுக்கு ஒரு திருச்சபையாக நாம் எவ்வாறு புகலிடமாக விளங்க முடியும்? உங்களுடைய ஸ்தல திருச்சபை எப்படிப்பட்ட புகலிடமாக இருக்கிறது? புகலிடம் தேவைப்படுவோருக்கு ஏற்ற புகலிடமாக அதை மாற்றுவதற்கு நீங்கள் என்ன செய்யலாம்?`