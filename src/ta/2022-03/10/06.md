---
title:  நம் கன்மலையும் அடைக்கலமும்
date:   01/09/2022
---

அடாவடித்தனமாக, பெருமையாக நடப்பவர்கள்தாம் பெரும்பாலும் குறைந்த சுயமதிப்பெண்ணத்தால் அவதிப்படுவார்கள். அவர்களிடம் சாந்தகுணமும் தாழ்மையும் கொஞ்சமும் இருக்காது; அதனால் அவர்களுடைய முரட்டுத்தனமும் பெருமையும், உள்ளே இருக்கிற குறையை மூடிமறைக்கிற மூடிபோலச் செயல்படும்; அதை அவர்களே அறியாமல் இருக்கலாம். எல்லாரையும் போல அவர்களுக்கும் துக்கமும் உபத்திரவமுமான காலக்கட்டங்களில் பாதுகாப்பு உணர்வும், தாங்கள் தகுதியானவர்கள் என்கிற உணர்வும், பிறர் அங்கீகரிக்கிற உணர்வும் தேவைப்படும். அதை கர்த்தரிடம்மட்டுமே பெற முடியும். எனவே, சாந்தகுணமும் மனத்தாழ்மையும் பெலவீன குணங்கள் அல்ல; மாறாக, நமது ஆத்துமாவானது கன்மலையில் அஸ்திபாரமிடப்பட்டு இருப்பதற்கான உறுதியான சான்றுகள்.

`சங்கீதம் 62:1-8. தாவீது எந்தப் பின்னணியில் இந்தச் சங்கீதத்தை எழுதினார்? தாவீது வலியுறுத்துகிற கருத்து என்ன? அதிலுள்ள ஆவிக்குரிய நியதிகள் என்ன? முக்கியமாக, இந்த நியதிகளை நீங்கள் எவ்வாறு உங்கள் வாழ்க்கையில் பயன்படுத்தலாம்?`

‘காரணமின்றி மனிதர்கள் நமக்கு எதிரிகளாவார்கள். தேவ பிள்ளைகளின் நோக்கங்களை உலகத்தார் மட்டுமல்ல, அவர்களுடைய சகோதரர்களே தவறாகப் புரிந்துகொள்வார்கள். கர்த்தருடைய தாசர்கள் கடினமான சூழ்நிலைகளுக்குத் தள்ளப்படுவார்கள். சுயநலமும், அநீதியுமான வேலையைச் செய்கிறவர்களை நியாயப்படுத்த மடுவை மலையாக்குவார்கள். தேவபிள்ளைகளின் பணி அவர்களுடைய கட்டுப்பாட்டிற்கும் அப்பாற்பட்ட சூழ்நிலைகளால் குழப்பமாகத் தோன்றுவதால், அவர்களை உண்மையற்றவர்கள்போல தவறான வெளிச்சத்தில் திரித்துக்காட்டுவார்கள். நம்பமுடியாத மனிதர்கள் என்று அடையாளப் படுத்துவார்கள். திருச்சபையின் அங்கத்தினர்களே இதைச் செய்வார்கள். தேவனுடைய தாசர்கள் கிறிஸ்துவின் சிந்தையோடு தங்களை இடைக்கட்டிக் கொள்ள வேண்டும். இழிப்பேச்சிலும், தப்பெண்ணக் கருத்திலுமிருந்து தப்பிவிடலாமென நினைக்கக் கூடாது. மதத்தீவிரர்கள், மத விரோதிகள் என்று அழைக்கப்படுவார்கள். ஆனால் அதைரியமடைய வேண்டாம். தேவனுடைய கரங்கள் அவருடைய முன் யோசனை எனும் சக்கரங்களை, அவர் நாமத்தின் மகிமைக்காக வழிநடத்திச் செல்கிறது’.—Ellen G. White, The Upward Look, p. 177.

`பிறருடைய பழிப்பேச்சுக்களிலும் நிந்தைகளிலுமிருந்து எவ்வளவு தூரம் தப்பமுடிகிறது? பெரும்பாலும் தப்ப முடிவதில்லை, அல்லவா? நீங்கள் எவ்வாறு தேவனை அண்டிக்கொள்ளலாம்? எவ்வாறு உங்கள் பாவங்களுக்காக மரித்து, உங்களை மிகவும் நேசிக்கிறவர்கள்மேல் உங்கள் சுயமதிப்பைக் காணலாம்? அதன்மூலம் எவ்வாறு பிறருடைய பழிப்பேச்சுகளிலிருந்து உங்களைக் காப்பாற்றலாம்?`