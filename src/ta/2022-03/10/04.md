---
title:  வேதனைப்படுத்துகிறவர்களை நேசித்தல்
date:   30/08/2022
---

‘எதிரிகளை நேசிப்பது என்றால், முத்து புதைந்திருக்கிற புழுதியை நேசிப்பது என்று அர்த்தமல்ல; மாறாக, புழுதியில் புதைந்திருக்கிற முத்தை நேசிப்பதாகும். நாம் இயல்பிலேயே நேசிக்கத்தக்கவர்கள் என்பதற்காக தேவன் நம்மை நேசிக்கவில்லை. அவர் நம்மை நேசித்ததாலேயே நேசிக்கத்தக்கவர்களாக மாறுகிறோம்’ என்று ஒருவர் சொன்னார்.

`‘எதிரிகளை’ பார்க்கும்போது உண்மையில் எதைப் பார்க்கிறீர்கள்? முத்தையா, அதைச் சுற்றியுள்ள புழுதியையா?`

`நாம் நம் சத்துருக்களை நேசித்து, அவர்களுக்காக ஜெபிக்குமாறு இயேசு சொன்னார். நாம் எதற்காக நம்முடைய சத்துருக்களை நேசிக்க வேண்டும் என்பதற்கு படைப்பிலிருந்து இயேசு காட்டுகிற உதாரணம் என்ன? அவர் நமக்கு உணர்த்த விரும்புகிற கருத்து என்ன?`

நம் மனதைக் காயப்படுத்துகிறவர்களை, ஒருவேளை நம்மை மிகப்பயங்கர அக்கினிக் குப்பியில் வைக்கக்கூடியவர்களை நாம் எவ்வாறு நடத்த வேண்டும் என்பதற்கு பரலோகத்திலிருக்கிற தம் பிதாவை இயேசு உதாரணமாகக் காட்டுகிறார். மத் 5:45. தம் பிதா தீயோருக்கும் நல்லோருக்கும் மழையை ஆசீர்வாதமாகக் கொடுப்பதாக இயேசு சொல்கிறார்; தீயோருக்கும் இயேசு மழையைக் கொடுப்பாரானால், அவர்களை நாம் எவ்வாறு நடத்த வேண்டும்?

நமக்கு துன்பம்கொடுக்கிற அனைவர்மேலும் நாம் ஒருவித பாசவுணர்வோடு இருப்பதுபற்றிமட்டும் இயேசு இங்குச் சொல்லவில்லை; ஏனென்றால் அப்படி இருக்கவும் வாய்ப்பிருக்கிறது. சத்துருக்களை சிநேகிப்பது என்பது, அவர்கள் மேலான உணர்வை அல்ல, அவர்கள் மேலான அக்கறையையும் அன்பையும் காட்டும்படிச் செயல்படுவதைச் சுட்டிக்காட்டுகிறது.

இறுதியாக இயேசு, ‘பரலோகத்திலிருக்கிற உங்கள் பிதா பூரண சற்குணராயிருக்கிறதுபோல, நீங்களும் பூரண சற்குணராயிருக்கக்கடவீர்கள்’ என்று முடிக்கிறார்; இந்த வசனம் பல்வேறு விவாதங்களுக்கு ஆளாகியிருக்கிறது. மத் 5:48. ஆனால், தேவன் பூரணராக இருப்பதுபோல பூரணமாக இருக்க விரும்புகிறவர்கள், தேவன் தம் சத்துருக்கள்மேல் அன்புகாட்டுவதுபோல தங்கள் சத்துருக்கள்மேல் அன்புகாட்ட வேண்டும் என்பதைத்தான் சுட்டிக்காட்டுகிறது. தேவனுடைய பார்வையில் பூரணராக இருப்பதென்றால், எதிரிகளை நேசிப்பதாகும்; அதைச் செய்வதற்கு தேவன்மட்டுமே கொடுக்கக்கூடிய சாந்தகுணம் அவசியம்.

`‘மனதைக் காயப்படுத்துகிறவர்களை பொறுமையோடும் மனக்கசப்பின்றியும் சகிப்பதே’ சாந்தகுணம் என்று படித்தோம். ‘எதிரிகள்’மேல் சரியான மனநிலையைப் பெற உதவுகிற சாந்தகுணத்தை கர்த்தர் உங்களுக்குக் கொடுக்கும்படிக்கு நீங்கள் செய்யவேண்டிய மாற்றங்களைப் பட்டியலிடுங்கள்.`