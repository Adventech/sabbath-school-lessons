---
title:  அக்கினிக் குப்பிக்குள் சாந்தகுணம்
date:   27/08/2022
---

### இவ்வார ஆராய்ச்சிக்கு
எசே 24:15-27; யாத் 32:1-14; மத் 5:43-48; 1பேதுரு 2:18-25; சங் 62:1-8.

> <p>மனன வசனம்</p>
> ‘சாந்தகுணமுள்ளவர்கள் பாக்கியவான்கள்; அவர்கள் பூமியைச் சுதந்தரித்துக்கொள்ளுவார்கள்’. மத்தேயு 5:5.

மோசேபற்றி வாசிக்கும்போதும், பாக்கியவசனங்களைப் படிக்கும்போதும் தவிர சாந்தகுணம் என்கிற வார்த்தையை அதிகமாகக் கேட்கமுடிவதில்லை. அதற்கான காரணத்தைக் கண்டுபிடிப்பது கடினமல்ல. சாந்தகுணம் என்றால், ‘மனக்காயத்தை பொறுமையோடும் மனக்கசப்பின்றியும் சகித்துக்கொள்வது’ என்று அர்த்தம். அதனால்தான் அந்த வார்த்தைபற்றி அதிகம் கேட்கமுடிவதில்லை; இன்றைய கலாச்சாரத்தில் அக்குணம் மதிக்கப்படுவதுமில்லை. இதை வேதாகமம் சில இடங்களில் ‘தாழ்மை’ என்று மொழி பெயர்த்துள்ளது. தாழ்மையும்கூட இன்றைய பெரும்பாலான கலாச்சாரம் மதிக்கிற ஒரு குணமல்ல.

ஆனால் மனக்காயத்தை பொறுமையோடும் மனக்கசப்பின்றியும் சகிக்கிற சாந்தகுணம் இயேசுவிலும் அவரைப் பின்பற்றுகிறவர்களிலும் காணப்படுகிற ஆற்றல்மிக்க ஒரு குணம். ஆனாலும் சாந்தகுணம்மட்டுமே எல்லாம் அல்ல; ஆவியில் சாந்தத்தோடு இருப்பது, வேதனை மற்றும் உபத்திரவங்களுக்கு மத்தியில் ஆற்றல்மிக்க ஆயுதம். சாந்தகுணத்தைக் கற்றுக்கொள்ள அக்கினிக் குப்பி மிகச்சிறந்த இடம்; ஏனென்றால், நம்முடைய சாந்தகுணம் மற்றும் பாடுகளின் மூலமாகத்தான் தேவனுக்கு வல்லமையான சாட்சிகளாக விளங்க முடியும்.

**இவ்வாரக் கண்ணோட்டம்**: உபத்திரவத்திற்கும் சாந்தகுணத்திற்கும் இடையுள்ள தொடர்பு என்ன? நம் பாடுகள், நம் சாந்தகுணம்மூலமாக மற்றவர்களுக்கு எவ்வாறு நாம் சாட்சிகளாக விளங்க முடியும்? கிறிஸ்தவர்களுக்கு சாந்தகுணம் ஒரு பெலவீனமாக இல்லாமல், எவ்வாறு பெலமாக விளங்க முடியும்?

_2022, செப்டம்பர் 3 வகுப்புக்காகப் படிக்கவேண்டிய பாடம்_