---
title:  உயிர்த்தெழுதலின் வல்லமை
date:   16/08/2022
---

மரணத்திற்கு முன் பெலனற்ற மனிதர்களுக்கு உயிர்த்தெழுதல் தீர்வாக இருக்கிறது. இயேசுவின் வாழ்க்கை, மரணம், உயிர்த்தெழுதலை எடுத்துக்கொண்டால், இயேசுவின் மரணம்தான் நாம் சட்டப்படி தேவனுக்கு முன் நிற்கச் செய்வதாக நினைக்கிறோம். அது உண்மைதான்.

ஆனாலும் உயிர்த்தெழுதலில் இரட்சிப்பின் இன்னொரு பரிமாணமும் அடங்கியுள்ளது. இயேசுவின் உயிர்த்தெழுதலானது நாமும் ஒரு நாளில் உயிர்த்தெழப் போகிற நம்பிக்கையை மட்டும் கொடுக்கவில்லை. உயிர்த்தெழுதல்மூலம் இயேசுவை பிதா தமது வலது பாரிசத்திற்கு உயர்த்தி, வல்லமையும் அதிகாரமும் நிறைந்த இடத்தில் வைத்தார். அதே உயிர்த்தெழுதலின் வல்லமையை தேவன் இன்று நமக்கும் உரித்தாக்கியிருக்கிறார்.

`எபே 1:18-23இல் தேவனுடைய வல்லமைபற்றி பவுல் பேசுகிறார். உயிர்த்தெழுதலின் வல்லமைபற்றி வசனங்கள் சொல்வது என்ன? நமக்குள்ள நம்பிக்கையும் வாக்குறுதிகளும் என்ன?`

தேவன்மட்டுமே புரியவைக்கக்கடிய சில விஷயங்களை எபேசிய விசுவாசிகளுக்குப் புரியவைக்கும்படி பவுல் ஜெபிக்கிறார்.

1. இயேசு நமக்கு வாக்களித்துள்ள மறுரூப அனுபவத்தையும் நித்திய எதிர்காலத்தையும் அவர்கள் புரிந்துகொள்ள வேண்டும்.

2. நமக்காக வெளிப்பட்ட வல்லமையைப் புரிந்துகொள்ள வேண்டும்.

பிறகு அந்த வல்லமை எவ்வளவு மகத்தானது என்பதை பவுல் விளக்குகிறார். இயேசுவை கல்லறையிலிருந்து மீண்டும் உயிரோடு எழும்பச்செய்தது மட்டுமல்லாமல், பிதாவின் வலது பாரிசத்தில் அவரை வீற்றிருக்கச் செய்த அதே வல்லமைதான் இன்று நமக்கும் வைக்கப்பட்டுள்ளது.

பவுல் அதோடு நிற்கவில்லை. ‘உயிர்த்தெழுதலால் இயேசு பெற்ற வல்லமை சாதாரணமானது அல்ல. அது அரசாளவும், நித்திய காலம் முழுவதிலும் அவருடைய மக்களுக்கு தேவையான அனைத்தையும் கொடுக்கவும் வல்லமையைக் கொடுத்தது’ என்கிறார்.

`உங்கள் வாழ்க்கையின் எந்தெந்தப் பகுதிகளில் உயிர்த்தெழுந்த இயேசுவின் வல்லமை தேவைப் படுகிறதெனப் பட்டியலிடுங்கள். பிறகு, அங்கெல்லாம் அவருடைய வல்லமை செயல்பட வேண்டும் என்று ஜெபியுங்கள். அதே நேரம், சிறப்பாகச் செயல்பட நீங்கள் என்ன செய்யலாம்? இந்த வல்லமை உங்கள் வாழக்கையில் செயல்பட, என்ன தீர்மானங்களைச் செய்யலாம்?`