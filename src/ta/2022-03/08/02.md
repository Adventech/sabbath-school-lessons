---
title:  நம் பிதாவின் ஊதாரி அன்பு
date:   14/08/2022
---

‘தேவனுக்கு உண்மையில் என்மேல் அன்பிருந்தால், அவர் நிச்சயமாக எனக்கு இதைச் செய்வார்!’ இத்தகைய எண்ணம் எத்தனை முறை வந்து விடுகிறது? சூழ்நிலைகளைப் பார்த்து, ‘தேவன் உண்மையில் நேசிக்கிறாரா, அவர் நேசித்தால், இப்படி நடந்திருக்காதே’ என்று யோசிக்கிறோம்.

தேவனுடைய நற்குணத்தைச் சந்தேகிக்க வைக்கிற இரண்டுவித பகுத்தறிவு இருக்கிறது. ஒன்று, நாம் நல்லது என்று நினைக்கிற ஒன்றைச் செய்வதற்கு தீவிர ஆசையில் இருப்போம்; ஆனால் தேவதிட்டம் வேறாக இருந்தால், அதை ஏற்றுக்கொள்ள முடியாது. இரண்டாவது, நம்முடைய நம்பிக்கை நம் அனுபவத்திற்கு முரணாக இருந்தாலும் தேவனுடைய நற்குணத்தைச் சந்தேகிப்போம். பார்ப்பதற்கோ உணர்வதற்கோ கேட்பதற்கோ ருசிப்பதற்கோ நன்றாக இருக்கிற ஒன்று நல்லதாகத்தான் இருக்கவேண்டுமென நினைக்கிறோம். அது நமக்குக் கிடைக்காதபோது, தேவன்மேல் கோபம் உண்டாகிறது. அங்குதான் விசுவாசம் முக்கியப் பங்காற்றுகிறது. தேவனையும் அவருடைய நற்குணத்தையும் சந்தேகிக்குமாறு சோதனை ஏற்படுகிற சமயங்களில்தான் விசுவாசம் முக்கியப் பங்காற்றுகிறது.

`தேவன் நமக்கு எவ்வளவு நல்லவர் என்பதை அருமையாக எடுத்துரைக்கிற பகுதி ரோமர் 8:2839. தேவன் நல்லவர் என்பதைச் சந்தேகப்பதிலிருந்து நம் மனதைப் பாதுகாக்கிற என்ன விஷயங்கள் அதில் உள்ளன?`

சூழ்நிலைகள் நம்மை மேற்கொள்வதிலிருந்து பாதுகாக்கிற ஒரு முக்கிய பகுத்தறிவுக் கருத்து ரோமர் 8:32இல் உள்ளது. ‘நம்முடைய நிலையைக் கருத்தில்கொண்டு, மிகமோசமான தண்டனையை ஏற்றுக்கொள்ள தம் குமாரனை அனுப்பி, நமக்கு தேவையான அனைத்தையும் செய்வதற்கு தயங்காத தேவன், நமக்காக சந்தோஷமாக, மனமுவந்து செய்யவிரும்பாத விஷயம் ஏதாவது இருக்குமா?’ என்று அந்த வசனம் குறிப்பிடுகிறது. நமக்காக மரிப்பதற்கு இயேசுவை அனுப்பின தேவன், திடீரென ஒரு சாதாரண மனிதனைப் போல அற்பத்தனமாக மாறுவாரென நாம் எண்ணமுடியுமா?

எனவே, தேவனுடைய தயாளக்குணம் பற்றிய இந்தச் சத்தியமானது சிலுவையில் இயேயு மரித்ததில் நிரூபணமானது; அக்கினிக் குப்பி நமக்குள் உருவாக்குகிற அனைத்து சந்தேகங்களுக்கும் மேலாக ஒரு பலத்த தாக்கத்தை அது உண்டாக்க வேண்டும்.

`தேவனுடைய நற்குணம்குறித்த சத்தியமானது எவ்வாறு உங்களுடைய சந்தேகங்களைவிட பலத்த தாக்கத்தை உண்டாக்க முடியும்? உங்களுக்காக மரிக்கும்படி இயேசுவை தேவன் அனுப்பினார்; அந்த தயாளச் செயலானது இன்று ஆயிரக்கணக்கான வழிகளில் தொடர்கிறது. அதுபற்றித் தியானியுங்கள். இது உங்கள் விவாசத்தில் என்ன தாக்கத்தை உண்டாக்க முடியும்?`