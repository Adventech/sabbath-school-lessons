---
title:  கர்த்தரிடத்தில் மனமகிழ்ச்சியாயிருக்கக் கற்றல்
date:   08/09/2022
---

> <p></p>
> ‘கர்த்தரிடத்தில் மனமகிழ்ச்சியாயிரு; அவர் உன் இருதயத்தின் வேண்டுதல்களை உனக்கு அருள்செய்வார்’. சங் 37:4.

சங் 37:4 ஓர் அருமையான வாக்குத்தத்தம். நீங்கள் விரும்பியதெல்லாம் கிடைத்தால் எப்படியிருக்கும்! ஆனால் இருதயத்தின் வேண்டுதல் நிறைவேறுவது கர்த்தரில் மனமகிழ்ச்சியாக இருப்பதைச் சார்ந்துள்ளது. அப்படியானால், ‘கர்த்தரில் மனமகிழ்ச்சியாயிருப்பது என்றால் என்ன?’

வாசிக்கவும் சங் 37:1-11. சங் 37:4 சொல்லப்படுகிற பின்னணி சற்று ஆச்சரியமானது. தேவனுக்கும் தனக்கும் எதிராகச் செயல்படுகிறவர்கள் தன்னைச் சுற்றிலும் இருப்பதாக தாவீது எழுதுகிறார். மற்றவர்கள் நமக்கு எதிராக வேலை செய்யும்போது, இயல்பாக நமக்கு கோபம் வரும்; அல்லது, நம்மை நியாயப்படுத்த முயலுவோம். ஆனால் வித்தியாசமாக நடக்கும்படி ஆலோசனை கூறுகிறார்.

**அந்தச் சூழ்நிலையில் உள்ள தேவபிள்ளைகளுக்கு பின்வரும் வசனங்களில் தாவீது சொல்கிற ஆலோசனை என்ன?**

`சங் 37:1`

`சங் 37:5`

`சங் 37:7`

`சங் 37:8`

`சங் 37:4 ஐ மீண்டும் வாசியுங்கள். மேலுள்ள வசனங்களின் பின்னணியில், ‘கர்த்தரில் மனமகிழ்ச்சியாயிருப்பது’ என்றால் என்ன?`

‘தேவனை நம்புங்கள்’ என்பதைத்தான் வெவ்வேறு வழிகளில் மீண்டும் மீண்டும் தாவீது வலியுறுத்துகிறார். அவர் செயல்படுவாரென நம்புங்கள். எரிச்சலடையாதீர்கள். ஏனென்றால் தேவன் உங்களுடைய தேவன். அவர் இப்போதும்கூட உங்களுக்காகச் செயல்படுகிறார். நீங்கள் கட்டுப்பாட்டை உங்கள் கையில் எடுத்து, காரியங்களைத் தீர்க்கவேண்டிய தில்லை. எல்லாம் பரலோகத்திலிருக்கிற உங்கள் பிதாவின் கையில் இருக்கிறது. அவரை நம்புங்கள். அவரை முழுவதுமாக நம்புங்கள்.

இந்தப் பின்னணியில் கர்த்தரில் மனமகிழ்ச்சியாக இருக்கும்படி தாவீது எழுதுகிறார். தேவனில் மனமகிழ்ச்சியாக இருப்பதென்றால் முற்றிலும் அவரை நம்பி வாழ்வதாகும். தேவன் நம்மோடு இருந்து, செயல்படுவதால் எதுவும் நம் சமாதானத்தைக் கெடுக்க முடியாது. நம் தேவனை மிஞ்சி எவரும் இல்லாததால், நாம் அவரைப் போற்றலாம்; புன்னகையோடு வாழலாம்! இவ்வாறு செய்யப் பழகும்போது, நம் இருதயங்களின் வேண்டுதல்களை நாம் பெற முடியும்; நம் அன்பு பிதா நமக்குக் கொடுக்க விரும்புகிறதை, நமக்கும் அவருடைய ராஜ்யத்திற்கும் மிகுந்த பயனுள்ள காலத்தில் நாம் பெற்றுக்கொள்ள முடியும்.

`நீங்கள் ‘கர்த்தரில் மனமகிழ்ச்சியாயிருப்பதற்கு’ என்ன செய்யலாம்? இது உங்கள் வாழ்க்கையில் நிஜமாகும்படிக்கு என்ன செய்யலாமென தேவனிடம் ஆலோசனை கேட்டு ஜெபியுங்கள்.`