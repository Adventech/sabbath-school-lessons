---
title:  மேலும் படிக்க
date:   09/09/2022
---

‘நாம் அதிக காலம் காத்திருப்பது நம்மைக் குறித்த தேவ திட்டமாக இருக்கலாம்; அது

உண்மையில் ஒரு அக்கினிக் குப்பி அனுபவம்போல இருக்கும். அப்போது தேவனையே நம்பி,

அவர் நமக்காகச் செயல்படுகிறாரென உணரும்போதுதான் பொறுமையைக் கற்றுக்கொள்கிறோம். காத்திருப்பதற்கு பல காரணங்கள் இருக்கலாம்; ஆனால் அவை எல்லாமே நம்மையும் தேவ ராஜ்யத்தையும் குறித்த அவருடைய திட்டங்கள் நிறைவேறுவதுடன் தொடர்புடையவை. ஆனால் தேவனைவிட முந்தி ஓடுவதற்கு முயன்றால் அதிகம் இழப்போம்; ஆனால் தேவனில் நம்பிக்கையும் மனமகிழ்ச்சியுமான மனநிலையும் இருந்தால் அதிகம் பெறுவோம்.

ஒவ்வொரு சோதனையையும் கர்த்தர் எடைபோட்டு, அளவிடுகிறார்.

‘நான் உபத்திரவத்தில் இருக்கும்போது தேவனுடைய நோக்கத்தை அறிய முடியாது; ஆனால் எனக்கு எது நல்லது என்பது அவருக்குத் தெரியும்; நான் என்னுடைய ஆவி, ஆத்துமா, சரீரத்தை என்னுடைய உண்மையுள்ள சிருஷ்டிகரான அவரிடம் அர்ப்பணிக்கிறேன். ‘‘நான் விசுவாசித்திருக்கிறவர் இன்னாரென்று அறிவேன், நான் அவரிடத்தில் ஒப்புக்கொடுத்ததை அவர் அந்நாள்வரைக்கும் காத்துக்கொள்ள வல்லவராயிருக்கிறாரென்று நிச்சயித்துமிருக்கிறேன்’’. 2தீமோ 1:12. விசுவாசத்தில பெலப்படவும், அதிக அன்புள்ளவர்களாகவும் பொறுமையுள்ளவர்களாகவும், நம் பரலோகப் பிதாவின் மேல் அதிக பொறுமையுள்ளவர்களாகவும் மாறவும் நம் ஆத்துமாக்களை அறிவுறுத்தி, பயிற்றுவித்தால், இந்த வாழ்க்கையின் சச்சரவுகளைக் கடந்துசெல்லும்போது ஒவ்வொரு நாளும் அதிக சமாதானமும் சந்தோஷமும் பெறுவோமென அறிந்திருக்கிறேன்.

‘இயேசுவின் கரங்களுக்குள் இல்லாமல் நாம் கவலையும் சஞ்சலமும் அடைவதை அவர் விரும்புவதில்லை. அமைதியாகக் காத்திருப்பதும், விழித்திருப்பதும் எளிதானது அல்ல. நாம் சரியான பாதையில் இல்லை என்கிற உணர்வு ஏற்படுகிற வரையிலும் சந்தர்ப்பத்திற்கு ஏற்ற அடையாளங்களை உள்ளுக்குள் தேடிக்கொண்டே இருக்கிறோம்; ஆனால் உணர்வின்படி அல்ல விசுவாசத்தின்படி கணக்கிட வேண்டும்’.

**கலந்துரையாடக் கேள்விகள்**

`1. ஒவ்வொரு சோதனையையும் இயேசு ‘எடைபோட்டு, அளவிடுகிறார்’ என்றால் என்ன? இதை அறிவது, நாம் காத்திருப்பதற்கு எவ்வாறு உதவும்?`

`2. பொறுமையாகக் காத்திருப்பதின் தனிப்பட்ட சாட்சியைப் வகுப்பிலுள்ள ஒவ்வொருவரிடமும் பகிரச்சொல்லுங்கள். அவர்கள் பயந்த விஷயங்கள் என்ன? மகிழ்ச்சியடைந்த விஷயங்கள் என்ன? அவற்றை எவ்வாறு எதிர்கொண்டார்கள்? என்ன கற்றுக்கொண்டார்கள்? என்ன வாக்குறுதிகளைப் பற்றிக்கொண்டார்கள்?`

`3. தேவன் செயல்படுகிற நேரத்திற்காகக் காத்திருந்து, அக்கினிக் குப்பியில் இருப்பவர்களுக்கு ஒரு திருச்சபையாக அல்லது வகுப்பாக எவ்வாறு உதவிசெய்வீர்கள்?`

`4.  பொறுமையில் வளருவதில் ஜெபத்தின் பங்கு என்ன? யாருடைய வாழ்க்கையிலாவது பொறுமை வளரும்படி நீங்கள் அவர்களுக்காக ஜெபிக்க வேண்டியுள்ளதா?`