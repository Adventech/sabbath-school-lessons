---
title:  அக்கினிக் குப்பிக்குள் காத்திருத்தல்
date:   03/09/2022
---

### இவ்வார ஆராய்ச்சிக்கு
ரோமர் 15:4, 5; 5:3-5; 1சாமு 26; சங 37:1-11.

> <p>மனன வசனம்</p>
> ‘‘ஆவியின் கனியோ, அன்பு, சந்தோஷம், சமாதானம், நீடியபொறுமை’. கலா 5:22.

நான்கு வயது சிறுவர்களையும் மிட்டாய்களையும் வைத்து விஞ்ஞானிகள் ஆராய்ச்சி ஒன்றைச் செய்தார்கள். ஒரு விஞ்ஞானி ஒவ்வொரு பிள்ளைக்கும் ஒரு மிட்டாய் கொடுத்தார். பிறகு, தனக்கு சிறிய வேலை இருப்பதாகவும் அதை முடித்து வரும்வரை மிட்டாயைச் சாப்பிடாமல் இருந்தால், கூடுதலாக ஒரு மிட்டாய் கொடுப்பதாகவும் சொன்னார். விஞ்ஞானி அந்த இடத்தைவிட்டு நகர்ந்தவுடன் சில பிள்ளைகள் மிட்டாயைச் சாப்பிட ஆரம்பித்தார்கள்; மற்றவர்கள் காத்திருந்தார்கள்.

பிறகு அந்தப் பிள்ளைகளை அவர்களுடைய பதின்பருவம் வரை விஞ்ஞானி கண்காணித்தார். மிட்டாய் சாப்பிடாமல் காத்திருந்த பிள்ளைகள், பிறரை அனுசரித்துச் செல்கிறவர்களாகவும் சிறந்தவர்களாகவும், அதிக தன்னம்பிக்கையுள்ளவர்களாகவும் காணப்பட்டார்கள். மனிதர்களில் மிகமுக்கியமான ஒரு குணம் பொறுமை என்பதை அது காட்டியது. அதனால் தான் அந்தக் குணத்தைப் பேணி வளர்க்கும்படி ஆண்டவர் சொல்லுகிறார்.

அக்கினிக் குப்பிகளில் எல்லாம் கொடிய அக்கினிக் குப்பி காத்திருப்பது. அந்தக் குப்பிக்குள் இருப்பது எப்படி இருக்குமென இவ்வாரம் பார்ப்போம்.

**இவ்வாரக் கண்ணோட்டம்**: சிலசமயங்களில் சிலவற்றைப் பெறுவதற்கு நாம் ஏன் அதிக காலம் காத்திருக்க வேண்டியுள்ளது? அக்கினிக் குப்பிக்குள் இருக்கும்போது பொறுமைபற்றி என்ன பாடங்களைக் கற்றுக்கொள்ளலாம்?

_2022, செப் 10 வகுப்புக்காகப் படிக்கவேண்டிய பாடம்_