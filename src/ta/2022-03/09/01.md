---
title:  துதிக்கிற வாழ்க்கை
date:   20/08/2022
---

### இவ்வார ஆராய்ச்சிக்கு
பிலி 4:4-7; யோசுவா 5:13-6:20; சங் 145; அப் 16:16-34; 2கொரி 20:1-30.

> <p>மனன வசனம்</p>
> ‘கர்த்தருக்குள் எப்பொழுதும் சந்தோஷமாயிருங்கள்; சந்தோஷமாயிருங்கள் என்று மறுபடியும் சொல்லுகிறேன்’. பிலிப்பியர் 4:4.

நாம் சந்தோஷமாக உணரும்போது ஆண்டவரை நோக்கி சந்தோஷ சத்தமிடுவது எளிது. ஆனால் அக்கினிக் குப்பி சூடேறி, மிகவும் மோசமான சூழ்நிலைகளில் இருக்கும்போது, அது எளிதல்ல. அந்தச் சமயத்தில்தான் எப்போதையும் விட அதிகமாக தேவனைத் துதிக்க வேண்டும். ஏனென்றால், நம் விசுவாசம் நிலைத்திருக்க உதவுகிற ஒரு வழிதான் துதி.

மிகவும் இருளான சூழ்நிலைகளையும்கூட துதியால் மாற்ற முடியும். அது எதார்த்தத்தை மாற்ற முடியாது என்றாலும், நாம் சவால்களை எதிர்கொள்ளும் படிக்கு நம்மையும் நம்மைச் சுற்றியுள்ளவர்களையும் மாற்ற முடியும்.

விசுவாசத்தை செயலில் வெளிப்படுத்துவதுதான் துதி. அப்படிச் செய்வது நம் இயல்பாக இல்லாமல் இருக்கலாம்; ஆனால் நாம் துதிக்கப் பழகும்போது அது நம் வாழ்வில் ஓர் அங்கமாகிறது; நம்மை மாற்றவும் மேற்கொள்ளவும் அதற்கு வல்லமை இருக்கிறது.

**இவ்வாரக் கண்ணோட்டம்**: துதி என்றால் என்ன? கடினமான சூழ்நிலைகளில் துதியானது எவ்வாறு வல்லமையான ஆவிக்குரிய ஆயுதமாக விளங்க முடியும்? துதி எவ்வாறு நம்மையும் நம்மைச் சுற்றிலுமுள்ள சூழ்நிலையையும் மாற்ற முடியும்?

_2022, ஆகஸ்ட் 27 வகுப்புக்காகப் படிக்கவேண்டிய பாடம்_