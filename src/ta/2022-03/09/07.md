---
title:  மேலும் படிக்க
date:   26/08/2022
---

‘நம் இருதயங்களையும் வாயையும் தேவனுடைய ஈடுஇணையற்ற அன்பின்நிமித்தம்

அவரைத் துதிப்பதற்குப் பயிற்றுவிப்போம். நம் ஆத்துமாக்களை நம்பிக்கையோடு இருக்கவும், கல்வாரி சிலுவையிலிருந்து பிரகாசிக்கிற வெளிச்சத்தில் தரித்திருக்கவும் பயிற்று விப்போம். நாம் பரலோக ராஜாவின் பிள்ளைகள், சேனைகளின் கர்த்தருடைய குமாரர்கள், குமாரத்திகள் என்பதை ஒருபோதும் மறக்கக் கூடாது. தேவனில் அமைதியாகத் தங்குவது நமக்குக் கிடைத்துள்ள சிலாக்கியம்’.—Ellen G. White, The Ministry of Healing, p. 253.

‘நான் அவரைத் தொழுது, பிரஸ்தாபப்படுத்துகிற வேளையில், நீங்களும் என்னோடு அவரைப் பிரஸ்தாபப்படுத்த விரும்புகிறேன். நீங்கள் அந்தகாரத்தில் விழுகிறபோதும் கர்த்தரைத் துதியுங்கள். சோதிக்கப்படும்போது அவரைத் துதியுங்கள். ‘கர்த்தருக்குள் எப்பொழுதும் சந்தோஷமாயிருங்கள்; சந்தோஷமாயிருங்கள் என்று மறுபடியும் சொல்லுகிறேன்’ என்று அப்போஸ்தலர் சொல்லுகிறார். இவ்வாறு செய்யும்போது உங்கள் குடும்பங்களில் இருளும் அந்தகாரமும் வருமா? மெய்யாகவே வராது; அது பிரகாசத்தைக் கொண்டுவரும். நீங்கள் மகிமையின் சிங்காசனத்திலிருந்து நித்திய வெளிச்சத்தின் கதிர்களைப் பெற்று, உங்களைச் சுற்றிலும் பிரதிபலிப்பீர்கள். உங்களைச் சுற்றிலும் மட்டுமல்ல, உங்களுடைய பாதையில் மட்டும் அல்ல, நீங்கள் பழகுகிறவர்களுடைய பாதைகளிலும் இந்த ஒளியையும் ஜீவனையும் பிரதிபலிக்கிற பணியில் ஈடுபட உங்களை அறிவுறுத்துகிறேன். உங்களைச் சுற்றியுள்ளவர்களின் வாழ்க்கையைச் சிறப்பாக்குவதும், மேம்படுத்துவதும், அவர்களுக்கு பரலோகத்தையும் மகிமையையும் சுட்டிக்காட்டுவதும், பூலோகத்தில் உள்ளவைகளைக் காட்டிலும் நித்தியமான வைகளை, அழியாத சுதந்தரத்தை, வாடாத ஐசுவரியங்களை நாடும்படி அவர்களை வழிநடத்துவதும் உங்களுடைய குறிக்கோளாக இருக்கட்டும்’.—Ellen G. White, Testimonies for the Church, vol. 2, pp. 593, 594.

**கலந்துரையாடக் கேள்விகள்**

`1. திருச்சபையாகச் சேர்ந்து துதிப்பதில் ஒரு கிறிஸ்தவனுக்கு என்ன பங்கிருக்கிறது? ஓய்வுநாள் ஆராதனைகளில் எவ்வாறு துதிக்கிறீர்கள்? அது உற்சாகப்படுத்துகிறதா? சோதனை, பாடுகளுக்கு மத்தியில் அங்கத்தினர்கள் உண்மையோடு இருக்கத் தீர்மானிக்கும்படி ஊக்கமளிக்கிறதா? இல்லையென்றால், என்ன செய்யலாம்?`

`2. ‘அந்தகாரத்தில் விழும்போது தேவனைத் துதிப்பது’ அல்லது ‘சோதிக்கப்படும்போது தேவனைத் துதிப்பது’ என்றால் என்ன அர்த்தம்? இந்தச் சூழ்நிலைகளிலிருந்து விடுபட துதி எவ்வாறு உதவுகிறது?`

`3. தங்கள் வாழ்க்கையில் துதியின் தாக்கம்பற்றி அங்கத்தினர்கள் சாட்சிசொல்லட்டும். ஒவ்வொருவருடைய அனுபவங்களிலிருந்து என்ன கற்றுக்கொள்ளலாம்?`

`4. வகுப்பில், ஒரு சங்கீதத்தைத் தேர்ந்தெடுத்து, அதை வாசியுங்கள். துதிபற்றி அந்தச் சங்கீதம் கற்றுக்கொடுப்பது என்ன? உங்கள் விசுவாசத்தில் துதி என்ன தாக்கத்தை ஏற்படுத்துகிறது?`