---
title:  துதியின் வாழ்க்கை
date:   23/08/2022
---

சாதகமான சூழ்நிலைகளில்கூட தேவனைத் துதிப்பது நம் இயல்பாக இல்லாமல் இருக்கலாம். அப்படியானால், மோசமான சூழ்நிலைகளில் அவரைத் துதிப்பது எவ்வளவு கடினம்? அவ்வாறு செய்யவே நம்மை அழைக்கிறார். துதியானது ஒரு குறிப்பிட்ட சமயத்தில் மட்டும் செய்யப்படுகிற செயலாக அல்லாமல், அதுவே நாம் வாழ்கிற சூழலாக மாறுகிறவரையிலும் துதித்துப் பயிற்சி எடுக்க வேண்டும். துதிப்பது ஒரு குறிப்பிட்ட செயலாக அல்லாமல், குறிப்பிட்ட வாழ்க்கைமுறையாக இருக்க வேண்டும்.

`சங்கீதம் 145இல், தேவனைத் துதிப்பதற்கு தாவீது சொல்கிற காரணங்கள் என்ன? இந்த வார்த்தைகளை நீங்கள் எவ்வாறு உங்களுக்குச் சொந்தமாக்கலாம்?`

‘துதி எனும் பழக்கம்’ என்கிற தலைப்பில் பிரிட்டனின் பிரபல பிரசங்கியாரான சார்லஸ் ஹேடன் ஸ்பர்ஜன் ஒரு புத்தகம் எழுதினார். 145ம் சங்கீத்தின் 7ம் வசனத்தை அடிப்படையாக வைத்து எழுதியிருந்தார். இந்தச் சிறிய வசனத்திலிருந்து, நம் வாழ்க்கையில் துதியை வளர்க்கச் செய்கிற மூன்று முக்கிய விஷயங்களை ஸ்பர்ஜன் நம் கவனத்திற்கு கொண்டுவருகிறார்.

1. நம்மைச் சுற்றிலும் பார்க்கும்போது துதிக்கப் பழகுகிறோம். தேவனுடைய மகத்துவத்தை நம்மைச் சுற்றிலும் பார்க்கமுடியவில்லை என்றால், அவரைத் துதிப் பதற்கு காரணம் எதுவும் கிடைக்காது. சிருஷ்டிப்பின் அழகு போன்று துதிக்க தகுதியான என்னென்ன விஷயங்களை உலகத்தில் பார்க் கிறீர்கள்? ஓர் இளம் கிறிஸ்தவரில் ஏற்படுகிற விசுவாச வளர்ச்சி போன்ற துதிக்கத்தகுதியான என்னென்ன விஷயங்களை ஆவிக்குரிய உலகில் பார்க்கிறீர்கள்?

2. நாம் கண்டதை நினைவுகூரும்போது துதிக்கப் பழகுகிறோம். துதியின் சூழலில் வாழ விரும்பினால், துதிப்பதற்கான காரணத்தை நினைவுகூர வேண்டும். தேவனுடைய நன்மையும் சத்தியமும் நம் சிந்தைகளைவிட்டு நீங்கிவிடாதபடிக்கு என்னென்ன வழிகளில் தேவனுடைய மகத்துவங் களை நினைவுகூரலாம்? அவருடைய நன்மைகளை நினைவுகூரும்படி என்ன புதிய சடங்கு அல்லது அடையாளத்தை ஏற்படுத்தலாம்?

3. துதிப்பதுபற்றிப் பேசும்போது துதிக்கப் பழகுகிறோம். துதி என்பது வெறுமனே சிந்தையில் நிகழ்கிற ஒன்றல்ல. அது நம் வாயிலிருந்து வெளியேறி, நம்மைச் சுற்றியுள்ளவர்களுக்குக் கேட்க வேண்டும். என்னென்ன காரணங்களுக்காக நீங்கள் தேவனை உங்கள் வாயால் துதிக்கலாம்? அத்தகைய துதி எப்படிப்பட்ட விளைவை உண்டாக்கும்? யார்மேல் உண்டாக்கும்?

`இந்த மூன்று கருத்துகளையும் மனதில் வைத்து, ஒரு தாளையும் பேனாவையும் எடுத்து, ‘உங்கள் வாழ்க்கையில் துதியின் பழக்கத்தை வளர்ப்பதற்கு நீங்கள் என்ன செய்யலாம்’ என்று பட்டியலிடுங்கள்.`