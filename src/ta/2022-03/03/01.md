---
title:  பறவைக் கூண்டு
date:   09/07/2022
---

### இவ்வார ஆராய்ச்சிக்கு
யாத் 14; யாத் 15:22-27; யாத் 17:17; லூக் 4:1-13; 1பேதுரு 1:69; நீதி 3. 

> <p>மனன வசனம்</p>
> ‘இதிலே நீங்கள் மிகவும் சந்தோஷப்படுகிறீர்கள்; என்றாலும், துன்பப்பட வேண்டியது அவசியமானதால், இப்பொழுது கொஞ்சக்காலம் பலவிதமான சோதனைகளி னாலே துக்கப்படுகிறீர்கள்’. 1பேதுரு 1:6.

‘பகலின் முழு வெளிச்சத்தில், மற்ற குரல்களின் சத்தம் கேட்கும்போது, கூண்டுப்பறவை தனது எஜமான் கற்றுக்கொடுக்க விரும்புகிற பாடலைப் பாடாது. அங்கிருந்து ஒரு சத்தத்தையும், இங்கிருந்து ஒரு சத்தத்தையும் கற்றுக்கொள்ளுமே தவிர, ஒருபோதும் தனிப்பாடலை முழுவதும் கற்றுக்கொள்ளாது. அதனால் எஜமான் அதன் கூண்டை மூடி, அது பாடவேண்டிய பாடல் மட்டும் கேட்கிற இடத்தில் வைக்கிறான். இருட்டில், அந்தப் பாடலைக் கற்றுக்கொள்ளும் வரை மீண்டும்மீண்டும் பாட முயற்சிக்கிறது; இறுதியில் அந்தப் பாடலை அப்படியே பாடுகிறது. பிறகு பறவையை வெளிச்சத்திற்குக் கொண்டுவருகிறான்; அதன் பிறகு வெளிச்சத்திலும் அதால் பாடமுடிகிறது. அவ்வாறுதான் தேவன் தம் பிள்ளைகளைக் கையாளுகிறார். நாம் கற்றுக்கொள்ள அவர் ஒரு பாடலை வைத்திருக்கிறார்; உபத்திரவத்தின் மேகங்களுக்குமத்தியில் அதை நாம் கற்றுக்கொண்ட பிறகு, அதை எப்போதும் நாம் பாட முடியும்.’ 1

பறவையை இருட்டிற்குள் கொண்டுசெல்வது எஜமான்தான் என்பதைக் கவனிக்க வேண்டும். சாத்தான் வேதனையை உண்டுபண்ணுவதைப் புரிந்துகொள்வது எளிது; ஆனால் நாம் குழப்பத்தை அல்லது வேதனையை அனுபவிக்கிற அக்கினிக் குப்பிகளுக்குள் வழிநடத்துவதில் தேவன்தாமே பங்காற்றுகிறாரா?

**இந்த வாரக் கண்ணோட்டம்**: தம் மக்களுக்கு உபத்திரவங்கள் வரும் என்பதை அறிந்தே அத்தகைய அனுபவங்களுக்குள் தேவன் அவர்களை அழைத்துச்சென்ற சம்பவங்கள் யாவை? அவர்கள் என்ன புதிய பாடல்களைப் பாட வேண்டுமென அவர் விரும்பினார்?

_2022, ஜுலை 16 வகுப்புக்காகப் படிக்கவேண்டிய பாடம்_