---
title:  வனாந்தரத்தில் மாபெரும் போராட்டம்
date:   12/07/2022
---

> <p></p>
> ‘இயேசு பரிசுத்த ஆவியினாலே நிறைந்தவராய் யோர்தானை விட்டுத் திரும்பி, ஆவியானவராலே வனாந்தரத்திற்குக் கொண்டு போகப்பட்டு, நாற்பதுநாள் பிசாசினால் சோதிக்கப்பட்டார். அந்த நாட்களில் அவர் ஒன்றும் புசியாதிருந்தார்; அந்த நாட்கள் முடிந்தபின்பு அவருக்குப் பசியுண்டாயிற்று’. லூக்கா 4:1, 2.

`சோதனையை மேற்கொண்டு, பாவத்தில் விழாமல் இருப்பதற்கு லூக் 4:1-13இன் சம்பவத்திலிருந்து என்ன பாடங்களைக் கற்றுக்கொள்ளலாம்?`

பாவச்சோதனைகளை மேற்கொள்வது எளிதல்ல; ஏனென்றால் அவை நம் கண்முன் வைக்கப்படுகிற நமக்கு விருப்பமான விஷயங்களாக இருக்கின்றன; நாம் மிகவும் பெலவீனமாக இருக்கும்போது நம்மைத் தாக்குகின்றன.

இயேசுவை சாத்தான் சோதித்த சம்பவத்தில் சில சிக்கலான விஷயங்களைக் கவனிக்கலாம். லூக்கா 4. பரிசுத்த ஆவியானவர்தாம் இயேசுவை சோதனைக்குள் வழிநடத்துகிறார். ஆனால் தேவன் நம்மைச் சோதிப்பதில்லை. யாக் 1:13. மாறாக, சோதனையின் அக்கினிக் குப்பிகளுக்குள் தேவன் நம்மை வழிநடத்துகிறார். லூக்கா 4ம் அதிகாரத்திலிருந்து ஒரு உண்மை புரிகிறது; அதாவது, சாத்தானுடைய கடுமையான சோதனைகளுக்கு ஆளாகிற சோதனையின் காலக்கட்டங்களுக்குள் பரிசுத்த ஆவியானவர் நம்மை வழிநடத்தக்கூடும். அத்தகைய நேரங்களில், இந்தச் சோதனைகள் கடுமையாக இருக்கும்போது, உண்மை புரியாமல், தேவனைப் பின்பற்றுவதில் தவறுசெய்கிறோமோ என்று நினைக்கலாம். அப்படி இருக்கவேண்டிய அவசியமில்லை. ‘சோதனையான ஒரு சூழ்நிலையில் நாம் வைக்கப்படும்போது, தேவ ஆவியானவரின் வழிநடத்துதல் இருக்கிறதா இல்லையா என்று சந்தேகிக்கிறோம். ஆனால் ஆவியானவரின் வழிநடத்துதல்தான் சாத்தான் சோதிக்கும்படி இயேசுவை வனாந்தரத்திற்குக் கொண்டுசென்றது. தேவன் நம்மை சோதனைக்கு உள்ளாக்கினால், நம்முடைய நன்மைக்கேதுவான ஒரு நோக்கத்தை வைத்திருப்பார். தேவன் கட்டளையிடாமல், தேவ வாக்குறுதிகளைப்பற்றி தாமே ஊகித்துக்கொண்டு, இயேசு சோதனைக்கு தம்மைத்தாமே உள்ளாக்கவில்லை; அதேசமயம், சோதனை வந்தபோது அவர் விரக்தியடையவும் இல்லை. நாமும் அவ்வாறே செய்யக் கூடாது’.1

சிலசமயம், அக்கினிக் குப்பிக்குள் இருக்கும்போது, சுத்தமாவதற்கு பதிலாக எரிந்துபோகிறோம். எனவே சோதனையால் நொறுங்கிப் போகும்போது, இயேசு ஏற்கனவே வெற்றிபெற்றிருக்கிறார் என்று நாம் நம்பலாம். நற்செய்தி என்னவென்றால், இயேசு நம் பாவத்தைச் சுமப்பவர்; சோதனையில் நாம் தோற்றாலும் அதற்கான தண்டனையை ஏற்றுக்கொண்டவர்; நாம் எவரும் சந்தித்திருக்க்க்கூடிய எதையும்விட மோசமான அக்கினிக் குப்பியை கடந்தவர்; தேவன் நம்மை

புறம்பே தள்ளவும் மாட்டார்; கைவிடவும் மாட்டார். பாவிகளில் ‘பிரதான’ பாவிக்குக்கூட நம்பிக்கை இருக்கிறது. 1தீமோ 1:15.

`தற்சமயம் என்ன பாவச்சோதனைகளைச் சந்தித்து வருகிறீர்கள்? இயேசு முன்மாதிரியிலிருந்து கற்ற பாடங்களை எவ்வாறு உங்கள் வாழ்க்கையில் பயன்படுத்தலாம்? தேவனிடம் ஜெபித்துக் கேளுங்கள். ஞாபகமிருக்கட்டும், ஒருவேளை நீங்கள் சோதனையில் விழுந்தால், உங்களுக்கு ஓர் இரட்சகர் இருக்கிறார்.`