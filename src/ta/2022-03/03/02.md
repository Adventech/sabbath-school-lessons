---
title:  முட்டுச்சந்தின் வழியே வாக்குத்தத்த தேசத்திற்கு
date:   10/07/2022
---

> <p></p>
> ‘பார்வோன் சமீபித்து வருகிறபோது, இஸ்ரவேல் புத்திரர் தங்கள் கண்களை ஏறெடுத்துப்பார்த்து, எகிப்தியர் தங்களுக்குப் பின்னே வருகிறதைக் கண்டு, மிகவும் பயந்தார்கள்; அப்பொழுது இஸ்ரவேல் புத்திரர் கர்த்தரை நோக்கிக் கூப்பிட்டார்கள்’. யாத் 14:10.

உங்களை யாராவது ஏமாற்றி கண்ணியில் அல்லது முட்டுச்சந்தில் சிக்க வைத்திருக்கிறார்களா? சிலசமயம், அறைக்குள் நுழைந்ததும் ‘‘பிறந்தநாள் வாழ்த்துக்கள்’ என்று நண்பர்கள் வாழ்த்த, சந்தோஷமான அனுபவமாக இருக்கும்; வேறுசில சமயங்களில் திடீரென வேதனையான அனுபவம் காத்திருக்கும். சிலசமயம் பள்ளியிலோ, வேலைசெய்யும் இடத்திலோ சில சேட்டைக்காரர்கள் உங்களை மோசமானவர்களாகக் காட்ட முயன்று, வேதனையைக் கொடுப்பார்கள்.

இஸ்ரவேலர் எகிப்திலிருந்து புறப்பட்ட நாள்முதல், அவர்கள் வாக்குத்தத்த தேசத்தைச் சென்றடைந்த வரையிலும், ‘கர்த்தர் பகலில் அவர்களை வழிநடத்த மேகஸ்தம்பத்திலும், இரவில் அவர்களுக்கு வெளிச்சங்காட்ட அக்கினிஸ்தம்பத் திலும் அவர்களுக்கு முன்சென்றார்’. யாத் 13:21. பயணத்தின் ஒவ்வொரு பகுதியிலும் தேவனே வழிநடத்தினார். ஆனால் முதன்முதலாக அவர்களை எங்கு வழிநடத்தினார்? முன்னே கடல் இருந்தது; இருபக்கமும் மலைகள் இருந்தன; கண்ணுக்கெட்டிய தூரத்தில் பார்வோனின் படை பின்னால் இருந்தது!

`இஸ்ரவேலர்கள் திகிலடைவார்களென தாம் அறிந்திருந்த ஓர் இடத்திற்கு தேவன் ஏன் இஸ்ரவேலரைக் கொண்டுவந்தார்? யாத்திராகமம் 14.`

‘ஸ்தம்பத்தை’ பின்தொடர்வது நிலையான மகிழ்ச்சி உத்தரவாதம் அல்ல. நம் இருதயங்கள் இயல்பிலேயே திருக்கானவை. எரே 17:9. எனவே நீதியில் பயிற்றுவிப்பதற்கு அவற்றைச் சோதிப்பதற்கான இடங்களுக்குக் கொண்டுசெல்ல வேண்டும்; அது மிகவும் கடினமாக இருக்கலாம். அந்த இக்கட்டான நேரங்களில், நாம் உண்மையிலேயே தேவனைப் பின்பற்றுகிறோமா என்பதை அறிந்துகொள்வதற்கான முக்கிய வழி, சோதனைகளோ வேதனையோ இல்லாத நிலை அல்ல; மாறாக, தேவ வழிகாட்டலைப் பின்பற்ற ஆயத்தமாக இருப்பதும், அவர் வழிநடத்துதலுக்கு நம் சிந்கைகளையும் இருதயங்களையும் அர்ப்பணிப்பதும்தான். 

`இந்த அனுபவத்திலிருந்து இஸ்ரவேலர்கள் என்ன பாடங்களைக் கற்றுக்கொண்டார்கள்? யாத் 14:31.`

`தேவன் நமக்கு பல அற்புதமான வாக்குறுதிகளைக் கொடுத்திருப்பதை அறிந்தும் அவரை நம்புவது சிலசமயங்களில் ஏன் கடினமாக இருக்கிறது? தேவனை ‘நம்பவும்’, அவருக்குப் ‘பயப்படவும்’ கற்றுக்கொடுக்கும்படி தேவன் உங்களை வழிநடத்தின ஒரு கடினமான சூழல்பற்றிப் பகிர்ந்துகொள்ளுங்கள்.`