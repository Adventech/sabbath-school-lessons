---
title:  சிலுவையில் அறையப்பட்ட தேவன்
date:   21/09/2022
---

ரோமர்கள் கொடுக்கிற மிகக்கொடிய தண்டனைகளில் ஒன்று சிலுவையில் அறைவது. சிலுவையில் அறைந்து கொல்லுதல் மிகக்கொடிய மரணமாகக் கருதப்பட்டது. அப்படியானால் தேவ குமாரன் அவ்வாறு கொல்லப்பட்டது எவ்வளவு கொடியது! இயேசு நம்மைப் போல மாம்சமுடையவராக வந்தார். அவரை கையால் அடித்தார்கள்; சாட்டையால் அடித்தார்கள்; அவருடைய கைகளிலும் கால்களிலும் ஆணிகளால் அடித்தார்கள்; அவருடைய சரீரத்தின் பாரமே காயங்களை மேலும் பயங்கரமாக்கியிருக்கும்; தாங்கமுடியாத உடல் வேதனையை அனுபவித்திருப்பார். மிகக்கொடிய குற்றவாளிகளுக்குகூட இது கொடிய தண்டனைதான்; ஆனால் ஒன்றுமறியாத இயேசு அக்கொடிய வேதனையை அனுபவித்தார். ஆனால் சரீர வேதனைகளைவிட அதிகமான ஒன்று அங்கு நிகழ்ந்து கொண்டிருந்தது; குற்றமற்ற ஒருவரைக் கொல்வதைவிட கொடிதான ஒன்று நிகழ்ந்து கொண்டிருந்தது.

**இயேசுவின் மரணம் சம்பந்தப்பட்ட என்ன சம்பவங்கள், அந்த நேரத்தில் அங்கிருந்த பெரும்பாலான மக்கள் புரிந்திருந்ததைவிட அதிகம் நடந்துகொண்டிருந்ததைக் காட்டியது? அந்த நிகழ்வுகள் ஒவ்வொன்றிலும் உள்ள என்ன முக்கியத்துவம், அங்கு நடந்ததை வெளிப்படுத்த உதவுகிறது?**

`மத் 27:45`

`மத் 27:51, 52`

`மாற்கு 15:38`

எனவே குற்றமற்ற ஒருவர் அநியாயமாகக் கொல்லபட்டதைவிட அதிகமான ஒன்று அங்கே நிழ்ந்தது தெளிவாகிறது. நம்முடைய பாவத்திற்கு எதிரான தேவ கோபம் இயேசுவின்மேல் ஊற்றப்பட்டதாக வேதாகமம் சொல்லுகிறது. உலகம் முழுவதின் பாவங்களுக்கு எதிரான நீதியான தேவனுடைய கோபத்தை சிலுவையில் இயேசு அனுபவித்தார். எனவே, எந்த மனிதனும் அறிந்திருந்திராத அல்லது அனுபவிக்கமுடியாத அளவுக்கு ஆழமான, இருண்ட, வலி மிகுந்த ஒன்றை இயேசு அனுபவித்தார்.

`நீங்கள் எப்படிப்பட்ட போராட்டங்களைச் சந்தித்து வந்தாலும், கிறிஸ்து உங்களுக்காக சிலுவையில் பாடுபட்டார் என்கிற உண்மையிலிருந்து என்ன நம்பிக்கையும் ஆறுதலும் பெறலாம்?`