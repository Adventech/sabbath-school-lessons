---
title:  ஆரம்ப நாட்கள்
date:   18/09/2022
---

இயேசுவின் ஆரம்ப வருடங்கள்பற்றி வேதாகமத்தில் குறைவான தகவலே உள்ளது. இரட்சகர் எப்படிப்பட்ட சூழ்நிலைகளில் வாழ்ந்தார், எப்படிப்பட்ட உலகத்தில் பிரவேசித்திருந்தார் என்பதை அந்த ஒரு சில வசனங்கள் தெரிவிக்கின்றன.

`ஆரம்பம்முதலே இயேசு சந்தித்த வாழ்க்கைபற்றி பின்வரும் வசனங்களிலிருந்து என்ன அறியமுடிகிறது? லூக் 2:7, 22-24; லேவி 12:6-8.`

சிறுவயதிலேயே வறுமையில் வாழ்ந்த, கொலைகாரர்களால் தேடப்பட்ட முதல் நபர் இயேசு அல்ல. ஆனாலும் ஆரம்பகாலத்திலிருந்து கிறிஸ்து அனுபவித்த தனித்துவமான ஓர் உபத்திரவத்தைப் புரிந்துகொள்ள ஒரு விஷயம் உதவுகிறது.

`சிறுவரான இயேசு சந்தித்த உபத்திரவங்களைப் புரிந்துகொள்வதற்கு யோவான் 1:46 இல் காணப்படுகிற கூடுதல் தகவல் என்ன?`

விழுகைக்குமுன் வாழ்ந்த ஆதாம், ஏவாள் தவிர பூமியில் வாழ்ந்த பாவ மற்ற ஒரே நபர் இயேசு. பாவம் நிறைந்த ஓர் உலகில் பரிசுத்தராக, பாவமற்றவராக வாழ்ந்தார். மாசற்ற அவருடைய ஆத்துமா எப்போதும் பாவத்தைச் சந்திக்க நேர்ந்தபோது அவருக்கு கடும் சித்திரவதை ஏற்பட்டிருக்கும். பாவத்தால் கடினப்பட்டுள்ள நாம்கூட, நமக்குப் பிடிக்காத பாவங்களும் தீமைகளும் காணப்படுகிற இடங்களிலிருந்து விலகி ஓடுவதுண்டு. அப்படியானால், மாசற்ற ஆத்துமாவுடைய, பாவத்தால் கொஞ்சமும் கறைபடாத கிறிஸ்துவுக்கு எப்படி இருந்திருக்கு மென யோசியுங்கள். அந்தப் பின்னணியில், அவருக்கும் அவரைச் சுற்றியிருந்தவர்களுக்கும் இடையே எவ்வளவு பெரிய வித்தியாசம் இருந்ததென யோசியுங்கள். அது அவருக்கு மிகுந்த வேதனையைக் கொடுத்திருக்கும்.

`‘நம் எல்லாரையும் சுற்றிலும் காணப்படுகிற பாவங்களுக்கு எவ்வளவு தூரம் உணர்வுள்ளவனாக இருக்கிறேன்? அதால் கவலைப்படுகிறேனா? அல்லது அவற்றால் கடினப்பட்டிருக்கிறேனா?’ உங்களையே நீங்கள் கேட்டுப் பாருங்கள். நீங்கள் கடினப்பட்டதற்கு நீங்கள் வாசிக்கிற, பார்க்கிற அல்லது செய்கிற ஏதாவது காரியம் காரணமா? அதுபற்றி யோசியுங்கள்.`