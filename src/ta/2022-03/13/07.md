---
title:  மேலும் படிக்க
date:   23/09/2022
---

‘அந்த ஜெபத்தை மூன்றுமுறை ஏறெடுத்தார். இறுதியான, உச்சக்கட்ட அந்தப் பலியை ஏறெடுக்காமல் பின்வாங்க மூன்றுமுறை மனிததன்மை பின்வாங்கியது. ஆனால் இப்போது மனுகுலத்தின் வரலாறு உலக மீட்பருடைய கண்களுக்குமுன் தோன்றியது. நியாயப்பிர மாணத்தை மீறுகிறவர்கள் உதவியின்றி விடப்பட்டால் அழிந்துபோவார்கள் என்பதைக் காண்கிறார். மனிதனின் உதவியற்ற நிலையைக் காண்கிறார். பாவத்தின் வல்லமையைக் காண்கிறார். அழிவுக்குள்ளான உலகத்தின் வேதனைகளும் புலம்பல்களும் அவருக்குமுன் எழும்புகின்றன. சீக்கிரம் அதற்கு சமபவிக்கவிருந்த நிலையைப் பார்த்து, ஒரு தீர்மானத்திற்கு வருகிறார். தமக்கு என்னவானாலும் மனிதனை இரட்சிக்கத் தீர்மானிக்கிறார். அவர் மரிப்பதின்மூலம் கோடிக்கணக்கான மனிதர்கள் நித்தியஜீவனைப் பெறும்படிக்கு தம் இரத்தத் திலான ஞானஸ்நானத்தை ஏற்றுக்கொள்கிறார். தொலைந்துபோன ஒரு ஆட்டைக் கண்டு பிடிப்பதற்கு, அக்கிரமத்தால் விழுந்த ஒரு உலகத்தை இரட்சிப்பதற்கு, எப்பக்கமும் பரிசுத்தமும் சந்தோஷமும் மகிமையும் காணப்படுகிற பரலோக மன்றங்களைவிட்டு வந்தார். அவர் தம் பணியை விட்டு பின்வாங்கப் போவதில்லை. பாவம் செய்யத் தீர்மானித்த மனுகுலத்திற்கு பாவநிவிர்த்தியாகப் போகிறார். இப்போது அவருடைய ஜெபம் கீழ்ப்படிதலாக மட்டும் வெளிப்படுகிறது: ‘‘இந்தப் பாத்திரத்தில் நான் பானம்பண்ணினாலொழிய இது என்னைவிட்டு நீங்கக்கூடாதாகில், உம்முடைய சித்தத்தின்படி ஆகக்கடவது’’’1

**கலந்துரையாடக் கேள்விகள்**

`1. கிறிஸ்துமூலமாக தேவன் நம்மில் எவரும் சந்திப்பதைவிட அதிக உபத்திரவத்தைச் சந்தித்தார் என்பது நம் உபத்திரவங்களைச் சகிக்க எவ்வாறு உதவுகிறது? நமக்காக கிறிஸ்து பட்ட பாடுகளின்நிமித்தம் நமக்கு என்ன கிடைத்திருக்கிறது? இந்த அற்புதமான உண்மையிலிருந்து என்ன ஆறுதலைப் பெறலாம்? பின்வரும் எலன் ஒய்டின் மேற்கோளை மனதில்வைத்து, பதிலை யோசியுங்கள்: ‘பாவத்தின் விளைவாக எழுந்த உபத்திரவம் முழுவதும் பாவமற்ற தேவகுமாரனுடைய மடியில் ஊற்றப்பட்டது’.`

`2. இந்த வாரப்பாடத்தில் ஆராய்ந்த கிறிஸ்துவின் உபத்திரவங்கள்பற்றி தியானியுங்கள். கிறிஸ்து எதிர்கொண்ட அக்கினிக் குப்பிகள் யாவை? அவை எவ்விதங்களில் நம் அக்கினிக் குப்பிகளுக்கு ஒத்திருக்கின்றன? எவ்வகையில் வித்தியாசப்படுகின்றன? இந்தச் சவால்களை அவர் எதிர்கொண்ட விதமானது, நம் அக்கினிக் குப்பிகளை நாம் கையாள எவ்வாறு உதவக்கூடும்?`

`3. துன்பமும் வேதனையுமான சமயங்களில் நீங்கள் உறுதியாகப் பற்றிக்கொள்கிற உங்களுக்குப் பிடித்தமான வேதவாக்குறுதிகள் யாவை? அவற்றை எழுதுங்கள்; உங்களுக்குச் சொந்தமாக்குங்கள்; வகுப்பில் பகிர்ந்துகொள்ளுங்கள்.`

`4. இந்தக் காலாண்டுப் பாடங்களிலிருந்து நீங்கள் கற்றுக்கொண்ட முக்கியக் கருத்து களை சுருக்கமாக எழுதுங்கள். எந்தெந்த கேள்விகளுக்குப் பதில் கிடைத்தன? இன்னும் எவற்றிற்கு பதில் கிடைக்கவில்லை? நம்மை அதிகம் குழப்பி, சங்கடப்படுத்துகிற விஷயங்களைக் கடந்துசெல்வதற்கு நாம் எவ்வாறு ஒருவருக்கு ஒருவர் உதவலாம்?`