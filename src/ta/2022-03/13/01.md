---
title:  அக்கினிக் குப்பிக்குள் கிறிஸ்து
date:   17/09/2022
---

### இவ்வார ஆராய்ச்சிக்கு
லூக் 2:7, 22-24; மத் 2:1-18; யோவான் 8:58, 59; லூக் 22:41-44; மத் 27:51, 52; ரோமர் 6:23; தீத்து 1:2.

> <p>மனன வசனம்</p>
> ‘ஒன்பதாம் மணி நேரத்தில் இயேசு: ஏலீ! ஏலீ! லாமா சபக்தானி, என்று மிகுந்த சத்தமிட்டுக் கூப்பிட்டார்; அதற்கு என் தேவனே! என் தேவனே! ஏன் என்னைக்கைவிட்டீர் என்று அர்த்தமாம்’. மத்தேயு 27:46.

உபத்திரவம் பற்றி யோசித்ததுமே ‘பாவமும் உபத்திரவமும் முதலில் எவ்வாறு உருவாயின?’ என்கிற கேள்வி எழுந்துவிடும். தெய்வீக வெளிப்பாடு அதற்கு அருமையான பதில்களைக் கொடுத்துள்ளது. அதாவது, சுதந்தர மனிதர்கள் தேவன் கொடுத்த சுதந்தரத்தை தவறாகப் பயன்படுத்தினதால் உருவாயின. அது அடுத்தக் கேள்விக்கு இடமளிக்கிறது. அதாவது, ‘அந்த மனிதர்கள் பாவம் செய்வார்களென தேவனுக்கு ஏற்கனவே தெரியாதா?’ தெரியும்தான்; ஆனால் சி.எஸ். லீவிஸ் எழுதுவது போல, அந்த ‘ஆபத்தான முயற்சியால் அதிக பயனுண்டு’ என்பதை அறிந்திருந்தார்.

ஆபத்தான முயற்சியால் அதிக பயனா? யாருக்கு? தேவன் பரலோகச் சிங்காசனத்தில் உட்கார்ந்திருக்கும்போது, நமக்கு எப்படி பயனுண்டாகும்? அப்படி இல்லை. அவர் படைத்த அறிவு ஜீவிகளின் சுதந்தரம் பரிசுத்தமானது; எனவே, அந்தச் சுதந்தரத்தை நம்மிடமிருந்து பறிப்பதற்குப்பதிலாக, அந்தச் சுதந்தரத்தை நாம் தவறாகப் பயன்படுத்தினால் அதனால் வருகிற கொடிய உபத்திரவத்தை தாமே சகித்துக்கொள்ளத் தீர்மானித்தார். இயேசு அதை அனுபவித்ததை அவர் வாழ்வு, மரணத்தில் பார்க்கலாம். அவர் நம்மைப் போல மாம்ச முடையவராக வந்து பாடுபட்டதின்மூலம், நித்தியபாசத்தை ஏற்படுத்தினார்.

**இவ்வாரக் கண்ணோட்டம்**: நமக்காக கிறிஸ்து அனுபவித்த உபத்திரவம் என்ன? அவருடைய உபத்திரவத்திலிருந்து நாம் என்ன கற்றுகொள்ளலாம்?

_2022, செப்டம்பர் 24 வகுப்புக்காகப் படிக்கவேண்டிய பாடம்_