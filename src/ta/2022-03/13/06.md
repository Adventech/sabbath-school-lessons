---
title:  பாடுபடுகிற தேவன்
date:   22/09/2022
---

உபத்திரவம் நமக்குப் பழகியிருக்கலாம்; இந்த உலகத்தில் இருக்கிற வரையிலும் நமக்குப் பாடுகள் உண்டு. அது விழுந்துபோன மனிதர்கள் சந்திக்கவேண்டிய ஒன்று. இதெல்லாம் இல்லாத ஒரு வாழ்க்கையை வேதாகமம் வாக்குரைக்கவில்லை.

`இந்த உண்மைபற்றி பின்வரும் வசனங்கள் சொல்வது என்ன? அப் 14:22; பிலி 1:29; 2தீமோ 3:12.`

நம் உபத்திரவத்திற்குமத்தியிலும் இரண்டு விஷயங்களை மனதில் வைத்திருக்க வேண்டும். 

ஒன்று, நம் கர்த்தராகிய கிறிஸ்து, நம்மில் எவரையும்விட அதிக உபத்திரவத்தை அனுபவித்தார். சிலுவையில் அவர் ‘நம்முடைய பாடுகளை ஏற்றுக்கொண்டு, நம்முடைய துக்கங்களைச் சுமந்தார்’. ஏசா 53:4. நாம் நமக்காக உபத்திரவமடைவோம்; அவரோ நாம் எல்லாருக்காகவும் உபத்திரவமடைந்தார். பாவமற்றவர் ‘நமக்காகப் பாவமானார்’. 2கொரி 5:21. பாவமனிதர்களாகிய நாம் நினைத்துக்கூட பார்க்கமுடியாத வகையில் உபத்திரவமடைந்தார்.

இரண்டாவது, கிறிஸ்துவினுடைய பாடுகளின் விளைவுகளை எண்ணிப்பார்க்க வேண்டும். அதாவது, கிறிஸ்து நமக்காகச் செய்தவற்றால் கிடைத்துள்ள வாக்குறுதிகளை எண்ண வேண்டும்.

`நமக்கு என்ன வாக்களிக்கப்பட்டுள்ளது? யோவான் 10:28; ரோமர் 6:23; தீத்து 1:2; 1யோவான் 2:25.`

இப்போது நமக்கு பலவித பாடுகள் இருக்கலாம்; ஆனால் நம் பாவத்தின் தண்டனையை கிறிஸ்து தம்மேல் ஏற்றுக்கொண்டதற்காக ஸ்தோத்திரம்; சுவிசேஷம் அறிவிக்கிற மகத்தான வழிக்காக ஸ்தோத்திரம். அதாவது, விசுவாசத்தின் மூலம் இப்போதே நாம் இயேசுவில் பூரணராக நிற்க முடியும். கிறிஸ்து நமக்காக ஏறெடுத்த பலியால், அவருடைய பரிபூரண வாழ்க்கையாலும் மரணத்தாலும் இவ்வுலகின் வேதனையும் ஏமாற்றமும் இழப்பும் ஒரு நொடியில் இல்லாமல் போகுமென்கிற வாக்குறுதி உள்ளது. நமக்கு நித்திய வாழ்க்கை காத்திருக்கிறது; பாவமும் உபத்திரவமும் மரணமும் இல்லாத புதிய வானம், புதிய பூமியில் நித்தியமாக வாழப்போகிறோம். கிறிஸ்துவாலும் நமக்காக அவர் அக்கினிக் குப்பிக்குள் சென்றதாலும்தான் இது நமக்கு வாக்களிக்கப்பட்டு, நிச்சயப்படுத்தப்பட்டுள்ளது. அவர் சீக்கிரம் வந்து ‘தமது ஆத்தும வருத்தத்தின் பலனைக் கண்டு திருப்தியாவார்’. ஏசா 53:11.