---
title:  கடும்பயிற்சி தரப்பட்ட சித்தம்
date:   02/08/2022
---

நம் சித்தங்களின் மிகப்பெரிய எதிரி நம் உணர்வுகள்தாம். நம் உணர்வுகளில் நேரடி தாக்கத்தை ஏற்படுத்தி, கோபம்பயம்இச்சை போன்ற நம் உணர்வுகளைத் தூண்டிவிடுகிற இசையும் படங்களும் பெருகிவருகிற ஓர் உலகில் வாழ்கிறோம்; ஒருவேளை அது நம்மால் உணரமுடியாத வகையில்கூட இருக்கலாம். ‘இன்று இரவு என்ன சாப்பிடலாம்? இன்று என்ன செய்தால் நன்றாக இருக்கும்?, இதை வாங்கினால் மனதிற்குப் பிடிக்குமா?’ என உணர்வுகளை அடிப்படையாக வைத்தே பெரும்பாலும் செயல்படுகிறோம். தீர்மானங்களைச் செய்வதில் உணர்வுகள் முக்கிய இடத்தைப் பிடித்துவிட்டன. உணர்வுகள் தங்களில்தாங்களே மோசமானவை அல்ல. ஆனால் அந்த உணர்வுகள் நல்லவையாக, பயனுள்ளவையாக இருக்குமா என்பது முக்கியம். நம் உணர்வுகள் நம்மிடம் பொய் சொல்ல வாய்ப்புள்ளது. ‘எல்லாவற்றைப் பார்க்கிலும் இருதயமே திருக்குள்ளது’. எரே 17:9. அது எதார்த்தத்தை தவறாககக் காட்டலாம்; மோசமாகத் தீர்மானிக்கத் தூண்டலாம்; நமக்கு நாமே ஓர் அக்கினிக் குப்பியை உண்டாக்க வழிவகுக்கலாம். 

`வேதாகமத்தில், தேவ வசனத்தின்படி அல்லாமல், உணர்வுகளின்படி தீர்மானங்களைச் செய்த சில உதாரணங்கள் யாவை? அதன் விளைவுகள் என்ன? ஆதி 3:6; 2சாமு 11:2-4; கலா 2:11, 12.`

`1பேதுரு 1:13இல், பேதுரு எதைக் குறித்து மிகுந்த அக்கறைகாட்டுகிறார்? வாசகர்களிடம் என்ன செய்யுமாறு சொல்லுகிறார்?`

நம் கட்டுப்பாட்டில் உள்ள உடலின் சுக்கான் நம் மனமே என்பதை பேதுரு புரிந்திருந்தார். மனதின் கட்டுப்பாடு அகற்றப்பட்டால், எத்தகைய உணர்வுகளும் நம்மை எளிதில் அடித்துச் செல்லக்கூடும்.

மேய்ப்பனின் வீட்டைநோக்கி, ஒரு குறுகலான பாதையில் செல்கிறீர்கள். போகும்பாதையில், ஆங்காங்கே பல பாதைகள் பிரிகின்றன. சில பாதைகள் நாம் செல்ல விரும்பாத இடங்களுக்குச் செல்பவை. சில பாதைகள் நம்மைத் தூண்டி இழுக்கின்றன; நம் உணர்வுகளுக்கும் உணர்ச்சிகளுக்கும் ஆசைகளுக்கும் மிகவும் பிரியமாக இருக்கின்றன. அவற்றில் ஏதாவது ஒன்றில் சென்றால்கூட, சரியான பாதையிலிருந்து விலகி, திரும்பி வரவே முடியாத இடத்தில் மாட்டிக்கொள்வோம்.

`இதில் நீங்கள் செய்யவேண்டிய முக்கியத் தீர்மானங்கள் என்ன? வேத வசனத்தைக் கவனிக்காமல், என் உணர்வு அல்லது ஆசையின் அடிப்படையில் தீர்மானங்களைச் செய்கிறேனா என்று நீங்கள் உங்களையே கேட்டுப் பாருங்கள்.`