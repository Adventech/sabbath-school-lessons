---
title:  முழு அர்ப்பணிப்பு
date:   03/08/2022
---

‘உன் வலது கண் உனக்கு இடறலுண்டாக்கினால், அதைப் பிடுங்கி எறிந்துபோடு; உன் சரீரம்முழுவதும் நரகத்தில் தள்ளப்படுவதைப் பார்க்கிலும், உன் அவயவங்களில் ஒன்று கெட்டுப்போவது உனக்கு நலமாயிருக்கும்’. மத் 5:29.

`மேலுள்ள வசனத்தில், இயேசுவின் வார்த்தைகளைத் தியானியுங்கள். முழு அர்ப்பணிப்புக்கேற்ற வார்த்தைகள் என்று ஒத்துக்கொள்வீர்களா? ஆம் என்றால், ஏன்?`

ஏன் தீவிர நடவடிக்கை தேவைப்படுகிறது? கிறிஸ்தவ வாழ்க்கையை தேவன் கடினமாக்கியிருக்கிறார் என்பது காரணமல்ல; மாறாக, நம்மைக் குறித்த தேவ திட்டத்திலிருந்து நாமும் நம் கலாச்சாரமும் வெகுதூரம் சென்றதே காரணம். தங்கள் நிலைபற்றி திடீரென உணர்கிற சிலர், ‘தேவனைவிட்டு நான் எவ்வாறு இவ்வளவு தூரம் சென்றேன்?’ என்று கேட்கிறார்கள். ஒவ்வொரு படியாகத்தான் விலகியிருப்பார்கள்.

பாலியல் பாவத்தின் பின்னணியில் மத் 5:29,30இல் இயேசு அவ்வாறு சொல்கிறார். ஆனாலும், அதன் அடிப்படை நியதிகள் பிற பாவங்களுக்கும் பொருந்தும். பொதுவாக, கிறிஸ்துவுக்குள்ளான நம் வளர்ச்சிக்கு பொருந்தும்.

`அங்கு இயேசு வலியுறுத்துகிற முக்கியக் கருத்து என்ன? நம்மை நாமே ஊனமாக்கும்படி சொல்கிறாரா?`

நாம் நம் சரீரங்களைப் புண்படுத்தும்படி இயேசு சொல்லவில்லை. மாறாக, நாம் நம் மனதைக் கட்டுப்படுத்தி, அதன்மூலம் சரீரங்களையும் கட்டுப்படுத்தச் சொல்கிறார். நாம் ஜெபித்தால், உடனடியாக நம் பாவ இயல்புகளை தேவன் நம் வாழ்க்கையிலிருந்து அகற்றிவிடுவாரென வசனம் சொல்லவில்லை. சில சமயம் தேவன் கிருபையாக இவ்வாறு செய்யலாம்; ஆனால், நாம் விரும்பாவிட்டாலும் சிலவற்றை விடுவதற்கு முற்றிலும் தீர்மானித்து, அதற்கான செயலில் இறங்கவும் நம்மை அழைக்கிறார். அது எத்தகைய அக்கினிக் குப்பியாக இருக்கும்! எவ்வளவுக்கு அதிகமாக சரியான தீர்மானங்ளைச் செய்கிறோமோ, அவ்வளவுக்கு நாம் பெலனடைவோம்; நம் வாழ்வில் பாவச்சோத னையின் ஆற்றல் பெலவீனமடையும்.

நம் கவனத்தைச் சிதறடிக்கிற விஷயங்கள் நம்மைச் சூழ்ந்திருக்கும்போது, நம் கவனத்தை தம் பக்கம் திருப்புவதற்கு தேவன் சில சமயங்களில் அக்கினிக் குப்பிகளைப் பயன்படுத்துகிறார்.

`அக்கினிக் குப்பியில் இருக்கும்போதுதான் நாம் எவ்வளவு தூரம் தேவனைவிட்டு விலகிச் சென்றிருக்கிறோம் என்பதை உணர்கிறோம். நம்மைக் குறித்த தேவ சித்தத்திற்கு நாம் மீண்டும் திரும்பிச் செல்லும்படி தீர்மானிப்பதற்கான தேவ அழைப்பாக அக்கினிக் குப்பி இருக்கலாம்.`