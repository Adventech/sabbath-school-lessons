---
title:  மேலும் படிக்க
date:   05/08/2022
---

‘‘மனிதனுடைய குணத்தில் மிகமுக்கிய காரணியான சித்தமானது, விழுகையின்போது சாத்தானுடைய கட்டுப்பாட்டிற்குள் சென்றது; அதுமுதல் தன் விருப்பப்படி மனிதன் செய்வதற்கு அவன் சித்தத்தை மாற்றவும், அதன்மூலம் அவன் அழிவும் இக்கட்டும் அடையவும் சாத்தான் செயல்பட்டு வருகிறான்’.—Ellen G. White, Testimonies for the Church, vol. 5, p. 515.

‘தேவனுடைய உதவியைப் பெறுவதற்கு மனிதன் தன் பெலவீனத்தையும் போதாமையையும் உணர வேண்டும்; தனக்குள் நடக்கவேண்டிய மிகப்பெரிய மாற்றம்குறித்துச் சிந்திக்க வேண்டும்; ஊக்கமாகவும் விடாமுயற்சியோடும் ஜெபிக்கவும் பிரயாசப்படவும் விழிக்க வேண்டும். தவறான பழக்கங்களையும் வழக்கங்களையும் உதற வேண்டும்; இந்தத் தவறுகளைத் திருத்திக்கொள்ளத் தீர்மானமாக முயல்வதாலும், சரியான நியதிகளின்படி நடப்பதாலும் மட்டுமே வெற்றியைச் சாத்தியமாக்க முடியும். அநேகர் தாங்கள் எட்டக்கூடிய உயரத்தை எட்டுவதில்லை; அதற்குக் காரணம், அவர்களே செய்யும்படி திறனளிக்கப்பட்டுள்ள விஷயத்தில் தேவன் தங்களுக்குச் செய்வாரெனக் காத்திருப்பதே. பயனுள்ள பணிக்குத் தகுதியான அனைவரும் தீவிர மன, ஒழுக்கப் பயிற்சியை மேற்கொள்ள வேண்டும்; மனிதர்கள் அவ்வாறு முயலும்போது தேவனும் வல்லமையளித்து, அவர்களுக்கு உதவுவார்’.—Ellen G. White, Patriarchs and Prophets, p. 248.

**கலந்துரையாடக் கேள்விகள்**

`1. நம்முடைய சித்தமானது ‘விழுகையின்போது சாத்தானுடைய கட்டுப்பாட்டிற்குள் சென்றது’ என்பதை எவ்வளவு தூரம் உணருகிறீர்கள்? இயேசுவின் குணம்பற்றித் தியானிப்பதால், நாம் எவ்வளவுதூரம் விழுந்திருக்கிறோம் என்பதையும், கிறிஸ்து நம்மேல் எவ்வளவு தூரம் கிருபை காட்டியிருக்கிறார் என்பதையும் எவ்வாறு சிறப்பாகப் புரிந்துகொள்ளலாம்?`

`2. கெத்செமனேயில் இயேசு அடைந்த அனுபவத்தை வாசியுங்கள். மத் 26:36-42. தேவனுடைய சித்தத்திற்கு எதிராக இயேசுவிடம் காணப்பட்ட உணர்வுகளும் ஆசைகளும் என்ன? இந்த முன்மாதிரியிலிருந்து நாம் என்ன கற்றுக்கொள்ளலாம்?`

`3. நம்முடைய கலாச்சாரத்தில், நம்முடைய தற்காப்புகளை உடைத்து, சாத்தானுடைய தாக்குதல்களுக்கு நம்மை ஆளாக்குகிற குறிப்பிட்ட விஷயங்கள்பற்றி வகுப்பில் கலந்தாலோசியுங்கள். அந்த ஆபத்துகள்பற்றி திருச்சபை அங்கத்தினர்கள் அறிந்துகொள்ளவும், அதில் உதவிதேவைப்படுகிறவர்களுக்கு உதவி செய்யவும் நாம் என்ன செய்யலாம்?`

`4. உங்களுடைய திருச்சபையில் கொஞ்சநாட்களாக ஆலயத்திற்கு வராமல், தன் விசுவாசத்திலிருந்து கிட்டத்தட்ட விலகப்போகிற நிலையில் இருக்கிற யாரையாவது உங்களுக்கு தெரியுமா? ஒரு சபையாக நீங்கள் அவரை உற்சாகப்படுத்தவும் அவர் இயேசுவைவிட்டு விலகாமல் தடுக்கவும் என்ன செய்யலாம்? நடைமுறை ரீதியாக எவ்வாறு உதவலாம்?`