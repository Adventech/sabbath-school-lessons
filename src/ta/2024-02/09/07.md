---
title:  மேலும் படிக்க
date:   31/05/2024
---

‘தங்களுக்குச் சாதகமாக வேதாகமச் சான்று இல்லாத நிலையில், இதே போன்றுதான் கிறிஸ்துவுக்கும் அவரது சீடர்களுக்கும் எதிராக வாதம் செய்யப்பட்டதை மறந்து, கொஞ்சங் கூட சளைக்காமல், “நம் மத்தியில் வாழ்ந்த பெரிய மனிதர்கள் ஏன் ஓய்வுநாள் குறித்த விஷயத்தைப் புரிந்துகொள்ளவில்லை? உங்களைப் போல ஒரு சிலர்தானே நம்புகிறார்கள். நீங்கள் சொல்வது சரியாக இருக்கவும், உலகத்திலுள்ள அறிஞர்கள் அனைவரும் சொல்வதும் தவறாக இருக்கவும் வாய்ப்பில்லை’ என்கிறார்கள்.

‘ஆனால், கடந்த தலைமுறைக் கிறிஸ்தவர்கள் தாங்கள் வேதாகம ஓய்வுநாளையே ஆசரிப்பதாக நினைத்துக்கொண்டு ஞாயிற்றுக்கிழமையை ஆசரித்தார்கள்; மேலும் இப்போது ரோமன் கத்தோலிக்க ஐக்கியத்தில் மட்டுமல்ல, ஒவ்வொரு சபையிலுமே, ஞாயிற்றுக்கிழமை தேவன் ஏற்படுத்தின ஓய்வுநாள் என்று உண்மையாகவே நம்புகிற மெய்க்கிறிஸ்தவர்கள் உள்ளனர். அவர்களது உண்மையான நோக்கத்தையும் தமக்குமுன் அவர்களது நாணயத்தையும் தேவன் ஏற்றுக்கொள்ளுகிறார். ஆனால் ஞாயிறு ஆசரிப்பை சட்டத்தை இயற்றி கட்டாயமாக்கும்போது, உண்மையான ஓய்வுநாளை ஆசரிப்பதின் கடமைகுறித்து வெளிச்சம் கொடுக்கப்படும்போது, ரோமின் அதிகாரத்தைவிட வேறு எந்த மேலான அதிகாரத்தாலும் இயற்றப்படாத ஒரு சட்டத்திற்குக் கீழ்ப்படிவதற்காக தேவனுடைய கற்பனையை மீறுகிற எவரும், தேவனுக்கு மேலாக போப்புமார்க்கத்தையே கனப்படுத்துவார்கள். அப்படிப்பட்டவன் ரோமுக்கும், ரோம் இயற்றிய சட்டத்தைக் கட்டாயப்படுத்துகிற அதிகாரத்திற்கும் தொழுகையைச் செலுத்துகிறான். மிருகத்தையும் அதன் சொரூபத்தையும் வணங்குகிறான். இவ்வாறாக தேவன் தம் அதிகாரத்தின் அடையாளமாகச் சொல்லியிருப்பதை மனிதர்கள் நிராகரித்து, அதற்குப் பதிலாக ரோம் தன் மேலாதிக்கத்தின் அடையாளமாகக் கருதுவதை மேன்மைப்படுத்தும்போது, ரோமுடன் கைகோர்க்கிற அடையாளத்தை ஏற்றுக் கொள்ளுகிறார்கள்; அந்த அடையாளம் 'மிருகத்தின் முத்திரை'. இந்தப் பிரச்சினை இவ்வித மாக மக்கள்முன் தெளிவாக வைக்கப்பட்டு, அவர்கள் தேவனுடைய கற்பனைகளுக்கும், மனிதனுடைய கற்பனைகளுக்கும் இடையில் ஒன்றைத் தெரிந்துகொள்ளும்படி கொண்டு வரப்பட்ட பிறகும், தொடர்ந்து மீறுதலில் ஈடுபடுபவர்கள் 'மிருகத்தின் முத்திரையைப் பெறுவார்கள்’

**கலந்துரையாடக் கேள்விகள்**

`நினைக்கமுடியாத வேகத்தில் உலகம் மாறிவருகிறது. ஆயத்தமில்லாத நிலையில் கடைசிக்கால நிகழ்வுகள் வராதபடி ஏன் எப்போதும் விழிப்புடன் இருக்கவேண்டும்?`

`நியாயத்தீர்ப்பு, தேவபிரமாணம்பற்றிப் புரிந்துகொள்வது, நாம் கிருபையால் மட்டுமே இரட்சிக்கப்படுவதை விளங்கிக்கொள்ள எவ்வாறு உதவுகிறது?`

`மெய்யான ஓய்வுநாளின் முக்கியத்துவத்தை உணராமல், வாரத்தின் முதல் நாளாகிய ஞாயிற்றுக்கிழமையில் உண்மையோடு ஆராதனை செய்கிறவர்களிடம் எந்தெந்த வழிகளில் சாட்சிபகருவீர்கள்?`

`சபையும் அரசு அதிகாரங்களும் கைகோர்ப்பதில் உள்ள ஆபத்துக்கள் என்ன? கிறிஸ்தவர்கள் அரசாங்கத்துடன் எத்தகைய உறவைப் பராமரிக்கவேண்டும்?`