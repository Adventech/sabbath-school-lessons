---
title:  ஓய்வுநாளும் நியாயப்பிரமாணமும்
date:   28/05/2024
---

`சிருஷ்டிப்பு, ஓய்வுநாள், தேவனுடைய பிரமாணம் ஆகியவற்றிகு இடையேயுள்ள தொடர்பு என்ன? வெளி 14:6,7; வெளி 4:11; ஆதி 2:1-3; யாத் 20:8-11.`

தேவனுடைய பார்வையில் நாம் எவ்வளவு மதிப்பானவர்கள் என்பதை சிருஷ்டிப்பு சொல்லுகிறது. நாம் பிரபஞ்சத்தில் ஒரு புழுதியோ, மரபணு விபத்தால் உண்டானவர்களோ அல்ல. அதாவது, வாழ்க்கையின் தோற்றம்பற்றி சில விஞ்ஞான அறிக்கைகள் சொல்வதை, செய்தி ஊடகங்களும் பிரபல கலாச்சாரக் கருத்துகளும் பிரபலமாக்கி, வேதாகமப் பதிவுக்கு முரணான கருத்துகளை ஒவ்வொரு விதத்திலும் முன்வைக்கின்றன.

இயேசு நம்மைப் படைத்ததால் இவ்வுலகத்தில் இருக்கிறோம். அவர் நம்மைச் சிருஷ்டித்ததால் மட்டுமல்ல, நம்மை மீட்டுக்கொண்டதாலும் நம் தொழுகைக்கு பாத்திரராக இருக்கிறார். சகல மெய்த்தொழுகைக்கும் சிருஷ்டிப்பும் மீட்புமே மையமாக இருக்கின்றன. எனவே, இரட்சிப்பின் திட்டத்தைப் புரிந்து கொள்ள ஓய்வுநாள் முக்கியம். ஓய்வுநாளானது சிருஷ்டிகரின் அக்கறையையும் மீட்பரின் அன்பையும் எடுத்துக்காட்டுகிறது.

சிருஷ்டிப்பு வாரத்தின் முடிவில், தாம் உண்டாக்கின உலகத்தின் அழகையும் மகத்துவத்தையும் பார்த்து தேவன் ஓய்ந்திருந்தார். நமக்கு முன்மாதிரியாகவும் ஓய்ந்திருந்தார். நம்மைச் சிருஷ்டித்தவரை வாராவாரம் துதிப்பதற்கான நேரம் தான் ஓய்வுநாள். அவரை ஓய்வுநாளில் தொழும்போது, வேறு எந்த நாளிலும் அல்லாமல் அந்த நாளில்மட்டுமே அவர் வைத்துள்ள விசேஷித்த ஆசீர்வாதங்களுக்கு நம் இருதயங்களைத் திறக்கிறோம்.

அவர் நம்மைக்குறித்து வைத்திருந்த நோக்கத்திலிருந்து நாம் விலகின போது நம்மைக் கைவிடாமல் அன்புகூர்ந்த ஒரு சிருஷ்டிகரை ஓய்வுநாள் சுட்டிக்காட்டுகிறது. அவருக்குள் நாம் இளைப்பாறுவதற்கான ஒரு நித்திய அடையாளமாக ஓய்வுநாள் இருக்கிறது. சிருஷ்டிகர் மீதான மெய்ப்பற்றின் விசேஷித்த அடையாளமாக இருக்கிறது. எசே 20:12,20. அது கிரியைகளுக்கு அல்ல இளைப்பாறுதலுக்கும், கிரியைத்துவத்திற்கு அல்ல கிருபைக்கும், ஆக்கினைக்கு அல்ல நிச்சயத்திற்கும், இரட்சிப்புக்காக நம்மையல்ல தேவனையே சார்ந்திருப்பதற்கும் ஓர் அடையாளமாக இருக்கிறது. மெய்யான ஓய்வுநாள் இளைப்பாறு தலானது நம்மைச் சிருஷ்டித்து, நம்மை மீட்டு, மீண்டும் நமக்காக வருகிறவரின் அன்பின் கரங்களில் கிருபையால் இளைப்பாறுவதாகும்.

உலகத்திற்கான தேவனுடைய இறுதிச் செய்தியான வெளி 14இன் செய்தி, ஒவ்வோர் ஓய்வுநாளிலும் அவரது அன்பிலும் அக்கறையிலும் இளைப்பாறும் படிக்கு மக்களை அழைக்கிறது. ஓய்வுநாளைக் கைக்கொள்வது, வரவிருக்கிற புதிய வானமும் புதிய பூமியும் ஏதேனின் பரிபூரணத்தைப்போலவே இருக்கப் போவதையும் காட்டுகிறது. ஏதேனின் மாட்சிமை ஒருநாளில் மீண்டும் புதுப்பிக் கப்படப்போவதை நினைவுப்படுத்துகிறது.

`செவந்த்-டே அட்வென்டிஸ்டுகள் கிரியைத்துவக்காரர்கள் என்று குற்றஞ்சாட்டுகிறார்கள்; அதற்கு ஓய்வுநாளைக் காரணம் காட்டுகிறார்கள். ஓய்வுநாளானது விசுவாசத்தால் கிடைக்கிற நீதிக்கும் மீட்புக்கும் அடையாளமாக இருப்பதுபற்றி விவாதியுங்கள். இளைப்பாறும்படியான தேவகட்டளைக்குக் கீழ்ப்படிவது, கிரியையால் பரலோகத்திற்குச் செல்ல நாம் எடுக்கிற முயற்சியென பிறர் கருதுவதற்கு எவ்வாறு வழிவகுக்கிறது?`