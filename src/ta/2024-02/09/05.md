---
title:  மிருகத்தின் முத்திரை
date:   29/05/2024
---

`சாத்தானின் கோபம்பற்றி வெளி 12:12,17; 13:7 என்ன சொல்கின்றன? கடைசிக் கால தேவமக்கள்மீது பிசாசு மிகுந்த கோபத்தோடு இருப்பது ஏன்?`

காலங்கள் நெடுகிலும் கிறிஸ்துவுக்கும் சாத்தானுக்கும் இடையே காணப்படுகிற பிரபஞ்ச யுத்தம்பற்றி வெளி 12 பேசுகிறது. அந்த யுத்தத்தின் உச்சக்கட்டமாக தேவ மக்களை சாத்தான் தாக்குகிறான். வலுசர்ப்பத்தின் இரண்டு கூட்டணிகளாக கடல் மிருகமும், நில மிருகமும் இருந்ததை வெளி 13 கூறுகிறது. தேவ மக்களுக்கு எதிராக யுத்தம்செய்ய இந்த இரண்டு வல்லமைகளும் அவனோடு சேர்ந்துகொள்கின்றன.

`பின்வரும் வசனங்களில் வெளிப்படுகிற முக்கியக் கருத்து என்ன? வெளி 13:4,8, 12,15; வெளி 14:7, 9-11. (வெளி 15:4; 16:2; 19:20; 20:4; 22:9ஐப் பார்க்கவும்.)`

முரண்பாட்டைக் கவனியுங்கள். மக்கள் ஒன்று சிருஷ்டிகரைத் தொழுகிறார் கள்; அல்லது வேறு எதையாவது தொழுகிறார்கள். சிருஷ்டிகர்மட்டுமே தொழுகைக்குப் பாத்திரர். வெளி 5:9. கிறிஸ்துவுக்கும் சாத்தானுக்கும் இடையே நடக்கிற போராட்டமானது தொழுகையின் அடிப்படையில்தான் பரலோகத்தில் தொடங்கியது: ‘நான் மேகங்களுக்கு மேலாக உன்னதங்களில் ஏறுவேன்; உன்ன தமானவருக்கு ஒப்பாவேன்’. ஏசா 14:14. சிருஷ்டிகருக்குமட்டுமே உரிய தொழுகையை சாத்தான் பெற விரும்பினான். வெளி 13இன்படி, பூமியிலிருந்து எழும்பின மிருகத்தின்மூலம் அவன் வெற்றிபெறுகிறான். வெளி 13:4.

இதை தானி 7 உடன் ஒப்பிடும்போது, பூமியிலிருந்து எழும்பின இந்த மிருகம்தான் ‘காலங்களையும் பிரமாணங்களையும் மாற்ற’ நினைத்த சின்ன கொம்பு; 1260 தீர்க்கதரிசன ‘நாட்கள்’, அதாவது, 1260 வருடங்கள் அதிகாரம் செலுத்தின சின்னகொம்பு என்பது தெரிகிறது. பத்துக்கட்டளைகளில் காலம் சம்பந்தப்பட்ட கட்டளை நான்காம் கற்பனை மட்டுமே. இந்தச் சபை, தொழுகையின் நாளை வாரத்தின் ஏழாம்நாளாகிய சனிக்கிழமையிலிருந்து முதல்நாளாகிய ஞாயிற்றுக்கிழமைக்கு மாற்ற முயற்சித்தது.

தேவன் தம் அதிகாரத்திற்கு அடையாளமாகக் கொடுத்திருந்த தொழுகை யின் நாளாகிய ஓய்வுநாளை (யாத் 31:13; எசே 20:12,20) மாற்ற பூமியின் ஒரு வல்லமை முயன்றது என்பது தேவனுடைய அதிகாரத்தை அபகரிக்க அது முயன் றதைக் காட்டுகிறது. எனவே, இந்த விஷயம்தான், மெய்-பொய் தொழுகைக்கு இடையேயான இறுதி யுத்தத்தில் முக்கியப் பங்காற்றும்.

`அதனால்தான் வெளிப்படுத்தல், தேவனுக்கு உண்மையாக இருக்கிற மக்களை ‘தேவனுடைய கற்பனைகளைக் கைக்கொள்ளுகிறவர்கள்’ என்று அடையாளப்படுத்துகிறது. வெளி 12:17; 14:12. தேவனுடைய கற்பனைகளில் ஞாயிற்றுக்கிழமை அல்ல, ஏழாம்நாளாகிய ஓய்வுநாள் இடம்பெற்றுள்ளது. தேவனையும் அவரது பரிசுத்த நாளையும் (ஏசா 58:13) தொழும்படி மூன்று தூதர்களும் கொடுத்த இறுதி அழைப்புக்குக் கீழ்ப்படிய மறுக்கிறவர்களும், மிருகத்தின் பொய் ஓய்வுநாளான ஞாயிற்றுக்கிழமையில் அவனைத் தொழுகிறவர்களும், மிருகத்தின் முத்திரையைப் பெறுவார்கள் (பார்க்கவும் பாடம் 11).`