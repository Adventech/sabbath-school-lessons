---
title:  இறையரசின் அஸ்திபாரம்
date:   25/05/2024
---

### இவ்வார ஆராய்ச்சிக்கு
வெளி 14:6-12; பிர 12:13,14; ஆதி 28:9; தானி 7:25.

> <p>மனன வசனம்</p>
> அப்பொழுது வலுசர்ப்பமானது ஸ்திரீயின்மேல் கோபங்கொண்டு, தேவனுடைய கற்பனைகளைக் கைக்கொள்ளுகிறவர்களும், இயேசு கிறிஸ்துவைக் குறித்துச் சாட்சியை உடையவர்களாகிய அவளுடைய சந்ததியான மற்றவர்களுடனே யுத்தம்பண்ணப்போயிற்று. வெளி 12:17.

அட்வென்டிஸ்டுகள் வேதாகமத்தை தீவிரமாக ஆராய்ந்தபோது, பரலோக ஆசரிப்புக் கூடாரத்தின் மகா பரிசுத்த ஸ்தலத்தில் நியாயப்பிரமாணம் முக்கியப் பங்காற்றுவதைப் புரிந்துகொண்டார்கள். தேவனுடைய நியாயப்பிரமாணத்தை ஆராய்ந்தபோது, நான்காம் கற்பனையான ஓய்வுநாள்குறித்த முக்கியத்துவத்தைக் கண்டுகொண்டார்கள். மற்ற எதையும்விட இந்தக் கட்டளைதான் தேவனை நம் சிருஷ்டிகராக அடையாளப்படுத்துகிறது; சிருஷ்டிப்புதான் சகல மெய்தொழுகைக்கும் அஸ்திவாரமாக இருக்க முடியும். இந்தக் கருத்து பூலோக வரலாற்றின் இறுதி நாட்களில் முக்கியப் பங்காற்றும். வெளி 14:6-12.

தேவ பிரமாணத்தைக் குறைத்துக் காட்டி, தேவனைத் தொழவிடாமல் கெடுக்கவேண்டும் என்பதே ஆரம்பம்முதல் சாத்தானுடைய நோக்கமாக இருக்கிறது. ‘ஒன்றில்’ குற்றவாளி ஆக்கிவிட்டால், ‘எல்லாவற்றிலும் குற்றவாளி ஆக்கிவிடலாம்’ என்பதை அறிந்திருக்கிறான். யாக் 2:10. அதனால், தேவ பிரமாணத்தை மீறும்படி மக்களைத் தூண்டுகிறான். ஓய்வுநாளானது மக்களுக்கு சிருஷ்டிகரையும், அவரைத் தொழவேண்டியவிதத்தையும் ஞாபகப்படுத்துவதால், அவன் ஓய்வுநாளை வெறுக்கிறான். நியாயப்பிரமாணமானது பாவம் என்ன வென்று விளக்குவதால், மக்கள் தேவனுக்கு உண்மையாக வாழும்போது, நியாயப் பிரமாணம் செல்லுபடியாகும் என்பதை நிரூபிக்கிறார்கள்; அதில் ஓய்வுநாள் கட்டளையும் உண்டு.

ஆசரிப்புக்கூடாரம், தேவனுடைய பிரமாணம், ஓய்வுநாள், மிருகத்தின் முத்திரை சம்பந்தமாக வரவிருக்கிற நெருக்கடி ஆகியவற்றிற்கு இடையே உள்ள தொடர்பை இந்த வாரப் பாடத்தில் பார்ப்போம்.

மாபெரும் போராட்டம், 25-27ம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, மே 25 வகுப்புக்காகப் படிக்கவேண்டிய பாடம்.