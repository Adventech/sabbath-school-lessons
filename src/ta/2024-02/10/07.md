---
title:  மேலும் படிக்க
date:   07/06/2024
---

பரலோக நிஜம் என்கிற தனது சமீபத்திய புத்தகத்தில், லீ ஸ்ட்ரோபெல் என்பவர், மரித்தவர்கள், ஒரு வகையான சுயநினைவோடு மரணத்தை அனுபவிப்பதாகச் சொல்லியிருக்கிறார்; அதற்கு ஓர் ‘ஆதாரமாக’ அவர், ‘கிட்டத்தட்ட மரித்த அனுபவத்தை’ பயன்படுத்தியிருக்கிறார். ஓர் உதாரணம்: ‘இருதய அறுவைசிகிச்சையின்போது கிட்டத்தட்ட மரித்த அனுபவத்தைச் சந்தித்த ஒரு சிறுமி, மறுமை உலகில் தன் சகோதரனைச் சந்தித்தாளாம். அவளுக்கு சகோதரன் கிடையாது என்பதால் ஆச்சரியமடைந்தாள். தான் குணமானபிறகு, தன் அப்பாவிடம் அதைச் சொன்னாள்; அவர் முதன்முறையாக அவளிடம், அவளுக்கு ஒரு சகோதரன் இருந்ததாகவும், அவள் பிறப்பதற்கு முன்னரே மரித்துவிட்டதாகவும் சொன்னார்’. கிறிஸ்து திரும்ப வரும்போதுதான் கிறிஸ்தவர்கள் தங்கள் இறுதி பிரதிபலனைப் பெறுவார்கள் என்கிற தெளிவான வேதாகமம் போதிக்கிறது; ஆனால் ஸ்ட்ரோபலின் கருத்தோ நேர்மாறாக இருக்கிறது.

நமக்கு பின்வரும் எச்சரிப்பு கொடுக்கப்படுகிறது: ‘தங்களுக்குப் பிரியமான உறவினர்கள் அல்லது நண்பர்கள்போலத் தோன்றி, மிகப்பயங்கரமான மதப்புரட்டுகளை அறிவிக்கிற பிசாசின் ஆவிகளை அநேகர் எதிர்கொள்ள நேரிடும். இவ்வாறு வருபவர்கள், நமது கனிவான அனுதாபங்களை வென்று, தங்கள் பாசாங்குகளைத் தக்கவைக்க அற்புதங்களைச் செய்வார்கள். மரித்தவர்கள் ஒன்றும் அறியார்கள் என்றும் அவ்வாறு தோன்றுபவர்கள் பிசாசுகளின் ஆவிகள் என்றும் சொல்கிற வேதாகமச் சத்தியத்தால் அவர்களை எதிர்கொள்வதற்கு நாம் ஆயத்தமாக இருக்கவேண்டும்.

... எவரது விசுவாசம் தேவனுடைய வார்த்தையின்மீது உறுதியாக நிலைநிறுத்தப்பட வில்லையோ அவர்கள் அனைவரும் வஞ்சிக்கப்பட்டு, மேற்கொள்ளப்படுவார்கள். சாத்தான் மனுபுத்திரரைக் கட்டுப்படுத்துவதற்கு ‘அநீதியினால் உண்டாகும் சகலவித வஞ்சகத்தோடும்’ செயலாற்றுகிறான்; அவனது வஞ்சகங்கள் தொடர்ந்து அதிகரிக்கும்; ஆனால் மனிதர்கள் தாங்களாகவே அவ னது சோதனைகளுக்கு இணங்கும்போதுமட்டுமே, அவன் தனது நோக்கத்தை நிறைவேற்றமுடியும். சத்தியத்தைக் குறித்த அறிவைப் பெற ஊக்கமாக முயன்று, கீழ்ப்படிதலால் தங்களது ஆத்துமாவைப் பரிசுத்தப்படுத்தப் போராடி, இவ்விதமாக இந்தப் போரட்டத்திற்காக தங் களால் முடிந்தமட்டும் ஆயத்தமாகிறவர்கள், சத்தியத்தின் தேவனில் நிச்சயமான பாதுகாப்பைக் கண்டுகொள்வார்கள். “என் பொறுமையைக் குறித்துச் சொல்லிய வசனத்தை நீ காத் துக்கொண்டபடியினால், நானும் உன்னைக் காப்பேன்” (வசனம் 10) என்பது இரட்சகரின் வாக்குத்தம். தம்மை நம்புகிற ஒரு ஆத்துமாகூட சாத்தானால் மேற்கொள்ளப்படாதபடி, அவர் உடனடியாக பரலோகத்தின் ஒரு தூதனை அனுப்பிவைப்பார்’.

**கலந்துரையாடக் கேள்விகள்**

`மனதில் தாக்கத்தை ஏற்படுத்துவதற்கு நயவஞ்சகமான என்ன ஆவிமார்க்க செல்வாக்குகளை சாத்தான் பயன்படுத்தக் கூடும்? இதில் கத்தின் பங்கு என்ன?`

`தனக்கு பிரியமான ஒருவரை இழந்த, அந்த நபர் தற்போது பரலோகத்தில் இருப்பதாக நம்பிக்கொண்டிருக்கிற நண்பர் உங்களுக்கு இருந்தால், அவரிடம் உங்கள் விசுவாசத்தை எவ்வாறு பகிர்ந்துகொள்வீர்கள்? எதைச் சொல்வது பொருத்தமாக இருக்கும், எது பொருத்தமாக இருக்காது?`