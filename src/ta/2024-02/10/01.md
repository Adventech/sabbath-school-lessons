---
title:  அம்பலமான ஆவிமார்க்கம்
date:   01/06/2024
---

### இவ்வார ஆராய்ச்சிக்கு
மத் 10:28; பிர 9:5; ஏசா 8:19,20; யோவான் 11:11-14, 21-25; வெளி 16:13,14; மத் 24:23-27; 2 தெச 2:9-12.

> <p>மனன வசனம்</p>
> கர்த்தர்தாமே ஆரவாரத்தோடும், பிரதான தூதனுடைய சத்தத்தோடும், தேவ எக்காளத்தோடும் வானத்திலிருந்து இறங்கிவருவார்; அப்பொழுது கிறிஸ்துவுக்குள் மரித்தவர்கள் முதலாவது எழுந்திருப்பார்கள். பின்பு, உயிரோடிருக்கும் நாமும் கர்த்தருக்கு எதிர்கொண்டுபோக மேகங்கள்மேல், அவர்களோடேகூட ஆகாயத்தில் எடுத்துக்கொள் ளப்பட்டு, இவ்விதமாய் எப்பொழுதும் கர்த்தருடனேகூட இருப்போம். 1தெச 4:16,17.

பல வருடங்களுக்குமுன்பு, ‘கிட்டத்தட்ட மரித்த அனுபவம்’ என்கிற அனுபவம்பற்றி பரபரப்பாகப் பேசப்பட்டது. மரித்தவர்கள், மீண்டும் உயிரோடு வந்து, தாங்கள் ‘மரித்திருந்த’ சமயத்தில் அனுபவித்த நம்பமுடியாத கதைகளைச் சொன்னார்கள். மரிக்கிறவர்கள் உண்மையில் சாவதில்லை என்பதற்கு இந்தக் கதைகள் ஆதாரமாக இருப்பதாக பலர் இப்போது நம்புகிறார்கள். ஆவிமார்க்கத்தின் இந்த அடிப்படை நம்பிக்கைதான், சாத்தானின் மிகவும் பரவலான, ஆற்றல்மிக்க வஞ்சகங்களில் ஒன்றாக இருக்கிறது.

முதன்முதலில் ஏதேனில்தான் ஆவிமார்க்கம் தொடங்கியது; அங்குதான் ஆதாம், ஏவாளிடம் சர்ப்பமானது, ‘நீங்கள் சாகவே சாவதில்லை’ என்றது. ஆதி 3:4. பத்தொன்பதாம் நூற்றாண்டின் மிகப்பெரிய பொய்மார்க்க இயக்கங்கள் ஆரம்பிப்பதற்கு இந்தக் கருத்து அடிப்படையாக இருந்தது; அச்சமயத்தில் ஃபாக்ஸ் சகோதரிகள், மரித்தவர்களின் ஆவிகளோடு பேசி, தங்களால் பதில் பெறமுடியும் என்று சொல்லிவந்தார்கள்; அவர்கள் ஏமாற்றுக்காரர்கள் என்பது பின்னர் நிரூபணமானது.

சாத்தானின் கடைசிக்கால வஞ்சகங்களுக்கு எதிராக நமக்குள்ள ஒரே பாதுகாப்பு கிறிஸ்துவோடுள்ள தனிப்பட்ட உறவு, வேதாகமப் போதனைகளில் உறுதியான அடித்தளம். மரித்தோரின் நிலை குறித்த வேதாகமப்போத னையும் அடங்கும்; இந்த விஷயத்தில் நம் மனது, காது, கண் சொல்வதை நம்பக்கூடாது.

மாபெரும் போராட்டம், 31-34ம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, 8 ஜூன் வகுப்புக்காகப் படிக்கவேண்டிய பாடம்.