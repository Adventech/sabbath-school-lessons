---
title:  ஆவிமார்க்கத்தின் கொடிய விளைவுகள்
date:   02/06/2024
---

மரணம் என்பது வாழ்க்கையின் ஒரு புதிய நிலைக்குள் செல்வது என்கிற கட்டுக்கதை; அது ‘ஆத்துமா அழியாதது’ என்கிற கருத்தை அடிப்படையாகக் கொண்டது. இந்த அஞ்ஞானக் கருத்து ஆரம்பத்திலேயே சபைக்குள்ளாக நுழைந்தது; ரோம உலகின் மக்கள் விசுவாசத்தை எளிதில் புரிந்துகொள்ள வேண்டும் என்று சொல்லி, வேதாகம அடித்தளங்களை மறந்து, இக்கருத்து பரப்பப்பட்டது. ‘ஆத்துமா அழிவில்லாதது என்பது ரோம மார்க்கம் அஞ்ஞான மார்க்கத்திடமிருந்து இரவல் பெற்று, கிறிஸ்தவ மார்க்கத்திற்குள் கலந்துவிட்ட தவறான கோட்பாடு களில் ஒன்றாகும்.’

> <p></p>
> ‘ஆத்துமாவைக் கொல்ல வல்லவர்களாயிராமல், சரீரத்தைமாத்திரம் கொல்லுகிற வர்களுக்கு நீங்கள் பயப்படவேண்டாம்; ஆத்துமாவையும் சரீரத்தையும் நரகத்திலே அழிக்க வல்லவருக்கே பயப்படுங்கள்’. மத் 10:28.

`ஆத்துமா அழிவில்லாதது என்கிற கற்பித கருத்துபற்றி இந்த வசனம் என்ன சொல்லுகிறது?`

தம் மக்கள் பிசாசின் எவ்விதமான காரியங்களிலும் ஈடுபடக் கூடாதென்று கர்த்தர் தடை செய்திருந்தார். ‘செத்தவர்களிடத்தில் குறிகேட்கிறவனும் உங்களுக்குள்ளே இருக்கவேண்டாம்’ என்று சொன்னார். உபா 18:11. அவ்வாறு செய்பவர்களை கல்லெறிந்து கொல்லக் கட்டளையிட்டார். லேவி 20:27. இது மிகக்கடுமையான தண்டனைபோலத் தெரியலாம்; ஆனால், பொய்த்தெய்வங்களைத் தொழுவதிலிருந்து இஸ்ரவேலரைப் பாதுகாக்க இந்த ஏற்பாட்டைச் செய்திருந்தார்.

பில்லிசூனியம் பிசாசுக்குரியது. அது மக்களை பொய்தொழுகைக்குள் இழுத்து, தேவனோடு மெய்யான உறவு இருப்பதுபோல மாயமாகத் தோன்றச் செய்கிறது; இதால் இருதயத்தின் ஆழமான தேவைகளைச் சந்திக்கவே முடியாது. ஆனால், அவர்களைக் கட்டியிருக்கிற தீமையின் கட்டுகளை இயேசு தம் கிருபையாலும் வல்லமையாலும் அறுத்து, அவர்களை விடுவிக்கிறார்.

`மரணம்பற்றியும், மரித்தவர்களோடு பேசுவதுபற்றியும் பிர 9:5; யோபு 7:7-9; ஏசா 8:19,20 சொல்வது என்ன?`

மரிப்பவர்கள் உடனடியாக பரலோகத்திற்குச் செல்கிறார்கள் என்கிற நம்பிக்கை வேதாகமத்திற்கு புறம்பானது; ஞாயிறு ஆசரிப்பு போல இந்தக் கருத்தும் பல காலமாக நிலவி வருகிறது; இது வேரூன்றிவிட்டதால், இதிலிருந்து வெளியேறுவது மக்களுக்கு கடினமாகிவிட்டது. இந்த நம்பிக்கையை நியாயப்படுத்த சில வசனங்களை தவறாக அர்த்தங்காண்கிறார்கள். ஆனால் இந்தப் பொய்ப் போதனை சாத்தானின் வஞ்சகங்களுக்கு எதிராக, குறிப்பாக இறுதி நெருக்கடியில் அவர்களுக்கு பாதுகாப்பைக் கொடுக்கமுடியாது.

`மரித்தோரின் நிலைகுறித்து பிற கிறிஸ்தவர்களிடம் விளக்கியிருக்கிறீர்களா? எத்தகைய விளக்கம் பயனுள்ளதாக இருந்தது?`