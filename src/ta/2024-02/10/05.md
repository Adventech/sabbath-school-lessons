---
title:  'கடைசி நாட்களில் ஆவிக்குரிய மார்க்கம்: பகுதி 1'
date:   05/06/2024
---

`கடைசி நாட்களில் மக்கள் எத்தகைய வஞ்சகங்களைச் சந்திக்க நேரிடும்? மத் 24:5,11,24; 2தெச 2:7-9; வெளி 13:13,14; வெளி 16:13,14.`

இயேசுவின் வருகைக்குச் சற்றுமுன் பெருந்திரளான மக்களை வஞ்சிப்பதற்காக பிசாசு பெரிய அடையாளங்களையும் அற்புதங்களையும் செய்வான். பிசாசுகளின் வஞ்சக வல்லமை குறித்து ஆஞ்சல் ராட்ரிகஸ் இவ்வாறு விளக்குகிறார்: ‘அவர்களுடைய செய்திகளுக்கு அல்ல, “அற்புதங்கள்” மற்றும் “அடையாளங்கள்” என்று அழைக்கப்படுகிற அவர்களுடைய இயற்கைக்கு அப்பாற்பட்ட ஆற்றல்களுக்குத்தான் கவர்ந்திழுக்கிற சக்தி இருக்கும். அடையாளங்களைச் செய்கிறார்கள்; அதன்மூலம் மனிதர்களின் விருப்புரிமை அல்லது பகுத்தறிவு திறன்களை அல்ல, அவர்கள் எளிதில் வசமாகக்கூடிய அம்சத்தைத் தாக்கு கிறார்கள். இந்த அடையாளங்களை பிசாசுகள் செய்கின்றன என்பது உண்மை. மூன்று பிசாசுகளுடைய (வலுசர்ப்பம், மிருகம், கள்ளத்தீர்க்கதரிசி) செய்தியும் சேர்ந்து உருவாகிற ஆற்றல் ஆவிக்குரிய தன்மையுடன் இருப்பதையும், ஆனால் அது தேவனிடமிருந்து உண்டாகவில்லை என்பதையும் இந்த உண்மை காட்டுகிறது. மாபெரும் போராட்டம் முடிவை நெருங்குகிற நிலையில், பிசாசின் வல்லமை எதிர்பாராத வகையில் மனித வரலாற்றில் செயல்படத் துவங்கும். ஆத்துமா அழிவில்லாதது என்கிற வேதாகமத்திற்குப் புறம்பான போதனையை அடித்தளமாகக் கொண்ட ஆவிக்குரிய மார்க்கம், உலகத்தை கிட்டத்தட்ட சிறையாக்கிவிடும்’.–The Closing of the Cosmic Conflict: Role of the Three Angels’ Messages,” unpublished manuscript, p. 6.

`நம் உணர்வுகளை நம்புவது ஏன் ஆபத்தானது? நம் விசுவாச அனுபவத்தில் அவற்றின் நன்மையான, தீமையான பங்குகள் என்ன? சாத்தான் எவ்வாறு நம் சிந்தனைச் செயல்முறைகளை முடக்கி, நம் உணர்வுகளை தனக்குச் சாதகமாக்கக்கூடும்?`

‘உலகத்தை வஞ்சிக்கிற இறுதி முயற்சிக்கு சாத்தான் நீண்டகாலமாக ஆயத்தம்செய்து வருகிறான். ஆவிமார்க்கம் வளருவதற்கு தனது வஞ்சகம் உதவிசெய்வதற்காக கொஞ்சம்கொஞ்சமாக வழியை ஆயத்தம்செய்தான். தனது திட்டங்களை முற்றிலும் நிறைவேற்றுகிற கட்டத்தை அவன் இன்னும் எட்டவில்லை; ஆனால் கடைசி நேரத்தில், அந்தக் கட்டம் வந்துவிடும்.... தேவனுடைய வார்த்தையில் விசுவாசம் வைப்பதன்மூலம், தேவ வல்லமையால் பாதுகாக்கப்படுகிற வர்கள்தவிர, உலகம் முழுவதும் இந்த மருட்சியின் நிலைகளுக்குள் இழுக்கப் படும். தேவனுடைய கோபம் ஊற்றப்பட்டால்மட்டுமே விழித்துக்கொள்ளும்படி, மக்கள் அபாயகரமான பாதுகாப்பு உணர்விற்குள் வேகமாக இழுக்கப்பட்டு வருகிறார்கள்’. நம் ஒரே பாதுகாப்பு இயேசுவிலும் அவரது வார்த்தையிலும்மட்டுமே உள்ளது.

மரித்தோரின் நிலைபற்றி அறியாத கோடிக்கணக்கான மக்கள், ‘மரித்தவர்கள் மரணத்திற்கு பிறகும் வாழ்கிறார்கள்’ என்கிற வஞ்சகங்கத்துக்குள் இழுக்கப்படுகிறார்கள்.

`மரித்தவர்கள் நித்திரைசெய்கிறார்கள் என்கிற உண்மையைப் புரிந்தவர்கள் இன்றுகூட எத்தகைய வஞ்சகங்களிலிருந்து பாதுகாக்கப்படுகிறார்கள்?`