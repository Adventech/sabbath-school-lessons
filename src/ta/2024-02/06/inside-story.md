---
title:  மிஷன் கதை
date:   10/05/2024
---

### ஒரு தூதன், நான்கு சந்திப்புகள்

நெல்சன் சிங்கோ ரெய்ஸ் சிட்டாங்கோ, கேலவட்டெ ஸபோனெட்டே ஓசிஃபோ

தூதர்களைச் சந்தித்த அனுபவம் சிலருக்கு இருக்கும். ஓயெலெ என்பவர் ஒருமுறை அல்ல, நான்கு முறை தான் தூதனைப் பார்த்ததாகச் சொல்லுகிறார்.

ஓயெலெ மூன்று வருடங்கள் வீட்டிலிருந்து வெகுதூரத்தில் வேலைசெய்து வந்தார்; அப்போது தன் சிறுவயது விசுவாசத்தை மறந்து வாழ்ந்தார். அந்தச் சமயத்தில், மொசம்பிக்கில் மொகுபா மற்றும் நம்புலா நகரங்களுக்கு இடையே 250 மைலுக்கு (400 கி.மீ) சாலை அமைக்கிற பணி நடைபெற்று வந்தது. அது கடினமான வேலை; எனவே, அதிலிருந்து நிவாரணம் பெறுவதற்கு, தேவப்பிரமாணத்தை மீறுகிற வகையிலான காரியங்களில் ஈடுபட்டார்.

ஒருநாள் வேலை முடிந்து ஓயெலே நன்றாகக் குடித்திருந்தான்; அப்போது அங்கு வந்த புதியவர்கள் சிலர், வாரத்தின் ஏழாம் நாள்தான் ஓய்வுநாள் என்று தெரியுமாவென அவனிடம் கேட்டார்கள். “அதை வேதாகமத்திலிருந்து எனக்கு நிரூபியுங்கள்” என்று சொன்னான்.

வந்திருந்தவர்கள் செவந்த்-டே அட் வென்டிஸ்ட் கிறிஸ்தவர்கள். நான்காம் கற்பனையிலிருந்து, ‘ஓய்வுநாளைப் பரிசுத்தமாய் ஆசரிக்க நினைப்பாயாக’ என்று வாசித்தார் கள்; பிறகு, எசே 20:20 இலிருந்து, ‘என் ஓய்வுநாட்களைப் பரிசுத்தமாக்குங்கள்; நான் உங்கள் தேவனாகிய கர்த்தர் என்று நீங்கள் அறியும்படிக்கு அவைகள் எனக்கும் உங்களுக்கும் அடையாளமாயிருக்கும்’ என்று வாசித்தார்கள்.

ஓயெலெ சிறுவயதிலிருந்தே ஆலயத்திற்குச் சென்றிருந்தாலும்கூட, அந்த வசனங்களை அதற்குமுன் வாசித்ததில்லை. அதுபற்றி யோசித்து, ஜெபித்தபோது, இரவில் அவன் தங்கியிருந்த வீட்டிற்கு மேல் பிரகாசமுள்ள ஒரு தூதன் தோன்றினான். “பெலப்படு, நீ சரியான பாதையில் இருக்கிறாய்” என்று சொன்னான். அடுத்த நாள் இரவிலும் அதே இடத்தில் தூதனைக் கண்டான். “பெலப்படு, நீ சரியான பாதையில் இருக்கிறாய்” என்று சொன்னான். மூன்றாவது நாள் இரவிலும் அதே காட்சி தெரிந்தது. அதற்கு அடுத்த ஓய்வுநாளில் ஓயெலே அட்வென்டிஸ்ட் சபைக்குச் சென்றான். அதன்பிறகு அட்வென்டிஸ்டுகளோடு தொடர்ந்து ஆராதனை செய்துவந்தான்.

மூன்று வருட பணி ஒப்பந்தம் முடிந்த பிறகு, ஓயெலே வீடு திரும்பினான். அவனுடைய மனைவியும் பிள்ளைகளும் அட்வென்டிஸ்ட் சபையில் சேர்ந்திருந்தார்கள்; அது அவனுக்கு ஆச்சரியமாக இருந்தது. அவர்களை விட்டுப் பிரிந்திருந்த நாட்களில், அவர்களோடு தொடர்பில்லாமல் இருந்தான். ஓயெலேயும் அட்வென்டிஸ்ட் சபையில் சேர்ந்ததுபற்றித் தெரிந்ததும் அவரது மனைவி, ‘இது எதேச்சையாகவா நடந்திருக்கும்?’ என்று வியப்போடு கேட்டார். வீட்டிற்கு வந்தபிறகு, சனிக்கிழமைகளில் அட்வென்டிஸ்ட் சபைக்கும், ஞாயிற்றுக்கிழமைகளில் தான் சிறுவயதில் சென்ற சபைக்கும் ஓயெலே சென்றார். தூதன் நான்காவது முறை தரிசனமானான். “நீ இப்போது அறிந்துகொண்டதுதான் உண்மை” என்று சொன்னான். செவந்த்-டே அட்வென்டிஸ்ட் கிறிஸ்தவனாக மாறத் தீர்மானித்தான்.

ஓயெலே வாழ்கிற பகுதியில் ஒரு சில அட்வென்டிஸ்டுகளே உள்ளனர். “குடிகாரர்களுக் கும் சுவிசேஷம் சொல்லவேண்டும். தேவனே மனமாற்றுகிறவர். சுவிசேஷத்தை ஏற்றுக்கொள்கிற வகையில் அநேகரை தேவன் ஆயத்தம் செய்திருக்கிறார். அவர்களை நீங்கள் தொட்டால் மட்டும் போதும்” என்று சொன்னார்.