---
title:  தீர்க்கதரிசனக் காலக்கட்டங்கள்
date:   06/05/2024
---

`வெளி 11:3; 12:5,6,14,15; தானி 7:25 சொல்கிற தீர்க்கதரிசனக் காலக்கட்டங் களில் என்ன ஒற்றுமைகளைக் காணமுடிகிறது?`

அந்த இரண்டு சாட்சிகளும், ‘இரட்டு வஸ்திரமுடுத்திக் கொண்டிருக்கிறவர்களாய், ஆயிரத்திருநூற்றறுபது நாளளவும் தீர்க்கதரிசனஞ்சொல்லும்’. வெளி 11:3. இந்தக் காலக்கட்டமும் நாற்பத்திரண்டு மாதங்களும் ஒன்றே; அப்போது ‘புறஜாதிகள்’ (தேவனுடைய சத்தியத்தை எதிர்ப்பவர்கள்) பரிசுத்த நகரத்தை மிதிப்பார்கள். வெளி 11:2. தேவனுடைய எதிரிகள் 1260 நாட்கள் தேவனுடைய சத்தியத்தை மிதிப்பார்கள் (அதாவது, 42 X 30 = 1260) கடைசிக்காலம் சம்பந்தப்பட்ட தீர்க்கதரிசனத்தில் ஒருநாள் என்பது ஒரு வருடமாகும்); மேலும் இந்த நாற்பத்திரண்டு மாதங்களும் தேவனுடைய இரண்டு சாட்சிகளான பழைய ஏற்பாடும், புதிய ஏற்பாடும் அவர்களுக்கு எதிராகத் தீர்க்கதரிசனம் சொல்லும்.

நான்காம் பாடத்தில் பார்த்ததுபோல, ரோம சாம்ராஜ்யம் உடைந்தபிறகு எழும்பவிருந்த சின்னகொம்பானது ‘ஒரு காலமும், காலங்களும் (இருமை; இரண்டு காலங்கள் என்று அர்த்தம்), அரைக்காலமும்’ தேவமக்களை உபத்திரவப்படுத்தவிருந்ததாக தானி 7:25 சொல்லுகிறது. ஒரு ‘காலம்’ என்பது ஒரு வருடம் (360 நாட்கள்). எனவே, மூன்றரை காலங்கள் என்பது 1,260 நாட்கள்.

தேவமக்களுக்கு நேரிடவிருந்த 1260 நாட்கள் உபத்திரவம்பற்றி வெளி 12:6 பேசுகிறது. அதை காலம், காலங்கள், அரைக்காலம் என்று வெளி 12:14 சொல்கிறது. 42 மாதங்கள் என்று வெளி 13:5 சொல்கிறது. 42 மாதங்கள் என்றும், 1260 நாட்கள் என்றும் வெளி 11:2,3இல் வருகிறது. இந்தத் தீர்க்கதரிசனங்கள் அனைத்தும் ஒரே வரலாற்றுக் காலத்தின் வெவ்வேறு அம்சங்களைச் சுட்டிக்காட்டுகின்றன.

வேதாகமத்தின் அதிகாரம் புறக்கணிக்கப்படுகிறபோது, அதற்குப் பதிலாக வேறு (மனித) அதிகாரங்கள் எழும்புகின்றன. அதனால், தேவ வார்த்தை யைக் கைக்கொள்ளுகிறவர்கள் ஒடுக்குதலுக்கு ஆளாகிற நிலை உண்டாகிறது; கி.பி. 538 முதல் கி.பி. 1798 வரை போப்பாதிக்கத்தில் அதுதான் நடந்தது; அப்போது மத்தியக் காலத் திருச்சபை மிகப்பயங்கர ஆவிக்குரிய இருளுக்குள் தள்ளப்பட்டது. தேவனுடைய கற்பனைகளுக்குப்பதிலாக மனிதர்களுடைய கட்டளைகளைப் புகுத்தினார்கள். எளிதாகப் புரிந்துகொள்ளக்கூடிய சுவிசேஷத்தை மனிதப் பாரம்பரியங்கள் மறைத்தன. ஐரோப்பா முழுவதும் தன் அதிகாரத்தைப் பரப்பும்படிக்கு சமயச்சார்பற்ற வல்லமையுடன் ரோமச்சபை கைகோர்த்தது.

இந்த 1260 ஆண்டுகளில், தேவனுடைய இரண்டு சாட்சிகளான அவரது வார்த்தை, இரட்டுடுத்திக் காணப்பட்டன. பாரம்பரியம், சடங்காச்சாரம் எனும் குவியலுக்குள் அவற்றின் சத்தியங்கள் மறைக்கப்பட்டன. இந்த இரண்டு சாட்சிகளும் இன்னமும் தீர்க்கதரிசனம் உரைத்தன; அதாவது, வேதாகமம் இன்னமும் பேசினது. இந்த ஆவிக்குரிய இருளுக்குமத்தியிலும், தேவவார்த்தை பாதுகாக்கப்பட்டது. அதைப் போற்றி, அதன் போதனைகளின்படி வாழ்ந்தவர்கள் இருந்தார்கள். ஆனால் ஐரோப்பாவின் மக்கள் தொகையுடன் ஒப்பிடுகையில், அந்த எண்ணிக்கை மிகவும் குறைவுதான். வால்தேனியர்கள், ஜான் ஹஸ், ஜெரோம், மார்டின் லூதர், உல்ரிச் ஸ்விங்ளி, ஜான் கேல்வின், ஜான் வெஸ்லி, சார்லஸ் வெஸ்லி போன்றவர்களும், வேறு பல சீர்திருத்தவாதிகளும் தாங்கள் புரிந்து கொண்டபடி தேவ வார்தைக்கு உண்மையாக இருந்தார்கள்.

`தேவ வார்த்தையின்படி அல்லாமல், பாரம்பரியத்தின்படி அமைந்த எந்தெந்தப் போதனைகளை பல கிறிஸ்தவர்கள் இன்றும் கடைப்பிடித்து வருகிறார்கள்?`