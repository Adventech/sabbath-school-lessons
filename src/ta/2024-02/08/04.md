---
title:  நியாயத்தீர்ப்பு வந்தது
date:   21/05/2024
---

`தானி 7:9,10; வெளி 14:6,7 ஆகிய வசனங்களுக்கு இடையேயுள்ள வித்தியாசம் என்ன?`

வேதாகமம்முழுவதிலும் காணப்படுகிற ஒரு முக்கியக் கருத்து நியாயத்தீர்ப்பு. ‘ஒவ்வொரு கிரியையையும், அந்தரங்கமான ஒவ்வொரு காரியத்தையும் நன்மையானாலும் தீமையானாலும், தேவன் நியாயத்திலே கொண்டுவருவார்’. பிர 12:14. ‘மனுஷர் பேசும் வீணான வார்த்தைகள் யாவையும் குறித்து நியாயத்தீர்ப்புநாளிலே கணக்கொப்புவிக்கவேண்டிய’ ஒரு காலம் வரவிருப்பதாக இயேசு சொன்னார். மத் 12:36. ‘இருளில் மறைந்திருக்கிறவைகளை அவர் வெளியரங்கமாக்கி, இருதயங்களின் யோசனைகளையும் வெளிப்படுத்துவார்’ என்று அப்போஸ்தலனாகிய யோவான் சொன்னார். 1கொரி 4:5. யோவானிடம் தூதன் தேவன் ‘நியாயத்தீர்ப்புக்கொடுக்கும் வேளை வந்தது’ என்றார். வெளி 14:7.

`இயேசு திரும்ப வரும்போது, சகல மனிதர்களின் முடிவு என்னவாயிருக்கும்? யோவானிடம் தெளிவாகச் சொல்லப்பட்டது என்ன?`

இறுதி பிரதிபலன்களை வழங்க கிறிஸ்து வருவதால், அவற்றைப் பெறப்போகிறவர்களைத் தீர்மானிக்கிற ஒரு நியாயத்தீர்ப்பு நடைபெறவேண்டும். கிறிஸ்து வந்தபிறகு, இரண்டாம் வாய்ப்பு இல்லை. ஒவ்வொரு மனிதரும் தாங்கள் கிறிஸ்துவின் பக்கமா, எதிர்ப்பக்கமா என்பதை இறுதியாக, நிரந்தரமாகத் தீர்மானிப்பதற்கு போதுமான தகவலைப் பெற்றிருந்தார்கள்.

`இந்த இரண்டுவகை விசுவாசிகளையும் இயேசு வெவ்வேறாகப் பிரித்தக்காட்டுவது ஏன்? மத் 25:1-13.`

‘நியாயவிசாரணை முடிவடைந்து, யுகங்கள் நெடுகிலும் கிறிஸ்துவின் பின்னடியார்களெனச் சொல்லிவந்தவர்களின் வழக்குகள் விசாரிக்கப்பட்டு தீரும் வரையிலும், தவணையின் காலம் முடிவதில்லை; இரக்கத்தின் கதவு மூடப்படுவதுமில்லை. இரட்சகரின் இறுதி ஊழியக்காலத்திலிருந்து, மனிதனின் இரட்சிப்பு எனும் மாபெரும் பணி நிறைவேறும்வரைக்கும் நடப்பதை பின்வரும் வசனம் காட்டுகிறது. ‘ஆயத்தமாயிருந்தவர்கள் அவரோடேகூடக் கலியாண வீட்டுக்குள் பிரவேசித்தார்கள்; கதவும் அடைக்கப்பட்டது.’–Ellen G. White, The Great Controversy, p. 428.

நாம் நியாயத்தீர்ப்பைப் பார்த்து அஞ்சவேண்டியதில்லை. கிறிஸ்துவின் மூலம், நமக்கு பாவமன்னிப்பும், குற்றங்களிலிருந்து விடுதலையும், பக்தியான வாழ்க்கை வாழ்வதற்கான வல்லமையும் கிடைக்கின்றன; நமக்கே இறுதி வெற்றி.