---
title:  மிஷன் கதை
date:   24/05/2024
---

### ஆலயத்திலிருந்து ஓடுதல்: பகுதி 1

ஆண்ட்ரூ மெக்செஸ்னீ

அனெலியாவுக்கு ஆலயத்திற்குச் செல்லவே பிடிக்காது. அவள் குடும்பத்தினர் கிறிஸ்தவ மதமல்லாத ஒரு உலகமதத்தைச் சேர்ந்தவர்கள். விடுமுறை நாட்களில் தன் தொழுகை ஸ்லத்திற்குச் செல்லுவார்; மிருகங்களைப் பலியிடுவார். இவ்வாறு 40 வருடங்களுக்கு மேலாகச் செய்துவந்தார். அவருடைய கணவனையும், 20 வயது மகன் ரோஸெனையும் முன் பின் தெரியாத ஒரு நபர் சந்தித்து, அவர்களுக்கு ஒரு வேதாகமத்தைக் கொடுத்ததை அறிந்த போது அதிர்ச்சியடைந்தார். “இதை வாங்கிக் கொள்ளுங்கள், இன்று சாயங்காலம் கூட்டத்திற்கு வாருங்கள்” என்று சொன்னார். சிற்றுண்டிகளும் வழங்கப்படுமெனக் கூறினார்.

அதை அறிந்தபோது வீட்டில் அனெலியா கோபமடைந்தார். “அங்கு என்னால் வர முடியாது. என் மதம் வேறு” என்று சொன்னார். ஆனால் ரோஸென் சபைக்குச் செல்ல விரும்பினான். “வாருங்கள், அங்கு சாப்பிடலாம், அங்கு என்ன சொல்லுகிறார்களெனக் கேட்கலாம்” என்று சொன்னான்.

அகதிகளான அந்தக் குடும்பத்தைச் சேர்ந்த ஐந்து பேரும், அந்த ஐரோப்பிய பட்டணத்தில் கூட்டத்திற்குச் சென்றார்கள். சபை அங்கத்தினர்கள் அவர்களை வரவேற்றார்கள்; தேநீரும் கேக்கும் வழங்கினார்கள். கூட்டத்தில் இயேசுவைப் பற்றி அனெலியா கேள்விப்பட்டார்; ஆனால் பேசப்பட்ட வார்த்தைகள் அவருக்குப் புரியவில்லை. ‘எதைப் பற்றிப் பேசுகிறார்கள்?’ என்று யோசித்தார். அவருடைய மத்த்தைச் சேர்ந்த எவரும் முதன்முதலாக வேதாகமம் பற்றிக் கேள்விப்படும்போது அவ்வாறுதான் நடந்திருப்பார்.

ஆனால் ரோஸெனுக்கு கூட்டம் பிடித்திருந்தது. பிறகு அந்தக் கூட்டத்திற்கு வரும்படி அழைத்த பவுல் என்பவருடன் சேர்ந்து வேதாகம விஷயங்களைக் கற்றுக்கொண்டான். பிறகு, தான் ஞானஸ்நானம் எடுக்கிற தினத்தன்று ஆலயத்திற்கு வரும்படி அம்மாவை அழைத்தான். ஆலயம் செல்ல அனெலியா கொஞ்சமும் விரும்பவில்லை. “ஞானஸ்நானம் என்றால் எனக்கு என்ன வென்று தெரியாது, நான் வரவில்லை” என்று சொன்னார்.

பிறகு அனெலியாவின் குடும்பத்தினர் தாங்கள் தங்கியிருந்த வாடகை வீட்டிலிருந்து வெளியேற்றப்பட்டனர். வாடகை கொடுக்க பணமிருந்தாலும், வாடகை வீடு கிடைக்கவில்லை. சபை அங்கத்தினர்களும் தேடினார்கள்; ஆனால் பயனிலில்லை. சிறுவர் ஓய்வுநாள் அறையில் தற்காலிகமாகத் தங்குவதற்கு இடமளித்தார்கள்.

ஆலயத்திற்குச் செல்லுவது அனெலியாவுக்கு கொஞ்சமும் பிடிக்காது. ஆனால் இப்போது வேறு வழியில்லை. ஆலயத்தில் தங்கினார்கள்.

அந்தச் சமயத்தில் பவுல் அவர்களைச் சந்தித்து, வேதாகம விஷயங்களைப் பகிர்ந்து கொண்டார்.

ஓய்வுநாட்களில் ஆராதனைகளில் கலந்து கொள்ள பவுல் அவர்களை அழைத்தார். அனெலியா அன்று எங்காவது சென்றுவிடுவார். ஆராதனை ஆரம்பமானதுமே, வாசல் வழியாக நழுவிவிடுவார். ஆனால் அவரது 22 வயது மகன் சத்தியத்தால் தொடப்பட்டார். ஞானஸ்நானம் பெற்றார். அவர்களுக்கு புதிதாக ஒரு வீடு கிடைத்த பிறகு, அனெலியாவின் இரண்டு மகன்களும் அவளிடம் இயேசுவை ஏற்றுக்கொள்ளுமாறு சொல்ல ஆரம்பித்தார்கள்.