---
title:  சகல யுத்தங்களுக்கும் பின்னணி யுத்தம்
date:   30/03/2024
---

### இவ்வார ஆராய்ச்சிக்கு
வெளி 12:7-9; எசே 28:12-15; ஏசா 14:12-14; ஆதி 3:15; யோவான் 17:24-26.

> <p>மனன வசனம்</p>
> வானத்திலே யுத்தமுண்டாயிற்று; மிகாவேலும் அவனைச் சேர்ந்த தூதர்களும் வலுசர்ப்பத்தோடே யுத்தம்பண்ணினார்கள்; வலுசர்ப்பமும் அதைச்சேர்ந்த தூதரும் யுத்தம்பண்ணியும் ஜெயங்கொள்ளவில்லை. வானத்தில் அவர்கள் இருந்த இடமும் காணப்படாமற்போயிற்று’. வெளி 12:7,8.

தேவன் நல்லவர் என்றால், உலகம் ஏன் மிகமோசமாக இருக்கிறது? அன்பான ஒரு தேவன் எவ்வாறு இவ்வளவு தீமையை அனுமதிக்க முடியும்? நல்லவர்களுக்கு ஏன் தீங்கு வருகிறது? நன்மைக்கும் தீமைக்கும் இடையே வெகுகாலமாக நடைபெற்று வருகிற போராட்டம்பற்றியும், பரலோகத்தில் லூசிபர் செய்த கலகம்பற்றியும், தீமையின் தோற்றம்பற்றியும், பாவப்பிரச்சினையை அணுகுவதில் தேவன் காட்டுகிற நீடியபொறுமைபற்றியும் ஆராய்வோம்.

நாம் நம்பமுடியாத அளவுக்கு தேவன் அன்புள்ளவர். அவர் இயல்பே அன்பு. 1யோவான் 4:7,8. அவருடைய செயல்கள் அனைத்தும் அன்புள்ளவை. எரே 31:3. அன்பைக் கட்டாயப்படுத்தவோ, வற்புறுத்தவோ, சட்டமாக்கவோ முடியாது. ‘அன்பால்மட்டுமே அன்பைத் தூண்டிவிடமுடியும்’ என்று எலன் ஒய்ட் சொல்லியிருக்கிறார்: தெரிந்துகொள்கிற உரிமையை அழிப்பது, அன்புகூருகிற திறனை அழிப்பதாகும்; அன்புகூருகிற திறனை அழிப்பது, மெய்யான மகிழ்ச்சிக்கான சாத்தியத்தை அழிப்பதாகும். தேவன் நம்மேல் அன்புகாட்டி, நம் மெய்பற்றைப் பெறுகிறார். பாவம் இனி ஒருபோதும் எழாத அளவுக்கு நன்மைக்கும் தீமைக்கும் இடையே நடக்கிற மாபெரும் போராட்டத்தைக் கையாளுகிறார். தாம் எப்போதும் தம் சிருஷ்டிகளின் நலனுக்காகவே செயல்படுவதை ஒட்டுமொத்த பிரபஞ்சத்திற்கும் முன்பாக எடுத்துக்காட்டுவதே தேவனுடைய நோக்கம். நன்மைக்கும் தீமைக்கும் இடையே நடக்கிற மாபெரும் போராட்டத்தின் வெளிச்சத்தில் தேவ அன்பு எனும் கண்ணாடிவழியாகப் பார்த்தால், தீமையை நன்மை வெல்வதும், எப்போதும் அப்படியே நிகழுவதும் உறுதிப்படுகிறது.

மாபெரும் போராட்டம், 29-30ஆம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, ஏப்ரல் 6 குப்புக்காகப் படிக்கவேண்டிய பாடம்