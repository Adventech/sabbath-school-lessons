### மாபெரும் போராட்டம்

வேதாகமம் முழுவதிலும் நூல் போலத் தொடரும் முக்கியக்கருத்து என்ன? இயேசுவைப் பற்றியதா? இரட்சிப்பின் திட் டம் பற்றியதா? சிலுவை பற்றியதா? ஆம், மூன்றுமே சரிதான்! ஆனால் இந்த மூன்றையும் உள்ளடக்கிய ஒரு கருத்து உள்ளது; அது, மாபெரும் போராட்டம். இக்கருத்துதான் ஆதியாகமம் முதல் வெளிப்படுத்தல்வரை வேதாகமம் முழுவதிலும் நிறைந்துள்ளது.

பரலோகத்தில் தேவனுக்கு எதிராக லூசி பர் கலகம் செய்தபோது மாபெரும் போராட்டம் துவங்கியது. இந்த அனைத்துலகப் பிரச்சினையில் சம்பந்தப்பட்ட முக்கிய விஷயம் தேவனுடைய அன்பு. அவர் முற்றிலும் அன்புள்ளவரா? தம் சிருஷ்டிகளின் நலனில் முழு அக்கறை காட்டுகிறாரா? அல்லது, தம் சுயநலனை மட்டுமே விரும்பி சர்வாதிகாரிபோல நடக்கிறாரா? இதுதான் பிரச்சினை.

தீர்க்கதரிசனத்தின் அடிப்படையில், கிறிஸ்துவின் காலம்முதல் நம் காலம் வரையிலும், அதற்கு அப்பாலும் தேவனுடைய கண்ணோட்டத்தில் இக்காலாண்டு பாடத்தைப் படிக்கப்போகிறோம். தேவனுடைய இயல்பே அன்புதான்; எனவே, அவர் செயல்கள் அனைத்தும் அன்பானவை; ஆனால் குறைந்த அறிவுள்ள மனிதர்களுக்கு, ஏன் தூதர்களுக்குக்கூட இந்த உண்மை எப்போதும் விளங்குவதில்லை. மாபெரும் போராட்டம் தொடருகிற இந்த வேளையில் அவர் அன்பு படிப்படியாக வெளிப்பட்டுவருகிறது. அதன் ஆழத்தையும் உயரத்தையும் சிலுவையில் தெளிவாகக் காணமுடிகிறது. கல்வாரியில், மனுக்குலத்தை மீட்பதற்கு கிறிஸ்து தம் ஜீவனை ஊற்றியபோது, பிரபஞ்சம் முழுவதிற்கும் தேவ அன்பு வெட்டவெளிச்சம் ஆனது; சாத்தானுடைய இறுதித் தோல்வி உறுதிசெய்யப்பட்டது.

ஆனாலும், யுத்தம் தீவிரமாகத் தொடருகிறது. இயேசுவை சிலுவையில் அழிக்க சாத்தான் முயன்றான்; நூற்றாண்டுகள் நெடுகிலும் தேவமக்களை அழிக்கவும் முயன்றுவருகிறான். சாத்தான் தேவனுடைய திருச்சபையை கொடுமையாக உபத்திரவப்படுத்தி, ஏராளமானவர்களை படுகொலை செய்தபோதிலும், தேவன் எப்போதும் தம் மக்களோடு இருக்கிறார்; ஒருபோதும் கைவிடமாட்டார்.

பரலோகத்தில் கலகம் உண்டானது தொடங்கி, மாபெரும் போராட்டத்தில் ஏற்பட்டுள்ள முக்கிய வளர்ச்சிகளை இந்தக் காலாண்டில் ஆராய்வோம். கிறிஸ்துவுக்கும் சாத்தானுக்கும் இடையே நடக்கிற போராட்டத்தின் முக்கியப் பிரச்சினைகளை ஆராய்வோம். பயங்கர உபத்திரவத்தின் மத்தியில் வால்தேனியர்கள் காட்டிய தைரியத்தையும், சித்திரவதை, கட்டுகள், எரிகம்பங்கள், இரத்தச்சாட்சி மரணம் ஆகியவற்றின்மத்தியில் வேதாகமச் சத்தியத்தைப் பின்பற்றுவதற்கு சீர்திருத்தவாதிகள் காட்டின உறுதியையும் ஆராய்வோம்.

இந்த ஆவிக்குரிய ஜாம்பவான்களின் விசுவாசம்பற்றி எலன் ஒய்ட் கூறுகிறார்: ‘வேதாகமமே அவர்கள் நம்பிக்கைக்கு அடிப்டையாக இருந்தது; அதன் போதனையை வைத்து, சகல உபதேசங்களையும் சோதித்தார்கள். இவர்கள் எரிகம்பங்களில் உயிர்விட்டபோது, தேவன்மேலிருந்த விசுவாசம் அவர்களைத் தாங்கினது”.

சீர்திருத்தம் சத்தியத்தின் ஒளியைத் தூண்டிவிட்டது; அது இன்றும் எரிந்து கொண்டிருக்கிறது. சீர்திருத்தவாதிகளுக்கு வேதாகமத்தில் இருந்த அசையாத விசுவாசமும், விசுவாசத்தின்மூலம் கிருபையினால் இரட்சிப்பு என்கிற உறுதியான நிச்சயமும் அட்வென்டிஸ்ட் இயக்கத்தின் எழுச்சிக்கு வழிவகுத்தது; வில்லியம் மில்லரும் உலகம் முழுவதிலும் பலரும் அதற்கு தலைமைதாங்கினார்கள்.

நூற்றாண்டுகள்நெடுகிலும் மறக்கப்பட்டிருந்த வேதாகம சத்தியங்களை மீட்டெடுக்கும்படி சீர்திருத்தவாதிகள் போட்ட அஸ்திபாரத்தின்மேல் கட்டியெழுப்புவதற்காக செவந்த்-டே அட்வென்டிஸ்ட் திருச்சபையை தேவன் எழும்பச்செய்தார். சீக்கிரத்தில் அழியப்போகிற உலகத்திற்கு தேவனுடைய இறுதி எச்சரிப்பான வெளி 14:6-12இன் முத்தூதை அறிவிப்பது அதன் முக்கிய ஊழியப்பணியாகும்.

இந்தச் செய்தியை அறிவிப்பது சாத்தானுடைய உக்கிரத்தை அதிகரிக்கிறது; சாத்தானை வலுசர்ப்பம் என்று யோவான் அழைக்கிறார்: ‘வலுசர்ப்பமானது ஸ்திரீயின்மேல் கோபங்கொண்டு, தேவனுடைய கற்பனைகளைக் கைக்கொள்ளுகிறவர்களும், இயேசுகிறிஸ்து வைக்குறித்துச் சாட்சியை உடையவர்களாகிய அவளுடைய சந்ததியான மற்றவர்களுடனே யுத்தம்பண்ணப்போயிற்று’.

வெளி 12:17. புதிய வானம் புதிய பூமி சிருஷ்டிக்கப்படும்போது அதை அபகரிக்க முயலுகிற நரகத்தின் வல்லமைகளையும் அதிகாரங்களையும் தேவ அன்பு வெற்றிகொள்வது உட்பட மாபெரும் போராட் டத்தில் சம்பந்தப்பட்ட இறுதி நிகழ்வுகளையும் ஆராய்வோம்.

“நூற்றாண்டுகள்நெடுகிலும் மறக்கப்பட்டிருந்த வேதாகம சத்தியங்களை மீட்டெடுக்கும்படி சீர்திருத்தவாதிகள் போட்ட அஸ்திபாரத்தின் மேல் கட்டியெழுப்ப செவந்த்-டே அட்வென்டிஸ்ட் திருச்சபையை தேவன் எழும்பச்செய் தார்.”

இந்தக் காலாண்டு பாடங்கள் வேதாகமத்தை அடிப்படையாகக் கொண்டு எழுதப்பட்டுள்ளன; ஆனாலும், இந்த முக்கியத் தலைப் பை ஆராய்வதற்கு எலன் ஒய்ட்டின் மாபெரும் போராட்டம் எனும் புத்தகத்தையும் ஆய்வுப்பொருள் குறிப்புப்புத்தகமாகப் பயன்படுத்தப் போகிறோம். ஒவ்வொரு பாடத்திற்கும் அடிப்படையான அதிகாரங்களும் கொடுக்கப்பட்டுள்ளன; அது, கிறிஸ்துவின் ‘அறிவுக்கெட்டாத அந்த அன்பை அறிந்துகொள்’ளும்படி அதிகமாக ஆராயவும் பகிரவும் உதவும். எபே 3:19.

மார்க் ஃபின்லே, அமெரிக்காவின் கனெக்டிகட்டைச் சேர்ந்தவர். சர்வதேச சுவிசேஷ ஊழியர்; 2005-2010 முதல் ஜெனரல் கான்ஃபரன்ஸில் துணைத்தலைவராகப் பணியாற்றினார். முழுநேரப் பணியிலிருந்து ஓய்வுபெற்ற பிறகு, ஜெனரல் கான்ஃபரன்ஸ் தலைவரின் உதவியாளரானார். போதகர் ஃபின்லேவுக்கும் அவரது மனைவி எர்னஸ்டினுக்கும் மூன்று பிள்ளைகளும் ஐந்து பேரப்பிள்ளைகளும் உள்ளனர்.