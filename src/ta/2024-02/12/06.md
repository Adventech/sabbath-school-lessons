---
title:  பலத்த சத்தம்
date:   20/06/2024
---

`பூமியில் தேவபணி எவ்வாறு முடிவடையுமென பின்வரும் வசனங்கள் சொல்கின்றன? வெளி 18:1-4; ஆபகூக் 2:14; மத் 24:14.`

பாபிலோனின் விழுகையை அறிவித்த தூதன் ‘மிகுந்த அதிகாரமுடையவனாய்’ இருந்தான். வெளி 14இன் தூதர்களைப் போல, இந்தத் தூதனும் மனித தூதுவர்களைத்தான் சுட்டிக்காட்டுகிறான். அந்தத் தூதன் தேவனுடைய மகிமையை முழுவதும் வெளிப்படுத்தியதால், அது பூமிமுழுவதையும் பிரகாசமாக்கியது. புதிய ஏற்பாட்டில் அதிகாரம் என்பதற்கு வருகிற கிரேக்க வார்த்தை எக்ஸவ்ஸியா. அது அதிகாரங்களுக்கும் நரகத்தின் வல்லமைகளுக்கும் மேலாக கிறிஸ்து வெற்றிபெற்றதைச் சுட்டிக்காட்டுகிறது. மத்தேயு சுவிசேஷத்தில், தம் சீடர்களை ஊழியத்திற்காக இயேசு அனுப்பின சமயத்தில் இந்த வார்த்தையைப் பயன்படுத்துகிறார். இயேசு தம் சீடர்களுக்கு துரைத்தனங்களுக்கும் அதிகாரங்களுக்கும் மேலாக அதிகாரம் கொடுக்கிறார். மத் 10:1. நன்மைக்கும் தீமைக்கும் இடையே நடக்கிற யுத்தத்தில் வெற்றிபெறுவதற்கான தெய்வீக வல்லமையுடன் அவர்களை அனுப்புகிறார். மத் 28இல் மீண்டும், ‘வானத்திலும் பூமியிலும் சகல அதிகாரத்தோடும்’ அனுப்பி, ‘நீங்கள் புறப்பட்டுப்போய், சகல ஜாதிகளையும் சீஷராக்குங்கள்.’ என்கிறார். மத் 28:18,19.

புதிய ஏற்பாட்டுத் திருச்சபை ஆவியின் வல்லமையால் நிறைந்து, தம் வாழ்வாலும் மரணத்தாலும் துரைத்தனங்களுக்கும் நரகத்தின் வல்லமைகளுக்கும் மேலாக வெற்றிபெற்ற ஜீவனுள்ள கிறிஸ்துவின் அதிகாரத்துடன் சென்று, தேவனுடைய மகிமையால் பூமியைப் பிரகாசமாக்கியது. ஒரு சில வருடங்களிலேயே, அப்போது அறியப்பட்ட உலகத்திற்கு சீடர்கள் சுவிசேஷத்தைப் பிரசங்கித்தார் கள். கொலோ 1:23.

முடிவுக்காலத்தில், இதற்குமுன் இல்லாத அளவுக்கு வல்லமையோடு ஆவியானவர் ஊற்றப்படுவார்; பூமியின் கடைசிமட்டும் சுவிசேஷம் வேகமாகம் பரவும். ஒரே நாளில் ஆயிரக்கணக்கானோர் மனமாற்றடைவார்கள்; தேவகிருபையும் சத்தியமும் பூமிமுழுவதிலும் தாக்கத்தை உண்டாக்கும். இவ்வாறு, உலகம் எச்சரிக்கப்படும்; சுவிசேஷமும் அது அருளுகிற நம்பிக்கையும் உலகம்முழுவதிற்கும் பரவும்.

‘சுவிசேஷத்தின் மாபெரும் பணி துவங்கியபோது காணப்பட்ட தேவவல் லமையின் வெளிப்பாடு அது முடியும்போது அதைவிட குறைவாக இருக்கப் போவதில்லை. சுவிசேஷம் அறிவிக்கப்பட துவங்கியபோது ஊற்றப்பட்ட முன்மாரியால் நிறைவேறின தீர்க்கதரிசனங்கள், அதன் முடிவில் ஊற்றப்படப்போகிற பின்மாரியிலும் நிறைவேறப் போகின்றன.

‘தேவஊழியர்கள், பரிசுத்த அர்ப்பணிப்பால் தங்கள் முகங்கள் ஜொலித்துப் பிரகாசிக்க, பரலோகம் தந்த செய்தியை அறிவிக்க, ஒவ்வொரு இடமாக விரைவார்கள். பூமி முழுவதிலும் ஆயிரக்கணக்கானவர்களால் எச்சரிப்பு கொடுக்கப்படும். அற்புதங்கள் நடக்கும்; நோயாளிகள் குணமடைவார்கள்; தேவஊழியர்கள் செல்கிற இடங்களில் அடையாளங்களும் அதிசயங்களும் நடக்கும்.’

`ஆவியானவரின் மகிமையான ஊற்றப்படுதலுக்கும், பின்மாரிக்கும், உரத்த சத்தத்திற்கும் இணங்காதபடி உங்களைத் தடுத்துக் கொண்டிருப்பது என்ன? நம் தனிப்பட்ட பங்கு சிறியதாக இருக்கலாம்; ஆனாலும் ஆவியானவர் ஊற்றப்படுதலுக்கு இணங்கவும் அதைப் பெறவும் நாம் என்ன பங்காற்றலாம்?`