---
title:  மேலும் படிக்க
date:   21/06/2024
---

1851ம் ஆண்டிலேயே, வெளி 13:11-17 சொல்கிற இரண்டாம் மிருகம் அமெரிக்காதான் என்று அட்வென்டிஸ்ட் முன்னோடிகள் அடையாளம் கண்டார்கள். ஆனால், அமெரிக்கா எப்படி முதலாம் மிருகத்தை வணங்கும்படி செய்யப்போகிறது என்பதைப் புரிந்துகொள்வது கடினமாக இருந்தது. வெளி 13:12. 1880 களில், அமெரிக்க கப்பற்படையில் மொத்தம் 48 பழைய கப்பல்களே இருந்தன. ஆனால் பனிப்போர் முடிந்தபிறகு, எந்த இராணுவமும் ஈடு கொடுக்கமுடியாத அளவுக்கு அமெரிக்க இராணுவம் வளர்ந்தது. அமெரிக்கர்கள் அற்புதமான விடுதலையை அனுபவித்தார்கள்; சூழ்நிலை கடினமாகியபோது, அந்த விடுதலை நசுக்கப்பட்டது; முற்றிலும் அடக்கப்பட்டது. இப்போதே அது நடந்துவருவதைக் காணமுடிகிறது.

‘அதற்கு (பொய்யான ஓய்வுநாள் ஆசரிப்புக்கு) இணங்க மறுக்கிற அனைவருக்கும் சட்டப்படி தண்டனை வழங்கப்படும்; இறுதியாக அவர்கள் மரணத்திற்கு தகுதியானவர்களென அறிவிக்கப்படும். மறுபுறம், சிருஷ்டிகரின் ஓய்வுநாள் உள்ளிட்ட தேவனுடைய கட்டளைகள் நம்மிடம் கீழ்ப்படிதலைக் கோருகின்றன; அவற்றின் போதனைகளை மீறுகிற அனைவருக்கும் எதிராக தேவகோபம் வருமென எச்சரிக்கின்றன’.

‘இந்தப் பிரச்சினை நெருங்கநெருங்க, ஒரு பெரிய கூட்டத்தினமூன்றாம் தூதனுடைய செய்தியை விசுவாசிப்பதாகச் சொல்லிக்கொண்டாலும், சத்தியத்திற்குக் கீழ்ப்படிவதால் வருகிற பரிசுத்தமாகுதலைப் பெறாமல், தங்கள் நிலைகளைவிட்டு, எதிரணியில் சேருவார்கள். உலகத்தோடு இணைந்து, அதன் ஆவியில் பங்குகொண்டு, அதே வெளிச்சத்தில் அனைத்தையும் பார்க்கிற நிலைக்கு வந்திருப்பார்கள்; ஆகவே, சோதனை வரும்போது, பிரபலமான பக்கத்தைத் தேர்ந்தெடுக்க ஆயத்தமாகிகிறார்கள். திறமையாகவும் இனிமையாகவும் பேசக்கூடியவர்கள், ஒருசமயத்தில் சத்தியத்தில் களிகூர்ந்தவர்கள், தங்கள் ஆற்றல்களை ஆத்துமாக்களை வஞ்சித்து தவறாக நடத்தப் பயன்படுத்துவார்கள். தங்கள் முன்னாள் சகோதரர்களின் மிகக்கொடிய எதிரிகளாக மாறுவார்கள். ஓய்வுநாளை ஆசரிப்பவர்கள் தங்கள் விசுவாசத்திற்குப் பதிலளிக்க நீதிமன்றங்களுக்குமுன் கொண்டுவரப்படும்போது, இந்தத் தேவதுரோகிகள்தாம் அவர்களை தவறாகச் சித்திரித்து, குற்றஞ்சாட்டவும், தவறான அறிக்கைகளாலும் சூழ்ச்சிகளாலும் ஆட்சியாளர்களை அவர்களுக்கு எதிராகத் தூண்டிவிடவும் சாத்தானுடைய மிகவும் சாதுரியமான முகவர்களாக இருப்பார்கள்’.

**கலந்துரையாடக் கேள்விகள்**

`கடைசிக்கால நிகழ்ச்சிகளைப் புரிந்துகொள்வது ஏன் வரவிருக்கிற நெருக்கடியில் முக்கியமான விஷயமாக இருக்கிறது? வேதவாக்கியங்கள் எவ்வாறு வஞ்சகங்களிலிருந்து நம்மைத் தப்புவிக்க உதவுகின்றன?`

`உலகெங்கிலும் உள்ள ஜனநாயக அமைப்புகள் பல நூற்றாண்டுகளாக மதச் சுதந்திரத்தின் அரண்களாக உள்ளன. அந்நிலை எவ்வாறு வேகமாக மாறமுடியும்?`

`மேலுள்ள எலன் ஒய்டின் அறிக்கையைப் பாருங்கள். அட்வென்டிஸ்டுகள் என்று கூறிக்கொள்பவர்களுடன் நீங்களும் இருக்கக்கூடிய என்ன தேர்வுகளை இன்று செய்கிறீர்கள்?`

`இரண்டாம் தூதன் பலத்த சத்தத்தோடு அறிவித்த செய்தி என்ன? பூமியில் தேவ பணியை நிறைவேற்றி முடிப்பதற்கு தனிப்பட்ட விதத்தில் நாம் என்ன ஆயத்தத்தைச் செய்யலாம்?`