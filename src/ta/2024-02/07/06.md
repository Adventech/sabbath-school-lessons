---
title:  நீளமான தீர்க்கதரிசன காலக்கோடு
date:   16/05/2024
---

`பெர்சியாவில் சிறைப்பட்டிருந்த இஸ்ரவேலர்களை விடுவித்து, தேவாலயத்தை மீண்டும் கட்டும்படி அனுப்பிவைத்த கட்டளை எப்போது பிறப்பிக்கப்பட்டது? எஸ்றா 7:7-13.`

கி.மு. 457இல், பெர்சியாவின் ராஜாவாகிய அர்தசஷ்டா அந்தக் கட்டளையைப் பிறப்பித்தார். யூதர்கள் திரும்பிச்சென்று எருசலேமை எடுத்துக் கட்டவும், ஆலய ஆராதனைகளை மீண்டும் நடத்தவும் அனுமதித்து இயற்றின மூன்று கட்டளைகளில் இது கடைசிக்கட்டளை. மூன்றாவது கட்டளைதான் அதிகாரமிக்கதாக இருந்தது; அதுதான் 2,300 நாள்/தீர்க்கதரிசனத்தின் ஆரம்பமாக இருந்தது.

`இந்தத் தீர்க்கதரிசனக் காலக்கட்டம் எப்போது துவங்கவிருந்தது? தானி 9:25,26. இந்த வசனங்கள் முன்னுரைக்கிற முக்கிய நிகழ்வுகள் என்ன?`

இந்தத் தீர்க்கதரிசனத்தில், ‘எருசலேமைத் திரும்ப எடுப்பித்துக்கட்டுகிறதற் கான கட்டளை வெளிப்படுவதுமுதல்’ மேசியா வருமட்டும் 69 தீர்க்கதரிசன வாரங்கள் அல்லது 483 நாட்கள், அதாவது, உண்மையில் 483 வருடங்கள் செல்லும் என்று தானியேல் முன்னுரைத்தார். கி.மு. 457ம் ஆண்டின், இலையுதிர் காலத்தில் அந்தக் கட்டளை பிறந்ததால், அதிலிருந்து 483 வருடங்கள் கி.பி. 27இன் இலையுதிர் காலம் வரை வருகிறது. ‘மேசியா’ என்றால், ‘அபிஷேகம்பண்ணப்பட்டவர்’ என்று அர்த்தம். கி.பி. 27இன் இலையுதிர் காலத்தில் கிறிஸ்து ஞானஸ்நானம் பெற்று, ஆவியானவரின் அபிஷேகத்தைப் பெற்றார். அப் 10:38. இயேசு ஞானஸ்நானம் பெற்றபிறகு, கலிலேயாவுக்குச் சென்று ‘தேவனுடைய ராஜ்யத்தின் சுவிசேஷத்தைப் பிரசங்கித்து: காலம் நிறைவேறிற்று’ என்றார்’. மாற்கு 1:14,15.

கி.பி. 31இன் வசந்தகாலத்தில், அதாவது தீர்க்கதரிசன வாரத்தின் நடுப்பகுதியில், இயேசு ஞானஸ்நானம் பெற்று, மூன்றரை வருடங்களுக்குப்பிறகு சிலுவையில் அறையப்பட்டார். தேவ ஆடுக்குட்டியைச் சுட்டிக்காட்டின பலிமுறை, கல்வாரியில் கிறிஸ்து பலியானதுடன் ஒழிந்துபோனது. நிழல் அப்போது நிஜம் ஆனது; அதனால் சடங்காச்சார முறையின் அனைத்துப் பலிகளும் காணிக்கை களும் ஒழிந்தன.

`எழுபது வாரத் தீர்க்கதரிசனம் எவ்வாறு முடிவடையும்? தானி 9:27.`

யூதர்களுக்கு ஒதுக்கப்பட்ட எழுபது வாரங்கள் அல்லது 490 வருடங்கள், கி.பி 34இல் சுவிசேஷச் செய்தியை சனகெரீம் சங்கம் புறக்கணித்தபோது முடிவடைந்தது. அப் 6:8-7.

தீர்க்கதரிசனம் சொல்லுகிற 2300 வருடங்களிலிருந்து 490 வருடங்களைக் கழித்தால், 1810 வருடங்கள் உள்ளன. அது கி.பி. 1844இல் முடிவடைகிறது. வில்லியம் மில்லரும் ஆரம்பக்கால அட்வென்டிஸ்டுகளும் பூமிதான் தானி 8:14இல் வருகிற ஆசரிப்புக் கூடாரம் என்று நம்பினார்கள்; 1844இல், அக்கினியால் பூமியைச் சுத்திகரிக்க கிறிஸ்து வருவாரென நினைத்தார்கள். (வெள்ளிக்கிழமை பகுதியிலுள்ள அட்டவணையைப் பார்க்கவும்).