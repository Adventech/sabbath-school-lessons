---
title:  காலத்தை எதிர்பார்த்திருத்தல்
date:   13/05/2024
---

கிறிஸ்து தாம் சொன்னபடி, எல்லாரும் காணும்படி, காதுகள் கேட்கும்படி, மகிமையாக மீண்டும் வருவார் என்பதை சீர்த்திருத்தவாதிகள் நம்பினாலும், இந்த வேதாகமச் சத்தியம்பற்றின புரிதல் படிப்படியாக மாறியது. 19 ஆம் நூற்றாண்டின் பிரபலமான போதகர்கள் கிறிஸ்து பூமியில் தமது ராஜ்யத்தை நிறுவ வும், 1,000 ஆண்டுகள் சமாதானத்தை ஏற்படுத்தவும் வருவார் என்று கற்பித்தனர். இது ஆவிக்குரிய மந்தநிலைக்கும் ஆன்மிக விழுமியங்களின்மீது அக்கறையில்லாமல் போவதற்கும் வழிநடத்தியது.

அதுபோல, கிறிஸ்துவின் சீடர்கள் மேசியாவின் வருகையின் தன்மையை தவறாகப் புரிந்துகொண்டனர். அவர் பாவத்தின் சங்கிலிகளிலும் ஆக்கினையிலுமிருந்து விடுவிக்க வருவதை அறியாமல், ரோம அடிமைத்தனத்தின் நுகத்தை உடைக்கிற வெற்றிகரமான தளபதியாக வருவாரென்று நினைத்தனர்.

`நம் கர்த்தருடைய வருகையின் தன்மைகுறித்து அப் 1:9-11; வெளி 1:7; மத்தேயு 24:27,30,31 என்ன போதிக்கின்றன?`

பெத்லகேமின் மாட்டுத்தொழுவத்தில், ஒரு குழந்தையாகப் பிறந்து, கிறிஸ்து முதன்முறை வந்தபோது, வெகுசிலரே அவரது வருகையை உணர்ந்திருந்தனர். ஆனால் அவர் இரண்டாம் முறை வரும்போது, ‘கண்கள் யாவும்’ அவரைக் காணும். அவரது வருகையின் எக்காளச் சத்தத்தை காதுகள் யாவும் கேட்கும். பூமியிலுள்ள ஒவ்வொரு மனிதரும் அவரது மகிமையைக் காண்பார்கள். நாம் வஞ்சிக்கப்பட வேண்டியதில்லை. அவரது வருகை சம்பந்தப்பட்ட நிகழ்வுகளை வேதாகமம் தெளிவாகச் சொல்லியிருக்கிறது.

‘இரட்சிப்பின் மாபெரும் பணியை நிறைவுசெய்ய கிறிஸ்து இரண்டாம்முறை வரப்போகிறார்; இதுதான் பரிசுத்த வேதாகமச் சத்தியங்களில் கருத்தாழமான, மகிமையான சத்தியம். ‘மரண இருளின் பகுதியில்’ வெகுகாலமாகச் சஞ்சரித்து வருகிற தேவ யாத்ரீகர்களுக்கு இது தேவன் தருகிற வாக்குத்தத்தம். ‘உயிர்த்தெழு தலும் ஜீவனுமானவரின்’ வருகையின்மூலம் துரத்துண்ட தம்முடைய வர்களை மீண்டும் அழைத்துக்கொள்வதுபற்றிய இந்த வாக்குத்தத்தத்தில் மகிழ்ச்சிதருகிற நம்பிக்கை உள்ளது. இரண்டாம் வருகைபற்றிய கோட்பாடுதான் பரிசுத்த வேத வாக்கியங்களின் மிகமுக்கியக் கருத்து. முதல் தம்பதியர் ஏதேனிலிருந்து விலகிய துயரமான நாள்முதல், அழிப்பவனின் வல்லமையைத் தகர்க்க வும், அவர்கள் இழந்த பரதீசுக்கு அவர்களை மீண்டும் கொண்டுவரவும், வாக் குப்பண்ணப்பட்டவரின் வருகைக்காக விசுவாசப்பிள்ளைகள் காத்திருக்கிறார்கள்’.

ஆரம்பக்கால அட்வென்டிஸ்ட் தலைவரான லூதர் வாரன், ‘ஆயத்தமாகித் தயாராக இருப்பதுதான் கிறிஸ்துவின் வருகைக்காக ஆயத்தமாவதற்கான ஒரே வழி’ என்று இளைஞர்களிடம் சொல்லுவார். கிறிஸ்துவின் சீக்கிர வருகைகுறித்த செய்தி நாம் நம் இருதயங்களை ஆராய்ந்துபார்க்கவும், நம் ஆவிக்குரிய வாழ்வை மதிப்பிடவும் வேண்டுகிற அவசர அழைப்பாக இருக்கிறது; அது பக்தியாக வாழ்வதற்கான அழைப்பாக இருக்கிறது. கிறிஸ்துவுடைய இரண்டாம் வருகையின் சுடரொளிப் பிரகாசத்திற்குமுன் நடுவிலை வகிக்க வாய்ப்பே இல்லை.

`கிறிஸ்துவுடைய வருகையின் தன்மைகுறித்து 1தெச 5:2-5; எபி 9:28 வசனங்கள் கொடுக்கிற ஊக்கம் என்ன?`