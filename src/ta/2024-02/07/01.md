---
title:  நம்பிக்கையினால் ஊக்கமடைதல்
date:   11/05/2024
---

### இவ்வார ஆராய்ச்சிக்கு
1தெச 4:13-18; மத்தேயு 24:27,30,31; 2பேதுரு 1:19-21; யோவான் 8:14; 9:20-27; எஸ்றா 7:7-13.

> <p>மனன வசனம்</p>
> அக்காலத்திலே: இதோ, இவரே நம்முடைய தேவன்; இவருக்காகக் காத்திருந்தோம், இவர் நம்மை இரட்சிப்பார்; இவரே கர்த்தர், இவருக்காகக் காத்திருந்தோம்; இவருடைய ரட்சிப்பினால் களிகூர்ந்து மகிழுவோம் என்று சொல்லப்படும். ஏசா 25:9.

வேதாகமத்தின் முக்கியக் கருத்துகளில் இயேசுவின் இரண்டாம் வருகையும் ஒன்று. அது ஒரு பொன் இழைபோல வேதாகமத்தின் பரிசுத்த பக்கங்கள் முழுவதிலும் ஊடுருவிச் செல்கிறது. பழைய ஏற்பாட்டில் 1845 இடங்களில் கிறிஸ்துவின் இரண்டாம் வருகை பற்றிக் குறிப்பிடப்படுவதாக ஒரு அறிஞர் கணக்கிட்டுள்ளார். புதிய ஏற்பாட்டின் 262 அதிகாரங்களில், 300க்கும் அதிகமான இடங்களில் கிறிஸ்துவின் இரண்டாம் வருகை சொல்லப்படுகிறது. 25 வசனங்களுக்கு ஒரு வசனம் அதுபற்றிக் குறிப்பிடுகிறது. 27 புதிய ஏற்பாட்டு புத்தகங்களில் 23 புத்தகங்கள் அந்த மாபெரும் நிகழ்வுபற்றிக் குறிப்பிடுகின்றன.

ஐரோப்பாவில் பிரிவினைகள்-சண்டைகளால் சீர்திருத்தம் முடங்கிச் செயலிழந்தபோது, அமெரிக்கா எனும் தேசமாக உருவாகவிருந்த புது உலகத்தில் புரொட்டஸ்டன்ட் மார்க்கம் வேரூன்றியது; அங்கு இரண்டாம் வருகையின் சத்தியம் உட்பட்ட சத்தியத்தின் ஜோதியை எடுத்துச்செல்ல அநேகர் முயன்றார்கள்.

அவர்களில் முன்னாள் பேப்டிஸ்ட் சபை அங்கத்தினரான வில்லியம் மில்லரும் ஒருவர். வேதாகமத்தை ஆராய்ந்தபோது, தன் வாழ்நாளிலேயே இயேசு வந்வருவாரென நம்பினார்; அந்தச் செய்தியைப் பிரசங்கித்தார்; ஓர் இயக்கத்தை ஆரம்பித்தார்; அதன்பிறகு மாபெரும் ஏமாற்றத்தைச் சந்தித்தாலும், இன்றுவரை பொருத்தமாக உள்ள அநேக வேதாகமச் சத்தியங்களைப் போதித்தார்.

கிறிஸ்துவின் இரண்டாம் வருகைகுறித்த செய்தி ஏன் நூற்றாண்டுகள் நெடுகிலும் விசுவாசிகளின் இருதயங்களை மகிழ்ச்சியால் நிரப்பியது, அந்த மாபெரும் நிகழ்வுக்கு நாம் எவ்வாறு ஆயத்தமாகலாம் என்பதுபற்றி ஆராய்வோம்.

மாபெரும் போராட்டம், 18-21ம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, மே 4 வகுப்புக்காகப் படிக்கவேண்டிய பாடம்.