---
title:  மேலும் படிக்க
date:   17/05/2024
---

70 வாரங்கள் மற்றும் 2300 நாட்கள் குறித்த பின்வரும் அட்டவணையைப் பாருங்கள். அத்தீர்க்கதரிசனம் கி.மு. 457இல் துவங்குகிறது; 70 வாரத் தீர்க்கதரிசனத்துக்கு அடிப்படையான ‘பிரபுவாகிய மேசியா’ சம்பந்தப்பட்ட நிகழ்வுகளை முன்னறிவிக்கிறது. 2300-நாள் தீர்க்கதரிசனமானது, 1844இல் முடிவடைகிறது.

![Chart](https://sabbath-school-resources-assets.adventech.io/ta/ss/2024-02/07/chart.png)

‘முதல் சீடர்களைப் போலவே, வில்லியம் மில்லரும் அவருடன் இருந்தவர்களும் தாங்கள் அறிவித்த செய்தியின் கருத்தை முழுமையாகப் புரிந்துகொள்ளவில்லை. நீண்டகாலமாக திருச்சபையிலிருந்த தவறான கருத்துகள்தான் இந்தத் தீர்க்கதரிசனத்தின் முக்கியக்கருத்தைப் புரிந்துகொள்ளத் தடையாக இருந்தன. தங்களிடம் தேவன் ஒப்படைத்த செய்தியை அவர்கள் சொன்னாலும், அதன் அர்த்தத்தை அவர்கள் தவறாகப் புரிந்துகொண்டதால், ஏமாற்றத்தால் அவதிப்பட்டார்கள்’.

‘நியாயத்தீர்ப்பின் எச்சரிக்கையை அந்தப் பிரகாரம் அறிவிக்க அனுமதித்ததிலும் தேவன் தமது நன்மையான நோக்கத்தை நிறைவேற்றினார். மகாநாள் சமீபித்திருந்தது. அவர்கள் மனதில் இருந்தவற்றை வெளிப்படுவதற்கு தேவ ஏற்பாடாக அது இருந்தது. அதன்படி அந்தக் குறிப்பிட்ட நேரம் அவர்களுக்குச் சோதனையாக வைக்கப்பட்டது. சபையைச் சோதிக்கவும், தூய்மைப்படுத்தவும் அந்தத் தூதை ஏற்படுத்தினார். அவர்களுடைய பற்று உலகத்தின்மேலா, கிறிஸ்துவின்மேலும் பரலோகத்தின் மேலுமா என்பதை அவர்களே கண்டுகொள்ளும்படி அவர்களை நடத்தினார். அவர்கள் தங்கள் இரட்சகரை நேசிப்பதாகக் கூறினார்கள்; இப்போது தங்கள் அன்பை நிரூபிக்க வேண்டியிருந்தது. அவர்கள் உலக நம்பிக்கைகளையும் இலட்சியங்களையும் விட்டுவிட்டு, தங்கள் ஆண்டவரின் வருகையை மகிழ்ச்சியுடன் வரவேற்கத் தயாராக இருந்தார்களா? தங்கள் உண்மையான ஆன்மிக நிலையை அறிந்துகொள்ள உதவும் வகையில் இந்தச் செய்தியை ஏற்படுத்தியிருந்தார்; மனந்திரும்புதலோடும் தாழ்மையோடும் கர்த்தரைத் தேடும்படி அவர்களைத் தூண்டுவதற்காக தேவ இரக்கத்தினால் அது அனுப்பப்பட்டது’.

**கலந்துரையாடக் கேள்விகள்**

`வில்லியம் மில்லரின் அனுபவத்திலிருந்து என்ன பாடங்களைக் கற்றுக்கொள்ளலாம்? சிலசமயம் நாம் தவறாகப் புரிந்துகொள்ளும்போது தேவன் பொறுத்துக் கொள்கிறாரா?`

`வேதாகமத்தின் மெய்த்தன்மையையும் கிறிஸ்துவின் தெய்வீக தன்மையையும் நிரூபிப்பதற்கு, தானி 9:24-27ஐப் புரிந்துகொள்வது ஏன் மிகவும் முக்கியமானது?`

`தீர்க்கதரிசனத்தைப் புரிந்துகொள்வது இரட்சிப்பின் திட்டத்தில் என்ன பங்காற்றுகிறது? தீர்க்கதரிசனம் ஏன் தேவதிட்டத்தில் முக்கிய இடம் வகிக்கிறது?`