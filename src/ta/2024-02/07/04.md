---
title:  வில்லியம் மில்லரும் வேதாகமமும்
date:   14/05/2024
---

கிறிஸ்துமேலுள்ள விசுவாசத்தால்மட்டுமே நீதிமான்களாக்கப்படுகிறோம் என்கிற சத்தியத்தை மீண்டும் கண்டுகொள்வதற்கு புரொட்டஸ்டஸ்ன்ட் சீர்திருத்தவாதிகளை தேவன் பயன்படுத்தியதுபோல, கிறிஸ்துவுடைய இரண்டாம் வருகையின் தன்மைகுறித்த சத்தியத்தை மீண்டும் கண்டுகொள்ள வில்லியம் மில்ல ரைப் பயன்படுத்தினார். வேதவாக்கியங்களை ஆராய்ந்த மில்லர், தான் நினைப் பதைவிட தன்னை மிகவும் அதிகமாக நேசிக்கிற கிறிஸ்துவைக் கண்டுகொண்டார். வேதாகமத்தையும் ஒரு பேனாவையும் ஒரு நோட்டுப்புத்தகத்தையும் எடுத் துக்கொண்டு ஆதியாகமம்முதல் ஆராய ஆரம்பித்தார்; வாசிக்கிற வசனம் புரிகிற வரையிலும் அதைத் தாண்டிச் செல்லமாட்டார். வேத வசனங்களை வேத வசனங்களோடு ஒப்பிட்டு, வேதாகமமே தன்னை விளக்குவதற்கு அனுமதித்தார்.

`வேதாகமத்தை வியாக்கியானம் பண்ணுவதற்கான என்ன நியதிகளை ஏசாயா 28:9,10; நீதி 8:8,9; யோவான் 16:13; 2பேதுரு 1:19-21 இல் காணமுடிகிறது?`

வசனங்களை வசனங்களோடு ஒப்பிட்டு ஆராய்ந்ததால், வேதாகமத்தின் மறைபொருட்கள் வெளிப்பட்டன. மறைவான பொக்கிஷத்தைத் தேடுவது போல, சத்தியத்தைத் தேடினார்; அதற்கேற்ற பலனைப் பெற்றார். ஆவியானவர் தேவவார்த்தையை அவருக்குப் புரியச்செய்தார். வேதாகமத்தின் மற்ற வசனங்களை கருத்தோடு ஆராய்ந்ததுபோலவே தீரக்கதரிசனங்களையும் ஆராய்ந்தார்.

`வேதாகமத்தின் தீர்க்கதரிசனங்களைப் புரிந்துகொள்வதுபற்றி தானி 1:17; தானி 2:45; 1 பேதுரு 1:10, 11; வெளி 1:1-3 வசனங்கள் என்ன சொல்லுகின்றன?`

தீர்க்கதரிசனப் புத்தகங்களிலுள்ள அடையாளங்கள் மறைபொருட்களாக இல்லை. உலகத்தில் சீக்கிரம் நிகழப்போகிற காரியங்களுக்கு நம்மை ஆயத்தப் படுத்த அன்புள்ள ஒரு தேவன் தம் தீர்க்கதரிசன வார்த்தையைக் கொடுத்திருக்கிறார். தீர்க்கதரிசனத்தை தீர்க்கதரிசனம்தான் விளக்கமுடியும் என்பதை வில்லியம் மில்லர் தெளிவாகப் புரிந்திருந்தார். தீர்க்கதரிசன அடையாளங்களை வேதாகமமே தெளிவுபடுத்தியது. இராஜாக்கள் அல்லது இராஜ்யங்களை மிருகங்கள் சுட்டிக்காட்டுகின்றன. தானி 7:17,23. காற்று அழிவைக் குறிக்கிறது. எரே 49:36. தண்ணீர் ஜனங்கள் அல்லது தேசங்களைக் குறிக்கிறது. வெளி 17:15. ஸ்திரீ சபையைச் சுட்டிக்காட்டுகிறது. எரே 6:2; எபே 5:22-32. தானியேல்- வெளிப்படுத்தலின் தீர்க்கதரிசனக் காலங்கள் அடையாள மொழியில் சொல்லப்பட்டுள்ளன; ஒரு தீர்க்கதரிசன நாள் என்பது ஒரு வருடமாகும். எண் 14:34; எசே 4:6. இந்த வேதவியாக்கியான நியதிகளைப் பயன்படுத்தி வில்லியம் மில்லர் ஆராய்ந்தபோது, கிறிஸ்துவின் இரண்டாம் வருகை எப்போது இருக்குமென ஒரு முடிவுக்கு வந்தார்; அது அவருக்கு திகைப்பாக இருந்தது.

`தீர்க்கதரிசன அடையாளங்கள் குறித்த சரியான புரிதல் ஏன் நம் விசுவாசத்திற்கு மிகவும் முக்கியமானதாக இருக்கிறது?`