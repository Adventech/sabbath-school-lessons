---
title:  தேவனுடைய வார்த்தைமட்டுமே
date:   28/04/2024
---

`தேவ வார்த்தைகுறித்து தாவீதின் மனநிலை என்ன? சங் 119:103,104; சங் 119:147; சங் 119:162. அது சீர்திருத்தவாதிகளில் ஏற்படுத்திய தாக்கம் என்ன? இன்றும் நம் வாழ்க்கையில் எவ்வாறு தாக்கம் ஏற்படுத்துகிறது?`

சீர்திருத் த வ ாதி க ளு டைய வி சு வ ாச த் தி ற் கு அ டிப் ப டையாக வு ம், அவர்களது போதனையின் சாராம்சமாகவும் வேதாகமம் இருந்தது. தங்கள் கையில் இருப்பது ‘என்றென்றைக்கும் நிற்கிறதும் ஜீவனுள்ளதுமான தேவவசனம்’ என்பதை அறிந்திருந்தார்கள். 1பேதுரு 1:23. ஒவ்வொரு வார்த்தையையும் பொக்கிஷமாகக் கருதினார்கள். ஒவ்வொரு பக்கமாக வாசித்து, அதன் வாக்குறுதிகளை விசுவாசித்தபோது, அவர்களது விசுவாசம் பெலப்பட்டது; புது தைரியம் கிடைத்தது. ‘தேவவார்த்தையின் எல்லா வாக்குறுதிகளும் அப்படியே இருக்கின்றன. அவற்றின்மூலம் அவர் நம் ஒவ்வொருவரோடும் பேசுகிறார்; அவரது சத்தம் நேரடியாக நம் காதில் விழுகிற வகையில் பேசுகிறார். இந்த வாக்குறுதி களில்தாம் தேவன் தம் கிருபைபற்றியும், வல்லமைபற்றியும் நமக்குத் தெரிவித் திருக்கிறார். அவை “ஜனங்கள் ஆரோக்கியமடைகிறதற்கு ஏதுவான” மரத்தின் இலைகள்போல இருக்கின்றன. அவற்றை வாசித்து, உட்கொண்டால், குணத்தைச் சீரமைக்கின்றன; வாழ்க்கைக்கு ஊக்கமூட்டி, தாங்கி நடத்துகின்றன. வேறு எதற்கும் அதுபோன்ற குணமாக்கும் வல்லமை கிடையாது. வேறெதாலும் ஒட்டுமொத்த மனிதனுக்கும் தேவை யான தைரியத்தையும் வி சு வாசத்தையும் கொடுக்கமுடியாது’.

வேதாகமம் துக்கத்தில் மகிழ்ச்சியையும், அதைரியத்தில் நம்பிக்கையையும், இருளில் வெளிச்சத்தையும் பிரகாசிக்கச் செய்கிறது. குழப்பத்தில் வழிகாட்டுகிறது; செய்வதறியாத நிலையில் உறுதியளிக்கிறது; நம் பெலவீனத்தில் பெலப்படுத்துகிறது; அறியாமையில் ஞானத்தைக் கொடுக்கிறது. தேவவார்த்தையை நாம் தியானித்து, விசுவாசத்தோடு அதன் வாக்குறுதிகளை நம்பும்போது, ஜீவனைக் கொடுக்கிற தேவவல்லமை சரீர, மன, உணர்வு, ஆவிக்குரிய ரீதியாக நம்மை முற்றிலும் வலுப்பெறச் செய்கிறது.

சீர்திருத்தவாதிகள் மனதை வேதவாக்கியங்களால் நிரப்பினார்கள். தேவ வார்த்தையின்படி வாழ்ந்தார்கள்; அந்த வார்த்தைக்காக அநேகர் மரித்தார்கள். அக்கறையின்றி, மெத்தனமாக, ஏனோதானோ என்று, மேலோட்டமான பக்தியுள்ள கிறிஸ்தவர்களாக வாழவில்லை. தேவ வார்த்தையின் வல்லமையின்றி, தங்களை எதிர்த்து நிற்கும் தீயவல்லமைகளை தாங்கள் மேற்கொள்ள முடியாது என்பதை அறிந்திருந்தார்கள்.

சராசரி நபர்களும் வேதாகமத்தை வாசித்து, விளங்கிக்கொள்ளவேண்டும் என்பதற்காக வேதாகமத்தை ஆங்கில மொழியில் மொழிபெயர்ப்பதே ஜான் விக்ளிஃபின் ஒரே நோக்கமாக இருந்தது. ஆனால் அது சட்டத்திற்கு புறம்பாக இருந்ததால், அவரை விசாரித்தார்கள்; மதப்புரட்டரெனக் குற்றஞ்சாட்டி, மரண தண்டனை விதித்தார்கள். தான் விசாரிக்கப்படுகையில் விக்ஃளிப் பின்வருமாறு ஊக்கமாக வேண்டினார்: ‘நீங்கள் யாரிடம் போட்டிப்போடுவதாக நினைக்கிறீர்கள்? கல்லறையின் விளிம்பில் நிற்கிற ஒரு முதியவனிடமா? இல்லை! சத்தியத்துடன் - உங்களைவிட பெலம்வாய்ந்த, உங்களை மேற்கொள்ளுகிற சத்தியத்து டன்’.மரணத்தருவாயில் வைக்ளிஃப் சொன்ன வார்த்தைகள் நிறைவேறின; ஏனென்றால், தேவ சத்தியத்தின் ஒளி மத்தியக் காலத்தின் இருளை அகற்றியது.

`வேதவாக்கியங்கள் எந்தெந்த வழிகளில் சோதனை வேளைகளில் உங்களைத் தேற்றியிருக்கிறது?`