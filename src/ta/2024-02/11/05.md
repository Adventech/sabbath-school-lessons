---
title:  'மிருகத்தை அடையாளம் காணுதல்: பகுதி 2'
date:   12/06/2024
---

மிருகத்தைத் தொழாமல், தேவனைத் தொழுவதில் தேவமக்கள் மிகுந்த மகிழ்ச்சி அடைகிறார்கள். இருதயத்திலுள்ள அன்பு கீழ்ப்படிதலாக வெளிப்படுகிறது. அவர் தங்கள்மேல் எவ்வளவு தூரம் அர்ப்பணிப்புள்ளவராக இருந்தாரென்பதை அறிந்து, அவர்மேல் அர்ப்பணிப்புடன் இருக்கிறார்கள்.

`வெளி 13:5இல், என்ன ஒரு அம்சத்தை காண முடிகிறது?`

தீர்க்கதரிசன காலக்கட்டத்தைப் புரிந்துகொள்ள தேவன் ஒரு முக்கியத் தடயத்தைக் கொடுத்திருக்கிறார். (4ம் பாடம்). அதாவது, ஒரு தீர்க்கதரிசன நாள் வழக்கமான ஒரு வருடத்திற்குச் சமம். எண் 14:34; எசே 4:6. வெளி 13:5இல் சொல்லப்படும் 42 மாதங்கள் என்பது, ஒரு எபிரெய மாதத்திற்கு 30 நாட்கள் என்பதின் அடிப்படையில், 1260 தீர்க்கதரிசன நாட்கள் அல்லது வழக்கமான 1260 வருடங்கள் ஆகும்.

கி.பி. 538 முதல் கி.பி. 1798 வரை போப்புமார்க்கம் ஆதிக்கம் செலுத்தியது. பிரெஞ்சுத் தளபதியான பெர்தியர், கி.பி. 1798இல் போப்புவைச் சிறைப்பிடித்த போது, போப்பு மேலாதிக்க காலம் முடிந்தது; வெளிப்படுத்தலின் தீர்க்கதரிசனம் நிறைவேறியது: ‘சிறைப்படுத்திக்கொண்டு போகிறவன் சிறைப்பட்டுப்போவான்’. வெளி 13:10. போப்புமார்க்கத்திற்கு விழுந்த அடி பயங்கரமாக இருந்தபோதிலும், அது சாகவில்லை. சாவுக்கேதுவான அந்தக் காயம் குணமாகவிருந்தது. வெளி 13:12. போப்புமார்க்கத்தின் ஆதிக்கம் மீண்டும் உலகம்முழுவதிலும் உணரப்படு ம்.

இன்று, உலகத்தலைவர்கள் போப்புவை ரோமச் சபையின் தூதுவரென வரவேற்கிறார்கள்; வாடிகனுக்குச் சென்று அவரைச் சந்திப்பதை வழக்கமாக வைத்துள்ளாரகள். எப்போது என்ன நடக்குமென தெரியாத இந்த உலகத்தில், மக்களை ஒன்றிணைக்க திறமையுள்ள ஒழுக்கத்தலைவராக போப்புவை உலகம் ஏற்றுக்கொள்வதற்கான எல்லா சாத்தியங்களும் உள்ளன. 2012, ஜூன் 6ம் தேதி, ரோமின் புனித பேதுரு சதுக்கத்தில் கூடியிருந்த பதினைந்தாயிரத்திற்கும் அதிகமான மக்களிடம் பேசினபோது, போப் பதினாறாம் பெனடிக்ட் இவ்வாறு சொன்னார்: “ஞாயிறு கர்த்தருடைய நாளும், ஆண்கள்-பெண்களுடைய நாளுமாக இருக்கிறது; அந்நாளில் ஒவ்வொருவரும் வேலைசெய்யாமல் இருக்கவேண்டும்; குடும்பத்திற்காகவும் தேவனுக்காகவும் நேரம் செலவிடவேண்டும்’. இந்த இயக்கம் எங்கே முடியுமென மாபெரும் போராட்டம் புத்தகம் தெளிவாகச் சொல்லுகிறது: ‘வேதாகம ஓய்வுநாளைக் கனப்படுத்துகிறவர்கள் சட்ட ஒழுங்கிற்கு எதிரிகள் என்றும், சமுதாய ஒழுக்கக்கட்டுப்பாடுகளை மீறி அராஜகத்தையும் ஊழ லையும் ஏற்படுத்தி, பூமியின்மீது தேவனுடைய நியாயத்தீர்ப்புகளை வருவிப்பவர்கள் என்றும் குற்றஞ்சாட்டப்படுவார்கள். அரசாங்கத்தின்மீது பற்றில்லாதவர்கள் என்று குற்றஞ்சாட்டப்படுவார்கள். தெய்வீகப் பிரமாணம் வலியுறுத்துகிற கடமைகளை மறுக்கிற ஊழியர்கள், அரசாங்க அதிகாரிகளுக்குக் கீழ்ப்படிவது தேவன் நியமித்த கடமை என்று பேசுவார்கள். கற்பனைகளைக் கைக்கொள்ளுகிறவர்கள் சட்டமன்றங்களிலும் நீதிமன்றங்களிலும் தவறாகச் சித்திரிக்கப்பட்டு, கண்டணம் செய்யப்படுவார்கள்’.

`இவ்வாறு நிகழுமெறு இப்போது தெரியாமல் இருக்கலாம்; ஆனால் நம் உலகம் எவ்வளவு வேகமாக மாறமுடியும் என்று யோசித்துப்பாருங்கள். கடைசிக்கால நிகழ்வுகள் எவ்வளவு வேகத்தில் சம்பவிக்கலாம் என்பதுபற்றி இன்றைய மாற்றங்கள் என்ன சொல்கின்றன?`