---
title:  வரவிருக்கும் நெருக்கடி
date:   08/06/2024
---

### இவ்வார ஆராய்ச்சிக்கு
வெளி. 14:7,9,12; வெளி 4:11; வெளி. 13:1,2; வெளி. 12:3-5,17; வெளி. 13:11-18.

> <p>மனன வசனம்</p>
> உம்முடைய சத்தியத்தினாலே அவர்களைப் பரிசுத்தமாக்கும்; உம்முடைய வசனமே சத்தியம். யோவான் 17:17.

மைக்ரோ சிப் என்பது ஒரு அரிசியின் அளவே உள்ள, உடலுக்குள் பொருத்தக்கூடிய புதிய மருத்துவ சாதனம். அதை நோயாளியின் உடலுக்குள் பொருத்தலாம். அந்த நோயாளியின் மருத்துவ வரலாறு அதில் இருக்கும்; அந்த சிப் பொருத்தப்பட்டுள்ள பகுதிக்கு மேலாக ஒளிவருடல் செய்தால், அவரது மருத்துவ வரலாற்றைத் தெரிந்துவிடலாம். இது மிருகத்தின் முத்திரையைப் புகுத்துவதற்கான ஒரு வழியென சில கிறிஸ்தவர்கள் கருதுகிறார்கள். உணவு பொட்டலங்களின் மேலுள்ள பார் குறியீட்டில் அந்த முத்திரை இடம்பெறுமென்று சிலர் சொல்கிறார்கள்; பணத்தாள்களில் ஒரு இரகசிய எண்ணை அச்சிட்டு, அதைக் கூட்டினால் 666 வரும்படி இருக்குமென்று வேறு சிலர் கூறுகிறார்கள். சகோதர அமைப்பு, இலுமினாட்டி அமைப்பு, பிளாக் ஹெலிகாப்டர், ஐநா போன்ற அமைப்புகள்மூலம் வரலாமென்று சிலர் நம்புகிறார்கள்.

தொழுகைசம்பந்தமாக வரப்போகிற நெருக்கடி குறித்து பாடத்தில் பார்ப்போம். தேவனுடைய பிரமாணத்தைக் குறைத்துக் காட்டி, அவரது அதிகாரத்திற்கு சாத்தான் சவால் விடுவான். குறிப்பாக, உலகம்முழுவதிலும் தொழுகை சம்பந்தமான நெருக்கடிக்கு ஓய்வுநாள் ஆசரிப்பு முக்கியக் காரணமாக இருக்கும். சாத்தான் நம் சிருஷ்டிகரை வெறுப்பதால் ஓய்வுநாளை வெறுக்கிறான். வற்புறுத்தல், அழுத்தம், வலுக்கட்டாயம் ஆகியவற்றால் கிறிஸ்துமேலுள்ள நம் அர்ப்பணிப்பைக் குலைக்க முயலுவான். தொழுகைக்கான உண்மையான நாள், பொய்யான நாளுக்கிடையே கொள்கைப் போராட்டங்கள் இருக்கும். உபத்திரவம், பொருளாதார நெருக்கடி, சிறைத்தண்டனை, மரணதண்டனை போன்றவற்றிற்கு மத்தியில் கிறிஸ்துவுக்கு உண்மையோடு இருக்கும்படி தேவன் வேண்டுகிறார். பூமியின் இறுதி நெருக்கடியில் நம்மை மீட்க, இயேசு பெலமுள்ளவர்.

மாபெரும் போராட்டம், 35,36ஆம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, ஜூன் 15 வகுப்புக்காகப் படிக்கவேண்டிய பாடம்.