---
title:  வெளிப்படுத்தல் சொல்கிற இறுதி நெருக்கடி
date:   09/06/2024
---

வெளிப்படுத்தல் என்றால் அடையாளங்களும், விநோதமான மிருகங்களும், புரியாத உருவகங்களும் உள்ள புத்தகம் அல்ல; அதில் மேலான செய்தி உள்ளது. அன்புள்ள தேவன் கடைசிக்கால தலைமுறையினருக்குக் கொடுத்துள்ள நித்திய சத்தியங்கள் உள்ளன. கிறிஸ்துவுக்கும் சாத்தானுக்கும் இடையே நடக்கிற போராட்டம் தொழுகையின் அடிப்படையில் பரலோகத்தில் உருவானது. அதன் அடிப்படையிலேயே அது உச்சக்கட்டத்தை அடைய வும் போகிறது.

`இந்தப் போராட்டத்தில் தெளிவாகத் தெரிகிற முக்கிய விஷயம் என்ன? வெளி 14:7,9; 4:11.`

வெளிப்படுத்தல் முழுவதிலும் தொழுகையும் சிருஷ்டிப்பும் பின்னிப்பிணைந்து கிடக்கின்றன. சகலத்தையும் சிருஷ்டித்த கர்த்தரைத் தொழுமாறு வெளி 14:7 அழைக்கிறது. கடந்த இரண்டு நூற்றாண்டுகளில், உலகத்தில் அதிக பரபரப்பை ஏற்படுத்தி வருகிற பரிணாமக் கொள்கையின் அடிப்படையில், ஓய்வுநாள் நம் அடையாளத்திற்கான நிரந்தரச் சின்னமாக இருக்கிறது. நாம் சிருஷ்டிக்கப்பட்டவர்கள், நம் சிருஷ்டிகரே நம் மெய்ப்பற்றுக்கும் தொழுகைக்கும் பாத்திரர் என்பதை அது தொடர்ந்து வலியுறுத்தி வருகிறது. பிசாசானவன் ஓய்வுநாளை அதிகம் வெறுப்பதற்கு இது ஒரு காரணமாக இருக்கிறது.

`சிருஷ்டிகரைத் தொழுதுகொள்வதே எவ்வாறு நியாயமான செயல்; ஏன்? வெளி 12:17; 14:12.`

தேவனுடைய கற்பனைகளைக் கைக்கொள்வதன் மூலம் சிருஷ்டிகரைத் தொழுவது, மிருகத்தைத் தொழுவதற்கு நேரெதிரான செயல். கடைசிக் காலத்தில், வரலாற்றில் இல்லாத அளவுக்கு மிகப்பெரிய எதிர்ப்பும், உபத்திரவமும் வந்தாலும், தேவன்மேல் மெய்ப்பற்றுள்ள ஒரு கூட்டத்தார் இருப்பார்கள்.

‘அரசாங்கத்தின் சட்டப்படி நான்காம் பிரமாணத்திற்கு விரோதமாக பொய்யான ஓய்வுநாளை ஆசரிப்பது தேவனுக்கு எதிரான வல்லமைமீது மெய்ப்பற்று வைப்பதற்கான உறுதிமொழியாக இருப்பதுபோல, தேவனுடைய கட்டளைக்குக் கீழ்ப்படிந்து மெய்யான ஓய்வுநாளைக் கைக்கொள்ளுவது, சிருஷ்டிகர்மீது மெய்ப்பற்று வைப்பதற்கான ஓர் ஆதாரமாக இருக்கும்’

இரட்சர்கர்மீது அர்ப்பணிப்புள்ள இந்த விசுவாசிகள் ‘இயேசுவின் விசுவாசத்தை’ காத்துக்கொள்பவர்களென வெளி 14:12 கூறுகிறது. இயேசுவின் விசுவாசம் என்பது ஆழமானது; கண்களால் காண முடியாவிட்டாலும் நம்புகிற ஒரு விசுவாசம்; புரிந்துகொள்ள முடியாவிட்டாலும் நிலைத்திருப்பது. அது இயேசு விடமிருந்து கிடைக்கிற ஒரு வரம்; அதை விசுவாசத்தால் பெறுகிறோம்; வரப்போகிற நெருக்கடியில் நாம் வெற்றிபெற அது உதவுகிறது.

`தேவனே சிருஷ்டிகர் என்பதற்கு ஒரு அடையாளமாக ஏழாம் நாள் ஓய்வுநாள் இருக்கிறது; சிருஷ்டிப்பில் அதை தெளிவாகக் காணலாம். எனவே, ரோம் செய்ததுபோல அந்நாளை மாற்றமுயலுகிற செயலானது (தானி 7:25), சிருஷ்டிகர் என்கிற முறையில் தேவனுக்குள்ள அதிகாரத்தை மறுக்க முயலுவதாகும். கடைசி நாட்களில் இதுவே சர்ச்சைக்குரிய விஷயமாக இருக்கப்போவதைப் புரிந்துகொள்ள இந்த உண்மை எவ்வாறு உதவுகிறது?`