---
title:  மிஷன் கதை
date:   14/06/2024
---

### பன்றிகறி வேண்டாம், ஓய்வுநாள் வேண்டும்

ஆண்ட்ரூ மெக்செஸ்னீ

தென்கிழக்கு ஆப்ரிக்காவிலுள்ள மொசம்பிக் நாட்டில், பன்றி இறைச்சியும், பீரும் விற்பதற்கு தன் அம்மாவுக்கு உதவியாக வேலைசெய்தாள் சாரா; அப்போது செவந்த்-டே அட்வென்டிஸ்ட் சபை பற்றியும் அவளுக்கு ஞாபகம் வந்தது. ‘அட்வென்டிஸ்கள் ஏன் சனிக்கிழமைகளில் ஆலயத்திற்குச் செல்லுகிறார்கள்?’ என்று யோசித்தாள்.

சிறுவயதில், தன் மூத்த சகோதரனுடன் சேர்ந்து பலமுறை அட்வென்டிஸ்ட் சபைக்குச் சென்றிருக்கிறார்; அவர் செவந்த்-டே அட்வென்டிஸ்ட் கிறிஸ்தவர். பிறகு அவர் வேறொரு நகரத்திற்குச் சென்றுவிட்டார்; இவளும் தன் அம்மா செல்லுகிற சபைக்கே செல்ல ஆரம்பித்தாள். அம்மாவுடன் சேர்ந்து வேலைபார்த்து வந்த சமயத்தில், அட்வென்டிஸ்ட் சபை குறித்த எண்ணங்கள் திரும்பின. அவளுடைய வீட்டிற்கு அருகிலேயே ஒரு அட்வென்டிஸ்ட் குடும்பத்தினர் குடிவந்தார்கள். சனிக்கிழமையில் ஆலயம் செல்வதற்கான காரணத்தை அவர்களிடம் கேட்டுத் தெரிந்து கொள்ள ஆசைப்பட்டாள்.

அவர்கள் வேதாகமத்தைத் திறந்து, நான்காம் கற்பனையை வாசித்துக்காட்டினார்கள். யாத் 20:8-10. ஏழாம் நாள் ஓய்வுநாளின் பரிசுத்த தன்மை குறித்துச் சொல்லுகிற பிற வசனங்களையும் அவர் வாசித்துக் காட்டினார். இயேசு பூமியில் வாழ்ந்தபோது, ஏழாம் நாள் ஓய்வு நாளை ஆசரித்ததை அறிந்தார். ஏழாம் நாள் ஓய்வுநாளை ஆசரிக்கத் தீர்மானித்தாள்.

இனி சனிக்கிழமைகளில் பன்றி கறியோ, பீரோ விற்கப்போவதில்லை என்றுசொன் னதும், அம்மாவுக்கு பயங்கர கோபம் வந்தது. அட்வென்டிஸ்ட் சபைக்குச் செல்ல தடைவிதித்தார். ஆனாலும் சாரா சென்றாள். ஐந்தாம் கற்பனையில் தேவன் சொல்லியிருப்பதுபோல தன் தாயைக் கனம்பண்ண விரும்பினாள். யாத் 20:12. ஆனால் ‘மனுஷருக்குக் கீழ்ப்படிகிற தைப்பார்க்கிலும் தேவனுக்குக் கீழ்ப்படிகிறதே அவசியம்’ என்பதையும் உணர்ந்தாள்.

பிறகு, பன்றிகறி மற்றும் பீரை விற்பனை செய்வதை சாரா முற்றிலுமாக நிறுத்தின போது, பதற்றம் மேலும் அதிகரித்தது. பன்றி கறி போன்ற அசுத்தமான மாம்சத்தைச் சாப்பிடுவதையும், மதுபானம் அருந்துவதையும் தேவன் அனுமதிக்கவில்லை என்று அம்மாவிடம் சொன்னாள். லேவி 11:7; நீதி 20:1; 1கொரி 10:31.

சாராவை வீட்டுவிட்டு அம்மா வெளியேற்றினார். எங்கு செல்வதென்று தெரியாமல், அந்த நகரத்திலிருந்து கிளம்பி, அட்வென்டிஸ்டான தன் சகோதரன், அவரது மனைவி, அவர்களது மகன்களுடன் போய்த் தங்கினாள். வேதனையாக இருந்தது. ‘இயேசுவைப் பின்பற்றுவதற்கு இதுதான் விலையா?’ என்று யோசித்தாள்.

சாராவின் சகோதரர் அவளைப்பற்றி தன் சபையின் தலைவர்களிடம் சொன்னார். அவர்களுடைய முயற்சியினால், அட்வென்டிஸ்ட் போதகர் ஒருவர் சாராவின் அம்மாவைச் சந்தித்துப் பேசினார். அவர் சொன்னதை அம்மா கவனமாகக் கேட்டார். அவர் சொன்னதை எல்லாம் அம்மா ஏற்றுக்கொள்ளவில்லை. ஆனால், சாரா வீட்டிற்குத் திரும்ப சம்மதித்தார்.

இன்றும், சாராவின் நம்பிக்கைகளை அம்மா ஏற்றுக்கொள்ளாவிட்டாலும், பரிசுத்த ஆவியானவர் அவரது உள்ளத்தைத் தொடவேண்டுமென ஜெபிக்கிறாள். தம் அன்பைப் பற்றி தனக்கு வெளிப்படுத்தின தேவன், தன் அம்மாவுக்கு வெளிப்படுத்த முடியுமென நம்புகிறாள்.