---
title:  இயேசுவின் சீக்கிர வருகையில் நம்பிக்கை
date:   24/06/2024
---

`எதிர்காலச் சவால்களின் பின்னணியில், பின்வரும் வசனங்கள் எவ்வாறு ஊக்கமளிக்கின்றன? யோவான் 14:1-3; தீத்து 2:11-14.`

‘உங்கள் இருதயம் கலங்காதிருப்பதாக’ என்று இயேசு சொன்னார்; அவர் நம்மைக் கைவிடமாட்டார்; நம்மை அழைத்துச் செல்ல வருகிறார் என்பதை இந்த வார்த்தைகள் உறுதிப்படுத்துகின்றன. இந்த உலகம் நம் வீடல்ல. நம்பிக்கைமிக்க ஒரு நாள் வருகிறது. புதிய ஏற்பாடு 25 வசனங்களுக்கு ஒருமுறை, நம் கர்த்தருடைய வருகைபற்றிப் பேசுகிறது. சூழ்நிலை அந்தகாரமாகி, சபையும் அரசும் இணைந்த வல்லமை நம் உயிருக்கு அச்சுறுத்தலை உண்டாக்கும்போது, கிறிஸ்துவின் வருகைகுறித்த வாக்குறுதி நம் இருதயங்களை நம்பிக்கையால் நிறைக்கிறது. இதுவே, ஒவ்வொரு தலைமுறையிலும் தேவனுடைய உண்மை மக்களை ஊக்குவித்த ‘பாக்கிய நம்பிக்கையாக’ இருக்கிறது.

`இரட்சிக்கப்பட்டவர்களின் மனநிலைபற்றியும், இரட்சிப்பை இழந்தவர்களின் மனநிலைபற்றியும் வெளி 6:15-17; ஏசா 25:8,9 என்ன சொல்கின்றன?`

பாவத்தின் கொடிய விளைவுகளை துன்மார்க்கர் உணர்ந்துகொள்கிறார்கள்; அதேசமயம் நீதிமான்கள், கிருபையின் அற்புத ஏற்பாடுகளை ஏற்றுக்கொள் கிறார்கள். தேவனுக்கு எதிரான கலகமானது பயத்திற்கும் குற்றவுணர்வுக்கும் ஆக்கினை எண்ணத்திற்கும் நித்திய அழிவுக்கும் வழிவகுக்கிறது. அவரது இரட்சண்ய கிருபையை ஏற்றுக்கொண்டால், நமக்குப் பாவமன்னிப்பு, சமாதானம், அவரது வருகையில் நித்திய சந்தோஷம் ஆகியவை கிடைக்கும்.

`கிறிஸ்துவின்மூலம் இலவசமாக அருளப்பட்டுள்ள மகிமையான இரட்சிப்பை மீட்கப்பட்டவர்கள் எவ்வாறு அணுகுகிறார்கள்? வெளி 15:3,4; வெளி 19:7.`

‘கிறிஸ்துவின் சிலுவையே நித்தியகாலம் முழுவதிலும் மீட்கப்பட்டவர்களுடைய ஆராய்ச்சியும் பாடலுமாக இருக்கும். மகிமையடைந்த கிறிஸ்துவில் சிலுவையில் அறையப்பட்ட கிறிஸ்துவைக் காண்பார்கள். உலகங்களையெல்லாம் படைத்து, அனைவருடைய முடிவுகளையும் தீர்மானிக்கிறவர் மனிதன்மேலான அன்பால் தம் மகிமையை ஒதுக்கிவைத்து, தம்மைத் தாழ்த்தவேண்டியிருந்தது என்பது பிரபஞ்சம் எப்போதும் ஆச்சரியம் கொள்ளவும் தொழவும் தூண்டிக்கொண்டே இருக்கும்’.–Ellen G. White, The Great Controversy, p. 651.

`வெளி 12:17; வெளி 17:13,14; வெளி 19:11-16 படிப்படியாக சொல்கிற விஷயங்களைக் கவனியுங்கள். பூமியின் கடைசி யுத்தம்பற்றியும், கிறிஸ்துவின் இறுதி வெற்றிபற்றியும் தொடர்நிகழ்ச்சி கள் என்ன உண்மையைக் காட்டுகிறது?`