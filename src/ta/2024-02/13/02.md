---
title:  ஆபத்துக்காலத்தில் நம்பிக்கை
date:   23/06/2024
---

`இரண்டாம் வருகைக்குச் சற்றுமுன் என்னென்ன நிகழ்வுகள் நிகழ்கின் றன? வெளி 22:11,12; தானி 12:1,2; எரே 30:5-7.`

மனிதர்களுக்குக் கொடுக்கப்படும் தவணையின் காலம் முடிவடைந்ததும், ‘யாதொரு ஜாதியாரும் தோன்றினதுமுதல் அக்காலமட்டும் உண்டாயிராத’ ஆபத்துக்காலம் வரும். துன்மார்க்க உலகத்தின்மீது ஊற்றப்படப்போகிற கடைசி ஏழு வாதைகள்பற்றி வெளி 16 விவரிக்கிறது. தேவமக்கள் அவற்றிலிருந்து பாதுகாக்கப்படுவார்கள். தானியேல் புத்தகம், ‘அக்காலத்திலே புஸ்தகத்தில் எழுதியிருக்கிறவர்களாகக் காணப்படுகிற உன் ஜனங்கள் அனைவரும் விடுவிக்கப்படுவார்கள்’ என்று வாக்குரைக்கிறது. தானி 12:1. அது ‘ஜீவ புத்தகத்தைத்தான்’ குறிப்பிட்டிருக்க வேண்டும். பிலி 4:3; வெளி 13:8; வெளி 20:12, 15; வெளி 22:19. நாம் இயேசுவுக்கு உண்மையாக வாழ்ந்தால், நம் பெயர்கள் ஜீவபுத்தகத் திலிருந்து அழிக்கப்படுவதில்லை. வெளி 3:5.

`வரப்போகிற ஆபத்துக்காலத்திற்காக ஆயத்தப்படுவதற்கு போதுமான ஒரே விஷயம் என்ன? 1யோவான் 3:1-3; யோவான் 8:29; 14:30.`

ஆபத்துக்காலத்தில், தேவபிள்ளைகள் இயேசுவோடு வைத்திருக்கிற ஆழமான உறவுதான் அவர்களைக் காப்பாற்றும்; எதாலும் மாற்றமுடியாத அளவுக்கு அது ஆழமாக இருக்கும். சகலத்திலும் அவரைப் பிரியப்படுத்துவதே அவர்களுடைய இறுதி ஆசையாக இருக்கும்; அதனால் ஆவியானவருடைய கிரியைமூலம் அவரைப் போல பரிசுத்தர்களாக முடியும். கிறிஸ்துவின் இருதயம் சிறிதளவுகூட சாத்தானுடைய வஞ்சகங்களுக்கு இணங்கவில்லை. நாமும்கூட அவரது குணத்தின் அந்த அம்சத்தைப் பிரதிபலிக்கமுடியும்.

`ஆபத்துக்காலம் சம்பந்தமாக தேவன் நமக்குக் கொடுக்கிற உறுதியான வாக்குறுதிகள் என்ன? சங் 27:5; சங் 91:1-11; வெளி 3:10-12.`

ஆபத்துக்காலத்தில் பரிந்துபேச எவரும் இருக்கப்போவதில்லை என்பதை சிலர் தவறாகப் புரிந்துகொண்டிருக்கிறார்கள். கிறிஸ்துவின் பக்கமா இல்லையா என்று ஒவ்வொருவரும் இறுதியாகத் தீர்மானித்து முடிந்ததும், பரலோகத்தில் பரிந்துபேசுகிற ஊழியத்தை இயேசு நிறைவுசெய்கிறார். அதற்காக அந்தச் சமயத்தில் நம் சொந்தப் பெலத்தை நம்பிதான் நிற்கவேண்டும் என்று அர்த்தமில்லை. முடிவுபரியந்தமும் நம்மோடு இருப்பதாக இயேசு வாக்குரைத்திருக்கிறார். மத் 28:20. நம்மைச் சுற்றிலும் உலகத்தில் பேரழிவு நிகழ்ந்தாலும், காணமுடியாததை நம்புவதுதான் விசுவாசம். ஆபத்துக்காலத்தின்போது, நம் விசுவாசம் பெலப்படுகிறது; நித்தியவாழ்வுக்கான ஏக்கம் அதிகரிக்கிறது; எனவே, நம் ஒரே ஆசை இயேசுவோடு என்றென்றும் வாழ்வதாகத்தான் இருக்கும்.