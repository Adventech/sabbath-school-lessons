---
title:  வெற்றிபெறும் தேவன்பு
date:   22/06/2024
---

### இவ்வார ஆராய்ச்சிக்கு
வெளி 22:11, 12; எரே 30:5-7; சங் 91:1-11; எரே 25:33; வெளி 21:2; வெளி 20: 11-15.

> <p>மனன வசனம்</p>
> பரலோகத்திலிருந்து உண்டான ஒரு பெருஞ்சத்தத்தைக் கேட்டேன்; அது: இதோ, மனுஷர்களிடத்திலே தேவனுடைய வாசஸ்தலமிருக்கிறது, அவர்களிடத்திலே அவர் வாசமாயிருப்பார்; அவர்களும் அவருடைய ஜனங்களாயிருப்பார்கள், தேவன்தாமே அவர்களோடேகூட இருந்து அவர்களுடைய தேவனாயிருப்பார். அவர்களுடைய கண்ணீர் யாவையும் தேவன் துடைப்பார்; இனி மரணமுமில்லை, துக்கமுமில்லை, அலறுதலுமில்லை, வருத்தமுமில்லை; முந்தினவைகள் ஒழிந்துபோயின என்று விளம்பினது. வெளி 21:3,4.

நம்பிக்கைநிறைந்த இருதயத்தோடு நாம் எதிர்காலத்தைச் சந்திக்கலாம். சவாலான காலங்கள் வரவிருந்தாலும், துன்பங்கள் பலவேற்றை அனுபவிக்க நேர்ந்தாலும், சிறந்த எதிர்காலம் வரப்போகிறது என்கிற நம்பிக்கை இருந்தால் அர்த்தமுடைய ஒரு வாழ்க்கையை இன்று நாம் வாழலாம். 1933-1945 வரை அமெரிக்க ஜனாதிபதியாக இருந்தவர் ஃபிராங்க்ளின் டி. ரூஸ்வெல்ட்; அக்காலக்கட்டம் அமெரிக்க வரலாற்றில் பல சவால்கள் நிறைந்து காணப்பட்டது. அவர் போலியாவால் பாதிக்கப்பட்டு, பிறர் உதவியின்றி நடக்கமுடியாமல் ஆனார். அவர் சொல்கிறார்: ‘நம் கண்ணுக்குத் தெரியாத ஒரு சிறந்த வாழ்க்கை, ஒரு சிறந்த உலகம் இருக்கிறது என்கிற நம்பிக்கையோடு, எதிர்பார்ப்போடு, உணருதலோடு வாழ்கிறோம்’. உலகின் மிகச்சிறந்த அறிஞர்களில் ஒருவரான ஆல்பர்ட் ஐன்ஸ்டீன், ‘நேற்றைய தினத்திலிருந்து பாடம் கற்போம்; இன்றைக்காக வாழுவோம்; நாளையதினம் குறித்து நம்பிக்கையோடு இருப்போம்’ என்று எழுதினார். விக்டோரியா மகாராணியின் காலத்தில் வாழ்ந்த பிரபல ஆங்கில கவிஞரான ஆல்ஃப்ரட் லார்ட் டென்னிசன், ‘வரவிருக்கிற வருடங்களின் விளம்பிலிருந்து நம்பிக்கை புன்னகைக்கிறது, அது மகிழ்ச்சியாக இருக்குமென கிசுகிசுக்கிறது8 என்று எழுதினார்.

பிரபஞ்ச வரலாற்றின் மிகவும் பரபரப்பான சமயத்திலும் கிறிஸ்து தம் அன்பில் குறைவற்றவராக இருந்ததையும், நன்மைக்கும் தீமைக்கும் இடையே நடக்கிற போரில் முழு வெற்றிபெற்றதையும் பார்ப்போம். வேதாகமத்தின் கடைசிப் புத்தகமான வெளிப்படுத்தல், இன்றைக்கும் நாளைக்கும் என்றைக்கும் நம்பிக்கை கொடுக்கிறது.

மாபெரும் போராட்டம், 39-42ம் அதிகாரங்களின் அடிப்படையில் எழுதப்பட்ட இந்த வாரப் பாடம் 2024, ஜூன் 29 வகுப்புக்காகப் படிக்கவேண்டிய பாடம்.