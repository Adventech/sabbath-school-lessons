---
title:  மேலும் படிக்க
date:   12/04/2024
---

‘சுவிசேஷம் தொடர்ந்து பரவியது; அதைப் பின்பற்றுபவர்களின் எண்ணிக்கை அதிகரித்தது; ரோமின் கழுகுகள் புகமுடியாத இடங்களிலும் சுவிசேஷம் ஊடுருவியது. உபத்திரவத்தை அதிகப்படுத்தி வந்த அஞ்ஞான அதிகாரிகளிடம் ஒரு கிறிஸ்தவர், “நீங்கள் எங்களைக் கொல்லலாம், சித்திரவதை செய்யலாம்; குற்றப்படுத்தலாம் நாங்கள் நிரபராதிகள் என்பதற்கு உங்கள் அநீதியே சாட்சி. உங்கள் கொடுமைகளும்கூட உங்களுக்குப் பலன் தராது” என்றார். பிறரையும் தங்கள் நம்பிக்கைக்கு இழுத்த வலுவான அழைப்பாக அது இருந்தது. “எந்த அளவிற்கு நீங்கள் எங்களை வெட்டித் தள்ளுகிறீர்களோ, அந்த அளவுக்கு அதிகமாக நாங்கள் வளர்வோம்; கிறிஸ்தவனின் இரத்தம் விதையாக விதைக்கப்படுகிறது”’.—Ellen G. White, The Great Controversy, pp. 41, 42. 2 The Great Controversy, p. 47.

‘துன்மார்க்கரின் கரத்தில் நீதிமான்கள் உபத்திரவப்படுவதை தேவன் அனுமதிக்கிறார்; புரிந்துகொள்ளக் கடினமான இந்த தேவநடத்துதல்களால் விசுவாசத்தில் பலவீனர்கள் பலர் பெரும் குழப்பத்திற்கு ஆளாகிறார்கள். மிகவும் கீழ்த்தரமானவர்கள் செழிக்கவும், மிகநல்லவர்கள் அவர்களுடைய கொடுமையான ஆதிக்கத்தால் சித்திரவதை அடையவும் தேவன் அனுமதிப்பதால், சிலர் தேவன்மீதுள்ள தங்கள் நம்பிக்கையைக் கைவிட ஆயத்தமாக உள்ளனர். “நீதியும் இரக்கமும் எல்லையில்லா வல்லமையும் உள்ள ஒருவர் எவ்வாறு இப்படிப்பட்ட அநீதியையும் ஒடுக்குதலையும் அனுமதிக்கிறார்? “ என்று கேட்கிறார்கள். இந்த விஷயத்தில் நாம் செய்யக்கூடியது எதுவுமில்லை. தேவன் தமது அன்பைப்பற்றிப் போதுமான சாட்சிகளை நமக்குக் கொடுத்திருக்கிறார். அவருடைய நல்ல தன்மைகளை நாம் சந்தேகிக்கக்கூடாது. ஏனென்றால், தேவனுடைய முன்னறிவின் செயல்பாடுகளை நாம் புரிந்துகொள்ள முடியாது — Tertullian, Apology, paragraph 50. “. 2

**கலந்துரையாடக் கேள்விகள்**

`உபத்திரவத்தில் என்ன மதிப்பு இருக்கிறது? தம் மக்கள் சில சமயங்களில் உபத்திரவப்பட தேவன் அனுமதிப்பது ஏன்? ஆதிகாலத் திருச்சபையில் நடந்ததுபோல, சிலசமயங்களில் உபத்திரவத்தால் நன்மை உண்டாகியிருக்கிறது; ஆனால் அதால் நன்மை ஏதும் உண்டாகாதது போலத் தோன்றும்போது என்ன செய்வது? அதுபோன்ற சூழ்நிலைகளில், தேவனுடைய அன்பை தனிப்பட்ட விதத்தில் அனுபவிப்பது விசுவாசத்தைப் பராமரிப்பதற்கு ஏன் அவசியமாக இருக்கிறது?`

`பின்வரும் கேள்விகளை நண்பர் ஒருவர் உங்களிடம் கேட்டால் என்ன பதில் சொல்லுவீர்கள்: ‘நான் உபத்திரவப்படும்போது தேவன் எங்கே இருக்கிறார்? அவர் என்னை நேசிக்கிறார் என்றால், ஏன் எனக்கு இப்படியொரு கஷ்டம் ஏற்பட்டிருக்க வேண்டும்?’`

`உலகத்தில் தாக்கத்தை ஏற்படுத்தக்கூடிய அக்கறைமிக்க ஒரு சமுதாயமாக உங்கள் உள்ளூர் திருச்சபை எவ்வாறு மாறமுடியும்? இதை இந்த வாரம் எவ்வாறு நடைமுறை ரீதியாகச் செயல்படுத்தலாமென விவாதியுங்கள்.`