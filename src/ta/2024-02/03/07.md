---
title:  மேலும் படிக்க
date:   19/04/2024
---

‘சத்தியத்திற்கெதிரான வெறுப்பும் எதிர்ப்புமான இதே ஆவிதான், தேவனுடைய எதிரிகளை ஒவ்வொரு காலத்திலும் தூண்டியது; அவருடைய தாசர்களிடத்தில் இதேபோன்ற விழிப்பும் விசுவாசமும் தேவைப்படுகிறது. முதல் சீடர்களுக்கு இயேசு சொன்ன பின்வரும் வார்த்தைகள், அவருடைய கடைசிக்கால சீடர்களுக்கும் பொருந்தும். ‘நான் உங்களுக்குச் சொல்லுகிறதை எல்லாருக்கும் சொல்லுகிறேன், விழித்திருங்கள் என்றார் மாற்கு 13:37’ என்கிற வார்த்தைகள் இன்று நமக்கும் உரியவை’.—Ellen G. White, The Great Controversy, pp. 56, 57.

உலகின் பல பகுதிகளில், குறிப்பாக உலகத்தில் வேதாகமம் எளிதாகக் கிடைக்கிற இடங்களில், அதன் செல்வாக்கைப் பெலவீனப்படுத்துவதற்கு சாத்தான் வேறு வழிகளைப் பயன்படுத்தியிருக்கிறான். ‘பல்வேறு அறிவியல் முயற்சிகளை முன்னெடுப்பதும், வேதாகமப் புலமையை முக்கியப்படுத்துவதும்’ ஒரு முக்கிய வழி ஆகும். அந்தக் கருத்துகளை ஏற்றுக்கொண்டால் சில சமயங்களில் வேதாகமத்தின் மீதான நம்பிக்கையை அவை கெடுத்துவிடும். உதாரணமாக, தானியேல் புத்தகமானது கிறிஸ்துவுக்கு 500 வருடங்களுக்கு முன் எழுதப்பட்டாலும், சிலர் அது கி.பி. இரண்டாம் நூற்றாண்டின்மத்தியில் எழுதப்பட்டதாகச் சொல்லுகிறார்கள். ‘அந்தக் காலக்கட்டத்தில்தான் அது எழுதப்பட்டிருக்க வேண்டும்; இல்லையெனில், தீர்க்கதரிசியால் எதிர்காலத்தைச் சொல்லியிருக்க முடியாது’ என்று வாதிடுகிறார்கள். வேதாகமம் பற்றிய இந்தப் பொய் இன்றைய வியாக்கியானிகள் நம்மீது திணிக்கமுயலுகிற ஒரு கருத்து ஆகும். மேலும் வருத்தம் என்ன தெரியுமா? வேத அறிஞர்களே சொல்லுகிறார்கள் என்று அநேகர் இந்தப் பொய்யை ஏற்றுக்கொள்கிறார்கள். அதனால்தான் பவுல், ‘எல்லாவற்றையும் சோதித்துப்பார்த்து, நலமானதைப் பிடித்துக்கொள்ளுங்கள்’ என்கிறார். 2தெச 5:21.

**கலந்துரையாடக் கேள்விகள்**

`செவ்வாய்க்கிழமை மேற்கோளை மனதில் வைத்து, இதைச் சிந்தியுங்கள்: வேத வாக்கியங்களின் அதிகாரத்தை இரகசியமாகக் குறைப்பதற்கு இதே பாணிகளை சாத்தான் எவ்வாறு இன்று பயன்படுத்துகிறான்?`

`தேவ வார்த்தையைப் புரட்டுவதற்கு எதிராக நமக்குள்ள மிகப்பெரிய பாதுகாப்பு என்ன?`

`நன்மைக்கும் தீமைக்கும் இடையே நடக்கிற மாபெரும் போராட்டத்தில் சாத்தான் எடுக்கிற மிகப்பெரிய முயற்சி தேவகுணத்தைக் கெடுத்துப் பேசி, அவரை கொடுங்கோலராகவும் அன்பற்ற சர்வாதிகாரியாகவும் காட்டுவதே. சாத்தான் இதைச் செய்ய எவ்வாறு முயலுகிறான்? அவனுடைய பொய்களுக்கு தேவனுடைய எதிர்வினை என்ன?`

`‘எந்தத் தீர்க்கதரிசனமும் சுயதோற்றமான பொருளையுடையதாயிராது’ என்று பேதுரு உறுதியளிக்கிறார். 2பேதுரு 1:20. நம் கருத்துகளை நிரூபிப்பதற்கு வேதாகமத்தின் கருத்தைப் புரட்டாமலிருக்க என்ன செய்யலாம்? இவ்வாறு புரட்டுவது நாம் நினைப்பதைவிட ஏன் எளிது? இதற்கு எதிராக நம்மை எவ்வாறு பாதுகாக்கலாம்?`