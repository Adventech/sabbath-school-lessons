---
title:  நெகேமியா செயல்படுதல்
date:   29/10/2019
---

'நீங்கள் சகோதரர்மேல் ஏன் வட்டி சுமத்துகிறீர்கள்?' என்று பிரபுக்களையும் அதிகாரிகளையும் நெகேமியா கடிந்துகொண்டும், அவன் எதிர்பார்த்த தீர்வு கிடைக்கவில்லை. நெகே 5:7. ஆனாலும் விட வில்லை; ஒடுக்கப்பட்டோருக்காக தொடர்ந்து போராடுகிறான். அதி காரிகளையும் பிரபுக்களையும் அறிவுறுத்த முயன்றேன்; பயனில்லை. இனி ஒன்றும் செய்யமுடியாது' என்று அமைதியாக இருந்திருக்கலாம். ஏனென்றால், தேசத்தின் அதிகாரிகளையும் ஐசுவரியவான்களையும் அல்லவாக எதிர்க்கவேண்டியிருந்தது? ஆனால், எவ்வளவு பெரிய ஆட்களின் எதிர்ப்பைச் சந்திக்கவேண்டியிருந்தாலும், பிரச்சனைக்குத் தீர்வுகாணாமல் விடவில்லை.

`கேள்வி: அந்தப் பிரச்சனைகுறித்து நெகேமியா முன்வைத்த வாதம் என்ன? நெகே 5:7-12. மக்கள் தங்கள் தவற்றைத் திருத்துவதற்கு எவ்வாறு தூண்டுகிறார்?`

அந்தப் பிரச்சனைக்குத் தீர்வுகாண பெருங்கூட்டத்தைக் கூட்டு கிறார். மக்கள் அனைவரும் இருந்தால், தலைவர்கள் தங்கள் செயலுக் காக வெட்கப்படவும், ஒடுக்குதலைத் தொடரப் பயப்படவும் வாய்ப் புள்ளதென அவன் நினைத்திருக்கலாம்.

அடிமைத்தனத்தைக் குறிப்பிட்டு பேச்சை ஆரம்பிக்கிறான். அந் நியர்களுக்கு அடிமைகளாக இருந்த யூதர்களை நெகேமியா உட்பட யூதர்கள் பலர் விடுவித்திருக்கிறார்கள். அப்படியிருக்கும்போது, தாங் களே தங்கள் மக்களை வாங்குவதும் விற்பதும் நியாயமாக இருக்குமா வென அதிகாரிகள் மற்றும் பிரபுக்களிடம் கேட்கிறான். யூதர்களை விடுவிக்கும்படி அவர்களை வாங்கிவிட்டு, கடைசியில் மீண்டும் அவர் களை அடிமைகளாக விற்பதில் என்ன நியாயமிருக்கிறது?

அந்த வாதத்தில் நியாயமிருந்ததால், தலைவர்கள் பதில் சொல்ல முடியாமல் நின்றார்கள். தொடர்ந்து, 'நம்முடைய பகைஞராகிய புற ஜாதியார் நிந்திக்கிறதினிமித்தம் நீங்கள் நம்முடைய தேவனுக்குப் பயந்து நடக்கவேண்டாமா?' என்று கேட்கிறான். நெகே 5:9. தான்கூட மக்களுக்கு தானியமும் பணமும் கொடுத்து உதவுவதைக் குறிப்பிடு கிறான். இந்த வட்டியை விட்டுவிடுவோமாக' என்கிறான். நெகே 5:10. அதாவது, சக யூதர்களிடம் இந்தச் சட்டத்தின்படி நடக்கக்கூடாது என்று சொன்னான்; தான் தேசாதிபதியாக இருக்கிற இடத்தில் மக்கள் ஒரு வருக்கு ஒருவர் அக்கறை காட்டவேண்டுமெனதெளிவுப்படுத்தினான். அதற்கு ஏகமனதுடன் பதில் கிடைத்தது. மக்களிடம் வாங்கினதை எல் லாம் திருப்பிக் கொடுக்க, தலைவர்கள் சம்மதித்தார்கள்.

`யாருக்காவது தவறிழைத்திருக்கிறீர்களா? பெரும்பாலும் ‘ஆம்' என்பதுதான் பதிலாக இருக்கும். அப்படியானால், அதற்கான பரிகாரத்தைச் செய்யாதபடி உங்களைத் தடுத்துக் கொண்டிருப்பது என்ன?`