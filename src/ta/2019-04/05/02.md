---
title:  மக்களுடைய மனத்தாங்கல்
date:   27/10/2019
---

`கேள்வி: என்ன நிகழ்ந்ததாக நெகே 5:1-5 சொல்கிறது? எதற்கு எதிராக மக்கள் முறையிட் டார்கள்?`

வெளியேயிருந்து வந்த அழுத்தத்தால் நெகேமியாவின் தலைமை யின்கீழ் யூதர்கள் ஐக்கியமானதுபோலத் தெரிகிறது. உபத்திரவத்தை யும் அந்நியரின் தாக்குதலையும் எதிர்த்துப் போராடிய அவர்களுக்குள் தானே பிரச்சனை மூள்கிறது. வெளிப்புறத்தில், சத்துருக்களுக்கு எதிராக ஒன்று சேர்ந்து, தீவிரமாக எதிர்த்தது போலத் தெரிந்தாலும், உள் ளுக்குள் விரிசல் இருந்தது. தலைவர்களும் ஐசுவரியவான்களும் தரித் திரரையும் கீழ்த்தட்டு மக்களையும் தங்களுடைய ஆதாயத்திற்காகப் பயன்படுத்தினார்கள். அதிலிருந்து விடுபட குடும்பங்கள் அலறும் அளவிற்கு நிலைமை மோசமாகியிருந்தது. தங்கள் பிள்ளைகளுக்குக் கொடுக்க போதுமான உணவில்லை என்று சிலர் சொன்னார்கள். பஞ்சத் தால் தங்களுடைய சொத்தை அடமானம் வைத்து, ஒன்றுமில்லாமல் நிற்பதாக சிலர் அழுதார்கள். பெர்சிய ராஜாவுக்கு வரிகட்டும்படி, தாங் கள் கடன்வாங்கியதால் தங்களுடைய பிள்ளைகள் அடிமைகளானதாக வேறு சில குடும்பத்தினர் துக்கப்பட்டார்கள்.

ஏழைக் குடும்பத்தினர் தங்கள் அயலகத்தாரிடம் உதவி நாடிச் சென்றதற்கு பஞ்சமும் வரிச்சுமையும் தான் முக்கியக் காரணமாக இருந் திருக்கவேண்டும். யூதமாகாணத்திலிருந்து வருடத்திற்கு 350 தாலந்து வெள்ளியை பெர்சிய அரசாங்கம் வரியாக வசூலித்தது. (ஆன்ட்ரூஸ் ஆராய்ச்சி வேதாகமத்தில், நெகே 5:1-5க்கான குறிப்பை வாசிக்கவும்.) வரிப்பணமாக ஒவ்வொருவரும் ஒரு குறிப்பிட்ட தொகையைச் செலுத் தியாகவேண்டும். அந்தப் பணத்திற்காக தங்கள் சொத்துக்களை அட மானமாக வைப்பார்கள், அல்லது கடன்வாங்குவார்கள். அடுத்த வரு டமும் அந்தப் பணத்தைச் செலுத்த முடியாமல் போனால், கடனை அடைக்க ஏதாவது செய்தாகவேண்டும். அடிமைகளாகப் போவதுதான் வழக்கமாக இருந்தது. ஏற்கனவே தங்கள் நிலத்தையும் இழந்திருப் பார்கள்; இப்போது தங்களுடைய கடனை அடைக்கும்படி கடன் கொடுத்தவருக்கு அடிமைகளாகப் போகவேண்டும்; குறிப்பாக, தங் கள் பிள்ளைகளை அடிமைகளாக அனுப்புவார்கள்.

நம்முடைய வாழ்க்கையில் நம் செய்கைகளால் பிரச்சனைகள் வரலாம்; அல்லது, நம்மேல் எந்தத் தவறும் இல்லாமல் கூட நமக்கு வியாதியோ, நிதி நெருக்கடியோ உண்டாகலாம். அரசாங்கத்திட்டங் கள் மக்களுக்குச் சாதகமாக இல்லாத ஒரு காலக்கட்டம் அது. அதனால் மக்கள் பயங்கர வறுமைக்கு ஆளானார்கள். தப்பிக்க வழியே இல் லாமல் தரித்திரம் மேலும் மேலும் அதிகரித்து வந்தது.

`இப்போதுபோல அப்போதும் மக்கள் பொருளாதார நெருக்கடிக்கு ஆளாகியிருக்கிறார்கள் என்பது தெரிகிறது. இந்த விஷயம்பற்றி வேதாகம் அதிகமாகப் பேசுகிறது என்பதில் நாம் கற்றுக்கொள்ளக்கூடிய பாடம் என்ன?`