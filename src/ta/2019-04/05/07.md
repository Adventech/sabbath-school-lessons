---
title:  மேலும் படிக்க
date:   01/11/2019
---

"இந்தக் கொடிய அநீதிகுறித்து நெகேமியா கேட்டபோது, அவனுடைய உள்ளம் கோபத்தால் நிறைந்தது. அவர்கள் கூக்குரலையும், இந்தவார்த்தைகளையும் நான் கேட்டபோது, மிகவும் கோபங்கொண்டேன்' என்கிறான். அநியாயமாகப் பறிக்கும் அந்தப் பழக்கத்தை ஒழிக்கவேண்டுமானால், தான் நீதிக்காக உறுதியாக நிற்க வேண்டியதைக் கண்டான். தனக்கே உரிய வேகத்தோடும், உறுதியோடும், தன் சகோதரருக்கு விடுதலை கொண்டுவரும் வேலையில் இறங்கினான்."- EGW, PK, p 648.

"ஆணையிடுவதை அவசியமற்றதாக்கும் ஒரு நியதியை இயேசு அங்கு முன் வைத்தார். உள்ளதை உள்ளபடி பேசுவதே வசனிப்புச் சட்டமாக இருக்கவேண்டும் என்று போதித்தார். உள்ளதை உள்ளதென்றும், இல்லதை இல்லதென்றும் சொல் லுங்கள்; இதற்கு மிஞ்சினது தீமையினால் உண்டாயிருக்கும்."- EGW, MB, p 67.

"தேவதூஷணமான அர்த்தமற்ற சொற்றொடர்களையும் ஆணைகளையும் இந்த வார்த்தைகள் கண்டிக்கின்றன. வஞ்சகத்திற்குத் துணைபோகிறவற்றையும், உண்மையை மறைப்பதையும், முகத்துதி சொல்வதையும், மிகைப்படுத்திப் பேசு வதையும், தற்போது சமுதாயத்திலும் தொழில் உலகத்திலும் காணப்படும் வியாபார ஏமாற்று பேச்சுகளையும் இவை கண்டிக்கின்றன. தன்னிடம் இல்லாததை இருப்பதுபோல் காண்பிக்க முயலுகிற எவனையும், தன் உள்ளத்தின் மெய்யான நோக்கத்தைத் தெரிவிக்காத வார்த்தைகளைப் பேசுகிற எவனையும் சத்தியவான்' என்று அழைக்கமுடியாதென்று இவை சொல்கின்றன." - p 68.

**கலந்துரையாடக் கேள்விகள்**

`நிதிசம்பந்தப்பட்ட, தனிநபர்களுக்குள்ளான உறவு சம்பந்தப்பட்ட விஷயங் களில் மனிதர்கள் எதிர்கொள்கிற பிரச்சனைகளுக்கு சுயநலம்தான் முக்கியக் காரணமாக இருக்கிறது. ஏன்?`

`தேவ மக்கள் எவ்வாறு பேராசையிலிருந்து தப்பலாம்? தேவன் அதற்காகச் செய்துள்ள ஏற்பாடு என்ன? ஏசா 58:3-12; மீகா 6:6-8.`

`பேச்சுத்திறன் தாலந்தையும், நம் வார்த்தைகளின் ஆற்றலையும்பற்றி யோசித்துப் பாருங்கள். இயேசுவை 'வார்த்தை' என்று யோவான் குறிப்பிடுகிறார். யோவான் 1:1,2. அதற்குக் காரணம் என்ன? வார்த்தைகளின் முக்கியத்துவத்தைப் புரிந்துகொள்ள இது எவ்வாறு உதவுகிறது?`

`தரித்திரர் எப்போதும் நம் மத்தியில் இருப்பார்களென ஆயிரக்கணக்கான வரு டங்களுக்கு முன்னரே இயேசு சொல்லியிருக்கிறார். தேவையிலிருப்போருக்கு உதவும்படியும் வேதாகமம் நம்மை அறிவுறுத்துகிறது. இந்த இரண்டு கருத்து களும், தரித்திரருக்கு உதவும்படி கிறிஸ்தவர்களை ஊக்குவிப்பதற்கு எவ்வாறு உதவுகின்றன?`