---
title:  பிரமாணத்தை ஆவியின்படி கைக்கொள்ளாதவர்கள்
date:   28/10/2019
---

`கேள்வி: நெகேமியா கோபப்பட்டதன் காரணம் என்ன? நெகே 5:6-8; யாத் 21:2-7.`

அடிமைத்தனமானது முற்கால உலகில் ஒரு கலாச்சார வழக்கமாக இருந்தது. இன்று அதைப் புரிந்துகொள்வது நமக்கு கடினமாக இருக் கலாம். பெற்றோரே அடிமைகளாகச் செல்லலாம்; அல்லது, தங்கள் பிள்ளைகளை அடிமைகளாக விற்கலாம். சமுதாய ரீதியாகவும், சட்ட ரீதியாகவும் பெற்றோர் தங்கள் பிள்ளைகளை விற்பதற்கு உரிமை இருந் தது. விடுதலை கொடுப்பவர் தேவன்; ஆனாலும் இஸ்ரவேலில் அந்த வழக்கத்தை அவர் மாற்றியிருந்தார். கடன் கொடுத்தவர்கள் தங்கள் அடிமைகளை ஏழு வருடங்களுக்குப்பிறகு விடுதலை செய்ய வேண்டு மெனக் கட்டளையிட்டிருந்தார். இவ்வாறு மக்கள் நிரந்தரமாக அடிமை களாமல் காப்பாற்றி, அவர்கள் சுதந்தரமாக வாழ்வதே தம்முடைய விருப்பமெனக் காட்டியிருந்தார்.

கடன் கொடுக்க, சட்டத்தில் அனுமதியிருந்தது; ஆனால், வட்டி வாங்குவதற்கு அனுமதியில்லை. வட்டி குறித்து வேதாகமக் கட்டுப் பாடுகளை யாத் 22:25-27; லேவி 25:36,37; உபா 23:19,20 இல் வாசிக்க லாம். ஆனாலும், சுற்றிலுமிருந்த தேசத்தாரைக் காட்டிலும் அங்கிருந்த வர்கள் குறைவான வட்டியே வசூலித்தார்கள். ஒவ்வொரு மாதமும் 1 சதவீத வட்டி செலுத்தவேண்டும். ஆனால், ஏழாம் நூற்றாண்டு மெசப் பொத்தேமிய எழுத்துகளில் வெள்ளிக்கு 50 சதவீத வட்டியும், தானியத் திற்கு 100 சதவீத வட்டியும் வசூலிக்கப்பட்டதாகப் பார்க்கிறோம். எனவே மெசப்பொத்தேமிய நாடுகளோடு ஒப்பிடும்போது வருடத் திற்கு 12 சதவீத வட்டி என்பது மிகக்குறைவுதான். ஆனால் கடன் கொடுத்தவர்கள் வட்டி வசூலித்ததுதான் அவர்கள் செய்த தவறாக வேதவசனம் சொல்கிறது. நெகே 5:10. மக்கள் முறையிட்டபோது வட்டிபற்றிக் குறிப்பிடவே இல்லை. ஏனென்றால், எல்லாமே சமுதாய விதிமுறைகளுக்கும், சட்ட விதிமுறைகளுக்கும் உட்பட்டவையாக இருந்தன. அப்படியானால், நெகேமியா ஏன் மிகவும் கோபங்கொண் டார்?'சட்டப்படி நியாயமில்லைதான்; ஆனால் யோசிக்கத் தூண்டுகிற ஒரு விஷயமாக இருக்கிறது.

அதை உறுதியாக எதிர்க்கிறார். சட்டமும் சமுதாயமும் ஏற்றுக் கொள்கிறது என்பதற்காக, பிறதேசங் களுடைய வழக்கங்களைவிட 'சிறந்தது' என்பதற்காக, மக்களுடைய மனக்குறையைக் கண்டு அமைதியாக இருக்கவில்லை. அங்கே, ஆவியின்படி பிரமாணத்திற்கு விரோதமாக நடந்தார்கள். பொருளாதார நெருக்கடி நிலவிய ஒரு காலக்கட்டத்தில் ஒருவருக்கு ஒருவர் உதவியிருக்கவேண்டும். தேவன் எப்போதுமே ஒடுக்கப்பட்டு, சிறுமைப்படுகிறவர்களின் பட்சத்தில் தான் இருக்கிறார். அதனால்தான் தரித்திரருக்கு எதிரான தீமைகளையும் வன்முறைகளையும் கண்டிக்கும்படி தீர்க்கதரிசிகளை அனுப்பினார்.

`நம்மை அறியாமலேயே என்ன விதங்களில் எல்லாம்பிரமாணத்தை ஆவியின்படி கடைப்பிடிக் காமல் எழுத்தின்படி கடைப்பிடிக்க வாய்ப்புள்ளது?`