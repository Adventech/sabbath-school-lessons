---
title:  ஓர் ஆணை
date:   30/10/2019
---

`கேள்வி:நெகே 5:12,13இல், அங்கு செய்யப்பட்ட உடன்படிக்கையை மீறுகிறவர்களை நெகேமியா சபிப்பது ஏன்?`

தாங்கள் பறித்திருந்திருந்த அனைத்தையும் திருப்பிக் கொடுப் பதற்கு தலைவர்கள் சம்மதித்தார்கள்; ஆனால் வெறும் வார்த்தைகளை மட்டும் நம்பி நெகேமியா இருக்கவில்லை. அதை அவர்கள் ஆதாரத் தோடு உறுதிப்படுத்த விரும்பினான். அதனால், ஆசாரியர்களுக்கு முன்பாக ஆணையிடும்படிக் கூறுகிறான். எனவே பிற்பாடு இந்த உடன் படிக்கைப்பற்றிப் பேசுவதற்கு சட்டப்பூர்வமான அங்கீகாரமும் அதன் மூலம் கிடைக்கும்.

ஆனாலும் அவன் சாபமிடுவது ஏன்? நெகேமியா அடையாளமாக அங்கு ஒன்றைச் செய்துகாட்டுகிறான். தன் வஸ்திரங்களில் எதையோ வைத்திருப்பதுபோல அவற்றை சேர்த்து எடுத்து, பிறகு அதை தொலைப் பதுபோல அவற்றை உதறுகிறான். இப்படியாக, உடன்படிக்கையை மீறுகிறவர்கள் அனைத்தையும் இழப்பார்களெனச் சுட்டிக்காட்டினான். ஒரு குறிப்பிட்ட சட்டம் அல்லது விதியின் முக்கியத்துவத்தை வலி யுறுத்த சாபமிடுவது அங்கு வழக்கமாக இருந்தது. ஒரு சட்டத்தை மீறி னால் சாபமுண்டு என்றால், அந்தச் சட்டத்தை மீறுவதற்கு மக்களும் கூட தயங்கினார்கள். எனவே, அந்த உடன்படிக்கையின் முக்கியத்துவத் தைக் கருதி, அது வெற்றிகரமாக முடிவதற்கு ஏதாவது ஒரு தீவிரச் செய லில் அவன் இறங்கவேண்டியிருந்தது.

`கேள்வி: பொருத்தனைகளை அந்த மக்கள் எவ்வளவு பரிசுத்தமானவையாகக் கருத வேண்டுமென்று பழைய ஏற்பாட்டு வசனங்களிலிருந்து தெரிகிறது? எண் 30:2; உபா 23:21-23; பிர 5:4,5; லேவி 19:12; ஆதி 26:31.`

பேச்சுத்திறனும் கூட தேவன் மனிதர்களுக்குக் கொடுத்திருக்கக் கூடிய ஆற்றல் மிக்க ஓர் ஈவு. மிருகங்களுக்கு இந்தத் திறமை கிடை யாது. வாழ்வுக்கும் மரணத்துக்கும் ஏதுவான ஆற்றல் நம் வார்த்தை களுக்கு உண்டு. எனவே, நாம் என்ன பேசுகிறோம்? என்ன வாக்குக் கொடுக்கிறோம்? எதைச் செய்வதாகப்பொருத்தனைபண்ணுகிறோம்?' என்பதில் கவனமாக இருக்கவேண்டும். நம்முடைய வார்த்தைகளும் செயல்களும் ஒத்துப்போகவேண்டும். பேச்சில் மட்டும் கிறிஸ்தவர் களாகவும், செயல்களில் வித்தியாசமாகவும் நடப்பதால், எத்தனை பேர் கிறிஸ்தவ மார்க்கத்தைவிட்டே ஓடிப்போயிருக்கிறார்கள்?

`உங்களுடைய வார்த்தைகள் பிறரில் எவ்வளவுக்குத் தாக்கம் உண்டாக்குகின்றன என்பது பற்றி யோசியுங்கள். 'என்ன பேசுகிறோம்? எப்போது பேசுகிறோம்? எவ்வாறு பேசுகிறோம்?' என்பதில் நாம் மிகவும் கவனமாக நடந்துகொள்வதற்கு என்ன செய்யலாம்?`