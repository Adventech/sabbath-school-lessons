---
title:  மறுமொழியாக ஜனங்கள் செய்தது
date:   06/11/2019
---

எபிரெய டோராவான வேத வசனத்தை எஸ்றா திறந்தபோது, ஜனங்கள் எழுந்து நின்றார்கள். தேவனை ஸ்தோத்தரித்து, வாசிக்கத் தொடங்குகிறான். அவன் வாசித்ததும் ஜனங்கள் மறுமொழியாக 'ஆமென், ஆமென்' என்று சொன்னார்கள். நெகே 8:5,6. அப்போது அனைவரும் வானத்திற்கு நேராக தங்கள் கரங்களைக் குவித்தார்கள். பிறகு, தலை குனிந்து, முகங்குப்புற தரையில் விழுந்து தொழுதார்கள்.

`கேள்வி: ‘துக்கப்படவும் அழவும் வேண்டாம்' என்று ஜனங்களிடம் தலைவர்கள் சொன் னதற்கான காரணம் என்ன? நெகேமியா 8:9-12.`

'பின்னான வருடங்களில், பாபிலோனிய சிறையிருப்பிலிருந்து திரும்பி வந்தவர்களுக்கு தேவனுடைய நியாயப்பிரமாணம் வாசிக்கப் பட்டபோது, தங்களுடைய மீறுதல்களை எண்ணி அவர்கள் அழுதார் கள்; உடனே கிருபையான வார்த்தைகள் அவர்களுக்கச் சொல்லப்பட் டன. 'துக்கப்பட வேண்டாம். நீங்கள் போய்க் கொழுமையானதைப் புசித்து, மதுரமானதைக் குடித்து, ஒன்றுமில்லாதவர்களுக்குப் பங்கு களை அனுப்புங்கள்; இந்த நாள் நம்முடைய ஆண்டவருக்குப் பரிசுத்த மான நாள், விசாரப்படவேண்டாம்; கர்த்தருக்குள் மகிழ்ச்சியாயிருப் பதே உங்களுடைய பெலன்.'- EGW, MH, p 281.

வேதவசனங்களைக் கேட்டபோது, தங்கள் பாவநிலையை உணர்ந்து, ஜனங்கள் அழ ஆரம்பித்தார்கள். தேவன் தம்மை வெளிப் படுத்தும்போது, அவர் அன்பும் நற்குணமும் இரக்கமும் உண்மையும் நிறைந்தவரெனப் புரிந்துகொள்கிறோம்; அது நம் போதாமையையும் தோல்வியையும் வெளிப்படுத்துகிறது. வேதவசனத்தில் அவருடைய பரிசுத்தத்தைக் காணும்போது, நம் மோசமான நிலை புதிய வெளிச்சத் தில் தெரிகிறது. இந்த உணர்வுதான் இஸ்ரவேல் ஜனங்ளை அழவும் துக்கிக்கவும் செய்தது. ஆனால் துக்கப்படவேண்டாம், கர்த்தருக்குள் மகிழ்ச்சியாயிருப்பதே உங்களுடைய பெலன்' என்று அவர்களுக்குச் சொல்லப்பட்டது.நெகே 8:10. அதாவது, தோல்விகளுக்கு மத்தியிலும் தேவ வல்லமையில் நம்பிக்கை வைக்கலாமெனச் சொல்லப்பட்டது.

அது ஒரு விசேஷித்த, பரிசுத்தமான, எக்காளப் பண்டிகை நாள்; அன்று சிறிது நேரம் எக்காாளங்களை ஊதுவார்கள். கர்த்தருடைய நியாயத்தீர்ப்புக்காக இருதயத்தை' ஆயத்தப்படுத்துவதற்கான அடை யாளம் அது. திஷ்ரி மாதத்தின் 10ம் நாளில் பாவ நிவாரண நாள் கொண்டாடப்பட்டது. மனந்திரும்பி, தேவனுக்கு முன்பாக நிற்கும்படி வலியுறுத்தியது. அதனால்தான் அவர்கள் அழுது, துக்கித்திருக்க வேண்டும். மனந்திரும்பினால் தேவன் செவிகொடுப்பாரென்றும், அதினிமித்தம் தேவனுடைய பாவமன்னிப்பில் களிகூருமாறும் தலை வர்கள் சொன்னார்கள்.

`'பாவப்பிரச்சனையை ஒரேயடியாகத் தீர்த்து, நமக்கு நம்பிக்கைதருகிற இயேசுவையே பாவமானது சிலுவையில் ஏற்றியது; அப்படியானால் பாவம் எவ்வளவு மோசமானது?`