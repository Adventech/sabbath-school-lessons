---
title:  கர்த்தருக்குள் மகிழ்ச்சி
date:   07/11/2019
---

வாழ்க்கையை நாம் சந்தோஷமாக அனுபவிப்பதையே தேவன் விரும்புகிறார். அதைத்தான் கர்த்தருக்குள் மகிழ்ச்சியாயிருப்பதே உங்கள் பெலன்' என்கிற வார்த்தைகள் தெரிவிக்கின்றன. நெகே 8:10. இந்த மகிழ்ச்சி பிற மகிழ்ச்சி போன்றதல்ல; மாறாக, தேவனை அறிந்து அவருடைய அன்பின் நிஜத்தை உணர்வதால் வருவது. தேவனிலும் அவருடைய நற்குணத்திலும் மகிழ்ந்து, அவர் நமக்குத் தந்துள்ளவற்றிற் காக களிகூருவதற்கு அனுதினமும் நாம் முயற்சியெடுக்க வேண்டும். மேலும் தேவனுக்குள் மகிழ்ச்சியாயிருப்பது ஒவ்வொரு நாளையும் எதிர் கொள்ளவும், என்ன நேரிட்டாலும் சமாளிக்கவும் நமக்குப் பெலன் தரு கிறது.

`கேள்வி: நெகே 8:13-18இல் நடந்தது என்ன? அன்றைய மக்களையும் தலைவர்களை யும் பற்றி என்ன அறிந்துகொள்ள முடிகிறது?`

மறுநாளில், தேவனுடைய புத்தகத்திலிருந்து அதிகம் கற்றுக் கொள்ளும்படி ஜனங்களுடைய தலைவர்கள் எஸ்றாவிடம் வந்தார் கள். மக்களை தேவனிடம் வழிநடத்துகிற ஆர்வம் அவர்களிடமிருந் ததை அது காட்டியது. தாங்களே தேவனைத் தேடாமலும், அவரிட மிருந்து அறிவைப்பெற வகைதேடாமலும் இருந்தால், மக்களை சரி யான வழியில் நடத்துவது இயலாதென்பதைப் புரிந்துகொண்டார்கள்.

`கேள்வி: லேவி 23:39-43இல் இஸ்ரவேலர்கள் என்ன செய்யவேண்டுமென்று தேவன் கட்டளையிட்டார்? ஏன்?`

'எழுதியிருக்கிறபடி மக்கள் செய்ததாக நெகே 8:15 சொல்கிறது. வேதவசனத்திற்குக் கீழ்ப்படிய எவ்வளவு மும்முரமாக முயன்றார்கள் என்பதற்கு மற்றுமொரு உதாரணம் இது. பல வருடங்கள் சிறையிருப் பில் கழித்ததால், கீழ்ப்படியாமை எங்கே கொண்டுபோய் விடும் என் பதை அவர்கள் கற்றிருந்தார்கள். அவர்கள் ஏழுநாள் பண்டிகையை ஆசரித்து, 'ஏழுநாளும் மகிழ்ச்சியாயிருக்கும்படி சொல்லப்பட்டது. வேலி 23:40. அதாவது, தேவனுடய இரக்கத்தின் செயல்களையும், கிருபையையும், இரட்சிப்பையும் நினைத்துப் பார்த்து, தேவன் தங்க ளுக்காகச் செய்ததை நினைத்து அவர்கள் களிகூரவேண்டியிருந்தது.

பண்டைய இஸ்ரவேலருடைய பண்டிகைகள் எல்லாமே இயேசுவைத்தான் சுட்டிக்காட்டின. அவருக்குள் நமக்கு என்னவெல்லாம் கொடுக்கப்பட்டிருக்கின்றன என்று சிந்தித்துப் பாருங்கள். கடினமான, வேதனையான சோதனைகளுக்குமத்தியிலும் கர்த்தருக்குள் மகிழ்ச்சியாக இருப்பதற்கு நாம் எவ்வாறு கற்றுக்கொள்ளலாம்? இத்தகைய நேரங்களில் நாம் மகிழ்ச்சியாக இருப்பது ஏன் முக்கியமானது?