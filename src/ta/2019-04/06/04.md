---
title:  வாசித்து, விளங்கப்பண்ணுதல்
date:   05/11/2019
---

`கேள்வி: நியாயப்பிரமாணப் புத்தகம் எவ்வாறு வாசிக்கப்பட்டது? நெகே 8:4-8.`

எஸ்றா வாசித்தபோது, 13 பேர் அடங்கிய இரு குழுவினர் அவ னோடு நின்றார்கள். முதல் 13 பேர் (நெகே 8:4) வேதவசனத்தை வாசிக்க உதவினார்கள்; அடுத்த 13 பேர் (நெகே 8:7) வார்த்தைகளை விளங்கப்பண்ணினார்கள். திறந்த வெளியில் இந்த ஏற்பாடு எவ்வளவு வெற்றிகரமாக இருந்ததெனத் தெரியவில்லை . வாசிக்க உதவினவர் கள் தங்களோடு டோராவை வைத்திருந்திருக்க வேண்டும். எபிரெய தோற்சுருள்கள் மிகவும் கனமானவை என்பதால், பிறர் உதவியால் தான் அவற்றை விரித்திருக்கமுடியும். மேலும், தனித்தனியே மக்கள் கூட்டத்தினரிடம் சென்று வாசித்திருக்கவேண்டும். காலை தொடங்கி, மதியம் மட்டும் வாசித்ததால், அங்கு நின்றிருந்த அனைவருக்கும் வாசிப்பதற்கு ஏதாவது வழியைக் கையாண்டிருக்க வேண்டும்.

அவர்கள் அர்த்தஞ்சொல்லி', 'வாசித்ததை விளங்கப்பண்ணி னார்கள்' என்று சொல்லப்படுகிறது. நெகே8:8. வேதவாக்கியங்களுக்கு விளக்கம் சொன்னதை அல்லது மொழிபெயர்த்துச் சொன்னதை இது குறிப்பிடலாம். அப்படித்தான் அவர்கள் செய்திருக்கவேண்டும். ஏனென்றால், பாபிலோனில் பல வருடங்கள் வாழ்ந்து, திரும்பியவர் கள் அவர்கள். அங்குள்ள பிரதான மொழி அரமெய்க். எனவே, எபி ரெய மொழியில் வாசித்தது அநேருக்கு, குறிப்பாக இளம் தலைமுறை யினருக்குப் புரிந்திருக்காது. வேதாகமத்திற்கு விளக்கம் சொன்ன வர்களும் கூட தங்கள் வாசிப்பால் பயனடைந்திருப்பார்கள். வேத வச னத்தைப் பிரசங்கித்து, விளக்கம் சொல்லும்போது, அவற்றை உண்மை யாகவே நம்ப ஆரம்பிப்போம்; கேட்கிறவர்கள் அவற்றை வாழ்க்கை யில் வாழ்ந்துகாட்டுமாறு, அது தூண்டும்.

`கேள்வி: அப் 8:26-38இல் நிகழ்ந்த சம்பவத்திற்கும், மேலே எருசலேமில் நிகழ்ந்த சம்ப வத்திற்கும் என்ன ஒற்றுமைகள் உள்ளன? இதில் நமக்குள்ள பாடங்கள் என்ன?`

`ஒவ்வொருவரும் தனிப்பட்ட விதத்தில் வேதவசனத்தை அறிந்திருக்கவேண்டும். எவ்வளவு பெரிய அதிகாரம்படைத்தவர்களாக இருந்தாலும், அவர்கள் சொல்வதைகண்மூடித்தனமாக ஏற்றுக் கொள்ளக்கூடாது என்பதை புரொட்டஸ்டன்டுகள் அறிவார்கள். ஆனாலும், வச னங்களுக்கு பிறர் கொடுக்கிற விளக்கங்களும் மக்களுக்கு ஆசீர்வாதமாக அமைவதில்லையா? நம் நம்பிக்கை தனிப்பட்ட விதத் தில் இருக்கவேண்டும் என்பது உண்மைதான்; அதேசமயம், பிறர் விளக்கம் சொல்வதாலும் வசனங்களைப் புரிந்துகொள்ள முடிகிறது அல்லவா?`