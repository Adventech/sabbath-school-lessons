---
title:  மேலும் படிக்க
date:   15/11/2019
---

தேவனுடைய பெரிய தயையால் தங்கள் மூதாதையர் செல்வச்செழிப்புடன் வாழ்ந்ததாக அந்த எபிரெயர்கள் சொன்னார்கள். நெகே 9:25. அவர்கள் ஏதேன் தோட்டத்தில் (ஆதி 2:15) இருந்ததுபோல களிகூர்ந்ததாக 'செல்வச்செழிப்பு என் பதற்கான மூலவார்த்தை குறிப்பிடுகிறது.

நாம் இழந்த நிலையை மீண்டும் பெறுவோமென சுவிசேஷம் சொல்கிறது. நாம் இறுதியாக இருக்கப்போகிற நிலையைச் சுட்டிக்காட்ட ஏதேனைவிடச் சிறந்த அடை யாளம் ஏதாவது இருக்கமுடியுமா? தேவன் எபிரெய மக்களை உயர்த்தி, விழுந்து போன உலகில் ஏதேனைப் பிரதிபலிக்கிறவர்களாக, பண்டைய உலகத்தினர் மத்தி யில் அவர்களை வைத்தார். சிறைப்பட்டு, திரும்பிய நிலையிலும் ஏதேனின் வாழ்க் கையைக் காண்கிற வாய்ப்பு இருந்தது. 'கர்த்தர் சீயோனுக்கு ஆறுதல் செய்வார்; அவர் அதின் பாழான ஸ்தலங்களையெல்லாம் தேறுதலடையச் செய்து, அதின் வனாந்தரத்தை ஏதேனைப்போலவும், அதின் அவாந்தரவெளியைக் கர்த்தரின் தோட் டத்தைப்போலவும் ஆக்குவார். 'ஏசாயா 51:3.

தேவன் தாம் வாக்குரைத்ததுபோல உலக ஆசீர்வாதங்களை ஏராளமாகக் கொடுத்தார். ஏதேனின் பரிபூரணத்தை அவை நினைவுபடுத்தின. அவர்கள் அனு பவிப்பதற்கே அவற்றைக் கொடுத்தார். மனிதர்கள் அனுபவிக்கும்படி இந்த உல கத்தை தேவன் சிருஷ்டித்திருந்தார்; தேவ ஆசீர்வாதத்தைப் பெற்ற பண்டைய இஸ்ர வேலர்கள் அதை அனுபவித்தார்கள். தேவனுடைய பெரிய தயையில் ஏதேனின் வாழ்க்கையை அவர்கள் அனுபவித்தது தவறல்ல; எந்தத் தேவனுடைய தயையில் களிகூர்ந்தார்களோ, அந்த தேவனை மறந்ததுதான் அவர்கள் செய்த தவறு. எசே 23:35. அவர்கள் பெற்ற ஆசீர்வாதங்கள் அவற்றைக் கொடுத்தவரை சுற்றிலுமிருந்த தேசத்தாருக்குப் பிரதிபலித்திருக்க வேண்டும். ஆனால், அந்த ஆசீர்வாதங்கள் மட்டும் இருந்தால் போதும் என்பதுபோல நடந்துகொண்டார்கள்.

**கலந்துரையாடக் கேள்விகள்**

`‘முள்ளுள்ள இடங்களில் விதைக்கப்பட்டவன், வசனத்தைக் கேட்கிறவனாயிருந் தும், உலகக்கவலையும் ஐசுவரியத்தின் மயக்கமும் வசனத்தை நெருக்கிப் போடுகிறதினால், அவனும் பலனற்றுப்போவான்' என்று இயேசு சொன்னார். மத் 13:22. ‘ஐசுவரியத்தின் மயக்கம்' என்று எதைக் குறிப்பிடுகிறார்? இந்த வாரம் நாம் படித்த பாவஅறிக்கைக்கும் இதற்கும் உள்ள தொடர்பு என்ன?`

`நெகே 9இன் ஜெபத்தில் தேவனை சிருஷ்டிகர், பாதுகாக்கிறவர் என்று ஜனங் கள் குறிப்பிடுகிறார்கள். அப்படியானால், தேவன் சிருஷ்டிகர் என்கிற கோட் பாடு நம் விசுவாசத்தில் எவ்வளவு முக்கியத்துவம் வாய்ந்த ஒன்றாகும்?`

`நம்முடைய பாவநிலையை நாம் ஒத்துக்கொள்ள வேண்டும். அதேசமயத்தில், நம்மை அதைரியப்படுத்தி, நம் விசுவாசத்தை ஒரேயடியாக நாம் விட்டுவிடு கிற அளவுக்கு சாத்தான் அந்த எண்ணத்தால் நம்மை நிறைத்துவிடக்கூடாது. இதில் ஒரு சமநிலையைக் கடைப்பிடிப்பதற்கு நாம் என்ன செய்யலாம்?`