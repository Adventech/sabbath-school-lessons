---
title:  நியாயப்பிரமாணமும் தீர்க்கதரிசிகளும்
date:   13/11/2019
---

`கேள்வி: தேவன் பெரிய தயாளராக இருந்தார் (நெகே 9:25); ஆனால் இஸ்ரவேல் எப்படி இருந்ததாக நெகே 9:23-31 சொல்கிறது?`

ஜெபப்பிரசங்கத்தின் அடுத்த பகுதியில் இஸ்ரவேலருக்கு தேவன் கொடுத்த கானான் தேசத்தைச் சுதந்தரித்து, அங்கு அவர்கள் வாழ்ந்த விதம் பற்றிப் பார்க்கிறோம். முற்றிலும் ஆயத்தமாக இருந்த தேசத்தை யும் நகரங்களையும் திராட்சத்தோட்டங்களையும் வயல்களையும் கொடுத்தார்; அவர்களுக்கோ நன்றியில்லை. ' புசித்துத் திருப்தியாகி கொழுத்தார்கள்.' நெகே 9:25. 'கொழுத்தல்' என்கிற வார்த்தை வேதாகமத்தில் ஒரு சில இடங்களில் மட்டும் வருகிறது (உபா 32:15; எரே 5:28); அதுவும் ஒருவரைப்பற்றி மோசமாகச் சொல்லப் பயன்படு கிறது.

'உம்முடைய பெரிய தயையினால் செல்வமாய்' மக்கள் வாழ்ந் திருக்கலாம்; ஆனால் தாங்கள் பெற்றிருந்தவைகளில் களிகூர்ந்தார் களே அல்லாமல் தேவனில் களிகூரவில்லை. சகலத்தையும் பெற்றி ருப்பதால் தேவனோடு நெருங்கி வாழ்ந்துவிட முடியாது. இதெல்லாம் எனக்கு இருந்தால் நான் சந்தோஷமாக வாழ்வேன்' என்று சிலசமயங் களில் நாம் நினைக்கலாம். இஸ்ரவேலருக்கு தேவன் அனைத்தையும் கொடுத்திருந்தார். அவற்றில் அவர்கள் களிகூர்ந்தார்கள்', ஆனால் தேவன் மேலான பற்று குறைந்தது. கொடுத்தவரை மறந்து, கொடுக்கப் பட்ட ஈவுகளில் மட்டும் நம் கவனம் நிலைத்துவிட வாய்ப்புள்ளது. இது ஒரு மோசமான வஞ்சகமாகும். அதற்காக, தேவன் நமக்குக் கொடுத் திருப்பவற்றில் சந்தோஷமாக இருக்கக்கூடாது என்று அர்த்தமல்ல. ஆனால் அவர் கொடுக்கிற ஆசீர்வாதங்கள்தாமே அவரோடு நம்மை நெருங்கச் செய்துவிடாது. நாம் கவனமாக இல்லாவிட்டால் அவை தடைகற்களாகவும் மாறலாம். இந்த அதிகாரத்தில், தேவனுக்கு உண்மையற்றவர்களாக நடந்த விதங்களை தலைவர்கள் அறிக்கையிடு கிறார்கள். இரண்டு விஷயங்களைக்குறிப்பிட்டு வலியுறுத்துகிறார்கள்.

1. தேவ பிரமாணத்தை இஸ்ரவேல் தள்ளியது
2. தீர்க்கதரிசிகளை உபத்திரவப்படுத்தியது.

அதாவது, தனி நபர்களும் தேசமும் பக்தியில் வளர பிரமாணமும் அவருடைய தீர்க்கதரிசிகளும் மிகவும் அவசியம். அதனால்தான் தேவனுடைய கற்பனைகளுக்குக் கீழ்ப்படிகிற மனுஷன், அதால் பிழைக்கிறான் என்றார்கள். நெகே 9:29; லேவி 18:5. மேலும், தீர்க்க தரிசிகள் மூலம் ஆவியானவர் பேசுவதாக வலியுறுத்தினார்கள்.

`நாம் பரிபூரணமாக வாழ்வதற்கு தேவன் தம் கற் பனைகளைக் கொடுத்திருக்கிறார்; அவருடைய சத்தியத்தைப் புரிந்து கொள்வதற்கு அவர் தம் தீர்க்கதரிசிகளை அனுப்பினார். இந்த ஈவுகளை நாம் எவ்வாறு பயன்படுத்தப்போகிறோம் என்பதே நமக்கு முன்னாலிருக்கும் முக்கியக் கேள்வியாகும்.`