---
title:  கடந்தகாலத்திலிருந்து பாடங்கள்
date:   12/11/2019
---

`கேள்வி: நெகேமியா 9:9-22இல் வரும் ஜெபப்பகுதியானது அந்த ஜெபத்தின் முந்தின பகுதியிலிருந்து எவ்வாறு வேறுபடுகிறது?`

தேவன் உண்மையுள்ளவரென்றும், இஸ்ரவேலரோ எகிப்திலும் வனாந்தரத்திலும் உண்மையற்று நடந்ததையும் ஜெபம் குறிப்பிடுகிறது. இஸ்ரவேலருக்கு தேவன் கொடுத்த பல்வேறு ஈவுகள் சொல்லப்படுகின் றன; ஆனால் அந்த ஈவுகளைப் பெற்ற பிதாக்களோ' அகங்காரமாய் நடந்து, கழுத்தைக் கடினப்படுத்தி, தங்கள் நடுவே தேவன் செய்த இரக்கமான செயல்களை மதிக்கவில்லை.

தோல்வியையும், அர்ப்பணிப்பில்லாமல் நடந்ததையும் மனிதர் கள் ஒத்துக்கொள்வதே பாவ அறிக்கையிலும் மனந்திரும்புவதிலும் முக்கிய அம்சங்கள். இந்த வசனங்கள் சுட்டிக்காட்டுகிற மக்கள் என்றோ வாழ்ந்தவர்களாக இருக்கலாம்; ஆனால் இதே பிரச்சனைகள் நம் ஒவ் வொருவரிடமும் இருப்பதை நாம் மறுக்கமுடியாது.

அவர்களுக்கும் நமக்கும் இங்குதான் சுவிசேஷம் கைகொடுக் கிறது. பாவ அறிக்கை நம்மை இரட்சிப்பதில்லை; நமக்காக கிறிஸ்து பலியானதே நம்மை இரட்சிக்கிறது. கிறிஸ்துவால் மட்டுமே நாம் நீதி மான்களாக்கப்படுவதை பாவ அறிக்கை - மனந்திரும்புதல் மூலம் ஒத்துக் கொள்கிறோம். 'மனந்திரும்பி, விசுவாசத்தோடு கிறிஸ்துவை நம் இரட்சகராக ஏற்றுக்கொள்ளும்போது, ஆண்டவர் நம் பாவங்களை மன்னிக்கிறார்; நியாயப்பிரமாணத்தை மீறுவதின் தண்டனையைப் போக் குகிறார். அப்போது பாவியானவன் நீதிமானாக தேவனுக்கு முன் நிற்க முடிகிறது; பரலோகத்தின் தயவைப் பெறுகிறான்; ஆவியானவர் மூலமாக பிதாவோடும் குமாரனோடும் ஐக்கியத்தைப் பெறுகிறான்.'- EGW, 3SM, p 191.

நாம் நம் பாவங்களை அறிக்கையிடுமாறும் மனந்திரும்புமாறும் தேவ தயவு ஏவுவதால், தேவவல்லமையால் அந்தப் பாவங்ளை உதறித் தள்ள நாம் தீர்மானிக்கவேண்டும்.

இஸ்ரவேலர் கடினகழுத்துள்ளவர்களாக இருந்தார்கள்; தேவன் அன்புள்ளவராக இருந்தார். இஸ்ரவேல் தேசத்திற்கு தேவன் செய்ததை எண்ணிப்பார்த்தபோது, கடந்தகாலத்தில் தங்களுக்காக எவ்வளவோ செய்தவர், தற்போதும், எதிர்காலத்திலும் தங்களைப் பார்த்துக்கொள் வாரென உணர்ந்தார்கள். அதனால்தான் வரலாற்றில் தேவன் செயல் பட்டதை மக்கள் எப்போதும் நினைக்கவேண்டியிருக்கிறது. அதை மறந்த சமயங்களில் எல்லாம் பிரச்சனையில் சிக்குகிறோம்.

`தேவன் உங்கள் வாழ்க்கையில் செயல்பட்டதை எப்போதெல்லாம் உறுதியாக நம்பியிருக்கிறீர் கள்? அடுத்தமுறை போராட்டம் வரும்போது, எவ்வாறு முந்தைய அனுபவங்களிலிருந்து தைரியத்தைப் பெறலாம்; நீங்கள் முற்றிலும்தைரியமிழந்து, முடங்கி, எதிர்காலம்பற்றி பயந்து போய் இருக்கிற சமயத்திலும் தேவனுடைய தயவில் நம்பிக்கைவைப்பதற்கு என்ன செய்ய லாம்?`