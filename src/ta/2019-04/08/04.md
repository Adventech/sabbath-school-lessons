---
title:  உடன்படிக்கையின் அமைப்புமுறை
date:   19/11/2019
---

வேதாகம உடன்படிக்கைகளில் குறிப்பிடத்தக்க ஓர் அமைப்பு இருப்பதை வேதவல்லுநர்கள் கண்டுபிடித்திருக்கிறார்கள். முற்கால ஏத்தியர்களின் உடன்படிக்கைகளிலும் இந்த அமைப்பைக் காணலாம்.

**பண்டைய உடன்படிக்கைகளில் பின்வரும் பகுதிகள் இருந்தன:** 

1.	தோற்றுவாய் (உடன்படிக்கை செய்கிறவர் யார்?)
2.	வரலாற்று அறிமுகம் (முந்தைய உறவு விளக்கப்படுதல்) 
3.	நிபந்தனைகள் அல்லது சட்டங்கள்
4.	ஆசீர்வாதங்களும் சாபங்களும்
5.	சாட்சிகள்
6.	விசேஷித்த ஏற்பாடு அல்லது உடன்படிக்கையில் கையெழுத்திடுதல்

அவர்களுக்கு பரிச்சயமாகியிருந்த இதே முறையில் இஸ்ரவேல ரோடு தேவன் உடன்படிக்கைசெய்தார். உபாகமம் புத்தகம் முழுவதுமே ஓர் உடன்படிக்கை அமைப்பில்தான் எழுதப்பட்டுள்ளது. தேவனோடு புதிய உடன்படிக்கை உறவில் இணையும்படி ஜனங்களை மோசே அழைப்பதை அங்கே காணலாம். 

**உபாகம உடன்படிக்கையில் உள்ள அமைப்பு:** 

1.	தோற்றுவாய் (உபா 1:1-5) 
2.	வரலாற்று அறிமுகம் (உபா 1:6-4:43)
3.	நிபந்தனைகள் அல்லது கட்டளைகள் (உபா 4:44-26:19) 
4.	ஆசீர்வாதங்களும் சாபங்களும் (உபா 27-30)
5.	சாட்சிகள் (உபா 30:19) 
6.	விசேஷித்த ஏற்பாடு (உபா 31:9-13)

யோசுவாமூலம் புதுப்பிக்கப்பட்ட உடன்படிக்கையிலும் இந்த அமைப்பைக் காணலாம்.

`கேள்வி: இந்த உடன்படிக்கை அமைப்புமுறையை யோசுவா 24இல் சொல்லப்படும் உடன்படிக்கையில் எவ்வாறு காணமுடிகிறது?`

**யோசுவா புதுப்பித்த உடன்படிக்கையில் உள்ள அமைப்பு:**

1.	தோற்றுவாய்: தேவன் தம்மை Mஇஸ்ரவேலின் தேவனாகிய கர்த்தர்ù என்கிறார். யோசு 24:2. 
2.	ஒரு நீண்ட வரலாற்று அறிமுகப் பகுதி. கடந்தகாலத்தில் தேவன் அவர்களுக்குச் செய்த வற்றை யோசுவா சொல்கிறார். யோசு 24:2-13. 
3.	நிபந்தனைகள் அல்லது கட்டளைகள் சொல்கிறார். யோசு 24:14, 15,23. 
4.	ஆசீர்வாதங்களும் சாபங்களும் சொல்கிறார். யோசு 24:19,20.
5.	இறுதியாக, விசேஷித்த ஏற்பாடு சொல்லப்படுகிறது. யோசு 24:25,26. 

இஸ்ரவேலரை தேவன் கடந்தகாலத்தில் நடத்திய விதத் தையும், உடன்படிக்கையின் நன்மையை அனுபவிக்க அவர்கள் செய்ய வேண்டியதையும் உணர்த்துவதற்கு உடன்படிக்கையின் அடிப்படை அமைப்புமுறை அங்குப் பயன்படுத்தப்பட்டுள்ளது.

`யோசுவா 24:15இல் சொல்லப்படும் நியதி என்ன? இன்று நம் வாழ்வில் இதை எவ்வாறு அப்பி யாசிக்கலாம்?`