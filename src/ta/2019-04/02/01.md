---
title:  நெகேமியா
date:   05/10/2019
---

### இவ்வார ஆராய்ச்சிக்கு
நெகேமியா 1,2; உபா 7:9: சங் 23:1-6: எண் 23:19.

> <p>மனன வசனம்</p>
> இந்த வார்த்தைகளைக் கேட்டபோது நான் உட்கார்ந்து அழுது, சில நாளாய்த் துக்கித்து, உபவாசித்து, மன்றாடி, பரலோகத்தின் தேவனை நோக்கி, "பரலோ கத்தின் தேவனாகிய கர்த்தாவே, உம்மில் அன்புகூர்ந்து, உம்முடைய கற்பனைகளைக் கைக்கொள்ளுகிறவர்களுக்கு, உடன்படிக்கையையும் கிருபையையும் காக்கிற மகத்து வமும் பயங்கரமுமான தேவனே” (என்றேன்). நெகேமியா 1:4,5.

சிறைப்பட்டுப் போயிருந்தவர்களில் இரண்டு கூட்டத்தினர் யூதா வுக்குத் திரும்பியிருந்தார்கள். அதன்மூலம், எபிரெய தேசத்தார்பற்றிய தேவனுடைய வாக்குத்தத்தம் நிறைவேற ஆரம்பித்திருந்தது.

இறுதியாக ஒரு கூட்டத்தாரை தேவன் ஆயத்தப்படுத்தி வந்தார். அவர்கள் போய் ஒரு பிரச்சனையைத் தீர்த்துவைக்க வேண்டியிருந்தது. முதல் இரு கூட்டத்தாரும் எருசலேமுக்குச் சென்று, அதைத் திரும்பக் கட்டினார்கள்; தேவாலயக் கட்டுமானமும் முடிந்தது. ஆனால், பக்கத்து தேசத்தார் எதிர்த்ததால், நகரக்கட்டுமான வேலை பாதியிலேயே விடப் பட்டிருந்தது. முன்பிருந்ததுபோல இஸ்ரவேலர் வல்லமைமிக்க ஒரு தேசத்தாராக மாறக்கூடுமெனப் பயந்து, நகரத்தையும் அதன் சுவர் களையும் கட்டுவதற்கு தடை செய்தார்கள். எஸ்றா 4:6-24. இஸ்ரவேலர் திரும்பிவந்ததைக் கண்டு பயந்து, எப்படியாவது தடுக்க முயன்றனர். ஆனால், எதைச் செய்யும்படி தேவன் தம் மக்களை அழைத்திருந்தாரோ அதைப் பாதியிலேயே நிறுத்துவது தேவனுடைய சித்தமல்ல.

எனவே, தம் சித்தப்படி செய்து, தம் நோக்கத்தை நிறைவேற்றுகிற ஒருவனை தேவன் ஆயத்தப்படுத்தினார். அவன் பெயர் நெகேமியா. அவனையும், கர்த்தருக்காக அவன் செய்த பணியையும் பார்ப்போம்.

_2019, அக்டோபர் 12 வகுப்புக்காகப் படிக்கவேண்டிய பாடம்_