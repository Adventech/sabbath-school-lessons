---
title:  நெகேமியாவுக்கு கெட்ட செய்தி வருகிறது
date:   06/10/2019
---

ஒரு விதத்தில் பார்த்தால், தானியேல் புத்தகத்தைப் போல நெகேமியாவின் புத்தகமும் ஒரு கெட்ட செய்தியோடு ஆரம்பிக்கிறது. தானி 1:1,2. பலர் தங்களுடைய மூதாதையரின் தேசத்திற்குச் சென்றிருந் தார்கள்; ஆனால் அங்கு அவர்களது நிலை மோசமாக இருந்தது.

`கேள்வி: நெகேமியா மிகவும் துக்கித்ததற்கு காரணம் என்ன? நெகேமியா 1:1-4. அந்தக் கெட்ட செய்தியைக் கேட்டதும் அவர் எவ்வாறு நடந்துகொண்டார்?`

சிறைப்பட்டுச் சென்றவர்களில் சிலர், பெர்சிய சாம்ராஜ்யத்தின் நான்கு நிர்வாகமையங்களில் ஒன்றான சூசானுக்குக் கொண்டு செல்லப் பட்டார்கள். அங்கு அரண்மனை பானப்பாத்திரக்காரனாக நெகேமியா வேலை செய்தான். நெகேமியா 1:2இல், என் சகோதரரில் ஒருவனாகிய ஆனானி' என்று குறிப்பிடுகிறான். இரத்த சம்பந்தமுள்ள ஓர் உறவின னாக இருக்கலாம். அல்லது, சகநாட்டவர் என்று நெகேமியா அவ்வாறு குறிப்பிட்டிருக்கலாம். கி.மு. 445ம் ஆண்டு, நவம்பர் பாதியிலிருந்து டிசம்பர் பாதிக்குள் அந்தச் சந்திப்பு நடந்திருக்கலாம். அதாவது எஸ்றா எருசலேமுக்குத் திரும்பிச்சென்று 13 வருடங்கள் கழித்து. எருசலேமில் நிலைமை மோசமாகியிருந்தது. எருசலேமைத் திரும்பக்கட்டுவது இய லாமல் போனது. நகரத்தின் அலங்கங்களை எதிரிகள் உடைத்துப் போட்டார்கள். எனவே பாதுகாப்பின்றி, பாழ்நிலமாக நகரம் கிடந்தது. இந்தச் செய்தியை நெகேமியாவிடம் ஆனானி சொன்னான்.

ஆனால், ஆற்றுக்கு அப்புறத்தில் இருந்தவர்கள் புகார் கொடுத் ததின்பேரில் கட்டுமானத்தை நிறுத்தச் சொல்லி, திரும்பிச் சென்றிருந்த மக்களின் நம்பிக்கையைத் தகர்த்தது அர்தசஷ்டா ராஜாதான். எஸ்றா 4. அந்தச் செய்தி நெகேமியாவின் காதுக்கு எட்டியிருக்கலாம். ஆனால், ஆனானி மூலம் அதை உறுதி செய்கிறான்.

தேவாலயம் திரும்பக் கட்டப்பட்டிருந்தது. ஆனால், அது முற்றி லும் செயல்படவில்லை . ஏனெனில், ஆலய ஆராதனையை நடத்த வேண்டியவர்கள் எருசலேமில் வாழமுடியவில்லை. தேவனை மகி மைப்படுத்தவே மக்கள் எருசலேமுக்குத் திரும்பிச்சென்றிருந்தார்கள். ஆனால், யூதர்கள் அவ்வாறு செய்யவில்லை. மாறாக, எதிர்ப்புக்கும் எதிரிகளுக்கும் பயந்து, தேவனுடைய வீட்டையும் பரிசுத்த நகரத்தை யும் அப்படியே விட்டிருந்தார்கள். இந்தச் செய்திதான் நெகேமியாவின் ஆத்துமாவைப் பாரப்படுத்தியது; துக்கத்தைக் கொடுத்தது.

நெமிேயா தேவனிடம் ஓடுகிறான். 'யூதமக்களுக்கு விசுவாச மில்லை; அவர்கள் கோழைகள்' என்று குறை கூறவில்லை; அந்த நிலையை மாற்ற முடியாதென்று இருக்கவுமில்லை. முழங்கால்படி யிட்டு, உபவாசமிருந்து, ஜெபிக்க ஆரம்பித்தான்.

`இந்தக் கெட்ட செய்தியைக் கேட்டதும் நெகேமியா அழுது, உபவாசமிருந்து, ஜெபித்தான். சோதனையான நேரங்களில் நாமும் தேவனிடம் முறையிடவேண்டும் என்று இதிலிலிருந்து எவ்வாறு அறிந்துகொள்ள முடிகிறது?`