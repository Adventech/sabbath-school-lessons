---
title:  நெகேமியா மனந்திறத்தல்
date:   08/10/2019
---

நெகேமியா ராஜாவுக்குப் பானபாத்திரக்காரன். நெகே 1:11. இது சாதாரண ஒரு வேலைபோலத் தெரியலாம். ஆனால், பானபாத்திரக் காரர்கள் எப்போதும் ராஜாவிடம் செல்லலாம் என்பதால், அவர்களுக்கு செல்வாக்கு அதிகம். ராஜாவுக்கு வியாதியோ, மரணமோ நேரிடாமல் இருக்க, தாங்கள் ருசிபார்த்தபின்னர்தான் பானங்களைக் கொடுப்பார் கள். "பானபாத்திரக்காரர்களை பெர்சியர்கள் மிகவும் மதித்தார்கள்; உயர் அதிகாரிகள் போலக் கருதினார்கள்'' என்று ஹெரோடாடஸ் குறிப் பிடுகிறார். உதாரணமாக, அசீரிய ராஜாவாகிய எசரத்தோனின் பான பாத்திரக்காரன் அசீரியாவின் முதல் அமைச்சராகவும் இருந்தான். எனவே, பெர்சிய ராஜ்யத்தில் நெகேமியா உயர்பதவியில் இருந்தார். எப்போதும் ராஜாவிடம் செல்கிற வசதி இருந்ததால், யூதாவின் நிலை குறித்த ராஜாவிடம் சொல்ல தன்னைப் பயன்படுத்தும்படி ஜெபித்தான்.

`கேள்வி: நெகேமியா உபவாசமிருந்து, ஜெபித்ததின் விளைவு என்ன? நெகே 2:1-8.`

நிசான் மாதத்தில் ஜெபத்திற்குப் பதில் கிடைத்தது. அதாவது, கி.மு 444இல், ஏப்ரல் மாதமாக இருக்க வேண்டும். எருசலேமின் அவல நிலைகுறித்து ஆனானியும் யூதர்கள் சிலரும் நெகேமியாவிடம் சொல்லி நான்கு மாதங்கள் கடந்திருக்கவேண்டும். நான்கு மாதங்கள் நெகேமியா உபவாசித்து, ஜெபித்துவந்தான்; தேவனிடமிருந்து பதில் வரவில்லையே என்று ஒவ்வொரு நாளும் எண்ணியிருக்கலாம். ஆனால், தேவன் எப் போதுமே சரியான நேரத்தில் செயல்படுவார். நெகேமியா சொல் வதைக் கேட்கவும், அனுகூலமாகப் பதிலளிக்கவும் ராஜாவை தேவன் ஆயத்தப்படுத்தினார்.

தன் பானப்பாத்திரக்காரனை ஒரு தேசத்தின் ஆளுனராக நியமிப் பது அங்கே வழக்கமாக நடக்கிற ஒன்றுதான். நெகேமியாமூலம் தேவன் பேசி, பெர்சிய ராஜாவான முதலாம் அர்தசஷ்டாவின் மனதில் ஏவி , யூத மாகாணத்தின் ஆளுனராக நெகேமியாவை நியமிக்கச் செய் கிறார். ராஜஸ்திரீயும் உடனிருந்தாள் என்பதால், அது ஒரு தனிப்பட்ட சந்தர்ப்பம்; ஏனென்றால், வழக்கமான விருந்து வேளைகளிலெல்லாம் கலந்துகொள்வது ராணிக்கு வழக்கமல்ல. எடுத்ததும் எருசலேம் என்கிற பெயரை நெகேமியா சொல்லவில்லை; அப்படிச் சொல்லி யிருந்தால் ராஜாவின் முன்அபிப்பிராயக் கருத்துகள் தலைதூக்கி யிருக்கும்; ஆனால் தனிப்பட்ட விஷயம்போல உணர்வு பூர்வமாக வேண்டிக்கொள்கிறார். அதன்பிறகு, எருசலேம்பற்றிக் குறிப்பிட்ட போது, அது ராஜாவுக்குப் பெரிதாக தெரியவில்லை .

`பாபிலோனில் தானியேலின் நிலைமைக்கும், பெர்சிய அரசவையில் நெகேமியாவின் நிலை மைக்கும் உள்ள ஒற்றுமை என்ன? நெகேமியாவின்மேல் ராஜாவுக்கு நல்ல அபிப்பிராயம் இருந்தது; இதிலிருந்து நெகேமியாவின் குணம்பற்றி என்ன தெரிகிறது?`