---
title:  நெகேமியாவின் ஜெபம்
date:   07/10/2019
---

`கேள்வி: நெகேமியாவின் ஜெபத்தை வாசியுங்கள். நெகேமியா 1:5-11. என்னவெல்லாம் சொல்லி ஜெபிக்கிறான்? பாவம் செய்தவர்களில் தன்னையும் ஒருவனாக அவன் குறிப்பிடுவது ஏன்?`

* (1) தேவனே நீர் மகத்துவர்; இரக்கம்காட்டும். நெகேமியா 1:5.
    * (2) எனக்குச் செவிகொடும். நெகேமியா 1:6.
        * (3) பாவ அறிக்கை . நெகேமியா 1:7,8.
            * (4) உம் வாக்குத்தத்தங்களை நினைத்தருளும். நெகேமியா 1:9.
        * (3) நீர் எங்களை மீட்டுக்கொண்டீர். நெகேமியா 1:10.
    * (2) எனக்குச் செவிகொடும். நெகேமியா 1:11.
* (1) தேவனே, செழிப்பையும் இரக்கத்தையும் கட்டளையிடும். நெகேமியா 1:11.

நெகேமியாவின் ஜெபம் ஓர் அருமையான எடுத்துக்காட்டு. தேவ னுடைய மகத்துவத்தையும், தங்களுடைய பாவநிலையையும் சொல்லி விட்டு, உதவி கேட்டு முடிக்கிறான். தானியேலின் ஜெபத்தைப் போல உள்ளது. தானி 9. அந்த ஜெபத்தை நெகேமியா மனப்பாடமாக வைத் திருக்கலாம். எடுத்ததும் நெகேமியா உதவிகேட்கவில்லை ; தேவனு டைய மகத்துவத்தையும் மாட்சிமையையும் சொல்லி ஆரம்பிக்கிறான். தேவன் தம் உடன்படிக்கையைக் காக்கிறார்; தம்மில் அன்புகூருகிறவர் கள்மேல் இரக்கம்காட்டுகிறார் என்பதையும் சுட்டிக்காட்டுகிறான். அதா வது, தேவன் எப்போதுமே உண்மையுள்ளவராக இருந்திருக்கிறார், இப் போது மட்டும் அவர் மாறப்போவதில்லை என்று நினைவூட்டுகிறான்.

ஜெபத்தில் கியாஸம் எனும் ஒரு விசேஷித்த அமைப்பு உள்ளது. (மேலே சுட்டிக் காட்டப்பட்டுள்ளது). வசனம் 9 அதன் மையப்பகுதி. அங்கு தேவனுடைய வாக்குறுதிகளைச் சொல்லி ஜெபிக்கிறான். 'நினைத்தருளும்' என்கிறான். அதாவது, 'நாங்கள் உண்மையற்றவர் களாக நடந்தால் எங்களைச் சிதறடிப்பதாகவும், ஆனால் எங்களை மீண்டும் திரும்பப்பண்ணி, அனைத்தையும் சரிசெய்வதாகவும் நீர் வாக்களித்திருப்பதை நினைத்தருளும். நாங்கள் சிதறடிக்கப்பட்டோம், இப்போது உம் மிடம் வருகிற எங்களை மீண்டும் புதுப்பிப்பதாக நீர் கொடுத்திருக்கிற வாக்குறுதியை நிறைவேற்றும்' என்கிறான். தேவ னுடைய வாக்குறுதிகளைப் பற்றிக்கொண்டு, அவற்றை தேவனிடம் சொல்லி ஜெபிக்க நெகேமியா பயப்படவில்லை. தேவன் தந்த வாக் குறுதிகள் அவருக்கு ஞாபகமிருக்காது என்று அர்த்தமில்லை. அவர் வாக்குறுதிகளைப்பற்றிக்கொள்ள நாம் விரும்பும்போது அவர் மகிழ்ச்சி யடைகிறார். அவற்றை நாம் நம்புவதையும், சத்தமாக அவரிடம் சொல் வதையும் விரும்புகிறார். தேவனுடைய வாக்குறுதி களைச் சொல்லும் போது, அவற்றின் மேலுள்ள நம் நம்பிக்கை அதிகரிக்கிறது; எல்லாமே நம்பிக்கையற்றதாகத் தோன்றுகிற சமயங்களில் இது முக்கியம்.

`தேவனுடைய எந்தெந்த வாக்குறுதிகளைப்பற்றிக்கொள்ள விரும்புகிறீர்கள்? தேவனுடைய வாக்குறுதிகளைப் பற்றிக்கொள்ளாமல் பின்வாங்கினால், ஏதாவது நம்பிக்கையுண்டா?`