---
title:  பணிசெய்ய நெகேமியா ஆயத்தம்செய்தல்
date:   10/10/2019
---

இந்தப் பணிக்கு நெகேமியாவை அழைத்தவர் தேவன்; எனவே, அதற்குத் தேவையான அனைத்தையும் தேவன் செய்யவிருந்தார். நெகேமியாவுக்கு தேவனுடைய வாக்குத்தத்தங்கள் ஆயுதங்களாக இருந்தன; தேவனுடைய அழைப்பில் நிச்சயத்தோடிருந்தான்; அதனால் பணியில் துணிந்து இறங்கினான். ஆனாலும் கவனமாக, ஜெபத்தோடு செயல்பட்டான். அதாவது, தேவன் தன்னுடன் இருப்பதை அறிந்திருந் தாலும், தான் செய்யவேண்டியதை யோசித்துச் செய்யாமலிருக்க வில்லை .

`கேள்வி: அலங்கத்தைத் திரும்ப எடுத்துக் கட்டுவதற்குமுன்பாக, நெகேமியா செய்த ஆயத்தப்பணி என்ன? நெகே 2:11-20.`

**தலைமைத்துவப் பாடங்கள்**

- பாடம் 1:"எருசலேமுக்காகச் செய்யும்படி தேவன் மனதிலே வைத்ததை" நெகேமியா யாரிடமும் சொல்லவில்லை . நெகே 2:12. எதிரிகளுக்கு மட்டுமல்ல, யூதத்தலைவர்களுக்கும் சொல்லவில்லை. செய்யவேண்டி யதை அறியும்படி, ஆய்வுப் பணியைத் தொடங்குகிறான்.
- பாடம் 2: எதையும் சொல்வதற்கு முன்பாக, முன் ஆயத்தத்தைச் செய்து, செய்யவேண்டிய வேலைகளைத் திட்டமிடுகிறான்.
- பாடம் 3: பணிபற்றிப் பேசத்துவங்கும்போது முதலில், அந்த முயற்சி யில் தேவன் இதுவரையிலும் நடத்தி வந்ததையும், பிறகு ராஜா சொன்ன வார்த்தைகளையும் தெரிவிக்கிறான். அவர்களிடம் அர்ப்பணிப்பை எதிர்பார்ப்பதற்கு முன்பாக அவர்களை ஊக்கப்படுத்துகிறான். எதிர்ப்பு கள் உருவாகவிருந்த நிலையில், யூதர்கள் அந்த வேலையைச் செய்யத் தீர்மானித்து வந்தது ஓர் அற்புதம்தான். நெகேமியா உபவாசித்து, ஜெபித்தபோது ராஜாவை மட்டுமல்ல, யூதமக்களையும் தேவன் ஆயத்தப்படுத்தியிருக்கிறார். அவர்கள் துணிச்சலாகவும் தைரியமாக வும் இணங்கி வருவதற்கு ஆயத்தப்படுத்தியிருக்கிறார்.

`கேள்வி: நெகேமியாவின் விசுவாசம்பற்றி நெகே 2:19,20 சொல்வது என்ன? உபா 7:9; சங் 23:1-6; எண் 23:19 போன்ற வசனங்கள் எவ்வாறு நெகேமியாவுக்கு உதவியிருக் கலாம்?`

நாம் யார், நம்முடைய உண்மையான நம்பிக்கை என்ன என்பதை நம் பேச்சு காட்டிவிடும். தைரியமூட்டும் வார்த்தைகளைப் பேசுவது நெகேமியாவின் வழக்கம். மக்கள் தன்னைப் பரியாசம்பண்ணி, சிரித்த போதும், தான் பேசுகிற பேச்சுக்களில் தேவனைச் சுட்டிக்காட்டவும், அவரை மகிமைப்படுத்தவும் அவன் பயப்பட்டதே இல்லை.

`எதிரிகள் தங்கள்மேல் வெறுப்புடன் இருந்தது அவனுக்குத் தெரியும். ஆனாலும், விழுங்கிப் பேசுவதும், தேவனுடைய நாமத்தைத் தவிர்த்துவிட்டுப் பேசுவதும் அவனிடம் இல்லை. எகிப்தில் இருந்த யோசேப்பைப்போல, தேவனை நம்பாத மக்கள்மத்தியில் தேவனைப்பற்றிப் பேசுவதற்கு நெகேமியா பயப்படவே இல்லை. என்ன நினைக்கிறீர்கள்?`