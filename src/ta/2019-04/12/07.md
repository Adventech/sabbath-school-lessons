---
title:  மேலும் படிக்க
date:   20/12/2019
---

‘தேவன் நியமித்த கடமைகளைக் களைப்பின்றி நிறைவேற்றுவது மெய்ப் பக்தியின் ஒரு முக்கிய அம்சமாகும். தேவ சித்தத்தை நிறைவேற்றக் கிடைக்கும் தருணங்களை அவருடைய கருவிகளாக மனிதர்கள் பிடித்துக்கொள்ள வேண்டும். சரியான நேரத்தில்  துரிதமும் தீர்மானமுமாகச் செயல்பட்டால், மகிமையான வெற்றி களைப் பெறலாம். தாமதமும் அலட்சியமும் தேவனுக்கு அவமதிப்பையும் தோல்வி யையும் கொண்டுவரும். சத்தியத்தின் நோக்கத்திற்காக நிற்கும் தலைவர்கள், அக்கறையற்றும் குறிக்கோளற்றும் இருந்து, வைராக்கியம் காட்டாவிட்டால் சபையும் அக்கறையற்று, சுறுசுறுப்பின்றி விளங்கும்; சிற்றின்ப நாட்டம்கொள்ளும்.  தேவனை யும் அவரை மாத்திரமுமே சேவிக்கும் பரிசுத்த நோக்கத்தால் அவர்கள் நிறைந்திருந் தால், மக்களும் ஒருங்கிணைந்து, நம்பிக்கையோடும் ஆர்வத்தோடும் காணப்படு வார்கள்.’ 

‘ வேதவசனம் கூர்மையானது; தெளிவும் நிறைந்தது.  பாவமும் பரிசுத்தமும் அருகருகே வைக்கப்பட்டுள்ளன. அவற்றைப் பார்த்து, ஒன்றை நாம் தெரிந்துகொள்ள லாம். இன்னொன்றை விலக்கிவிடலாம். சன்பல்லாத்து-தொபியாவின் வஞ்சகத் தையும் பொய்களையும் பகையையும் குறித்து விவரிக்கும் அதே பக்கங்களில் எஸ்றா மற்றும் நெகேமியாவின் தற்தியாகத்தையும் அர்ப்பணிப்பையும் உண்மையையும் பற்றிய விவரங்கள் உள்ளன. அவர்களில் யாரைப்  பின்பற்றப் போகிறோம் என்ப தைத் தெரிந்துகொள்ளும் சுதந்தரம் நம்முடையது. தேவ கற்பனைகளை மீறுவதால் ஏற்படும் மோசமான விளைவுகளும், கீழ்ப்படிதலால் கிடைக்கும் ஆசீர்வாதங்களும் எதிர்எதிரே வைக்கப்பட்டுள்ளன. ஒன்றால் உபத்திரவம் அனுபவிக்கப்போகிறோமா? அல்லது மற் றொன்றால் சந்தோஷம் அனுபவிக்கப்போகிறோமா? இதை நாம்தாம் தீர்மானித்தாகவேண்டும். ‘ - EGW, PK, p 676.

**கலந்துரையாடக் கேள்விகள்**

`1	பெரும்பாலான இஸ்ரவேலர்கள் தேவனுக்கு முதலிடம் கொடுக்கவில்லை. அதனால்தான் அஞ்ஞானிகளை மனைவிகளாகக் கொண்டார்கள். அவர்களை அப்படியே நெகேமியா விட்டுவிடவில்லை. அவர்களில் மாற்றத்தை ஏற் படுத்தமுடியும் என்கிற நம்பிக்கையோடு கடிந்துகொண்டு, சீர்திருத்தினான். உண்மையாகவே அவர்களில் மாற்றம் நிகழ்ந்ததா? நடத்தையில் மாற்றம் காணப்பட்டாலும், உள்ளத்தில் மாற்றம் உண்டானதா? தேவன் மேலான அர்ப்பணிப்பில் வளர்ந்தார்களா? அநேகர் மெய்யாகவே மனம் மாறவில்லை என்பதற்கு என்ன ஆதாரம் உள்ளது? இருதயத்தில் மாற்றம் அவசியமென் பதை அவர்களுடைய தவறுகளிலிருந்து எவ்வாறு அறியமுடிகிறது?`

`2	யோசிக்காமல் திருமணம்செய்து, அதால் பிரச்சனைகளைச் சந்தித்துவருகிற சபை விசுவாசிகளுக்கு எவ்வாறெல்லாம் நாம் உதவிசெய்யலாம்?`

`3	தேவனுடைய நியதிகள் மாறாதவை; பூரணமானவை. ஆனால், கலாச்சாரங்கள் அதிகம் மாறுபடுகின்றன. நம் வாழ்விலும் வாழ்க்கைச் சூழல்களிலும் தேவ நியதிகளின்படி நடக்கும்போது, இந்த வித்தியாசங்களை மனதில் வைத் திருப்பது ஏன் முக்கியமாகும்?`