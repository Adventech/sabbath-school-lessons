---
title:  திருமணம் இன்று
date:   19/12/2019
---

கலப்புத் திருமணம்பற்றி எஸ்றா, நெகேமியாவில் படித்தோம்; எனவே,  திருமணத்தில் தேவன் மிகுந்த அக்கறைகாட்டுவதும், நாமும் அக்கறை காட்டவேண்டும் என்றும் தெரிகிறது. நல்ல வாழ்க்கைத் துணை கிடைக்க ஜெபிக்கவேண்டும், அதற்கான தீர்மானம் செய்யும் போது தேவனையும் சேர்க்கவேண்டும். தேவநியதிகளுக்கு உண்மை யுடன் நடந்தால், வருத்தமும் இக்கட்டும் நேரிடாமல் தப்பலாம்.

`கேள்வி: அவிசுவாசியான ஒருவரைத் திருமணம்செய்த கிறிஸ்தவருக்கு பவுல் தரும் ஆலோசனை என்ன? அத்தகைய திருமணங்களை நாம் எவ்வாறு அணுகவேண்டும்? 1கொரி 7:10-17.`

அவிசுவாசியைத் திருமணம்செய்தவர் என்ன செய்யவேண்டு மென வேதாகமத்தில் விரிவான விளக்கமில்லை. எனவே, எஸ்றா சொல்கிற சம்பவத்தை வைத்து, அவர்களைவிட்டுப் பிரியவேண் டும் என்று சொல்வது சரியல்ல; அது வேதவசனத்தின் நோக்கத்திற்கும் நியதிகளுக்கும் மாறானதாகும். எஸ்றா-நெகேமியா கால நிகழ்வுகள் வரலாற்றில் ஒரு தனிப்பட்ட தருணம்; அது தேவசித்தப்படி நிகழ்ந்த ஒன்று. எஸ்றா 10:11. ஏனென்றால், இஸ்ரவேலரின் எதிர்காலமும், தொழுகையும் கேள்விக்குரியாகியிருந்தது. ஜீவனுள்ள தேவனைத் தொழுபவர்கள் என்கிற அடையாளத்தை இழந்துகொண்டிருந்தார்கள்.

எஸ்றா, நெகேமியா காலத்தில்தான் எகிப்திலுள்ள எலிபன்டைன் தீவில் யூதர்கள் குடியேறினார்கள்; அப்போது கலப்புத் திருமணம் அனு மதிக்கப்பட்டது; அதனால் யாவேயின் மார்க்கமும் அப்பகுதியின் அனத் தேவதையின் மார்க்கமும் கலந்த ஒரு மார்க்கம் உருவாயிற்று. அதனால் மேசிய வம்சம் அழியும் நிலை உருவானது. அதனால்தான் விசுவாசி ஒருவன் அவிசுவாசியைத் திருமணம் செய்தால் அத்திருமணம் செல்லுபடியாகாதென அறிவிக்கப்பட்டது. மேலும் திருமண நுகத்தில் பிணைக்கப்படுகிற இருவரையும் தேவன் சரிசமமாகக் கருதுகிறார். தேவன்மேல் அர்ப்பணிப்பில்லாத ஒருவரைத் திருமணம்செய்யும் போது சாத்தான் மகிழ்கிறான்; இருவரும் ஒரே விசுவாசமுடையவர் களாக இருந்தால் தேவனுடைய ஊழியப்பணியில் அவர்கள் உறுதியாக இருப்பார்களென்பது அவனுக்குத் தெரியும்.

விசுவாசிகள் அவிசுவாசிகளோடு சம்பந்தம் கலக்கக்கூடாது என்று வேதாகமம் சொல்வது உணமைதான். 2கொரி 6:14. அதேசமயம், அவிசுவாசி ஒருவர்மேல் கிருபை காட்டவேண்டும் என்றும் சொல் கிறது. அவிசுவாசிகளைத் திருமணம்செய்தும், தேவனுக்கும் தங்கள் வாழ்க்கைத்துணைக்கும் உண்மையோடிருக்க முயல்கிறவர்களுக்கு தேவன் பெலனளிக்கிறார். தேவசித்தத்திற்கு மாறாக தீர்மானம்செய்ப வரை தேவன் புறக்கணிப்பதில்லை; உதவிகேட்டால் உதவிசெய்வார். அதற்காக இஷ்டப்படி செய்துவிட்டு, தேவன் ஆசீர்வதிப்பாரென எண் ணக்கூடாது. தாழ்மையான இருதயத்தோடு உதவிகேட்டுச் செல்லும் போது, உதவிசெய்வார்.  தேவகிருபை இல்லாமல், நமக்கு எவ்வித நம்பிக்கையும் இல்லை. ஏனென்றால், நாம் எல்லாருமே பாவிகள்.