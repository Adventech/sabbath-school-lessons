---
title:  தவறான தீர்மானங்களைக் கையாளுதல்
date:   14/12/2019
---

### இவ்வார ஆராய்ச்சிக்கு
நெகே 13:23-25; உபா 7:3,4; 2கொரி 6:14; எஸ்றா 9; எஸ்றா 10; 1கொரி 7:10-17.

> <p>மனன வசனம்</p> 
> என்தேவனே, நான் என்முகத்தை என் தேவனாகிய உமக்குமுன்பாக ஏறெடுக்க வெட்கிக் கலங்குகிறேன்; எங்கள் அக்கிரமங்கள் எங்கள் தலைக்குமேலாகப் பெருகிற்று; எங்கள் குற்றம் வானபரியந்தம் வளர்ந்துபோயிற்று. எஸ்றா 9:6.

இஸ்ரவேலர் பிற தேசத்தாரோடு கலப்புத் திருமணம் செய்வது ஒரு வழக்கமாகவே மாறியிருந்தது. நெகேமியாவுக்கும் எஸ்றாவுக்கும் இது மிகுந்த வேதனையைக் கொடுத்தது; தங்கள் தேசத்தார் தேவனோடு நெருங்கி வாழ்வதை விரும்பினார்கள். சிலை வழிபாட்டுக்காரர்கள் இஸ்ரவேலர்மேல் தவறான செல்வாக்கைச் செலுத்தக்கூடுமென வருந்தினார்கள்; இஸ்ரவேலருடைய வரலாறு முழுவதிலும் அதன் மோசமான விளைவுகளையும் கண்டிருந்தார்கள். மேடுகள் தோறும் அஸ்தரோத், பாகால் தொழுகை காணப்படுமளவிற்கு கானானிய மார்க் கம் பரவியிருந்தது. தம்பதியரில் அவிசுவாசிகள் இஸ்ரவேல் குடும்பங் களில் பெரும் சீரழிவை ஏற்படுத்தினார்கள். மோவாபிய ஸ்திரீகளை இஸ்ரவேலுக்குள் அனுப்பினால், அந்தப் பெண்களுடைய வலையில் சிக்கி, இஸ்ரவேலர் தேவனைவிட்டு விலகுவார்களென பிலேயாம் ஆலோசனை சொன்னான். அவன் சொன்னது சரியாயிற்று. தம்பதியரில் அவிசுவாசிகள் மோசமான செல்வாக்கு செலுத்தினார்கள்; அவர் களுடைய பிள்ளைகளுடைய விசுவாசமும் பாதிக்கப்பட்டது.

இவ்வாறு சம்பந்தங்கலக்கும் விஷயத்தில் எஸ்றாவும் நெகேமி யாவும் என்ன செய்யமுடியும்? அனுமதிப்பார்களா, எதிர்த்து நிற்பார் களா? இதை எவ்வாறு அணுகினார்கள்?

_2019, டிசம்பர் 21 வகுப்புக்காகப் படிக்கவேண்டிய பாடம்_