---
title:  நெகேமியாவின் கடிந்துகொள்ளுதல்
date:   16/12/2019
---

`கேள்வி: சரியான பாதையிலிருந்து விலகுவதில் உள்ள ஆபத்துகள்பற்றி அறிவிப்பதில் வேதாகம வரலாறு எவ்வளவு தூரம் முக்கியப் பங்குவகிக்கிறது? நெகே 13:26,27.`

சாலொமோனுடைய தீர்மானங்கள்தாம் அவனை மேலும்மேலும் பாவத்திற்குள் ஆழ்த்தின. இஸ்ரவேலின் ராஜாக்களுக்கு தேவன் கொடுத்திருந்த கட்டளையை மீறினதாலேயே சாலொமோன் தன்மேல் அழிவை வருவித்துக்கொண்டான். ‘அவன் இருதயம் பின்வாங்கிப் போகாதபடி அவன் அநேகம் ஸ்திரீகளைப் படைக்கவேண்டாம்.’ உபா 17:17. இங்கு ஒரு மோசமான உதாரணமாக சாலொமோன் காட்டப்படு கிறான். அவன் அநேக ஸ்தீரிகளை விவாகம்பண்ணினதுமட்டுமல்லா மல், தேவனைத் தொழுதுகொள்ளாத ஸ்திரீகளையும் சேர்த்திருந்தான். அதைத்தான் நெகேமியா சுட்டிக்காட்டுகிறான்.

`கேள்வி: அஞ்ஞானிகளுடன் திருமணசம்பந்தம் கூடாதென நெகேமியா கடிந்து கொண்டது எவ்வாறு சரியானது? ஆதி 6:1-4; ஆதி 24:3,4; ஆதி 28:1,2; உபா 7:3,4; 2கொரி 6:14.`

பிறதேசத்தாருடன் திருமணசம்பந்தம் கூடாதென்று சொன்னதற்கு தேசியவாதம் காரணமல்ல; சிலைவழிபாடுதான் காரணம். வேதாகமத் தில் இஸ்ரவேலரல்லாத பெண்களைத் திருமணம்செய்திருக்கிறார்கள். மோசே  திருமணம்செய்திருந்த சிப்போராள் ஒரு மீதியானியப் பெண்; போவாஸ் திருமணம் செய்த ரூத் ஒரு மோவாபியப் பெண். வேறுவிசுவாசத்தைச் சேர்ந்த, விசுவாசமே இல்லாத பெண்களைத் திருமணம் செய்யக்கூடாதென்றே இந்தக் கட்டளை வலியுறுத்துகிறது. எஸ்றா, நெகேமியா காலத்தில் வாழ்ந்த ஜனங்கள் தங்கள் தேவன்மேல் விசுவாசம் வைத்திருந்த பெண்களைத் திருமணம்செய்ய முன்வரவில்லை. ‘ஆவிக்குரிய விசுவாசத்திலும் பிற முக்கிய விழுமியங்களிலும் முழு நிறைவை அடைவதற்கு தம்பதியர் ஒருவருக்கொருவர் பக்கத்துணை யாக இருக்கவேண்டும் என்பதே ஏதேனில் திருமணம் ஏற்படுத்தப்பட்ட தின் நோக்கமாகும்.’ - பக் 316. நெகேமியா காலத்தில், அந்நிய ஸ்திரீகள் சிலைவழிபாட்டைக் கைவிட முன்வரவில்லை. அதனால் நெகேமியா மூர்க்கங்கொண்டான் என்பதைவிட மிகவும் வருத்தமடைந்தான் என்பதே உண்மை. ஏனென்றால், அவர்கள் தேவன்மேல் அர்ப்பணிப் பற்ற நிலையில் இருந்தார்கள்.

தேவனில் நம்மை நிலைத்திருக்கச் செய்யவும், அதிகப்பட்ச சந் தோஷத்தைப் பெறவும் உதவுகிற வாழ்க்கைக்கான சூத்திரங்கள் வேதா கமத்தில் உள்ளன. அதுபோல, நம் விசுவாசத்தைச் சேர்ந்த துணை யையே தேர்ந்தெடுக்கும்படி வேதாகமம் சொல்வதும், நம்முடைய நன் மைக்காகத்தான்; ஒருவரை ஒருவர் ஊக்குவிக்கவே தேவனில் அர்ப் பணிப்போடு வாழுமறு வேதாகமம் சொல்கிறது.

`நம்முடைய விசுவாசத்தையும் குடும்பங்களையம் பாதுகாக்கிற என்ன நியதிகளை இன்றைய பாடத்தில் கற்றுக்கொண்டீர்கள்?`