---
title:  எஸ்றா செயல்படுகிறான்
date:   18/12/2019
---

`கேள்வி: கலப்புத் திருமணப் பிரச்சனையை எஸ்றாவும் தலைவர்களும் எவ்வாறு கையாண்டார்கள்? எஸ்றா 10.`

அந்நியஜாதியான ஸ்திரீகளை தஙகளிடமிருந்து அனுப்பிவிட முழுக்கூட்டத்தாரும் தீர்மானித்தார்கள். இதைச் செய்வதற்கு மூன்று மாதங்கள் ஆயிற்று. முடிவில், 111 யூதர்கள் தங்கள் மனைவிமாரை அனுப்பிவிட்டார்கள். எஸ்றா 10:18-43. கலப்புத் திருமணம் செய்தி ருந்த சிலர் தங்கள் மனைவிகளுக்குப் பிள்ளைகள் பெற்றிருந்ததாக எஸ்றா 10:44 கூறுகிறது. தாய்களையும் பிள்ளைகளையும் அனுப்பிவிடு வது எந்த விதத்தில் நியாயமென இன்று நாம் கேட்கலாம். ஆனால் வரலாற்றில் அது ஒரு முக்கியத் தருணம்; யூததேசத்தாரை தேவன் மறு சீரமைத்துக்கொண்டிருந்தார்.  அவர்களை தம்மிடம் இணைத்துக் கொண்டிருந்தார். தேவனை முற்றிலும் பின்பற்றவேண்டுமானால் தீவிர நடவடிக்கைகள் அவசியமாகலாம்.

‘விலகு’, ‘தள்ளு’ என்பதற்கான மூலவார்த்தை, விவகாரத்தைச் சுட்டிக்காட்டுகிற வார்த்தையல்ல; அது வேதாகமத்தில் வேறு எங்கும் பயன்படுத்தப்படவில்லை. எஸ்றா 11,19. விவகாரத்தைச் சுட்டிக்காட் டும் வார்த்தையை எஸ்றா வேண்டுமென்றேதான் பயன்படுத்தவில்லை. எனவே, டோராவிற்கு விரோதமான திருமணங்களாக இருந்ததால், அவற்றை செல்லுபடியாகாத திருமணங்களாக எஸ்றா கருதியிருக்க வேண்டும். பிரமாணத்திற்கு விரோதமாக இருந்ததால் அவை ரத்துசெய் யப்பட்டன. செல்லுபடியாகாத திருமணங்கள் என்பதால் தேவையான நடவடிக்கைகள் எடுக்கப்பட்டன. அவ்வாறு தள்ளப்பட்ட மனைவி களுக்கும் அவர்களுடைய பிள்ளைகளுக்கும் என்னவாயிற்று? ஜனங் கள் மத்தியில் அது எத்தகைய தாக்கத்தை ஏற்படுத்தியது? இந்தக் கேள்விகளுக்குப் பதில்தெரியவில்லை. அக்கால வழக்கத்தின்படி, தங்களுடைய மனைவிகளையும் பிள்ளைகளையும் தள்ளிவிடுகிற புருஷர்கள், அவர்கள் போய்ச்சேர வேண்டிய இடத்தில் அவர்களைச் சேர்க்கவேண்டும். எனவே அந்தப் பெண்கள் தங்கள் தகப்பன் வீடு களுக்குச் சென்றிருப்பார்கள். காலப்போக்கில் யூதர்கள் மீண்டும் கலப்புத் திருமணம் செய்தார்கள்; அச்சமயத் தில், பிரிந்திருந்த தங்கள் மனைவிகளோடு சிலர் மீண்டும் சேர்ந்திருக்கலாம். தாங்கள் செய்த தீர்மானத்தில் அவர்களால் நிலைத்திருக்க முடியவில்லை; மனித இயல் பும், தேவன்மேலான அர்ப்பணிப்பு குறைவும்தான் இதற்கு காரணம். பெரிய விசுவாசிகள்கூட தேவன் மேலான அர்ப்பணிப்பில் தவறியிருப் போம். அப்போது தேவனோடுள்ள நம் உறவில் குறைவு ஏற்பட்டிருக்கும்.

`தேவனுக்கு முதலிடம் கொடுப்பதில் எப்போதுமே மனிதர்கள் தடுமாறுகிறார்கள். ‘தேவன் மேலுள்ள அர்ப்பணிப்பில் குறைவுபட்ட’ அனுபவங்களைச் சந்தித்திருக்கிறீர்களா? அந்த அனுபவங்களிலிருந்து என்ன கற்றுக்கொண்டீர்கள்?`