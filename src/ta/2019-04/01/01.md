---
title:  'வரலாற்றிலிருந்து பாடம்: எஸ்றாவும் செருபாபேலும்'
date:   28/09/2019
---

### இவ்வார ஆராய்ச்சிக்கு
எரே 25:11,12; தானி 9:1,2; எஸ்றா 4:1-7; ஏசாயா 55:8,9; எஸ்றா 7:1-28.

> <p>மனன வசனம்</p>
> பெர்சியாவின் ராஜாவாகிய கோரேசுடைய முதலாம் வருஷத்திலே, அவன்: பரலோகத்தின் தேவனாகிய கர்த்தர் பூமியின் ராஜ்யங்களையெல்லாம் எனக்குத் தந்தருளி, யூதாவிலுள்ள எருசலேமிலே தமக்கு ஆலயத்தைக்கட்டும்படி எனக்குக் கட்டளையிட்டிருக் கிறார் (என்றான்). எஸ்றா 1:1,2.

70 வருட பாபிலோனியச் சிறையிருப்புக்குப்பின் யூதமக்கள் தங் களது தேசத்திற்குத் திரும்புவார்களென தேவன் வாக்குரைத்திருந்தார். தேவன் அப்படியே கோரேஸ் ராஜாவை தம் கருவியாகப் பயன்படுத்தி இதைவாய்க்கப்ப பண்ணினார். யூதர் தங்களுடைய தேசத்திற்குத் திரும்பி, தேவாலயத்தைக் கட்டுவதற்கு, கர்த்தரால் அபிஷேகம்பெற்ற கோரேஸ் கி.மு. 538இல் கட்டளை பிறப்பித்தார். ஏசா 44:28.

எருசலேமை நோக்கி, "நீ கட்டப்படு'' என்றும், தேவாலயத்தை நோக்கி, 'நீ அஸ்திபாரப்படு " என்று சொன்னவர் தேவன்; கோரேஸ் அல்ல. ஏசா 44:28. எருசலேம் திரும்பக்கட்டப்படுவதற்கு தேவனே அச்சாரமாக இருந்தார். கோரேசின் இருதயத்தில் ஏவினார். மக்களும் இணங்கினார்கள். 'எருசலேமிலுள்ள கர்த்தருடைய, ஆலயத்தைக் கட்டுகிறதற்குப் போகும்படி யூதா பென்யமீன் வம்சங்களின் தலை வரும் ஆசாரியரும் லேவியருமன்றி, எவர்கள் ஆவியை தேவன் ஏவி னாரோ அவர்கள் எல்லாரும் எழும்பினார்கள்.' எஸ்றா 1:5.

தேவன் யார், என்ன செய்திருக்கிறார் என்பதை உணந்து, தம் மக்கள் மேலுள்ள அன்பால் அவர்களது வாழ்வில் தலையிடுகிறார் என்பதை அறியும்போது, அவர்கள் சிறப்பாகச் செயல்பட முடியும்.

_2019, அக்டோபர் 5 வகுப்புக்காகப் படிக்கவேண்டிய பாடம்_
