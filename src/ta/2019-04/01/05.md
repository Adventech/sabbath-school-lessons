---
title:  அர்தசஷ்டாவின் கட்டளை
date:   02/10/2019
---

`கேள்வி: ராஜா தன்னுடைய கட்டளையில் என்னென்ன விஷயங்களைக் குறிப்பிடுகிறார்? இஸ்ரவேல் மக்களுக்கு இவை ஏன் முக்கியமானவையாக இருந்தன? எஸ்றா 7:11-28.`

கோரேசின் முதலாம் கட்டளையைப் போலவே அர்தசஷ்டாவின் கட்டளை உள்ளது. 'மனப்பூர்வமாயிருக்கிற யாவரும் எருசலேமுக்குப் போகலாம்' என்கிறார். குறிப்பாக ஆசாரியரிலிருந்தும் போகச்சொல்லு கிறார். ஆனால், பெரும்பாலான யூதர்கள் பெர்சியாவிலேயே இருந்து விட்டதாக முராஷு வரலாற்று ஆவணங்கள் தெரிவிக்கின்றன. இது உண்மைதான் என்பதை எஸ்தரின் வரலாற்றில் காணலாம். ஆனாலும் தங்களுடயை மூதாதையரின் தேசத்திற்குத் திரும்பிச்சென்று, அங்குப் புதியதொரு வாழ்க்கையைத் துவங்குவதற்கான வாய்ப்புக்காகக் காத் திருந்தவர்களும் இருந்தார்கள். ஐபிராத்து நதிக்கு இப்பக்கமிருந்த மாகாணப் பொறுப்பாளர்களுக்கு ராஜா கொடுத்த கட்டளையைக் கவனியுங்கள். நகரத்தை திரும்பக்கட்டவும், கர்த்தருடைய ஆலயத்தை அலங்கரிக்கவும்' தேவையான அனைத்தையும் எஸ்றாவுக்குக் கொடுக்குமாறு அவர்களுக்குக் கட்டளையிட்டிருந்தார். எஸ்றா 7:27. இறுதியாக, யூதமுறைமையை நிலைநாட்டி, தேவனுடைய பிரமாணத்தை யும் தேசச்சட்டத்தையும் ஒழுங்குபடிகைக்கொள்வதில் கவனம் செலுத்து மாறு எஸ்றாவுக்கு ராஜா கட்டளையிடுகிறார். இதனால் ஒழுங்கும் கிரம மும் நிலைநாட்டப்படும். தங்கள் தாய்நாட்டைப் புதுப்பிக்கிற பணியை எஸ்றாவுக்கும் இஸ்ரவேலருக்கும் ராஜா எளிதாக்கினார்.

நகரத்தைத் திரும்பக் கட்டுவதிலும் தேவாலயத்திலும் ராஜா மிகுந்த அக்கறைகாட்டுகிறார். அப்படியானால் எஸ்றாவுடைய தேவன் பேரில் நம்பிக்கையுடையவராக மாறியிருந்தாரா? தேவனைப்பற்றி 'எருசலேமில் வாசம்பண்ணுகிற இஸ்ரவேலின் தேவன்' என்று சொல் கிறார். எஸ்றா 7:15. இஸ்ரவேலின் தேவனைப் பற்றி அவர் பயன்படுத் தும் வார்த்தை, தன் நாட்டிலுள்ள ஒரு கடவுளை எப்படிக் கருதியிருந் தாரோ, அவ்வாறே கருதுவதைச் சுட்டிக்காட்டுகிறது. அதாவது, காணிக் கைகள் செலுத்தி, சமாதானப்படுத்தவேண்டும் என்கிற எண்ணமிருந்தது. அந்தக் கடவுளுக்கு தன்மேலும் தன் குமாரர்மேலும் கோபம் வந்துவிடக் கூடாதென்கிறார். எஸ்றா 7:23. மேலும் கி.மு. 457இல்தான் பெர்சிய அரசுக்கு எதிராக எகிப்து கலகம் செய்தது. எனவே, யூதமாகாணம் தன் மேல் மெய்ப்பற்றுடன் இருப்பதற்காகவும் இந்தச் சமாதான நடவடிக் கைகளை அவர் மேற்கொண்டிருக்கலாம்.

எஸ்றா, நெகேமியாவுடன் நல்ல தொடர்பிருந்தபோதிலும், அது தேவனில் அவருக்கு நம்பிக்கையை ஏற்படுத்தவில்லை. பின்னர் அவர் நம்பிக்கையுடையவராக மாறியதாகவும் தெரியவில்லை . எனவே, பூமியில் தம் சித்தத்தை நிறைவேற்ற, மனம்மாறாதவர்களையும் கூட தேவன் பயன்படுத்தமுடியுமென்பது தெரிகிறது.

`வேதனையும் பாடுகளும் பெருகியிருக்கலாம்; ஆனால் தேவனே இந்த உலகத்தை அரசாளு கிறார் என்கிற நம்பிக்கையை இந்தச் சம்பவத்திலிருந்து எவ்வாறு பெறலாம்?`