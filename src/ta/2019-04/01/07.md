---
title:  மேலும் படிக்க
date:   04/10/2019
---

எஸ்றாவின் கருத்துமிக்க பணியைக் கவனியுங்கள்: "பரலோகத்தை ஆளும் நியதிகளைத்தன்னைச்சுற்றிலுமுள்ளோருக்குப்போதித்து, தேவனுடையவாய்க்கரு வியாக விளங்கினான் எஸ்றா. தன்னுடைய மீதமான நாட்களில் எல்லாம், மேதிய- பெர்சிய ராஜாவின் அரசவையிலோ எருசலேமிலோ, போதகப்பணியையே முதன் மையாகக் கொண்டிருந்தான். தான் கற்ற சத்தியங்களைப்பிறரோடு பகிர்ந்தபோது, அவனுடைய பணித்திறன் அதிகரித்தது. பயபக்தியும் உற்சாகமும் கொண்டவனாக மாறினான். அனுதின வாழ்வை மேம்படுத்துக்கிற வேதாகமச் சத்தியத்தின் வல்ல மையை உலகிற்குச் சொல்லும் தேவனுடைய சாட்சியாக இருந்தான்."- PK, p 609.

"இன்று நடைபெறவேண்டிய சீர்திருத்தப் பணியில், பாவத்திற்குச் சாக்குப் போக்குச் சொல்லாத, பாவத்தைப்பூசிமெழுகாத, தேவ மகிமையை நிலைநாட்டுகிற வரையிலும் ஓயாத எஸ்றா, நெகேமியா போன்ற ஆட்கள் அவசியம். இப்பணிச்சுமை யார்மேல் சுமத்தப்பட்டுள்ளதோ அவர்கள், தவறு நிகழும்போது அமைதியாக இருக்க மாட்டார்கள்; அன்பென்னும் போர்வையால் தீமையை மறைக்கவும்மாட்டார்கள். தேவன் பட்சபாதமுள்ளவர் அல்ல என்பதையும், சிலரைக் கண்டிப்பதால் அநேகர் இரக்கம் பெறும்படி வழி ஏற்படும் என்பதையும் உணர்ந்துகொள்வார்கள். தீமையைக் கடிந்துகொள்கிறவனில்தான் கிறிஸ்துவின் ஆவி எப்போதும் வெளிப்படும் என்பதை யும் நினைவுகூருவார்கள்.”- PK, p 675.

**கலந்துரையாடக் கேள்விகள்**

`1 தேவனிடமிருந்து அற்புதமான பல வாக்குறுதிகளைப் பெற்றிருக்கிறோம். ஆனாலும், தம்மை ஏற்றுக்கொள்ளுமாறு தேவன் நம்மைக் கட்டாயப்படுத்தவே மாட்டார். தேவனுடைய வாக்குத்தத்தங்களை நம்முடைய வாழ்க்கையில் நிறைவேறவிடாமல் தடுக்கிற காரியங்கள் குறித்து நாம் என்னென்ன தீர் மானங்களை எடுக்கலாம்?`

`2. தானி 9:1-23இல் உள்ள தானியேலின் ஜெபத்தை வாசியுங்கள். உங்களுடைய வாழ்வில் நீங்கள் கடைபிடிக்கக்கூடிய என்ன நியதிகள் அதில் உள்ளன? தானி யேல் என்ன செய்தார்? என்ன மனநிலையில் இருந்தார்? என்ன கேட்டார்? இது எவ்விதத்தில் இன்று நமக்கும் பொருந்தும்?`

`3. எஸ்றாவின் ஊழியத்தில் தேவவசனமே மையப்புள்ளியாக இருந்தது; அதை மக்கள்மத்தியில் பரப்புவதற்கு அவர் கருத்தோடு பிரயாசப்பட்டார். இதுபற்றி வியாழக்கிழமை பாடத்தில், எலன் ஒய்ட்டின் கருத்திலிருந்து படித்தோம். நம்முடைய சபையிலும் வாழ்க்கையிலும்கூட தேவ வசனம் மையமாக இருக்க வேண்டியது பற்றி என்ன முக்கியமான பாடத்தை இதிலிருந்து கற்றுக் கொள் ளலாம்?`