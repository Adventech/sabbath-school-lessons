---
title:  சிறையிருப்பிலிருந்து முதல் முறை திரும்பிவருதல்
date:   29/09/2019
---

`கேள்வி: சிறைப்பட்டவர்கள் முதல் முறை எப்போது திரும்பிவந்தார்கள்? அதன்மூலம் எந்தத் தீர்க்கதரிசனம் நிறைவேறியது? எரே 25:11,12; 29:10; தானி 9:1,2.`

எரேமியா உரைத்த 70 வருடத் தீர்க்கதரிசனம் நிறைவேறும்படி, சிறைப்பட்டவர்களைத் திருப்பி அனுப்ப தேவன் கோரேசை ஏவினார். பாபிலோனுக்குக்கீழ் யூதா 70 வருடம் பாழாய்க் கிடக்குமென்று எரே மியா எழுதியிருந்தார். கி.மு. 606/605 முதல் கி.மு. 537/536 வரை இது நடந்தது. பிறகு , சிறைப்பட்டவர்கள் திரும்பிவர தேவன் வழிசெய்தார். வாக்குரைக்கப்பட்ட நேரம் வந்திருந்ததை எரேமியாவின் புத்தகத்தி லிருந்து தானியேல் அறிந்துகொண்டான்.

70 வருடங்கள் முடியவிருந்தன . எந்த மாற்றமும் தெரியவில்லை . புதிய பெர்சிய சாம்ராஜ்யம் ஆளுகைக்கு வந்தது. இதனால் தானியேல் திகைக்கிறார். தானி 9. துக்கித்தவராக தேவனிடம் சென்று, தேவன் தம் வாக்குறுதிகளை நிறைவேற்றும்படி இரக்கத்திற்கு மன்றாடுகிறார். அதே அதிகாரத்தில் தானியேலுக்கு தேவன் ஒரு நிச்சயத்தைக் கொடுக்கிறார். தானி9:24-27. தான் அனைத்தையும் கவனித்துவருவதாகவும், எதிர்காலம் பற்றித் திட்டமிட்டுள்ளதாகவும், இரட்சகர் வந்து, தம் மக்களுடைய பாவங்களுக்காக மரித்து, நீதியை நிலைநாட்டி, பலிமுறைகளை நிறை வேற்றப் போவதாகவும் உறுதியளித்தார். ''தானியேலே, கவலைப் படாதே. மெய்யான இரட்சகர் நிச்சயமாகவே வருவார். இப்போதைக்கு உங்களை விடுவிக்கிற ஒருவனை அனுப்புகிறேன்'' என்கிற ரீதியில் தேவன் பதில் தந்தார். அதன்பிறகு, பெர்சியாவின் ராஜாவாகிய கோரேசை தேவன் ஏவுகிறார்; சிறைப்பட்டவர்களை விடுவிக்கும்படி கட்டளையிடுகிறார். தேவன் தம் வாக்குத்தத்தங்களில் உண்மை யுள்ளவர். தம் மக்களை அவர்களது சொந்த தேசத்தில் செழிக்கச்செய்ய, தேவன் செயல்பட்ட விதத்தை தானி 10இல் வாசிக்கவும்.

இஸ்ரவேலர் விடுவிக்கப்பட்டதையும், அவர்கள் எருசலேமுக்குத் திரும்பி, கர்த்தருடைய வீட்டைக் கட்டலாமென்றும் கோரேஸ் ராஜா அறிவிக்கிறார். எஸ்றா 1. கி.மு 539க்கும் கி.மு. 537க்கும் இடைப்பட்ட காலத்தில் இந்தக் கட்டளை கொடுக்கப்படுகிறது. நேபுகாத்நேச்சார் காலத்தில் தேவாலயத்திலிருந்து திருடப்பட்ட பாத்திரங்களை கோரேஸ் கொடுக்கிறார். வேறே பரிசுகளும் காணிக்கையும் கொடுக்கிறார். எகிப்தின் அடிமைத்தனத்திலிருந்து விடுதலையானபோது, தேவன் அங்குள்ள மக்களுடைய மனதில் ஏவி, இஸ்ரவேலர்களை பரிசுகளுடன் அனுப்பிவைத்ததை இது நினைவூட்டுகிறது. முதல் முறை திரும்பிச்செ ன்ற கூட்டத்தில் சுமார் 50,000 பேர் இருந்திருக்கலாம். பிற பகுதிகளைச் சேர்ந்த பெண்களும் சிறுவர்களும் இடம்பெற்றிருக்கலாம்.

`இதேபோல நிறைவேறியிருக்கிற வேறு தீர்க்கதரிசனங்கள் யாவை? தேவனுக்கு எதிர்காலம் தெரியும், அவர் நமக்குக் கொடுத்துள்ள வாக்குறுதிகளை நம்பலாம் என்பது குறித்து இதி லிருந்து எத்தகைய நம்பிக்கையைப் பெறலாம்?`