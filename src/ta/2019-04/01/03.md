---
title:  ராஜாக்கள், நிகழ்வுகள்பற்றி மேலோட்டம்
date:   30/09/2019
---

திரும்பிச்சென்ற முதல் கூட்டத்தார், தேவாலயத்தை மறுபடியும் கட்டவேண்டியிருந்தது. அவர்கள் சந்தித்த எதிர்ப்புகளை பின்னர் படிப் போம். ஆனால், எருசலேமை எடுப்பித்து, திரும்பக் கட்டுவதற்கு நீண்ட காலம் ஆயிற்று; அக்காலக்கட்டத்தில் பெர்சிய சாம்ராஜ்யத்தில் ராஜாக் களும் மாறுகிறார்கள். எஸ்றா, நெகேமியாவின் அனுபவங்களுக்குப் பின்னணியிலுள்ள வரலாற்றை அறிந்தால்தான் அவர்கள் சொன்ன செய்திகளின் ஆழமான அர்த்தம் புரியும்.

`கேள்வி: தேவாலயத்தைக் கட்டும்போது எதிர்ப்பு கிளம்புகிறது; யாருடைய ஆட்சியி லெல்லாம் அவ்வாறு நிகழ்ந்ததாக எஸ்றா 4:1-7 சொல்லுகிறது?`

எஸ்றா, நெகேமியா புத்தகங்களில் சொல்லப்படும் பெர்சிய ராஜாக்களின் பெயர்கள் வரலாற்று வரிசைப்படி கீழே கொடுக்கப்பட் டுள்ளன. முதலாவது கோரேஸ் ராஜா; பெர்சிய சாம்ராஜ்யத்தை ஸ்தா பித்தவர்; கி.மு. 539 இல் பாபிலோனை முறியடித்தவர்.

- மகா கோரேஸ் (கி.மு. 559-530)
- இரண்டாம் கேம்பிசஸ் (கி.மு. 530-522)
- முதலாம் தரியு (கி.மு. 522-486)
- முதலாம் அகாஸ்வேரு (எஸ்தர் புத்தகத்தின் அகாஸ்வேரு) (கி.மு.485 - 465)
- முதலாம் அர்தசஷ்டா (கி.மு. 465-424)

இந்த ராஜாக்களுடைய பெயர்கள் காலவரிசைப்படி எஸ்றா புத்தகத்தில் சொல்லப்படவில்லை. உதாரணமாக, தேவாலயக் கட்டு மானத்திற்குக் கிளம்பிய எதிர்ப்பு பற்றி தொடர்ந்து சொல்வதற்காக எஸ்றா 5ம் அதிகாரத்திற்கு முன்னதாக எஸ்றா 4:6-24 வசனங்கள் செரு கப்பட்டுள்ளன. எனவே, முதலாம் அகாஸ்வேருவுக்கும் முதலாம் அர்தசஷ்டாவுக்கும் கடிதங்கள் எழுதப்பட்டதாகச் சொல்லப்படும் நிகழ்வுகள் முதலாம் தரியுபற்றி எஸ்றா 5,6ஆம் அதிகாரங்கள் சொல் கிற சம்பவங்களுக்கு பிறகு நிகழ்ந்தவை. இந்தக் காலவரிசைமுறை சிலருக்குக் குழப்பத்தை உண்டாக்கலாம்; இந்த இரு புத்தகங்கள் பற்றி வருடக்கணக்கில் நிலவிவருகிற குழப்பங்களுக்கு இதுவும் காரணமாக இருக்கலாம். இந்தக் காலாண்டில் வரிசைமுறைப்படி நிகழ்வுகளைப் படிப்போம்; எஸ்றா, நெகேமியாவின் செய்திகளை சிறப்பாக அறிந்து கொள்ள அது உதவியாக இருக்கும்.

`வேதாகமத்தில் எந்தெந்தப்பகுதிகள் உங்களுக்கு குழப்பமாக உள்ளன? அவற்றைப் புரிந்து கொள்ள முடியாவிட்டாலும் தேவனையும், அவருடையவார்த்தையையும் நம்புவதற்கு நீங்கள் என்ன செய்யலாம்? அவ்வாறு நம்பவேண்டியது ஏன் முக்கியமானது? (பார்க்கவும்: ஏசாயா 55:8,9.)`