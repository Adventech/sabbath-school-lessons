---
title:  கற்றுக்கொள்ளுதலின் முக்கியத்துவம்
date:   03/10/2019
---

`கேள்வி: ஆவிக்குரிய வாழ்வில் சரியானபடி கற்றுக்கொள்வதின் முக்கியத்துவம்பற்றி எஸ்றா 7:6,10 வசனங்கள் சொல்வது என்ன?`

தேவனிடம் தன்னை முழுமனதோடு எஸ்றா அர்ப்பணித்திருந் தான்; தேவ வார்த்தையை ஆராய்ந்து, அதன்படி நடந்து, போதிக்கத் தீர் மானித்திருந்தான். எஸ்றா 7:6,10. இஸ்ரவேலில் மிகப்பெரிய ஊழியத் தைச் செய்ய அது அவனை ஆயத்தப்படுத்தியது. தேவ வார்த்தையை ஆராயவும், அதன்படி செய்யவும், கர்த்தருடைய பிரமாணத்தைப் போதிக்கவும் அவர் தன்னை அர்ப்பணித்திருந்தான்.

இதுகுறித்து முக்கியமான கருத்தை எலன் ஒய்ட் சொல்கிறார்: "ஆரோனுடைய குமாரரின் வழியில் பிறந்த எஸ்றா ஆசாரியப் பயிற்சி பெற்றிருந்தான். இதுபோக, மேதிய -பெர்சிய ராஜ்யத்தின் ஞானிகள், வானசாஸ்திரிகள் மற்றும் மந்திரவாதிகளின் எழுத்துக்களிலும் அவன் தேறினவனாயிருந்தான். ஆனாலும் தன் ஆவிக்குரிய நிலையில் அவன் திருப்தியடையவில்லை; தேவசித்தத்தை நிறைவேற்றுவதற்கான ஞானத்திற்காக ஏங்கினான்; தேவனோடு முற்றிலும் இசைந்திருக்க நாடினான். ஆகவே, கர்த்தருடைய வேதத்தை ஆராயவும், அதின்படி செய்யவும், தன் இருதயத்தைப் பக்குவப்படுத்தினான்'. எஸ்றா 7:10. இராஜாக்கள் மற்றும் தீர்க்கதரிசிகளின் ஆகமங்களில் பதிவு செய்யப் பட்டிருந்த, தேவமக்களின் வரலாற்றைக் கருத்தூன்றிப்படிக்க அது அவனை வழிநடத்தியது. எருசலேம் அழிந்துபோக தேவன் அனுமதித் ததற்கும், அவருடைய மக்கள் அஞ்ஞான தேசத்திற்குச் சிறைப்பட்டுச் சென்றதற்கும் காரணமறிய வேதாகமத்தின் வரலாற்று ஆகமங்களையும் கவிதை ஆகமங்களையும் அவன் ஆராய்ந்தான்." - PK, p 608.

"வேத எழுத்துகளைப் பெருக்கவும் பாதுகாக்கவும் அர்ப்பணிக் கப்பட்டிருந்த எஸ்றாவின் வாழ்க்கைப்பணியும், கடும் உழைப்பும், வேதவாக்கியங்களை ஆராய்வதில் எழுப்புதலை ஏற்படுத்தவேண்டு மென்கிற அவனுடைய முயற்சிகளை நிலைபேறுகொள்ளச் செய்தன. தனக்குக் கிடைத்தவரையிலும், பிரமாணத்தின் சகல நகல்களையும் அவன் சேகரித்து, அவற்றை நகலெடுத்து, விநியோகித்தான். அவ் வாறு பிரதியெடுக்கப்பட்டு, அநேகரின் கரங்களில் கிடைத்த அந்தப் பரிசுத்த வார்த்தை , விலைமதிப்பற்ற அறிவைக் கொடுத்தது." - p 609.

அஞ்ஞானமார்க்கத்தாரின் வழிகளையும் ஆராய்ந்து, அவை பொய்யானவை என்பதை எஸ்றா கண்டுகொண்டான். சத்தியத்தின் ஆதாரமானவரிடமிருந்து சத்தியத்தை அறிய முயன்றான். உலகப்பிரகா ரமான கல்விகளில் கற்ற அநேகவற்றை அவன் ஒதுக்கவேண்டியிருந் தது; ஏனெனில் அவை தவறாக இருந்தன. 'வானசாஸ்திரிகள் மற்றும் மந்திரவாதிகளின் எழுத்துகளால்' என்ன நன்மை இருக்கிறது?

`இன்றும்கூட உலகத்திலிருந்து கற்றுக்கொண்ட அநேகவற்றை என்ன வழிகளிலெல்லாம் நாம் ஒதுக்கவேண்டியுள்ளது?`