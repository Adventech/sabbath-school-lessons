---
title:  தேவனுடைய அழைப்பு
date:   12/10/2019
---

### இவ்வார ஆராய்ச்சிக்கு
எஸ்றா 7:10; நெகே 1:1-11; தானி 9:24-27; தானி 8; ரோமர் 8:28,29; ரோமர் 9; யாத் 3; யாத் 4.

> <p>மனன வசனம்</p>
> எருசலேமிலுள்ள கர்த்தருடைய ஆலயத்தை அலங்கரிக்க, இப்படிப்பட்ட யோசனையை ராஜாவின் இருதயத்தில் அருளின எங்கள் பிதாக்களின் தேவனாகிய கர்த்தருக்கு ஸ்தோத்திரம். எஸ்றா 7:27.

ஒவ்வொருவரையும் ஒரு குறிப்பிட்ட பணிக்காக தேவன் அழைக் கிறாரா? ஒரு குறிப்பிட்ட பணிக்கு ஒருவரைவிட மற்றவரை அதிக தகு திப்படுத்துகிற அளவுகோல்கள் ஏதேனும் உள்ளனவா? அந்த அளவு கோல்களை மனிதர்கள் பார்ப்பதைவிட தேவன் வித்தியாசமாகப் பார்க் கிறாரா? கடைசி இரண்டு கேள்விகளுக்கு பெரும்பாலும் ஆம்' என்று தான் பதில் சொல்வோம். கல்வி அல்லது அனுபவங்களின் அடிப்படை யில் குறிப்பிட்ட பணிக்காக தேவன் நம்மை ஆயத்தப்படுத்துவது உண் மைதான்; ஆனால் தாழ்மையோடும் விருப்பத்தோடும் இருப்பவர்களை யும் அவர் தம் ஊழியத்தில் பயன்படுத்துகிறார் என்பதும் உண்மை . தேவனுடைய அழைப்பைப் புரிந்துகொள்வது எப்போதுமே எளிதான தில்லை. ஆனாலும், குறிப்பிட்ட பணிக்காக மனிதர்களை தேவன் அழைத்துள்ள சம்பவங்களை வேதாகமம் முழுவதிலும் காணலாம்.

எஸ்றாவையும் நெகேமியாவையும் ஒரு குறிப்பிட்ட பணிக்காக தேவன் அழைத்தார். அதாவது, இடிந்துகிடந்த நகரத்தைக்கட்டுவதற்கு. அதில் பல்வேறு சவால்கள் இருந்தன. எருசேலமைக் கட்டவேண்டி யிருந்தது. அதேசமயம், மக்களுக்கு தேவனைப்பற்றிப் போதித்து, அவரோடு மீண்டும் உடன்படிக்கை செய்ய அவர்களை வழிநடத்த வேண்டியிருந்தது. தேவன் உங்களை அழைத்திருக்கிறாரா? அது முக்கியமான அழைப்பா?

_2019, அக்டோபர் 19 வகுப்புக்காகப் படிக்கவேண்டிய பாடம்_