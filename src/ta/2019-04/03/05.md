---
title:  தேவனுடைய தெரிந்துகொள்ளுதல்
date:   16/10/2019
---

ஏதாவது ஊழியத்திற்கு தேவன் நம்மைத் தெரிந்துகொள்வது உண்மைதான். அந்தத் தெரிந்துகொள்ளுதல் பற்றி பலரும் பலவிதமான கருத்துகளை வைத்திருக்கிறார்கள்.

`கேள்வி: நம்முடைய தெரிந்துகொள்ளுதல் பற்றி வேதாகமம் சொல்வது என்ன? ரோமர் 8:28,29. தேவன் நம்மை எதற்கு அழைக்கிறார்? நாம் எதைத் தெரிந்துகொள்ளச் சொல்கிறார்?`

தேவ குமாரனுடைய சாயலுக்கு ஒப்பாயிருப்பதற்கு தேவன் நம்மை முன்குறித்திருப்பதாக இந்த வசனங்கள் குறிப்பிட்டுச் சொல் கின்றன. இரட்சிப்பு அல்லது ஆக்கினைக்கு தேவன் நம்மை முன்குறித் திருப்பதாகவோ, நம்முடைய தீர்மானத்திற்கு எந்தப் பங்கும் இல்லை என்றோ இந்த வசனம் சொல்லவில்லை. நாம் மறுரூபமாக வேண்டு மென அவர் முன்குறித்திருக்கிறார். தேவகுமாரனைப் பிரதிபலிக்கும் படி மறுரூபமாகவேண்டும். அந்த மறுரூபமாகுதல் பற்றி அடுத்த வச னம் (ரோமர் 8:30) வாக்களிக்கிறது. தேவன் தாம் அழைக்கிறவர்களை நீதிமான்களாக்குவதாகவும், மகிமைப்படுத்துவதாகவும் (பரிசுத்தப் படுத்துவதாகவும்) அதை எழுதுகிற பவுல் குறிப்பிடுகிறான். எனவே, நம்மை நாமே மறுரூபமாக்க முடியாது. மாறாக, தேவன் தம் வல்லமை யால் இதைச் செய்வதாக வாக்களிக்கிறார்.

`கேள்வி: தேவனுடைய அழைப்பு அல்லது தெரிந்துகொள்ளதல் பற்றி ரோமர் 9 சொல்லும் விளக்கம் என்ன?`

குறிப்பிட்ட பணிக்காக தேவன் தெரிந்துகொள்வது பற்றி ரோமர் 9இல் பவுல் விளக்குகிறார். தேவனைப் பற்றிய நற்செய்தியை உலகத் திற்கு அறிவிப்பதற்காக இஸ்ரவேலரைத் தெரிந்துகொண்டார். 'யாக் கோபைச் சிநேகித்து, ஏசாவை வெறுத்தேன்' என்று சொல்லப்பட்டிருப் பதைத் தவறாகப் புரிந்துகொண்டு, இரண்டு சகோதரரில் ஒருவனிடம் மட்டும் தேவன் அன்புகூர்ந்ததாக பெரும்பாலும் விளக்கம் சொல்கிறார் கள். யாக்கோபு தெரிந்துகொள்ளப்பட்டான், ஏசா தெரிந்து கொள்ளப் படவில்லை என்றே பவுல் சொல்கிறான். யாக்கோபு எதற்குத் தெரிந்துகொள்ளப்பட்டான்? இஸ்ரவேல் தேசத்தின் தகப்பனாகத் தெரிந்துகொள்ளப்பட்டான். எனவே, தேவனைப் பொறுத்தவரை இரண்டு விதமான தெரிந்துகொள்தல் உள்ளது. முதலாவது, எல்லாரை யுமே இரட்சிப்புக்காகத் தெரிந்துகொண்டிருக்கிறார்; அவருடைய குமா ரனுடைய சாயலுக்கு நாம் ஒப்பாக அவர் விரும்புகிறார். இரண்டாவது, தேவன் வெவ்வேறு நபர்களை வெவ்வேறு பணிகளுக்குத் தெரிந்து கொள்கிறார்.

`இரட்சிப்புக்காக நம்மை தேவன் முன்குறித்திருக்கிறார் என்பது எவ்வளவுக்கு ஊக்கத்தைத் தருகிறது? ஆனால், தேவன் அருளுகிற அந்த இரட்சிப்பை உங்களுடைய தீர்மானங்கள் கெடுத்துவிடவும் வாய்ப்புள்ளது என்பது தெரியுமா?`