---
title:  எஸ்றா-நெகேமியாவின் அழைப்பு
date:   13/10/2019
---

எஸ்றா தெரிந்துகொள்ளப்பட்டதற்கு பல்வேறு காரணங்கள் உண்டு:

1. செல்வதற்கு விருப்பமுடன் இருந்தான்.
2. தலைவனாக இருந்தான்.
3. திறமையான வேதபாரகனாக, போதகனாக இருந்தான்.

வேறு காரணங்களும் இருக்கலாம். ஆனால், அந்தப் பணிக்கு அவன் அழைக்கப்பட்டதற்குச் சிறப்பான காரணத்தை சொல்கிற வசனம் ஒன்றுள்ளது.

`கேள்வி: எஸ்றாவைப்பற்றி எஸ்றா 7:10 சொல்வது என்ன? 'கர்த்தருடைய வேதத்தை ஆராயவும்', அதன்படி செய்யவும் எஸ்றா எவ்வாறு தன் இருதயத்தை ஆயத்தப்படுத்தி யிருப்பான்' அல்லது பக்குவப்படுத்தியிருப்பான்?`

'பக்குவப்படுத்துதல்' என்பதற்கான எபிரெய வார்த்தை ‘குன்'. 'ஆயத்தப்படுத்தல், உறுதிப்படுத்தல் , ஸ்திரப்படுத்தல், நிலைப்படுத்தல் அல்லது ஈடுபடுத்தல்' என்றும் அதை மொழிபெயர்க்கலாம். எனவே தேவனைத் தேடுவதற்கு எஸ்றா தன் இருதயத்தை உறுதிப்படுத்தியிருந் தான் அல்லது ஸ்திரப்படுத்தியிருந்தான் என்பது தெரிகிறது.

எருசலேமுக்கு வந்தபிறகு, தேவன் மேல் அர்ப்பணிப்புள்ளவனாக நடந்து காட்டினான்; 13 வருடங்கள் அங்கு தேவனைப் பற்றிப் போதித் தான். அந்த 13 வருடங்களில் தான் எதுவுமே சாதிக்காததுபோலத் தெரிந் திருக்கலாம். ஆனால், அலங்கங்களைக் கட்டி முடித்த பிறகு ஜனங்கள் எல்லாரும் கூடுகிறார்கள். யாரும் கட்டாயப்படுத்தி அல்ல, தாங்களே மனப்பூர்வமாகக் கூடுகிறார்கள். எஸ்றா போதித்த தேவவார்த்தை அவர்களது உள்ளங்களில் வேர்கொள்ள ஆரம்பித்திருந்ததே அதற்குக் காரணம்.

`கேள்வி: நெகேமியா தெரிந்துகொள்ளப்பட்டதற்கான காரணம் என்ன? நெகே 1:1-11.`

நெகேமியா தேவன்மேல் பற்றுள்ளவனாக, ஜனங்கள் மேல் பாச முள்ளவனாக இருந்தான். எருசலேமில் வேலை நடைபெறவில்லை என் பதை அறிந்தபோது துக்கமடைந்தான். தேவநோக்கத்தில் அவனுக்கு தீராத ஆர்வமிருந்தது; எஸ்றாவைப்போல சேவை செய்ய தானே முன் வந்தான். அவர்களுடைய ஜெபங்களுக்கும் விருப்பங்களுக்கும் தேவன் செவிகொடுத்தார். சிலசமயங்களில், நாம் ஏதாவது வேலையை விருப் பத்துடன் செய்தால், அது தேவன் கொடுத்த பணியாக இருக்காதென்று நினைக்கிறோம். ஏனென்றால், நாம் செய்ய விரும்பாத கடினமான பணி களைக் கொடுப்பதே தேவனுக்கு விருப்பமெனக் கருதுகிறோம்.

`நாம் எதைச் செய்ய விரும்புகிறோமோ அந்தப் பணியைத்தான் தேவன் நமக்குக் கொடுப்பார் என்பதை அவரோடு சேர்ந்து நடக்கும் போதுதான் கண்டுகொள்ள முடியும். தேவனுக்காக நீங்கள் செய்ய விரும்புகிற வேலைகளைச் செய்யவே தேவன் உங்களை அழைக்கிறார் என்பதை என்னென்ன விதங்களில் அனுபவித்திருக்கிறீர்கள்?`