---
title:  70 வாரமும் 2300 இராப்பகலும்
date:   15/10/2019
---

'எழுபது வாரங்கள் செல்லும்படி குறிக்கப்பட்டிருக்கிறது. 'தானி 9:24. இதில், குறிக்கப்பட்டிருக்கிறது' என்றால், வெட்டப்பட்டுள்ளது" என்று அர்த்தம். 'குறிக்கப்பட்டிருக்கிறது' என்று மொழிபெயர்க்கப் பட்டுள்ள வார்த்தை வேதாகமத்தில் வேறு எங்கும் வரவில்லை; யூதர் களின் புத்தகங்களில் மட்டுமே பயன்படுத்தப்பட்டுள்ளது; நீளமான ஒன்றிலிருந்து வெட்டப்படுவது' என்று அதற்கு அர்த்தம். 2300 இராப் பகல் தீர்க்கதரிசனம் பற்றி தானி 8 இல் சொல்லப்படுகிறது. அதன் ஆரம்பக்காலம் பற்றி அந்த அதிகாரத்தில் சொல்லப்படவில்லை. ஆனால், அடுத்த அதிகாரத்திலேயே, 490 வருடங்கள் பற்றிச்சொல்லும் போது, அது குறிக்கப்பட்டிருக்கிறது' அல்லது வெட்டப்பட்டிருக் கிறது' என்று சொல்லப்பட்டுள்ளது. எனவே, முந்தின அதிகாரத்தில் சொல்லப்படும் 2300 தீர்க்கதரிசன வருடங்களிலிருந்துதான் அது வெட்டப்படவேண்டும்.

`கேள்வி: தானி 8ஐ வாசிக்கவும். தரிசனத்தின் எந்தப் பகுதிக்கு விளக்கம் கொடுக்கப் படாமல் இருந்தது? தானி 8:14,26,27 வசனங்களைப் பார்க்கவும்.`

தானி 9:24 - 27 சொல்கிற தீர்க்கதரிசனமும், தானி 8:14 சொல்கிற 2300 இராப்பகல் தீர்க்கதரிசனமும் தொடர்புடையவை.

1. இரண்டுமே காலம் பற்றிய தரிசனங்கள்.
2. 'தரிசனம்', 'அறியவில்லை ', 'அறிந்துகொள்' போன்ற வார்த்தைகள் அவற்றைத் தொடர்புபடுத்துகின்றன. தானி 8:26,27; தானி 9:23.
3. இரு தீர்க்கதரிசனங்களுக்கும் காபிரியேல் தூதன் விளக்கம் தருகிறான். தானி 8:16; 9:21.
4. தானி 8இன் தரிசனத்தில் 2300 இராப்பகல்பற்றிய பகுதிக்குத்தான் விளக்கம் கொடுக்கப்பட வில்லை .
5. தானி 8இல் தரிசனமும் பாதி விளக்கமும் கொடுக்கப்படுகிறது. தானி 9இல் விளக்கம் மட்டுமே கொடுக்கப்படுகிறது. எனவே தானி 8இல் விளக்கப்படாத பகுதியாகத்தான் அது இருக்கவேண்டும். அது தானியேல் புரியமுடியாமல் தவித்த 2300 இராப்பகல் பற்றிய பகுதி தான். தானி 8:14.

தானியேல் புத்தகத்தின் தரிசனத்திற்குக் கூடுதல் விளக்கங்களை எஸ்றா புத்தகம் கொடுக்கிறது. கிறிஸ்துவின் ஊழியம், நமக்காக அவர் பரிந்துபேசுவது சம்பந்தப்பட்ட முக்கிய விஷயங்களின் தீர்க்கதரிசனக் காலம் வரலாற்றில் எப்போது ஆரம்பிக்கிறது என்பதைச் சொல்கிறது.

<img style="max-width:100%" src="https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png" />