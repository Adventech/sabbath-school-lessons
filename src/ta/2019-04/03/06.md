---
title:  நம்முடைய பொறுப்பு
date:   17/10/2019
---

தேவன் நம்மை அழைத்திருக்கலாம்; ஆனால் அந்த அழைப்பை ஏற்றுக்கொள்வதா, புறக்கணிப்பதா என்று தீர்மானிக்கிற சுதந்திரம் நமக்கிருக்கிறது. அவர் நம்மை ஒரு பணி யில் அமர்த்தலாம்; அவர் எல்லாருக்கும் அருளுகிற இரட்சிப்பை ஏற்றுக்கொள்வதா, புறக்கணிப் பதா என்று தீர்மானிக்கிற சுதந்திரம் நமக்கு இருப்பதுபோல, அவர் தரு கிற பணியை ஏற்றுக்கொள்வதிலும் நமக்குச் சதந்திரம் இருக்கிறது. அவருடைய கட்டளைகளைக் கேட்டு நாம் நடக்காமல் போகவும் வாய்ப்பிருக்கிறது. தம்மைப்போலாகும்படி அவர் விரும்புகிற அளவுக்கு அவருக்காக குறிப்பிட்ட பணியை நாம் செய்வதையும் விரும்புகிறார். குறிப்பிட்ட பணிக்காக அவர் நம்மைத் தெரிந்துகொள் வது நம் இரட்சிப்பின் திட்டத்தில் ஒரு பகுதி. அவர் நம்மை அழைத் துள்ள அழைப்பின்படி நடக்கும்போது, அவர் அருளியுள்ள இரட்சிப் பின் நிஜத்தை நம் வாழ்க்கையில் பிரதிபலிக்கிறோம்.

சவுல் ராஜாவை ராஜாவின் ஸ்தானத்திற்கு அழைத்திருந்தார். ஆனால், சவுல் முற்றிலும் தன்னை தேவனிடம் அர்ப்பணிக்கவில்லை. விசேஷித்த பணிக்காக தேவன் ஒருவரை அழைத்திருப்பதால், அவர் முற்றிலும் தேவனைச் சார்ந்திருப்பார் என்று சொல்லிவிடமுடியாது. தெரிந்துகொள்ள நமக்குள்ள சுதந்திரம்தான் அதைத் தீர்மானிக்கிறது. தேவ வழிநடத்துதலைப் பின்பற்றாவிட்டால், எல்லாவற்றையும் நாம் இழக்க நேரிடும்.

`கேள்வி: தேவன் ஒருவரை ஒரு பணிக்காக அழைக்கும்போது என்ன நிகழ்கிறதென்ன யாத் 3,4ஆம் அதிகாரங்கள் சொல்கின்றன?`

கேள்வி கேட்காமல் சென்ற எஸ்றா, நெகேமியாபோல நாமும் செல்லலாம். அல்லது, ஆட்சேபித்து, சாக்குப்போக்குகள் சொன்ன மோசே போல நடந்துகொள்ளலாம். அழைப்பை நிராகரிக்க, முடிந்த அளவுக்கு மோசே முயன்றார்; இறுதியில் இணங்கினார். தனக்குப் போதுமான தகுதியில்லை; தான் ஒரு பொருட்டே இல்லை; முக்கியமான பதவியில் இல்லை; நான் சொல்லி பார்வோன் கேட்பானா என்று ஆட் சேபித்தார். யூதஜனங்கள் தன்னை நம்பமாட்டார்கள், தான் சொல் வதைக் கேட்கமாட்டார்கள், தன்னால் ஒரு பயனுமிராது என்றும் கவ லைப்பட்டார். மேலும், தனக்குத் தகுதியில்லை, போதுமான திறமை யில்லை, தான் திக்குவாயும் மந்த நாவும் உள்ளவன்' என்று குறைபட் டார். யாத் 4:10. வேறு யாரையாவது அனுப்பும்படி நேரடியாகவே சொன் னார். குறைகள் இருந்தாலும், எவ்வளவு வல்லமையான ஒரு தலைவ ராக அவர் மாறினார் என்று நாம் வாசிக்கிறோம். தேவன் தன்னை அழைத்த பணியை உண்மையோடு செய்தவர் அவர்.

`தேவன் நம்மிடம் எதிர்பார்க்கிற வேலையை நாம் செய்யாமல் இருப்பதற்கு என்ன்ென சாக்குப் போக்குகளைச் சொல்லிக்கொண்டிருக்கிறோம்?`