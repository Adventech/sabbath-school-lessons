---
title:  வேலை நிறுத்தப்பட்டது
date:   22/10/2019
---

`கேள்வி: எருசலேமில் பணியை நிறுத்துவதற்கு சத்துருக்கள்' செய்தது என்ன? எஸ்றா 4:6-24.`

'தேசத்து ஜனங்கள் ' யூதர்களுக்கும் அவர்கள் செய்த வேலைக் கும் எதிராக முதலாவது தரியுவுக்கும், பிறகு அகாஸ்வேரு ராஜா வுக்கும், அர்தசஷ்டா ராஜாவுக்கும் குற்றச்சாட்டுக் கடிதங்களை எழுதி னார்கள். எஸ்றா 5;6. எருசலேமில் பணி நடவாதபடிக்குத் தடுப்பதற்கு தங்களால் முடிந்த அனைத்தையும் செய்தார்கள்.

எருசலேம் திரும்பக் கட்டப்பட்டால், ராஜா தன் அதிகாரத்தை இழக்க நேரிடுமென்றும், அது எப்போதுமே கலகத்திற்கும் பிரச்சனைக் கும் பெயர்போன நகரமென்றும் சுற்றிலுமிருந்த தேசத்தார் புகார்சொன் னார்கள். ஆனால், அர்தசஷ்டா ராஜாவும் யூதர்கள் தங்கள் தேசத்தைச் சுதந்தர தேசமாக மாற்றி, அதன்மூலம் தன்னை எதிர்ப்பதற்கே திரும்பக் கட்டுகிறார்கள் என்று நம்பினதுதான் வருத்தகரமானது. பணியை நிறுத் தும்படி கட்டளையிட்டார்; நகரத்தை அவர்கள் தொடர்ந்து கட்டாத படிக்கு தேசத்து ஜனங்கள் அங்கு ஒரு படையை அனுப்பிவைத்தார் கள். இந்தப் பலவந்த நடவடிக்கையால் தேவ பணி நிறுத்தப்பட்டது.

`கேள்வி: யூதர்கள் ஏன் கட்டுவதை நிறுத்தினார்கள்? எஸ்றா 4:23,24. தேவன்தாம் நகரத்தைத் திரும்பக் கட்டச்சொன்னார் என்பது அவர்களுக்குத் தெரியாதா? அப்படி யிருந்ததும் அவர்களைத் தடுத்தது எது?`

நகரத்தையும் தேவாலயத்தையும் திரும்பக் கட்டுவதற்கு தேவன் தாம் தங்களை அழைத்தார் என்பதை யூதர்கள் நன்றாக அறிந்திருந்தார் கள்; ஆனாலும், பயங்கர எதிர்ப்பு கிளம்பியதால் பயந்தார்கள். கட்டு வதற்கு இது சரியான நேரமில்லை போல ,' அல்லது 'நாம் கட்டுவது உண்மையிலேயே தேவனுடைய விருப்பமாக இருந்திருந்தால், அவர் ஏதாவது வழியைத் திறந்திருப்பார், 'அல்லது 'நாம் இங்கு திரும்பி வந் திருக்கவே கூடாது' போன்ற காரணங்களை சாக்குப்போக்காக அவர் கள் சொல்லியிருக்கலாம். தேவன் நம்மை ஒரு பணிசெய்ய அழைத் திருப்பதை நம்பினாலும், அதில் எதிர்ப்பு உண்டாகும்போது, கேள்வி கேட்பதும், தேவ வழிநடத்துதலைச் சந்தேகிப்பதும் நம் இயல்பாக இருக்கிறது. அந்தப் பணியில் இறங்கியிருக்கக்கூடாதென உடனே நினைத்துவிடுகிறோம். பயம் நம் சிந்தைகளை முடக்கி, தேவனுடைய வல்லமையை நாம் நோக்கிப்பார்ப்பதற்குப் பதிலாக மனமுறிவுக்கும், நம்பிக்கையிழப்புக்கும் வழிநடத்துகிறது.

`தேவன் உங்களை ஒரு பணிக்கு அழைத்திருப்பதாக நம்பினாலும், எதிர்ப்பு உண்டானபோது, அதைச் சந்தேகித்த அனுபவம் உங்களுக்கு உண்டா? (உதாரணமாக, யோவான் ஸ்நானன் அனுபவத்தை யோசித்துப்பாருங்கள்.) அந்த அனுபவத்திலிருந்து என்ன பாடத்தைக்கற்றுக் கொண்டீர்கள்?`