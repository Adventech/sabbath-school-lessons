---
title:  தீர்க்கதரிசிகள் தைரியப்படுத்துதல்
date:   21/10/2019
---

சுற்றிலுமிருந்த தேசத்தார் தொடர்ந்து அந்த யூதர்களை எதிர்த்து வந்தார்கள். எஸ்றா 4-6. அதனால் தேவாலயப் பணியைச் செய்ய மன தில்லாமல், யூதர்கள் பயந்திருந்தார்கள். ஏற்கனவே குறிப்பிட்டது போல, எஸ்றா 4:6-6:22இன் பகுதியானது கால வரிசைப்படி அமைய வில்லை . எனவே, 4ம் அதிகாரத்தைப் பார்ப்பதற்கு முன் 5ஆம் அதிக ாரத்தைப் பார்ப்போம்.

`கேள்வி: ஆகாய், சகரியா தீர்க்கதரிசிகளை தேவன் யூதர்களிடத்திற்கு அனுப்பியதின் காரணம் என்ன? அவர்களுடைய தீர்க்கதரிசனத்தால் விளைந்த பலன் என்ன? எஸ்றா 5:1-5.`

யூதர்கள் பயந்து, கட்டுமானப் பணியை நிறுத்தியிருந்தார்கள். ஆனால், தேவாலயத்தையும் நகரத்தையும் திரும்பக் கட்டுவதற்கே தேவன் அவர்களை யூதாவுக்கு அனுப்பியிருந்தார்; அவர்களுக்காக தேவன் ஒரு திட்டம் வைத்திருந்தார். பயந்துபோயிருந்த அவர்களை தேவன் ஊக்கப்படுத்த வேண்டியிருந்தது. மனிதர்கள் எதிர்த்து, தேவனைத்தடுக்கமுடியாது. பிறர் எதிர்த்ததற்குயூதர்களின் செயல்களும் காரணமாக இருந்தபோதிலும், தேவன் அவர்களைக் கைவிட்டுவிட வில்லை. தீர்க்கதரிசிகள் மூலம் அவர்களை ஊக்குவித்து, அவர்களை மீண்டும் செயல்படத் தூண்டினார்.

`கேள்வி: ஆகாய் அவர்களுக்குச் சொன்ன செய்தி என்ன? ஆகாய் 1. அதில் நமக்குள்ள பாடம் என்ன?`

`சிந்தியுங்கள்: “அந்த நெருக்கடி நிலையை எதிர்கொள்ள ஆகாய், சகரியா போன்ற தீர்க்க தரிசிகள் எழுப்பப்பட்டனர். தேவனால் நியமிக்கப்பட்ட இந்தத் தூதுவர்கள் மக்களுக்கு அவர்களுடைய துன்பத்திற்கான காரணத்தை வல்லமையான சாட்சியங்களோடு வெளிப் படுத்தினார்கள். ‘தேவனுடைய நோக்கங்களுக்கு முன்னுரிமை கொடுக்காததே இவ்வுலக ஆசீர்வாதத்தை இழந்துபோனதற்கான காரணம்' என்று தீர்க்கதரிசிகள் அறிவித்தனர். தேவவீட்டைக் கட்டுவதற்கு முன்னுரிமைகொடுத்து, அதன் மூலம் தேவனை அவர்கள் கனப்படுத்தி, அவருக்கு மதிப்பும் மரியாதையும் செலுத்தியிருந்தால், மீண்டும் அவர் பிரசன் னத்தையும் ஆசீர்வாதத்தையும் பெற்றிருந்திருப்பார்கள்.”- EGW, PK, p 573,574.`