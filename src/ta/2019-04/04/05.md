---
title:  நெகேமியா நடவடிக்கை எடுத்தல் (கி.மு. 444)
date:   23/10/2019
---

`கேள்வி: நெகேமியாவின் தலைமையின் கீழ் எதிர்ப்பை எதிர்கொள்வதற்கு யூதர்கள் செய்தது என்ன? நெகேமியா 4. தேவன் தங்களைப் பாதுகாப்பார் என்று சொல்லிக் கொண்டு வெறுமனே இருப்பதைக் காட்டிலும், போர்செய்ய அவர்கள் தங்களை ஆயத் தப்படுத்தவேண்டியிருந்தது. அதற்குக் காரணம் என்ன?`

செய்வதும் நிறுத்துவதுமாக இருந்த வேலையை , மக்கள் தொடர்ந்து செய்ய ஆரம்பித்தார்கள். யூதர்கள் ஜெபித்தார்கள்; நெகே மியா அவர்களைப் பாதுகாக்க விழிப்புடன் இருந்தான். நிலவிவந்த அச்சுறுத்தலைச் சமாளிப்பதற்கு , பணிமாற்று முறையில் இரவும் பகலும் மக்கள் வேலை செய்தார்கள். ஒவ்வொரு குடும்பத்தினரையும் சண்டைக்கு ஆயத்தமாக, கையில் ஆயுதங்களோடு மதிலைச் சுற்றிலும் நெகேமியா நிறுத்தியிருந்தான். மேலும் ஒரு கூட்டத்தினர் வேலை செய்யும்போது, இன்னொரு கூட்டத்தினர் ஆயுதங்களை ஏந்தி நிற்கும் படி அவர்களை இரு பிரிவினராகப் பிரித்திருந்தான். அலங்கத்தின் மேல் வேலை செய்தவர்கள் தாக்குதலுக்கு எளிதில் இலக்காகக்கூடும் என்பதால், அவர்களுக்கு விசேஷித்த ஏற்பாடுகள் செய்யப்பட்டிருந் தன. கட்டுகிறவர்கள் ஒரு கையில் ஆயுதமேந்தி, இன்னொரு கையால் கற்களையும் சாந்தையும் வைத்து வேலை செய்தார்கள். எதிர்ப்பைச் சமாளிக்க ஆயத்தமாக இருந்தார்கள். அவர்கள் தங்கள் பங்கைச் செய் தார்கள்; மற்றதை தேவன் பார்த்துக்கொண்டார். தேவ பாதுகாப்பில் நெகேமியாவைத்திருந்த விசுவாசமானது நமக்கு நம்பிக்கையை ஊட்டு கிறது. ஆனாலும், வெறுமனே அறையில் உட்கார்ந்து, எல்லாவற்றை யும் தேவன் பார்த்துக்கொள்வாரென நினைக்கவில்லை. தங்களுடைய முழுதிறன்களோடும் வேலை செய்ய ஆயத்தப்பட்டிருந்தார்கள்.

வேதாகமத்தில் அதிக நம்பிக்கையூட்டும் வசனங்களில் பின் வரும் இரு வசனங்களும் அடங்கும்: அவர்களுக்குப் பயப்படா திருங்கள்; நீங்கள் மகத்துவமும் பயங்கரமுமான ஆண்டவரை நினைத்து, உங்கள் சகோதரருக்காகவும், உங்கள் குமாரருக்காகவும், உங்கள் குமாரத்திகளுக்காகவும், உங்கள் மனைவிகளுக்காகவும், உங்கள் வீடுகளுக்காகவும் யுத்தம் பண்ணுங்கள்.' நெகே 4:13,14. 'நம் முடைய தேவன் நமக்காக யுத்தம் பண்ணுவார்.' நெகே 4:19,20.

எதிர்ப்பைக் கண்டு யூதர்கள் மீண்டும் முடங்கியிருக்கலாம். ஆனால், பயத்தால் முடங்காமல், 'தேவன் நமக்காக யுத்தம்பண்ணு வார்' என்கிற வாக்குறுதியைப் பிடித்துக்கொண்டார்கள். தேவ நாமத் திற்கும், நம் நம்பிக்கைகளுக்கும், தேவன் அழைத்த அழைப்புக்கும் எதிர்ப்பு உண்டாகும்போது, 'தேவன் நமக்காக யுத்தம் பண்ணுவார்' என்கிற வாக்குறுதியை நினைக்கவேண்டும். முடிவில், தேவன் தங்களோடு இருப்பதை யூதர்கள் உணர்ந்தார்கள்; தொடர்ந்து பணியைச் செய்ய, அது தைரியம் கொடுத்தது.

`தேவசித்தத்தைத்தான் செய்கிறீர்களா என்பதை அறிவது ஏன் முக்கியமானது? 'நான் செய் யும் பணி தேவ சித்தப்படியானதா?' என்று எப்போதும் கேட்டுப்பார்ப்பது ஏன் முக்கியம்?`