---
title:  மேலும் படிக்க
date:   25/10/2019
---

'நெகேமியாவின் நாட்களில், வெளிப்படையான எதிரிகளாலும் நண்பர்கள் போல நடித்தவர்களாலும் அந்தக் கட்டுமானக்காரர் சந்தித்த எதிர்ப்பும் மனச்சோர் வும், இன்று தேவனுக்காக ஊழியம் செய்கிறவர்களுக்கு ஏற்படும் அனுபவத்திற்கு ஒத்ததாக இருக்கிறது. எதிரிகளின் கோபம், வெறுப்பு, கொடுமை போன்றவற்றால் மாத்திரமல்ல; நண்பர்களென்றும் உதவி செய்கிறவர்களென்றும் சொல்லிக் கொள்பவர்களிடம் காணப்படும் சோம்பல், முரண்பாடு, ஆர்வக்குறைவு, வஞ்சகம் போன்றவற்றாலும் கிறிஸ்தவர்கள் சோதிக்கப்படுகிறார்கள். '- EGW, PK, p 644.

'தேவபணியில் நெகேமியா வைத்திருந்த ஆழமான அர்ப்பணிப்பும், தேவன் மேல் வைத்திருந்த உறுதியான நம்பிக்கையும்தான், எதிரிகள் அவனைத் தங்கள் அதிகாரத்திற்குள் இழுக்கமுயன்று தோற்றதற்கான இரகசியம். சோம்பலான ஆத்துமா, சோதனைக்கு எளிதில் இரையாகி விடுகிறது. ஆனால், மேலான குறிக் கோளும் ஆழமான நோக்கமும் உள்ள வாழ்வில் தீமை காலூன்ற இடமில்லாமற் போகிறது. விசுவாசத்தோடு நித்தமும் முன்னேறிச்செல்கிறவன் சோர்வடைவ தில்லை; ஏனெனில், தமது மேன்மையான நோக்கத்தை நிறைவேற்ற சகலத்தையும் நடப்பிக்கும் தேவனுடைய அளவற்ற அன்பை தனக்கு மேலும் கீழும் பக்கங்களிலும் அவன் உணர்கிறான். கிருபாசனமேதேவ ஊழியர்களின் நித்திய நம்பிக்கை. எனவே, குலையாத உறுதியோடு அவர்கள் ஊழியம் செய்கிறார்கள்.'- p 660.

**கலந்துரையாடக் கேள்விகள்**

`1 செருபாபேல், யோசுவா மற்றும் பிறதலைவர்களுக்கு உதவி செய்ய சென்றவர் கள் உங்களிடம்தான் வருகிறார்களென வைத்துக்கொள்வோம். அன்று, அந்த உதவியை அவர்கள் மறுத்தது சரிதானென்று இன்று நினைக்கலாம். அட்வென் டிஸ்டுகள் தங்கள் விசுவாசத்தைச் சேராதவர்களுடன் எப்போது கூட்டுவைக்க வேண்டும்? எப்போது கூட்டுவைக்கக்கூடாது என்பதை எவ்வாறு அறிந்து கொள்ளலாம்? இதற்கான அளவுகோல் என்ன?`

`2 உலகத்தோடு இசைந்துபோக நம்முடைய விசுவாசத்தை விலைபேசுகிற ஆபத்துகள் இருப்பதை வேதாகம வரலாறு முழுவதிலும் காணலாம். இஸ்ர வேலர்கள் பாபிலோனுக்குச் சிறைப்பட்டுச் செல்கிறவரையிலும் தங்கள் விசுவாசத்தை விலைபேசித்தான் வாழ்ந்துவந்தார்கள். அதை அவர்களுடைய வர லாறு முழுவதிலும் காணலாம். அதே சமயம், இந்த ஆபத்தில் சிக்கிவிடக் கூடாது என்பதற்காக ஓரேயடியாக ஒதுங்கிவிட்டாலும் என்னவாகும்? இயேசு ஓய்வுநாளை மீறினதாகக் குற்றஞ்சாட்டினவர்கள், இப்படித்தானே அளவுக்கு மிஞ்சி தங்களைப் பரிசுத்தவான்களாகக் காட்டினார்கள்? யோவான் 9:14-16. இதில் சமநிலையை நாம் எவ்வாறு கடைப்பிடிக்கலாம்?`