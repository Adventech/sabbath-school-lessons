---
title:  கர்த்தரைத் தொழுதுகொள்ளுதல்
date:   30/11/2019
---

### இவ்வார ஆராய்ச்சிக்கு
நெகே 12:27-47; 1நாளா 25:6-8; 1யோவான் 1:7-9; யோவான் 1:29,36; 1கொரி 5:7; எபிரெயர் 9:1-11.

> <p>மனன வசனம்</p> 
> கர்த்தர் நல்லவர், இஸ்ரவேலின்மேல் அவருடைய கிருபை என்றுமுள்ளது என்று அவரைப் புகழ்ந்து துதிக்கையில், மாறிமாறிப் பாடினார்கள். எஸ்றா 3:11.

எபிரெயர்களுடைய ஆராதனை முறைகளைப் புரிந்துகொள்ள இந்த வார மனப்பாட வசனம் உதவுகிறது. நன்றியால் நிறைந்து அவ ரைத் துதித்துப் பாடினார்கள். கி.மு. 515இல் புதிய தேவாலயப் பிர திஷ்டை கொண்டாடப்பட்டது. எஸ்றா 6:15-18. அதிலிருந்து 71 வருடங் கள் கழித்து எருசலேமின் மதில்களைக் கட்டிமுடித்து, பிரதிஷ்டை பண்ணி மகிழ்கிறார்கள். நெகே 6:15-7:3; 12:27.

நெகே 11,12இல் வம்சவரலாறுகளைப் பட்டியலிட்டுவிட்டு, நகர மதிலைப் பிரதிஷ்டைபண்ணினதுபற்றி நெகேமியா எழுதுகிறான். தேவாலயம், நகரத்தின் மதில், வீடுகள், பொதுக்கட்டிடங்கள் என எதுவாக இருந்தாலும் தேவனுக்குப் பிரதிஷ்டைபண்ணுவது அத்தேசத் தாரின் வழக்கம். பிரதிஷ்டைபண்ணுவதற்கு நன்றாக யோசித்து ஆயத்தம்செய்வார்கள். இசைஇசைத்து, பாடல்பாடி, விருந்துண்டு, பலிகளைச் செலுத்தி, களிகூர்ந்து, ஆடிப்பாடி, மக்களைப் பரிசுத்தப் படுத்தி பிரதிஷ்டைபண்ணுவார்கள். பிரதிஷ்டையின்போது பலிகளைச் செலுத்துகிற வழக்கத்தை தாவீது ஏற்படுத்தினான். பிறகு இஸ்ரவேல் தலைவர்கள் அவனுடைய முன்மாதிரியைப் பின்பற்றினார்கள். முதன் முதலில், உடன்படிக்கைப்பெட்டியை தேவாலயத்திற்குள் கொண்டு வந்த சமயத்தில் சாலொமோன் பலிகளைச் செலுத்தினான்.

அவர்கள் தொழுதுகொண்டவிதம்பற்றிப் பார்ப்போம்; அதே தேவனைத் தொழுதுகொள்கிற நமக்கு அது எவ்வாறு பொருந்தும்?

_2019, டிசம்பர் 7 வகுப்புக்காகப் படிக்கவேண்டிய பாடம்_