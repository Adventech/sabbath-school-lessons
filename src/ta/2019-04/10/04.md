---
title:  துதிசெய்கிற இரண்டு பெரிய பாடற்குழுவினர்
date:   03/12/2019
---

`கேள்வி: இந்தக் கொண்டாட்டத்தில் இசை ஒரு முக்கிய அம்சமாக இருந்ததின் காரணம் என்ன? நெகேமியா 12:31-42.`

இசைக்கருவிகளோடு பாடல் பாடி எருசலேமைச் சுற்றிலும் நடந்துசெல்வதற்கு இரண்டு பாடற்குழுக்களை நெகேமியா நிறுத்தி னான். ஆராதனையின் ஒரு பகுதியாக அது இருந்தது. இரு கூட்டத்தா ரும் ஒரே இடத்தில் துவங்கி, வெவ்வேறு திசையில் அலங்கங்களைச் சுற்றுகிறார்கள். ஒரு கூட்டத்துக்கு எஸ்றா தலைமைதாங்கி முன்னே செல்லுகிறான், அடுத்த கூட்டத்தில் நெகேமியா பின்னே செல்லு கிறான். இரு கூட்டங்களும் பள்ளத்தாக்கு வாசலில் சந்திக்கின்றன; பிறகு தேவாலயத்திற்குள் செல்கிறார்கள். இருகூட்டத்தோடும் எக்காளம் ஊதுகிற ஆசாரியர்களும் சென்றார்கள். ஆலயத்திற்குள் சென் றதும் எதிரெதிர் திசையில் ஒருவருக்கொருவர் பார்த்தபடி இருகூட்டத் தாரும் நிற்கிறார்கள். மிகச்சிறப்பாக ஒழுங்கமைக்கப்பட்ட ஊர்வல மாக, ஓர் ஆராதனையாக அது இருந்தது.

கொண்டாட்டத்திலும் ஆராதனையிலும் இசைக்கு ஏன் முக்கியத் துவமளிக்கப்பட்டது? தேவாலயத்தில்தான் அதற்கான பதில் இருந்தது. பீத்தோவனின் நான்காவது சிம்பொனி இசையைக் கேட்க இசைக் கச்சே ரி÷க்கு மக்கள் செல்வதுபோல, இசையைக் கேட்க மக்கள் தேவாலயத் திற்குச் செல்லவில்லை. மாறாக, இசைக்கலைஞர்கள் பாடல்பாடி, இசைக்கருவிகளை இசைத்தபோது, மக்கள் பணிந்து ஜெபித்தார்கள். அது தொழுகையில் ஓர் அங்கமாக இருந்தது.

தேவாலய ஆராதனையின் மையமாக பலிகள் விளங்கின. பலி யிடுவது விரும்பத்தக்க செயல் அல்ல. ஒன்றுமறியாத விலங்குகளை கழுத்தறுத்துக் கொல்வது எப்படியிருக்கும்? எனவே, அருமையாக இசைக்கப்பட்ட இசையானது மக்களுடைய எண்ணங்களை பரலோகத் திற்கு நேராக இழுத்தது; அதுமட்டுமல்ல, ஆராதனை அனுபவம் முழு வதையும் இனிமையாக்கினது.

`கேள்வி: ஆராதனையில் முக்கியப்பங்கு வகித்த சில வேதாகமச் சம்பவங்களை யோசியுங்கள். குறிப்பாக யாத் 15:1; 2நாளா 20:21,22; வெளி 15:2-4 வசனங்களைத் தியானியுங்கள்.`

பரலோகத்திலும் பூலோகத்திலும் ஆராதனை அனுபவத்தின் ஒரு பகுதியாக இசை இருக்கிறது. தேவன் தம் மக்களுக்காகச் செய்ததை எண்ணிப் பாடுவதாகப் பார்க்கிறோம். ‘மிருகத்தின்’மேல் ஜெயங் கொடுத்ததற்காகவும் பாடினார்கள். வேறு எப்படியாவது அந்த வெற்றியை அவர்கள் பெற்றிருக்கமுடியுமா? தேவனுடைய இரட்சிப்பின் செயலுக்காக அவரைப் புகழ்ந்தார்கள்.

தேவனை நீங்கள் துதித்துப் பாடும்படி அவர்கள் உங்களுக்குச் செய்துள்ள சிலவற்றைச் சொல்லுங்கள்.