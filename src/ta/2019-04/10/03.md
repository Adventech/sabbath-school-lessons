---
title:  சுத்தம்பண்ணுதல்
date:   02/12/2019
---

தேவாலயப் பிரதிஷ்டை, பாடகர்கள் கூட்டப்படுதல்பற்றிய விப ரங்களுக்குப்பிறகு அடுத்த வசனத்திலேயே சுத்தம்பண்ணுதல் பற்றிச் சொல்லப்படுகிறது. நெகே 12:30.’ஆசாரியரும் லேவியரும் தங்களைச் சுத்தம்பண்ணிக்கொண்டு, ஜனத்தையும் பட்டணவாசல்களையும் அலங்கத்தையும் சுத்தம்பண்ணினார்கள்.’

சுத்தம்பண்ணுதல் என்பதற்கான எபிரெய வார்த்தை தர். ‘சுத்தமாக இருத்தல், தூய்மையாக இருத்தல்’ என்று அர்த்தம். பல அர்த்தத்தில் பழைய ஏற்பாட்டில் இவ்வார்த்தை வருகிறது. தேவனுக்குமுன் ஒழுக்கத்தில் தூய்மையும் பரிசுத்தமுமாக இருப்பதையும் சுட்டிக்காட்டுகிறது.

‘அவர் ஒளியிலிருக்கிறதுபோல நாமும் ஒளியிலே நடந்தால் ஒருவரோடொருவர் ஐக்கியப்பட்டிருப்போம்; அவருடைய குமாரனாகிய இயேசுகிறிஸ்துவின் இரத்தம் சகல பாவங்களையும் நீக்கி, நம்மைச் சுத்திகரிக்கும். நமக்குப் பாவ மில்லையென்போமானால் நம்மை நாமே வஞ்சிக்கிறவர்களாயிருப்போம், சத்தியம் நமக்குள் இராது.  நம்முடைய பாவங்களை நாம் அறிக்கையிட்டால், பாவங் களை நமக்கு மன்னித்து எல்லா அநியாயத்தையும் நீக்கி நம்மைச் சுத்திகரிப் பதற்கு அவர் உண்மையும் நீதியும் உள்ளவராயிருக்கிறார்.’ 1யோவான் 1:7-9.

`கேள்வி: மனிதசுபாவம், தேவனுடைய மன்னிப்பு, நம் வாழ்வில் தேவ வல்லமை ஆகியவை பற்றி 1யோவான் 1:7-9 சொல்வது என்ன?`

பண்டைய இஸ்ரவேலருடைய மார்க்கத்தில் தேவாலயமும் அதன் ஆராதனைகளும் முக்கிய அங்கங்களாக இருந்தன. ஆனால் தேவாலயமும் ஆராதனைகளும் தங்களில் தாங்களே முடிவாக இரா மல், வேறொன்றை இறுதியாகச் சுட்டிக்காட்டின. உடன்படிக்கையின் தேவனும் ஆண்டவருமாகிய இயேசு கிறிஸ்துவோடு இரட்சிப்புக்கேது வான உறவுக்குள் அவர்களை வழிநடத்துவதும், வாழ்க்கையைச் சுத்தி கரிக்கிற அவருடைய வல்லமையை அறிந்துகொள்ளச் செய்வதுமே அவற்றின் நோக்மாக இருந்தன. நம்மை இரட்சிக்கும்படி தேவன் என்ன செய்திருக்கிறார் என்பதை உணரும்போதுதான் அவரை நேசிக்கவும் தொழுதுகொள்ளவும் வழிநடத்தப்படுகிறோம். கடந்த காலத்தில் தேவன் செய்ததை மீண்டும்மீண்டும் நினைத்துப்பார்ப்பதற்கு இதுவும் ஒரு காரணம். தேவனுடைய அன்பை அறிந்துகொள்ள இது உதவுகிறது. 

பாவமன்னிப்பை அனுபவித்து, போற்றும்போது தேவன்மேல் நன்றியுணர்வும் நீடித்த சந்தோஷமும் உண்டாகிறது. அப்போது தேவ னைத் துதிப்பதும், அவருடைய குண அழகைப் போற்றுவதும் எளிதா கிறது. நம்மைத் தண்டனையிலிருந்து தப்புவிக்க இயேசுதாமே நம் பாவங் களைச் சுமந்து சிலுவையில் தொங்கினார். தேவனுடைய குணத்தைப் பற்றி இதைவிட பெரிய வெளிப்பாடு வேறு என்ன இருக்கமுடியும்?

`உங்களுடைய கடந்தகால பாவங்களும், தற்போதைய குணமும் எந்த நிலையில் இருந்தாலும் சிலுவையண்டையில் முற்றிலுமாக நீங்கள் மன்னிப்பைப் பெறமுடியும்; இயேசு அருளும் அந்த மன்னிப்பை இப்போதே நீங்கள் ஏன் உரிமைகோரக்கூடாது?`