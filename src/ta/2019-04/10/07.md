---
title:  மேலும் படிக்க
date:   06/12/2019
---

‘சிலுவைதான் நித்தியகாலமும் மீட்கப்பட்டவர்களின் நித்தியப் பாடலாகவும், ஆராய்ச்சியாகவும் திகழும்.  மகிமைப்பட்ட கிறிஸ்துவில் சிலுவையிலறையப்பட்ட கிறிஸ்துவைக் காண்பார்கள்.  எல்லையே இல்லா வெளிமுழுவதிலும் எண்ணற்ற உல கங்களை தம் வல்லமையால் படைத்து, அவற்றைத் தாங்குகிறவர்; தேவனுடைய நேச குமாரன்; பரலோகத்தின் மகத்துவர், கேரூபின்களும் ஜொலிக்கிற சேராபீன்களும் மகிழ்ச்சியோடே தொழுகிறவர்; விழுந்துபோன மனிதனை உயர்த்துவதற்கு தம்மைத் தாழ்த்தினார். பாவத்தின் சாபத்தையும் வெட்கத்தையும் சுமந்தார். அவருடைய பிதா வின் முகம் அவருக்கு மறைக்கப்பட்டது. தொலைந்துபோன உலகின் பாவபாரங்கள் அவர் உள்ளத்தை உடைத்து, கல்வாரி சிலுவையில் அவர் ஜீவனையே போக்கின; மீட் கப்பட்டவர்கள் இவற்றையெல்லாம் ஒருநாளும் மறக்கமாட்டார்கள்.  சர்வலோகங் களையும் சிருஷ்டித்தவர், ஒவ்வொன்றின் முடிவையும் தீர்மானிக்கிற அதிகாரமுடை யவர், மனிதன்மேல் வைத்த அன்பினால், தம் மகிமையைத் துறந்தார் என்பது சர்வலோ கத்தையும் எப்போதும் ஆச்சரியத்திலும் பயபக்தியிலும் ஆழ்த்திக்கொண்டிருக்கும்.  இரட்சிக்கப்பட்ட கூட்டத்தார் தங்கள் மீட்பரை நோக்கிப்பார்த்து, பிதாவின் நித்திய மகிமையானது அவருடைய முகத்தில் ஜொலிப்பதைக் காண்பார்கள்; நித்திய நித்திய காலமாக இருக்கும் அவருடைய சிங்காசனத்தைக் காணும்போது, அவருடைய ராஜ்யத்திற்கு முடிவே இல்லையென அறிந்துகொள்வார்கள்; ‘அடிக்கப்பட்ட ஆட்டுக் குட்டியானவர் பாத்திரர்; அவர் தம்முடைய விலையேறப்பெற்ற இரத்தத்தால் தேவனுக் காக நம்மை மீட்டுக்கொண்டார்’ என்று பாடுவார்கள்.’ - EGW, GC, p 651,652.

**கலந்துரையாடக் கேள்விகள்**

`1	பயபக்தியோடும் அதேசமயம் மகிழ்ச்சியோடும் எவ்வாறு தேவனைத் தொழுதுகொள்ளலாமென வகுப்பில் கலந்தாலோசியுங்கள். வேறுவிதமாகக் கேட்டால், பயபக்தியும் மகிழ்ச்சியும் ஒன்றுக்கொன்று எதிரானவையா?`

`2	எருசலேமின் மதிலைப் பிரதிஷ்டைபண்ணினதின் நிமித்தம், தேவன் பாது காக்காவிட்டால் அந்த மதிலால் பயனில்லை என்று இஸ்ரவேலர்கள் ஒத்துக் கொண்டார்கள். ‘கர்த்தர் வீட்டைக் கட்டாராகில், அதைக் கட்டுகிறவர்களின் பிரயாசம் விருதா’ என்று சாலொமோன் அதை அழகாகச் சொல்கிறார். சங் 127:1. எந்த முயற்சியாக இருந்தாலும், அதை தேவனுக்காகப் பிரதிஷ்டை பண்ணுவது ஏன் முக்கியமானது?`

`3	உங்களுடைய சபை ஆராதனை அனுபவத்தில் இசை எத்தகைய பங்காற்று கிறது?`

`4	பரலோக பரிசுத்த ஸ்தலத்தில் நமக்காகப் பரிந்துபேசுகிற பிரதான ஆசாரியராக இயேசு இருப்பதை வசனம் தெளிவாகச் சொல்லுகிறது. உண்மையில் அங்கு அவர் நமக்காகச் செய்வது என்ன? பரலோகத்தில் இயேசு நமக்காக என்ன செய்கிறார் என்பதை பூலோக ஆசரிப்புக்கூடாரத்தில் ஆசாரியர்கள் செய்த வேலை எவ்வாறு எடுத்துக்காட்டியது?`