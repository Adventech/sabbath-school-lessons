---
title:  ஓய்வுநாளில் ஆலைமிதித்தல்
date:   11/12/2019
---

`கேள்வி: நெகேமியா 13:15,16இல் என்ன பிரச்சனையை நெகேமியா பேசுகிறார்?`

ஒரு பெருங்கூட்டத்தில் ஒரு சிலர்மட்டும் தேவனுக்காக நிற்ப தென்பது எளிதல்ல. ஓய்வுநாள் பரிசுத்த நாள் என்றும், அந்நாளில் யாரும் எந்த வேலையும் செய்யக்கூடாதென்றும் தேவன் சொல்லியிருந் தார். எனவே, எருசலேமில் யாரும் அந்தக் கட்டளையை மீறக்கூடா தென நெகேமியா நினைத்தான். அதை நிலைநாட்டுவது தன் கடமை யெனக் கருதி, அதற்காகச் செயல்பட்டான்.

சிருஷ்டிப்பு வாரத்தின் மகுடமாக ஓய்வுநாள் இருந்தது. மக்கள் தேவனோடு நேரம் செலவிட்டு தங்களைப் புதுப்பிப்பதற்கும், புது சிருஷ்டிகளாக மாறுவதற்கும் ஒரு விசேஷித்த நாளாக அது இருந்தது. எனவே, அன்று அவர்கள் எந்த வேலையும் செய்யாமலும், உலக காரி யங்களில் ஈடுபடாமலும் இருக்க வேண்டியிருந்தது.

‘இஸ்ரவேலர் ஓய்வுநாளைக் கடைப்பிடித்ததைவிட, ஓய்வுநாள் இஸ்ரவேலரைக் கட்டுப்படுத்தியது’ என்று சொல்லுவார்கள். அதாவது, தேவகிருபையால் ஓய்வுநாளைக் கைக்கொண்டு, அது அருளுகிற       சரீர-ஆவிக்குரிய நலன்களை அனுபவிக்கிறவர்களில் விசுவாசத்தைப் பாதுகாக்கிற ஒரு வல்லமையான கருவியாக ஏழாம் நாள் ஓய்வுநாள் இருக்கிறது.

`கேள்வி: ஓய்வுநாளில் ‘வாங்குவதையும் விற்பதையும்’ தடுப்பதற்கு நெகேமியா என்ன செய்தான்? நெகேமியா 13:17-22.`

யூதாவின் தேசாதிபதி என்கிற முறையில், சட்டங்களைக் கைக் கொள்ள வைக்கவேண்டியது தன் கடமையென உணர்ந்தான். யூதாவி லிருந்த சட்டங்கள் தேவபிரமாணத்தின் அடிப்படையில் கொடுக்கப் பட்டிருந்தால், ஓய்வுநாள் உட்பட பிற பிரமாணங்களின் காவலனாக நடந்துகொண்டான். பிரதான ஆசாரியனால் உண்டான சீர்கேட்டை பிரபுக்கள் தடுத்திருந்தால், நெகேமியா அந்த வேலையைச் செய்ய வேண்டிய அவசியமிருந்திருக்காது. ஏழைகளிடமிருந்து தாங்கள் வாங் கியவற்றை திரும்பக் கொடுக்கும்படி நெகேமியா கட்டாயப்படுத்திய தால், அவர்கள் எரிச்சலோடு இருந்தார்கள். அதனால், எலியாசிபும் தொபியாவும் கொண்டுவந்த கேடான மாற்றங்களைத் தடுக்க அவர் கள் முயலவில்லை.

யூதாவின் பெரியவர்களைத்தான் நெகேமியா முதலில் கடிந்து கொள்கிறான்; கதவுகளை மூடும்படி கட்டளையிட்டு, வாசற்காவலர் களை நிறுத்துகிறான். உடனே எருசலேமுக்குள் விற்பதை நிறுத்தி, வெளியே விற்க ஆரம்பிக்கிறார்கள். நெகேமியாவின் நடவடிக்கையும் தீவிரமாகியது; அடுத்த ஓய்வுநாளிலும் வந்தால் மேலே கைபோடுவதாக வர்த்தகர்களை எச்சரிக்கிறான். நெகேமியா சொன்னபடி செய்துவிடு வான் என்பதை வர்த்தகர்கள் அறிந்திருக்கவேண்டும்; அதனால்தான் அதன்பிறகு ஓய்வுநாளில் வரவில்லை.