---
title:  பின்வாங்கிப்போன மக்கள்
date:   07/12/2019
---

### இவ்வார ஆராய்ச்சிக்கு 
நெகே 13:1-9; உபா 23:3-6; நெகே 13:10-14; எண் 18:21-24; நெகே 13:15-22; யோவான் 5:5-16.

> <p>மனன வசனம்</p> 
> ஓய்வுநாளைப் பரிசுத்தமாக்கும்படிக்கு, உங்களைச் சுத்தம்பண்ணிக் கொண்டு வாசல்களைக் காக்க வாருங்களென்று லேவியருக்கும் சொன்னேன். என் தேவனே, இதைக்குறித்து நீர் என்னை நினைத்தருளி, உம்முடைய மிகுந்த கிருபையின் படி எனக்கு இரங்குவீராக. நெகேமியா 13:22.

நெகே 12க்கும் 13க்கும் இடையே நெகேமியா பாபிலோனுக்குத் திரும்பிச் செல்கிறான். எவ்வளவு காலம் அங்கிருந்தானெனத் தெரிய வில்லை; ஆனால், அவன் திரும்ப எருசலேமுக்கு வந்தபோது (கி.மு. 430-425) அங்கே மக்கள் பின்வாங்கியிருந்தார்கள். ‘சிலைவழிபாட்டுக் காரரோடு சம்பந்தங்கலப்பதில்லை; ஓய்வுநாளை ஒழுங்காகக் கைக் கொள்வோம்; தசமபாகம் மற்றும் காணிக்கைமூலம் தேவாலயத்தை யும் அதன் பணியாளர்களையும் ஆதரிப்போம்’ என்று உடன்படிக்கை செய்திருந்தார்கள். நெகே 10. ஆனால் இந்த மூன்று வாக்குறுதிகளை யும் மீறியிருந்தார்கள்.

தேவனிடம் அர்ப்பணிப்பில்லை; தசமபாகம், காணிக்கை செலுத்த வில்லை; தங்களுடைய சுயபயன்பாட்டிற்காக ஆலய அறைகளைப் பயன்படுத்தினார்கள்; ஓய்வுநாளை ஒழுங்காகக் கைக்கொள்ள வில்லை; தங்களைச் சுற்றிலுமிருந்த ஜாதியாரோடு சம்பந்தங்கலந்தார் கள். தேவனோடுள்ள உறவில் இஸ்ரவேலர் சறுக்குவதற்கு, இஸ்ரவே லில் தலைவர்களாக நெகேமியா நியமித்தவர்கள்தாமே காரணமாக இருந்தார்கள். இந்த மாற்றங்களை எல்லாம் பார்த்து நெகேமியா கொதித்துப்போகிறான். தேவனுடைய மகிமையை நிலைநாட்ட வைராக்கியங்கொள்கிறான்.

_2019, டிசம்பர் 14 வகுப்புக்காகப் படிக்கவேண்டிய பாடம்_