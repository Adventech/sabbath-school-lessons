---
title:  கறைபடிந்த தேவாலயத் தலைவர்கள்
date:   08/12/2019
---

அந்நிய ஜாதியாரான அம்மோனியரும் மோவாபியரும் இஸ்ர வேல் ஜனங்கள் நடுவே கலந்திருந்தார்கள். நெகே 13:1-3. வேறு சேதத் தாரை இஸ்ரவேலரிடமிருந்து விலக்கினபோது, தேவனைப் பின் பற்றினவர்கள் யாரையும் விலக்கவில்லை; மனம்மாறாமல், சிலைவழி பாட்டுக்காரர்களாகவே இருந்தவர்களைத்தான் விலக்கினார்கள். உபா 23:3-6.

`கேள்வி: எலியாசிபும் தொபியாவும் யார்? நெகே 13:1-9. ஏற்றுக்கொள்ளத்தகாதவர்களாக அவர்கள் கருதப்பட்டது ஏன்? நெகே 2:10,19: 3:1; 12:10,22; 13:28.`

நெகேமியா புத்தகத்தில் எலியாசிப், தொபியா பற்றிப் பார்க் கிறோம். எலியாசிப் அத்தேசத்தின் பிரதான ஆசாரியன்; தேவாலயத் தலைவன். தொபியா அம்மோன் தேசத்தான். எருசலேமில் நெகேமியா வின் பணியை பயங்கரமாக எதிர்த்துவந்த சத்துரு. எலியாசிபும் தொபியாவும் சம்பந்தங்கலந்து, கூட்டாளிகளாக மாறியிருக்க வேண்டு மெனத் தெரிகிறது.

அந்தத் திருமணத் தொடர்புகுறித்த விபரம் எதுவும் இன்று நமக் குக் கிடைக்கவில்லை. ஆனால், தொபியாவுக்கு ஒரு யூதப்பெயர் இருந் தது; அதற்கு, ‘கர்த்தர் நல்லவர்’ என்று அர்த்தம். எனவே அவனுக்கும் ஒரு யூதப்பின்னணி இருந்திருக்கவேண்டும். ஆராகின் வம்சாத்தா ளான அவனுடைய மனைவியின் குடும்பத்தாருக்கும் எலியாசிபின் குடும்பத்தாருக்கும் தொடர்பு இருந்திருக்கவேண்டும்; ஆனால் அது பற்றிய பதிவு எதுவும் இல்லை. மேலும், நெகேமியாவின் மற்றொரு சத்துருவாகிய ஓரோனியனான சன்பல்லாத்து, தன் மகளை எலியாசி பின் பேரனுக்குத் திருமணம் முடித்திருந்தான். எனவே அத்தேசத்தின் உயர் அதிகாரிகள் ஒருவருக்கொருவர் உறவினர்களாக இருந்தார்கள்; நெகேமியாவின் தலைமைத்துவத்திற்கு எதிராக கூட்டணி அமைத்திருந் தார்கள். எனவே, நெகேமியாவைச் சூழ்ந்திருந்த சூழ்ச்சியின் வட்டம் கடுமையாக இருந்திருக்கவேண்டும்.

தேசாதிபதியான நெகேமியா இல்லாத சமயத்தில், தேவாலயத்தில் காணிக்கையும் தசமபாகமும் பிறகாணிக்கை பொருட்களும் வைக்கப் படுகிற அறையை தொபியாவுக்கு பிரதான ஆசாரியன் கொடுத்திருந் தான். தேசத்தின் தலைவர்களில் ஒருவனைப் போல நிரந்தரமாக தேவா லயத்திலேயே தங்குவதற்கு தொபியா அனுமதிக்கப்பட்டான். நெகே மியாவை தலைமைப்பதவியிலிருந்து அகற்றவேண்டும்; தாங்கள் தலை வர்களாக வேண்டும் என்பதே நெகேமியாவுடைய எதிரிகளின் நோக் கம்; அதை அவர்கள் சாதித்தார்கள். ஆனால் இதையெல்லாம் பார்த்துக் கொண்டு நெகேமியா சும்மா இருக்கவில்லை.

`பண்டையகால இஸ்ரவேலிலிருந்த யூதர்களாக இருக்கட்டும், புதிய ஏற்பாட்டுக்காலத்திலும், அதைத் தொடர்ந்த காலக்கட்டத்திலும் இருந்த கிறிஸ்தவர்களாக இருக்கட்டும், எளிதில் வழிவிலகினார்கள். ஏன்? அதே தவற்றை நாமும் செய்யாதிருக்க, நாம் என்ன செய்யலாம்?`