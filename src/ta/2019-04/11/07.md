---
title:  மேலும் படிக்க
date:   13/12/2019
---

‘தேவனுடைய கட்டளைகளையும் எச்சரிப்புகளையும், இதே பாவத்திற்காக முன்பு இஸ்ரவேலில் ஏற்பட்ட மோசமான நியாயத்தீர்ப்புகளையும் அவர்களுக்குமுன் பாக எடுத்துவைத்தான். ஒரு சீர்திருத்த பணி தொடங்கியது. அது தேவ கோபத்தை விலக்கியது. அவருடைய அங்கீகாரத்தையும் ஆசீர்வாதத்தையும் கொண்டுவந்தது.

பரிசுத்தப் பணியிலிருந்த சிலர், தங்களிலிருந்த தங்கள் அஞ்ஞான மனைவி மாரைத் தங்களிடமிருந்து விலக்கமுடியாதென அவர்களுக்காக வேண்டிக்கொண் டார்கள். ஆனால், நெகேமியா யாருக்கும் பட்சபாதம் காட்டவில்லை;  பதவிக்கோ, அந்தஸ்திற்கோ அக்காரியத்தில் செவிசாய்க்கவும் இல்லை. ஆசாரியர்களிலும்  அதிகாரிகளிலும் யாரெல்லாம் சிலைவழிபாட்டுக்காரரோடு தங்கள் தொடர்பைத் துண்டிக்க மறுத்தார்களோ, அவர்கள் உடனடியாக தேவபணியிலிருந்து விலக்கப்பட் டார்கள். தீயவனான சன்பல்லாத்தின் குமாரத்தியைத் திருமணம்பண்ணியிருந்த, பிரதான ஆசாரிய னின் குமாரன் ஒருவன் தன் பணியிலிருந்து மாத்திரமல்ல,  இஸ்ர வேலிலிருந்தே உடனடியாக அகற்றப்பட்டான். “என் தேவனே, அவர்கள் ஆசாரிய ஊழியத்தையும், ஆசாரிய ஊழியத்துக்கும் லேவியருக்கும் இருக்கிற உடன்படிக்கை யும் தீட்டுப்படுத்தினார்கள் என்று அவர்களை நினைத்துக்கொள்ளும்” என்று ஜெபித்தான் நெகேமியா.’— EGW, PK, p 673,674.

**கலந்துரையாடக் கேள்விகள்**

`1	மேலுள்ள எலன் ஒய்ட்டின் மேற்கோளை வாசியுங்கள். தங்கள் மனைவிகளை நேசித்து, அவர்களைவிட்டுப் பிரிய மனதில்லாதவர்களுக்குக்கூட நெகேமியா விதிவிலக்கு வழங்கவில்லை. இவ்வளவுக்குக் கடுமையாக நெகேமியா நடந் திருக்க வேண்டாம், ஒரு சிலருக்கு விதிவிலக்கு வழங்கியிருக்கலாம் என்று நினைக்கிறீர்களா? ‘ஆம்’ என்றாலும், ‘இல்லை’ என்றாலும் அதற்கான காரணங்களைச் சொல்லுங்கள். இதேபோல, அன்பு மற்றும் புரிந்துகொள்ளு தலின் அடிப்படையில் திருச்சபை எவ்வாறு ஒழுக்கத்தைக் கடைபிடிக்கலாம்; அதே சமயம், தேவனுடைய சத்தியத்தின் தரத்தில் சமரசம்காட்டாமல் எவ் வாறு நேர்மையோடு செயல்படலாம்?`

`2	இச்சியாதிருப்பதும் களவுசெய்யாதிருப்பதும் பொய்சொல்லாதிருப்பதும் எவ்வாறு கிரியைத்துவம் இல்லையோ, அதுபோலத்தான் ஓய்வுநாளை ஆசரிப் பதும் கிரியைத்துவம் அல்ல. அப்படியானால், ஓய்வுநாளை (அல்லது வேறு எந்தக் கட்டளைக்குக் கீழ்ப்படிவதையும்) கிரியைத்துவமாக மாற்றாமல் இருப்பதற்கு நாம் என்ன செய்யலாம்? சிலுவையையும் சிலுவையில் இயேசு நமக்காகச் செய்திருப்பதையும் நம் கண் முன்னால் வைத்திருப்பது எவ்வாறு கிரியைத்துவத்திலிருந்து நம்மை அதிகமாகப் பாதுகாக்கமுடியும்?`

`3	கொஞ்சம்கொஞ்சமாக சத்தியத்தில் சமரசமாகிற ஆபத்துகளிலிருந்தும் நம்மை நாம் எவ்வாறு பாதுகாத்துக்கொள்ளலாம்? அதாவது, நெகேமியா செயல்பட் டதுபோல எவ்வாறு செயல்படலாம்?`