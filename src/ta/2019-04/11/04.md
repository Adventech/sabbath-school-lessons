---
title:  காணிக்கையும் தசமபாகமும்
date:   10/12/2019
---

தேவாலய ஆராதனைகளில் நெகேமியா செய்த சீர்திருத்தங்களில் தசமபாகம், காணிக்கையை நடைமுறைப்படுத்தியதும் அடங்கும்.

`கேள்வி: அன்றைய தேவாலய ஆராதனைக்கு மட்டுமல்ல, இன்றைக்கும் தசமபாகமும் காணிக்கையும் கொடுப்பது முக்கியமானது என்பதுபற்றி பின்வரும் வசனங்கள்  சொல்வது என்ன? எண் 18:21-24; மல் 3:10; மத் 23:23; 1கொரி 9:7-14; 2கொரி 9:6-8; எபி 7:1,2.`

தசமபாகம், காணிக்கை சேகரிக்காமல் தேவாலயம் இயங்கமுடி யாது. தசமபாகம் கொடுப்பதை நிறுத்தியபோது, தேவாலய ஆராதனை கள் தடைபட்டன; ஒட்டுமொத்த ஆராதனைமுறையும் ஸ்தம்பித்தது. தேவாலயப் பணியாளர்கள் தங்கள் குடும்பங்களைக் காப்பாற்றுவதற் காக வேறு வேலைகளுக்குச் சென்றார்கள்; தேவாலயத்தில் அக்கறை செலுத்த முடியவில்லை. அதனால் ஆராதனை தடைபட்டது.

‘தசமபாக முறைமை ஓர் எளிய, அருமையான ஒழுங்கு. பணக் கார்களிடமும் ஏழைகளிடமும் ஒரே அளவு கேட்பதில் இதன் சமத் தன்மை வெளிப்படுகிறது. தமக்குரியவற்றில் நாம் பயன்படுத்தும்படி தேவன் எவ்வளவு கொடுத்திருக்கிறாரோ, அந்த அளவிலிருந்து தசம பாகம் கொடுக்கவேண்டும்.

‘தசமபாகத்தைக் கொடுக்கும்படி தேவன் சொல்கிறார். மல் 3:10. நன்றியுணர்வாலோ தயாளக்குணத்தாலோ கொடுக்கும்படி சொல்ல வில்லை. தேவனுக்கு நன்றியுள்ளவர்களாக இருப்பது அவசியம் என் றாலும், தேவன் கட்டளையிட்டிருப்பதால் நாம் தசமபாகம் கொடுக்க வேண்டும். தசமபாகம் கர்த்தருடையது; அதை நாம் அவருக்குச் செலுத்தும்படி வேண்டுகிறார்.’

இஸ்ரவேலின் தேவாலயத்தைப் போல்தான் நம் திருச்சபையும்; அங்கத்தினர்கள் தசமபாகம், காணிக்கைமூலம் சபையைத் தாங்காவிட் டால், திருச்சபை முடங்கிவிடும். பயன்மிக்க ஊழியத்திலும், திட்டமிடு தலிலும், தேவனுடைய திருச்சபையை நிர்வகிப்பதிலும் ஈடுபட்டுள்ள வர்களுக்குச் சம்பளம்கொடுக்கிறோம். அவர்கள் இல்லாமல் சபை நடவடிக்கைகள் தடைபடும். தேவனை முழுஈடுபாடுடன் தொழுது கொள்ளவும் முடியாது. தசமபாகம், காணிக்கை இல்லாமல் சுவிசேஷ ஊழியம் நடைபெற வாய்ப்பே இல்லை.

இந்த ஒழுங்கை தேவன் சொல்லியிருப்பதால், நாம் தசமபாகம் கொடுக்கவேண்டும். சில ஒழுங்கை தேவன் ஏற்படுத்தியிருப்பதற்கு அவர் எந்தக் காரணமும் சொல்லவில்லை. எல்லாம் அவர் கட்டுப்பாட் டில் இருப்பதை நாம் நம்பவேண்டுமென விரும்புகிறார். இந்த ஒழுங்கு செயல்படும்விதத்தை நாம் ஆராய்ந்து அறியலாம்; மற்றப்படி அனைத் தையும் தேவனுடைய கரங்களில்ஒப்படைக்கவேண்டும்.

`நம் ஆவிக்குரிய வாழ்விற்கும், தேவன் மேல் நமக்குள்ள நம்பிக்கையின் அளவிற்கும் ஓர் அளவுகோலாக தசமபாகம் எவ்வாறு இருக்கிறது?`