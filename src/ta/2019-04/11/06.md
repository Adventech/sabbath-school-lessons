---
title:  உங்கள் பிதாக்கள் இப்படிச் செய்யவில்லையா?
date:   12/12/2019
---

ஓய்வுநாள் மேல் நெகேமியா காட்டின வைராக்கியம் ஆச்சரியம்! பிற தேசத்து வர்த்தகர்கள்மேல் ‘கைபோடுகிற’ அளவுக்கு ஓய்வு நாளைக் கைக்கொள்வதில் ஆர்வம்காட்டினான். அதாவது, ஓய்வு நாளில் நகரத்திற்குள்லோ வாசலண்டையிலோ கண்டால் தனிப்பட்ட விதத்தில் தலையிடப்போவதாக எச்சரித்தான். ஓய்வுநாள் கட்டளை கடைப்பிடிக்கப்படுகிறதா என்பதை உறுதிசெய்வதற்கு, ஒரு தேசாதி பதியாக அதிகாரபூர்வ உரிமைகளையும் பெற்றிருந்தான்.

‘கடமையைப் புறக்கணித்ததின்நிமித்தம் அவர்களைத் தயக்க மின்றி கடிந்துகொண்டான் நெகேமியா. “நீங்கள் ஓய்வுநாளைப் பரி சுத்த குலைச்சலாக்குகிற இந்தப் பொல்லாத செய்கை என்ன?” என்று கண்டித்தான். “உங்கள் பிதாக்கள் இப்படிச் செய்ததினாலல்லவா, நமது தேவன் நம்மேலும் இந்த நகரத்தின்மேலும் இந்தத் தீங்கையெல்லாம் வரப்பண்ணினார்; நீங்களோவென்றால் ஓய்வுநாளைப் பரிசுத்தக் குலைச்சலாக்குகிறதினால், இஸ்ரவேலின் மேலிருக்கிற உக்கிரத்தை அதிகரிக்கப்பண்ணுகிறீர்கள்” என்று கடிந்துகொண்டான். “ஆகை யால், ஓய்வுநாளுக்கு முன்னே எருசலேமின் பட்டணவாசலில், மாலை மயங்கும்போது கதவுகளைப் பூட்டவும்” ஓய்வுநாள் முடியுமட்டும் அவைகளைத் திறவாதிருக்கவும் கட்டளையிட்டான். தன் கட்டளை களை அமுல்படுத்த, நியாயாதிபதிகளால் நியமிக்கப்பட இருந்தவர் களைக் காட்டிலும், தன்னுடைய வேலைக்காரரில் நம்பிக்கை வைத்து, அவர்களை வாசலண்டையிலே நிறுத்தினான்.’ - உஎஙி, கஓ, ணீ 671,672.

ஓய்வுநாளைப் பரிசுத்த குலைச்சலாக்கி, அதை மீறுவதுகுறித்து இயேசுவின் காலம்மட்டும் எச்சரிக்கப்பட்டு வந்தது.  ஓய்வுநாள் ஆசரிப்பு குறித்தே இயேசுவுக்கும் மதத்தலைவர்களுக்கும் அடிக்கடி மோதல் உண்டானதாக சுவிசேஷப் புத்தகங்கள் தெரிவிக்கின்றன.

`கேள்வி: மத் 12:1-8; மாற்கு 3:1-6; லூக் 6:6-11; யோவான் 5:5-16 ஆகிய வசனங்களில் சில சம்பவங்கள் சொல்லப்படுகின்றன. அவற்றைப் புரிந்துகொள்வதற்கு பண்டைய இஸ்ரவேலின் வரலாற்றை அறிந்துகொள்வது எவ்வாறு உதவியாக இருக்கும்?`

ஓய்வுநாளை ‘பரிசுத்தக் குலைச்சலாக்கக்கூடாது’ என்பதில் தவறான வைராக்கியங் கொண்டிருந்தார்கள். அதனால்தான் ‘ஓய்வு நாளுக்கும் ஆண்டவரையே’ அதை மீறினதாக குற்றஞ்சாட்டினார்கள். லூக் 6:5. இவர்கள் நியாயப்பிரமாணத்தின்மேல் மிகுந்த அக்கறை காட்டினாலும், நியாயப்பிரமாணத்தில் கற்பித்திருக்கிற ‘விசேஷித் தவைகளாகிய நீதியையும் இரக்கத்தையும் விசுவாசத்தையும்’ விட்டு விட்டார்கள். மத் 23:23.

`ஓய்வுநாளாக இருக்கட்டும் அல்லது நம் விசுவாசம் சம்பந்தப்பட்ட ஏதாவது முக்கிய விஷயமாக இருக்கட்டும்; இவர்கள் செய்த அதே தவற்றை திருச்சபையோ தனிநபர்களோ செய்யாதிருக்க, இப்போது என்ன செய்யலாம்?`