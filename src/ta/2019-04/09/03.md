---
title:  தங்கள் தங்கள் பட்டணங்களில்
date:   25/11/2019
---

`கேள்வி: எஸ்றா 2இலும் நெகேமியா 7இலும் சொல்லப்படும் பட்டியல்களிலிருந்து நீங்கள் என்ன அறிந்துகொள்ளலாம்?`

செருபாபேல் மற்றும் எஸ்றாவுடன் பாபிலோனின் சிறையிருப்பி லிருந்து திரும்பிவந்தவர்கள்பற்றி எஸ்றா 2இல் சொல்லப்படும் பட்டி யலானது காரணத்தோடுதான் நெகே 7இல் மீண்டும் சொல்லப்படுகிறது.வாசிப்பதற்கு நமக்குச் சலிப்பூட்டலாம்; ஆனால், நாம் அக்கறைசெலுத் தாத விஷயங்களில் தேவன் அக்கறைசெலுத்துகிறார் என்கிற ஒரு முக்கிய உண்மையை அவை காட்டுகின்றன.

எருசலேமின் மதில்கள் கட்டிமுடிக்கப்பட்டன. அந்தப் பணியை வெற்றிகரமாகச் செய்ய உதவியவர் தேவன். ஆனாலும் எஸ்றா, நெகே மியாவுடன் திரும்பி வந்தவர்களில் யாருக்கெல்லாம் அந்த வெற்றியில் பங்கிருந்தது என்பதை குறிப்பிடுவதற்காகவே அந்தப் பட்டியல் கொடுக் கப்பட்டிருக்கிறது. முந்தைய தலைமுறையினர் பாடுபட்டு துவங்கி யிருந்த வேலையை அந்தத் தலைமுறையினர் தொடர்ந்தார்கள். வேலை கடினமாக இருந்தது; பல தடைகள் வந்தன;அவர்கள் நினைத்த வேகத் தில் வேலை முடியவில்லை.

எஸ்றா, நெகேமியாவின் தலைமைத்துவத்தையும் குறிப்பிடவேண் டும். மக்களும் தங்கள் பங்கைச் செய்தார்கள். ஒவ்வொரு குழுவினரும் வெவ்வேறு காலக்கட்டத்தில் வெவ்வேறு வேலைகளைச் செய்தார் கள். ஆனால் முடிவு அற்புதமாக இருந்தது. பணியின் ஆரம்பமும் (எஸ்றா 2) முடிவும் (நெகே 7) தொடர்புபடுத்திக் காட்டப்படுகின்றன. இரண்டாம் தேவாலயம் கட்டிமுடிக்கப்பட்டது; எருசலேமும் திரும்ப எடுப்பித்து, அருமையாக நிறுவப்பட்டது.

`கேள்வி: தேவசித்தத்தை நிறைவேற்றுகிற விருப்பத்தில் அவர்கள் எவ்வளவுக்கு வெற்றி பெற்றார்களென நெகே 7:73 சொல்கிறது?`

‘இஸ்ரவேலர் அனைவரும் தங்கள் தங்கள் பட்டணங்களில் குடி யேறினார்கள்.’

அவர்கள் திரும்பி வந்ததும், திரும்பிக் கட்டியதும் அற்புதமான அனுபவம். பலவருடங்களுக்குமுன் அவர்களுடைய நகரம் அழிக் கப்பட்டது; தேவாலயம் சூறையாடப்பட்டது; தேசம் பாழாக்கப்பட்டது. இப்போது அதே தேசத்திற்கு, அதே நகரத்திற்குத் திரும்பிவந்து, தேவா லயம் உட்பட அனைத்தையும் திரும்பக் கட்டினார்கள். அது அவர் களுக்கும் அவர்களைச் சுற்றிலும் இருந்தவர்களுக்கும் ஆச்சரியமாக இருந்திருக்கும். எல்லாமே தேவனுடைய சித்தத்தாலும், அவருடைய வாக்குறுதியாலும் நடந்தன.

`இப்போது உங்கள் வாழ்க்கையில் நம்பிக்கையற்றுத் தோன்றினாலும், தேவன் உங்களுக்கு வெற்றிதருவாரென நீங்கள் நம்பிக்கையோடிருக்கும் விஷயங்கள் யாவை?`