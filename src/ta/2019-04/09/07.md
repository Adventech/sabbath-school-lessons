---
title:  மேலும் படிக்க
date:   29/11/2019
---

‘கிறிஸ்துவின் மன்னிக்கிற அன்பை அறிந்து, உண்மையிலேயே தேவ பிள்ளை களாக வேண்டுமென வாஞ்சிப்போர் உண்டு.  ஆனாலும், தங்கள் குணத்தில் குறை உள்ளதென்றும், தங்கள் வாழ்வில் குறைபாடு உள்ளதென்றும் இவர்கள் நினைக் கிறார்கள்; தங்கள் இருதயத்தை ஆவியானவர் புதுப்பித்திருக்கிறாரா என்று சந்தே கப்படுகிறார்கள்.  நான் இவர்களுக்கு ஒன்றைச் சொல்ல விரும்புகிறேன்:  நம்பிக்கை யின்றி பின்வாங்காதீர்கள்.  நம்முடைய குறைகள், தவறுகள் நிமித்தம் இயேசுவின் பாதத்தில் பணிந்து குனிந்து அழவேண்டிய நிலை நமக்கு அடிக்கடி ஏற்படலாம்.  ஆனால், அதைரியப்படக்கூடாது.  எதிரி நம்மை மேற்கொண்டாலும், தேவன் வீசி எறிந்து விடவில்லை; கைவிடவில்லை; புறக்கணிக்கவும் இல்லை.  இல்லவே இல்லை.  தேவனுடைய வலதுபாரிசத்தில் இருக்கிற கிறிஸ்து நமக்காகப் பரிந்துபேசுகிறார்.  உங்களை மீண்டும் தம்மிடம் சேர்த்துக்கொள்ளவும், தம்முடைய பரிசுத்தமும் தூய் மையும் உங்களில் பிரதிபலிக்கப்படுவதைக் காணவும் அவர் விரும்புகிறார்.  நீங்கள் உங்களை அவருக்கு ஒப்புக்கொடுத்தால், உங்களில் நற் கிரி யையை ஆரம்பித்தவர், இயேசுகிறிஸ்துவின் நாள்வரைக்கும் காத்துக்கொள்வார்.  அதிக ஊக்கத்தோடு ஜெபியுங்கள், முழுமனதோடு நம்புங்கள்.  நம் சுயவல்லமையில் நம்பிக்கை இழக்கும் போது, நம் மீட்பரின் வல்லமையை நம்புவோம்.  நம் இரட்சிப்பின் காரணமானவரை போற்றுவோம்.’ -  EGW, SC, p 64.

**கலந்துரையாடக் கேள்விகள்**

`1	ஆயிரக்கணக்கான வருடங்களுக்குமுன் வாழ்ந்த தானியேல், ராஜ்யங்களின் எழுச்சியையும் வீழ்ச்சியையும், ஏன் இன்றைய ஐரோப்பா பிரிந்துபோவது பற்றியும் மிகத்துல்லியமாகச் சொல்லியிருக்கிறான். தானி 2. உலகத்தில் எவ் வளவுதான் குழப்பங்கள் நிலவினாலும், நடப்பது எல்லாம் தேவனுக்குத் தெரியும். அதை அவர் முன்னறிவித்தும் இருக்கிறார். இந்த உண்மையை இந்தத் தீர்க்கதரிசனம் வல்லமையாக எடுத்துக்காட்டுகிறது. இதிலிருந்து எத்தகைய ஆறுதலை நாம் பெற்றுக்கொள்ளலாம்?`

`2	நம்மைப்பற்றி எல்லாமே தேவனுக்குத் தெரியும். அவருடைய பாதுகாப்பில் நாம் இருக்கிறோம் என்கிற ஆறுதலையும், பாதுகாப்புணர்வையும் நிச்சயத் தையும் இது நமக்குத் தருகிறது. ‘இப்போதும் யாக்கோபே, உன்னைச் சிருஷ் டித்தவரும், இஸ்ரவேலே உன்னை உருவாக்கினவருமாகிய கர்த்தர் சொல்லு கிறதாவது: பயப்படாதே; உன்னை மீட்டுக்கொண்டேன்; உன்னைப் பேர்  சொல்லி அழைத்தேன்; நீ என்னுடையவன்.’ ஏசா 43:1. உணர்வுரீதியான, சமு தாய ரீதியான, உறவு ரீதியான அல்லது பொருளாதார ரீதியான நெருக்கடியில் இருப்போருக்கு தேவ பிரசன்னமும் அவருடைய பாதுகாப்பும் தருகிற நிச்சயத்தை எவ்வாறு கொடுக்கலாம்?`

`3	தேவன் தங்களைப் பாதுகாப்பார் என்று சொல்லிவிட்டு, பிறகு ராஜாவின் பாதுகாப்பைக் கேட்பதை எஸ்றா விரும்பவில்லை. சரி, தேவன் குணமாக்க வல்லவர். அப்படியானால், வியாதிவரும்போது மருத்துவரிடம் சென்று காண் பிப்பது விசுவாசக்குறைச்சலாகுமா? பதிலைக் கலந்தாலோசியுங்கள்.`