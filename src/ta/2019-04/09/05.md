---
title:  தேவனுக்குமுன்பாகத் தாழ்த்துதல்
date:   27/11/2019
---

`கேள்வி: எபிரெய மக்களுக்கு உபா 30:1-6இல் கொடுக்கப்பட்ட வாக்குறுதி என்ன? இதுபோன்ற மற்ற வாக்குறுதிகளைப்போல இந்த வாக்குறுதியும் எவ்வாறு எஸ்றாவுக்கும் நெகேமியாவுக்கும் முக்கியமானதாக இருந்தது?`

நெகேமியாவும் எஸ்றாவும் இந்தத் தீர்க்கதரிசனங்களை அறி வார்கள். சிறையிருப்பிலிருந்து ஐனங்களை தேவன் திருப்புவார் என் றும் அறிந்திருந்தார்கள். தங்கள் வரலாற்றையும் தங்களுக்கு நேரிட்ட இக்கட்டுகளுக்கான காரணங்களையும் அறிந்திருந்தார்கள். அதே சமயம் தங்களுடைய பாவங்களுக்குமத்தியிலும், ‘தேவன் கிருபை யுள்ளவராக தங்களை வழிநடத்துவார்’ என்றும் அறிந்திருந்தார்கள்.

இவ்வாறு, சிறையிருப்பிலிருந்து தேவன் தங்களை திருப்புவா ரென்று நம்பியிருக்கலாம். ஆனால், செல்லும் வழியில் சவால்களே இருக்காதென்று தேவன் வாக்குரைக்கவே இல்லை. தேவனுடைய வாக்குறுதிகளுக்குமத்தியிலும் அவர்களுக்கு நேரிட்ட சோதனைகளை யும் உபத்திரவங்களையும் இக்காலாண்டில் பார்த்தோம்.

`கேள்வி: எஸ்றா 8:16-23இல், அவர்களுக்கு முன்னிருந்த சவால் என்ன? அதை எவ்வாறு எதிர்கொண்டார்கள்?`

வாக்குத்தத்தங்கள் கொடுக்கப்பட்டாலும், பயணத்தில் ஆபத்து உண்டென்று எஸ்றா அறிந்திருந்தான். தேவனைச் சார்ந்திராமல் தங்களுக்கு வெற்றியில்லை என்பதில் உறுதியாக இருந்தார்கள்; அதனால் தான் உபவாசமிருந்து, தேவனுக்குமுன் தங்களைத் தாழ்த்தினார்கள். பல ஆபத்துகள் நேரிடும் என்பதால், ராஜாவிடம் உதவியும் பாதுகாப் பும் கேட்கவேண்டுமென்று எஸ்றா யோசித்தான். நெகேமியா அப்படித் தான் ராஜாவிடம் உதவிகேட்டுப் பெற்றான். நெகே 2:9. ஆனால் எஸ்றா கேட்கவில்லை. ராஜாவிடம் ஏற்கனவே “எங்கள் தேவனுடையகரம் தம்மைத் தேடுகிறவர்கள் எல்லார்மேலும் அவர்களுக்கு நன்மையாக இருக்கிறதென்றும், அவருடைய வல்லமையும் அவருடைய கோபமும் அவரைவிட்டு விலகுகிறவர்கள் எல்லார்மேலும் இருக்கிறதென்றும்” எஸ்றா சொல்லியிருந்தான். எனவே, ராஜாவிடம் உதவிகேட்பது தேவ னுடைய நாமத்திற்கு கனவீனமாக இருக்குமென யோசித்தான். உதவி கேட்காவிட்டாலும் எல்லாம் நன்றாக முடிந்தது. தேவன் அவர்களைப் பாதுகாத்தார்; செல்லவேண்டிய இடத்திற்கு பத்திரமாகப் போய்ச் சேர்ந்தார்கள். எஸ்றா 8:31.

`எல்லாவற்றிற்கும் நாம் தேவனையே நம்பியிருக்கவேண்டும் என்பது உண்மைதான். அதே சமயம், என்னென்ன சூழ்நிலைகளில் நம்முடைய விசுவாசத்தைச் சேராதவர்களிடமும் நாம் உதவிகேட்டுச் செல்லலாம்? பலசமயங்களில் அதில் தவறேதும் இருக்காது; அப்படிச் செய்வது தான் சரியாகவும் இருக்கும். அது ஏன்?`