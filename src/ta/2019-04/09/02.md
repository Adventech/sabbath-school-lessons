---
title:  வரலாற்றின் தேவன்
date:   24/11/2019
---

`கேள்வி: எஸ்றா 1:9-11 வசனங்களிலுள்வற்றைப் புரிந்துகொள்ள தானி 1:1,2 எவ்வாறு உதவுகிறது?`

எஸ்றாவில் சில விவரங்கள் சொல்லப்படுகின்றன; அதை நன் றாகப் புரிந்துகொள்ள தானியேல் உதவுகிறது. எல்லாம் தேவனுடைய கட்டுப்பாட்டில் இருப்பதை இந்த வசனங்கள் காட்டுகின்றன.

“தேசங்களின் வரலாறு இன்று நம்மோடு பேசுகிறது.  மகத்தான தம்முடைய திட்டத்தில், ஒவ்வொரு தேசத்திற்கும் ஒவ்வொரு தனி மனிதனுக்கும் தேவன் ஒரு இடத்தை நியமித்துள்ளார்.  தவறே இழைக் காதவரின் கரத்திலிருக்கும் தூக்குநூலால் இன்றைய மனிதரும் தேசங் களும் பரிசோதிக்கப்படுகின்றன. ஒவ்வொருவரும் தங்கள் சுய தீர்மானத்தின்படிதான் தங்கள் எதிர்காலத்தைத் தீர்மானிக்கிறார்கள். தேவனோ தம் நோக்கங்களை நிறைவேற்றும்படி ஒவ்வொருவர்மேலும் ஆட்சிசெய்து வருகிறார்.” - EGW, PK, p 536.

`கேள்வி: பெல்ஷாத்சாருக்கு வழங்கப்பட்ட தீர்ப்புபற்றி தானி 5 என்ன சொல்கிறது?`

கி.மு 539, அக்டோபரில் பாபிலோன் வீழ்ந்தது; மேதிய-பெர்சிய அரசனான கோரேஸ் அதைக் கைப்பற்றினான். தன் வெற்றியையும் புகழையும் ஆடம்பரத்தையும் வீணே நம்பிக்கொண்டிருந்த பெல்ஷாத்      சார், ஒருநாள் விருந்துபண்ணி குடித்து வெறித்திருந்தான். அவனுடைய நாட்கள் எண்ணப்படுவதை ஒரு கரம் அரண்மனை சுவற்றில் எழுதி காட்டியது. மகா நேபுகாத்நேச்சாருக்கு நிகழ்ந்ததையும் அவனுடைய மனமாற்றத்தையும் கேட்டிருந்தான். ஆனாலும் பாடம் படிக்கவில்லை. அன்று இரவில் கொல்லப்ட்டான். தேவனுடைய எச்சரிப்புகளுக்குச் செவிகொடுத்து, அவருடைய போதனைகளைப் பின்பற்றாவிட்டால் எப்போதுமே அழிவுதான்.

தானியேல் அங்கு இருந்தபோதிலும் அவனைக் கண்டுகொள் ளவே யில்லை. தேவனுடைய பரிசுத்தத்தை உணராமல், வாழ்க்கையில் அவருடைய பிரசன்னத்தை அலட்சியப்படுத்தினால், முடிவு அழிவு தான்.

`நேபுகாத்நேச்சாரின் அனுபவத்தைச் சொல்லிவிட்டு தானியேல், “அவருடைய குமாரனாகிய பெல்ஷாத்சார் என்னும் நீரோவென்றால், இதையெல்லாம் அறிந்திருந்தும், உமது இரு தயத்தைத் தாழ்த்தாமல்” என்று சொல்கிறார். தானி 5:22. பெல்ஷாத்சார் செய்த அதே தவற்றை நாமும் செய்யாதிருக்க என்ன செய்யலாம்? சிலுவைகுறித்த சிந்தை இருக்கும்போது அது எவ்வாறு நம்மை தேவனுக்குமுன்பாக தாழ்மையாக வைத்திருக்கும்?`