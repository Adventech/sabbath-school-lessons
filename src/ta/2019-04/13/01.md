---
title:  இஸ்ரவேலிலிருந்து தலைவர்கள்
date:   21/12/2019
---

### இவ்வார ஆராய்ச்சிக்கு 
1இராஜா 12:1-16; அப் 15:7-11; யோவான் 11:46- 53; நெகே 4:7-23; எஸ்றா 8:21-23,31,32.

> <p>மனன வசனம்</p> 
> அப்பொழுது ஜனங்கள் எல்லாரும் தங்களுக்கு அறிவிக்கப்பட்ட வார்த்தைகளை உணர்ந்துகொண்டபடியால், புசித்துக் குடிக்கவும், பங்குகளை அனுப்பவும், மிகுந்த சந்தோஷம் கொண்டாடவும் போனார்கள். நெகே 8:12.

எஸ்றாவும் நெகேமியாவும் தேவன் தங்களுக்குக் கொடுத்த வேலையைச் செய்வதற்கு தங்களை முற்றிலும் தத்தம்செய்திருந்த தலைவர்கள் ஆவர்.  அவர்கள் தேவனை நேசித்ததால், தேவனுக்கு உண்மையான ஊழியக்காரர்களாக வாழ ஆசைப்பட்டார்கள்.  அவர் களுக்கு தேவன் மேலிருந்த பற்றைத்தான் இப்பாடத்தில் படிக்கிறோம்.

வேதாகமத்தில் உள்ள சில தலைவர்களைப்பற்றி இந்த வாரத் தில்  படிக்கிறோம்.  எல்லாத் தலைவர்களைப்பற்றியும் படிக்க வழி யில்லை.  ஆனால்,  நாம் கற்றுக்கொள்கிற பாடங்கள் எல்லாத் தலைவர் களுக்கும் உரியவை.  நீங்கள் ஒரு தலைவரென உங்களைப்பற்றி நினைக்காமல் இருக்கலாம். ஆனால்,  உங்கள் வாழ்க்கையால் மாற்றம் பெறுகிற மக்கள் யாராவது இருப்பார்கள்.  எனவே,  இந்த பாடங்கள் உங்களுக்கும் உரியவைதாம்.

இந்தத் தலைவர்களின் வாழ்க்கையில் வேத வசனம் முக்கியப் பங்கு வகித்தது.  வேத வசனத்தால் அவர்களுடைய எண்ணங்களும் வாழ்க்கையும் மாற்றம்பெற்றன.  அதனால் எழுப்புதலும் சீர்திருத்தமும் ஏற்பட்டன. வேத வசனங்களின் ஆலோசனைகளை மதித்து நடந்தார் கள்.  அதேபோல,  நாம் யாராக இருந்தாலும்,  நம் பணி எதுவாக இருந் தாலும்,  வேத வசனமே நம் வாழ்க்கையின் மையமாக இருக்கவேண்டும்.

_2019, டிசம்பர் 28 வகுப்புக்காகப் படிக்கவேண்டிய பாடம்_