---
title:  மேலும் படிக்க
date:   27/12/2019
---

“சிறையிருப்பிலிருந்து திரும்பின செருபாபேல், எஸ்றா, நெகேமியா ஆகியோ ரின் தலைமையின்கீழ் கட்டுமானப்பணியும், சீர் திருத்தப் பணியும் நிறைவேற்றப்பட்டன; பூலோக வரலாற்றின் இந்த முடிவுநாட்களில் செய்யப்படவேண்டிய ஓர் ஆவிக்குரிய மறுமலர்ச்சிப் பணியை அவர்களுடைய பணிகள் விவரித்துக் காட்டுகின்றன. இஸ்ர வேலில் மீதமானவர்கள் வெகுசிலராய் இருந்தார்கள்;  தங்கள் சத்துருக்களால் அழிக் கப்பட ஏதுவாகியிருந்தார்கள். ஆனால், அவர்கள்மூலமாக இப்பூமியில் தம்மைப்பற்றி யும், தம் பிரமாணம்பற்றியும் ஓர் அறிவைப் பாதுகாக்கத் தேவன் நோக்கங்கொண் டார். அவர்கள் மெய்த்தொழுகையின் பாதுகாவலர்களும், பரிசுத்த உபதேசங்களைக் கைக்கொள்ளுகிறவர்களுமாய் இருந்தார்கள். எருசலேமின் மதிலையும் தேவாலயத் தையும் மீண்டும் கட்டினபோது, பலதரப்பட்ட அனுபவங்கள் அவர்களுக்கு ஏற்பட்டன; அவர்கள் கடுமையான எதிர்ப்பைச் சந்திக்கவேண்டியிருந்தது. இந்தப் பணியில் பளு வான சுமைகளைத் தலைவர்கள் தாங்கவேண்டியிருந்தது. ஆனால், சத்தியத்திற்கான நோக்கத்தில் தேவனே ஜெயம் தருவார் என்று நம்பி, அசையாத நம்பிக்கையோடும் தாழ் மையான ஆவியோடும் தேவன்மேல் உறுதியான நம் பிக்கையோடும் அவர்கள் முன்னேறினார்கள்.  எசேக்கியா ராஜாவைப்போல நெகேமியாவும்  ‘கர்த்தரைவிட்டுப் பின்வாங்காமல் அவரைச் சார்ந்திருந்து, அவருடைய கற்பனைகளைக் கைக்கொண்டு நடந்தான். ஆகையால், கர்த்தர் அவனோடிருந்தார்.’ 2 இராஜாக்கள் 18:6,7.” - EGW, PK, p 677.

**கலந்துரையாடக் கேள்விகள்**

`1	தேவன் நம்முடைய தலைவர்களுக்கு உதவிசெய்வதற்குமுன் அவர்கள் தேவ னுக்குமுன்பாக தங்களால் முடிந்த எல்லாவற்றையும் செய்யவேண்டியது ஏன் அவசியம்?`

`2	ஒரு கிறிஸ்தவத் தலைவர்  ஒரு பணியாளனாகவும் இருக்கவேண்டியது ஏன் முக்கியம்?  பணியாள்-தலைமைத்துவம் ஏன் கடினமானது? அதேசமயம் ஏன் அது பயனுள்ளதாக இருக்கிறது?`

`3	எஸ்றாவுவும் நெகேமியாவும் ஜெபவீரர்களாக இருந்தார்கள்.  இந்த இரண்டு புத்தகங்களிலும் ஜெபத்தைப்பற்றிய வார்த்தைகள் எத்தனை முறை வருகின் றன என்று எண்ணிப் பாருங்கள்.  நாமும் தொடர்ந்து ஜெபிக்கவேண்டியது ஏன் அவசியமாக இருக்கிறது?`

`4	‘அவன் கர்த்தரைவிட்டுப் பின்வாங்காமல் அவரைச் சார்ந்திருந்து, கர்த்தர் மோசேக்குக் கற்பித்த அவருடைய கற்பனைகளைக் கைக்கொண்டு நடந் தான்.’ 2இராஜாக்கள் 18:6. கர்த்தரைவிட்டுப் பின்வாங்காமல் இருப்பது என் பதன் அர்த்தம் என்ன?  அதை எவ்வாறு செய்யமுடியும்?  அதற்கும் கற்பனை களைக் கைக்கொள்வதற்கும் என்ன தொடர்பு உள்ளது?`