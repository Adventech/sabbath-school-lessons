---
title:  தைரியமும் அதிகாரமும்தருதலும்
date:   24/12/2019
---

`கேள்வி: நெகேமியா எவ்விதங்களில் தைரியத்தை வெளிப்படுத்தினான்? அவனுக்குத் தைரியம் தந்தது எது?  நெகேமியா 4:7-23.`

யூதர்களைப் பயமுறுத்த முயன்ற விரோதிகளை நெகேமியா எதிர்த்து நின்றான். யுத்தம்செய்வதற்கு மக்களை

ஆயத்தப்படுத்தினான்.  ஆண்டவரே, நீர் பார்த்துக்கொள்ளும் என்று அவன் சும்மா இருக்க வில்லை. மக்கள் தங்களுடைய பங்கை நிறைவேற்றுமாறு சொன்னான்.  மதிலைக் கட்டின அதே சமயத்தில் தங்கள் கைகளில் பட்டயம் போன்ற ஆயுதங்களை வைத்திருந்தார்கள். நெகேமியாவின் தலைமையில் மக்கள் பயந்து கூனிக்குறுகவில்லை; தங்களைப் பாதுகாப்பதற்கு தைரி யமாக ஆயுதங்களை எடுத்துக்கொண்டார்கள். நெகேமியா மக்களை நம்பினான்; தைரியப்படுத்தினான்; அவர்களுக்குப் பொறுப்புகளைக் கொடுத்தான்; வேலைசெய்வதற்கான அதிகாரங்களையும் கொடுத்தான். என்ன செய்யவேண்டும் என்று மக்களிடம் சொல்லி விட்டு,  அவர் ஓடி ஒளிந்துகொள்ளவில்லை. அவர்களோடு நின்று கடினமான வேலைகளைச் செய்தான். 

சில சமயங்களில் தேவன் தமது பிள்ளைகளிடம்,  ‘நீங்கள் சும்மா இருங்கள்;  யுத்தம் என்னுடையது’  என்கிறார்.  வேறு சில சமயங்களில்,  ‘யுத்தம்செய்ய ஆயத்தமாகுங்கள், நான் உங்களுக்கு வெற்றி தருவேன்’ என்று சொல்கிறார். தேவனிடமிருந்து விடுதலையும் ஆசீர்வாதமும் பெற விரும்பினால்,  நாம் நம்முடைய பங்கைச் செய்யவேண்டும்.

‘தேவபணியில் நெகேமியா வைத்திருந்த ஆழமான அர்ப்பணிப் பிலும், அதற்கு இணையாக தேவன்மேல் அவன் வைத்திருந்த நம்பிக் கையிலும்தான், அவனுடைய எதிரிகள் அவனைத் தங்கள் அதிகாரத்திற் குள் இழுக்கமுயன்று தோற்றதின் இரகசியம் இருக்கிறது. சோம்பலான ஆத்துமா, சோதனைக்கு எளிதில் இரையாகி விடுகிறது.  ஆனால் மேலான குறிக்கோளும் ஆழமான நோக்கமும் உள்ள வாழ்வில் தீமை காலூன்ற இடமில்லாமற்போகிறது.  விசுவாசத்தோடு நித்தமும் முன் னேறிச் செல்கிறவன் சோர்வடைவதில்லை; ஏனெனில், தம்முடைய மேன்மையான நோக்கத்தை நிறைவேற்ற சகலத்தையும் நடப்பிக்கும் தேவனுடைய அளவற்ற அன்பை தனக்கு மேலும் கீழும் பக்கங்களிலும் அவன் உணர்கிறான். கிருபாசனமே தேவ ஊழியர்களின் நித்திய நம் பிக்கை. எனவே, குலையாத உறுதியோடு ஊழியம்செய்கிறார்கள்.’

தேவனுடைய வல்லமை நிஜமானது என்ற புரிந்துகொள்ளுதல்தான் நெகேமியாவுக்குத் தைரியம் தந்தது.  தேவனை அறிகிற அறிவினால் அவன் விசுவாசத்தோடு செயல்பட்டான்.

`ஒருவன்: ‘உனக்கு விசுவாசமுண்டு, எனக்குக் கிரியைகளுண்டு; கிரியைகளில்லாமல் உன் விசுவாசத்தை எனக்குக்காண்பி, நான் என் விசுவாசத்தை என் கிரியைகளினாலே உனக்குக் காண்பிப்பேன் என்பானே’ என்கிற யாக்கோபு 2:18 வசனத்திற்கும் நெகேமியாவின் செயல்களுக்கும் உள்ள தொடர்பு என்ன?`