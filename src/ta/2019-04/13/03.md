---
title:  கர்த்தருடைய பார்வையில் பொல்லாங்கு
date:   23/12/2019
---

**கேள்வி: தலைவர்களைப்பற்றியும், தலைவர்களால் மக்கள்மேல் ஏற்பட்ட தாக்கம்பற்றியும் பின்வரும் வசனங்கள் என்ன சொல்கின்றன?**

`1இரா 15:26,34`

`2இரா 13:1-3`

`யோவான் 11:46-53`

தலைவர்களால் விசுவாசிகளை ஆன்மிக நிலையில் உயர்த்தவும் தாழ்த்தவும் முடியும் என்கிற உண்மையானது மிகவும் வேதனைதரக் கூடிய ஒன்றாகும். ஆன்மிக நிலையில் அவர்கள் கீழ்நோக்கிச் செல்லும் போது, மிகவும் மோசமான விளைவு உண்டாகிறது.

நாம் கிறிஸ்துவிடம் நம்மை அர்ப்பணித்து,  நற்குணம் உடையவர் களாக இருந்தால், நம்மோடு பழகுகிறவர்களுக்கு நன்மையான மாற் றத்தை அது உண்டாக்கும். தலைவர்கள் தங்கள் தேவனைத் தேடினால் விசுவாசிகளும் தேவனை தேடுவார்கள்;  இல்லையேல் தீமையை நோக்கிச் செல்வார்கள்.

எஸ்றாவும் நெகேமியாவும் தேவனோடு நெருங்கிய உறவு வைத் திருந்தார்கள் என்பதை எவரும் மறுக்கமுடியாது.  எஸ்றாவும் நெகே மியாவும் உபவாசம்-ஜெபம் செய்ததைப் போன்று, வேறு பெரிய தலைவர்கள்கூட செய்ததாகத் தெரியவில்லை. எல்லாம் பூரணமாக இல்லாவிட்டாலும், அவர்களுடைய தலைமையில்  தேசமானது தேவ னோடு சஞ்சரித்தது.  அவர்கள் தங்கள் வாழ்வில் தேவனைத் தேடினார் கள். இவர்களுடைய வாழ்க்கையால் நல்ல மாற்றத்தை பெறாதவர் களும் அக்காலத்தில் இருந்தார்கள்.  இதன்மூலம் என்ன தெரிகிறது?  தனி மனிதன் செய்கிற தீர்மானம்தான் முக்கியமானதாக இருக்கிறது.  இயேசு மனிதராக வாழ்ந்தபோது, அவரை நேரில் பார்த்துப் பிரசங்கம் கேட்ட மக்கள் அனைவரையும் யோசித்துப்பாருங்கள்.  பலர் அவரை ஒதுக்கிவிட்டார்கள்.  நம்முடைய வாழ்க்கையின்மூலம் நல்லது அல் லது தீயதற்கான தாக்கம் ஏற்படுகிறது என்பது உண்மைதான்.  ஆனால் ஒவ்வொருவனும் தன்னுடைய தீர்மானத்திற்கு தான்மட்டுமே தேவ னிடம் கணக்கு கொடுக்கவேண்டும்

`உங்களுடைய செல்வாக்கு வட்டத்திற்குள் உள்ளவர்களைப்பற்றி யோசித்துப் பாருங்கள்.  உங்கள் தாக்கத்தை நல்லதாக்க, நீங்கள் எவ்வாறு முயற்சிக்கலாம்?`