---
title:  நோக்கமும் வேகமும்
date:   25/12/2019
---

`கேள்வி: எஸ்றா, நெகேமியா வாழ்க்கையில் அவர்களை உந்தித் தள்ளிய சக்தி எது?  நெகேமியா 2:1-10;  எஸ்றா 7:8-10.`

தேவமக்களின் வாழ்க்கையில் தேவசித்தம் நிறைவேறவேண்டும் என்பதையே இருவரும் விரும்பினார்கள்.  மக்கள் குளறுபடி செய்து விட்டார்கள்; அதனால் தண்டனையும் பெற்றார்கள்.  தேவன் தமது வாக்குறுதியின்படி, மீண்டும் வாக்குத்தத்த தேசத்திற்கு திரும்புவதற் கான வழியை ஏற்படுத்தித் தந்தார். தேவன் தமது ஞானத்தின்படியே, அவர்கள் திரும்பி வருவதற்கு  உதவி செய்ய இரண்டு தலைவர்களை ஏற்படுத்திக் கொடுத்தார்.  பல நூற்றாண்டுகளுக்குமுன்பாக மோசேயைப் பயன்படுத்தியது போல, இந்த இருவரையும் பயன்படுத்த தேவன் சித் தங்கொண்டார்.

இவர்கள் போன்ற பெருந்தலைவர்களுக்கு எப்போதுமே இலக்கு ஒன்று இருக்கும்.  அந்த நோக்கம்தான் அவர்களுடைய ஒவ் வொரு செயலையும் வழிநடத்தும். எஸ்றாவுக்கும் நெகேமியாவுக்கும் ஒரு இலக்கு இருந்தது.  அதை மனதில்வைத்தே எல்லாத் தீர்மானங் களையும் செய்தார்கள்.

வேதாகமத்தைப் படித்து, எஸ்றா தன் ஜனங்களுக்குப் போதித் தான்.  எது சரியோ அதைச் செய்யும்படி நெகேமியா தன் ஜனங்களை ஊக்கப்படுத்தினான். எருசலேம் நகரம் புதுப்பிக்கப்படுவதுமாத்திர மல்ல, மக்களும் புதுப்பிக்கப்பட வேண்டும் என்று விரும்பினார்கள். அதனால்தான் மக்களை அவர்கள் கண்டித்து, திருத்தினார்கள்; தங்கள் சொற்படி செய்யுமாறு கட்டாயப்படுத்தினார்கள். பெரும் தலைவர்கள் வெறும் சாமானியர்கள் போல் சிந்திப்பது இல்லை.  அன்பும் வல்லமை யும் பொருந்திய ஒரு தேவனை எஸ்றாவும் நெகேமியாவும் நம்பினார் கள்.  அவர் அற்புதங்களை செய்யக்கூடியவர்.  எல்லோரும் அவரோடு நெருக்கமான உறவு வைக்கவேண்டும் என்று இருவரும் ஆசைப்பட் டார்கள்

தேவ திட்டத்திற்காக நெகேமியா காட்டிய ஊக்கமும், தேவமக் களின் பரிதாப நிலைக்காக நெகேமியா கொண்ட வேதனையும் நெகே மியா முதல் அதிகாரத்தில் இருந்தே தெரிகிறது. யூதாவில் இருந்த இஸ்ர வேலரின் மோசமான நிலையை கேள்விப்பட்டு அழுகிறான்.  என்ன சொன்னாலும் செய்வதாகப் பொருத்தனைசெய்கிறான். உலகில் மாற்றம் ஏற்படுத்தவேண்டும் என்பதில் ஊக்கமாக நின்றான். அவன் தேவனுக்காகக் செயல்பட்டவன்.

`சிந்தனைக்கு:  தனக்கு இருந்த அதிகாரத்தையும் பணத்தையும் வைத்து, பெர்சியா வில் மாற்றம்செய்ய வேண்டுமென்று நெகேமியா முடிவுசெய்யவில்லை. வளமில்லாத யூதா வுக்குச் சென்று,  அங்கே இருந்த ஒவ்வொரு எதிர்ப்புக்கும்மத்தியில் வேலைசெய்ய தீர்மானித்தான். தடைகளுக்குமத்தியில் விசுவாசத்தோடு செயல்பட்டான்.`