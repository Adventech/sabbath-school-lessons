---
title:  'மகிமையின் வேளை: சிலுவையும் உயிர்த்தெழுதலும்'
date:   14/12/2024
---

### இவ்வார ஆராய்ச்சிக்கு
யோவான் 18:33-19:5; 19:17- 22; 19:25-27; லூக்கா 2:34,35; யோவான் 20:1-18; 1கொரி 15:12-20.

> <p>மனன வசனம்</p>
> அப்பொழுது பிலாத்து அவரை நோக்கி: அப்படியானால் நீ ராஜாவோ என்றான். இயேசு பிரதியுத்தரமாக: நீர் சொல்லுகிறபடி நான் ராஜாதான்; சத்தியத்தைக்குறித்துச் சாட்சிகொடுக்க நான் பிறந்தேன், இதற்காகவே இந்த உலகத்தில் வந்தேன்; சத்தியவான் எவனும் என் சத்தம் கேட்கிறான் என்றார். யோவான் 18:37.

யோவான் சுவிசேஷத்தின் உச்சக்கட்ட செய்தியாக இயேசு சிலுவையில் அறையப்பட்டதும், உயிர்த்தெழுதலும் உள்ளது. முதல் பத்து அதிகாரங்கள் ஏறக்குறைய மூன்றரை வருட அனுபவங்களைச் சொல்லுகின்றன; ஆனால் 11-20ம் அதிகாரங்கள், 1-2 வார நிகழ்வுகளைக் கூறுகின்றன.

நான்கு சுவிசேஷப்புத்தகங்களும் இயேசுவின் மரணத்தை வெவ்வேறு வழிகளில் சித்திரிக்கின்றன. சொல்லப்படுகிற சம்பவங்களில் முரணில்லை என்றாலும், அந்தந்தப் புத்தகத்தின் ஆசிரியர்கள் தங்கள் கருத்துக்கு இசைவான முக்கியக் கருத்துகளை வலியுறுத்துகிறார்கள். மத்தேயு வேதவாக்கியங்களின் நிறைவேறுதலை வலியுறுத்துகிறார்; மாற்கு இயேசுவின் ஞானஸ்நானத்திற்கும் சிலுவை மரணத்திற்கும் இடையே உள்ள ஒற்றுமையை வலியுறுத்துகிறார்; லூக்கா குணமாகுதலும் இரட்சிப்பும் கிடைக்கிற இடமாக, சிலுவையை வலியுறுத்துகிறார். சிலுவையில் தொங்கிய கள்ளன் சம்பவம்.

ஆனால் யோவான், இயேசு சிங்காசனத்தில் அமர்ந்தது சம்பந்தமாக, குறிப்பாக அவரது வேளை வந்த சமயமாக அடிக்கடி தன் புத்தகம்முழுவதிலும் வலியுறுத்துகிறார். யோவான் 7:30; 8:20; 12:27. ஆனால் சிங்காசனத்தில் அமர்ந்ததை வலியுறுத்த இதைப் பயன்படுத்துவது முரணான ஒன்று; ஏனென்றால், சிலுவையில் அறையப்படுவது ஒருவரைக் கொல்ல ரோமர்கள் பயன்படுத்திய மிகவும் நிந்தையான, அவமானமிக்க ஒரு வழி. இந்த முரண்பாடு யோவான் முன்வைக்கிற ஆழமான சித்திரிக்கிறது: அதாவது, இயேசு அவமானமான முறையில் மரிக்கிறார்; அதேசமயம், அதுதான் அவர் இரட்சகராக, சிங்காசனத்தில் மகிமையோடு வீற்றிருக்கிற வேளையாகிறது.

2024, டிசம்பர் 12 வகுப்புக்காகப் படிக்கவேண்டிய பாடம்