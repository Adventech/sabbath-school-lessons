---
title:  மேலும் படிக்க
date:   20/12/2024
---

"பிலாத்து இயேசுவை விடுதலைபண்ண ஏங்கினான். ஆனால் அவ்வாறு செய்தால், தன் பதவியும் மதிப்பும் தப்பாது என்பதையும் கண்டான். தன் உலக அதிகாரத்தை இழப்பதற்குப் பதிலாக, குற்றமறியாத உயிரைப் பலிகொடுக்கத் தீர்மானித்தான். இதேபோல எத்தனை பேர், பாடுகளைத் தவிர்ப்பதற்கு கொள்கையைப் பலிகொடுக்கிறார்கள். மனச்சாட்சியும் கடமையும் ஒரு வழியைக் காட்டும்; சுயநலநாட்டம் இன்னொரு வழியைக் காட்டும். தவறான திசையை நோக்கியே இழுப்பு அதிகமாக இருக்கிறது; தீமையுடன் சமரசம்செய்கிறவன், குற்றவுணர்வு எனும் கொடிய இருளுக்குள் இழுத்துச் செல்லப்படுகிறான்".–The Desire of Ages, p. 738.

"கிறிஸ்து தாம் செய்வதற்காக வந்த பணியைச் செய்து முடிக்குமட்டும் தம் ஜீவனை ஒப்புக்கொடுக்க வில்லை; இறுதியாக தம் சுவாசத்தை விடும்போது, 'முடிந்தது' என்று சொன்னார். யோவான் 19:30. யுத்தத்தில் வெற்றிபெற்றார். அவரது வலது கரமும், பரிசுத்த புயமும் அவருக்கு வெற்றியைச் சாத்தியமாக்கின. வெற்றிவீரராக நித்திய ஸ்தலங்களில் தம் கொடியை நாட்டினார். தூதர்கள் மத்தியில் மகிழ்ச்சி உண்டாயிருக்காதா? பரலோகம் முழுவதும் இரட்சகரின் வெற்றியில் களிகூர்ந்தது. சாத்தான் தோற்கடிக்கப்பட்டான்; தன் ராஜ்யத்தை தான் இழந்ததை அறிந்துகொண்டான்.

'முடிந்தது' என்று இயேசு சத்தமாகக் கூறிய வார்த்தை தூதர்களுக்கும் விழுந்துபோகா உலகத்திற்கும் முக்கியத்துவம் வாய்ந்ததாக இருந்தது. அவர்களுக்காகவும் நமக்காகவும் மாபெரும் மீட்பின் பணி செய்து முடிக்கப்பட்டது. நம்முடன்கூட அவர்களும் கிறிஸ்துவினுடைய வெற்றியின் பலன்களைப் பகிரந்துகொள்கிறார்கள்."–The Desire of Ages, p. 758.

**கலந்துரையாடக் கேள்விகள்**

`பிலாத்து செய்த அதே தவற்றை நீங்கள் செய்யாமல் இருப்பதற்கு எத்தகைய தீர்மானச் செயல்முறைகள் உதவியாக இருக்கும்?`

`இயேசு ஏன் நமக்குப்பதிலாக மரிக்க வேண்டியிருந்தது? அவர் ஏன் நமக்கான பலியாகப் பலி ஆனார்? நாம் இரட்சிப்பைப் பெறுவதற்கு அவர் ஏன் மரிக்கவேண்டியிருந்தது? உங்கள் பதிலுக்கு ஆதரவாக உள்ள வேத வசனங்கள் யாவை?`

`இயேசுவின் உயிர்த்தெழுதலில் நம்பிக்கை வைப்பதில், வேதாகம ஆதாரத்திற்கும் வரலாற்று ஆதாரத்திற்கும் இடையே உள்ள தொடர்பு என்ன? அதாவது, இயேசுவின் உயிர்த்தெழுதலை வல்லமையாக உறுதிப்படுத்துகிற வரலாற்று ஆதாரம் என்ன?`

`1கொரி 15:12-20 வசனங்களைத் தியானியுங்கள். 'கிறிஸ்துவுக்குள் நித்திரையடைந்தவர்கள்' உடனடியாகப் பரலோகம் செல்கிறார்கள் என்றால், கிறிஸ்துவின் உயிர்த்தெழுதலின்றி 'கிறிஸ்துவுக்குள் நித்திரையடைந்தவர்களும் கெட்டிருப்பார்களே' என்பது எவ்வாறு அர்த்தமுடையதாக இருக்கும்? மரித்தவர்கள் கிறிஸ்துவின் இரண்டாம் வருகையில் உயிர்த்தெழுதல் நடக்குமட்டும் நித்திரையாய் இருக்கிறார்கள் என்பதை, பவுலின் வார்த்தைகள் எவ்வாறு உறுதிப்படுத்துகின்றன?`