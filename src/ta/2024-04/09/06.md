---
title:  ஆக்கினைத் தீர்ப்பு
date:   28/11/2024
---

அவரை விசுவாசிக்கிறவன் ஆக்கினைக்குள்ளாகத் தீர்க்கப்படான்; விசுவாசியாதவனோ, தேவனுடைய ஒரேபேறான குமாரனுடைய நாமத்தில் விசுவாசமு ள்ளவ னாயிராதபடியி னால், அ வன் ஆக் கினைத்தீர்ப்பு க் குட்பட்டாயிற்று. பொல்லாங்கு செய்கிற எவனும் ஒளியைப் பகைக்கிறான், தன் கிரியைகள் கண்டிக்கப்படாதபடிக்கு, ஒளியினிடத்தில் வராதிருக்கிறான். சத்தியத்தின்படி செய்கிறவனோ, ஒளியினிடத்தில் வருகிறான். யோவான் 3:18-21. யோவான் 1:10.

`மனிதர்கள் ஏன் நியாயத்தீர்ப்புக்கு ஆளாகிறார்கள்? யோவான் 3:18, 36; யோவான் 5:24, 38; யோவான் 8:24; யோவான் 12:47.`

உலகத்தின் ஒளியாகிய இயேசு கிறிஸ்துவைப் புறக்கணித்தால், சந்தேகமும், சாத்தானுடைய பாவச்சோதனைகளும் நமக்கு ஏற்படும். அது ஒளியை விட்டு இருளுக்குத் திரும்புவதாகும்.

தோட்டத்தின் மத்தியிலிருந்த விருட்சத்தை எவ்வாறு அணுகவேண்டும் என்று ஏவாளுக்கு வெளிச்சம் கொடுக்கப்பட்டிருந்தது. அந்த வெளிச்சத்தைக் கேள்வி கேட்கும்படி சாத்தான் அவளைச் சோதித்தான். அன்பான ஒரு தேவன், தாம் சிருஷ்டித்த சிருஷ்டிகளை அழிக்கமாட்டார் என்று எண்ணிக்கொண்டு, தேவனுடைய வார்த்தையைச் சோதித்தாள். மேலும் தன் புலன்கள் சொன்ன தரவுகளை நம்பினாள். சர்ப்பம் அந்தக் கனியைப் புசித்து, அவளிடம் பேசுகிற ஆற்றலைப் பெற்றதாகக் காட்டியது. ஒருவேளை அது சொன்னதும் சரியாக இருக்கலாம். நான் அந்தக் கனியைப் புசித்தால், ஒருவேளை தேவனைப் போலாகலாம்↵என்று யோசித்தாள். வஞ்சிக்கப்பட்டு, வெளிச்சத்திடமிருந்து விலகினாள். அவளது கணவனும் அதே பாதையைத் தேர்ந்தெடுத்தான்.

`இயேசு வனாந்தரச் சோதனையில் சாத்தானுடைய வஞ்சகங்களை எதிர்கொள்வதற்கு என்ன நியதிகளைப் பயன்படுத்தினார்? மத் 4:1-4.`

ஆதாமும் ஏவாளும் ஜலப்பிரளயத்திற்கு முன்பு வாழ்ந்தவர்கள். காதேஸ் பர்னேயாவிலிருந்த இஸ்ரவேலர்கள் போன்று மனிதரீதியாக யோசிப்பதற்கான அதே வாய்ப்புகள் கிறிஸ்துவுக்கும் இருந்தன. அன்பான ஒரு தேவன் தம்முடைய குமாரனை ஒரு வனாந்தரத்தில் உணவும் பாதுகாப்புமின்றி 40 நாட்கள் இரவும் பகலும் ஏன் விடவேண்டுமென அவர் கேட்டிருக்கலாம்! அவர் கல்லுகளை அப்பமாக மாற்றி, தம் குமாரத்துவத்தை நிரூபிக்கத் தீர்மானித்திருக்கலாம்! மாறாக, தேவ வார்த்தையால் பதிலளித்தார். பூலோக ரீதியான எண்ணங்களுக்குப் பதிலாக, பரலோக நிலைக்குத் தகுந்தபடி செயல்பட்டார். அநேகர், விசுவாசிகளில் பலரும்கூட பெரும்பாலும் செய்கிறபடி, தவறான வழியில் சென்று, எவ்வளவு எளிதாக அவர் காரணம் கற்பித்திருக்கமுடியும்?