---
title:  மேலும் படிக்க
date:   29/11/2024
---

"கிறிஸ்து தம்மேல் மனிததன்மையைத் தரிப்பதற்காக தம்மைத் தாழ்த்தியதில், சாத்தானுடைய குணத்திற்கு எதிரான ஒரு குணத்தை வெளிப்படுத்தினார். ஆனாலும்கூட அதையும்விட கீழான தாழ்மையின் பாதையில் அடியெடுத்து வைத்தார். 'அவர் மனுஷரூபமாய்க் காணப்பட்டு, மரணபரியந்தம், அதாவது சிலுவையின் மரணபரியந்தமும் கீழ்ப்படிந்தவராகி, தம்மைத்தாமே தாழ்த்தினார்'. பிலி 2:8. பிரதான ஆசாரியன் தன்னுடைய ஜொலிப்பான பிரதான ஆசாரிய உடைகளைக் கழற்றி வைத்துவிட்டு, சாதாரண ஆசாரியன் அணிகிற வெள்ளை ஆடைகளோடு ஊழியம் செய்ததுபோல, கிறிஸ்து அடிமையின் ரூபமெடுத்து, பலி செலுத்தினார்; அவரே ஆசாரியராகவும், பலியாகவும் இருந்தார். 'நம்முடைய மீறுதல்களினிமித்தம் அவர் காயப்பட்டு, நம்முடைய அக்கிரமங்களினிமித்தம் அவர் நொறுக்கப்பட்டார்; நமக்குச் சமாதானத்தை உண்டுபண்ணும் ஆக்கினை அவர்மேல் வந்தது.' ஏசா 53:5".

"கிறிஸ்து நடத்தப்படவேண்டிய விதத்தில் நாம் நடத்தப்படும்படிக்கு நாம் நடத்தப்பட வேண்டிய விதத்தில் அவர் நடத்தப்பட்டார். நமக்குக் கொஞ்சமும் பங்கில்லாத அவருடைய நீதியால் நாம் நீதிமான்களாக்கப்படும்படிக்கு, அவருக்குக் கொஞ்சமும் பங்கில்லாத நம்முடைய பாவங்களுக்காக ஆக்கினைக்குள்ளாகத் தீர்க்கப்பட்டார். அவருக்குச் சொந்தமான ஜீவனை நாம் பெறும்படிக்கு, நமக்குச் சொந்தமான மரணத்தை அவர் ஏற்றுக்கொண்டார். அவருடைய தழும்புகளால் குணமாகிறோம்".–Ellen G. White, The Desire of Ages, p. 25.

**கலந்துரையாடக் கேள்விகள்**

`இயேசு இந்த உலகத்திற்கு எவ்வளவோ கொடுத்தார். மற்றவர்கள் இந்த ஆச்சரிய உண்மையைக் காணவும், அவருக்குள்ளான விசுவாசத்திற்குள் வரவும் உதவுவதற்கான மிகச்சிறந்த வழிகள் என்ன?`

`மனித ரீதியாக, உலக மட்டத்தில் தீர்மானம் செய்வதற்கும், தெய்வீக வெளிப்பாட்டின் அடிப்படையில் தீர்மானம்செய்வதற்கும் இடையே உள்ள வித்தியாசங்கள் என்ன?`

`பகுத்தறிவு, வாதம் போன்றவை எவ்வாறு தேவ வார்த்தையைப் புரிந்துகொள்ள உதவுகின்றன? விசுவாசத்திற்குள் வருவதற்கு நம்மிடமுள்ள பகுத்தறிவான காரணங்கள் என்ன? தீர்க்கதரிசனங்களின் நிறைவேறுதல், சிருஷ்டிக்கப்பட்ட உலகத்தின் அழகு, புரிவதற்குக் கடினமான நுணுக்கங்கள் போன்றவை தேவன் இருப்பதற்கும், இரட்சிப்புத் திட்டத்தின் உண்மைக்கும் எவ்வாறு பகுத்தறிவுள்ள காரணங்களாக இருக்கின்றன?`

`செவ்வாய்க்கிழமை பாடத்தின் கடைசிக் கேள்விக்கான பதிலை வகுப்பில் கலந்தாலோசியுங்கள். உங்கள் விசுவாசம் எதை அடிப்படையாகக் கொண்டுள்ளது? இயேசுவிலும், சுவிசேஷம் சொல்லுகிற உண்மைகளிலும் ஏன் விசுவாசம் வைத்திருக்கிறீர்கள் என்று யாராவது உங்களிடம் கேட்டால், என்ன பதில் சொல்லுவீர்கள்?`