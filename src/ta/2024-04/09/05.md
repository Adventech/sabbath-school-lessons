---
title:  ஜீவனின்
date:   27/11/2024
---

ஆதாரத்தைப் புறக்கணித்தல் வேதாகமம் முழுவதிலும் உள்ள வருத்தகரமான சம்பவங்கள் சில யோவான் சுவிசேஷத்தில் உள்ளது. 'அந்த ஒளி இருளிலே பிரகாசிக்கிறது; இருளானது அதைப் பற்றிக்கொள்ளவில்லை. ... (ஒளியானவர் உலகத்தில் இருந்தார், உலகம் அவர் மூலமாய் உண்டாயிற்று, உலகமோ அவரை அறியவில்லை. அவர் தமக்குச் சொந்தமானதிலே வந்தார், அவருக்குச் சொந்தமானவர்களோ அவரை ஏற்றுக்கொள்ளவில்லை' யோவான் 1:5,10,11. 'இருக்கிறவர்' என்றவரை அவரது சொந்த மக்கள் பலரே புறக்கணித்தார்கள்.

அதனால்தான் பவுல் பிறகு, 'உங்கள் தைரியத்தை விட்டுவிடாதிருங்கள்' என்று எச்சரிக்கிறார். எபி 10:35. நாம் மீண்டும்மீண்டும் பார்த்ததுபோல, கிறிஸ்துவின் வார்த்தையை ஏற்றுக்கொள்ளாததால் மக்கள் அவரைப் புறக்கணித்தார்கள்.

'இன்றைய மனிதர்கள் சிந்திக்கிறவிதமே எடுத்ததும் சந்தேகப்படுவதாக உள்ளது. எது சத்தியம் என்பதைத் தீர்மானிக்க, எல்லாவற்றிலும் கேள்விகேட்கிறார்கள். தீவிர குறுக்கு விசாரணையைத் தாக்குப்பிடிக்கிற விஷயமே நாம் விசுவாசம் வைக்கக் கூடியதென்று நினைக்கிறார்கள். சிலர் வேதாகமத்தையும் அதே பாணியில் அணுகி, வேதாகமத்திலுள்ள சத்தியத்தை அறிய அனைத்தையும் விஞ்ஞான, வரலாற்று, உளவியல், தத்துவ, தொல்பொருள் புவியியல்சார்ந்த கண்ணோட்டத்தில் கேள்விகேட்கிறார்கள். இந்தப் பாணியின் துவக்கமும் தொடர்ச்சியும் வேதாகமத்தின் மெய்த்தன்மையைச் சந்தேகிப்பதாக உள்ளது. 'மனுஷகுமாரன் வரும்போது பூமியிலே விசுவாசத்தைக் காண்பாரோ' என்று கேட்டார்.

`கானானைப்பற்றி ஒற்றர்கள் கொண்டுவந்த இரண்டு அறிக்கைகளில் என்ன வித்தியாசம் இருந்தது? எண் 13:23-33.`

காதேஸ்பர்னேயாவில் இருந்தபோது, தேவ வார்த்தையைச் சந்தேகித்ததே எபிரெயர்கள் செய்த தவறு ஆகும், அந்தத் தேசத்தைச் சுதந்தரிக்கும்படி தேவன் அவர்களிடம் சொன்னார். கானானை உளவுபார்க்க பன்னிரெண்டு ஒற்றர்கள் அத்தேசத்திற்கு அனுப்பிவைக்கப்பட்டார்கள். அவர்கள் இரண்டு அறிக்கைகளுடன் திரும்பிவந்தார்கள். பெரும்பாலானவர்கள் எதிர்மறையான அறிக்கையைக் கொடுத்தார்கள். அத்தேசத்தில் ராட்சதர்களும், அரணான பட்டணங்களும், இதுவரை தாங்கள் கண்டிராத ஆயுதங்களும், நன்கு பயிற்சிபெற்ற படைகளும் இருப்பதாகச் சொன்னார்கள். ஆனால் தாங்களோ இராணுவ அனுபவம் எதுவுமின்றி எகிப்து தேசத்தில் அடிமைகளாக இருந்தவர்களெனக் கூறினார்கள். மனித கண்ணோட்டத்தில் உறுதியான ஆதாரத்தை வைத்து, அங்கே செல்ல வேண்டாமென பத்து ஒற்றர்கள் சொன்னார்கள். தேவ வார்த்தையின் ஈடுஇணையற்ற வல்லமையில் விசுவாசம் வைத்து இரண்டு ஒற்றர்கள் போகலாம் என்று சொன்னார்கள்.

`அவர்கள் செய்த அதே தவற்றை நாம் எவ்வாறு செய்யாமல் இருக்கலாம்? மேலும், நாம் தேவ சித்தத்தைத்தான் செய்கிறோம், அதனால் தோற்கமாட்டோம் என்று நம்பி, முட்டாள்த்தனமாக ஒன்றைச் செய்கிற துணிகரத்தை எவ்வாறு தவிர்க்கலாம்?`