---
title:  ஜீவனின் ஆதாரம்
date:   23/11/2024
---

### இவ்வார ஆராய்ச்சிக்கு
யோவான் 1:4; 10:10; 1:12,13; 6:61-68; எண் 13:23-33; மத் 4:1-4.

> <p>மனன வசனம்</p>
> அதற்கு இயேசு: நானே வழியும் சத்தியமும் ஜீவனுமாயிருக்கிறேன்; என்னாலேயல்லாமல் ஒருவனும் பிதாவினிடத்தில் வரான் என்றார். யோவான் 14:6.

யோவான் சுவிசேஷத்தில், இயேசுவிடம் நீர் யாரெனக் கேட்டபோது, தேவனுக்கே உரிய பெயருடன் பதிலளித்தார். எரிகிற செடியில் மோசேக்குத் தம்மை வெளிப்படுத்தின தேவன்தாமே தம்மைப்பற்றிச் சொன்னதுதான் 'இருக்கிறவர்' என்கிற பெயர். 'இருக்கிறவராக இருக்கிறேன்' என்று மோசேயிடம் சொன்னார். யாத் 3:14. 'இருக்கிறவர்' என்கிற இதே தேவன்தாம் பிறகு 'மாம்சமாகி, கிருபையினாலும் சத்தியத்தினாலும் நிறைந்தவராய், நமக்குள்ளே வாசம்பண்ணினார்; அவருடைய மகிமையைக் கண்டோம்; அது பிதாவுக்கு ஒரே பேறானவருடைய மகிமைக்கு ஏற்ற மகிமையாகவே இருந்தது'. யோவான் 1:14.

'இருக்கிறவர்' என்கிற கருத்து யோவான் சுவிசேஷம் முழுவதிலும் வருகிறது. இந்த வார மனப்பாட வசனமும் இந்தக் கருத்தைப் பிரதிபலிக்கிறது. 'நானே வழியும் சத்தியமும் ஜீவனுமாயிருக்கிறேன்'. யோவான் 14:6. 'இருக்கிறவர்' என்று சொல்லுகிறவர் உலகத்தின் ஒளி, ஜீவ அப்பம், ஆடுகளின் வாசல் அல்லது கதவு, நல்ல மேய்ப்பன், மெய்யான திராட்சச்செடி ஆவார்.

யோவானில் நமக்குக் கொடுக்கப்பட்டுள்ள தேவனைப் பற்றிய வெளிப்பாடு இந்த வாரமும் தொடர்கிறது. இயேசுவே மேசியா என்பதற்கு வல்லமையான ஆதாரம் இருந்தபோதிலும், சிலர் அவரை மறுத்தது பற்றியும் ஆராய்வோம். இந்தக் கருத்தை ஆராய்வதற்கு இரண்டு காரணங்கள் உண்டு: ஒன்று, அதே தவற்றைச் செய்யாமல் இருப்பதற்கு; மற்றொன்று, அதே தவற்றைச் செய்கிற நிலையில் இருப்போரை அணுகுவதற்கான வழியை அறிவதற்கு.

2024 நவம்பர் 30 வகுப்புக்காகப் படிக்கவேண்டிய பாடம்