---
title:  'குருடனைக் குணமாக்குதல்: பகுதி 1'
date:   08/10/2024
---

`அவனுடைய குருட்டிற்கு காரணம் என்னவென்று சீடர்கள் நினைத்தார்கள், அவர்களுடைய தவறான நம்பிக்கைகளை இயேசு எவ்வாறு சரிசெய்தார்?`

பாவத்திற்கும் நோய்க்கும் சீடர்கள் முடிச்சுப் போட்டார்கள். அத்தகைய முவுக்கு வரச்செய்கிற பல பழைய ஏற்பாட்டு வசனங்களும் உள்ளன. ஒப்பிடவும்: யாத் 20:5; 2இராஜா 5:15-27; 2இராஜா 15:5; 2நாளா 26:16-21. ஆனால் எப்போதுமே அப்படித்தான் இருக்கவேண்டுமா என்பதை யோபுவின் சம்பவம் யோசிக்க செய்திருக்கவேண்டும்.

அவர்கள் சந்தேகத்தை இயேசு போக்கினார்; பாவத்திற்கும் பாடுகளுக்கும் எந்தத் தொடர்பும் இல்லையெனச் சொல்லி, அதற்கு மேலான ஒரு நோக்கம் இருப்பதாகக் குறிப்பிட்டார். அது, அவன் குணமாகுவதன்மூலம் தேவ நாமம் மகிமைப்படுவதே. அந்தச் சம்பவத்திற்கு சிருஷ்டிப்பு சம்பவத்தோடு சில தொடர்புகள் உள்ளன; அதாவது தேவன் முதல் மனிதனை பூமியின் மண்ணினால் உருவாக்கினார். ஆதி 2:7. அதுபோல இயேசு இங்கு, அந்தப் பார்வையற்ற மனிதன் கருவிலேயே இழந்திருந்த ஒன்றை சேறுண்டாக்கி சரிசெய்தார்.

மத்தேயு, மாற்கு, லூக்கா சுவிசேஷங்களில், அற்புத சம்பவங்களில் ஒரு பொதுவான பாணி காணப்படும்: பிரச்சினையைத் தெரியப்படுத்துதல், அந்த நபரை இயேசுவிடம் கொண்டுவருதல், குணமாக்குதல், குணமாக்குதலை உணர்ந்து தேவனைத் துதித்தல்.

யோவான் 9இன் இந்தச் சம்பவதில், இந்த வரிசை யோவான் 9:7இல் முற்றுப்பெறுகிறது. ஆனால் யோவான் சுவிசேஷத்தில் பொதுவாகக் காணப்படுவது போல, இந்த அற்புத்தின் முக்கியத்துவம் விரிவான விவாதமாக மாறுகிறது; அது குணமாக்கப்பட்டவனுக்கும் மதத்தலைவர்களுக்கும் இடையே ஒரு நீண்ட உரையாடலுக்கு வழிவகுக்கிறது. இந்த விவாதமானது, இரண்டு பின்னிப்பிணைந்த மாறுபட்ட ஜோடிக் கருத்துகளைச் சுற்றி வருகிறது; அதாவது பாவம்/ தேவனுடைய கிரியைகள் மற்றும் குருட்டுத்தன்மை/பார்வை.

இயேசு ஓய்வுநாளில் அந்த அற்புதத்தைச் செய்ததாக யோவான் 9:14இல் தான் ஆசிரியர் சொல்லுகிறார். வேதாகமத்தின்படியல்ல, பாரம்பரியத்தின்படி அது ஓய்வுநாளை மீறுவதாக இருந்தது. அதனால் அவர் ஓய்வுநாளை மீறினதாக பரிசேயர்கள் எண்ணினார்கள். அவர் 'ஓய்வுநாளைக் கைக்கொள்ளாததினால்' அவர் தேவனிடமிருந்து வந்தவரல்ல என்கிற முடிவுக்கு வந்தார்கள். ஆனால் ஒரு பாவியால் எவ்வாறு இத்தகைய அற்புதங்களைச் செய்யமுடியுமென மற்றவர்கள் யோசித்தார்கள். யோவான் 9:16.

அந்த விவாதம் இன்னும் முடியாத நிலையில், அங்கே கருத்து பேதம் உண்டாகிறது. இயேசு யாரென்பதில் பார்வையற்றிருந்த அந்த மனிதன் மேலும் மேலும் தெளிவாகிறான்; ஆனால் மதத்தலைவர்கள் அவரது உண்மையான அடையாளம்பற்றி மேலும் மேலும் குழப்பமாக அல்லது குருடாக மாறுகிறார்கள்.

`நம் நம்பிக்கைகளாலும் பாரம்பரியங்களாலும் குருடாக்கப்பட்டிருந்தால், நம் கண்களுக்கு முன்பாகவே முக்கிய சத்தியங்களைக் காணத்தவறுகிற ஆபத்துபற்றி இந்தச் சம்பவம் என்ன சொல்லுகிறது?`