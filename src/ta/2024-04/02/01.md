---
title:  தெய்வத்தன்மையின் அடையாளங்கள்
date:   05/10/2024
---

### இவ்வார ஆராய்ச்சிக்கு
யோவான் 6:1-15; ஏசா 53:4-6; 1 கொரி. 5:7; யோவான் 6:26-36; யோவான் 9:1-41; 1 கொரி 1:26-29; யோவான் 11.

> <p>மனன வசனம்</p>
> இயேசு கிறிஸ்து நித்தியக்குமாரன், பிதாவுக்கு சமமானவர், எதிலிருந்தும் உருவாகாதவர், சிருஷ்டிக்கப்படாதவர் என்று வேதாகம் தெளிவாகச் சொல்லுகிறது. இயேசுதாம் சிருஷ்டிக்கப்பட்ட அனைத்தையும் சிருஷ்டித்தவர். யோவான் 1:1-3.

எனவே இயேசு சதாகாலங்களிலும் இருக்கிறவர்; அவர் இல்லாத காலமென்று எதுவுமில்லை. இயேசு இந்த உலகத்திற்கு வந்து, நம் மனிதத்தன்மையைத் தரித்திருந்தாலும், அவரிடம் எப்போதுமே தெய்வத்தன்மை இருந்தது. குறிப்பிட்ட சில சமயங்களில் தம் தெய்வத்தன்மையை வெளிப்படுத்துகிற வகையில் இயேசு பேசினார், செயல்பட்டார்.

யோவான் இந்தச் சத்தியத்தின் முக்கியத்துவத்தை அறிந்திருந்ததால், இயேசுவின் அற்புதங்கள் சிலவற்றைச் சொல்லும்போது, அவரது தெய்வத் தன்மையைச் சுட்டிக்காட்ட அவற்றைப் பயன்படுத்தினார். இயேசு தம் தெய்வீகத் தன்மையை வெளிப்படுத்தின வார்த்தைகளைப் பேசினது மட்டுமல்லாமல், தம் தெய்வீகத்தன்மையை வெளிப்படுத்தின கிரியைகளைச் செய்து தம் வார்த்தைகளை நிரூபித்தார்.

இயேசுவினுடைய தெய்வீகத்தன்மையின் மிகப்பெரிய அடையாளங்களில் மூன்றை இந்த வாரப் பாடத்தில் பார்ப்போம். அந்தச் சம்பவம் ஒவ்வொன்றிலும், சிலர் அந்த அற்புதத்தை விசுவாசிக்கவில்லை அல்லது அதன் முக்கியத்துவத்தை உணரவில்லை. சிலர், அதைக் காரணம்காட்டி இயேசுவை விட்டு விலகினார்கள்; சிலர் அவரைக் கொல்ல சதித்திட்டம் போட்டார்கள். வேறு சிலர், இயேசுவே மேசியாவென நம்புகிற தருணமாக்கினார்கள்.

2024, அக்டோபர் 12 வகுப்புக்காகப் படிக்கவேண்டிய பாடம்