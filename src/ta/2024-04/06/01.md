---
title:  இயேசுவைப்பற்றி அதிக சாட்சிகள்
date:   02/11/2024
---

### இவ்வார ஆராய்ச்சிக்கு
யோவான் 3:25-36; 1:32- 36; தானி 7:18; யோவான் 6:51-71; 5:36-38; 7:37-53.

> <p>மனன வசனம்</p>
> நான் பூமியிலிருந்து உயர்த்தப்பட்டிருக்கும்போது, எல்லாரையும் என்னிடத்தில் இழுத்துக்கொள்ளுவேன் என்றார். யோவான் 12:32.

தம்மையும், தாம் யாரென்பதையும், தம்மை அனுப்பினவர் யாரென்பதையும் அல்லது தாம் எங்கிருந்து வந்தாரென்பதையும்பற்றி இயேசு சில ஆச்சரியமான விஷயங்களைச் சொன்னார். அதுமட்டுமல்ல, தாம் செய்த அற்புதங்கள் -அடையாளங்கள்மூலம் தாம் யாரென்பதைக் காண்பித்தார். சிலர் இயேசுவைப்பற்றி இவ்வாறு சாட்சியிடுகிறார்கள்: 'கிறிஸ்து வரும்போது, இவர் செய்கிற அற்புதங்களைப்பார்க்கிலும் அதிகம் செய்வாரோ?' யோவான் 7:31.

தாம் சொன்ன வார்த்தைகள் உண்மை என்பதை, தமது செயல்கள்மூலம் நிரூபித்தார்.

இந்நிலையில், மக்கள் மத்தியில் கருத்துபேதம் ஏற்படுகிறது. பெதஸ்தா குளத்தருகே இருந்த வியாதியஸ்தனை அவர் குணப்படுத்தியதால் சில தலைவர்கள் கோபமடைந்தார்கள். கப்பர்நகூமில் 5000 பேரை போஷித்தபிறகு உண்டான விவாதத்தின் நிமித்தம் ஏராளமானோர் அவரைப் புறக்கணித்தார்கள். லாசரு உயிர்த்தெழுந்த சம்பவத்தால் சிலர் விசுவாசித்தார்கள்; ஆனால் வேறு சிலர் பகைத்தார்கள்; அதுதான் அவரை விசாரிக்கவும் கொல்லவும் வழிவகுத்தது.

இயேசுவைக் கண்டு, சாட்சியிட்ட சிலரைப்பற்றி இந்த வாரப் பாடத்தில் பார்ப்போம். அந்தச் சம்பவங்கள் ஒவ்வொன்றிலும், இயேசு யாரென்பதுகுறித்த சில அம்சங்கள் வெளிப்படுகின்றன; அவற்றை ஒட்டுமொத்தமாகப் பார்க்கும்போது, மேசியாவாகிய இயேசுகுறித்த ஆழமான ஒரு காட்சி கிடைக்கிறது.

2024 நவம்பர் 9 வகுப்புக்காகப் படிக்கவேண்டிய பாடம்