---
title:  மேலும் படிக்க
date:   08/11/2024
---

' "யாரிடத்தில் போவோம்?" இஸ்ரவேலின் போதகர்கள் சம்பிரதாயத்திற்கு அடிமைகளாக இருந்தார்கள். பரிசேயர்களும் சதுசேயர்களும் எப்போதும் மோதிக்கொண்டிருந்தார்கள். இயேசுவை விட்டுவிலகினால், சடங்குகளைமட்டும் பிடித்துத் தொங்குபவர்களோடும், தங்கள் மகிமையைமட்டுமே லட்சியமாகக் கொண்டவர்களோடும் சேர்ந்ததாகிவிடும். சீடர்கள் முன்பு வாழ்ந்த வாழ்க்கைக்குப் பதிலாக கிறிஸ்துவை ஏற்றுக்கொண்டதால் அதிக சமாதானத்தையும் சந்தோஷத்தையும் பெற்றுக்கொண்டார்கள். பாவிகளின் நண்பனைப் பரியாசம்பண்ணி, உபத்திரவப்படுத்தினவர்களிடம் அவர்கள் எவ்வாறு திரும்பிச் செல்லமுடியும்? அவர்கள் வெகுகாலம் மேசியாவுக்காக எதிர்பார்த்திருந்தார்கள்; இப்போது வந்திருந்தார்; அவரை விட்டுவிட்டு அவரது உயிரை எடுக்கத் தேடினவர்களிடம் செல்லமுடி யாது; அவரது சீடர்களாக மாறினதால் தங்களை உபத்திரவப்படுத்தினவர்களிடம் செல்லமுடியாது.

' "யாரிடத்தில் போவோம்?' ' கிறிஸ்துவின் போதனையையும், அன்பு-இரக்கம் குறித்த அவரது போதனையையும் விட்டுவிட்டு, அவநம்பிக்கை எனும் அந்தகாரத்திற்கும், உலகத்தின் துன்மார்க்கத்திற்கும் திரும்பிச்செல்ல முடியாது. இரட்சகரின் அற்புதமான கிரியைகளைக் கண்டிருந்த பலர் அவரை விட்டுப் பின்வாங்கியிருந்தாலும், 'நீர் கிறிஸ்து' என்று சீடர்களுடைய விசுவாசத்தை, பேதுரு வெளிப்படுத்தினார். தங்களுடைய ஆத்துமாக்களின் நங்கூரமானவரை இழக்கிற எண்ணமே அவர்களைப் பயத்தாலும் வேதனையாலும் நிறைத்தது. இரட்சகர் இல்லாமல் போவது இருளான, புயல்மிகுந்த ஒரு கடலில் அடிக்கப்பட்டுச் செல்வது போன்றது '.1

1 Ellen G. White, The Desire of Ages, p. 393.

**கலந்துரையாடக் கேள்விகள்**

`இயேசுவே மேசியா என்பதற்கும், கிறிஸ்தவ மார்க்கத்தின் சத்தியத்திற்கும் ஆதாரம் கொடுக்கப்பட்டபோது, சிலர் சந்தோஷமாக ஏற்றுக்கொண்டார்கள், வேறு சிலர் அதைப் புறக்கணித்தார்கள்; அதற்கான காரணத்தை வகுப்பில் கலந்தாலோசியுங்கள்.`

`இயேசு நம் பாவங்களுக்காக மரித்தார் என்பதைவிட முக்கியமான சத்தியம் வேறு எதுவாக இருக்கமுடியும்? ஆனாலும், இந்த முக்கிய உண்மையை எவ்வாறு அறிந்துகொள்கிறோம்? அறிவியல், இயற்கை விதி, இயற்கை இறையியல், பகுத்தறிவு, வழக்காடுதல் போன்றவற்றலா? இவை எல்லாமே ஒரு சிருஷ்டிகர்மீது, ஆதிகாரணர்மீது, பிரபஞ்சத்திலுள்ள அனைத்தையும் அரசாளுபவர்மீது நம்பிக்கை வைக்க நம்மை வழிநடத்தியிருக்கலாம்; ஆனாலும், இவை அனைத்தும் சேர்ந்தோ, தனித்தோ, நாம் அறிந்திருக்கவேண்டிய முக்கிய உண்மையை நமக்குப் போதிக்க முடியாது. கிறிஸ்து நம் பாவங்களுக்காக மரித்தார் என்பதே அந்த முக்கிய உண்மை. நாம் உண்மையில் அறியவேண்டிய ஒன்றை கொள்கையளவில்கூட இவை அறிந்துகொள்ளச் செய்யமுடியாது. வேதாகமத்தை மட்டுமே நம் இறுதி அதிகார மாக்கவேண்டியதின் அவசியத்தை இந்த உண்மை எவ்வாறு உணர்த்துகிறது?`

`தேவன் தங்கள் வாழ்க்கையில் செய்திருப்பதை எண்ணிப்பார்ப்பது எவ்வாறு ஒருவருடைய விசுவாசத்தில் முக்கியமானதாக இருக்கிறது?`