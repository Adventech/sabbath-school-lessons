---
title:  வார்த்தைக்குச் செவிகொடுப்பதும், செவிகொடுக்காததும்
date:   15/10/2024
---

`இயேசுவை மக்கள் ஏற்றுக்கொள்ளாத உண்மைபற்றி யோவான் எவ்வாறு சித்திரிக்கிறார்? யோவான் 1:9-13.`

முன்னுரைப் பகுதியான யோவான் 1:1-18, இயேசு கிறிஸ்துவாகிய வார்த்தை (லோகாஸ்) யாரென்பதை விவரிப்பதோடுகூட, மக்கள் அவரிடம் எவ்வாறு நடந்துகொண்டார்கள் என்பதையும் விவரிக்கிறது. அவர் உலகத்தில் வருகிற ஒவ்வொரு மனிதனையும் பிரகாசிப்பிக்கிற மெய்யான ஒளி. உலகத்தை அந்த ஒளி பிரகாசமாக்கி, புரிதலைத் தருகிறது. சி.எஸ். லீவிஸ் அதை இவ்வாறு சொல்லுகிறார்: 'நான் கிறிஸ்தவமார்க்கத்தில் நம்பிக்கை வைக்கிறேன், ஏனென்றால் சூரியன் உதித்திருக்கிறது என்று நம்புகிறேன்; அதற்குக் காரணம், அதை நான் பார்ப்பது மட்டுமல்லாமல், அதன்மூலம் அனைத்தையும் பார்க்கிறேன் '.

யோவான் 1:9 இல் புதைந்துள்ள அர்த்தங்களை யோசியுங்கள். ஒளி அனைவருக்கும் கிடைக்கிறது, ஆனால் எல்லாரும் அதை ஏற்றுக்கொள்வதில்லை. இயேசுவை மக்கள் எவ்வாறு ஏற்றுக்கொள்கிறார்கள் அல்லது புறக்கணிக்கிறார்கள் என்பதுபற்றியும் யோவான் பேசுகிறார்; அதை நாளைய ஆராய்ச்சியில் படிக்கலாம். அந்தக் கருத்தை இங்கேயே துவங்குகிறார். வருத்தமான தொடர்கதை என்னவென்றால், மேசியா தம் சொந்த மக்களான இஸ்ரவேல் மக்களிடம் வந்தார். அநேகர் அவரை மேசியாவாக ஏற்றுக்கொள்ளவில்லை.

யூதர்கள் பலர் இயேசுவைப் புறக்கணித்த வருத்தகரமான நிலைபற்றியே ரோமர் 9-11இல் பவுல் பேசுகிறார். ஆனால் வருத்தமான தொனியோடு முடிக்க வில்லை; மாறாக, புறஜாதியாரோடுகூட யூதர்கள் பலரும் இயேசுவை தங்கள் மேசியாவாக ஏற்றுக்கொள்வார்கள் என்கிறார். மேலும், யூதர்களுக்கு எதிராக புறஜாதியார் மேன்மைபாராட்டக் கூடாதென்றும் எச்சரிக்கிறார்: 'சுபாவத்தின்படி, காட்டொலிவமரத்திலிருந்து நீ வெட்டப்பட்டு, சுபாவத்திற்கு விரோதமாய் நல்ல ஒ லி வ மரத்திலே ஒட்டவை க் க ப் பட்டிருந்தால், சு பாவ க் கிளைக ளாகி ய அவர்கள் தங்கள் சுய ஒலிவமரத்திலே ஒட்டவைக்கப்படுவது அதிக நிச்சய மல்லவா?' ரோமர் 11:24.

அதே தொனியில் யோவானும் பேசுகிறார்; அதாவது, இயேசுவை தங்கள் இரட்சகராக ஏற்றுக்கொள்கிற அனைவரும் தேவனுடைய பிள்ளைகளாவார்கள். அவருடைய நாமத்தின்மேல் விசுவாசம் வைப்பதால் அது சாத்தியமாகிறது. யோவான் 1:12,13.

இதுதான் அந்தச் சுவிசேஷத்தின் முன்னுரைக்கும் முடிவுரைக்கும் இடையே இணைப்பாக இருக்கிறது. இயேசு தேவனுடைய குமாரனாகிய கிறிஸ்து என்று நீங்கள் விசுவாசிக்கும்படியாகவும், விசுவாசித்து அவருடைய நாமத்தினாலே நித்தியஜீவனை அடையும்படியாகவும் இதை தான் எழுதியதாக யோவான் 20:31 இல் அப்போஸ்தலர் சொல்லுகிறார். எனவே, முகவுரையும் இறுதியுரையும் ஒரு விதத்தில் ஒரே கருத்தைக் கூறுகின்றன. அத்தொடர்புதான் யோவான் எழுதின சுவிசேஷத்தின் முக்கிய இலக்கும்கூட; அதாவது, இயேசு கிறிஸ்துவை தங்கள் இரட்சகராக ஏற்றுக்கொள்வதன்மூலம் மக்கள் இரட்சிக்கப்படுகிறார்கள்.

`தேவனுடைய மகனாக, மகளாக மாறியதன்மூலம் உங்கள் வாழ்க்கை எவ்வாறு மாறியிருக்கிறது?`