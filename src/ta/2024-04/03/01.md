---
title:  'பின்னணிக்கதை: முன்னுரை'
date:   12/10/2024
---

### இவ்வார ஆராய்ச்சிக்கு
யோவான் 1:1-5; ஆதி 1:1; யோவான் 1:9-13; யோவான் 3:16-21; யோவான் 9:35-41; மத் 7:21-23; யோவான் 17:1-5.

> <p>மனன வசனம்</p>
> ஆதியிலே வார்த்தை இருந்தது, அந்த வார்த்தை தேவனிடத்திலிருந்தது, அந்த வார்த்தை தேவனாயிருந்தது. யோவான் 1:1.

யோவான் புத்தகத்தின் நோக்கம் என்ன? அவர் ஏன் அந்தச் சுவிசேஷத்தை எழுதினார்? இதை முதலாம் வாரத்தில் பார்த்தோம். இந்த வாரம் அந்தச் சுவிசேஷத்தின் ஆரம்பம்பற்றிப் பார்ப்போம்; வாசகர்கள் கவனிக்கவேண்டிய விஷயத்தை பரிசுத்த ஆவியானவரின் ஏவுதலால் அதில் யோவான் சொல்கிறார். புதிய ஏற்பாட்டு எழுத்தாளர்கள், தங்கள் புத்தகத்தின் துவக்கத்தில் தாங்கள் சொல்ல விரும்புகிற கருத்துகளை சில வார்த்தைகளிலும் பத்திகளிலும் எழுதுவார்கள். அப்படித்தான் யோவானும் எழுதுகிறார்; அவர் முன்வைக்கிற கருத்துகள் இயேசு கிறிஸ்துவைப் பற்றிய முக்கியச் சத்தியங்களைச் சித்திரிக்கின்றன; அவை அனைத்துலகிற்கும் சம்பந்தப்பட்ட பிரமாண்டமான கருத்துகளின் ஒரு பகுதி; சிருஷ்டிப்புக்கு முன்னரே காணப்படுகிற சத்தியங்கள்.

புத்தகத்தின் துவக்கத்திலேயே இந்தக் கருத்துகள் வருவதால், இயேசுவே மேசியா என்பதை வாசகர்கள் அறிந்துகொள்ள முடிகிறது; ஆனால் அப்புத்தகத்தில் வருகிற நபர்கள் அந்த உண்மையை பெரும்பாலும் புரிந்திருக்கவில்லை. இயேசுவின் அனுபவங்களை சுவிசேஷகர் சொல்லும்போது, பிரமாண்டமான கருத்துகளை வாசகர்கள் புரிந்துகொள்ள முடிகிறது. இந்த மாபெரும் கருத்துகளை இயேசுவின் பூலோக வாழ்வுக்குள் அடக்கிச் சொல்கிறார்.

இந்த வாரப் பாடம் முன்னுரையுடன் ஆரம்பிக்கிறது. யோவான் 1:1-18. முக்கி யக் கருத்துகளை சுருக்கமாகச் சொல் லுகிறது. அந்தக் கருத்துகள் யோவான் புத்தகத்தின் பிற இடங்களில் வரும்போது, அப்போதும் இவற்றைப் படிப்போம்.

2024 அக்டோபர் 19 வகுப்புக்காகப் படிக்கவேண்டிய பாடம்