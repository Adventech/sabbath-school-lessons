---
title:  மிஷன் கதை
date:   18/10/2024
---

### ஓய்வுநாள் விதை

_ஆண்ட்ரூ மெக்செஸ்னீ_

பழங்குடி அமெரிக்கர் ஒருவர், கட்டிடப்பணி நடைபெற்றுவந்த ஓர் இடத்திற்குச் சென்றார். அமெரிக்காவின் வாஷிங்டனில் வேபடோ எனும் இடத்தில் சர்வதேச மையக் கட்டிட வேலை நடைபெற்று வந்தது. "இங்கு என்ன கட்டுகிறீர்கள்? இன்னொரு சபையா? எந்த நாளில் ஆராதனை செய்யவேண்டும் என்பதே உங்களுக்குத் தெரியாதே?" என்று கேட்டார்.

செவந்த-டே அட்வென்டிஸ்டுகள்பற்றிக் கேள்விப்பட்டிராத அந்த மனிதரிடம், அந்தக் கட்டுமான மேற்பார்வையாளரான ஜெLப் வெய்ஜான் பேசினார். அது ஞாயிறு ஆராதனை சபையாக இருக்குமென்று அந்த மனிதர் நினைத்திருக்கிறார்; ஆனால் சனிக்கிழமையில்தான் சிருஷ்டிகரைத் தொழவேண்டும் என்று நம்பி வந்திருக்கிறார்.

ஜெLப்புக்கு ஆச்சரியமாக இருந்தது. "பழங்குடி அமெரிக்கர்களுக்கு ஓய்வுநாளைக் கடைப்பிடிக்கிற பழக்கம் இருந்திருக்கிறது என்பதை முதன்முதலாக அப்போதுதான் அறிந்துகொண்டேன்" என்று சொன்னார்.

பிறகு, பழங்குடி அமெரிக்கர்களின் வரலாறு அறிந்த ஒருவரிடம் ஜெLப் அதுபற்றி விசாரித்தார். வேபடோ அமைந்துள்ள யகாமா இந்தியன் சரணாலயப் பகுதியில் ஒன்று அல்லது இரண்டு பழங்குடி இனத்தவர்கள் ஏழாம்நாள்தான் சிருஷ்டிகருடைய நாளெனக் கருதி, அந்த நாளில் சிருஷ்டிகரைத் தொழுதுவந்ததாகச் சொன்னார்.

பழங்குடி இன மக்களின் இருதயங்களில் தேவன் ஓய்வுநாள் விதையை விதைத்ததை எண்ணி, ஜெLப்பும் அவரது மனைவி டெர்ரியும் பழங்குடி அமெரிக்கர்களுக்கு ஊழியம் செய்ய ஊக்கம் பெற்றார்கள். 1990இல் எடுக்கப்பட்ட ஒரு பதின்மூன்றாம் வாரக் காணிக்கையின் உதவியால் அந்த ஊழியம் ஆரம்பிக்கப்பட்டது. சர்வதேச மையமானது 2001இல் திறக்கப்பட்டது; அது ஒரு பல்நோக்கு மையமாகத் திறக்கப்பட்டிருப்பதே அதிலுள்ள சிறப்பு. அங்கே ஓய்வுநாள் ஆராதனைக் கூடம், உணவறை, அன்னையர் தின அறை அமைந்துள்ளன; இந்த அறையில் 300 - 400 பேர் கூடலாம். அதுபோக, கூடைப்பந்து மற்றும் கைப்பந்து அரங்கங்களும் உள்ளன; அங்கே இரவுகளில் சுமார் 200 சிறுவர்களும் அவர்களது பெற்றோர்களும் கூடுவதுண்டு. அதுபோக பகல்நேர முகாம்களும், விடுமுறைகால வேதாகமப் பள்ளிகளும், பள்ளிநேரத்திற்கு பிறகான பாடப் பயிற்சிகளும் வழங்கப்படுகின்றன.

பழங்குடி அமெரிக்கர்களும், மற்றவர்களும் அங்கே வாடகைக்கு அறைகள் எடுக்கலாம். "இங்குள்ள மக்கள் கூடுவதற்கென இடம் இல்லாத்தால்தான் இந்தக் கட்டிடத்தைக் கட்டினதற்கான ஒரு நோக்கம்" என்று ஜெLப் சொன்னார்.

குறிப்பிட்ட சம்பவம் என்னவென்றால், பழங்குடி அமெரிக்க தலைவர் ஒருவர் சுகாதார வகுப்புகள் நடத்துவதற்கு அங்குள்ள கேளிக்கைகூடத்தில் அறை எடுப்பதற்கு பதிலாக, இந்தக் கட்டிடத்தில் வாடகைக்கு அறை எடுத்தார்; சூதாட்டம் மக்களைக் கெடுப்பதாக காரணம் சொன்னார். "அவருக்கு அந்தக் கேளிக்கைகூடத்தின்மீது நாட்டம் இல்லை என்பது தெரிந்தது" என்று ஜெLப் சொன்னார். அந்த மையம் வெற்றிகரமாக அமைந்ததால், கனடா உட்பட்ட நாடுகளிலும் அத்தகைய மையங்களைக் கட்டுவதற்குத் திட்டமிடப்பட்டுள்ளது.``