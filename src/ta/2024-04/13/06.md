---
title:  இயேசுவில் நிலைத்திருத்தல்
date:   26/12/2024
---

`இயேசுவின் அதிகாரத்தை எவ்விதங்களில் எல்லாம் யோவான் 12:32 விவரிக்கிறது?`

இந்தக் காலாண்டுப் பாடம்முழுவதிலும் நாம் பார்த்ததுபோல, யோவான் சுவிசேஷம் நம்மை இயேசுவிடம் இழுக்கிறது; ஆனால், தேவனை அறியவும், அவரது சித்தப்படி செய்யவும் நாம் ஆயத்தமாக இருக்கவேண்டும். யோவான் சுவிசேஷம் முழுவதிலும், இயேசுவைச் சந்தித்தவர்கள் ஒன்று அந்த ஒளியை ஏற்றுக்கொண்டு, வளர்ந்தார்கள்; அல்லது அந்த ஒளியைப் புறக்கணித்து, குருடானார்கள். நிக்கொதேமு, கிணற்றண்டை வந்த பெண், அரசு அதிகாரி, பெதஸ்தா குளத்தருகே இருந்த திமிர்வாதக்காரன், மீன்களும் அப்பங்களும் கொடுக்கப்பட்ட 5000 பேர், இயேசுவின் சகோதரர்கள், மததலைவர்கள், பிறவிக்குருடன், மரியாள், மார்த்தாள், பிலாத்து ஆகிய அனைவரும் இயேசுவைச் சந்தித்தார்கள்; அவரிடமிருந்து புறப்பட்ட ஒளியைக் குறித்து, தீர்மானம்செய்தார்கள்.

கீழே இருந்து வருகிற இறையியலோ தேவனுடைய இருப்பையும் தன்மையையும் சோதித்து, சரியாகத் தீர்மானிப்பதற்கு வாக்குவாதம் பண்ணுகிறது. குறையுள்ள, விழுந்துபோன, தப்பெண்ணம்கொண்ட மனிதகண்ணோட்டமானது தெய்வீக, பரிசுத்த, பூரணபார்வையைவிட மேலோங்கி விடுகிறது. கீழே இருந்து வருகிற இறையியல் நிச்சயமாக மக்களை வழிவிலக்குகிறது; முற்காலத்திலும் அப்படிச் செய்திருக்கிறது; வருங்காலத்திலும் அப்படியே செய்யும். வெளி 14:1-12. மனித ஞானம் தெய்வீக ஞானத்தைவிட மேலோங்க முயலும்போது, உலகத்தின்மீது பொய்த்தொழுகையை மனிதஞானம் கட்டாயப்படுத்த முயலுகிறது.

`ஆவிக்குரிய வளர்ச்சிக்கும் ஆரோக்கியத்திற்கும் உள்ள இரகசியம் என்ன? யோவான் 15:1-11.`

இயேசுவோடு இணைந்திருப்பதே இரகசியம். அவரே தேவ வார்த்தை, ஜீவ அப்பம், உலகத்தின் ஒளி, ஆடுகளின் வாசல், நல்ல மேய்ப்பன், உயிர்த்தெழுதல், ஜீவன், வழி, சத்தியம், மெய்யான திராட்சச்செடி.

தேவத்துவத்தின் நபர்களையும், அவர்களது வார்த்தைகளையும் பிரிக்க முடியாது. அந்த வார்த்தைக்கு எதிர்த்து நிற்காவிட்டால், அது நம்மை தேவனிடம் இழுக்கும். 'தேவ சத்தம் அவரது வார்த்தைமூலம் நம்மிடம் பேசுகிறது; மேலும், பல சத்தங்கள் நமக்குக் கேட்கலாம்; ஆனால் கிறிஸ்து இங்கே இருக்கிறார், அங்கே இருக்கிறார் என்று சொல்லுகிறவர்கள் குறித்து நாம் எச்சரிக்கையாக இருக்கவேண்டும் என்று கிறிஸ்து சொன்னார். அவர்கள் சொல்லுகிற அனைத்தையும் வேதவாக்கியங்களை வைத்து ஆராயாவிட்டால், அவர்களிடம் சத்தியம் இல்லையென நாம் எவ்வாறு அறியமுடியும்?'1 பிறகு, நம் சொந்தக் கருத்துகளை தேவ வார்த்தையிடம் ஒப்படைத்துவிட வேண்டும்.–Ellen G. White, The Advent Review and Sabbath Herald, April 3, 1888.