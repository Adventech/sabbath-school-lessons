---
title:  கலிலேயாவில் கூடுதல்
date:   22/12/2024
---

`தேவகிருபை மற்றும் மனிததாழ்மைகுறித்த என்ன உண்மைகளை யோவான் 21:1-19 வெளிப்படுத்துகின்றது?`

யோவான் புத்தகத்தின் நோக்கத்தை 20ஆம் அதிகாரத்தின் முடிவில் பார்க்கிறோம்; அதுதான் அந்தப் புத்தகத்தின் சரியான முடிவாக இருக்குமென யோசிக்கலாம். ஆனால் கூடுதலாக ஓர் அதிகாரம் இருக்கிறது.கலிலேயாவில் சில சீடர்களோடிருந்த பேதுரு, தான் மீன்பிடிக்கச் செல்வதாகச் சொல்கிறார். யோவான் 21. முன்பு தாங்கள் செய்து வந்தபடியே, மீன்பிடி தொழிலுக்குத் திரும்புகிறார்கள். அன்று இரவில் அவர்களுக்கு மீன் கிடைக்கவில்லை.

அதிகாலையில், கடற்கரையில் நின்றிருந்த ஒருவர், படகின் வலப்பக்கத்தில் வலையைப் போடுமாறு சொல்லுகிறார். வலையை இழுக்கமுடியாத அளவுக்கு ஏராளமாக மீன்கிடைத்தது. இயேசுவோடு அவர்கள் ஊழியத்தை ஆரம்பித்த அனுபவம்போல அது இருந்தது. லூக 5:1-11. யோவான் உடனடியாக கரையில் நிற்பவர் இயேசு என உணந்து, பேதுருவிடம் சொல்கிறார்; பேதுரு உடனே கடலுக்குள் குதித்து, கரைக்குச் செல்லுகிறார்.

பேதுருவிடம் இயேசு, 'என்னை நேசிக்கிறாயா?' என்று மூன்றுமுறை கேட்கிறார். சிலுவையில் அறையப்படுவதற்குமுன், இயேசுவுக்காகத் தன் உயிரையும் கொடுக்கத் தயாரென பேதுரு சொல்லியிருந்தார். யோவான் 13:37. அப்போதுதான் அவர் மூன்றுமுறை மறுதலிப்பாரென இயேசு சொன்னார். 13:38. கலிலேயாவில் கூடியிருந்த சமயத்தில், பேதுரு தன்னையல்ல, இயேசுவை முக்கியப்படுத்திப் பேசுகிறார்: 'ஆண்டவரே, நீர் எல்லாவற்றையும் அறிந்திருக்கிறீர், நான்உம்மை நேசிக்கிறேன் என்பதையும் நீர் அறிவீர்' என்கிறார். யோவான் 21:17.

முதல் இரண்டு கேள்விகளின்போதும் அன்புக்கு அகாபே எனும் வார்த்தையைப் பயன்படுத்துகிறார்; பேதுரு பதிலளிக்கும்போது ஃபிலியோ எனும் வார்த்தையைப் பயன்படுத்துகிறார்; அது ஒரு நண்பனைப்போல நேசிப்பதாகும். எனவே, உயர்தரமான அன்பைக் காட்டுமளவிற்கு பேதுரு வளராமல் இருந்தார்.

உண்மையில், மிகத்தாழ்மையாக பேதுரு பதிலளிக்கிறார். எப்போது வேண்டுமானாலும் தோல்வி வரலாம் என்பதால், தன்னைப்பற்றி உயர்த்திப் பேசுகிற வார்த்தையை அல்ல 'பணிவான' ஒரு வார்த்தையைப் பயன்படுத்துகிறார். அந்தத் தாழ்மையை இயேசு அங்கீகரிக்கிறார்; பேதுருவை மீண்டும் ஊழியத்தில் ஈடுபடுத்த அது உதவியது. ஊழியத்திற்கான மிகப்பெரிய தகுதிகளில் ஒன்று தாழ்மை; இது சுயத்தை முக்கியப்படுத்தாமல் இயேசுவை முக்கியப்படுத்துகிறது.

பேதுரு ஊழியத்திற்குத் திரும்பியதும், ஆதிகாலச் சபையின் தலைவராகச் செயல்பட்டதும், இயேசு உயிரோடு எழுந்ததற்கான வலுவான ஆதாரங்களில் ஒன்று. மற்ற சீடர்களின் முன்னிலையில், பேதுருவை இயேசு ஊழியத்திற்கு அழைத்திராவிட்டால், அவர் அதில் முக்கியப் பங்காற்றியிருக்க முடியாது.

`கர்த்தரை அறிந்துகொள்ள நாடுகிற எவருக்கும் தாழ்மை ஏன் முக்கியமானதாக இருக்கிறது? சிலுவையின் வெளிச்சத்தில், நாம் பெருமைபாராட்ட ஏதாவது இருக்கிறதா?`