---
title:  ஒளியும் இருளும்
date:   24/12/2024
---

`பின்வரும் வசனங்களில் என்ன பெரிய வித்தியாசம் வேறுபடுத்திக் காட்டப்படுகிறது, இந்த வித்தியாசம் ஏன் சத்தியத்தை அறிந்துகொள்ள அடிப்படையாக இருக்கிறது? யோவான் 1:4-10; 3:19-21; 5:35; 8:12; 9:5; 11:9,10; 12:35.`

உலகம் இருளில் இருக்கிறது; ஒளியை அந்த இருள் மறைக்கிறது; எனவே, மெய்யான தேவனிடம், சிருஷ்டிப்பு, வெளிப்படுத்தல், மீட்பு ஆகியவற்றின் தேவனிடம் உலகம் தானாக வரமுடியாது.

மனிதர்கள் தேவ உதவியின்றி தாங்களாகவே தேவனைக்குறித்த அறிவைப் பெறமுடியாது. 'அது வானபரியந்தம் உயர்ந்தது; உம்மால் என்ன ஆகும்? அது பாதாளத்திலும் ஆழமானது, நீர் அறியக்கூடியது என்ன?' யோபு 11:8. நம்மைச் சுவீகரிக்கிற ஆவியானவர்தாம் 'கண் காணவுமில்லை, காதுகேட்கவுமில்லை, அவைகள் மனுஷனுடைய இருதயத்தில் தோன்றவுமில்லை' என்று சொல்லப்படும் தேவனுடைய ஆழமான காரியங்களை நமக்கு வெளிப்படுத்த முடியும். 'நமக்கோ தேவன் அவைகளைத் தமது ஆவியினாலே வெளிப்படுத்தினார்'.

இயேசு கிறிஸ்துமட்டுமே '(பிதாவை வெளிப்படுத்துகிறார்'. யோவான் 1:18. வெளிப்படுத்தல் என்பதற்கான கிரேக்க வார்த்தைஎக்ஸிஜியோமெய்; அதற்கு அர்த்தம்கூறுதல், விளக்குதல், விளக்கமளித்தல் என்று அர்த்தம். இயேசு பரலோகத் தூதுவர், அவரே தேவனை அறிந்துகொள்கிற வழியை நமக்கு விளக்குகிறவர் என்று யோவான் கூறுகிறார். இயேசுமூலமாகமட்டுமே நாம் உண்மையில் தேவனை அறியமுடியும்.

`இஸ்ரவேலின் மததலைவர்கள் தங்கள் விசுவாசத்திற்கு அடிப்படையாகக் கொண்டிருந்த பொய்யான அடித்தளத்தை இயேசு எவ்வாறு விவரிக்கிறார்? யோவான் 8:42-44.`

சத்தியத்தில் நில்லாதவர்கள், தங்கள் சொந்த ஆதாரங்களிலிருந்து எடுத்துப் பேசுகிறார்கள். ஒரு வசனத்தின் பொருளை மனிதகண்ணோட்டத்தில் மட்டுமே 'பார்க்கிறார்கள்'. மாறாக, கிறிஸ்துவே உலகத்தின் ஒளி என்று நாம் ஏற்றுக்கொண்டு, அவரது வார்த்தை சொல்கிறபடி அவரைப் பின்பற்றவேண்டும். மாறாக, சாத்தான் 'தன் சொந்தத்தில்' இருந்து எடுத்துப்பேசுகிறான். யோவான் 8:44. நாம் கவனமாக இல்லாவிட்டால், விசுவாசத்தோடும் கீழ்ப்படிதலோடும் நம்மை அர்ப்பணிக்காவிட்டால், அதே தவற்றைச் செய்கிற ஆபத்தில் சிக்குவோம். அதாவது, நம் விருப்பங்கள், ஆசைகள், கண்ணோட்டங்கள் ஆகியவற்றின் அடிப்படையிலேயே வசனத்தை வாசிப்போம்; அது நாம் நினைப்பதைவிட எளிதானது.

`உங்கள் குற்றத்தை 'உணர்த்துகிற' சத்தியங்களுக்கு எவ்வாறு செவிகொடுக்கிறீர்கள், உண்மையில் எவ்வாறு செவிகொடுக்கவேண்டும்?`