---
title:  மிஷன் கதை
date:   27/12/2024
---

### அலஸ்கா கிராமத்திற்குச் செல்வதற்கான வழி

ஆண்ட்ரூ மெக்செஸ்னீ

அமெரிக்காவின் அலாஸ்கா மாகாணத்திலுள்ள தொலைதூர கிராமங்களுக்குச் செல்வது எவ்வளவு கடினமென்பது சிறுவிமான ஓட்டுனரான ஜிம் கின்காய்டுக்கு நன்றாகத் தெரியும். அந்தக் காட்டுப் பகுதியில் விமானத்தைத் தரையிறக்குவதையும் தரையிலிருந்து பறக்கச்செய்வதையும் எளிதாகச் செய்துவிடுவார். ஆனால், அங்குள்ள அலாஸ்கா பழங்குடியின மக்களின் மனதில் சுவிசேஷ செய்தியைச் சொல்லுவது அவ்ளவு எளிதல்ல.

ஃபேர்பேங்ஸிலிருந்து 150 மைல்கள் தொலைவிலிருந்த ஒரு குடியிருப்பில் விமானத்தைத் தரையிறக்கினார். வேதாகமங்களையும் பிற கிறிஸ்தவப் புத்தகங்களையும் விற்பனை செய்வதற்காக புத்தக ஊழியர்களை விமானத்தில் அழைத்துச் சென்று கொண்டிருந்தார். அவர் விமானத்தை நிறுத்திய இடத்தைச் சுற்றிலும் நில வாகனங்களை நிறுத்திவிட்டார்கள். அங்கிருந்தவர்கள் சற்று முரட்டுத்தனமாகவும் நடந்தார்கள்.

"நீங்கள் யார்?" என்று ஒருவர் கேட்டார். "இங்கு என்ன செய்கிறீர்கள்?" என்று இன்னொருவர் கேட்டார்.

அந்தத் தருணத்தில், ஜிம்மிற்கு ஒரு பெயர் ஞாபகம் வந்தது. முன்பு ஃபேர்பேங்ஸில் ஜிம் நடத்திய ஒன்றிரண்டு சுவிசேஷக்கூட்டங்களில் அந்தப் பகுதியைச் சேர்ந்த ஒருவர் கலந்துகொண்டது ஜிம்மிற்கு நினைவிருந்தது. உடனே அங்கிருந்தவர்களிடம், "ராபர்ட் ஃபிராங் இங்குதானே இருக்கிறார்?" என்று கேட்டார்.

உடனே அங்கிருந்தவர்களின் உடல்மொழிகள் மாறின. கோபத்தோடு பார்த்தவர்கள், ஆர்வத்தோடு பார்த்தார்; உபசரிக்க ஆரம்பித்தார்கள். "ஓ, உங்களுக்கு ராபர்ட் ஃபிராங்கைத் தெரியுமா?" என்று ஒருவர் கேட்டார். "அவரிடம் உங்களை அழைத்துச் செல்லுகிறோம்" என்று இன்னொருவர் கூறினார். அவரை ராபர்ட்டிடம் அழைத்துச் சென்றார்கள். அதுதான் அந்தக் கிராமத்தில் நுழைவதற்கான திறவுகோல் போலத் தெரிந்தது.

ஜிம் சென்றபோது, ராபர்ட் சாப்பிட்டுக் கொண்டிருந்தார். அவரால் உடனடியாக ஜிம்மை அடையாளம் காணமுடியவில்லை. ஜிம் ஞாபகப்படுத்திய பிறகே அவருக்கு ஞாபகம் வந்தது. அதன்பிறகு அவர் ஜிம்மிடம் அன்போடு நடந்துகொண்டார்.

அவ்வாறுதான் ஜிம்மும் புத்தக ஊழியரும் அந்தப் புதிய கிராமத்திற்குள் சென்றார்கள்; இல்லையென்றால், அங்கு சென்றிருக்கவே முடியாது. ஒரு மனிதருடைய பெயரைத் தெரிந்திருந்தது மாற்றத்தை உண்டாக்கியது.

இயேசுவும் ஒவ்வொருவருடைய பெயர்களையும் அறிந்திருக்கிறார். தாம் நல்ல மேய்ப்பன் என்றும் இயேசுசொன்னார்.

இயேசு பெயர்களை அறிந்திருக்கிறார் என்றால், அவருடைய பிள்ளைகளும் அவரைப்போல நடக்கவேண்டும் அல்லவா?

"ஒரு கிராமத்தில் ஒருவருடைய பெயரை அறிந்திருப்பது கூட அந்த ஒட்டுமொத்த கிராமத்தினரிடமும் பழக ஒரு வாய்ப்பை உண்டாக்கும். எல்லா கலாச்சாரத்திற்கும் அது பொருந்தும்" என்று சொன்னார்.