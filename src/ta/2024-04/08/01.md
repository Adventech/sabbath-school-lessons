---
title:  பழைய ஏற்பாட்டுத் தீர்க்கதரிசனங்களை நிறைவேற்றுதல்
date:   16/11/2024
---

### இவ்வார ஆராய்ச்சிக்கு
யோவான் 5:17,20,36-40,46,47; 13:18; 17:12; எரே 2:13; சக 9:9; யோவான் 8:12-30.

> <p>மனன வசனம்</p>
> யோவானுடைய சாட்சியைப்பார்க்கிலும் மேன்மையான சாட்சி எனக்கு உண்டு; அதென்னவெனில், நான் நிறைவேற்றும்படிக்கு, பிதாவானவர் எனக்குக் கற்பித்ததும் நான் செய்துவருகிறதுமான கிரியைகளே பிதா என்னை அனுப்பினார் என்று என்னைக்குறித்துச் சாட்சி கொடுக்கிறது. யோவான் 5:36.

இயேசு சொன்னதும், செய்ததுமான அனைத்துமே, கிறிஸ்துவாகிய மேசியா இஸ்ரவேலுக்கு வரவேண்டும் என்பதையே வெளிப்படுத்தின. வேதவாக்கியங்கள் முன்னுரைத்ததுபோலவே அவர்களில் ஒருவராக வந்தார்; பெத்லகேமில் ஒரு யூதராகப் பிறந்தார்.

யோவான் எழுதியதுபோல, 'அவர் உலகத்தில் இருந்தார், உலகம் அவர் மூலமாய் உண்டாயிற்று, உலகமோ அவரை அறியவில்லை'. யோவான் 1:10.

அவர் உலகத்தில் இருந்தார்; உலகம் அவர்மூலமாய் உண்டாயிற்று; ஆனாலும் அந்த உலகம் அவரை அறியவில்லையா? அதைக் கேட்பதற்கு ஆச்சரியமாக இருக்கிறது. யோவானிலும் பிற சுவிசேஷப் புத்தகங்களிலும் பார்ப்பதுபோல, அநேகர் அவரை அறிந்துகொள்ளவில்லை; அவர் சொன்ன, செய்த அனைத்து விஷயங்களையும் முன்னிட்டு, அவர்கள் அவரை அறிந்திருக்க வேண்டும். அதற்கும்மேலாக, பழைய ஏற்பாட்டு வேதவாக்கியங்கள் அவரைச் சுட்டிக்காட்டின.

யோவான் இயேசுவை மேசியாவென வெளிப்படுத்தின அதிக வழிகள்பற்றியும், அவரை கிறிஸ்துவென உறுதிப்படுத்தின வல்லமையான ஆதாரங்களுக்கு மத்தியிலும் சிலர் அவரைப் புறக்கணித்ததுபற்றியும் இந்த வாரம் பார்ப்போம்.

அவர்களது தவறுகளிலிருந்து என்ன கற்றுக்கொள்ளலாம்?

2024 நவம்பர் 23 வகுப்புக்காகப் படிக்கவேண்டிய பாடம்