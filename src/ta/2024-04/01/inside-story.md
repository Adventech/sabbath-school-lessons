---
title:  மிஷன் கதை
date:   04/10/2024
---

### முகாம் கூடாரத்தில் கலக்கம்

_ஆண்ட்ரூ மெக்செஸ்னீ_

தென்மேற்கு அலாஸ்காவில் செவந்த்-டே அட்வென்டிஸ்ட் கோடை முகாம் நடைபெற்றது; அலாஸ்காவைச் சேர்ந்த எட்டு பழங்குடி பெண்கள் அங்கிருந்த கூடாரத்தில் இரவு படுப்பதற்காக ஆயத்தமாகிக் கொண்டிருந்தார்கள். அப்போது இனம்புரியாத அச்சம் காணப் பட்டது. கூடாரத்திலிருந்த இரண்டு ஆலோசகர்களும் அதை உணர்ந்தார்கள். ஏதோ தீமை, ஆபத்து நேரிடுவதுபோல இருந்தது.

ஒரு ஆலோசகர் ரேச்சல்; 21 வயது; அவருக்கு பயங்கர களைப்பாக இருந்தது; தூங்க முடியவில்லை. தீயதூதர்களின் செயல்பாடு அதிகமாக இருந்ததை உணர்ந்தார். கூடாரத்திலிருந்த எட்டு வாலிபப்பெண்களை நினைத்தபோது கலக்கமாக இருந்தது. அவர்களில் பலர் அத்துமீறலுக்கும், சுயதீங்குக்கும், போதைப்பொருட்களுக்கும் ஆளானவர்கள். ஒரு பெண்ணுடைய மாமா ஒரு ஷாமனாக இருந்தார்.

ரேச்சல் எழுந்து விளக்கை ஏற்றினார். ஆகஸ்ட் மாதத்தில், அலஸ்காவில் கோடைகாலம்கூட கடும் குளிராக இருக்கும். இயேசுவைப் போற்றிப் பாடினார். கூச்சசுபாவம் உடையவர் என்பதால் பொதுவாக அவர் அப்படி பாடுவதில்லை. ஆனால் பாடல் தானாக வந்தது. பாடிக்கொண்டே ஒவ்வொரு பெண்ணிடமும் சென்று, அவருக்காக ஜெபித்தார். இறுதியாக அந்தப் பெண்கள் தூங்கினார்கள்.

அதன்பிறகு, ஒவ்வொரு நாள் இரவும் ரேச்சல் அந்தப் பெண்களுடன் சேர்ந்து பாடல் பாடி, ஜெபித்தார். ஒரு இரவில், அவ்வாறு அவர் அந்தப் பெண்களைச் சந்தித்து வருகையில், ஒரு பெண்ணிடம், ஏதாவது ஜெப விண்ணப்பம் இருக்கிறதா என்று கேட்டார். "ஆம், நான் பாதுகாப்பாக இருப்பதற்கு ஜெபியுங்கள்" என்றாள். "எதிலிருந்து பாதுகாப்பு வேண்டுமமுந்தின நாள் இரவில் யாரோ ஒருவர் தன் கழுத்தை நெரித்ததாகச் சொன்னாள். அவளால் மூச்சுவிட முடியவில்லை; அப்போது பிரகாசமான ஓர் ஒளி தோன்றியதால், அவள் கழுத்தை நெரித்த உருவம் மறைந்தது. அந்தப் பிரகாசமான ஒளியல் ஒரு தூதன் தோன்றி, 'பயப்படாதே' என்று சொன்னார். உடனே அவளுக்குள் சமாதானம் வந்தது. நன்றாகத் தூங்கினாள். அதுபற்றி அவள் யாரிடமும் சொல்லவில்லை; இப்போது ரேச்சலிடம் சொன்னாள்.

அவளுக்காக ரேச்சல் ஜெபித்தபோது, அந்தக் கோடை முகாமில், இயேசுவைப் பற்றி அறிந்துகொள்ள அதிகமாக விரும்பினாள். பொதுவாக அவள் யாரிடமும் அதிகமாகப் பேசுவதில்லை. ஆனால் அவளது இருதயத்தில் ஒரு விதை ஊன்றப்பட்டது. அடுத்த வருடத்திலும் அவள் பயிற்சிக்காக அந்த முகாமிற்கு வந்தபோது மிகவும் மகிழ்ச்சியாக இருந்தது.

ரேச்சல் கார்லே, அலாஸ்காவிலுள்ள ஸிட்காவில் ஒரு அட்வென்டிஸ்ட் பள்ளியில் ஆசிரியையாகப் பணியாற்றுகிறார்; போலரிஸ் முகாமில் ஒரு தன்னார்வலராகவும் பணி யாற்றுகிறார்; அந்த முகாமில்தான் நன்மைக்கும் தீமைக்கும் இடையே நடக்கிற போராட்டத்தை கண்கூடாகப் பார்த்தார். "போலரிஸில் வேலை செய்தபோதுதான் இயேசுவை அறியாத பலர் அமெரிக்காவில் இருப்பதை அறிந்துகொண்டேன். இந்த முகாமில் வேலை செய்தபோதுதான் ஆசிரியையாக வேண்டுமெனத் தீர்மானித்தேன்" என்று சொன்னார்.