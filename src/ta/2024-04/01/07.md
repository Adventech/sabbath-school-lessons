---
title:  மேலும் படிக்க
date:   04/10/2024
---

'இயேசு அந்தத் திமிர்வாதக்காரனுக்கு தெய்வீக உதவி குறித்து எந்த நிச்சயமும் கொடுக்கவில்லை. அவன் சந்தேகித்து, தாமதித்து, தான் குணமாவதற்கான ஒரே வாய்ப்பையும் இழந்திருக்கலாம். ஆனால் அவன் கிறிஸ்துவின் வார்த்தையை விசுவாசித்தான்; அதன்படி செயல்பட்டதால் பெலத்தைப் பெற்றான்.

'அதே விசுவாசத்தால் நாமும் ஆவிக்குரிய சுகத்தைப் பெறலாம். பாவத்தால் தேவனுடைய ஜீவனை வேண்டாமெனத் தள்ளிவிட்டோம். நம் ஆத்துமாக்கள் முடமாகிவிட்டன. அந்த வியாதியஸ்தனால் நடக்கமுடியாமல் இருந்ததுபோல, நம்மில்நாமே பரிசுத்தமான வாழ்க்கை வாழ, திறனற்றிருக்கிறோம். ... நம்பிக்கையிழந்த, போராட்டத்திலுள்ள இந்த நபர்கள் மேலே நோக்குவார்களா? இரட்சகர் தம் இரத்தத்தால் விலைகொடுத்து வாங்கினவர்களை நோக்கி, சொல்லமுடியாத கனிவோடும் இரக்கத்தோடும் ' 'நீங்கள் குணமடைவீர்களாக" என்கிறார். நீங்கள் ஆரோக்கியமும் சமாதானமும் பெற்றவர்களாக எழுந்திருக்கக் கட்டளையிடுகிறார். நீங்கள் முற்றிலும் குணமானதாக உணருகிற வரையிலும் காத்திருக்க வேண்டாம். அவரது வார்த்தையை விசுவாசியுங்கள், அது நிறைவேறும். கிறிஸ்துவின் பக்கத்தில் இருக்க விரும்புகிறவர்கள். அவரைச் சேவிக்க விரும்புங்கள்; அவரது வார்த்தையின்படி செயல்படும்போது, அவரது பெலத்தைப் பெறுவீர்கள். நீண்டகாலம் ஈடுபட்டதால் உங்கள் ஆத்துமாவையும் சரீரத்தையும் கட்டிப்போடுகிற தீவிர சிற்றின்பம், தீயப்பழக்கம் எதுவாக இருந்தாலும், அதிலிருந்து விடுவிக்க கிறிஸ்து ஆசைப்படுகிறார், ஏங்குகிறார். "பாவங்களினால் மரித்த" ஆத்துமாவுக்கு உயிர்கொடுப்பார். எபே 2:1. பெல வீனத்தாலும், மோசமான சூழலாலும், பாவச்சங்கிலிகளாலும் சிறைப்படுத்தப்பட்டுள்ளவரை விடுவிப்பார்'.1

'தேவதூஷணக் குற்றச்சாட்டை இயேசு மறுத்தார். நீங்கள் என்னைக் குற்றஞ்சாட்டுகிற கிரியையைச் செய்வதற்கான அதிகாரம், நான் தேவ குமாரன் என்பதே; இயல்பிலும் சித்தத்திலும் நோக்கத்திலும் அவர் தேவனுடன் ஒன்றுபட்டிருக்கிறார் என்று சொன்னார்.'2

**கலந்துரையாடக் கேள்விகள்**

`இந்த வாரப்பாடத்தைத் தியானியுங்கள். இந்தக் குணமாக்குதல்களைச் சாத்தியமாக்கினது விசுவாசம்தான். மாறாக தலைவர்கள், சந்தேகம்-அவநம்பிக்கையின் ஆபத்துக்களை வெளிப்படுத்தினார்கள். கேள்விகளையும் (இது எல்லாருக்கும் இருப்பது) சந்தேகத்தையும் குழப்பக்கூடாது? இரண்டும் ஏன் ஒன்றல்ல, இரண்டுக்கும் இடையே உள்ள வித்தியாசத்தை அறிந்திருப்பது ஏன் முக்கியம்?`

`வியாழக்கிழமை கடைசிக் கேள்வியைப் பாருங்கள். செவந்த்-டே அட்வென்டிஸ்டுகளாகிய நாம் இந்த ஆபத்துபற்றி ஏன் குறிப்பாக கவனமாக இருக்கவேண்டும்? சரியான ஓய்வுநாளை அறிந்திருப்பதும் கைக்கொள்வதும் அல்லது அல்லது மரித்தோரின் நிலையை அறிந்திருப்பதும் எவ்வளவுதான் முக்கியமாக இருந்தாலும், இந்த சத்தியங்கள் ஏன் நம்மை இரட்சிப்பதில்லை? எது நம்மை இரட்சிக்கிறது. ஏன்?`

`யோவான் 5:47ஐ கவனமாக வாசியுங்கள். இயேசு இங்கே எச்சரித்ததுபோல இன்று பலர் எவ்வாறு உலகளாவிய ஜலப்பிரளயத்தையும் அல்லது ஆறுநாள் சிருஷ்டிப்பையும் மறுக்கிறார்கள்?`