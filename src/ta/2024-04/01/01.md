---
title:  வழியைக் காட்டுகிற அடையாளங்கள்
date:   28/09/2024
---

### இவ்வார ஆராய்ச்சிக்கு
யோவான் 2:1-11; யோவான் 4:46-54; யோவான் 5:1-16; மாற்கு 3:22, 23; மத்தேயு 12:9-14; யோவான் 5:16-47.

> <p>மனன வசனம்</p>
> இந்தப் புஸ்தகத்தில் எழுதியிராத வேறு அநேக அற்புதங்களையும் இயேசு தமது சீஷருக்குமுன்பாகச் செய்தார். இயேசு தேவனுடைய குமாரனாகிய கிறிஸ்து என்று நீங்கள் விசுவாசிக்கும்படியாகவும், விசுவாசித்து அவருடைய நாமத்தினாலே நித்திய ஜீவனை அடையும்படியாகவும், இவைகள் எழுதப்பட்டிருக்கிறது. யோவான் 20:30, 31.

யோவான் எதற்காக அந்தச் சுவிசேஷப் புத்தகத்தை எழுதினார்? இயேசுவின் அற்புதங்களை வலியுறுத்தவா? அல்லது இயேசுவின் குறிப்பிட்ட போதனைகளை வலியுறுத்தவா? அவர் அதை எழுதினதற்கான காரணம் என்ன?

தான் எழுதினதற்கான காரணத்தை பரிசுத்த ஆவியின் வல்லமையாலும், ஏவுதலினாலும் யோவான் சொல்கிறார். இயேசுவின் வாழ்க்கைபற்றி அநேக காரியங்களை எழுதமுடியும் என்றும் (யோவான் 21:25), இயேசு தேவனுடைய குமாரனாகிய கிறிஸ்து என்று நீங்கள் விசுவாசிக்கும்படியாகவும், விசுவாசித்து அவருடைய நாமத்தினாலே நித்தியஜீவனை அடையும்படியாகவும்' உதவுகிற சம்பவங்களை, தான் எழுதியிருப்பதாகவும் சொல்லுகிறார். யோவான் 20:31.

இயேசு ஆரம்பத்தில் செய்த அற்புதங்கள் சிலவற்றை யோவான் சொல்லுவதுபற்றி இந்த வாரம் பார்ப்போம். கலியாணத்தில் தண்ணீரை ரசமாக மாற்றியது, வியாதியாயிருந்த ஒருவரின் மகனைக் குணமாக்கியது, பெதஸ்தா குளத்தில் ஒருவனைக் குணமாக்கியது போன்றவை அதில் அடங்கும்.

இயேசு இந்த அற்புதங்களை 'அடையாளங்கள்' என்று அழைக்கிறார். அவற்றை வெறுமனே தெரு அடையாளங்கள் போன்றல்ல, இயேசுவை மேசியாவாகக் காட்டுகிற அற்புத அடையாளங்களாகக் காட்டுகிறார். இந்தச் சம்பவங்கள் அனைத்திலும், விசுவாசத்தோடு செயல்பட்டவர்களைப் பார்க்கலாம். நாமும் அவ்வாறே செய்யுமாறு, அவர்களது முன்மாதிரி அழைக்கிறது.

2024, அக்டோபர் 5 வகுப்புக்காகப் படிக்கவேண்டிய பாடம்