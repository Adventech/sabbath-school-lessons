---
title:  சமாரியர்களின் சாட்சி
date:   31/10/2024
---

`அந்தப் பெண்ணின் ஆச்சரியமான செயல் என்ன? யோவான் 4:27-29.`

இயேசுவுக்கும் அந்தப் பெண்ணுக்கும் இடையே நடந்த உரையாடல் சீடர்களின் வருகையால் தடைபடுகிறது. ஒரு பெண்ணிடம் அவர் பேசிக்கொண்டிருந்ததைக் கண்டு ஆச்சரியமடைந்தாலும், அதுபற்றி அவரிடம் கேட்கவில்லை. மாறாக, அவரை போஜனம்பண்ணச் சொல்லுகிறார்கள்.

அந்தச் சமயத்தில் அந்தப் பெண் தன் குடத்தை அங்கே வைத்துவிட்டு, இயேசுவோடு தனக்கு ஏற்பட்ட அனுபவத்தைச் சொல்லும்படிக்குப் பட்டணத்திற்குள் விரைகிறாள்.

`அதன்பிறகு என்ன நடந்தது? சுவிசேஷத்தைப் பரப்புகிற வழிபற்றி அது என்ன கற்றுக்கொடுக்கிறது? யோவான் 4:30-42.`

அந்தப் பட்டணத்தில் அநேகர் மனந்திரும்ப இருந்ததுபற்றிப் பேசாமல், அறுவடையைப்பற்றி இயேசு பேசினது விநோதமாகத் தெரிகிறது. ஆனால் அங்குள்ள நிகழ்வுகளை இயேசு தெளிவாகப் புரிந்திருந்ததை யோவான் நமக்குக் காட்ட வி ரும்பு கி றார். ÷ பாஜன ம் பண்ணுவதைவிட ஒ ரு சமாரியப் பெண்ணிடம் இரட்சிப்பின் திட்டம்பற்றிப் பேசுவது இயேசுவுக்கு முக்கியமானதாக இருந்தது. ஆத்துமாக்களை இரட்சிப்புக்கு வழிநடத்துவதே அவரது நோக்கம்; எல்லா மக்களுக்கும், தங்களைப் போல இல்லாதவர்களுக்கும் அவசரமாக சுவிசேஷத்தை அறிவிக்கவேண்டியதை, சீடர்களுக்குப் போதிக்க இயேசு அந்தத் தருணத்தைப் பயன்படுத்திக் கொண்டார்.

யோவான் சுவிசேஷத்தில் பல முக்கியமான வேதபகுதிகள் உள்ளன. அவற்றில் யோவான் 4:3-42உம் ஒன்று. 'நான் செய்த எல்லாவற்றையும் எனக்குச் சொன்னார்' என்று அந்தப் பெண் சொன்ன சாட்சியின்நிமித்தம் சமாரியர்கள் பலர் விசுவாசம் வைத்தார்கள். யோவான் 4:39.

தங்களிடத்தில் தங்கும்படி சமாரியர்கள் இயேசுவிடம் கேட்டுக்கொண்டார்கள். இயேசு போதித்த வார்த்தையால் மேலும் அநேகர் அவரை விசுவாசித்தார்கள். அந்தப் பட்டணத்தார் அந்த ஸ்திரீயை நோக்கி, 'உன் சொல்லினிமித்தம் அல்ல, அவருடைய உபதேசத்தை நாங்களே கேட்டு, அவர் மெய்யாய்க் கிறிஸ்துவாகிய உலகரட்சகர் என்று அறிந்து விசுவாசிக்கிறோம்' என்றார்கள். யோவான் 4:42.

`ஒரே ஒரு நபருடைய சாட்சிகூட எவ்வளவு ஆற்றல்மிக்கதாக இருக்கலாம் என்பதுபற்றி அந்தச் சம்பவம் என்ன சொல்லுகிறது? இயேசு உங்கள் வாழ்க்கையில் செய்தவற்றிற்கு நீங்கள் எவ்வளவு ஆற்றல்மிக்க சாட்சியாக இருக்கிறீர்கள்?`