---
title:  இயசுவைப்பற்றி நம் சாட்சி
date:   14/11/2024
---

இயேசுவைக் குறித்த சாட்சிகளை யோவான் குறிப்பிடும்போது, மீண்டும் மீண்டும் ஒரு முக்கியக் கருத்தைப் பதிவுசெய்கிறார்: 'இந்தப் புஸ்தகத்தில் எழுதியிராத வேறு அநேக அற்புதங்களையும் இயேசு தமது சீஷருக்கு முன்பாகச் செய்தார். இயேசு தேவனுடைய குமாரனாகிய கிறிஸ்து என்று நீங்கள் விசுவாசிக்கும் படியாகவும், விசுவாசித்து அவருடைய நாமத்தினாலே நித்தியஜீவனை அடையும்படியாகவும், இவைகள் எழுதப்பட்டிருக்கிறது.' யோவான் 20:30,31.

இயேசு இந்த அற்புதங்கள் பலவற்றைச் செய்த சமயத்தில், நாம் உயிரோடிருந்து, அவற்றைக் கண்டிருந்ததாக வைத்துக்கொள்ளுங்கள். நாம் நிச்சயமாக விசுவாசித்திருப்போம், இல்லையா? அப்படித்தான் யோசிப்போம்; ஆனாலும் எப்படிப் பார்த்தாலும், அந்த அற்புதங்களை நேரடியாகக் கண்டவர்களைவிட நமக்குத்தான் இயேசுவை விசுவாசிப்பதற்கு அதிக காரணங்கள் உள்ளன, ஏன்?

`இயேசுவின் காலத்தில் வாழ்ந்தவர்கள் பெற்றிராத, ஆனால் இன்று நாம் விசுவாசிக்க உதவும்படி நாம் பெற்றிருக்கிற சில விஷயங்கள் என்ன? உதாரணமாக, மத் 24:2; மத் 24:14; மத் 24:6-8.`

யோவான் சுவிசேஷத்தில் சில அற்புதமான சம்பவங்கள் உள்ளன; அதுபோக, இயேசுவும் வேதாகமத்தின் பிற எழுத்தாளர்களும் நடக்கப்போவதாக முன்னுரைத்த சம்பவங்களைக் காணுகிற மிகப்பெரிய சாதகத்தையும் பெற்றிருக்கிறோம்; உதாரணமாக, தேவாலயத்தின் அழிவு (மத் 24:2), உலகம் முழுவதிலும் சுவிசேஷச் செய்தி பரவுதல் (மத் 24:14), மாபெரும் பின்வாங்குதல் (2தெச 2:3), உலகம் தொடர்ந்து விழுந்துபோன, தீமையான இடமாக இருப்பது (மத் 24:6-8) போன்றவை. இயேசுவின் ஊழியம்முழுவதிலும், அவரைப் பின்பற்றின ஒரு சிறுகூட்ட மக்கள் வெகுகாலத்திற்கு முன்னரே வரலாற்றிலிருந்து மறைந்திருக்க வேண்டும். இவை எல்லாம் நடக்குமென்று நம்மைப் போல அவர்கள் எவ்வாறு அறிந்திருக்கமுடியும்? ஆனால் அறிந்திருந்தார்கள். உண்மையில், நாம் விசுவாசத்திற்குள் வந்ததும்கூட சுவிசேஷம் உலகம்முழுவதிற்கும் செல்லும் என்று இயேசு சொன்ன தீர்க்கதரிசனத்தின் நிறைவேறுதலாகவே உள்ளது.

இரண்டாயிரம் வருடங்களுக்குப்பிறகு இருக்கிற இயேசுவின் சீடர்களாகிய நாம் அவர் நமக்காகச் செய்ததை அறிந்திருக்கிற சிலாக்கியத்தைப் பெற்றிருக் கிறோம். நாத்தான்வேல், நிக்கொதேமு, சமாரியப் பெண், பரிசேயர்களின் தர்க்கம் போன்றவற்றினால் இயேசுவை மேசியாவாக அறிந்துகொள்ள முடியாது. பரிசுத்த ஆவியானவருடைய உதவியுடன் வேதவாக்கியங்களை ஆராய்வதன் மூலமாகத்தான் இயேசுவை உலக இரட்சகராக ஏற்றுக்கொள்கிறோம்.

நாம் ஒவ்வொருவருமே, தனிப்பட்ட விதத்தில், இயேசுவோடுள்ள நம் உறவுகுறித்து மற்றவர்களோடு பகிர்வதற்கான ஓர் அனுபவத்தைப் பெற்றிருப்போம். நம் அனுபவம் மரித்தோர் எழுந்தது அல்லது பிறவிக்குருடன் பார்வையடைந்தது போன்ற பரபரப்பான அனுபவமாக இல்லாமல் இருக்கலாம்; ஆனால் அது பிரச்சினையில்லை. இயேசுவைப்பற்றி நாம் என்ன அறிந்திருக்கிறோம் என்பதும், யோவான் சுவிசேஷத்தில் வருபவர்கள்போல அவரைப்பற்றி எவ்வாறு சாட்சிபகருகிறோம் என்பதும்தான் முக்கியம்.