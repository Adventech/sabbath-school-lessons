---
title:  மேலும் படிக்க
date:   15/11/2024
---

இயேசுவின் பாதத்தில் விழுந்து, 'என் ஆண்டவரே! என் தேவனே!'

என தோமா அழுதார். "தன் தவற்றை அவர் உணர்ந்ததை இயேசு ஏற்றுக்கொண்டார்; ஆனால் அவரது அவிசுவாசத்தை மென்மையாகக் கண்டித்தார்: 'தோமாவே, நீ என்னைக் கண்டதினாலே விசுவாசித்தாய், காணாதிருந்தும் விசுவாசிக்கிறவர்கள் பாக்கியவான்கள்' என்றார். தோமா தன் சகோதரர் சொன்ன சாட்சியை விசுவாசித்திருந்தால், அவரது விசுவாசம் கிறிஸ்துவுக்கு அதிக பிரியமாக இருந்திருக்கும். தோமாவைப்போல இப்போது உலகத்தார் நடந்துகொண்டால், ஒருவரும் இரட்சிப்புக்கேற்ற விசுவாசம் கொள்ளமுடியாது; ஏனென்றால், கிறிஸ்துவை ஏற்றுக்கொள்கிற அனைவரும் மற்றவர்களுடைய சாட்சியால் அதைச் செய்ய வேண்டும்.

சந்தேகத்திற்கு இடமளித்துள்ள அநேகர், தோமாவுக்கு தன் நண்பர்களிடமிருந்து கிடைத்த ஆதாரம்போன்று தங்களுக்குக் கிடைத்தால் விசுவாசிப்பதாக சாக்குப்போக்குச் சொல்லுகிறார்கள். ஆனால் அவர்களுக்கு அந்த ஆதாரம் மட்டுமல்ல, இன்னும் அநேகம் இருப்பதை அவர்கள் உணருவதில்லை. தோமாவைப்போல, சந்தேகத்திற்கான அனைத்து காரணங்களும் அகற்றப்பட காத்திருக்கிற அநேகர், அதை ஒருபோதும் பெறமாட்டார்கள். அவர்களது அவிசுவாசம் படிப்படியாக உறுதிப்பட்டு விடும். இருளான பக்கத்தையே பார்க்கவும் முறுமுறுக்கவும் குறைகூறவும் தங்களைப் பழக்குகிறவர்கள், தாங்கள் செய்வதை அறியாமல் இருக்கிறார்கள். அவர்கள் சந்தேகத்தின் விதைகளை விதைக்கிறார்கள்; அவர்கள் சந்தேகத்தின் அறுவடையை அறுக்கவேண்டியதிருக்கும். விசுவாசமும் நம்பிக்கையும் அதிகமாகத் தேவைப்படுகிற ஒரு காலத்தில், அநேகர் இவ்வாறு விசுவாசிக்கவும் நம்பவும் திடனற்ற வர்களாகக் காணப்படுவார்கள்".

**கலந்துரையாடக் கேள்விகள்**

`பவிசுவாசத்தை வெளிப்படுத்தியதில் ஆபிரகாமுக்கும் தோமாவுக்கும் அடிப்படையில் காணப்படுகிற வித்தியாசம் என்ன? அவர்களது அனுபவங்களிலிருந்து நாம் என்ன அறியலாம்?`

`வகுப்பில், யோவான் சுவிசேஷத்தில் நாம் பார்த்ததுபோல, இயேசுவைக்குறித்துச் சாட்சிகூற விரும்புகிறவர்களுக்கு வாய்ப்பளியுங்கள். அனுபவங்கள் வித்தியாசப்பட்டாலும், எல்லாரும் சொல்லுவது என்ன? அவர்கள் எல்லாரும் எவ்வாறு ஒரே கர்த்தரைப்பற்றி சாட்சிசொல்லுகிறார்கள்?`

`'சத்தியம் என்றால் என்ன?' என்று தத்துவரீதியான ஒரு கேள்வியை பிலாத்து கேட்டான். யோவானில் நாம் இதுவரை படித்த விஷயங்களிலிருந்து பதிலளியுங்கள். புதானியேல் 2; 7ன் தீர்க்கதரிசனங்களை ஆராயுங்கள். இயேசுவின் காலத்தில் வாழ்ந்தவர்களுக்கு இந்த இரண்டு அதிகாரங்களும் கிடைத்திருந்தாலும், அந்தத் தீர்க்கதரிசனங்கள் நிறைவேறினதைக் காண்பது அவர்களுக்குக் கிடைக்கவில்லை; அவர்கள் பெற்றிராத மிகப்பெரிய அனுகூலத்தை இப்போது பெற்றிருக்கிறோம். அதன் மூலம் விசுவாசிப்பதற்கான அதிக காரணங்களைப் பெற்றிருக்கிறோம், அல்லவா?`