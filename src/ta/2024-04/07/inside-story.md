---
title:  மிஷன் கதை
date:   15/11/2024
---

### வியாபாரி ஊழியரானார்

ஆண்ட்ரூ மெக்செஸ்னீ

ஜேக்கப் பியர்ஸ் என்பவரின் குடும்பத்தினர் ஆடைமாட்டிகள் வியாபாரம் செய்பவர்கள். அமெரிக்காவிலுள்ள சர்வதேச பாத்ஃபைண்டர் முகாமில் புதிய வகை ஆடைமாட்டி ஒன்றை அவரது குடும்பத்தினர் கவனித்தார்கள். ஜேக்கப்பின் அம்மா, அங்கு ஒருவர் அலாஸ்கா ஆடைமாட்டியை அணிந்திருந்ததைக் கண்டார். ஜேக்கப்பிற்கு அலாஸ்கா பாணி பிடிக்கும் என்பதால், அந்த ஆடைமாட்டியை விலைக்குத் தரமுடியுமா என்று கேட்டார்.

"அது முடியாது, இது அலாஸ்கா போதகர்களுக்கென பிரத்தியேகமாகத் தயாரிக்கப்படுகிற ஆடைமாட்டி" என்று சொன்னார். அம்மா ஆர்வமடைந்தார். "அலாஸ்காவில் நீங்கள் என்ன செய்கிறீர்கள்?" என்று கேட்டார்.

தன் பெயர் டாபின் டாட்ஜ் என்று தன்னை அறிமுகம் செய்தார். செவந்த்-டே அட்வென்டிஸ்ட் சபையின் அலாஸ்கா கான்ஃபரன்ஸ் சார்பில் அலாஸ்கா முகாம் கூட்ட ஊழியங்கள் நடைபெற்று வருகின்றன. அந்த முகாமில் ஒவ்வொரு கோடைகாலத்திலும் 8-17 வயதிற்குட்பட்ட சிறுவர்களுக்கு கூட்டங்கள் நடத்தப்படுகின்றன. அந்த ஊழியத்திட்டங்களின் இயக்குனராக டாபின் பணியாற்றினார். "என்னுடைய மகன் இங்கே வேலைசெய்யலாமா?" என்று அம்மா கேட்டார். "செய்யலாம், 16 மற்றும் 18 வயதினர்களை பயிற்சி ஆலோசகர்களாக வேலைக்கு எடுக்கிறோம்" என்று சொன்னார். கோடைகாலத்தில் அலாஸ்காவில் நேரம் செலவிடலாம் என்பதால் அந்த வேலையில் ஜேக்கப் சேர்ந்தார்; மூன்று வருடங்கள் அங்கு பணியாற்றினார்.

அந்தப் பணி சவாலாக இருந்தது. ஒரு கோடையில், போலரிஸ் முகாமில், அலாஸ்காவைச் சேர்ந்த பழங்குடியின வாலிபனோடு இருந்தார். இருவரும் மலையேற்றம் செய்தார்கள். அந்த முகாமிற்கு அருகில்தான் அந்த மலை இருக்கிறது. ஆனால் அந்த வாலிபன் ஒழுக்கமாக நடக்கவில்லை. கெட்டவார்த்தை பேசினான்; வேதாகம சத்தியத்தைக் கேட்பதைவிட மூடநம்பிக்கைகள்பற்றிப் பேசுவதில் ஆர்வம் காட்டினான். ஒரு சிறுவன் ஒரு சிலந்தியைக் கொன்றுவிட்டான். அவனால்தான் மழைபெய்வதாகப் புலம்பினான்.

ஜேக்கப்பிற்கு எரிச்சலாக இருந்தது. அந்த முகாம் கூட்டத்தின் முடிவில், அந்த வாலிபனை ஜேக்கப் கடியணைத்தார்; அவன் தன் அப்பாவிடம் சென்றான். அந்த வாலிபனின் நடத்தையில் மாற்றம் ஏற்பட்டதைக் காணமுடிந்தது. அவனில் நல்ல மாற்றம் காணப்பட ஆரம்பித்திருந்தது. "இங்குள்ள சிறுவர்கள் பலர் கிறிஸ்தவ பின்னணி இல்லாதவர்கள். அதனால் இது ஆச்சரியமூட்டுகிற ஒரு ஊழியக்களமாக இருக்கிறது" என்று சொன்னார் 20 வயதான ஜேக்கப்.

போலரிஸ் முகாமில் காணப்படுகிற ஆவிக்குரிய சவால்கள் அலாஸ்கா கான்ஃபரன்ஸின் உதவியுடன் நடைபெறுகிற பிற கோடைக்கால முகாம்களிலிருந்து வித்தியாசமானவை; ஏனென்றால் போலரிஸ் முகாமில் அதிகமாக அலாஸ்கா பழங்குடி இனத்தைச் சேர்ந்தவர்களே இருக்கிறார்கள்; பெரும்பாலும் அவர்கள் வாழ்க்கை பிரச்சினைகள், மூடநம்பிக்கை, போதைப்பொருள் ஆகியவற்றால் பாதிக்கப்பட்டுள்ளார்கள்.