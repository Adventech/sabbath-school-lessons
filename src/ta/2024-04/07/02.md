---
title:  ஆபிரகாமை நினைவுகூருதல்
date:   10/11/2024
---

தாம் யாரென அறிவிக்க இயேசு தயங்கவில்லை; தாம் யாரென்பதைச் சொன்ன சாட்சிகளை நினைவுகூராமல் இருக்கவில்லை; ஆபிரகாம் உட்பட ஏற்கனவே வாழ்ந்து மரித்தவர்களைக்கூட அவர் சுட்டிக்காட்டியிருக்கிறார்: 'உங்கள் பிதாவாகிய ஆபிரகாம் என்னுடைய நாளைக் காண ஆசையாயிருந்தான்; கண்டு களிகூர்ந்தான்.' யோவான் 8:56.

`யோவான் சுவிசேஷத்தில் இடம்பெருமளவிற்கு ஆபிரகாமின் சாட்சி ஏன் மிகமுக்கியமானது? ஆதி 12:3; ஆதி 18:16-18; ஆதி 26:4; மத் 1:1; அப் 3:25.`

நிழல்கள்-வாக்குறுதிகள்மூலம் ஆபிரகாமுக்கு தேவன் சுவிசேஷத்தை முன்னறிவித்தார். கலா 3:8. அந்தக் கோத்திரப்பிதாவின் விசுவாசம் வரவிருந்த மீட்பரின்மீது நிலைத்திருந்தது. யூதர்களிடம் கிறிஸ்து, 'உங்கள் பிதாவாகிய ஆபிரகாம் என்னுடைய நாளைக் காண ஆசையாயிருந்தான்; கண்டு களிகூர்ந்தான்' என்றார். யோவான் 8:56. ஈசாக்கிற்குப் பதிலாகக் கொடுக்கப்பட்ட ஆட்டுக்கடா, நமக்குப் பதிலாகப் பலியிடப்படவிருந்த தேவகுமாரனைச் சுட்டிக்காட்டியது. மனிதன் பிரமாணத்தை மீறி, மரணத்திற்கு ஆளானபோது, பிதாவாகிய தேவன் தம் குமாரனைப் பார்த்தவாறு பாவியிடம், 'பிழைத்திரு: மீட்கும் பொருளை கண்டுபிடித்தேன்' என்றார்.

ஆபிரகாம் யூத தேசத்தின் பிதா. அவர்மூலமாக சகல தேசங்களும் ஆசீர்வதிக்கப்படும் என்கிற வாக்குறுதியைப் பெற்றார். அவரது சந்ததியில் பிறந்த மேசியாமூலமாக அந்த ஆசீர்வாதம் கிடைத்தது. மேலும் விசுவாசத்தினால் தேவனை ஏற்றக்கொள்கிறவர்களுக்கும் ஆபிரகாம் பிதாவாக இருக்கிறார். எபி 11:8,17-19. வாக்குத்தத்தத்தின் குமாரனாகிய தன் குமாரன் ஈசாக்கை அவர் பலியிட முன்வந்த செயலானது , அவரது விசுவாசத் திற்கு ஆதாரமாகவும், இரட்சிப்பின் திட்டத்தைத் திறந்துகாட்டுகிற சாளரமாகவும் இருந்தது. ஆதி 22

'உங்கள் பிதாவாகிய ஆபிரகாம் என்னுடைய நாளைக் காண ஆசையாயிருந்தான்' என்றுறார்; தலைவர்கள், 'உனக்கு இன்னும் ஐம்பது வயதாகவில்லை, நீ ஆபிரகாமைக் கண்டாயோ' என்று கேட்டார்கள். யோவான் 8:56,57.

இயேசுவின் பதில் ஆச்சரியமூட்டுவதாக இருந்தது. 'ஆபிரகாம் உண்டாகிறதற்கு முன்னமே நான் இ ருக்கி றேன் என்று மெய்யாகவே மெய்யாகவே உங்களுக்குச் சொல்லுகிறேன்.' யோவான் 8:58.

எரிகிற செடியில் மோசேயிடம் தேவன் சொன்ன வார்த்தைகளை இயேசுவின் வார்த்தைகள் நினைவுபடுத்துகின்றன. அது தாமாகவே இருக்கிற ஒரு தேவனின் உரிமை வார்த்தைகள். அவர் சொன்னதின் அர்த்தத்தை நிச்சயமாகவே தலைவர்கள் புரிந்திருக்கவேண்டும்; அதனால்தான், 'அவர்மேல் எறியும்படி கல்லுகளை எடுத்துக்கொண்டார்கள்'. யோவான் 8:59.

`நியாயப்பிரமாணத்தின் கிரியைகளில்லாமல் விசுவாசத்தினால்மட்டுமே இரட்சிப்பு என்கிற மாபெரும் சத்தியத்தைச் சொல்லுவதற்கு ஆபிரகாமின் அனுபவத்தை பவுல் எவ்வாறு பயன்படுத்துகிறார்? ரோமர் 4:1-5. விசுவாசத்தால் வாழ்கிறவர்களுக்கு ஆபிரகாம் பிதாவாக இருக்கிறார் என்கிற கருத்தைப் புரிந்துகொள்ள இந்த வசனங்கள் எவ்வாறு உதவுகின்றன?`