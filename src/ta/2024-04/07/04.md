---
title:  அறியாமலேயே பிலாத்து சொன்ன சாட்சி
date:   12/11/2024
---

இயேசுவைப் பிடித்து, விசாரணைக்குக் கொண்டு சென்று, அவருக்கு மரண தண்டனை விதிக்க மதத்தலைவர்கள் முயன்றதை யோவான் மீண்டும் மீண்டும் பதிவுசெய்கிறார். யோவான் சுவிசேஷத்தில் மீண்டும்மீண்டும் வருகிற, இயேசு அடிக்கடி சொன்ன ஒரு கருத்து என்னவென்றால், தம்முடைய வேளை இன்னும் வரவில்லை என்பதே. தாம் சிலுவையில் அறையப்படுவதையே தம் வேளை என்று குறிப்பிட்டார். யோவான் 2:4; யோவான் 7:6, 8, 30; 12:7, 23, 27; 13:1; 17:1.

இப்போது வேளை வந்திருந்தது. கெத்செமனே தோட்டத்தில் இயேசு கைது செய்யப்பட்டு, அன்னாவுக்கு முன்பாக ஒருமுறையும், பிரதான ஆசாரியனாகிய காய்பாவுக்கு முன்பாக ஒருமுறையும் , பிலாத்துவுக்கு முன்பாக இருமுறையும் கொண்டுவரப்பட்டார்.

இயேசுதாம் கிறிஸ்து என்பதைச் சாட்சியிட்ட பல்வேறு நிலை மக்களை யோவான் சாட்சிகளாகப் பயன்படுத்துகிறார். இப்போது இயேசுவை விசாரித்த தேசாதிபதியாகிய பிலாத்துவை சாட்சியாக யோவான் பயன்படுத்துகிறார். இது ஒரு முக்கியமான சாட்சி; ஏனென்றால் பிலாத்து ஒரு ரோமர்; ஒரு தேசாதிபதி; ஒரு நீதிபதி; மற்ற சாட்சிகளை எடுத்துக்கொண்டால், அவர்கள் யூதர்களாகவும் சாதாரண மக்களாகவும் இருந்தார்கள்.

`பிலாத்துவின் தீர்ப்பு எவ்வாறு யோவான் சுவிசேஷத்தின் கருத்துடன் தொடர்புடையதாக இருக்கிறது? யோவான் 18:38; 19:4–22.`

வெள்ளிக்கிழமை அதிகாலையிலேயே பிலாத்துவை இயேசுவிடம் கொண்டு வந்தார்கள். யோவான் 18:28. சீக்கிரத்தில் அந்தக் கைதிக்குத் தண்டனை வழங்கவேண்டும் என்பதே அவனது திட்டம். ஆனால், இயேசு நடந்துகொண்ட விதம் பிலாத்துவின் கவனத்தை ஈர்த்தது. அந்தத் தேசாதிபதி இயேசுவை உன்னிப்பாக விசாரித்து, அவரது வார்த்தையிலிருந்து இவ்வாறு கேட்கிறான்: 'சத்தியத்தைக்குறித்துச் சாட்சிகொடுக்க நான் பிறந்தேன், இதற்காகவே இந்த உலகத்தில் வந்தேன்; சத்தியவான் எவனும் என் சத்தம் கேட்கிறான்' யோவான் 18:37.

அந்தத் தேசாதிபதி இறுதியில் இயேசுவுக்கு மரண தண்டனை விதித்தாலும் கூட, இயேசு குற்றமறியாதவர் என்று மூன்றுமுறை சொன்னான் யோவான் 18:38; யோவான் 19:4,6. சிலுவையின்மீது இவ்வாறு எழுதி வைத்தான்: 'நசரேயனாகிய இயேசு யூதருடைய ராஜா'. யோவான் 19:19. அது இயேசுவைக் குறித்த அவனது சாட்சியாக இருந்தது. கிறிஸ்து குற்றமறியாதவர் என்று அவன் சொன்னாலும்கூட, இயேசுவுக்கு மரணதண்டனை விதித்தான்.

சத்தியமே பிலாத்துவுக்குமுன் நின்றுகொண்டிருந்தது; ஆனாலும், கூட்டத்தினர் அவரைத் தொந்தரவு செய்ய அனுமதித்து, இயேசுவுக்கு பிலாத்து மரணதண்டனை விதித்தான்! மனச்சாட்சியும் மனதும் சரியெனச் சொல்லுவதைப் பின்பற்றாமல் இருக்கிறதற்கு வருத்தமான சாட்சி இது!

`நாம் சரியென நம்புவதைச் செய்யாதபடிக்கு வெகுஜன உணர்வுகளுக்கும், அழுத்தத்திற்கும் இடமளிப்பதின் ஆபத்துகள்பற்றி பிலாத்துவின் அனுபவத்திலிருந்து என்ன அறிந்துகொள்ளலாம்?`