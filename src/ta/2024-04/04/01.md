---
title:  இயேசுவை மேசியா என்று சொன்ன சாட்சிகள்
date:   19/10/2024
---

### இவ்வார ஆராய்ச்சிக்கு
யோவான் 1:19-23; ஏசா 40:1-5; யோவான் 1:29-37; ரோம 5:6; யோவான் 1:35-39; 1:43-51; 3:1-21.

> <p>மனன வசனம்</p>
> இயேசு அவனுக்குப் பிரதியுத்தரமாக: ஒருவன் மறுபடியும் பிறவாவிட்டால் தேவனுடைய ராஜ்யத்தைக் காணமாட்டான் என்று மெய்யாகவே மெய்யாகவே உனக்குச் சொல்லுகிறேன் என்றார். யோவான் 3:3.

'என்னிடத்தில் விசுவாசமாயிருக்கிறவனுக்கு நித்தியஜீவன் உண்டென்று மெய்யாகவே மெய்யாகவே உங்களுக்குச் சொல்லுகிறேன்' என்பது உட்பட, இயேசு தம்மைப்பற்றிச் சொன்ன அறிக்கைகளை நிரூபிக்கிற வகையில், வேதாகமத்திலிருந்து வல்லமையான ஆதாரங்களை மக்களுக்குக் காண்பித்து வந்தார். யோவான் 6:47.

அதற்கு மேலும் செய்தார்: தண்ணீரை திராட்சரசமாக மாற்றினார்; சில அப்பங்களை வைத்து ஆயிரக்கணக்கானோரைப் போஷித்தார்; ஒரு பிரபுவின் மகனைக் குணமாக்கினார்; பெதஸ்தா குளத்தருகே ஒரு வியாதியஸ்தனைக் குணமாக்கினார்; ஒரு பிறவிக்குருடனுக்குப பார்வை கொடுத்தார்; மரித்த லாசருவை உயிரோடு எழுப்பினார். இயேசு யார் என்பது குறித்துச் சாட்சியிடுவதற்குச் சுவிசேஷகர் பல நிகழ்வுகளையும், யூதர், புறஜாதியார், பணக்காரர், ஏழைகள், ஆண்கள், பெண்கள், அதிகாரிகள், சாமானியமக்கள், படித்தவர்கள், படிக்காதவர்கள் என்று பல மக்களையும் எடுத்துக் கையாளுகிறார்.

பிதாவின் சாட்சியையும், வேதாகமத்தின் சாட்சியையும்கூட யோவான் சுட்டிக்காட்டுகிறார்; அனைத்தும் இயேசு யாரென்பதற்குச் சான்றாக உள்ளன.

இந்த வாரம் யோவான் ஸ்நானனின் வல்லமையான சாட்சியுடன் ஆரம்பிப்போம். வேறே சாட்சிகளும் உண்டு; அதாவது அந்திரேயா, சீமோன் பேதுரு, பிலிப்பு, நாத்தான்வேல், முற்றிலும் எதிர்பாராத சாட்சியான நிக்கொதேமு என்கிற பரிசேயர் போன்றோர். திரைமறைவில் இருக்கிற இன்னொரு சாட்சியும் உண்டு. யோவான் 1:35இல், அந்திரேயாவுடன்கூட நின்ற மற்றொரு சீடன்; அது வேறு யாருமல்ல, யோவான்தான்.

2024 அக்டோபர் 26 வகுப்புக்காகப் படிக்கவேண்டிய பாடம்