---
title:  தேவ ஆட்டுக்குட்டி
date:   21/10/2024
---

ரோமர்களிடமிருந்து தங்களை விடுவிக்கிற ஒரு மேசியாவை எபிரெய தேசம் எதிர்பார்த்துக் கொண்டிருந்தது. யோவான் சுவிசேஷத்தின் நோக்கமே, மேசியாகுறித்த அவர்களது புரிதலை மாற்றுவதும், அதன்மூலம் வரவிருந்த ராஜாவைப் பற்றின தீர்க்கதரிசனங்களின் நிறைவேறுலை இயேசுவில் காணச் செய்வதுமாகும். மேசியா பூலோக அரசராக இருக்கவில்லை. அவர் தம்மைப் பற்றின பழைய ஏற்பாட்டுத் தீர்க்கதரிசனங்கள் அனைத்தையும் நிறைவேற்ற வந்தார்; உலகத்திற்காக அவர் தம்மையே பலியிடுவதும், தேவனுக்கும் அவரது மக்களுக்கும் இடையே உள்ள உறவைப் புதுப்பிப்பதும் அதில் அடங்கும்.

`இயேசுவைப் பற்றி யோவான் ஸ்நானன் சொன்னது என்ன? யோவான் 1:29-37. இயேசுவைச் சித்திரிக்க என்ன உருவகத்தைப் பயன்படுத்துகிறார், இயேசுவைவும், அவரது ஊழியத்தையும் புரிந்துகொள்ள அது எவ்வாறு முக்கியத்துவம் வாய்ந்தது?`

இயேசுவை, தேவஆட்டுக்குட்டி என்று ஸ்நானன் சொல்லுவது, யோவான் சுவிசேஷத்தின் நோக்கத்திற்கு உறுதுணையாக உள்ளது; ஏனென்றால், மேசியாவின் தன்மை, அவரது பணிகுறித்த ஒரு புதிய புரிதலைக் கொடுப்பதே அப்புத்தகத்தின் நோக்கம். மெய்யாக இயேசுதாம் வாக்குறுதியின் நிறைவேறுதலாக இருந்தார்; ஆதி 3:15இல் முதன்முதலாக மீட்பரைக் குறித்த அந்த வாக்குறுதி கொடுக்கப்பட்டது.

இயேசுவின் ஞானஸ்நானத்தில் அவரை, தேவ ஆட்டுக்குட்டி என்று யோவான் சுட்டிக்காட்டிய÷ பாது, மேசியாவின் பணி குறித்த ஒ ரு புதிய வெளிச்சம் கிடைத்தது. அந்தத் தீர்க்கதரிசியின் மனதில், "அடிக்கப்படும்படி கொண்டுபோகப்படுகிற ஒரு ஆட்டுக்குட்டி" எனும் வார்த்தைகள் நினைவிற்கு வந்தன. ஏசா 53:7.

`இயேசு, 'தேவ ஆட்டுக்குட்டியாக' இருந்ததைப் புரிந்துகொள்ள பின்வரும் வசனங்கள் எவ்வாறு உதவுகின்றன? மாற்கு 10:45; ரோமர் 5:6; 1பேதுரு 2:24.`

இயேசுவின் ஊழியம்பற்றி யோவான் ஸ்நானன் இன்னும் அதிகமாக அறியவேண்டியிருந்த போதிலும், இயேசுதாம் வாக்குரைக்கப்பட்ட மேசியா, தீர்க்கதரிசனத்தின் நிறைவேறுதலாக வந்தவர் என்பதில் யோவான் ஸ்நானன் உறுதியாக இருந்தார்.

`'தேவ ஆட்டுக்குட்டி' என்று இயேசு அழைக்கப்படுவதுபற்றி ஆழமாகத் தியானியுங்கள். என்ன காட்சிகள் மனதில் தோன்றுகின்றன? அதை பழைய ஏற்பாட்டுப் பலிமுறையுடன் தொடர்புபடுத்திப் பார்ப்பது, நம் இரட்சிப்புக்கான மாபெரும் விலையைப் புரிந்துகொள்ள எவ்வாறு உதவுகிறது?`