---
title:  வேதவாக்கியங்களும் சத்தியமும்
date:   05/12/2024
---

சுவிசேஷப்புத்தகங்கள் முழுவதிலும், வழியும் சத்தியமும் ஜீவனுமான வரைப்பற்றி நமக்குச் சொல்வதில் வேதவாக்கியம் முக்கியப் பங்காற்றுகிறது. பழைய ஏற்பாடும் புதிய ஏற்பாடும் அடங்கிய வேதாகமம் முழுவதிலும் சத்தியத்தை வெளிப்படுத்துவதில் வேதவாக்கியங்கள் முக்கியப் பங்காற்றுகின்றன? இயேசு யார் என்பதையும், அவர் எதற்காக வந்தார் என்பதையும் போதிப்பதிலும் அவற்றின் பங்கு முக்கியமானது.

`வேதவாக்கியங்கள்பற்றி யோவான் 5:38-40இல் இயேசு என்ன சொல்கிறார்?`

இயேசுவே மேசியா என்பதை உறுதிப்படுத்த இயேசுவும் அவரது சீடர்களும் வேதவாக்கியங்களை அடிக்கடி சுட்டிக்காட்டுகிறார்கள். 'நீங்கள் மோசேயை விசுவாசித்தீர்களானால், என்னையும் விசுவாசிப்பீர்கள்; அவன் என்னைக் குறித்து எழுதியிருக்கிறானே. அவன் எழுதின வாக்கியங்களை நீங்கள் விசுவாசியாமலிருந்தால் நான் சொல்லுகிற வசனங்களை எப்படி விசுவாசிப்பீர்கள்' யோவான் 5:46,47.

`இயேசு தம் ஊழியத்தின் முக்கியத்துவத்தை வெளிப்படுத்த முதலாவது வேதவாக்கியங்களைச் சுட்டிக்காட்டியது ஏன் முக்கியமானது? லூக் 24:27.`

இன்னொரு இடத்தில், யாத்திராகமத்திலிருந்து மேற்கோள் காட்டும்போது கிறிஸ்து, 'தேவனால் உங்களுக்கு உரைக்கப்பட்டிருக்கிறதை நீங்கள் வாசிக்க வில்லையா?' என்று கேட்டார். மத் 22:31. சகரியா தேவனுடைய தீர்க்கதரிசனங்களைக் குறிப்பிடும்போது, 'தேவன் ஆதிமுதற்கொண்டிருந்த தம்முடைய பரிசுத்த தீர்க்கதரிசிகளின் வாக்கினால் தாம் சொன்னார்' என்று கூறினார். லூக் 1:70. பெந்தெகொஸ்தே நாளில் பிரங்கித்தபோது பேதுரு, 'பரிசுத்தஆவி தாவீதின் வாக்கினால் முன் சொன்ன வேதவாக்கியம் நிறைவேறவேண்டியதாயிருந்தது' என்று சொன்னார். அப் 1:16.

வேதாகமம் அறிவியல் பாடப்புத்தகம் அல்ல. அணுக்களைப் பிளப்பது, அல்லது மூளை அறுவைசிகிச்சை செய்வதுபற்றி அது விளக்கவில்லை. அதைவிட முக்கியமான ஒன்றைச் செய்கிறது. நம் பிரபஞ்சத்திற்கு அர்த்தம்கொடுக்கிற சூழலை உள்ளடக்கியுள்ளது. அதுவே கதவைத் திறக்கிற திறவுகோலாகவும், காண்பதைச் சாத்தியமாக்குகிற வெளிச்சமாகவும் இருக்கிறது. அது இல்லாமல், தேவனுடைய இருப்பு, பிரபஞ்சத்தில் அவரது பங்கு, நம் தோற்றம், வாழ்க்கையின் அர்த்தம், எதிர்காலம் குறித்து நாம் அறிந்துகொள்ள வாய்ப்பில்லை.

`அறிவியல் கருத்துக்கூட கற்றுக்கொடுக்கவே முடியாத என்ன உண்மைகளை வேதாகமம் கற்றுக்கொடுக்கிறது?`