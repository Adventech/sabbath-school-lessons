---
title:  வழி, சத்தியம், ஜீவன்
date:   30/11/2024
---

### இவ்வார ஆராய்ச்சிக்கு
யோவான் 13:1-20; 14:1-3; தானி 7:27; யோவான் 14:5-11; 1:14; கொலோ 1:16, 17; யோவான் 5:38-40.

> <p>மனன வசனம்</p>
> தேவனை ஒருவனு ம் ஒருக்காலுங் கண்டதில்லை, பிதாவின் மடியிலிருக்கிற ஒரேபேறான குமாரனே அவரை வெளிப்படுத்தினார். யோவான் 1:18.

யோவான் சுவிசேஷம் நான்குமுக்கிய பிரிவுகளாகப் பிரிக்கப்பட்டுள்ளன: முன்னுரை - யோவான் 1:1-18. அடையாளங்களின் புத்தகம் - யோவான் 1:19-12:50. மகிமையின் புத்தகம் - யோவான் 13:1-20:31. முடிவுரை - யோவான் 21:1-25. இதுவரை முன்னுரையையும் அடையாளங்களின் புத்தகத்தையும் ஆராய்ந்தோம்; இயேசுவின் அற்புதங்கள், உரையாடல்கள், போதனைகள்வழியாக இயேசு யாரென்பதைப் பார்த்தோம். இந்தப் பாடமானது யோவான் புத்தகத்தின் மூன்றாவது பிரிவான மகிமையின் புத்தகம்பற்றிய ஆராய்ச்சி.

'இருக்கிறேன்' என்பதற்கான ஏழு பிரபலமான அறிக்கைகள் உள்ளன; அவைதாம் அடையாளங்களின் புத்தகத்திற்கும் மகிமையின் புத்தகத்திற்கும் பாலமாக உள்ளன. 'ஜீவ அப்பமாக இருக்கிறேன்'. யோவான் 6:35,41,48,51. 'உலகின் ஒளியாக இருக்கிறேன்' - (யோவான் 8:12; 9:5. 'வாசலாக இருக்கிறேன்' - யோவான் 10:7,9. 'நல்ல மேய்ப்பனாக இருக்கிறேன்' – யோவான் 10:11,14; 'உயிர்த்தெழுதலும் ஜீவனுமாக இருக்கிறேன்' - யோவான் 11:25. 'வழி, சத்தியம், ஜீவனாக இருக்கிறேன்' - யோவான் 14:6. 'மெய்யான திராட்சச் செடியாக இருக்கிறேன்' - யோவான் 15:1,5. இவைதாம் அந்த அறிக்கைகள். இந்த வாரப்பாடத்தில் இயேசுவின் வழியனுப்பு உரையையும், இயேசு தம் சீடர்களுடைய கால்களைக் கழுவிய நிகழ்ச்சியையும் பார்ப்போம். பிறகு 14ம் அதிகாரத்திலுள்ள 'இருக்கிறேன்' அறிக்கையைப் பார்ப்போம் ( 'நானே வழியும் சத்தியமும் ஜீவனுமாய் இருக்கிறேன்').

2024 டிசம்பர் 7 வகுப்புக்காகப் படிக்கவேண்டிய பாடம்