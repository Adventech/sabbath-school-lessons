---
title:  மிஷன் கதை
date:   06/12/2024
---

### சீராக உடையணிந்திருந்த பெண்ணுக்கு பரிசு

ஆண்ட்ரூ மெக்செஸ்னீ

கொலம்பியாவின் போகோடாவில் உள்ள செவந்த்-டே அட்வென்டிஸ்ட் சபையின்கார் நிறுத்தப்பகுதியில் காரை நிறுத்திவிட்டு, சீராக உடையணிந்திருந்த ஒரு பெண் இறங்கினார். "நீங்கள் ஒரு கிறிஸ்தவரா?" என்று கார் நிறுத்த ஊழியரிடம் கேட்டார்.	

ஆமாம் என்றார் 52 வயது ரூபன் கேம்போஸ்.

"நீங்கள் எந்தச் சபையைச் சேர்ந்தவர்?" என்று அந்தப் பெண் கேட்டார்.

"செவந்த்-டே அட்வென்டிஸ்ட் சபை" என்று சொல்லிவிட்டு, ஏதாவது உதவி தேவையா வென ரூபன் விசாரித்தார்.

"அட்வென்டிஸ்டுகளுக்கு மற்றவர்களுக்கு உதவி செய்வது பிடிக்காது என்று கேள்விப்பட்டேன்" என்று சொன்னார். ரூபனுக்கு ஆச்சரியமாக இருந்தது. "உதவிசெய்ய ஆயத்தமாக இருக்கிறோம்" என்று சொனார்.

சபையின் கார் நிறுத்தப் பகுதியில் தன் காரை நிறுத்தலாமா என்று கேட்டார். அவரது வீடு அருகில்தான் இருந்தது; ஆனால் அங்கு கார்நிறுத்த வசதி இல்லை; இரவில் தெருவில் காரை நிறுத்துவது அவருக்கு பாதுகாப்பாகத் தோன்றவில்லை.

"காரை நிறுத்திக் கொள்ளுங்கள்" என்று ரூபன் சொன்னார். "கட்டணம் எவ்வளவு?" என்று கேட்டார். "கட்டணம் இல்லை, அது நாங்கள் உங்களுக்குக் கொடுக்கிற பரிசு" என்று சொன்னார். "நன்றி. உங்களைக் கட்டியணைக்க ஆசைப்படுகிறேன்" என்று சொன்னார்.

அன்று இரவு அந்த கார் நிறுத்தத்தில் காரை நிறுத்தினார். மறுநாளும் காரை நிறுத்தினார். மூன்றாம் நாளில் ரூபனிடம் ஒரு வேதாகமம் வேண்டுமெனக் கேட்டார்.

பிறகு இருவரும் வேதாகம்பற்றி ஆராய ஆரம்பித்தார்கள். இருவரும் நாற்காலிபோட்டு உட்கார்ந்து, வேத ஆராய்ச்சி செய்தார்கள். ஒரு மாதத்திற்கு பிறகு, தன் கணவரிடம் அறிமுகம் செய்ய விரும்புவதாக ரூபனிடம் சொன்னார். அலைபேசியில் தன் கணவரை அழைத்து, "இவரிடம்தான் வேதாகமத்தைக் கற்றுக்கொள்கிறேன், நான் ஞானஸ்நானம் பெற விரும்புகிறேன்" என்று கூறினார். அந்தப் பெண்ணின் கணவர் கொலம்பியாவின் ஒரு மூத்த இராணுவ அதிகாரி; தற்காலிக பணிக்காக வெளிநாட்டிற்குச் சென்றிருந்தார். தானும் வேதாகமத்தை அறிந்துகொள்ள விரும்புவதாக ரூபனிடம் சொன்னார். "நான் கொலம்பியா திரும்பியதும் ஆரம்பிக்கலாம்" என்றார்.

பகோடாவில் அந்தப் பெண் செவந்த்-டே அட்வென்டிஸ்ட் சபையில் ஞானஸ்நானம் பெற்றபோது ரூபனுக்கு ஏற்பட்ட மகிழ்ச்சியை வார்த்தையால் சொல்லமுடியாது. இப்போது அந்தப் பெண்ணின் கணவரும் நாட்டிற்குத் திரும்பியதும், வேதபாடம் நடத்துவதற்கு ஆவலோடு காத்துக் கொண்டிருக்கிறார்.

இயேசுவும் மற்றவர்களுக்குச் சேவைசெய்து, ஊழியப்பணி செய்தார். மத் 20:28. "நாம் சேவைசெய்தால் மட்டுமே அநேகருடைய வாழ்க்கையில் தாக்கத்தை உண்டாக்க முடியும். யாராவது ஒருவர் உங்களிடம் வரலாம். அவர் யாராக இருந்தாலும் அவருக்குச் சேவைசெய்ய நீங்கள் ஆயத்தமாக இருக்கவேண்டும்".