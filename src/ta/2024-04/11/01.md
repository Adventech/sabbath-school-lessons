---
title:  பிதா, குமாரன், பரிசுத்த ஆவி
date:   07/12/2024
---

### இவ்வார ஆராய்ச்சிக்கு
யோவான் 14:10,24; ஆதி 3:7-9; யோவான் 16:27,28; 16:7 11; 17:1-26.

> <p>மனன வசனம்</p>
> என் நாமத்தினாலே பிதா அனுப்பப்போகிற பரிசுத்த ஆவியாகிய தேற்றரவாளனே எல்லாவற்றையும் உங்களுக்குப் போதித்து, நான் உங்களுக்குச் சொன்ன எல்லாவற்றையும் உங்களுக்கு நினைப்பூட்டுவார். யோவான் 14:26.

யோவான் சுவிசேஷம் அடுக்கடுக்கான கருத்துகள் அடங்கிய புத்தகம். இயேசுதாம் தீர்க்கரிசிகள் வாக்குரைத்த மேசியா என்பதைக் காட்டுவதற்கு யோவான் அடையாளங்களைப் பயன்படுத்துகிறார். இயேசுவே கிறிஸ்து என்பதை அறிவிப்பதற்கு இயேசு ஏராளமான சாட்சிகளைப் பயன்படுத்துகிறார். அவரது தெய்வீகத்தைச் சுட்டிக்காட்ட 'இருக்கிறேன்' என்பவர்பற்றின அறிக்கைகளையும் பயன்படுத்துகிறார்.

தேவத்துவத்தின் மூன்று நபர்களும் யோவான் 1இல் குறிப்பிடப்பட்டுள்ளனர். யோவான் 1:1-4,14,18,32-34. தேவத்துவத்தின் தன்மையை முற்றிலும் புரிந்துகொள்ள நூற்றாண்டுகள் நெடுகிலும் மனிதர்கள் முயன்றிருக்கிறார்கள்; ஆனால் அது இயலாதது என்பதால், பலர் அந்தக் கருத்தைப் புறக்கணிக்கிறார்கள். நம்மால் முற்றிலும் புரிந்துகொள்ள முடியவில்லை என்பதற்காக, மனித பகுத்தறி வின் குறுகலான எல்லைக்குள் அது அடங்கவில்லை என்பதற்காக ஒன்றைப் புறக்கணிப்பது எவ்வளவு முட்டாள்த்தனம்.

தேவனைப் புரிந்துகொள்ள விரும்பினால், இயேசுவையும், அவரைப்பற்றி வார்த்தை வெளிப்படுத்துவதையும் பாருங்கள் என யோவான் சொல்கிறார். இந்த அணுகுமுறை உறவுகள் சம்பந்தப்பட்ட ஒரு புதிய உலகை நமக்குத் திறந்து காட்டுகிறது. அதாவது, தேவத்துவத்தின் மூன்று நபர்களுக்கு இடையே உள்ள உறவு, தேவத்துவத்திற்கும் மனிதர்களுக்கும் இடையே உள்ள உறவு, மனிதர்கள் இடையே உள்ள உறவு ஆகியவற்றைப் புரிந்துகொள்ளலாம். பிதா, குமாரன், பரிசுத்த ஆவி பற்றி யோவான் சுவிசேஷம் சொல்வதை, அதுவும் பிரியாவிடைப் பேச்சின் பின்னணியில் சொல்லுவதை இந்த வாரம் பார்ப்போம். யோவான் 13-17.

2024 டிசம்பர் 14 வகுப்புக்காகப் படிக்கவேண்டிய பாடம்