---
title:  மேலும் படிக்க
date:   13/12/2024
---

'இயேசு யாரென மதிப்பிடுவதற்கு அவரது எதிரிகள் மனித தரநிலைகளின்படி, 'மாம்சத்துக்கேற்றபடி' நியாந்தீர்க்க முயன்றார்கள். யோவான் 8:15. 'தோற்றத்தின்படி' நியாயந்தீர்த்தால் இது இன்னும் மோசமாகலாம். யோவான் 7:24. மாம்சத்தின்படி, விழுந்துபோன ஓர் உலகில் விழுந்துபோன மனிதர்களின் தன்மையின்படி, ஆவியானவருடைய கட்டுப்பாடு இல்லாமல் தரநிலைகளை நியமிக்க முயன்றார்கள். யோவான் 3:3-7. அவரை 'மாம்சத்தில்' கண்டு, அப்படியே நினைத்தார்களே தவிர, அவர் மாம்சமாக வந்த வார்த்தை என்கிற சாத்தியம்பற்றி யோசிக்கவே இல்லை. யோவான் 1:14. இத்தகைய வரைமுறைக்குட்பட்ட தரநிலைகளின்படி கிறிஸ்துவைப் பார்ப்பது, உலகப்பிரகாரமான கண்ணோட்டத்தில் அவரை எடைபோடுவதாகும். 2கொரி 5:16.

"தேற்றரவாளன் 'சத்திய ஆவியானவர்' என்று அழைக்கப்படுகிறார். சத்தியத்தை விளக்குவதும், நிலைநிறுத்துவதுமே அவரது பணி. முதலாவது இருதயத்தில் சத்திய ஆவியாக வாசம்பண்ணுகிறார்; அதனால் பிறகு தேற்றுகிறார். சத்தியத்தில் ஆறுதலும் சமாதானமும் உண்டு; பொய்யில் மெய்யான சமாதானமும் ஆறுதலும் கிடையாது. பொய்யான கருத்துகளாலும் பாரம்பரியங்களாலும்தான் சாத்தான் மனதின்மேல் ஆதிக்கம் பெறுகிறான். தவறான தரநிலைகளுக்கு மக்களைத் திருப்பி, குணத்தைச சீர்கெடுக்கிறான். வேதவாக்கியங்கள்மூலம் பரிசுத்த ஆவியானவர் நம்மிடம் பேசி, இருதயத்தில் சத்தியத்தை வலியுறுத்துகிறார். அவ்வாறு அவர் பொய்யை வெளியரங்கமாக்கி, ஆத்துமாவிலிருந்து அதை வெளியேற்றுகிறார். தேவ வார்த்தையினால் கிரியைசெய்கிற சத்திய ஆவியின் மூலமாகவே, கிறிஸ்து தாம் தெரிந்துகொண்ட மக்களைத் தமக்குக் கீழ்ப்படியச் செய்கிறார்".–The Desire of Ages, p. 671.

**கலந்துரையாடக் கேள்விகள்**

`தேவனை அறிவதே நித்திய ஜீவன். யோவான் 17:3. தேவன் மகத்துவர், அன்பானவர், நியாயமுள்ளவர் என்று அவரைப்பற்றிய தகவலை அறிவது வேறு; ஆனால் உண்மையிலேயே அவரை அறிவதென்றால் என்ன? 'நீங்கள் தேவனை அறிந்திருக்கிறீர்களா?' என்று யாராவது உங்களிடம் கேட்டால், என்ன சொல்வீர்கள்? உங்கள் பதிலில் இயேசுவுக்கு என்ன இடம் கொடுப்பீர்கள்?`

`'உம்முடைய வசனமே சத்தியம்' எனும் வார்த்தைகளின் நடைமுறை ரீதியான, அனுதின அனுபவ ரீதியான அர்த்தம் என்ன? யோவான் 17:17.`

`'நீர் அவர்களை உலகத்திலிருந்து எடுத்துக்கொள்ளும்படி நான் வேண்டிக்கொள்ளாமல், நீர் அவர்களைத் தீமையினின்று காக்கும்படி வேண்டிக்கொள்ளுகிறேன்' என்று இயேசு ஜெபித்தார். யோவான் 17:15. இந்த ஜெபம் நம் வாழ்க்கையில் நிஜமாவதில் நம் தீர்மானங்கள் என்ன பங்காற்றுகின்றன?`