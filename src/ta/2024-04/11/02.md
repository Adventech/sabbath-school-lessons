---
title:  பரலோகப் பிதா
date:   08/12/2024
---

நாம் எவ்வாறு சிருஷ்டிக்கப்பட்டோம் என்பதே வேதாகமத்தின் ஒட்டுமொத்தக் கருத்தின் அடிப்படை. 'ஆதியிலே தேவன் வானத்தையும் பூமியையும் சிருஷ்டித்தார்' ஆதி 1:1. இதன் அடிப்படையில்தான் யோவான் சுவிசேஷம் எழுதப்பட்டுள்ளது. ஆதியில் பிதாவும், குமாரனும், பரிசுத்த ஆவியும் வானத்தையும் பூமியையும் சிருஷ்டித்தார்கள். இருக்கிற அனைத்திற்கும் அவர்களே ஆதாரம். பிரபஞ்சத்தில் இருக்கிற ஜீவிகள் உட்பட பிரபஞ்சம் முழுவதையும் அவர்களே சிருஷ்டித்தார்கள். நம் கிரகத்தில், ஒரு விசேஷித்த உயிரினம் உள்ளது; அது மனித இனம். சிருஷ்டிப்பிலேயே மிகவும் விசேஷமானது மனித இனம்தான். மனிதர்களை தேவன் சிருஷ்டித்ததற்கான நோக்கம், அவரோடும் ஒருவர் ஒருவரோடும் நாம் இணக்கமாக வாழவேண்டும் என்பதே.

வருத்தம் என்னவென்றால், லூசிபர் இந்த உலகத்திற்குள் பாவத்தைக் கொண்டுவந்தான். தேவனோடான நம் உறவைக் கெடுக்கிற விஷயங்களில் பாவமும் உள்ளது. அது தேவனைத் திரித்துக்காட்டுகிறது. எனவே, தேவனைப் பற்றிய சரியான அறிவை மீண்டும் கொடுக்கவும், மனிதர்களுக்கு இரட்சிப்பைக் கொண்டு வரவும் இயேசு மனிததன்மையில் வந்தார்.

இயேசு இப்பூமியில் வாழ்ந்தபோது, பிதாவுக்குத் தம்மை அர்ப்பணித்தார்; அவரது வழிநடத்துதலின்படி வாழ்ந்தார். பின்வருமாறு சொன்னார்: 'நானும் பிதாவும் ஒன்றாயிருக்கிறோம்'. யோவான் 10:30. 'பிதா என்னிலும் நான் அவரிலும் இருக்கிறோம்'. யோவான் 10:38. 'என் பிதாவின் கிரியைகளை நான் செய்யாதிருந்தால், நீங்கள் என்னை விசுவாசிக்கவேண்டியதில்லை'. யோவான் 10:37.

**பின்வரும் வசனங்களில் விவரிக்கப்பட்டுள்ளபடி, பிதா செய்கிற சில செயல்கள் என்ன?**

`யோவான் 3:16,17; 6:57`

`யோவான் 5:22,30`

`யோவான் 6:32; 14:10,24`

`யோவான் 6:45`

`யோவான் 15:16; 16:23`

`பிதா தம் குமாரனாகிய இயேசுவுடன் நெருங்கிய தொடர்பில் இருப்பதை இந்த வசனங்கள் காட்டுகின்றன. பிதா நம் உலகத்துடன் நெருங்கிய தொடர்பில் இருக்கிறார்; நம் இரட்சிப்புக்கு மிகப்பெரிய விலையை முதலீடுசெய்திருக்கிறார். நம்மீது தேவன் வைத்துள்ள அன்புபற்றி இது என்ன கற்றுக்கொடுக்கிறது?`