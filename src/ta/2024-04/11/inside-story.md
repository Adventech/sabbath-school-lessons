---
title:  மிஷன் கதை
date:   13/12/2024
---

### டல்லாஸில் ஒரு கனவு

ஆண்ட்ரூ மெக்செஸ்னீ

வேத ஆராய்ச்சியில் தனக்கு விருப்பமில்லை என்று சொன்னார் சாமுவேல். ஆனால் அவருடன் தொலைபேசியில் பேசியவர், "உங்களுக்கு விருப்பமிருப்பதாக வேத ஆராய்ச்சி ஆர்வலர் அட்டையில் குறிப்பிட்டிருக்கிறீர்கள்" என்று கேட்டார். அமெரிக்காவின் டெக்சாஸ் மாகாண செவந்த்-டே அட்வென்டிஸ்ட் சபை சார்பாக இதுபோன்ற அட்டைகள் கொடுத்து, வேதபாடம் நடத்துகிறார்கள். "எனக்கு விருப்பமில்லை" என்று சாமுவேல் சொல்லிவிட்டார்.

அடுத்த வாரத்தில், மற்றொரு வேதாகமப் பணியாளர் சாமுவேலை அழைத்தார். அவரிடமும் "எனக்கு விருப்பமல்லை" என்று சொன்னார். அடுத்த வாரம், இன்னொரு வேதாகமப் பணியாளர் அழைத்தார். "வேத ஆராய்ச்சி வகுப்புக்கு எவ்வளவு செலவாகும்?" என்று சாமுவேல் கேட்டார். "இலவசம்"

வேத ஆராய்ச்சியில் கலந்துகொண்ட சாமுவேல், தானும் தன் மனைவியும் எந்தச் சபைக்குச் செல்வதெனத் தேடிக்கொண்டு இருந்ததாகச் சொன்னார். அவரது மகன் தன் சபைக்கு அழைத்திருந்தார்; ஆனால் போப் பற்றியும், செவந்த்- டே அட்வென்டிஸ்ட் சபை பற்றியும் அங்கு செய்யப்பட்ட பிரசங்கம் அவருக்குப் பிடிக்கவில்லை. "என் வாழ்நாளில் செவந்த்-டே அட்வென்டிஸ்ட் சபை பக்கமே செல்லமாட்டேன்" என்று சொன்னார். அந்த வேதாகம ஊழியர் மனதிற்குள்ளாக ஜெபித்து விட்டு, வேத ஆராய்ச்சியைத் தொடர்ந்தார்.

பல வாரங்கள் கழித்து அந்த ஊழியர் சாமுவேலை டல்லாஸ் செவந்த்-டே அட்வென்டிஸ்ட் சபையில் நடைபெற்ற சுவிசேஷக் கூட்டங்களில் கலந்துகொள்ள வரும்படி அழைத்தார். சாமுவேல் என்ன சொல்லுவாரோ என்று யோசித்த சமயத்தில், அவர் சம்மதித்தார்.

முதல் கூட்டத்திற்கு பிறகு, சாமுவேலின் ஆர்வம் அதிகரித்திருந்தது. சாமுவேல் அந்த வேதாகம ஊழியரைத் தேடிச்சென்று "நான் உங்களிடம் பேசவேண்டும்" என்று சொன்னார். அவர் கூட்டத்திற்கான ஆயத்த வேலைகளைச் செய்து கொண்டிருந்ததால், கொஞ்சம் பொறுத்திருக்கும்படி சாமுவேலிடம் சொன்னார். எனவே சாமுவேல் அங்கு உட்கார்ந்தார். தானி 2ம் அதிகாரத்திலிருந்து சுவிசேஷகர் பேசியதை சாமுவேல் ஆர்வத்தோடு கேட்டார். பிறகு, அந்த வேதாகம ஊழியரிடம் சென்று, "நான் ஞானஸ்நானம் பெற விரும்புகிறேன்" என்று கூறினார். ஊழியருக்கு நம்பவே முடியவில்லை.

18 வருடங்களுக்குமுன் தான் ஒரு கனவு கண்டதாக சாமுவேல் சொன்னார். "அந்தக்கனவில் இயேசு என்னை ஒரு சபைக்கு வழிநடத்திச் சென்று 'இதுதான் என் சபை என்று கூறினார். இன்று நான் வந்த இந்தச் சபையைப் போலவே அது இருந்தது. என் கனவில் கண்ட சபையைப் பார்த்துவிட்டேன். நான் ஞானஸ்நானம் பெறவேண்டும்" என்று கூறினார்.

அந்த ஊழியர் சாமுவேலை சுவிசேஷகரிடம் அழைத்துச் சென்றார்; அந்தக் கனவுபற்றிக் கேட்டதும் அவரும் ஆச்சரியமடைந்தார். பழைய சபைக்கட்டிடம் தீவிபத்தில் சேதமடையவே, 13 வருடங்களுக்கு முன்னர்தான் அந்தப் புதியக கட்டிடம் கட்டப்பட்டது. அது கட்டப்படுவதற்கு 5 வருடங்களுக்கு முன்னர் சாமுவேல் கனவில் கண்டிருந்தார்.

"தேவனுடைய ஊழியத்தில் அவரோடு இணையும்போது எல்லாமே சாத்தியமாகும்".