---
title:  ஓய்வுநாளும் முடிவுக்காலமும்
date:   13/05/2023
---

### இவ்வார ஆராய்ச்சிக்கு
யாக் 2:8-13; உபா 5:12-15; சங் 33:6, 9; வெளி 14; 2பேதுரு 3:13; வெளி 21:1.

> <p>மனன வசனம்</p>
> இயேசுகிறிஸ்துவைக்கொண்டு எல்லாவற்றையும் சிருஷ்டித்த தேவனுக்குள்ளே ஆதிகாலங்கள் முதல் மறைந்திருந்த இரகசியத்தினுடைய ஐக்கியம் இன்னதென்று, எல்லாருக்கும் வெளிப்படையாகக் காண்பிக்கிறதற்கு. எபேசியர் 3:9.

மனிதகுலக் கண்ணியத்திற்கு அடிப்படை பொதுவான சிருஷ்டிப்புதான். தேவன் நம்மை தனித்துவமாகப் படைத்தார் என்கிற உண்மை மனிதர் களாகிய நம் ஒவ்வொருவருக்கும் மதிப்பைக் கொடுக்கிறது. இன்னும் பிறக்காமல் தாயின் வயிற்றில் இருக்கிற கருவும், கை-கால்கள்ள முடங்கின வாலிபரும், மூளைவளர்ச்சிக் குறைவு நோய்த்தொகுதியால் பாதிக்கப்பட்ட இளைஞரும், அல்சைமரால் நினைவாற்றல் இழந்த பாட்டியும் தேவனுக்கு விலையேறப்பெற்றவர்கள். தேவனே அவர்களுடைய தகப்பன். அவர்கள் அவருடைய மகன்களும் மகள்களும் ஆவர். ‘உலகத்தையும் அதிலுள்ள யாவற்றையும் உண்டாக்கின தேவனானவர் வானத்திற்கும் பூமிக்கும் ஆண்டவர். மனுஷஜாதியான சகல ஜனங் களையும் அவர் ஒரே இரத்தத்தினாலே தோன்றப்பண்ணினார்’. அப் 17: 24-26.

நாம் அனைவரும் பொதுவான ஒரே மரபினர்; ஒரே குடும்பத்தைச் சேர்ந்தவர்கள்; ஒரே தேவனால் வனையப்பட்ட சகோதர சகோதரிகள். நம் மதிப்புகுறித்த சரியான உணர்வை சிருஷ்டிப்பு வழங்குகிறது. ஒவ்வொருவருடைய ஆளுமையின் தனித்துவமான உயிரியல் அமைப்பை மரபணுக்களையும் குரோமோசோம் களையும் ஒன்றிணைத்து உருவாக்கிய சமயத்தில், தேவன் ஒரேவிதத்தில் உண்டாக்கவில்லை. பிரபஞ்சம் முழுவதிலும் உங்களைப் போல் வேறு யாரும் இல்லை. நீங்கள் தனித்துவமானவர்கள்; ஒப்பற்ற படைப்பு; பிரபஞ்சத்தையே படைத்த தேவன் நம் மாம்ச உடலைத் தரித்து, உங்களுக்காகவும் உங்கள் பாவங் களுக்கா கவும் தம்மையே பலியாகக் கொடுக்கும் அளவுக்கு விலையேறப் பெற்றவர்கள்!

_2023, மே 20 வகுப்புக்காகப் படிக்கவேண்டிய பாடம்_