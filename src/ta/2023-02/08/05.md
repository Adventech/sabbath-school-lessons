---
title:  சிருஷ்டிப்பு, ஓய்வுநாள், முடிவுக்காலம்
date:   17/05/2023
---

தேவனுடைய அதிகாரத்தை மையமாக வைத்தே ஆயிரக்கணக்கான ஆண்டுகளுக்குமுன்பு பரலோகத்தில் மாபெரும் போராட்டம் தொடங்கியது. அதே சவால் இன்றும் நீடிக்கிறது.

**கீழே உள்ள வாக்கியங்களை நிறைவு செய்து, வெளி 14:7,9,12 இன் அர்த்தம்பற்றிச் சுருக்கமாகப் பார்க்கவும்.**

`வெளி 14:7 எதற்கான அழைப்பு?`

`வெளி 14:9 கொடுக்கிற தீவிர வேண்டுகோள் என்ன?`

`வெளி 14:12 விவரிக்கிற மக்கள் யார்?`

கடைசி நாட்களில் நன்மைக்கும் தீமைக்கும், கிறிஸ்துவுக்கும் சாத்தானுக்கும் இடையில் நடக்கும் போராட்டத்தின் மையப்பிரச்சனை தொழுகை என்று இந்த வாக்கியங்கள் தெளிவுபடுத்துகின்றன. நாம் சிருஷ்டிகரை வணங்குகிறோமா? அல்லது மிருகத்தை வணங்குகிறோமா? மேலும் நம் எல்லா நம்பிக்கைகளுக்கும் சிருஷ்டிப்பு அடிப்படையாக இருப்பதால், தேவன் நம் சிருஷ்டிகராக இல்லாவிட்டால், வேறு எந்த நம்பிக்கை அர்த்தமுடையதாக இருக்கும்? ஆதியாகமச் சிருஷ்டிப்பு விவரத்தில் இடம்பெற்றுள்ள ஏழாம் நாள் ஓய்வு நாள்தான் அந்தச் சிருஷ்டிப்பின் நித்திய, மாறாத அடையாளமாக நிற்கிறது. ஆதி 2:1-3. மிக அடிப்படையான போதனையின் மிக அடிப்படையான அடையாளமாக ஓய்வுநாள் உள்ளது. அதற்கு மிக அடிப்படையான ஒரே விஷயம் தேவன்தாம்.

எனவே, ஏழாம் நாள் ஓய்வுநாளை அபகரிப்பது, சிருஷ்டிகர் என்கிற தேவனுடைய அதிகாரத்தை அபகரிக்க முயலுவதாகும். அனைத்தையும் அதன் அடித்தளத்திற்கே சென்று பிடுங்கி எறிய முயலுவதாகும். அது உண்மையில், தேவனுடைய இடத்தைப் பிடிக்க முயல்வதாகும். 2தெச 2:4.

நிச்சயமாக, கடைசி நாட்களில் இயேசுவிடம் நாம் வைத்துள்ள அன்பும் விசுவாசமும்தான் முக்கியப் பிரச்சினையாக இருக்கப்போகின்றன. வேதாகமத்தின்படி, கட்டளைகளுக்குக் கீழ்ப்படிவதில் இந்த அன்பு வெளிப்படுகிறது. 1யோ வான் 5:3; வெளி 14:12. மேலும் ஒவ்வொரு விஷயத்திற்கும் ஓய்வுநாள் கட்டளையே பின்னணியாக இருக்கப்போகிறது; ஏனெனில் அதுமட்டுமே தே வனை சிருஷ்டிகராகச் சுட்டிக்காட்டுகிறது. யாத் 20: 811. தேவனை வணங்குபவர்களையும் மிருகத்தை வணங்குபவர்களையும் இறுதியாகப் பிரித்துக் காட்டப்போகிற வெளிப்புற அடையாளமாக அது இருக்கப்போவதில் ஆச்சரியமில்லை. வெளி 14:11, 12. மற்ற அனைத்திற்கும் ஓய்வுநாள் எவ்வளவு அடிப்படையானது என்பதை யோசிக்கும்போது, சிருஷ்டிகரைத் தொழுகிறோமோ என்பதை இறுதியாகத் தீர்மானிக்கப்போவது வேறு ஏதாவது இருக்குமென நினைத்துப் பார்க்க முடியவில்லை.

`ஏதாவது ஒரு நாளை ஓய்வுநாளாகக் கடைப்பிடிக்கிற வரையிலும், அதுபற்றி நாம் கவலைப்பட அவசியமில்லை என மக்கள் வாதிடுகிறார்கள். அந்த வாதத்திற்கு வேதாகமத்தை வைத்து, எவ்வாறு பதிலளிக்கலாம்?`