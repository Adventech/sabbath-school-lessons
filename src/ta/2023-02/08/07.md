---
title:  மேலும் படிக்க
date:   19/05/2023
---

‘தேவனைத் தொழுதுகொள்ள வேண்டும் என்பதற்கான காரணம் அவர் சிருஷ்டிகர் என்பதே. பரலோகத் தொழுகையில் விண்ணுலக ஜீவிகள் அதற்கான காரணத்தை சுருக்கமாக, ‘நீரே சகலத்தையும் சிருஷ்டித்தீர்’ என்று சொன்னார்கள். வெளி 4:11. பூமியில் தேவனே சிருஷ்டிகர் என்பதை முடிந்தவரை அதிகமாக வலியுறுத்த வேண்டியுள்ளது; அதனால்தான் தூதன், ‘வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்கள்’ என்று சொன்னான். வெளி 14:7. தேவனைத் தொழுதுகொள்வதற்கான அழைப்பை நியாயப்படுத்தும் வகையில் நான்காவது கற்பனையின் வார்த்தைகளை தூதன் பயன்படுத்துவது மிகச்சரியானது. யாத் 20:11.

‘பத்துக்கட்டளைகளில் ஓய்வுநாள் கட்டளையே முத்திரையாக இருக்கிறது; ஏனெனில், தேவன் யாரென அது அடையாளம் காட்டுகிறது; அதாவது, அவர் சிருஷ்டிகர்; அவர் அரசாளுகிற எல்லையை உறுதிப்படுத்துகிறது; அதாவது தாம் சிருஷ்டித்த அனைத்தையும் ஆளுகிறார்; அரசாள அவருக்குள்ள உரிமையை வெளிப்படுத்துகிறது; அதாவது, அவரே எல்லாவற்றையும் சிருஷ்டித்தார். வலுசர்ப்பம் வெற்றிபெற வேண்டுமானால், இந்த நினைச்சின்னத்தை எப்படியாவது ஒழிக்க வேண்டும்.’–Ángel Manuel Rodríguez, ”The Closing of the Cosmic Conflict: Role of the Three Angels’ Messages,” pp. 40, 41.

**கலந்துரையாடக் கேள்விகள்**

`நான் எங்கிருந்து வந்தேன்? நான் ஏன் இங்கு இருக்கிறேன்? என் நித்திய முடிவு என்ன? இது போன்ற மிகப்பெரிய கேள்விகளுக்கு ஓய்வுநாளின் செய்தி எவ்வாறு பதிலளிக்கிறது?`

`சிருஷ்டிப்பின் அற்புதம்பற்றித் தியானியுங்கள். பரந்துவிரிந்த இந்தப் பிரபஞ்சத்தில் நாம் இருக்கிற அற்புதத்தைத் தியானியுங்கள். சிருஷ்டிப்பின் பிரதான நினைவுச்சின்னமான ஓய்வுநாள், ஒவ்வொரு வாரமும் விதிவிலக்கே இல்லாமல், நாம் அதைத் தேடிச்செல்வதற்குப் பதிலாக, அது நம்மைத் தேடிவருகிறது; இந்த உண்மை, சிருஷ்டிப்பின் கோட்பாட்டின் முக்கியம் என்பதைப் பற்றி நமக்கு என்ன கற்பிக்க வேண்டும்?`

`தானி 3, 6 ஆம் அதிகாரங்களில், தேவ ஏவுதலால் பதிவுசெய்யப்பட்டுள்ள விஷயங்களில், தொழுகைகுறித்த விஷயம் எவ்வளவு தூரம் சம்பந்தப்பட்டுள்ளது? ‘மிருகத்தின் முத்திரை’ சம்பந்தப்பட்ட நெருக்கடியின்போது, தேவனுடைய உண்மைப் பிள்ளைகள் தாங்கள் எதிர்கொள்ள வேண்டிய சவாலை அறியவும், அதற்கு தங்களை ஆயத்தப்படுத்தவும் உதவும்வகையில் இந்தப் பகுதிகளில் என்ன இருக்கிறது?`

`பல கோடி வருடக்கணக்கான பரிணாம வளர்ச்சியால் சிருஷ்டிப்பு நிகழ்ந்ததாக நம்புகிற ஒருவருக்கு, அப்படிப்பட்டச் சிருஷ்டிப்பின் நினைவுச்சின்னமாக ஏழாம் நாள் ஓய்வுநாளை ஆசரிப்பது பகுத்தறிவற்றதென எவ்வாறு காட்டலாம்?`