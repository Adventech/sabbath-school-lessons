---
title:  நியாயத்தீர்ப்பு, சிருஷ்டிப்பு, பொறுப்புணர்வு
date:   14/05/2023
---

தோராயமாக உருவான உயிரணுக்களின் தொகுப்பாக நாம் இருந்தால், எதேச்சை விளைபொருளாகவும், ஒரு மேம்பட்ட ஆப்பிரிக்கக் குரங்காகவும் இருந்தால், நாம் வாழ்வதில் கொஞ்சங்கூட அர்த்தமிருக்காது. பூமி என்றழைக்கப்படும் ஒரு கிரகத்தில் உயிர்வாழ இடம்பிடிக்க முயலுகிற சுமார் 800 கோடி மக்களில் நாமும் ஒருவர் என்றிருந்தால், வாழ்க்கைக்கு அர்த்தமிருக்காது; அது வெறும் வாழ்வா சாவா போராட்டமாக இருக்கும். மாறாக, வேதாகம சிருஷ்டிப்பு நாம் வாழ்வதற்கான ஒரு காரணத்தையும் ஒழுக்கச் சட்டத்தையும் வழங்குகிறது. நம்மை தேவன் சிருஷ்டித்தார்; நம் செயல்களுக்கு நாம் அவருக்கே கணக்கு ஒப்புவிக்க வேண்டும். நம்மை உருவாக்கியவர் நம்மையே நம் வாழ்விற்கு பொறுப் பாளிகளாக்கியுள்ளார். ஒழுக்கம் பிற விஷயங்களைச் சார்ந் ததென நம்புகிற ஓர் உலகத்தில், ஒழுக்கத்திற்கு நிலையான கட்டளைகளைக் கொடுத்திருக்கிறார்.

`நியாயத்தீர்ப்பில் பொறுப்புணர்வும் கடமையும் எவ்வாறு சம்பந்தப்பட்டுள்ளன? வெளி 14:7; ரோமர் 14:10; யாக் 2:8-13.`

நியாயவிசாரணை, தேவனுடைய கட்டளைகள், தொழுகை ஆகியவை ஒன்றுக்கொன்று எவ்வாறு இணைந்துள்ளன? ‘அவர் நியாயத்தீர்ப்பு கொடுக்கும் வேளை வந்தது’ என்று முதல் தூது அறிவிக்கிறது. வெளி 14:7. ஒழுக்கத் தீர்மானங்களைச் செய்கிற திறனுள்ளவர்களாக தேவன் நம்மைச் சிருஷ்டித்திருப்பதால், நாம் எடுக்கும் முடிவுகளுக்கு நாமே பொறுப்பு. நாம் செல்களின் தாறுமாறான தொகுப்புகளால், நம் பரம்பரை மரபணுக்களாலும் சுற்றுச்சூழலாலும் உருவானவர்களாக இருந்தால், நம் கட்டுப்பாட்டிற்கு அப்பாற்பட்ட ஆற்றல்கள்தாம் பெரும்பாலும் நமது செயல்களைத் தீர்மானித்திருக்கும்.
ஆனால், நாம் விசாரிக்கப்படுவதால், நமக்கு ஒழுக்கப் பொறுப்புணர்வு இருக்கிறது. பூலோக வரலாற்றின் நெருக்கடியான விசாரணை வேளையில், நித்தியத்தின் வெளிச்சத்தில் தீர்மானங்களைச் செய்யுமாறு தேவன் நம்மை அழைக்கிறார். ‘வானத்தையும் பூமியையும், சமுத்திரத்தையும் நீரூற்றுகளையும் உண்டாக்கினவரைத் தொழுதுகொள்ளுங்கள்’ என்பதால், தேவன் நம்மைச் சிருஷ்டித்தார் என்பதே ஒட்டுமொத்த தொழுகைக்கும் அடிப்படையாக இருக்கிறது.

இதற்கிடையில், இயேசு நம் சிருஷ்டிகராக நம் தொழுகைக்குப் பாத்திரராக இருக்கிறார் என்கிற நம்பிக்கையை நம் ஏழாம்நாள் ஆசரிப்பு வெளிப்படுத்து கிறது. அவர் தம் பத்துக்கட்டளையை நாம் முற்றிலும் கடøப்பிடித்து வாழ்வதற்காகக் கொடுத்திதிருப்பதை நாம் ஏற்றுக்கொண்டோமென வெளிப்படுத்துகிறது. தேவனுடைய அரசாங்கத்தின் அஸ்திபாரமாகவும், அவருடைய குணத்தின் வெளிப்பாடாகவும் பத்துக்கட்டளை இருப்பதால், அது நியாயத்தீர்ப்பின் அளவு கோலாகிறது. ஓய்வுநாள் கட்டளையை நாம் உண்மையுடன் கைக்கொள்வது, கீழ்ப்படிதலுடன் வாழ நாம் நம்மை அர்ப்பணித்திருப்பதைக் காட்டுகிறது.

`சிருஷ்டிப்பு குறித்த நமது புரிதல் நமது நடத்தையில் என்ன தாக்கத்தை ஏற்படுத்துகிறது? நாம் அனுதினம் செய்கிற தீர்மானங்களுக்கும் நம்முடைய மரபு மற்றும் சுற்றுச்சூழலுக்கும் என்ன தொடர்பு இருக்கிறது? நம் குணக்குறைபாடுகள் நாமே தீர்மானித்து நமக்கு வந்தவை அல்ல; அவற்றை தேவனுடைய கிருபையால் நாம் எவ்வாறு வெல்லாம்?`