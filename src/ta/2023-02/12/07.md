---
title:  மேலும் படிக்க
date:   16/06/2023
---

புரட்டஸ்டண்ட் மார்க்கமானது கருத்து வேறுபாட்டைக் கடந்து ரோம வல்லமையுடன் கைகோர்க்க தன் கையை நீட்டும்போது, இடைவெளியைக் கடந்து ஆவிமார்க்கத்துடன் கைகோர்க்கும்போது, இந்த மூன்று ஐக்கியங்களின் செல்வாக்கின் கீழ், நம் நாடு (அமெரிக்கா) தன்னுடைய புரட்டஸ்டண்ட் மற்றும் குடியரசு அரசியலமைப்பின் ஒவ்வொரு கொள்கையையும் நிராகரிக்கும்; மேலும் போப்புமார்க்க பொய்களும் வஞ்சகங்களும் பரப்பப்படுவதற்கான ஏற்பாடுகளைச் செய்யும்; அப்போது சாத்தானுடைய விநோதமான கிரியையின் காலம் வந்து விட்டதையும் முடிவு நெருங்கிவிட்டதையும் நாம் அறிந்துகொள்ளலாம்.

ஞாயிறு ஆசரிப்பானது தேவனை எதிர்க்கிற வல்லமைகளின் தொழுகையின் நாளாகஇருக்கிறது. அது வலுசர்ப்பத்தின் நம்புவதற்கரிய தந்திரத்தையும் சூழ்ச்சியையும் வெளிப் படுத்துகிறது. தேவனுடைய கற்பனையை மாற்றிய இந்தச் செயலானது, சர்வலோகப் போராட்டத்தில் தேவனுக்கு எதிராக வலுசர்ப்பம் எவ்வளவு வெறுப்புடன் இருக்கிறது என்பதை வெளிப்படுத்துகிறது. அந்த எளிமையில் மிகுந்த வஞ்சக முள்ளது. வலுசர்ப்பமானது தன்னை தொழுகைக்குரிய நபராகக் காண்பித்து, பிரபஞ்சத்தில் தேவனுடைய இடத்தை நயவஞ்சமாக அபகரிக்க முயன்றது; மேலும், தேவனுடைய கற்பனை நியாயமற்றது என்றும், அதை மாற்ற வேண்டும் என்றும் வாதிடுகிறது. தேவனை சிருஷ்டிகராகவும் மீட்பராகவும் தொழுகைக்கு பாத்திரமான ஒரே நபராகவும் பத்துக்கற்பனையில் அடையாளம்காட்டுகிற கற்பனையை வலுசர்ப்பம் மாற்றியது. யாத் 20:8-11; உபா 5; ஒப்பிடவும் வெளி 4:11; 5:9, 13, 14. கற்பனையை மாற்றின இந்தச் செயலானது தேவனுடைய சித்தத்தின்மேல் (கற்பனை) வலு சர்ப்பத்திற்கு உள்ள வெறுப்பின் வெளிப்பாடு மட்டுமல்ல; அவன் தன்னை தொழுகைக்குரிய நபராக மாற்றி, தேவனுடைய இடத்தை நயவஞ்சமாகப் பறிப்பதற்கு முயன்ற செயலாகவும் உள்ளது. கற்பனையில் செய்த இந்த மாற்றத்தை உலகம் முழுவதும் ஏற்றுக்கொள்வது அவனுக்கு வெற்றியை உறுதிசெய்யும்.

**கலந்துரையாடக் கேள்விகள்**

`கடைசிக்கால நிகழ்வுகளை எதிர்பார்த்து நாம் வாழ்ந்தாலும்கூட, ஆவியின் ஏவுதலால் நமக்கு வெளிப்பட்டுள்ளதைவிட அதிகமாக கொள்கை வெறியிலும், நாள் குறிப்பதிலும், யூகங்களிலும் சிக்கிவிடாதபடிக்கு நாம் ஏன் கவனமாக இருக்க வேண்டும்? அவ்வாறு செய்வதில் உள்ள ஆபத்துகள் என்ன? எதிர்பார்த்த நிகழ்வுகள் இப்போது, இந்தப் பிரகாரம் நடைபெறும் என்று சொன்னபிறகு அவ்வாறு நிகழாமல் போனால் விளைவுகள் எப்படி இருக்கும்?`

`‘மிருகத்தின் முத்திரைபற்றியும், உபத்திரவம்பற்றியும் நாம் சொல்கிறவை நடக்கப் போவதில்லை; ஏனெனில் உலகத்தின் தற்போதைய நிலையில் அது சாத்தியமில்லை’ என்று சொல்லுபவர்களுக்கு நாம் என்ன பதில் சொல்லலாம்? மற்றவர்கள் இவ்வாறு பேசுவது மேலோட்டமாகப் பார்ப்பதற்கு நியாயமானதுபோலத் தெரிந்தாலும், ஏன் கொஞ்சமும் நியாயமான விஷயமே இல்லை? (உலகத்தில் மிகப்பெரிய மாற்றங்கள் எவ்வளவு விரைவில் வரக்கூடும் என்று யோசியுங்கள்.)`