---
title:  ஓய்வுநாள் சோதனை
date:   15/06/2023
---

2012, ஜூன் 6ம் தேதியன்று, ரோமில் உள்ள புனித பேதுரு சதுக்கத்தில் கூடியிருந்த 15, 000க்கும் மேற்பட்ட மக்களுக்குமுன் போப் பதினாறாம் பெனடிக்ட் ஓர் அவசர வேண்டுகோள் விடுத்தார்; ஞாயிற்றுக்கிழமை அனைவருக்கும் ஓய்வு நாளாக இருக்க வேண்டும் என்றும், அப்போதுதான் மக்கள் தங்கள் குடும்பங்களோடும் தேவனோடும் சுதந்திரமாக நேரம் செலவிட முடியும் என்றும் சொன்னார். ‘ஞாயிறு ஆசரிப்புக்கு ஆதரவாகப் பேசுவது, மனித உரிமைக்காகப் பேசுவதாக இருக்கலாம்." ஆனாலும், வேதாகமம் சொல்கிற ஓய்வுநாளுக்கு மாறாக, மற்றவர்கள் இந்த நாளைக் கடைப்பிடிக்க வேண்டும் என்று வற்புறுத்துவது சுதந்தரமல்ல; ஞாயிற்றுக்கிழமை ‘ஓய்வுநாள்’ எனும்கருத்து, உண்மையில் பிரச்சினையுள்ள விஷயம். இந்த நெருக்கடியான நேரத்தில், தேவ னுடைய உண்மையுள்ள மக்கள், அவருடைய கிருபையினாலும், அவருடைய வல்லமையினாலும், அவரைப் பின்பற்றுவதற்கான தங்கள் நம்பிக்கைகளில் உறுதியாக நிற்பார்கள்.

மிருகத்தின் முத்திரைக்கு மாறாக, தேவனுடைய முத்திரையைப் பெறுவார் கள். அதிகாரப்பூர்வ ஆவணங்களின் நம்பகத்தன்மையை உறுதிப்படுத்த முத்திரை போடுகிறார்கள்.தேவனுடைய முத்திரை அவரது பிரமாணத்தில் பதிக்கப்பட்டிருக்கிறது. பண்டைய கால முத்திரைகள் தனித்துவமான தனிப்பட்ட அடையாளமாக இருந்தன. ஏசாயா தீர்க்கதரிசி, ‘சாட்சி ஆகமத்தைக் கட்டி, என் சீஷருக்குள்ளே வேதத்தை முத்திரையிடு’ என்கிறார். ஏசாயா 8:16.

`ஓய்வுநாள்கட்டளையில் வேதாகம முத்திரையின் என்ன கூறுகளைக் காண முடிகிறது? யாத் 20:8-11. ஓய்வுநாள் கற்பனை எவ்வாறு மற்ற எல்லாக் கற்பனைகளிலிருந்தும் வேறுபட்டது?`

உண்மையான முத்திரையின் மூன்று கூறுகள் நான்காம் கற்பனையில் உள்ளன. முதலில், முத்திரையிடுபவரின் பெயர்: ‘உன் தேவனாகிய கர்த்தர்’. யாத் 20:10. இரண்டாவதாக, முத்திரையிடுபவரின் பதவி: ‘உண்டாக்கின கர்த்தர்’. யாத் 20:11. மூன்றாவதாக, முத்திரையிடுபவரின் உரிமைப் பகுதி: ‘வானம், பூமி, சமுத்திரம், அவைகளிலுள்ள எல்லாம்’. யாத்திராகமம் 20:11. வெளி 7:1, 2-ன்படி, தேவனுடைய முத்திரை நம் மனதை அடையாளப்படுத்துகிற நம் நெற்றியில் மட்டுமே போடப்படுகிறது. தேர்ந்தெடுக்கிற நம் உரிமையை இயேசு மதிக்கிறார். தேவ வார்த்தையில் நங்கூரமிட்டுள்ள நம் விசுவாசத்தில் நாம் அசைக்கப்படாத படிக்கு தம் பரிசுத்த ஆவியானவர்மூலம் நம் சிந்தைகளை உருமாற்ற தம்மிடம் வருமாறு அழைக்கிறார். எபேசியர் 4:30. ஆகவே, உண்மையுள்ளவர்கள் என்றால் ‘தேவனுடைய கற்பனைகளையும் இயேசுவின் மேலுள்ள விசுவாசத்தை யும் காத்துக்கொள்ளுகிறவர்கள்’ என்பது புரிகிறது. வெளிப்படுத்தல் 14:12. அந்தக் கற்பனைகளில் நான்காம் கற்பனையும் அடங்கும்; அந்தக் கற்பனையையைத்தான் மிருக வல்லமை மாற்றியது.

`நமது மதச் சுதந்திரம் கட்டுப்படுத்தப்படும்படிக்கு வழிவகுக்கக்கூடிய என்னென்ன நிலைமைகள் தற்போது உருவாகி வருவதை நீங்கள் காணமுடிகிறது? அதற்குத் தடைபோட்டு வருகிற விஷயங்கள் என்ன?`