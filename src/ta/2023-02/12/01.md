---
title:  தேவனுடைய முத்திரையும் மிருகத்தின் முத்திரையும் பகுதி 2
date:   10/06/2023
---

### இவ்வார ஆராய்ச்சிக்கு
வெளி 12:6, 14; தானி 7:25; 2தெச 2:3, 4; உபா 6:8; 11:18; யாத் 20:8-11.

> <p>மனன வசனம்</p>
> சிறைப்படுத்திக்கொண்டு போகிறவன் சிறைப்பட்டுப்போவான்; பட்டயத்தினாலே கொல்லுகிறவன் பட்டயத்தினாலே கொல்லப்பட வேண்டும். பரிசுத்தவான்களுடைய பொறுமையும் விசுவாசமும் இதிலே விளங்கும். வெளி 13:10.

பதினைந்தாம் நூற்றாண்டில், வடக்கு இத்தாலியின் ஆல்ப்ஸ் மலையில் உள்ள பீட்மாண்ட் பள்ளத்தாக்குகளில் வால்தேனியர்கள் குடியிருந்தார்கள்; அவர்கள் வேதாகமத்தில் தங்கள் புரிதல்களுக்கு உண்மையோடு இருக்கத் தீர்மானித்திருந்தார்கள். கிறிஸ்துவின் மேலிருந்த அசையாத பற்றின்நிமித்தம் கொடிய உபத்திரவங்களுக்கு ஆளானார்கள். கி.பி 1488 இல், லோய்ஸ் பள்ளத்தாக்கில் வாழ்ந்த வால்தேனியர்களை ரோமச் சபை கொடூரமாகக் கொலைசெய்தது.

பதினேழாம் நூற்றாண்டில், மற்றொரு உபத்திரவ அலை உண்டானது; சாவோயின் பிரபு 8, 000 இராணுவ வீரர்களை அவர்களுடைய பகுதிக்கு அனுப்பி, வீரர்களை அங்கிருந்த மக்கள் தங்கள் வீடுகளில் தங்கவைக்குமாறு நிர்பந்தித்தான். அவன் சொன்னபடி அவர்கள் செய்தார்கள்; ஆனால் படை வீரர்களின் கைகளில் மக்கள் எளிதில் சிக்குவதற்கு அது வழிவகுத்தது. ஏப்ரல் 24, 1655 அன்று, அதிகாலை 4:00 மணிக்கு, படுகொலையைத் தொடங்குவதற்கான சமிக்ஞை கொடுக்கப்பட்டது. அந்த முறை பலி எண்ணிக்கை 4, 000 க்கும் அதிகமாக இருந்தது.

துரதிருஷ்டவசமாக, அந்த வரலாற்றுச் சுழல் மீண்டும் மீண்டும் நிகழ்கிறது. ‘மிருகத்தின் முத்திரை’ என்பது, ஆரம்பகாலம் முதலே இருந்துவருகிற மார்க்க உபத்திரவச் சங்கிலியின் கடைசி வளையம் ஆகும். எல்லாக் காலத்திலும் இருந்ததுபோல, அதற்கு அடிபணியாத ஒரு கூட்ட மக்கள் தேவனுக்கு இருப்பார்கள்.

_2023 ஜூன் 17 வகுப்புக்காகப் படிக்கவேண்டிய பாடம்_