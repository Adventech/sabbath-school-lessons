---
title:  2,300 இராப்பகலும் முடிவு காலமும்
date:   01/05/2023
---

`தானி 8உம், 2,300-இராப்பகலும் குறித்த தரிசனம் எந்தக் காலக்கட்டத்தோடு சம்பந்தப்பட்டதென தூதன் அறிவிக்கிறான், அதைப் புரிந்துகொள்வது ஏன் முக்கியம்? தானி 8:17, 19, 26.`

2300-இராப்பகலை அப்படியே நாட்களாக எடுக்க வேண்டும் என்று சிலர் வாதிடுகிறார்கள். மேலும் தானி 8இல் வரும் சின்ன கொம்பு, எருசலேமைத் தாக்கி, யூத தேவாலயத்தைத் தீட்டுப்படுத்தின செலூக்கிய இராணுவத் தலைவரான அந்தியோக்கஸ் எபிஃபனேஸைச் சுட்டிக்காட்டுவதாகவும் நம்புகிறார்கள்; இவர் காலம் கிமு 216-கிமு 164. ஆனால் 2300 இராப்பகலின் காலக்கட்டம் அதற்கும் பொருந்தாது. ஏனெனில், தரிசனம் ‘முடிவுகாலத்துக்கு அடுத்தது’ என்று தேவதூதன் தெளிவாகச் சொன்னதற்கு முரணாக இந்த வியாக்கியானம் இருக்கிறது. அந்தியோகஸ் நிச்சயமாக முடிவுகாலத்தில் வாழவில்லை.

தானி 8 இல், காபிரியேல் 2,300-இராப்பகல் குறித்த தரிசனத்தை விளக்கத் தொடங்குகிறார். ஆட்டுக்கடா மேதிய-பெர்சியாவையும், வெள்ளாட்டுக்கடா கிரேக்கத்தையும் சுட்டிக்காட்டுவதாகக் கூறினார். தானி 8:20, 21. முந்தினஇரண்டு வல்லமைகளைப்போல பெயர் சொல்லப்படவில்லை என்றாலும், அடுத்த வல்லமையான சின்ன கொம்பு ரோமைக் குறிப்பது தெளிவாகிறது. தானி 8:9, 23, 24. பின்னர் ரோமின் மதஅரசியல் காலக்ககட்டத்தைச் சித்திரிக்கிறார்; அது ‘சத்தியத்தைத் தரையிலே தள்ளிற்று’. தானி 8:10-12, 25; கிறிஸ்துவின் பரலோக ஊழியத்தில் தலையிட்டது. தானி 8:10-12. தானி 8:14 சொல்கிற பரிசுத்த ஸ்தல சுத்திகரிப்பானது, அந்த அதிகாரத்தின் உச்சக்கட்ட நிகழ்ச்சி; தேவனுடைய அதிகாரத்தை அபகரிக்க முயற்சித்த பூலோக-மத வல்லமைகளின் சவாலுக்கு தேவனுடைய பதிலாக இருக்கிறது. அது பாவப்பிரச்சினைக்கான தேவ தீர்வின் ஒரு பகுதி.

தேவனுடைய தீர்க்கதரிசனக் கால அட்டவணையின் விவரங்களை விளக்க காபிரியேல் தயாராக இருக்கிறார். தானி 8 இன் முடிவில், 2300-இராப்பகல் பற்றிய தரிசனத்தின் பகுதியை தானியேலால் புரிந்துகொள்ள முடியவில்லை. தானி 8:27. தரிசனத்தின் முந்தின பகுதியில் வந்த ஆட்டுக்கடா, வெள்ளாட்டுகடா, சின்னகொம்புபற்றி அனைத்தும் விளக்கப்பட்டது; அதிலும் முதல் இரண்டு வல்லமைகளை நேரடியாகப் பெயர்சொல்லி தூதன் குறிப்பிட்டார். தானி 8:20, 21. ஆனாலும், பரிசுத்தஸ்தல சுத்திகரிப்புபற்றி விளக்கப்படவில்லை.

தானி இல் தோன்றிய காபிரியேல் தூதன், இப்போது தானி 9 இல் தரிசனமாகி, அவரிடம் ‘நீ மிகவும் பிரியமானவன், ஆதலால், நீ வேண்டிக்கொள்ளத் தொடங்கினபோதே கட்டளை வெளிப்பட்டது, நான் அதை அறிவிக்கவந்தேன்; இப்போதும் சொல்லுகிற வார்த்தையை நீ கவ னித்துக்கேட்டு, தரிசனத்தை அறிந்துகொள்’ என்று சொன்னான். தானி 9:23. என்ன தரிசனம்? அது, தானி 8இல் உள்ள முந்தின தரிசனத்தில், அவருக்கு விளக்கப்படாமலிருந்த ஒரு பகுதியான 2,300-இராப்பகலைப் பற்றியது; அதுபற்றி நாளைக்குப் பார்ப்போம்.

`தானியேலை காபிரியேல் ‘மிகவும் பிரியமானவன்’ என்று அழைத்தார். வானத்திற்கும் பூமிக்கு மிடையே உள்ள நெருங்கிய தொடர்பைப் பற்றி இது என்ன சொல்கிறது?`