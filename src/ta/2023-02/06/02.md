---
title:  பரிசுத்தஸ்தலம் சுத்திகரிக்கப்படுதல்
date:   30/04/2023
---

நாம் ஏற்கனவே பார்த்தபடி, கிறிஸ்து வருவதற்கு முன்பு ஒரு விசாரணை இருந்தாக வேண்டும். ‘அவர் நியாயத்தீர்ப்புக்கொடுக்கும் வேளை வந்தது’ என்று உரத்த சத்தத்தோடு தேவதூதன் அறிவித்தான். வெளி 14:7. இந்த நியாய விசாரணை துவங்கும் காலத்தை தானியேல் புத்தகம் சொல்லுகிறது.

`பரிசுத்த ஸ்தல சுத்திகரிப்பு குறித்து என்ன குறிப்பிட்ட கால அட்டவணையை தானியேல் கொடுக்கிறார்? தானி 8:14.`

பூலோகப் பரிசுத்த ஸ்தலம் சுத்திக்கரிக்கப்படுவதின் அர்த்தம்குறித்து ஒவ்வொரு யூதனுக்கும் தெளிவாகப் தெரிந்திருந்தது. அது நியாயத்தீர்ப்பு நாளான பாவநிவாரண நாளில் நடந்தது. பரிசுத்த ஸ்தலச் சுத்திகரிப்புநியாயத்தீர்ப்புபற்றி தானியேல் புரிந்திருந்தாலும்கூட, 2300 நாட்களைப் பற்றி அவர் குழப்பமடைந்தார்.

`2,300 இராப்பகல் குறித்த தரிசனத்தைக் கண்டதும் தானியேல் செய்தது என்ன? அதற்கு தேவனுடைய பதிற்செயல் என்ன? தானி 8:27; தானி 9:21, 22.`

தானி 8 இன் கடைசியில், தானியேல் சோர்வடைந்து, ‘அந்தத் தரிசனத்தினால் திகைத்துக்கொண்டிருந்தேன்; ஒருவரும் அதை அறியவில்லை’ என்கிறார். தானி 8:27. அது, 2,300 இராப்பகல் குறித்த தரிசனம்; தரிசனத்தின் மற்றப் பகுதி ஏற்கனவே விளக்கப்பட்டிருந்தது; தானி 8:19-22 ஐப் பார்க்கவும். அடுத்த அதிகாரமான தானி 9இல், 2,300 இராப்பகல் குறித்த தரிசனத்தை தானியேலுக்கு விளக்குவதற்காக காபிரியேல் தூதன் வருகிறார்; ‘தானியேலே, உனக்கு அறிவை உணர்த்தும்படி இப்போது புறப்பட்டுவந்தேன்’ என்கிறார். தானி 9:22.

நினைத்ததைவிட விலாவாரியாக தன் ஜெபத்திற்கான பதிலை காபிரியேல் சொன்னதால் தானியேல் ஆச்சரியமடைந்தார். பின்வரும் நாட்களில் நிகழவிருந்த வற்றை தானியேலுக்கு காபிரியேல் தூதன் அறிவிக்கிறார்; மேசியாவின் வருகைகுறித்த சத்தியத்தை வெளிப்படுத்தினார். தானி 8 சொல்கிற பரிசுத்த ஸ்தல சுத்திகரிப்போடு நேரடியாகத் தொடர்புடைய நிகழ்வுகளான மேசிய ஊழியத்தின் துவக்கம், அவருடைய கொடிய மரணம் ஆகியவற்றின் சரியான காலக்கட்டத்தை வெளிப்படுத்துகிறான். அதாவது, கிறிஸ்துவின் மரணமும் நியாயத்தீர்ப்பும் ஒன்றுக்கொன்று பிரிக்கமுடியாதவையாக இருக்கின்றன.

`தானி 9:24-27 இல் வெளிப்படுத்தப்பட்ட இயேசுவின் மரணம், தானி 8:14 இல் உள்ள நியாயத்தீர்ப்புடன் நேரடியாகத் தொடர்புபட்டிருப்பது ஏன் குறிப்பிடத்தக்கது? இந்தத் தொடர்பு போதிக்கிற மாபெரும் உண்மை என்ன?`