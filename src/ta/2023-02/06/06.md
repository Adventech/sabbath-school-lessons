---
title:  1844ம் வருடம்
date:   04/05/2023
---

2,300-வருட தீர்க்கதரிசனத்தின் முதல் 490 ஆண்டுகள் குறிப்பாக பழங்கால யூத தேசத்தினருக்கும் மேசியாவின் வருகைக்கும் நியமிக்கப்பட்டது. 2300 வருடங்களின் கடைசிப் பகுதி, யூதர்களிலும் புறஜாதியாரிலுமிருந்த தேவமக்களுடன் தொடர்புடையது; அதில் பரலோக பரிசுத்த ஸ்தலத்தின் சுத்திகரிப்பும், கிறிஸ்துவின் இரண்டாம் வருகையும் அடங்கும். முதல் 490 ஆண்டுகள் மேசியாவின் முதல் வருகைக்கு பொருந்துகிறது; அது கி. பி 34 இல் முடிந்தது. 2,300 ஆண்டுகளில் இருந்து 490 ஆண்டுகளைக் கழித்தால் 1810 ஆண்டுகள் வரும். இந்த 1810 ஆண்டுகள் தேவனுடைய மக்களுக்குப் பொருந்தும். கி. பி 34 உடன் 1810 ஆண்டுகளைச் சேர்த்தால், கி. பி 1844 வரும்.

பரலோகப் பரிசுத்தஸ்தலச் சுத்திகரிப்பு மற்றும் முடிவுக்கால நியாயத்தீர்ப்பு சம்பந்தப்பட்ட சத்தியத்தின் அடிப்படையில், வெளி 14:6, 7இல் தம் அன்புக்கு இணங்குமாறும், தம் கிருபையை ஏற்றுக்கொள்ளுமாறும், தேவபக்தியான கீழ்ப்படிதலுள்ள வாழ்க்கை வாழுமாறும் ஒட்டுமொத்த மனுக்குலத்திற்கும் தேவன் இறுதியாக அழைப்பு கொடுப்பது தெரிகிறது.  

`பரிசுத்த ஸ்தலத்தைச் சுத்திகரித்ததற்கான காரணம் என்ன? லேவி 16:16. சுவிசேஷம்பற்றி இது கற்பிப்பது என்ன?`

ஜனங்களுடைய பாவங்கள் மற்றும் அக்கிரமங்கள்நிமித்தம் பரிசுத்த ஸ்தலம் சுத்தி கரிக்கப்பட வேண்டியிருந்தது; அது மிருகங்களுடைய இரத்தத்தால் மட்டுமே நடைபெற்றது. அப்படித்தான் நமக்கும். நமக்கு ஓர் இரட்சகர் தேவை; பாவ நிவாரண நாளில் பலியிடப்பட்ட மிருகங்கள் எல்லாம் நியாயத்தீர்ப்பில் நம்முடைய ஒரே நம்பிக்கையாக உள்ள அவருடைய ஜீவனைச் சுட்டிக்காட்டின.

`அந்த நியாயத்தீர்ப்பு நாளில் தேவன் தம் மக்களிடம் என்ன செய்யக் கட்டளையிட்டார்? அது இன்று நமக்குச் சொல்லும் செய்தி என்ன? லேவி 23:26-29.`

இஸ்ரவேலர்கள் தங்கள் ‘ஆத்துமாக்களைத் தாழ்மைப்படுத்த’ வேண்டும். அதாவது, பூலோகப் பரிசுத்த ஸ்தலத்தை பிரதான ஆசாரியன் சுத்திகரிக்கிற சமயத்தில், அவர்கள் தங்களைத் தாழ்த்தி, தங்கள் இருதயங்களை ஆராய்ந்து, பாவங்களை அறிக்கையிட்டு, மனந்திரும்பி, தேவன் தங்களைச் சுத்திகரிக்கும்படி கேட்க வேண்டும்.

`தானி 7-9; வெளி 14 ஆகிய தீர்க்கதரிசன அதிகாரங்கள், நியாயத்தீர்ப்பு வேளையின் அவசர வேண்டுகோளை வலியுறுத்திக் காட்டுகின்றன. 1844 முதல், நாம் நியாயவிசா ரணைக்காலத்தில் வாழ்ந்துவருகிறோம்; வெளிப்படுத்தலின் முதலாம் தூதனுடைய செய்தி, ‘அவர் நியாயத்தீர்ப்புக் கொடுக்கும் வேளை வந்தது’ என்று சொல்லுகிறது. வெளி 14:7. அப்படியானால், இன்று நாம் எவ்வாறு நம்முடைய ‘ஆத்துமாக்களைத் தாழ்மைப்படுத்துகிறோம்?’`