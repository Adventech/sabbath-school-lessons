---
title:  மேலும் படிக்க
date:   05/05/2023
---

தானி 9:24-27 இன் 70 வார தீர்க்கதரிசனத்தை விரைவாகவும் எளிதாகவும் புரிந்துகொள்ள வழி.

முதலில், 70 வாரங்கள். தானி 9:24. அடுத்து, 70 வாரங்களில் முதல்பகுதியான 69 வாரங்கள்; அதாவது, ஏழு வாரங்களும் 62 வாரங்களும். தானி 9:25. பிறகு எழுபதாவது வாரமான கடைசி வாரம். தானி 9:27.

‘அந்த வாரம் பாதி சென்றபோது’ தானி 9:27. இறுதியாக, அந்த கடைசி வாரமானது 2 மூன்றரை ஆண்டுகளாகப் பிரிக்கப்படுகிறது. அவ்வளவுதான். அறுபத்தொன்பது வாரங்களும் ஒரு வாரமும் கொண்ட எழுபது வாரங்கள். அந்த ஒரு வாரம் பாதியாகப் பிரிக்கப்பட்டுள்ளது. அதன் துவக்கக்காலம் கி. மு. 457 என்றால், 2300 வருடங்கள் 1844இல் முடிவடையும்.

மேலும், 2,300 நாட்கள் எப்போது தொடங்குகிறதென தானி 8 கூறவில்லை. ‘இரண்டாயிரத்து முந்நூறு இராப்பகல்செல்லும்வரைக்கும் இருக்கும்; பின்பு பரிசுத்தஸ்தலம் சுத்திகரிக்கப்படும்’ தானி 8:14. எப்போதிலிருந்து இரண்டாயிரத்து முந்நூறு இராப்பகல் செல்லும்? ‘ராஜாவாகிய பெல்ஷாத்சார் ராஜ்யபாரம்பண்ணின மூன்றாம் வருஷத்திலே’ தானியேலுக்கு தரிசனம் கிடைத்ததிலிருந்து, ஏன் அதைக் கணக்கிட முடியாது? தானி 8:1.

அது சரியான கணக்கல்ல. பாபிலோன் பற்றி தானி 8 இன் தரிசனம் எதுவும் சொல்லவில்லை. பாபிலோனுக்குப் பிறகு சம்பவிக்கிற நிகழ்வுகளுடன் தொடங்குகிறது; அதாவது, மேதியபெர்சியா, கிரேக்கம், ரோம் ஆகிய தேசங்களைக் கடந்து ‘முடிவு காலம்’வரை சொல்கிறது. தரிசனம் சொல்கிற பரிசுத்தஸ்தலச் சுத்திகரிப்பின் நிகழ்வை அதில் சொல்லப்படாத பாபிலோன் சம்பந்தப்பட்ட நிகழ்விலிருந்து எப்படி துவங்க முடியும்? அந்தத் தரிசனத்தினுடைய துவக்கக்காலம் அதிலேயே சொல்லப்பட்டிருக்க வேண்டும்; அது மேதியபெர்சியாவிலிருந்து ஆரம்பித்து, ‘முடிவு’ வரை செல்கிறது. ஆரம்ப நிகழ்வு எது? தானி 8 சொல்லவில்லை. ஆனால், தானி 9 சொல்கிறது.

**கலந்துரையாடக் கேள்விகள்**

`ஒரே தீர்க்கதரிசனமான இந்த இரண்டு பகுதிகளிலும், சுவிசேஷத்திற்கும் நியாயத்தீர்ப்புக்கும் இடையே காணப்படுகிற நெருங்கிய உறவைப் பற்றி வகுப்பில் விவாதிக்கவும். இரண்டுக்கும் இடையேயுள்ள தொடர்பு எவ்வாறு நமக்கு நற்செய்தியாக இருக்கிறது? நியாயத்தீர்ப்புபற்றி பலருக்கு இருக்கிற பயத்தை இந்தத் தொடர்பு எவ்வாறு போக்க முடியும்?`

`மேசியா சங்கரிக்கப்படுவார், ஆனால் ‘தமக்காக அல்ல’ என்று தானி 9:26 சொல்கிற உண்மையை அதிகம் தியானியுங்கள். அது எதைப் பற்றிப் பேசுகிறது? யாருக்காகச் சங்கரிக்கப்படுவார்? ஏன்?`

`லேவி 16:16; 23:26-29 வசனங்களை வாசியுங்கள். பரிசுத்த ஸ்தலம் சுத்திகரிக்கப்பட்ட நோக்கம்பற்றியும், சுத்திகரிக்கப்படும்போது மக்கள் நடந்துகொள்ள வேண்டிய விதம் பற்றியும் தியானியுங்கள். அந்த இரண்டு நிகழ்ச்சிகளுக்கும் இடையான தொடர்பு என்ன? அதிலிருந்து இன்று நாம் என்ன பாடத்தைக் கற்றுக்கொள்ளலாம்?`