---
title:  சாத்தானின் தாக்குதல்
date:   27/03/2023
---

ஆரம்பத்திலிருந்தே, கிறிஸ்துவை அழிக்க சாத்தான் முயன்றான். வெளி 12:4. ஆனால், ஒவ்வொரு முயற்சியிலும் தோல்வியடைந்தான். உதாரணமாக, கிறிஸ்துவின் பிறப்பின்போது, ஏரோது போட்ட தீய திட்டங்களையோசேப்புக்கும் மரியாளுக்கும் ஒரு தூதன் முன்னறிவித்தான்; அவர்கள் எகிப்துக்கு ஓடினர். வனாந்தரத்தில் இயேசுவை கவர்ச்சிகரமாகச் சோதித்தான்; ‘என்று எழுதப்பட்டிருக்கிறது’ என்று சொல்லி, வேத வசனத்தால் தம்மைப் பாதுகாத்துக் கொண்டார். அடுத்தது சிலுவை மரணம்; அப்போதும் தம் அன்பைவெளிப்படுத்தி, பாவத்திற்கான தண்டனையிலிருந்து நம்மை விடுவித்தார். அவர் உயிர்த்தெழுந்து, நம் ஜீவனுள்ள பிரதான ஆசாரியராக இருப்பதால், நம் வாழ்க்கையில் பாவத்தின் வல்லமையிலிருந்து நம்மை விடுவிக்கிறார்.


**வெளி 12:4-6, 9; எபே 5:25-27, 32; சங் 2:7-9 ஆகிய வசனங்களை வாசித்து, பின்வரும் அடையாளங்களை விளக்குங்கள்:**

`வலுசர்ப்பம்`

`ஸ்திரீ`

`ஆண் பிள்ளை`

`இருப்புக்கோல்`

வேதாகமத்தில், கோல் என்பது ஆளுகை அல்லது அதிகாரத்தைச் சுட்டிக்காட்டுகிற அடையாளம். இருப்புக்கோல் என்பது அழிக்கமுடியாத, சர்வ வல்லமையுள்ள, வெல்லமுடியாத ஆட்சியின் அடையாளம். நாம் அனுபவிக்கிற ஒவ்வொரு சோதனையையும் இயேசு எதிர்கொண்டார்; ஆனால் அவர் வெற்றிபெற்றார். பிசாசு தோற்கடிக்கப்பட்ட ஒரு சத்துரு. கிறிஸ்து தம் வாழ்விலும் மரணத்திலும் உயிர்த்தெழுதலிலும் அவனை வெற்றிகொண்டார். எனவே, நாமும் வெற்றிபெற முடியும். ஆனால் கிறிஸ்துவுக்கும் சாத்தானுக்கும் இடையிலான மாபெரும் போராட் டம் இன்னும் முடிவடையவில்லை.

கிறிஸ்து நமக்காகச் செய்ததை நாம் விசுவாசத்தால் ஏற்றுக்கொள்ளும்போது, நம் பாவக்கடன் ரத்துசெய்யப்பட்டு, பாவங்கள் மன்னிக்கப்படுகின்றன. நாம் கிறிஸ்துவின் நீதியால் மூடப்பட்டு, தேவனுக்கு முன் பூரணமானவர்களாக நிற்கிறோம். பவுல் எழுதுவது போல, ‘நியாயப்பிரமாணத்தினால் வருகிற சுய நீதியை உடையவனாயிராமல், கிறிஸ்துவைப் பற்றும் விசுவாசத்தினால் வருகிறதும் விசுவாசமூலமாய் தேவனால் உண்டாயிருக்கிறதுமான நீதியை உடையவனாயிருந்து, கிறிஸ்துவுக்குள் இருக்கிறவனென்று காணப்பட வேண்டும்’ பிலி 3:9. நாம் மன்னிக்கப்பட்டால், நம்மேல் குற்றம் சுமத்த எதுவும் இருக் காது. பாவமும் தீமையும் தனக்குச் செய்யக்கூடிய மிக மோசமான தீங்கையும் இயேசு மேற்கொண்டார். அவர் தீமைமேல் முழுதாக்குதல் நடத்தி, முறியடித்து விட்டார். இயேசுவை விசுவாசத்தால் ஏற்றுக்கொள்ளும்போது, அவர் வெற்றி நம்முடையதாகிறது.

`சாத்தான்மேல் கிறிஸ்து பெற்ற வெற்றியின் நிமித்தம் கிடைத்திருக்கிற இரட்சிப்பின் நிச்சயம் நமக்கு ஏன் மிகவும் முக்கியம்? பிலிப்பியர் 3:9ல் பவுல் எழுதுவது எப்படி நம் சொந்த அனுபவமாக முடியும்?`