---
title:  இயேசு வெல்கிறார்  சாத்தான் தோற்கிறான்
date:   25/03/2023
---

### இவ்வார ஆராய்ச்சிக்கு
வெளி 12; எபேசியர் 5:25-27, 32; பிலிப்பியர் 3:9; தானியேல் 7:25; ஏசாயா 14:12-14; வெளி 13:14-17.

> <p>மனன வசனம்</p>
> அப்பொழுது வலுசர்ப்பமானது ஸ்திரீயின்மேல் கோபங்கொண்டு, தேவனுடைய கற்பனைகளைக் கைக்கொள்ளுகிறவர்களும், இயேசுகிறிஸ்துவைக் குறித்துச் சாட்சியை உடையவர்களாகிய அவளுடைய சந்ததியான மற்றவர்களுடனே யுத்தம்பண்ணப்போயிற்று. வெளி 12:17.
கோமக் ஓ பிரையன் என்பவர் தன் புத்தகத்தில், பெருஎண்ணிக்கையிலான வீரர்களை எதிர்த்து வெற்றிபெற்ற சிறிய படைகளின் கதைகளை விவரிக்கிறார். கார்தேஜில் இருந்து 55, 000 வீரர்களுடன் சென்ற ஹனிபாலின் இராணுவமானது ‘வெல்லக் கடினமான’ ரோமப் படையின் 80, 000 வீரர்களைத் தோற்கடித்ததைப் பற்றிச் சொல்கிறார். பெர்சியாவின் பேரரசை தோற்கடித்த மகா அலெக்சாண்டரின் கிரேக்க இராணுவத்தின் அற்புதக் கதையைச் சொல்கிறார்.

நாமும்கூட ஒரு தந்திரமான எதிரியுடன் வாழ்வா சாவா போரில் இருக்கிறோம். அவர்கள் நம்மைவிட அதிகமானவர்கள்; நம்பமுடியாத அளவு பெரிய பாதகங்களை எதிர்த்துப் போராடுகிறோம். தீய வல்லமைகளைத் தோற்கடிப்பது இயலாததுபோலத் தோன்றுகிறது. நாம் நிச்சயம் தோற்பதுபோலத் தெரிகிறது. தோல்வியைத் தவிர்க்க முடியாதுபோல் தெரிகிறது. வெற்றிக்கான அறிகுறியே தெரியவில்லை. மனிதக் கண்ணோட்டத்தில் பார்த்தால், சாத்தானின் வல்லமைகள் நம்மை மேற்கொண்டு விடும்போலத் தெரிகிறது.

ஆனால், தேவனுக்கு நன்றி; நம்மைவிட அவர்கள் அதிகமான பேர்; அவர்களை வெல்வது (மனித ரீதியாக) கேள்விக்குறிதான்: சாத்தானின் தாக்குதல்கள் கொடியவைதாம்; இருந்தாலும், இயேசுமூலம் இறுதியில் நாமே வெற்றிபெறுவோம். ‘இயேசு வெல்கிறார், சாத்தான் தோற்கிறான்’ என்பதே வேதாகமத்தின் கடைசிப் புத்தகமான வெளிப்படுத்துதலின் கருப்பொருள். இந்தப் போரின் மையக்கருத்தை வெளி 12 காட்டுகிறது; அதுதான் இந்த வாரம் நம் ஆராய்ச்சியின் மையமாகும். வெளி 14ஐயும், மூன்று தூதர்களின் செய்திகளையும் புரிந்து கொள்வதற்கு இந்த ஆராய்ச்சி நம்மை சிறப்பாக ஆயத்தப்படுத்தும்.

_2023, ஏப்ரல் 1 வகுப்புக்காகப் படிக்கவேண்டிய பாடம்_