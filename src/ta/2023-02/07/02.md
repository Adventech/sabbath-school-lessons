---
title:  பாடுகளில் உதவுகிற தோழன்
date:   07/05/2023
---

இயேசு பரலோகம் சென்றபிறகு கடைசியாக உயிரோடிருந்த சீட னாகிய யோவானை பத்மூ தீவில் சந்தித்தார். அப் 1:9. இரக்கமற்ற ரோமானியப் பேரரசனான டொமிஷன் அந்தத் தீவில் அவரை சிறைவைத்திருந்தான்.

`இவ்வுலகில் இயேசுவைப் பின்பற்ற முயலுகிற அனைவருக்கும் இவ்வசனங்களில் உள்ள செய்தி என்ன? வெளி 1:9; மத் 13:21; அப் 14:22; யோவான் 16:33.`

யோவான் தனது குடும்பத்தினர், நண்பர்கள், கிறிஸ்தவ சமூகத்தினர் ஆகியோரைவிட்டுப் பிரிந்து தனியாக இருந்தபோதிலும், இயேசுவைப் பின்பற்றினதின் நிமித்தம் உண்டான பாடுகளிலும் கஷ்டங்களிலும் அவர் தனியாக விடப்பட வில்லை. அவருடைய ஊழியமும் சாட்சியும் இன்னும் முடிவடையவில்லை. பிரகாசமான தோற்றமுடைய ஒரு தேவதூதன் யோவானை அந்தத் தனிமையான தீவில் சந்தித்து, நேரடியாக தேவசிங்காசனத்திலிருந்து ஒரு செய்தியைக் கொண்டு வந்தார். இயேசு அனுப்பியிருந்த அந்தச் செய்தி காலங்களைக் கடந்து, பல நூற்றாண்டுகள் ஒலிக்கக்கூடியதாக இருந்தது. அது ஒவ்வொரு தலைமுறை யினருக்குமான நம்பிக்கையின் செய்தி; குறிப்பாக இயேசுவின் வருகைக்காக கடைசிக்கால தேவமக்களை ஆயத்தப்படுத்துகிற செய்தி. அது தீவிரமான எச்சரிப்பின் செய்தி; அதேசமயம், முடிவு நாட்களின் சோதனைகளை எதிர்கொள்ள நாம் ஆயத்தமாகி வருகிற வேளையிலும் அல்லது இப்போது எதிர்கொள்ளும் ஏதேனும் பாடுகளிலும் ஊக்கத்தைக் கொடுக்கிற செய்தி.


வெளிப்படுத்தலின் தீர்க்கதரிசனக் காட்சியுடன் பரலோகத் தூதன் யோவானுக்குத் தரிசனமானதாகச் சொல்லப்படுகிற குகைக்குள் நீங்கள் செல்வதாக
வைத்துக்கொள்வோம்; அதன் நுழைவாயிலில் பின்வரும் வார்த்தைகள் எழுதி வைக்கப்பட்டிருப்பதை நீங்கள் கவனிக்கலாம். அதாவது, ‘தேவனுக்குப் பயந்து, அவரை மகிமைப்படுத்துங்கள்; அவர் நியாயத்தீர்ப்புக்கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்றுகளையும் உண்டாக்கின வரையே தொழுதுகொள்ளுங்கள்’. வெளி 14:7. வெளிப்படுத்தல் புத்தகத்தின் மையக்கருத்தே தொழுகைதான். நாம் தொழுதுகொள்கிற இயல்புள்ளவர்களாகச் சிருஷ்டிக்கப்பட்டிருக்கிறோம். நாம் ஒவ்வொருவரும் எதையாவது அல்லது யாரையாவது வணங்குகிறோம். சிருஷ்டிகரைத் தொழுகிற மெய்த் தொழுகையானது வாழ்க்கையின் உண்மை நோக்கத்தைக் கண்டறிய உதவுகிறது. அது நாம் வாழ்வதற்கு ஒரு நோக்கத்தைக் கொடுக்கிறது. அது நமக்கு மரிப்பதற்குமட்டும் அல்ல, அதைவிட முக்கியமாக, வாழ்வதற்கும், தேவைப்பட்டால் பாடுகளைச் சகிப்பதற்கும் நோக்கத்தைக் கொடுக்கிறது. உண்மையில், இறுதி நெருக்கடிகள் வரும்போது, ‘நாம் அநேக உபத்திரவங்களின்வழியாய் தேவனுடைய ராஜ்யத்தில் பிரவேசிக்க வேண்டும்’ எனும் வார்த்தைகளின் பொருளைப் புரிந்துகொள்வோம். அப் 14:22.

`யோவானைப் போன்ற தேவனுடைய உண்மையுள்ள ஊழியர்களே பாடுகளையும் உபத்திரவத்தையும் எதிர்கொண்டிருந்தால், நமக்கு உபத்திரவமே வராது என்று எப்படி நினைக்க முடியும்? 1பேதுரு 4: 12-15. 55`