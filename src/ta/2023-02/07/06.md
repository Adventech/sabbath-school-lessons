---
title:  சிலுவையில் சிருஷ்டிகர்
date:   11/05/2023
---

கர்த்தரை நம் சிருஷ்டிகராக எண்ணி, நாம் எவ்வளவு வேண்டுமானாலும் வியப்படையலாம்; தொழுதுகொள்ளலாம்; ஆனால் இன்னும் அதிகம் அதில் உள்ளது. நாம் ஏற்கனவே பார்த்தோம்; இன்னும் பார்ப்பது பிரயோஜனமாக இருக்கும்; நம் சிருஷ்டிகரே நம் மீட்பர். நம்மைச் சிருஷ்டித்த தேவன்தாம், நம்மை மீட்கிற தேவனும். ‘நமது சாயலாக மனுஷனை உண்டாக்குவோமாக’ என்று சொன்ன தேவன்தாம், ‘ஏலீ! ஏலீ! லாமா சபக்தானி’ என்று சிலுவையில் கதறினார். அதற்கு ‘என் தேவனே! என் தேவனே! ஏன் என்னைக் கைவிட்டீர்’ என்று அர்த்தமாம். ஆதி 1:26; மத் 27:46. தேவனுக்கு ஏன் பயப்பட வேண்டும்? ஏன் மகி மைப்படுத்த வேண்டும்? அவரை ஏன் தொழுதுகொள்ள வேண்டும்? யோசியுங்கள்!

இது போன்ற ஓர் அற்புதமான சத்தியத்துக்கு நம் எதிர்வினை எப்படி இருக்க வேண்டும்? நாம் என்ன செய்யலாம்? அதை முதலாம் தூது சொல்லுகிறது: ‘தேவனுக்குப் பயந்து, அவரை மகிமைப்படுத்துங்கள்; அவர் நியாயத்தீர்ப்புக் கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்கள்’ வெளி 14:7.

`சிலுவையில் இயேசு தொங்கின விவரத்தை யோவான் 19:16-30இல் வாசியுங்கள். வாசிக்கும்போதே, இயேசு நம் சிருஷ்டிகரென்கிற வேத வசனங்களையும் நினைத்துப் பாருங்கள்; ‘அவருக்குள் சகலமும் சிருஷ்டிக்கப்பட்டது; பரலோகத்திலுள்ளவை களும் பூலோகத்திலுள்ளவைகளுமாகிய காணப்படுகிற வைகளும் காணப்படாதவை களுமான சகல வஸ்துக்களும், சிங்காசனங்களானாலும், கர்த்தத்துவங்களானாலும், துரைத்தனங்களானாலும், அதிகாரங்களானாலும், . சகலமும் அவரைக்கொண்டும் அவருக்கென்றும் சிருஷ்டிக்கப்பட்டது’. கொலோ 1:16. தேவனுடைய அன்பின் இந்த அற்புதமான வெளிப்பாட்டிற்கு நம் பதில்வினை எப்படி இருக்க வேண்டும்?`

சிருஷ்டிகரைத் தொழுதுகொள்ளச் சொன்ன முதல் தூதானது சிலுவையின் அனுபவத்திற்குப் பிறகு, பிரபஞ்சத்திலுள்ள அனைவரும் அந்நிகழ்வைப் பார்த்தபிறகு சொல்லப்பட்டது. ‘வானத்தையும் பூமியையும் சமுத்திரத்தையும் நீரூற்று களையும் உண்டாக்கின’ அவர்தாமே, தாம் தேவனாக இருந்தபோதிலும், ‘அடிமையின் ரூபமெடுத்து, மனுஷர் சாயலானார். அவர் மனுஷரூபமாய்க் காணப்பட்டு, மரணபரியந்தம், அதாவது சிலுவையின் மரணபரியந்தமும் கீழ்ப்படிந்தவராகி, தம்மைத்தாமே தாழ்த்தினார்’. பிலி 2:7, 8.

இயேசு ஒரு மனிதனாக இந்தப் பூமிக்கு வருவதற்கு முன்பு அவரை அறிந்தவர்களுக்கு அது என்ன ஒரு அற்புதமான காட்சியாக இருந்திருக்கும். பரலோக ஜீவிகளும் அவரை வணங்குவதில் எந்த ஆச்சரியமுமில்லை. அவருடைய இரத்தத்தால் மீட்கப்பட்ட நாம், நம் சிருஷ்டிகரும் மீட்பருமாகிய அவரை வணங்குவதைத் தவிர வேறு என்ன செய்ய முடியும்?

`சிலுவையில் கிறிஸ்து செய்தவற்றுடன்கூட விழுந்துபோன மனிதர்கள் எதையாவது சேர்க்க முடியும் என்கிற எண்ணம், சிலுவையின் வெளிச்சத்தில் ஏன் வேதப்புரட்டாக இருக்கிறது? சிருஷ்டிகர் ஏற்கனவே நமக்காகச் செய்திருப்பவற்றுடன் நம்முடைய எந்தக் கிரியைகளைச் சேர்க்க முடியும்?`