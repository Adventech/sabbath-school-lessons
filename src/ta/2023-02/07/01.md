---
title:  சிருஷ்டிகரைத் தொழுதுகொள்ளுதல்
date:   06/05/2023
---

### இவ்வார ஆராய்ச்சிக்கு
வெளி 1:9; ஏசாயா 40:26; 2கொரி 5:17; கொலோ 1:17; வெளி 4:11; யோவான் 19:16-30.

> <p>மனன வசனம்</p>
> கர்த்தாவே, தேவரீர், மகிமையையும் கனத்தையும் வல்லமையையும் பெற்றுக் கொள்ளுகிறதற்குப் பாத்திரராயிருக்கிறீர், நீரே சகலத்தையும் சிருஷ்டித்தீர், உம்முடைய சித்தத்தினாலே அவைகள் உண்டாயிருக்கிறவைகளும் சிருஷ்டிக்கப்பட்டவைகளுமாயிருக்கிறது. வெளி 4:11.

நாம் ஏற்கனவே அறிந்த அல்லது அனுபவித்த விஷயங்களாக இருந்தால், அவற்றை சாதாரணமாக எடுத்துக்கொள்ள வாய்ப்பு அதிகமுள்ளது. உதாரணமாக, சிறு பிள்ளைகள் தங்கள் குறுகிய வாழ்நாட்கள் முழுவதும் தாங்கள் அறிந்திருக்கிற பெற்றோரை சாதாரணமாக எடுத்துக்கொள்வது எவ்வளவு எளிது? நாமும்கூட சூரியன், ஆகாயம், காற்று, நம் கால்களுக்குக் கீழே உள்ள நிலம் ஆகியவற்றை சாதாரணமாக எடுத்துக்கொள்வது எவ்வளவு எளிது.

ஆனால், நாம் உயிரோடு இருப்பதைக்கூட சாதாரணமாக எடுத்துக் கொள்கிறோம் என்பதை யோசித்திருக்கிறீர்களா? அதாவது, ‘எதுவும் இல்லாததற்குப் பதிலாக ஏன் ஏதாவது ஒன்று இருக்கிறது’ என்கிற பிரபலமான தத்துவக் கேள்வியை நாம் தியானித்துப் பார்த்திருக்கிறோமா?

மாட்சியும் மகிமையும் பிரமாண்டமும் நிறைந்த நமது பிரபஞ்சம், முதற்கண் ஏன் இருக்கிறது என்று யோசித்திருக்கிறீர்களா? நமது பிரபஞ்சமும் அதில் நாமும் இல்லாதிருந்தால் அதில் எவ்வளவு பெரிய தர்க்க முரண்பாடு ஏற்பட்டிருக்கும்? சமீபத்திய ஓர் அறிவியல் கோட்பாட்டின்படி நமது பிரபஞ்சம் ஒரு காலத்தில் இல்லையாம். அதாவது, நாமே தீர்மானித்து வரவில்லை; அது ஓர் அற்புதம். முற்றிலும் ஒன்றுமில்லாமையிலிருந்து அல்லது சில கணித சமன்பாட்டிலிருந்து பிரபஞ்சம் வந்ததாக பல வகையான கட்டுக்கதைகள் இருந்தாலும், சிருஷ்டிகராகிய தேவன் அதையும் அதிலுள்ள அனைத்தையும் சிருஷ்டித்ததாலேயே அவை இருக்கின்றன என்பதே உண்மை.

_2023, மே 13 வகுப்புக்காகப் படிக்கவேண்டிய பாடம்_