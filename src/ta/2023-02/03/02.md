---
title:  கிருபைநிறைந்த நம்பிக்கையின் புத்தகம்
date:   09/04/2023
---

வேதாகமத்தின் கடைசிப்புத்தகமான வெளிப்படுத்தின விசேஷத்தை யோசித்ததும், அங்கே தேவகிருபை வெளிப்படுவதை யோசிப்பதில்லை. தேவனுடைய கடைசிக்காலச் செய்திகளைப் பார்க்கும்போது, பயமுறுத்தும் மிருகங்கள், இனம்புரியாத அடையாளங்கள், விசித்திரமான உருவங்கள்தாம் நினைவுக்கு வருகின்றன. வெளிப்படுத்தல் புத்தகத்திலிருந்து அநேகர் நிச்சயத்தைப் பெறுவதுபோல, அநேகர் அதைக் கண்டு கலவரமும் அடைகிறார்கள். அது வேதனைக்குரியது; ஏனென்றால் அந்தப் புத்தகத்தில் கிருபையும் நம்பிக்கையும் தாம் நிறைந்துள்ளன. அதாவது, பயமுறுத்துகிற மிரு கங்கள், உபத்திரவம்குறித்த முன்னறிவிப்புகள், கடினமான காலக்கட்டங்கள் ஆகியவற்றின்மத்தியிலும், தேவன் தம் இரட்சிப்பில் மகிழ்வதற்கான காரணங்களைக் கொடுக்கிறார்.

`வெளி 1:1-3ஐயும் வெளி 14:6ஐயும் சேர்த்து வாசிக்கும்போது, வெளிப்படுத்தல் புத்தகம்பற்றியும், ‘நித்திய சுவிசேஷம்’ பற்றியும் என்ன அறியலாம்?`

வெளிப்படுத்தல் புத்தகம் முழுவதும் இயேசுவைப் பற்றியது; அவருடைய மக்களுக்கான அவரது செய்தி; குறிப்பாக இந்தக் கடைசி நாட்களில் அவருடைய திருச்சபைக்குத் தேவையானது. கடைசிக்கால நம்பிக்கைக்கான கிருபை நிறைந்த செய்தி. அந்தப் புத்தகம் முழுவதும், கிறிஸ்து அடிக்கப்பட்ட ஆட்டுக்குட்டி என்பதைப் பார்க்கலாம்; மேலும் அதை வாசித்து, புரிந்து கொண்டு, அந்தச் சத்தியங்களின்படி நடக்கிறவர்களுக்கு ஓர் ஆசீர்வாதமும் இருக்கிறது.

வெளி 1:5, 6ன்படி, இயேசுவே ‘நம்மிடத்தில் அன்புகூர்ந்து, தமது இரத்தத்தினாலே நம்முடைய பாவங்களற நம்மைக் கழுவி, தம்முடைய பிதாவாகிய தேவனுக்கு முன்பாக நம்மை ராஜாக்களும் ஆசாரியர்களுமாக்கினார்’. கிறிஸ்துவுக்குள் நாம் மன்னிக்கப்படுகிறோம். கிருபை நமது கடந்த காலத்தை மன்னிக்கிறது; நிகழ்காலத்தைப் பெலப்படுத்துகிறது; எதிர்காலத்திற்கான நம்பிக்கையைக் கொடுக்கிறது. அதாவது, கிறிஸ்துவுக்குள் பாவத்தின் தண்டனையிலும் வல்ல மையிலுமிருந்து விடுவிக்கப்படுகிறோம்; மேலும் ஒரு நாளில் பாவத்தின் பிரசன்னத்திலிருந்தே விடுவிக்கப்படுவோம். இதுவே வேதாகமத்தின் கடைசிப் புத்தகமான வெளிப்படுத்துதலின் செய்தி.

மேலும் இது ஒரு அவசர செய்தியும்கூட; ஏனென்றால், ‘நித்திய சுவிசேஷத்துடன்’ வானத்தின்மத்தியில் ஒரு தூதன் பறந்ததாகப் பார்க்கிறோம். சுவிசேஷமா? கிறிஸ்துவின்மேலுள்ள விசுவாசத்தினால் இரட்சிப்பா? நமக்காக கிறிஸ்துவின் பாவநிவாரண மரணமா? நம்மால் அல்ல, கிறிஸ்து நமக்காகச் செய்திருப்பவற்றால் உண்டான நித்திய வாழ்வின் வாக்குறுதியா? இவை அனைத்தும் மூன்று தூதர்களுடைய செய்திகளின் ஆரம்பத்திலேயே உள்ளனவா? ஆம், நிச்சயமாக! எனவே, மனமுடைந்து துன்பத்தில் இருக்கிற நமக்கு அவை நம்பிக்கையும் வாக்குறுதியுமுள்ள கிருபைநிறைந்த செய்திகள்தாம், ஆச்சரிமில்லை.

`வெளிப்படுத்தலில், மிருகங்களையும் கடைசிக்கால முன்னறிவிப்புகளையும் பார்ப்பதற்கே எளிதில் வாய்ப்பிருந்தாலும், வெளிப்படுத்தலின் மறுக்கமுடியாத மிகமுக்கியச் செய்தியை அதில் எவ்வாறு பார்க்கலாம்? நமக்காக கிறிஸ்து தம்மையே பலியாகக் கொடுத்ததுதான் அந்த மிகமுக்கிய செய்தி.`