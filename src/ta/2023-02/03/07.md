---
title:  மேலும் படிக்க
date:   14/04/2023
---

அற்பமான, குறுகிய காலமுள்ள, பெரும்பாலும் சீர்கெட்ட, பாதிப்படைந்த, ஏமாற்ற மளிக்கிற நம் வாழ்க்கையையும், நம்மையும்விடபெரிதான ஒரு திட்டத்தில் நாம் அங்கம்வகிக்க வேண்டியதின் அவசியம்பற்றி புதன்கிழமை ஆராய்ந்த கருத்தை அதிகமாகத் தியானியுங்கள். இத்திட்டத்தில் அங்கம்வகிகக ஆசைப்படுவதில் அர்த்தம் இருப்பதாகவும் தெரிகிறது.

உடல் ரீதியாக, நாம் நம் மூளைகளுடன் சுற்றித்திரிகிற சிறுசிறு சதைப் பிண்டங்களால் ஆனவர்கள்; மூளையும்கூட இரண்டு பவுண்டு எடையுள்ளது; கரி அடிப்படையிலான கரிமப் பொருட்களால் ஆனது. இந்த சிறிய மாம்சத் துண்டங்கள் எவ்வகையில் தங்களைச் சுற்றியுள்ள முடிவேயில்லாத விஷயங்களுக்கு ஒப்பாக முடியும்? நம்மைச் சுற்றிலும் நம்மையும் தாண்டிய பல விஷயங்கள் இருக்கும்போது, நம்மைவிட பெரிதான நோக்கத்திற்காக வாழ்வதை விட்டுவிட்டு, நமக்காகமட்டுமே வாழ்வது, ஒரு பெரிய பட்டணத்தில் ஒரு தனிமைச் சிறையில் அடைப்பட்டு, சிறைச்சுவர்களின் அதிர்வுகளை வைத்து பட்டணத்தை உணருவது போன்றது. இயேசுவில் நமக்குக் கொடுக்கப்பட்டிருக்கும் நித்திய ஜீவனைப் பற்றிய வாக்குத்தத்தத்தை அறிவிப்பதைவிட நாம் வாழ்வதற்கான வேறு பெரிய, மகத்தான, அதிக மகிமையான, பல விளைவுகள் அடங்கிய விஷயம் ஏதாவது இருக்கமுடியுமா?
‘தங்கள் முகங்களில் வெளிச்சம்பெற்று, பரிசுத்த அபிஷேகத்தால் பிரகாசிக்கிற தேவனுடைய ஊழியர்கள், பரலோகத்திலிருந்து வருகிற செய்தியை அறிவிக்க ஒவ்வோர் இடமாக விரைவார்கள். பூமியெங்கும், ஆயிரக்கணக்கானோரின் குரல்களின் வாயிலாக, முன்னறிவிப்பு கொடுக்கப்படும். அற்புதங்கள் நிகழும்; வியாதியஸ்தர்கள் குணமடைவார்கள்; விசுவாசிகளை அடையாளங்களும் அற்புதங்களும் பின்தொடரும். சாத்தானும் பொய்யான அற்புதங்களால் கிரியைசெய்வான்; மனிதர்கள் காண்கிற வகையில் வானத்திலிருந்து அக்கினியைக் கொண்டுவருவான். வெளி 13:13. இவ்வாறு பூமியின் குடிகள் தங்கள் நிலைப்பாட்டை எடுக்கிற நிலைக்குக் கொண்டுவரப்படுவார்கள்.

**கலந்துரையாடக் கேள்விகள்**

`‘விசுவாசத்தினால் நீதிமான்களாக்கப்படுகிறோம் என்கிற செய்தி மூன்றாம் தூதனின் செய்தியா என்று விசாரித்து பலர் எனக்கு கடிதம் எழுதியுள்ளனர்; அதற்கு நான், ‘அது மெய்யாகவே மூன்றாம் தூதனின் செய்தி’ என்று பதிலளித்தேன்’’ என்கிறார் எலன் ஒய்ட். விசுவாசத்தினால் நீதிமான்களாக்கப்படுவதற்கும் மூன்று தூதர்களின் செய்திகளுக்கும் இடையேயுள்ள தொடர்பு என்ன?`

`‘நித்திய சுவிசேஷம்’ எனும் சொற்றொடர்பற்றித் தியானியுங்கள். சுவிசேஷம்பற்றி நித்தியமான விஷயம் என்ன?`

`உலகத்தின் பல்வேறு நாடுகளில் செவந்த்-டே அட்வென்டிஸ்டுகள் இருக்கிறார்கள் என்பது எதைக் காட்டுகிறது? இதுவரை தேவன் நம் முயற்சிகளை ஆசீர்வதித்திருப்பதுபற்றி அது என்ன காட்டுகிறது? அதேசமயம், உங்களுடைய உள்ளூர்த் திருச்சபை, ஏன் உங்களுடைய ஓய்வுநாள் பள்ளிக்கூடம், அந்த ‘வேலையைச் செய்து முடிப்பதில்’ எவ்வாறு பெரிய பங்காற்ற முடியும்?`