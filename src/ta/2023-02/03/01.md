---
title:  நித்திய சுவிசேஷம்
date:   08/04/2023
---

### இவ்வார ஆராய்ச்சிக்கு
வெளி 14:6-12; 1கொரி 15:1-4; ரோமர் 3:24-26; 1பேதுரு 1:18-20; மத் 28:19, 20; அப் 1:8.

> <p>மனன வசனம்</p>
> பின்பு, வேறொரு தூதன் வானத்தின் மத்தியிலே பறக்கக்கண்டேன்; அவன் பூமியில் வாசம்பண்ணுகிற சகல ஜாதிகளுக்கும், கோத்திரத்தாருக்கும், பாஷைக்காரருக்கும், ஜனக்கூட்டத்தாருக்கும் அறிவிக்கத்தக்கதாக நித்திய சுவிசேஷத்தை உடையவனாயிருந்(தான்). வெளி 14:6.

பண்டைய இஸ்ரவேலில், சுற்றியிருந்த புறஜாதியார் பல தெய்வ வழிபாடு உள்ளவர்களாக இருந்தார்கள்; மரத்தாலும் கல்லாலும் செய்யப்பட்ட பல்வேறு கடவுள்களை வழிபட்டார்கள்; ஆனால்இஸ்ரவேலின் தெளிவான, ஆற்றல்மிக்க விசுவாச அறிக்கையை உபாகமம் 6:4 இல் காணலாம்: ‘இஸ்ரவேலே, கேள்: நம்முடைய தேவனாகிய கர்த்தர் ஒருவரே கர்த்தர்’.

ஷெமா என்றால், ‘கேள்’ என்பதற்கான எபிரெய வார்த்தையின் அடிப்படையில் அமைந்த ஒரு ஜெபம். நூற்றாண்டுகள் நெடுகிலும், ஷெமா ஜெபத்தைச் சொல்வது, யூதர்களை ஒரு மக்களாக ஒருங்கிணைத்த ஆவிக்குரிய தரிசனத்தை நினைவூட்டியது; மெய்யான ஒரே தேவனைத் தொழுகிறவர்கள் என்கிற அவர்களு டைய பிரத்தியேக அடையாளத்தைப் பராமரிக்கிற மனவுறுதியைப் பெலப்படுத்தியது.

வெளி 14 இன் மூன்று தூதர்களுடைய செய்திகள்தாம் செவந்த்-டே அட்வென்ட்டிஸ்டுகளின் ஷெமா ஆகும். அவைதாம் நம் அடையாளத்தைக் காட்டுகிற விசுவாச அறிக்கை. நாம் யார் என்பதை வரையறுக்கின்றன; உலகிற்கான நமது ஊழியப்பணியை விவரிக்கின்றன. நமது தனித்துவ தீர்க்கதரிசன அடையாளத்தை வெளி 14:6-12 இல் பார்க்கலாம்; அதிலிருந்துதான் உலகிற்கு சுவிசேஷத்தை அறிவிப்பதற்கான ஆர்வத்தைப் பெறுகிறோம்.

இவ்வாரப் பாடத்தில், வெளி 14:6-12 பற்றி விரிவாக ஆராய்வோம்; தேவன் நம் இதயங்களில் பேசும்போது, கிருபையின் கண்களால் ஆராய்வோம்.

_2023, ஏப்ரல் 15 வகுப்புக்காகப் படிக்கவேண்டிய பாடம்_