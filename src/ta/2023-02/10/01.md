---
title:  சாத்தானின் இறுதி வஞ்சகங்கள்
date:   27/05/2023
---

### இவ்வார ஆராய்ச்சிக்கு
வெளி 12:9; 16:13, 14; 1தெச 4:16, 17; எசே 8:16; 20:1-20; வெளி 18:4, 5.

> <p>மனன வசனம்</p>
> உம்முடைய சத்தியத்தினாலே அவர்களைப் பரிசுத்தமாக்கும். உம்முடைய வசனமே சத்தியம். யோவான் 17:17.

சிகாகோவில் செப்டம்பர் மாதத்தில் அது ஒரு அழகான காலைநேரம். மிசிகன் ஏரியின் மீது சூரியன் உதயமாகிவிட்டது; கென்னடி-ஐசனோவர் விரைவுச் சாலைகளில் போக்குவரத்து நெரிசல் உச்சக்கட்டத்தை நெருங்கியிருந்தது; குழந்தைகள் பள்ளிக்குச் சென்றுகொண்டிருந்தார்கள்; அந்தச் சமயத்தில் சிகாகோவாசிகளின் இதயங்களில் அச்சத்தை ஏற்படுத்திய ஒரு பயங்கர சம்பவம் அரங்கேறிக் கொண்டிருந்தது. டைலனால் மாத்திரைகளை எடுத்துக்கொண்டவர்கள் பயங்கர நோய்வாய்ப்பட்டார்கள்; சிலர் ஒரு மணி நேரத்தில் மரித்தார்கள். சோதனையிட்டபோது, ஒவ்வொரு மாத்திரையிலும் பொட்டாசியம் சயனைடு என்கிற கொடிய விஷம் கலந்திருப்பது நிரூபிக்கப்பட்டது. மனநிலை சரியில்லாத யாரோ ஒருவர் மருந்து கலவையை மாற்றியிருக்கிறார். இதை யார் செய்தார்கள் என்று இன்றுவரை தெரியவில்லை.

‘பூமியின் குடிகள்’ ‘பாபிலோனின் மது’ எனும் கொடிய விஷத்தைக் குடிப்பார்கள் என்று வெளிப்படுத்தல் நம்மை எச்சரிக்கிறது. பொய்க்கோட்பாடுகளே அந்த விஷங்கள்; அவை அழிவுக்குமட்டுமே வழிநடத்தும். ஆனாலும், இந்த ஆவிக்குரிய விஷத்திற்கு எதிரான தடுப்பு மருந்து இல்லாமல் இல்லை: மூன்று தூதர்களின் செய்திகள்தாம் அந்த மருந்து.

இந்த வாரப் பாடத்தில், பாபிலோனின் வஞ்சகங்களை மட்டுமல்ல, அவற்றிலிருந்தும் அவற்றால் நேரிடக்கூடிய மரணத்திலிருந்தும் நம்மைக் காப்பாற்றும் இயேசுவின் திட்டத்தையும் பார்ப்போம்.

_2023 ஜூன் 3 வகுப்புக்காகப் படிக்கவேண்டிய பாடம்_