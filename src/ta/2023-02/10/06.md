---
title:  கீழ்ப்படிதலுக்கான கிருபை
date:   01/06/2023
---

பாபிலோன் எனும் ஸ்திரீ தன் பொய்யான கோட்பாடுகளால் உலகத்தை மயக்கினாள். ‘பாபிலோனின் மது’பற்றிப் பேசுகையில், எலன் ஒய்ட் தெளிவாக இந்தக் கருத்தைக் கூறுகிறார்: ‘‘அந்த மது என்ன? அவளுடைய பொய்க்கோட்பாடுகள். அவள் நான்காவது கட்டளையின் ஓய்வுநாளுக்குப்பதிலாக ஒரு பொய்யான ஓய்வுநாளை உலகுக்குக் கொடுத்திருக்கிறாள், மேலும் ‘ஆத்துமா இயல்பிலேயே அழிவில்லாதது என்று ஏதேனில் சாத்தான் முதன்முதலாகச் சொன்ன அதே பொய்யை மீண்டும் கூறுகிறாள்’. இந்தத் தவறான போதனைகள் லட்சக்கணக்கானவர்களை வஞ்சித்துவிட்டன. இன்னும் தவறான கொள்கையில் மூழ்கியிருக்கிற தம் மக்களுக்கு ஓர் இறுதியான கடைசிக்கால அழைப்பைக் கொடுக்கிறார்.

`வீழ்ச்சியடைந்த மத அமைப்புகளில் இன்னும் இருக்கிற திரளான மக்களுக்கு தேவன் கொடுக்கிற அழைப்பு என்ன? வெளி 18:4, 5.`

வேதாகமப் போதனைகளில் சமரசம்செய்திருக்கிற மத அமைப்புகளில் தேவ மக்கள் பலர் இருக்கிறார்கள். வேதாகமத்தின் உண்மைகளை அவர்கள் புரிந்து கொள்ளவில்லை. ‘என் ஜனங்களே, நீங்கள் அவளுடைய பாவங்களுக்கு உடன்படாமலும், அவளுக்கு நேரிடும் வாதைகளில் அகப்படாமலும் இருக்கும்படிக்கு அவளைவிட்டு வெளியே வாருங்கள்’ என்று அழைக்கிறார். வெளி 18:4.

`1யோவான் 3:4ஐ, ரோமர் 14:23 உடன் ஒப்பிடவும். பாவத்தை வேதாகமம் எவ்வாறு வரையறுக்கிறது? இந்த வேதாகமப் பகுதிகள் எவ்வாறு ஒத்துப்போகின்றன?`

பாவம் என்பது தேவனுடைய பிரமாணத்தை மீறுவது ஆகும். யாராக இருந்தாலும் பிரமாணத்திற்குக் கீழ்ப்படிவதற்கான ஒரே வழி ஜீவனுள்ள கிறிஸ்துவின் வல்லமையில் விசுவாசம் வைப்பதுமட்டுமே. நாம் பலவீனமுள்ள மனிதர்கள். விசுவாசத்தினால் நாம் கிறிஸ்துவை ஏற்றுக்கொள்ளும்போது, அவருடைய கிருபை நமது கடந்த காலப் பாவங்களை நிவிர்த்தியாக்கி, தற்கால வாழ்வுக்கு நம்மைப் பெலப்படுத்துகிறது. அவர் நம்மைக் ‘கீழ்ப்படியப்பண்ணும்பொருட்டு’, நமக்குக் ‘கிருபையையும் அப்போஸ்தல ஊழியத்தையும் அருளிச்செய்திருக்கிறார்’ ரோமர் 1:5. தேவனுடைய பிரமாணத்தை மதிக்காத சபைகளில் உள்ள தமது மக்கள் விசுவாசத்தோடு வெளியேற வேண்டும் என்பதே தேவ அழைப்பு.

ஓய்வுநாளைக் கடைப்பிடிக்கிற சபைகளில் உள்ள அட்வென்டிஸ்டுகளுக்கு அவருடைய அழைப்பு இதுதான்: கீழ்ப்படிவதற்காக எடுக்கிற அனைத்து மனித முயற்சிகளையும், சுயத்தை மையப்படுத்துகிற முயற்சிகளையும் கைவிட்டு, பாவத்தின் ஆக்கினையிலிருந்தும் அடிமைத்தனத்திலிருந்தும் நம்மை விடுவிக்கிற கிறிஸ்துவின் கிருபையில் விசுவாசம் வைத்து, பக்தியான வாழ்க்கை வாழ வேண்டும் என்பதே.

`இஸ்ரவேலர் நியாயப்பிரமாணத்திற்கு உண்மையாக இருந்திருந்தால், அது உலகத்திற்கு ஆற்றல்மிக்க சாட்சியாக இருந்திருக்கும்; அதைப் போலவே, நாம் உண்மையுள்ளவர்களாக வாழ்வதும்கூட ஆற்றல்மிக்க சாட்சியாக விளங்கி, மக்கள் பாபிலோனைவிட்டு வெளியேற உதவக்கூடும். உபாகமம் 4:6.`