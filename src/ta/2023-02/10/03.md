---
title:  அழியாமைபற்றிய பழைய பொய்
date:   29/05/2023
---

`வெளி 16:13, 14; வெளி 18:2, 23இல் ஆவிமார்க்கம் குறித்த என்ன குறிப்புகளைக் காணமுடிகிறது?`

பேய்களுடைய குடியிருப்பு, அசுத்த ஆவிகளுடைய காவல்வீடு, சூனியம் போன்ற வார்த்தைகள் அனைத்தும் பிசாசின் செயல்பாட்டைக் குறிக்கின்றன. கடைசி நாட்களின் இரண்டு பெரிய வஞ்சகங்களில் ஒன்று ‘ஆத்துமா அழியாது’ என்கிற கோட்பாடாக இருக்கும் என்று எச்சரிக்கப்பட்டுள்ளதில் எந்த ஆச்சரியமில்லை.

அந்தக் கருத்து இன்று எங்கும் உள்ளது. கிறிஸ்தவ உலகிலும்கூட ‘ஆத்துமா அழியாது’ என்கிற கருத்து முக்கிய கிறிஸ்தவக் கோட்பாடாக உள்ளது. மரித்ததும் இரட்சிக்கப்பட்டவர்கள் பரலோகத்திற்குச் செல்வதாகவும், இரட்சிக்கப் படாதவர்கள் நரகத்திற்குச் செல்வதாகவும் பல கிறிஸ்தவர்கள் நம்புகிறார்கள். உதாரணமாக, மிகச்சிறந்த சுவிசேஷகரான பில்லி கிரஹாம் இறந்தபிறகு, “பில்லி கிரஹாம் இப்போது பரலோகத்தில், இயேசுவின் அன்பான கரங்களில் பாதுகாப்பாக இருக்கிறார்" என்று மக்கள் பேசுவதை எத்தனை முறை கேள்விப் பட்டிருக்கிறோம்? இது போன்ற கருத்தை பிரசங்க மேடைகளிலும், வகுப்பறைகளிலும், இறுதிச் சடங்குகளிலும் பேசுகிறார்கள்.

`மரணத்திற்குப் பிறகான வாழ்க்கைகுறித்து தேவன் தம் மக்களுக்கு என்ன தெளிவான அறிவுறுத்தலைக் கொடுத்தார்? நமக்கு எங்கே நம்பிக்கை இருக்கிறது? பிர 9:5; யோபு 19:25-27; 1தெச 4:16, 17; வெளி 14:13.`

பாபிலோனின் வஞ்சகத் தூண்களில் ஒன்று மரணத்தைப் பற்றிய தவறான புரிதல் ஆகும்; இது ‘ஆத்துமா அழியாது’ என்கிற கருத்தை மையமாகக் கொண்டது. இ றந்தவ ர்க ள் ஏதோ ஒ ரு வடிவி ல் வாழ் வதாக வு ம், நம்முடன் அ வ ர்க ள் தொடர்புகொள்ள முடியும் என்றும் நீங்கள் நம்பினால், சாத்தானின் எண்ணற்ற வஞ்சகங்களிலிருந்து உங்களுக்கு என்னதான் பாதுகாப்பு இருக்கிறது? இறந்துபோன உங்கள் தாயார் என்றோ, பிள்ளை என்றோ, உங்களுக்குப் பிரியமானவர் என்றோ ஒருவர் திடீரென்று தோன்றி உங்களிடம் பேசினால், உங்கள் புலன்கள் உங்களை ஏமாற்றுவது எவ்வளவு எளிது? இது கடந்த காலத்தில் நடந்திருக்கிறது; இப்போது நடக்கிறது; இறுதி நாட்கள் நெருங்கிவருகிற நிலையில் நிச்சயம் இது மீண்டும் நடக்கும். மரணம் என்பது இயேசுவின் இரண்டாம் வருகைவரை இருக்கிற ஒரு தூக்கம் என்கிற வேதாகம போதனையைப் பற்றிக்கொள்வதுமட்டுமே நம் ஒரே பாதுகாப்பு.

`இன்று உங்கள் கலாச்சாரத்தில் நவீன ஆவிக்குரிய மார்க்கம் எவ்விதங்களில் எல்லாம் காணப்படுகின்றது? தேவனுடைய வார்த்தையை உறுதியாகப் பற்றிக்கொள்வதே ஏன் நமக்கு ஒரே பாதுகாப்பு?`