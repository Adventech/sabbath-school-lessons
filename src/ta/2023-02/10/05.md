---
title:  உண்மையாக வாழ்வதற்கான அழைப்பு
date:   31/05/2023
---

வெளிப்படுத்தல் 14 இல் இரண்டாம் தூதனின் செய்தி ‘பாபிலோன் மகா நகரம் விழுந்தது! விழுந்தது!’ என்பதே. வெளிப்படுத்தல் 17 இல், ஆவிக்குரிய பாபிலோனாகிய பெண் இரத்தாம்பரமும் சிவப்புமான உடையணிந்து, சிவப்பு நிறமுள்ள மிருகத்தின்மேல் உட்கார்ந்து, தனது மது கோப்பையை அனைவருக்கும் கொடுத்து, பொய்யால் உலகத்தை நிரப்பினாள். சபையும் அரசும் ஒன்றிணைந்தன. வஞ்சிக்கும்படி பிசாசுகள் அற்புதங்களைச் செய்கின்றன. உலகம் இறுதிகட்ட போராட்டத்தில் இறங்குகிறது.

அதே நேரத்தில், தேவனுடைய மக்கள் நிந்தைக்கும் கேலிக்கும் ஒடுக்குதலுக்கும் உபத்திரவத்திற்கும் ஆளாகிறார்கள்; ஆனால் கிறிஸ்துவாலும் ஆவியின் வல்லமையாலும் அவர்கள் தங்கள் அர்ப்பணிப்பில் உறுதியாக இருக்கிறார் கள். நரகத்தின் சகல வல்லமைகளாலும் கிறிஸ்துவின் மீதுள்ள மெய்ப்பற்றை அசைக்க முடியாது. அவரே அவர்களுக்கு ‘அடைக்கலமும் பெலனும், ஆபத்துக் காலத்தில் அநுகூலமான துணையுமானவர்’. சங்கீதம் 46:1.

தமது வார்த்தைக்கு உண்மையுள்ளவர்களாக வாழ்கிற ஒருகூட்ட மக்களை தேவன் கடைசிக் காலத்திலும் அழைக்கிறார். ‘உம்முடைய சத்தியத்தினாலே அவர்களைப் பரிசுத்தமாக்கும்; உம்முடைய வசனமே சத்தியம்’ என்று இயேசு ஜெபித்தார். யோவான் 17:17. மனிதனின் கருத்தோ பாரம்பரியமோ அல்ல, பூமியின் வரலாற்றின் இந்த முக்கியமான நேரத்தில் நம்மை வழிநடத்துவது தேவவார்த்தை யின் சத்தியம்தான்.

டாக்டர் எட்வர்ட் டி. ஹிஸ்காக்ஸ் 1893 ஆம் ஆண்டில் நூற்றுக்கணக்கான பாப்டிஸ்ட் ஊழியர்களைக் கொண்ட குழுவில் உரையாற்றினார்; அப்போது கிறிஸ்தவச் சபைக்குள் ஞாயிறு ஆசரிப்பு எப்படி வந்தது என்பதை விளக்கியபோது, அனைவரும் திகைப்புக்குள்ளானார்.

‘அஞ்ஞான மார்க் கத்தின் முத்திரையுடன் சூரிய க் கடவு ளின் பெ யர் சூட்டப்பட்ட ஞாயிறு ஆசரிப்பு, பின்னர் போப்பிய தேவதுரோகத்தால் ஏற்றுக் கொள்ளப்பட்டு, அங்கீகரிக்கப்பட்டு, புரட்டஸ்டன்ட் மார்க்கத்தின் ஒரு பரிசுத்த மரபாக அங்கீகரிக்கப்பட்டது எவ்வளவு பரிதாபம்’ என்றார்.

`எசேக்கியேல் 20:1-20 செய்தியின் சாராம்சம் என்ன? உண்மையோடு வாழ்வதற்கான இந்த அழைப்பில் ஓய்வுநாள் எவ்வாறு பொருந்துகிறது?`

இஸ்ரவேலர் அஞ்ஞானப் பழக்கங்களை உதறிவிட்டு, தங்கள் பொய்யான தேவர்களுக்குப் பதிலாக சிருஷ்டிகரைத் தொழுமாறு எசேக்கியேல் 20 அழைக்கிறது. மூன்று தூதர்களுடைய செய்திகளிலும் ‘பாபிலோன் விழுந்தது’ என்பதால் ‘சிருஷ்டிகரைத் தொழுதுகொள்ளுங்கள்’ என்று தேவன் அழைக்கிறார்.

`எசேக் 20:1-20இல் நமக்கு என்ன படிப்பினைகள் உள்ளன? 1கொரி 10:11.