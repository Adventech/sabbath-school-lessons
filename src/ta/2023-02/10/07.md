---
title:  மேலும் படிக்க
date:   02/06/2023
---

‘வெளிப்படுத்தல் புத்தகத்தில் சொல்கிற 'மகா பாபிலோன்' என்பது ஒன்றிணைந்த தேவ துரோக மார்க்கங்களைச் சுட்டிக்காட்டுகிறது. ‘‘போப்புமார்க்கம், தேவதுரோக புரட்டஸ்டன்ட் மார்க்கம், ஆவிமார்க்கம் ஆகிய மூன்று மார்க்கங்களின் ஐக்கியத்தைத்தான் ‘மகா பாபிலோன்’ என்கிற பெயரால் வேதாகமம் சுட்டிக்காட்டுகிறது. ‘பாபிலோன்’ என்கிற வார்த்தையானது அமைப்புகளையும் அவற்றின் தலைவர்களையும் குறிக்கிறது, அவற்றின் உறுப்பினர்களை அதிகம் குறிப்பதில்லை. அவற்றின் உறுப்பினர்கள் ‘திரளான தண்ணீர்கள்’ என்று குறிப்பிடப்படுகின்றனர். வெளிப்படுத்தல் 17:1, 15.’

‘ஆத்துமா அழிவில்லாதது, ஞாயிறு ஆசரிப்பு பரிசுத்தமானது என்கிற இரண்டு பெரிய பொய்கள்மூலம், சாத்தான் மக்களை தனது வஞ்சகத்திற்குள் கொண்டுவருவான். முந்தினது ஆவிமார்க்கத்திற்கு அடித்தளத்தை அமைக்கிற அதே வேளையில், பிந்தையது ரோமுடன் அனுதாபப் பிணைப்பை உருவாக்குகிறது.’

ஆத்துமா அழியாது என்கிற கோட்பாட்டில் பாபிலோனியர்கள் வலுவான நம்பிக்கை கொண்டிருந்தனர். மரித்ததும் ஆத்துமாவானது ஆவி உலகில் நுழைந்ததாக நம்பினார்கள். இந்தக் கருத்து வேதாகமப் போதனைகளுக்கு முரணானது. ஆத்துமா அழியாது என்கிற பொய்யான கருத்தின் தோற்றத்தை யூத கலைக்களஞ்சியம் தெளிவாக அடையாளம் காட்டுகிறது.

‘சரீரம் மரித்தபிறகும் ஆத்துமா தொடர்ந்து வாழ்கிறது என்கிற நம்பிக்கை பரிசுத்த வேதாகமத்தில் எங்கும் வெளிப்படையாகக் கற்பிக்கப்படவில்லை. ஆத்துமா அழியாது என்கிற நம்பிக்கை யூதர்களுக்கு கிரேக்க சிந்தனையுடன் ஏற்பட்ட தொடர்பால் உண்டானது; குறிப்பாக, பிளாட்டோவின் தத்துவம்தாம் அதற்கு மூலக்காரணம்; அவர் பாபிலோனிய-எகிப்தியக் கருத்துகள் கலந்த ஆர்ஃபிக்-எலியூசினிய மர்மங்கள்மூலம் அந்தக் கருத்தை ஏற்றுக் கொண்டார்’.

**கலந்துரையாடக் கேள்விகள்**

`மரணம்பற்றிய உண்மையைப் புரிந்துகொள்வது ஏன் மிகவும் முக்கியமானது? அது எதிலிருந்து நம்மைப் பாதுகாக்கிறது? அது ஏன் மிகவும் ஆறுதலாக இருக்கிறது?`

`பிசாசின் சில வஞ்சகங்கள் வெளிப்படையானவை, மற்றவை மிகவும் நுட்பமானவை. இரண்டாலும் நாம் ஏமாறாமல் இருப்பது எப்படி?`

`தேவனுடைய சித்தத்தைச் செய்வதாக எண்ணிக்கொண்டு, தீமை செய்பவர்களைப் பற்றிய வேதாகமச் சம்பவங்களைப் பேசுங்கள். இதற்கு என்ன விளக்கமளிக்கலாம்? இந்த விளக்கத்தில் தேவனுடைய கற்பனை என்ன பங்கு வகிக்க வேண்டும்?`