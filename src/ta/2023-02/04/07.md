---
title:  மேலும் படிக்க
date:   21/04/2023
---

எபி 7:25 ல் பவுல், இயேசுவை நம் பிரதான ஆசாரியர் என்று குறிப்பிட்டு, ‘தமது மூலமாய் தேவனிடத்தில் சேரு கிறவர்களை முற்றுமுடிய இரட்சிக்க வல்லவராயிருக்கிறார்’ என்று சொல்கிறார். ‘முற்றுமுடிய’ என்பதற்கான கிரேக்க வார்த்தைக்கு ‘முழுமை, நிறைவு, மொத்தம்’ என்று அர்த்தம். இயேசுதாம் நம்மை இரட்சிக்கிறவர்; நம் வேலை அவரிடம் நம்மை அர்ப்பணிப்பதும், அவரது வெற்றியை சொந்தம்பாராட்டுவதுமே. நம் நம்பிக்கை அவர்மேல் இருக்க வேண்டும், நம்மேல் அல்ல. 

வெளிப்படுத்தலில் வரும் ‘தேவனுக்குப் பயந்து' எனும் வார்த்தைகளுக்கு, தேவனை தங்கள் மகத்துவமும் மகிமையுமுள்ள தேவனாகத் தெரிந்துகொள்ள மனுக்குலத்திற்கு தேவன் கொடுக்கிற இறுதி அழைப்பு என்று சொல்லலாம். தம்மையும் மனித இனத்திற்கானதம் திட்டத்தையும் எதிர்க்கிற தீய வல்லமைகளின்மேல் அவர் வெற்றிபெறுவார். வெளி 14:9-11. இந்தப் பயமானது நடுக்கம், பதற்றம்மூலம் வெளிப்படுகிற ஒன்று இல்லை; வெளி 6:14-17. மாறாக, மகிழ்ச்சியோடும் அன்போடும் தேவனுடைய பிரமாணத்திற்குக் கீழ்ப்படிவதிலும், அவரை பிரத்தியேகமாகத் தொழுவதிலும் வெளிப்படுகிறது. அத்தகைய பக்திக்கும் மெய்ப்பற்றுக்கும் தகுதியானதாக வேறு எந்த வல்லமையையும் நாம் அங்கீகரிக்கக் கூடாது. உண்மையில், வேறு எதையும் அங்கீகரிக்கவும் முடியாது; ஏனென்றால், சர்வலோகப் போராட்டத்தில் கண்ணுக்கு எட்டிய தூரம்வரை வெளிப்படுகிற செயல்கள் எல்லாம், அழிவுக்குநியமிக்கப்பட்ட பிசாசினுடைய வல்லமைகளின் செயல்களாகவே தெரிகின்றன வெளி 16:13, 14; 17:14; 20:11-15. ஆகவே, கர்த்தருக்குப் பயப்படுதல் என்பது சர்வலோகப் போராட்டத்தில் தேவனோடுள்ள நித்திய ஐக்கியத்தில் மகிழ்ச்சியால் நிறைந்து, அவரது மகிமையான பிரசன்னத்திற்கு முன் நிற்க, தேவனுடைய பக்கத்தில் சேரத் தீர்மானிக்க ஒரு தெய்வீக அழைப்பு. வெளி 21:3-5. 

**கலந்துரையாடக் கேள்விகள்**

`முழுப் பிரபஞ்சத்தையும் உருவாக்கி, பராமரித்துவருகிற தேவனுடைய நம்பமுடியாத வல்லமையைப் பற்றிச் சிந்தியுங்கள். பிரபஞ்சத்தையே நம்மால் முழுவதும் புரிந்துகொள்ள முடியாதபோது, அதைச் சிருஷ்டித்தவரைப் புரிந்துகொள்ளமுடியுமா? நம்மைவிட அவர் எவ்வளவு பெரியவராக, மேலானவராக, வல்லமையுள்ளவராக இருக்கிறார்! இந்தத் தேவன் ஒருநாள் நம்மை நியாயந்தீர்ப்பார்? ‘தேவனுக்குப் பயப்படுதல்’ பற்றியும், அதன் அர்த்தம்பற்றியும் புரிந்துகொள்ள இந்த உண்மைகள் எவ்வாறு உதவுகின்றன?`

`பரிசுத்தம், மேற்கொள்ளுதல், வெற்றி ஆகிய வேதாகமக் கருத்துகளை விவாதிக்கும்போது கிரியைத்துவத்தை எவ்வாறு தவிர்க்கலாம்? இங்கே நாம் ஜெயித்தாலும் அல்லது தோற்றாலும் சிலுவையில் கிறிஸ்து நமக்காகப் பெற்ற வெற்றிமட்டுமே நம் நம்பிக்கையின் அடித்தளமாக இருப்பதை ஏன் எப்போதுமே புரிந் திருக்க வேண்டும்?`

`பாவத்தின் மேலான வெற்றிகுறித்த அனைத்து வாக்குறுதிகளுக்கும் மத்தியிலும்கூட, இயேசுதாமே நமக்கு முன்மாதிரியாக வாழ்ந்துகாட்டின, நாம் சொந்தமாக்கும்படி வாக்குரைத்த நீதியின் தரத்திற்கேற்ப வாழமுடியாமல், ஏன் அடிக்கடி தோற்கிறோம்? தேவன் வாக்களித்துள்ள கிரியையை நமக்குள்ளாக அவர் செய்ய அனுமதிக்காதபடிக்கு என்ன தவறுகளைச் செய்கிறோம்?` 