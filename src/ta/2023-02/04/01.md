---
title:  தேவனுக்குப் பயந்து, அவரை மகிமைப்படுத்துங்கள்
date:   15/04/2023
---

### இவ்வார ஆராய்ச்சிக்கு
வெளி 14; ஆதி 22:12; பிரசங்கி 12:13, 14; கொலோ 3:1, 2; எபிரெயர் 12:1, 2; 1கொரி 3:16, 17

> <p>மனன வசனம்</p>
> தேவனுடைய கற்பனைகளையும் இயேசுவின் மேலுள்ள விசுவாசத்தையும் காத்துக்கொள்ளுகிறவர்களாகிய பரிசுத்தவான்களுடைய பொறுமை இதிலே விளங்கும் வெளி 14:12. 

டேனிஷ் எழுத்தாளரான சோரென் கியர்ககாட் முடிவுகாலம்பற்றி ஓர் உவமையைச் சொன்னார். ஒரு பெரிய நாடக அரங்கில் மேடைக்குப் பின்புறம் தீப் பிடித்தது. பார்வையாளர்களை எச்சரிக்கும்படி அந்த நாடகத்தின் கோமாளி நடிகர் மேடைக்கு வந்தார்; ‘வெளியேறுங்கள்; உள்ளே தீப்பிடித்துவிட்டது!’ என்று சொன்னார். அது அந்த நாடகத்தில் ஒரு நகைச்சுவைக் காட்சி என நினைத்த பார்வையாளர்கள் கைதட்டிச் சிரித்தார்கள். ‘வெளியேறுங்கள்! வெளியேறுங்கள்!’ என்று மீண்டும்மீண்டும் எச்சரித்தார். எவ்வளவுக்கு அதிகமாக எச்சரித்தாரோ, அவ்வளவுக்கு அதிகமாக கைதட்டிச் சிரித்தார்கள். ‘‘உலகத்தின் முடிவில் இப்படித்தான் நடக்கும். உலகம் முடிய வாய்ப்பில்லை; அப்படிச் சொல்வது ஒரு நகைச்சுவைப் பேச்சென நினைப்பார்கள்’’ என்று கியர்ககாட் சொன்னார்; 

உலகத்தின் முடிவும் அதற்கு வழிவகுக்கும் நிகழ்வுகளும் நகைச்சுவை இல்லை. ஜலப்பிரளயத்திற்குப் பிறகு இப்போது உலகம் மிகமோசமான நெருக்கடியைச் சந்தித்துவருகிறது. உண்மையில், பேதுருவும்கூட உலகத்தின் முடிவுக்கு அடையாளமாக ஜலப்பிரளயத்தைப் பயன்படுத்துகிறார்; முன்பு உலகம் தண்ணீரால் அழிந்தது போல், முடிவு காலத்தில், ’வானங்கள் மடமட என்று அகன்று போம், பூதங்கள் வெந்து உருகிப்போம், பூமியும் அதிலுள்ள கிரியைகளும் எரிந்து அழிந்துபோம்’ என்று எச்சரிக்கிறார். 2பேதுரு 3:10. சம்பவிக்கப்போவது குறித்து எச்சரிக்கப்பட்டிருப்பதால், நாமும் அதற்கு தயாராக இருக்க வேண்டும். 

_2023, ஏப்ரல் 22 வகுப்புக்காகப் படிக்கவேண்டிய பாடம்30_