---
title:  நியாயத்தீர்ப்பின் நற்செய்தி
date:   22/04/2023
---

### இவ்வார ஆராய்ச்சிக்கு
வெளி 14:7; சங்கீதம் 51:1-4; வெளி 20:12; தானி 7:9, 14, 26; வெளி 4:2-4; வெளி 5:1-12.

> <p>மனன வசனம்</p>
> மிகுந்த சத்தமிட்டு: தேவனுக்குப் பயந்து, அவரை மகிமைப்படுத்துங்கள்; அவர் நியாயவிசாரணைக்கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்களென்று கூறினான். வெளி 14:7.

வேதாகமம் மிகவும் தெளிவாகச் சொல்லுகிற ஒரு விஷயம் இருக்குமென்றால், அது தேவன் நியாயத்தீர்ப்பின் தேவன்; இப்போது இங்கு காண்பதற்கு கடினமாக இருக்கிற நியாயத்தை சீக்கிரமோ பிறகோ, அவர் வழங்கப்போகிறார், அந்தத் தேவன் தாமே, ‘சர்வலோக நியாயாதிபதி’ என்பதே. ஆதி 18:25; சங் 58:11; 94:2; 98:9. அல்லது, பவுல் எழுதியதுபோல்: ‘நம்மில் ஒவ்வொருவனும் தன்னைக் குறித்து தேவனுக்குக் கணக்கொப்புவிப்பான்’ ரோமர் 14:12. கேட்கவே திகிலாக இருக்கிறதல்லவா? ‘ஒவ்வொரு கிரியையையும், அந்தரங்கமான ஒவ்வொரு காரியத்தையும் நன்மையானாலும் தீமையானாலும்’ நியாயத்திலே கொண்டு வருகிற தேவனுக்குமுன்பாக, நம்முடைய ஆழமான விஷயங்களையும் அறிந்திருக்கிற தேவனுக்குமுன்பாக நம்மைப் பற்றி நாம் கணக்கு ஒப்புவிக்க வேண்டுமா? பிரசங்கி 12:14. ஆனாலும், கடைசியில் நியாயத்தீர்ப்பானது தேவனுடைய நன்மையையும் கிருபையையும் வெளிப்படுத்துகிறது; மேலும் அவர் இரட்சிக்கப்பட்ட வர்களையும் இரட்சிப்பை இழந்தவர்களையும் கையாளுகிற விதத்தில் நியாயமாகவும் இரக்கமாகவும் இருப்பதை வெளிப்படுத்துகிறது. இந்த வாரம் பிரபஞ்சத்தில் நடைபெறுகிற மாபெரும் போராட்டத்தின் பின்னணியில் நியாயத்தீர்ப்பின் ஆழமான அர்த்தங்களை ஆராய்வோம்; மேலும் தவிர்க்கமுடியாத ‘இனிவரும் நியாயத்தீர்ப்பை’ தேவனுடைய மெய்விசுவாசிகளே எதிர்கொள்ளும்போது என்ன நடக்கிறது என்பதைப்பற்றி குறிப்பாக ஆராய்வோம். அப் 24:25.

_2023, ஏப்ரல் 29 வகுப்புக்காகப் படிக்கவேண்டிய பாடம்_