---
title:  மேலும் படிக்க
date:   28/04/2023
---

நியாயத்தீர்ப்பின் சமயத்திலும், உலகத்தின் முடிவிலும் தேவ ஜனங்களுடைய நிலை பற்றி தீர்க்கதரிசன ஆவி கொடுக்கிற உள்ளார்ந்த கருத்தைக் கவனியுங்கள்.

‘‘தேவனுடைய இரக்கத்தில்தான் அவர்களுடைய ஒரே நம்பிக்கை உள்ளது; ஜெபம் மட்டுமே அவர்களின் ஒரே பாதுகாப்பு. தூதனானவருக்கு முன்பாக யோசுவா மன்றாடியது போல, மீதமான திருச்சபையும் நொறுங்குண்ட இருதயத்தோடும், ஊக்கமான விசுவாசத்தோடும் தாங்கள் மன்னிக்கப்படவும், தங்கள் வழக்கறிஞரான இயேசுவின்மூலம் விடுதலை பெறவும் மன்றாடுவார்கள். அவர்கள் தங்கள் பாவத்தன்மையை முற்றிலும் உணர்ந்திருப்பார்கள்; தங்கள் பலவீனமும் அபாத்திர நிலையும் அவர்களுக்குத் தெரியும்;தங்களைப் பார்க்கும்போது நம்பிக்கை இழக்கிற நிலைக்குச் செல்வார்கள். சோதனைக்காரன் யோசுவாவின் அருகே நின்றதுபோல, அவர்களைக் குற்றஞ்சாட்டும்படி அவர்களுடைய அருகிலும் நிற்கிறான். அவர்களுளது குறையுள்ள குணங்களாகிய அழுக்கு வஸ்திரங் களைச் சுட்டிக்காட்டுகிறான். அவர்களுடைய பெலவீனத்தையும் முட்டாள்தனத்தையும், நன்றியின்மைப் பாவங்களையும், அவர்கள் கிறிஸ்துவைப் போல் இல்லாததால் மீட்பரை அவமதிக்கிறதையும் காட்டுகிறான். தேவமக்கள் பல விஷயங்களில் அதிக தவறு செய்திருக்கிறார்கள். தான் அவர்களைச் செய்யத்தூண்டிய பாவங்களைப்பற்றி சாத்தான் துல்லியமாக அறிந்திருக்கிறான்; அவற்றை மிகைப்படுத்திப் பேசுகிறான்: "தேவன் என்னையும் என் தூதர்களையும் தம்முடைய பிரசன்னத்திலிருந்து வெளியேற்றிவிட்டு, அதே பாவங்களைச் செய்தவர்களுக்கு வெகுமதி அளிப்பாரா? ஆண்டவரே, இப்படி நீர் செய்வது நீதியாக இருக்காது. உமது சிங்காசனம் நீதியும் நியாயமும் தவறிவிடும். நீதியின்படி அவர்களுக்கு தண்டனைத் தீர்ப்பு வழங்கவேண்டும்’ என்கிறான். கிறிஸ்துவைப் பின்பற்றுகிறவர்கள் பாவம்செய்திருந்தாலும், தீமையின் கட்டுப்பாட்டிற்கு தங்களை ஒப்படைக்கவில்லை. அவர்கள் தங்கள் பாவங்களிலிருந்து விலகி, தாழ்மையோடும் மன வருத்தத்தோடும் தேவனைத் தேடினார்கள். தெய்வீக வழக்கறிஞர் அவர்களுக்காக மன்றாடுகிறார். அவர்களின் நன்றியின்மையால் அதிக வேதனைக்கு ஆளானவர், அவர்களின் பாவத்தையும், மனந்திரும்புதலையும் அறிந்தவர், 'கர்த்தர் உன்னைக் கடிந்து கொள்வாராக; சாத்தானே. ' இந்த ஆத்துமாக்களுக்காக நான் என் உயிரைக் கொடுத்தேன். அவர்களை என் உள்ளங்கையில் வரைந்திருக்கிறேன்' என்று சொல்லுகிறார்’’.

**கலந்துரையாடக் கேள்விகள்**

`‘அவர் நியாயத்தீர்ப்புக் கொடுக்கும் வேளை வந்தது’ என்பது எவ்வாறு நம் அனுதின வாழ்வில் தாக்கத்தை ஏற்படுத்துகிறது? தாக்கத்தை ஏற்படுத்துகிறதா? இல்லையென்றால், நாம் எப்படி மாறலாம்?`

`நியாயவிசாரணை ஏன் ஒரு கெட்டசெய்தி அல்ல? ஏன் அது நல்ல செய்தி? நியாயத்தீர்ப்பில் இயேசு நமக்காக ஆற்றுகிற பங்கை வகுப்பில் கலந்தாலோசியுங்கள். அவர் நமக்காகச் செய்தவற்றால்மட்டுமே நாம் இரட்சிப்பின் நம்பிக்கையைப் பெற முடியும் என்பதை அறிவது, அவருக்கு உண்மையாக இருக்க எவ்வாறு ஊக்குவிக்க முடியும்?`

`நியாயத்தீர்ப்பானது முழுப்பிரபஞ்சத்திற்கும் தேவனுடைய குணத்தை வெளிப்படுத்துகிறது. மாபெரும் போராட்டத்தைப் புரிந்துகொள்ள இது எவ்வாறு உதவுகிறது?`