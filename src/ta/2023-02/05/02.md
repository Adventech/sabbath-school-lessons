---
title:  நியாயவிசாரணை வேளையின் முக்கியத்துவம்
date:   23/04/2023
---

நன்மைக்கும் தீமைக்கும் இடையே நீண்டகாலம் நடைபெற்று வரும் மாபெரும் போராட்டம் முடியப்போவதுபற்றி வெளிப்படுத்தல் பேசுகிறது. தேவனுடைய நீதிக்கும், நியாயத்திற்கும், ஞானத்திற்கும் கலகக்காரனான லூசிபர் சவால் விட் டான். பிரபஞ்சத்தை நிர்வகிக்கும்விதத்தில் தேவன் அநீதியாகவும் அநியாயமாகவும் நடந்துகொள்வதாகச் சொன்னான். வெளிப்படுத்தலின் கடைசி விசா ரணையானது, தேவனுடைய தன்மைபற்றிய இந்த மாபெரும் போராட்டத்தை அடிப்படையாக வைத்தே நடக்கிறது. ‘தேவனுக்குப் பயந்து, அவரை மகிமைப்படுத்துங்கள்; அவர் நியாயவிசாரணைக்கொடுக்கும் வேளை வந்தது; வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங்கள்’ என்று வெளி 14:7 கூறுகிறது.

`முதலாம் செய்தியில் நித்திய சுவிசேஷம்பற்றி சொன்ன உடனேயே, தேவனுடைய நியாயவிசாரணை வருவதிலுள்ள முக்கியத்துவம் என்ன? நித்திய சுவிசேஷத்திற்கும் தேவனுடைய நியாயவிசாரணைக்கும் இடையே உள்ள தொடர்பு என்ன?`

முதல் தூதனுடைய செய்தியில் சேர்ந்தே காணப்படுகிற சுவிசேஷமும் நியாய விசாரணைம் ஒன்றுக்கொன்று பிரிக்கமுடியாதவை. நித்திய சுவிசேஷம் இல்லாவிட்டால், நியாயவிசாரணையில் நமக்கு நம்பிக்கையே இல்லை. இனி நாம் பார்க்கப்போவது போல், ’நித்திய சுவிசேஷம்தான் உண்மையில், விசாரணையில் நமக்குள்ள ஒரே நம்பிக்கை. சுவிசேஷத்தில் நியாயவிசாரணை குறித்த அறிவிப்பும் உள்ளடங்கியிருக்கிறது என்பதில் எவ்வித கேள்வியும் இல்லை.

இந்த விசாரணையின்போது, ஒவ்வொரு மனிதனையும் காப்பாற்ற தேவன் தம்மால் முடிந்த அனைத்தையும் செய்துள்ளார் என்பதை விழுந்துபோகாத உலகத்தில் உள்ளவர்கள் காண்பார்கள். நியாயவிசாரணை தேவனுடைய நீதியையும் இரக்கத்தையும் வெளிப்படுத்துகிறது. அது அவருடைய அன்பையும் நியாயப் பிரமாணத்தையும் வெளிப்படுத்துகிறது. அது இரட்சிக்கிற அவருடைய அன்பையும், விடுவிக்கிற அவருடைய வல்லமையையும் சொல்கிறது.

பாவப்பிரச்சினைக்கு தேவனுடைய இறுதித் தீர்வின் ஒரு பகுதியாக நியாய விசாரணை இருக்கிறது. பிரபஞ்சத்தில் நடைபெறுகிற நன்மைக்கும் தீமைக்கும் இடையிலான மாபெரும் போராட்டத்தில், சாத்தானின் குற்றச்சாட்டுகளுக்கு சிலுவையில் தேவன் பதிலளித்தார்; ஆனால், நம்மை இரட்சிக்கவும் சிலுவையண்டை அழைத்துச்செல்லவும் தம்மால் முடிந்த அனைத்தையும் செய்திருப்பதை நியாயவிசாரணையில் அவர் வெளிப்படுத்துகிறார்.

முழுமையான, சிறுவிபரம்கூட விடுபடாத, துல்லியமான, விரிவான பதிவுகள் அடங்கிய புத்தகங்கள் திறக்கப்படுகின்றன. தானி 7:10. நாம் தேவனுக்கு மிகவும் விலையேறப்பெற்றவர்களாக இருப்பதால், பரிசுத்த ஆவியின் அன்பான தூண்டுதல்களுக்கும், கல்வாரியின் சிலுவையில் கிறிஸ்து நமக்கு இலவசமாக வழங்கிய மீட்பிற்கும்மத்தியில் நாம் செய்த தீர்மானங்களை ஒட்டுமொத்த பிரபஞ்சமும் அமைதியாகப் பரிசீலிக்கிறது.

`நியாயத்தீர்ப்பின் அர்த்தத்தையும் நோக்கத்தையும் புரிந்துகொள்ள சங்கீதம் 51:1-4, முக்கியமாக வசனம் 4, எவ்வாறு உதவுகின்றது?`