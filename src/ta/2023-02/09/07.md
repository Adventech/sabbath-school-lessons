---
title:  மேலும் படிக்க
date:   26/05/2023
---

‘பாபிலோனின் விழுகைபற்றி அறிவிக்கிற வெளி 14 இன் செய்தியானது ஒரு காலத்தில் தூய்மையாக இருந்து, பிறகு சீர்கெட்டுப்போன மத அமைப்புகளுக்குப் பொருந்தும். நியாயத்தீர்ப்புபற்றிய எச்சரிப்புக்குப் பிறகு இந்தச் செய்தி வருவதால், இது முடிவு நாட்களில் அறிவிக்கவேண்டிய செய்தி; எனவே, இது ரோமன் கத்தோலிக்கச் சபையைமட்டுமே சுட்டிக்காட்ட முடியாது; ஏனென்றால் அந்தச் சபை பல நூற்றாண்டுகளாக விழுந்துபோன நிலையிலேயே உள்ளது.’

தானி 3இல் மூன்று எபிரெயர்களைப் பற்றிய சம்பவம் உள்ளது; பண்டைய பாபிலோனில் ‘நேபுகாத்நேச்சார் நிறுத்தின பொற்சிலையைப் பணிந்துகொள்ளக்கடவீர்கள்’ என்று அவர்களுக்கு கட்டளை போடப்பட்டது. தானி 3:5. கடைசி நாட்களில் ஆவிக்குரிய பாபிலோனும் ‘பொய்யான ஒரு சொரூபத்தை’ வணங்கும்படி நிர்பந்திக்கும். வெளி 13:15; 14:9, 11; 16:2; 19:20; 20:4. அரசனுடைய கட்டளைக்குக் கீழ்ப்படிந்திருந்தால் அந்த மூன்று எபிரெயர் களும் இரண்டாம் கற்பனையை மீறியிருப்பார்கள். யாத் 20:4, 5. இன்னோர் இடத்தில் இந்த வல்லமைபற்றிப் பேசும்போது, ‘காலங்களையும் பிரமாணங்களையும் மாற்ற’ நினைக்கும் என்று குறிப்பிடுகிற இரண்டு கட்டளைகளில் இது ஒரு கட்டளை ஆகும். தானியேல் 7:25.

அது மாற்றம் செய்த மற்றொரு கட்டளை என்ன? நான்காவது கட்டளைதான்; அதை ஏற்கனவே பார்த்தோம்; இனியும் பார்க்கப் போகிறோம்; அந்தக் கட்டளைதான் தொழுகை சம்பந்தப்பட்ட ஒட்டுமொத்தக் கேள்வியின் மையமாக இருக்கிறது; இறுதி நெருக்கடியில், ‘வானத்தையும் பூமியையும் சமுத்திரத்தையும் அவைகளிலுள்ள எல்லாவற்றையும் உண்டாக்கி, ஏழாம்நாளிலே ஓய்ந்திருந்த’ தேவனை நாம் தொழப்போகிறோமா, அல்லது மிருகத்தையும் அதன் சொரூபத்தையும் வணங்கப்போகிறோமா என்கிற கேள்வியாக இருக்கப் போகிறது. யாத் 20:11; வெளி 14:7.

**கலந்துரையாடக் கேள்விகள்**

`பாபேல் கோபுரத்திற்கும் நவீன ஆவிக்குரிய பாபிலோனுக்கும் இடையேயுள்ள தொடர்பு என்ன? இரண்டுக்கும் இடையேயுள்ள ஒற்றுமைகள் என்ன?`

`இரண்டு மாறுபட்ட கருத்துகளை எவ்வாறு ஒருங்கிணைக்கிறீர்கள்? இயேசு தமது திருச்சபைக்கு அதிகாரம் கொடுத்திருக்கிறார்; ஆனால் நமது ஆவிக்குரிய அனுபவத்தை ஏதாவது ஆவிக்குரிய தலைவரின் கையில் விட்டுவிடுவது ஆபத்தானது. திருச்சபை அதிகாரத்தின் வரம்புகள் என்ன?`

`பாபிலோனின் பாவங்களில் ஒன்றான விக்கிரக வழிபாடு என்பது வெறுமனே சிலைகளை வணங்குவதுமட்டுமல்ல என்பதை நாம் எப்படி அறிந்து கொள்வது? புரட்டஸ்டண்ட்டுகள்கூட எவ்விதங்களில் எல்லாம் விக்கிரக வழிபாட்டில் விழுந்துவிட வாய்ப்புள்ளது?`

`தானி 3இல் வலுக்கட்டாயமாக நிர்ப்பந்திக்கப்பட்ட கட்டளைக்கும், முடிவு நாட்கள்குறித்துக் கொடுக்கப்பட்டுள்ள எச்சரிப்புகளுக்கும் வேறு என்ன ஒற்றுமைகளைக் காணமுடிகிறது?`