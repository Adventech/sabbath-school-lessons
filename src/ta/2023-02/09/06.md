---
title:  'பாபிலோன்: விக்கிகாராதனையின் மையம்'
date:   25/05/2023
---

‘மகா பாபிலோனின் இரகசியத்தை’ தெளிவாக அடையாளம் காட்டுகிற இன்னொரு துப்பு இதில் உள்ளது. அதாவது, பாபிலோனிய தொழுகையின் மையமாக விக்கிரக வழிபாடு இருந்தது.

`பண்டைய பாபிலோனின் விக்கிரக வழிபாட்டையும், அதற்கு தேவனுடைய எதிர்வினையையும்பற்றி எரே 50:33-38; 51:17, 47 இருந்து என்ன கண்டுகொள்ளலாம்?`

மேதியர்கள்-பெர்சியர்கள் மூலம் பாபிலோன் அழியவிருந்ததை எரே 50, 51 முன்னறிவிக்கின்றன. பாபிலோனின் அழிவுக்கான காரணங்களில் ஒன்று அவர்களுடைய விக்கிரக வழிபாடாகும். இந்த விக்கிரகங்கள் தங்கள் தெய்வங்களைச் சுட்டிக்காட்டினதாக பாபிலோனியர்கள் நம்பினார்கள். பாபிலோனிய மார்க்கத்தில், தெய்வங்களின் விக்கிரகங்களுக்கு சடங்குகளைச் செய்வதையும் அவற்றைத் தொழுவதையும் புனிதமாகக் கருதினார்கள். அந்தத் தெய்வங்கள் கோவில்களின் சிலைகளிலும், அவை சுட்டிக்காட்டின இயற்கை ஆற்றல்களிலும் வாழ்ந்ததாகக் கருதினார்கள். விக்கிரகங்கள் அழிக்கப்பட்டால், தேவர்களின் ஆதரவு நீங்கிவிடுமென நினைத்தார்கள்; நியோ-பாபிலோனிய காலத்தில், கல்தேய இளவரசனான இரண்டாம் மர்டுக்-அப்லா-இடினா என்பவன் அசீரிய சனகெரிபின் படையிடமிருந்து தன்னைக் காப்பாற்றிக்கொள்ள பாபிலோனின் விக்கிரகங்களுடன் மெசப்பொத்தாமியாவின் தெற்கு சதுப்பு நிலப் பகுதிகளுக்குள் தப்பி ஓடினான்.

உயிரற்ற இந்த விக்கிரகத் தொழுகையையும், சிருஷ்டிகராகிய தேவனை யும் வேதாகமத் தீர்க்கதரிசிகள் வேறுபடுத்திக் காட்டுகிறார்கள்; அவர் ஜீவனுள்ள வரும் ஜீவனைக் கொடுக்கிறவருமாக இருக்கிறார். எரே 51:15, 16, 19.

`விக்கிரக ஆராதனைபற்றி யாத் 20:4-6, சங் 115:4-8 என்ன சொல்கின்றன?`

ஆவிக்குரிய பாபிலோனின் விக்கிரக வழிபாட்டுகள் பொருளாலான விக்கிரகங்களை தொழுதுவதைக் காட்டிலும் ஆழமானதாக இருந்தாலும், அது பண்டைய பாபிலோனைப்போல தன் ஆராதனை முறையில் விக்கிரகங்களை அறிமுகப்படுத்தியது. விக்கிரகங்களை வழிபடுதல் அல்லது ‘மதித்தல்’ என்பது இரண்டாவது கட்டளையை மீறுவதாகும்; ஏனெனில் அது நித்தியத்திற்கேற்ற விஷயங்களை ஆவியானவர் நம் மனதில் பதியவைக்க இயலாதபடி தடுக்கிறது; மேலும் தேவனுடைய மகத்துவத்தை உயிரற்ற விக்கிரகத்தின் அளவுக்குக் குறைத்துவிடுகிறது. நான்காம் நூற்றாண்டில் அஞ்ஞான மக்களுக்கு கிறிஸ்தவ மார்க்கத்தை கவர்ச்சிகரமாகக் காட்டுவதற்காக கிறிஸ்தவ மார்க்கத்திற்குள் இந்த விக்கிரங்கள் அறிமுகப்படுத்தப்பட்டன. இந்த விக்கிரகங்களை புனித மானவையாகக் கருதி, தேவனுக்குமட்டுமே உரிய தொழுகையை அவற்றுக்குச் செலுத்துகிறார்கள்; அது ஆவிக்குரிய விஷயங்களை ஒட்டுமொத்தமாகச் சீர்கெடச் செய்கின்றன.