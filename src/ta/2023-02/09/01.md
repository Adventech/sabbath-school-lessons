---
title:  குழப்பம் எனும் நகரம்
date:   20/05/2023
---

### இவ்வார ஆராய்ச்சிக்கு
வெளி 17:1, 2, 15; 18:1-4; 17:4-6; மத் 16:18; எரே 50:33-38; சங் 115:4-8.

> <p>மனன வசனம்</p>
> இவர்கள் ஆட்டுக்குட்டியானவருடனே யுத்தம்பண்ணுவார்கள்; ஆட்டுக் குட்டியானவர் கர்த்தாதி கர்த்தரும் ராஜாதி ராஜாவுமாய் இருக்கிறபடியால் அவர்களை ஜெயிப்பார்; அவரோடுகூட இருக்கிறவர்கள் அழைக்கப்பட்டவர்களும் தெரிந்துகொள்ளப் பட்டவர்களும் உண்மையுள்ளவர்களுமாய் இருக்கிறார்கள். வெளி 17:14.

வெளிப்படுத்தலில்மாபெரும் போராட்டக் கருத்து இருபெண்களை அடையாளமாக வைத்து சொல்லப்பட்டுள்ளது: ஒரு ஸ்திரீ சூரியனை அணிந்தவள். வெளி 12. இன்னொரு ஸ்திரீ இரத்தாம்பர ஆடையணிந்தவள். வெளி 17.

சூரியனை அணிந்து, கிறிஸ்துவின் பிரகாசமிக்க மகிமையோடு இருந்த ஸ்திரீயின் அடையாளம் வெளி 12 இல் உள்ளது. அவள் தன் மெய் நேசராகிய இயேசுவுக்கு உண்மையானவள். பொய்க் கோட்பாடுகளின் சீர்கேட்டால் தன்னைக் கறைப்படுத்தவில்லை. வேதாகமம்முழுவதும், கற்புள்ள ஸ்திரீ இயேசு வின் மணவாட்டி அல்லது மெய்யான திருச்சபைக்கு அடையாளமாக இருக்கிறாள். எரே 6:2ல் தீர்க்கதரிசி, ‘சீயோனின் மகளே, நீ ஒரு அழகான மென்மையான பெண் போன்றுள்ளாய்" என்கிறார். (எளிய மொழிபெயர்ப்பு.) தேவ ஜனங்களை விவரிக்க தீர்க்கதரிசி ‘சீயோனின் மகள்’ அல்லது ‘உண்மையுள்ள பெண்’ என்கிற சொற்றொடர்களைப் பயன்படுத்துகிறார். எபே 5:25-32; ஓசி 2:20.

மாறாக, விசுவாசத் துரோகத்தை வேசித்தனம் அல்லது விபச்சாரத்துடன் வேதாகமம் ஒப்பிடுகிறது யாக் 4:4. இஸ்ரவேலின் கலகத்தையும் உண்மையற்ற தன்மையையும்பற்றிப் பேசுகையில், ‘தன் புருஷனுக்குப் பதிலாக அந்நியரைச் சேர்த்துக்கொள்ளுகிற விபசார ஸ்திரீயைப் போல இருக்கிறாய்’ என்று எசேக்கியேல் புலம்புகிறார். எசே 16:32.

இந்த வாரப் பாடத்தில், வெளிப்படுத்தலில் உள்ள இந்த இரண்டு ஸ்திரீகளைப் பற்றி ஆராய்ந்து, உண்மைக்கும் பொய்க்கும் இடையிலான முரண்பாடுபற்றி ஆழமாக ஆய்வுசெய்வோம்.

_2023, மே 27 வகுப்புக்காகப் படிக்கவேண்டிய பாடம்_