---
title:  இரண்டு மாறுபட்ட அமைப்புகள்
date:   21/05/2023
---

`தேவனுடைய சபை எவ்வாறு விவரிக்கப்படுகிறது; அதற்கு சாத்தானின் எதிர்வினை என்ன? வெளி12:17; 17:14.`

நூற்றாண்டுகள் நெடுகிலும், தேவனுக்கு உண்மையாக இருந்த மக்கள் எப்போதுமே இருந்திருக்கிறார்கள். அவர்களுடைய உண்மைத்தன்மையை விவரிக்கும்போது, ‘தேவனுடைய கற்பனைகளைக் கைக்கொள்ளுகிறவர்கள்’ என்றும், ‘அழைக்கப்பட்டவர்கள், தெரிந்துகொள்ளப்பட்டவர்கள், உண்மையுள்ளவர்கள்’ என்றும் வெளி12:17; 17:14 சொல்கின்றன.

`தேவதூதன் கொடுத்த ஆணித்தரமான அறிவிப்பு என்ன? அது உண்மைதான் என்பதை உறுதிப்படுத்தும் வகையில் பாபிலோன் செய்தது என்ன? வெளி 14:8; 17:1, 2.`

வெளிப்படுத்தல் புத்தகத்தை யோவான் முதலாம் நூற்றாண்டின் இறுதியில் எழுதினார். அந்தச் சமயத்தில், பண்டைய பாபிலோன் நகரம் இடிந்து, புழுதிக் குவியலாகக் கிடந்தது. வெளிப்படுத்துதலில் பண்டைய நகரமான பாபிலோன், கடைசிக்கால பாபிலோனைச் சுட்டிக்காட்டுகிற ஓர் அடையாளமாக கையாளப் படுகிறது. வெளிப்படுத்தலில் வருகிற பாபிலோன், பழைய ஏற்பாட்டு பாபிலோனுக்கு ஒத்த பண்புகளைக் கொண்டிருக்கும் ஒரு தவறான மார்க்க அமைப்பைக் குறிக்கிறது. பண்டைய பாபிலோனைக் கட்டுப்படுத்தின நியதிகள்தாம் இந்த நவீன, ஆவிக்குரிய பாபிலோனின் அடிப்படை நியதிகளாக இருக்கும்.

இரத்தாம்பரமும் சிவப்புமுமான ஆடை தரித்த ஒரு ஸ்திரீ வருவதாக வெளி 17:1-6 சொல்கிறது. அந்த ஸ்திரீ சிவப்புநிறமுள்ள ஒரு மிருகத்தின்மேல் ஏறி யிருந்தாள். வேதாகமம் அவளை வேசி என்கிறது. அவள் தன் மெய்யான நேசராகிய இயேசுவைவிட்டுப் பிரிந்தவள். உலகில் மிகுந்த செல்வாக்கைப் பெற்றிருக்கிற ஒரு விசுவாசத்துரோக மார்க்க அமைப்பை யோவான் இங்கே விளக்கமாகச் சித்தரிக்கிறார். வார்த்தைகளைக் கவனியுங்கள்: இந்த வல்லமையோடு ‘பூமியின் ராஜாக்கள் வேசித்தனம்பண்ணினார்களே, அவளுடைய வேசித்தனமாகிய மதுவால் பூமியின் குடிகளும் வெறிகொண்டிருந்தார்களே’. வெளி 17:2. குடித்து வெறிகொண்டார்களா? வேதாகமத்தில் இது எப்போதும் எதிர்மறையான தன்மையைச் சுட்டிக்காட்டுகிறது. இது தவறான போதனைகளையும், தவறான கோட்பாடு மற்றும் நடைமுறையையும் சுட்டிக்காட்டுகிற அடையாளம்.

`தலைவர்களும் சாமானியர்களும் இந்த வல்லமையால் எதிர்மறைத் தாக்கத்திற்கு ஆளானார்கள். நம்முடைய ஒரே பாதுகாப்பு என்ன? எபே 6:10-18.`