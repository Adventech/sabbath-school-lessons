---
title:  மேலும் படிக்க
date:   23/06/2023
---

‘தேவ ஊழியர்கள் தங்கள் முகங்களில் பிரகாசத்துடனும், பரிசுத்த அபிஷேகத்தின் ஜொலிப்புடனும், பரலோகச் செய்தியை அறிவிக்க ஒவ்வோர் இடமாக விரைந்துசெல்வார்கள். பூமியெங்கும் ஆயிரக்கணக்கானவர்கள் எச்சரிப்பின் செய்தியை அறிவிப்பார்கள். அற்புதங்கள் நடக்கும்; வியாதியஸ்தர்கள் குணமாவார்கள்; விசுவாசிகளால் அடையாளங்களும் அதிசயங்களும் நடைபெறும். சாத்தானும் பொய்யான அற்புதங்களைச் செய்து, மனுஷருக்கு முன்பாக வானத்திலிருந்து பூமியின்மேல் அக்கினியை இறங்கப்பண்ணுவான். வெளி 13:13. இவ்வாறு பூமியின் குடிகள் தாங்கள் எந்தப் பக்கம் என்று தீர்மானிக்கிற நிலைக்குக் கொண்டு வரப்படுவார்கள். அந்தச் செய்தி தேவ ஆவியின் ஆழமான உணர்த்துதலால் கொண்டு செல்லப்படுகிற அளவுக்கு வாக்குவாதத்தால் கொண்டுசெல்லப்படுவதில்லை. ஊழியப் பணியாளர்கள் விநியோகித்த வெளியீடுகள் தாக்கத்தை ஏற்படுத்தியிருக்கின்றன; ஆனாலும் தாக்கமடைந்த பலருடைய சிந்தைகள் சத்தியத்தை முற்றிலும் புரிந்துகொள்ளாதபடி அல்லது கீழ்ப்படியாதபடி தடுக்கப்படுகின்றன. இப்போது வெளிச்சத்தின் கதிர்கள் எல்லா இடங்களிலும் ஊடுருவிச் செல்கின்றன; சத்தியம் அதன் தெளிவோடு காணப்படுகிறது; தேவனுடைய உண்மை பிள்ளைகள் தங்களைக் கட்டியிருந்த கட்டுகளைத் துண்டிக்கிறார்கள். குடும்ப உறவுகளும், திருச்சபை தொடர்புகளும், இப்போது அவர்களைக் கட்டுப்படுத்த பெல னற்றுப் போயின. எல்லாவற்றிற்கும் மேலாக சத்தியமே அதிக விலையேறப்பட்டதாக இருக்கிறது. சத்தியத்திற்கு எதிரான ஏதுகரங்கள் ஒன்றுதிரண்டாலும், ஏராளமானோர் ஆண்ட வருடைய பக்கத்தில் நிற்கத் தீர்மானிக்கிறார்கள்’.

**கலந்துரையாடக் கேள்விகள்**

`‘விசுவாசத்தால் நீதிமானாகுதல் குறித்த செய்திதான் மெய்யாகவே மூன்றாம் தூதனுடைய செய்தியாக இருக்கிறது’ என்று எலன் ஒய்ட் சொல்லுகிறார்’. இதன் அர்த்தம் என்ன? விசுவாசத்தினால் நீதிமானாவதற்கும் மூன்று தூதர்களின் செய்திகளுக்கும் என்ன தொடர்பு இருக்கிறது?`

`வெளிப்படுத்தல் 14:12ஐ மீண்டும் வாசியுங்கள். தேவனுடைய கட்டளைகளைக் கடைப்பிடிப்பதற்கும் கிரியைத்துவத்திற்கும் என்ன வித்தியாசம் இருக்கிறது? கீழ்ப்படிதல் எப்போது கிரியைத்துவமாக மாறுகிறது? தேவனுடைய கற்பனைகளைக் கடைப்பிடிக்காத ஒருவர் எந்த வழிகளில் கிரியைத்துவக்காரராக இருக்க முடியும்?`

`வெளிப்படுத்தல் புத்தகத்தில் காணப்படும் கொடூரமான மிருகங்களையும் பயங்கர எச்சரிப்புகளையும்பற்றி நாம் பேசும்போது நம்மை விமர்சிப்பவர்களுக்கு நாம் என்ன பதில் சொல்ல முடியும்? அவை அந்தப் புத்தகத்தில் எழுதப்பட்டுள்ளதால் அவற்றைப் பேசுகிறோம் என்பதை தவிர, வேறு என்ன பதில்களை நீங்கள் சொல்லலாம்?`

`தற்போதைய உலக நிகழ்வுகளை வகுப்பில் விவாதிக்கவும். இறுதி நிகழ்வுகளுக்கு வழிவகுக்கும்படி என்ன விஷயங்கள் நடப்பதைக் காணமுடிகிறது? நாம் வாழுகிற காலம்குறித்து எச்சரிக்கையோடு இருக்கிற அதே வேளையில், இதுவரை நமக்கு வெளிப்படுத்தப்படாத விஷயங்கள்குறித்து பயனற்ற யூகங்களில் சிக்கிக்கொள்ளாமல் இருக்கும்படி ஒரு சமநிலைப் போக்கை நாம் எவ்வாறு கடைப்பிடிக்கலாம்?`