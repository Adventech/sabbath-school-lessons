---
title:  சத்தியத்தை அறிந்துகொள்ளுதல்
date:   19/06/2023
---

`சத்தியத்தை அறிந்துகொள்வதுபற்றியும், அதை எங்கே அறியலாம் என்பதுபற்றி யும் இயேசு கொடுக்கிற வாக்குறுதிகள் என்ன? யோவான் 8:32; 7:17; 17:17.`

பாபிலோனின் பொய்களிலிருந்து தப்பியோடி, நித்திய சத்தியவெளிச்சத்தில் நடக்க வேண்டும் என்பதே தேவன் தம் மக்களுக்குக் கொடுக்கிற இறுதி வேண்டுகோள். அனைத்திற்கும் முக்கியமானது வேதாகமம். மக்கள் வேதாகமத்தைக் கடைப்பிடித்து, அதன் போதனைகளைப் பின்பற்றுகிறவரை, இறுதி நெருக்கடியில் குறிப்பாக ஓய்வுநாள் விஷயத்தில் வஞ்சிக்கப்படமாட்டார்கள்.

நாம் பொய்யைவிட சத்தியத்தையும், பாரம்பரியத்தைவிட வேதாகமத்தையும், பொய்க்கோட்பாடுகளைவிட தேவ வார்த்தையின் போதனைகளையும் ஏற்றுக்கொள்ளும்படி இரண்டாம் தூது நம்மைக் கேட்டுக்கொள்கிறது.

முதல் இரண்டு தூதர்களுக்குப் பிறகு அறிவிக்கப்பட்ட மூன்றாம் தூதனுடைய செய்தியானது, மிருகத்தின் முத்திரைக்கு எதிராக எச்சரிக்கிறது. வேதாகம தீர்க்கதரிசனங்கள் முழுவதிலும், மிருகம் என்பது அரசியல் அல்லது மத வல்லமையைக் குறிக்கிறது. வெளிப்படுத்தல் 13, 14ல் சமுத்திரத்திலிருந்து எழுந்ததாகச் சொல்லப்படுகிற மிருகம், ரோமிலிருந்து எழுந்த ஓர் உலகளாவிய பொய் தொழுகைமுறையைக் குறிக்கிறது. கடைசியில் இந்த ரோம வல்லமை தன் செல்வாக்கை உலகம் முழுவதும் பரவச்செய்கிறது; பிறகு சபையையும் அரசாங்கத்தையும் இணைக்கும்வகையில் ஓர் இயக்கத்திற்கு தலைமைதாங்குகிறது. பொருளாதாரச் சீர்கேடு, இயற்கைப் பேரழிவுகள், சமூகக் கொந்தளிப்பு, சர்வதேச அரசியல் நெருக்கடி, உலகளாவிய சச்சரவு போன்றவற்றின் மத்தியில் உலகத்தில் ஒற்றுமையை நிலைநாட்டுவதற்காக என்று சொல்லிக்கொண்டு அந்த முயற்சியில் இறங்கும். இந்த உலகளாவிய கூட்டமைப்பில் இறுதியாக அமெரிக்கா முன்னிலை வகிக்கும். ‘ஆத்துமா அழியாது, ஞாயிறு ஆசரிப்பு பரிசுத்தமானது’ என்கிற இரண்டு பெரிய பொய்கள்மூலம், சாத்தான் மக்களை தனது வஞ்சகத்திற்குள் கொண்டுவருவான். முந்தினது ஆவிமார்க்கத்திற்கு அடித்தளத்தை அமைக்கிற அதே வேளையில், பிந்தையது ரோமுடன் அனுதாபத்தின் பிணைப்பை உருவாக்குகிறது. அமெரிக்காவின் புரட்டஸ்டண்டு மார்க்கத்தார் தங்கள் கருத்து வேறுபாட்டைக் கடந்து ரோம வல்லமையுடன் கைகோர்க்க கரங்களை நீட்டுவார்கள்; இடைவெளியைக் கடந்து ரோம வல்லமையுடன் கைகோர்ப்பார்கள்; ரோ மானிய சக்தியுடன் கைகோர்க்க அவர்கள் பிரிவினைகளைத் தாண்டுவார்கள்; இந்த மூன்று ஐக்கியங்களின் செல்வாக்கின் கீழ், மனச்சாட்சியின் உரிமைகளை மிதிப்பதில் ரோமின் அடிச்சுவடுகளை இந்த நாடு பின்பற்றும்.

கிறிஸ்துவின் உண்மைச் சீடர்கள் தங்கள் இதயங்களில் வாசஞ்செய்கிற இயேசுவின் விசுவாசத்தின்மூலம் தேவனுடைய கட்டளைகளைக் கைக்கொள் ளும்படியான அவசர வேண்டுகோளுடன் இந்தச் செய்திகள் முடிவடைகின்றன. வெளி 14:12.

`‘சத்தியம் உங்களை விடுதலையாக்கும்’ எனும் இயேசுவின் வார்த்தைகளை எவ்வாறு புரிந்துகொள்ளலாம்? அதன் அர்த்தம் என்ன? சத்தியம் உங்களை எவ்வாறு விடுதலையாக்கியிருக்கிறது? இவ்வசனத்தின பின்னணியில் ‘விடுதலை’ ஆவதின் அர்த்தம் என்ன?`