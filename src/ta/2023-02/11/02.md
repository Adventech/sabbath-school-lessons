---
title:  உறுதியான தாங்குதிறன்
date:   04/06/2023
---

வெளிப்படுத்தல் 14:7 இல் பார்த்தபடி, சிருஷ்டிகரை வணங்கும்படி தேவன் அனைவரையும் அழைக்கிறார். அதுவே முதலாம் தூதனுடைய செய்தி. வெளிப்படுத்தல் 14:8இல், பாபிலோனைப்பற்றி தேவன் மக்களை எச்சரிக்கிறார்; அது பண்டைய பாபிலோனை அடிப்படையாகக் கொண்ட ஒரு பொய்யான மார்க்க அமைப்பாகும். அதுதான் இரண்டாம் தூதனுடைய செய்தி. வெளி 14:9, 10 இல், மிருகத்தை வணங்குவதற்கு எதிராக மூன்றாவது தூதன் எச்சரிக்கிறான்.

தேவதூதன் மிகுந்த சத்தமிட்டு, ‘மிருகத்தையும் அதின் சொரூபத்தையும் வணங்கித் தன் நெற்றியிலாவது தன் கையிலாவது அதின் முத்திரையைத் தரித்துக் கொள்ளுகிறவனெவனோ, அவன் தேவனுடைய கோபாக்கினையாகிய பாத்திரத்திலே கலப்பில்லாமல் வார்க்கப்பட்ட அவருடைய உக்கிரமாகிய மதுவைக் குடிப்பான்’ என்று சொன்னான்.

`தேவனுடைய கடைசிக்கால மக்களில் காணப்படுகிற என்ன குணங்களை வெளி 14:12இல் காணமுடிகிறது? இரண்டும் ஏன் முக்கியம்?`

‘பொறுமை’ என்பதற்கான கிரேக்க வார்த்தை ஹûபோமோனெ; அது ‘உறுதியான தாங்குதிறன்’ ஆகும். முடிவுக்காலத்தில் எதிர்ப்புக்கும் கொடிய உபத்திரவத்திற்கும் மத்தியிலும் தேவன்மேல் மெய்ப்பற்றுள்ள மக்கள் இருப்பார்கள். அவருடைய கிருபையால், அவர்கள் உறுதியான தாங்குதிறனுடன் நிற்கிறார்கள்; தேவனை மையமாகக் கொண்ட, கிருபை நிறைந்த, கீழ்ப்படிதலு ள்ள வாழ்க்கை வாழ்கிறார்கள்.

சிருஷ்டிகரைத் தொழுவதற்கு முற்றிலும் எதிரானதாக மிருகத்தைத் தொழுவதுஉள்ளது. வெளி 14:7, 9. அது தேவனுடைய கற்பனைகளைக் கைக்கொள்கிற, இயேசுவின் விசுவாசத்தை உடைய மக்களில் வெளிப்படுகிறது வெளி 14:12. கிறிஸ்துமேல் மெய்ப்பற்றா? மிருகத்தின்மேல் மெய்ப்பற்றா? இறுதி பிரச்சினை தொழுகையைச் சுற்றியதாக இருக்கும்; நன்மைக்கும் தீமைக்கும் இடையிலான இந்த மாபெரும் போராட்டத்தின் மையமாக ஓய்வுநாள் இருக்கப்போகிறது.

`விசுவாசத்தால் வாழ்வதன் விளைவைப் பற்றி இந்த வசனங்கள் என்ன கற்பிக்கின்றன? ரோமர் 8:1-4; எபே 2:8-10; கொலோ 1:29.`

விசுவாசத்தால் வாழ்வதால், அவருடைய கிருபையைப் பெறுகிறோம்; நம் வாழ்க்கை மாறுகிறது. இரட்சகரிடம் தங்களை ஒப்படைத்த பிள்ளைகள் ‘இயேசுவின்மேலுள்ள’ விசுவாசத்தைமட்டும் பெற்றிராமல், ‘இயேசுவின்’ விசுவாசத்தைப் பெற்றிருப்பார்கள். இயேசுவில் காணப்படுகிற முடிவுக்கால விசுவாசத்தின் தரம் அவர்களிலும் காணப்படும்; இயேசுவைப் போல அவர்கள் மரண பரியந்தம் உண்மையுள்ளவர்களாக இருப்பார்கள்.


`சிறுசிறு விஷயங்களில் நீங்கள் எவ்வளவு உண்மையுடன் இருக்கிறீர்கள்? உண்மையான சோதனை வரும்போது நீங்கள் எப்படி இருப்பீர்கள் என்பதுபற்றி அது உங்களுக்கு என்ன சொல்கிறது? லூக்கா 16:10.`