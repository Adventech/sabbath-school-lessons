---
title:  'இயேசு: நம்முடைய ஒரே மத்தியஸ்தர்'
date:   08/06/2023
---

`மிருக வல்லமையை அடையாளம் காண, வெளி 13:4, 5 சொல்கிற அடையாளங்கள் என்ன?`

வெளிப்படுத்தல் 13இன் மிருகமானது ஒரு தேவதுரோக மத வல்லமையாகும்; அது அஞ்ஞான ரோமிலிருந்து எழும்பி, உலகளாவிய ஒரு தொழுகை அமைப்பாக மாறுகிறது. அது ஒரு தேவதூஷண வல்லமை என்று வெளி 13:5 கூறுகிறது. புதிய ஏற்பாட்டின்படி, தேவதூஷணம் என்பது தேவனுடைய தனியுரிமைகளையும் சிலாக்கியங்களையும் பெறுமளவிற்கு சமமாகக் கருதுகிற மனநிலை ஆகும்.

`தேவதூஷணத்தின் என்ன இரண்டு அம்சங்களை லூக்கா 5:18-26; யோவான் 10:33 அடையாளம் காட்டுகின்றன?`

இயேசு தேவதூஷணம் பேசினதாக தலைவர்கள் அவரைக் குற்றம் சாட்டினார்கள். இயேசுவின் விஷயத்தில் அந்தக் குற்றச்சாட்டுகள் நியாயமற்றவை; ஏனெனில் நம் பாவங்களை மன்னிக்கிற உரிமை உட்பட தேவனுடைய சகல அதிகாரங்களும் அவருக்கு உண்டு. அதற்குக் காரணம் இயேசுவானவர் தேவன் என்பதே. அவரே அதை இவ்வாறு சொன்னார்: ‘பிலிப்புவே, இவ்வளவுகாலம் நான் உங்களுடனேகூட இருந்தும் நீ என்னை அறியவில்லையா? என்னைக் கண்டவன் பிதாவைக் கண்டான்; அப்படியிருக்க, பிதாவை எங்களுக்குக் காண்பியும் என்று நீ எப்படி சொல்லுகிறாய்?’ யோவான் 14:9.

இதற்கிடையில், தேவனுக்கும் மனிதனுக்கும் இடையில் ஒரு மத்தியஸ்தர் இருப்பதாக 1தீமோத்தேயு 2:5 சொல்கிறது; அவர் மனிதனாகிய இயேசு கிறிஸ்து. இதற்கு நேர்மாறாக, தேவனுக்கும் பாவ மனிதனுக்கும் இடையே மத்தியஸ்தராக பாதிரியார்கள் இருப்பதாக ரோமத் திருச்சபை கற்பிக்கிறது. ஆனால் பாதிரியாரும் பாவமுள்ள ஒரு மனிதராக இருப்பதாலும், அவருக்கும் மத்தியஸ்தர் தேவைப் படுவதாலும், அவர் நம்முடைய மத்தியஸ்தராக இருக்க முடியாது. எந்த மனிதனும் தன்னை தேவன் என்று சொல்வது அல்லது தேவனுடைய இடத்தில் நிற்பது தேவதூஷணம் என்று வரையறுக்கப்படுகிறது. ரோமத் திருச்சபையின் அதிகாரப்பூர்வ ஆதாரங்களில் இருந்து இரண்டு அறிக்கைகள் இங்கே உள்ளன:

‘போப் மிகுந்த கண்ணியமும் மேன்மையும் வாய்ந்தவர்; அவர் ஒரு சாதாரண மனிதர் அல்ல. அவர் பூமியில் தேவனைப்போலவே இருக்கிறார்’.
பதின்மூன்றாம் போப் லியோ இவ்வாறு பெருமையடித்தார்: ‘இந்தப் பூமியில் நாங்கள் ங்போப்புகள்சி சர்வவல்லமையுள்ள தேவனுடைய இடத்தைப் பிடித்துள்ளோம்’2.

`அந்திக்கிறிஸ்து எனும் வார்த்தையில் வருகிற ‘அந்தி’ என்பதற்கு ‘எதிரான’ என்கிற அர்த்தம் மட்டும் இல்லை, ‘பதிலாக’ என்கிற அர்த்தமும் உண்டு. இதைப் புரிந்துகொண்டால், இது போன்ற அறிக்கைகள் இன்னும் அதிக பொருளுடையதாகத் தெரியும்.`