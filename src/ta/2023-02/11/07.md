---
title:  மேலும் படிக்க
date:   09/06/2023
---

‘பரலோகத்தில் மாபெரும் போராட்டம் ஆரம்பமானது முதலே, தேவனுடைய பிரமாணத்தைத் தூக்கியெறிவதே சாத்தானின் நோக்கமாக இருந்தது. இதை நிறைவேற்றுவதற்காகவே அவன் சிருஷ்டிகருக்கு எதிரான கலகத்தில் இறங்கினான்; மேலும் அவன் பரலோகத்திலிருந்து தள்ளப்பட்டாலும், பூமியில் அதே போரைத் தொடர்ந்தான். மனிதர்களை வஞ்சித்து, அதன்மூலம் அவர்கள் தேவனுடைய சட்டத்தை மீறச்செய்ய வேண்டும் என்பதற்காகவே அசராமல் செயல்பட்டான். கற்பனைகள் முழுவதையும் புறக்கணிக்கச்செய்தோ, அவற்றில் ஏதாவது ஒரு கற்பனையைப் புறக்கணிக்கச் செய்தோ அந்த நோக்கத்தை நிறைவேற்றிவிட்டால், முடிவு ஒரே மாதிரியாகத்தான் இருக்கும். தேவனுடைய கற்பனைகளுக்கு அவமதிப்பை ஏற்படுத்துகிற வகையில் சாத்தான் வேதாகமத்தின் கோட்பாடுகளைப் புரட்டினான்; வேதவசனங்களை நம்புவதாகச் சொல்லிக்கொண்ட ஆயிரக்கணக்கானோரின் விசுவாசத்தில் அதன்மூலம் தவறான கருத்துகள் கலந்தன. தேவனுடைய கற்பனை தொடர்பாக நீண்டகாலமாக நடைபெற்று வருகிற போராட்டம்தான் சத்தியத்திற்கும் பொய்க்கும் இடையே நடக்கிற கடைசிப் பெரிய போராட்டமாகவும் இருக்கும். இந்தப் போரில் இப்போது நாம் காலடிவைக்கிறோம்; இது மனிதர்களின் சட்டங்களுக்கும் யெகோவாவின் கட்டளைகளுக்கும் இடையேயான, வேதாகமத்தின் மார்க்கத்திற்கும் கட்டுக்கதைகள் பாரம்பரியத்திற்கும் இடையேயான போர்’

கிறிஸ்துவே சிருஷ்டிகர் என்கிற கருத்துதான் ஓய்வுநாள் ஆசரிப்பின் மையமாக உள்
ளது.

தம்மை ‘கர்த்தர்’ என்று அழைக்கிற நாளின் முக்கியத்துவத்தை இயேசு அடிக்கடி முக்கியப்படுத்திக் காட்டுகிறார். மத்தேயு 12:8; மாற்கு 2:28; லூக்கா 6:5. ஓய்வுநாள் நமது அடையாளத்தைக் காட்டுகிற நித்திய நினைவுச் சின்னமாக இருக்கும். அது மனிதர்களாகிய நாம் யார் என்பதை நினைவூட்டுகிறது. ஒவ்வொரு மனிதனும் மதிப்புள்ளவன் என்பதை அது காட்டுகிறது.நாம் சிருஷ்டிக்கப்பட்டவர்கள்; நம் மெய்ப்பற்றுக்கும் தொழுகைக்கும் நம் சிருஷ்டிகரே பாத்திரர் என்பதை தொடர்ந்து வலுயுறுத்துகிறது. இந்தக் காரணத்திற்காகத்தான் பிசாசு ஓய்வுநாளை மிகவும் வெறுக்கிறான். இதுதான் நம் சிருஷ்டிகருடன் நம்மை இணைக்கிற பொன்வளையம்; அதனால்தான் இறுதி நெருக்கடியில் ஓய்வுநாள் முக்கியப் பங்காற்றப் போகிறது.

**கலந்துரையாடக் கேள்விகள்**

`அதிகாரம் தனக்கே உரியதென சமுத்திரமிருகம் உரிமைபாராட்டுவதற்கு பின்னால் உள்ள அடிப்படை நியதிகள் யாவை? அதே மனப்பான்மைகள் நம்மை அறியாமலேயே எந்தெந்த வழிகளில் நம் இதயங்களில் வேரூன்ற வாய்ப்புள்ளது?`

`‘சாத்தான் இருக்கிறான் என்கிற கருத்து ஒரு பழமையான மூடநம்பிக்கை; அறிவாளிகள் அதை பெரிதாக எடுத்துக்கொள்ளமாட்டார்கள்’ என்று வாதிடுபவர்களுக்கு நீங்கள் என்ன பதிலளிப்பீர்கள்`