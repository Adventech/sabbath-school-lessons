---
title:  தேவனுடைய முத்திரையும் மிருகத்தின் முத்திரையும் பகுதி 1
date:   03/06/2023
---

### இவ்வார ஆராய்ச்சிக்கு
வெளி 14:12; எபே 2:8-10; மத் 27:45-50; வெளி 13:15-17; 14:4; லூக்கா 5:18-26.

> <p>மனன வசனம்</p>
> ‘ஜீவனுள்ள தேவனுடைய முத்திரைக்கோலையுடைய வேறொரு தூதன் சூரியன் உதிக்குந்திசையிலிருந்து ஏறிவரக்கண்டேன்; அவன், பூமியையும் சமுத்திரத்தையும் சேதப்படுத்துகிறதற்கு அதிகாரம்பெற்ற அந்த நான்கு தூதரையும் நோக்கி: நாம் நமது தேவனுடைய ஊழியக்காரரின் நெற்றிகளில் முத்திரைபோட்டுத் தீருமளவும் பூமியையும் சமுத்திரத்தையும் மரங்களையும் சேதப்படுத்தாதிருங்கள் என்று மகா சத்தமிட்டுக் கூப்பிட்டான். வெளி 7:2, 3.

மிருகத்தின் அடையாளத்துடன் சம்பந்தப்பட்ட கடைசிக்கால நிகழ்வுகளைப் படிக்கும்போது, தேவன் செயல்படுகிற விதத்திற்கும் ஆத்துமாக்களின் எதிரி செயல்படுகிற விதத்திற்கும் உள்ள முக்கிய வித்தியாசத்தைக் காண முடியும்.

நாம் ஆராய்ந்து வருவதுபோல, கிறிஸ்துவுக்கும் சாத்தானுக்கும் இடையிலான மாபெரும் போராட்டத்தின் மையப் பிரச்சினைகள் மெய்ப்பற்று, அதிகாரம், தொழுகை ஆகியவை ஆகும். வெளிப்படுத்தல் 13 இன் மிருகம், தானியேல் 7 இன் சின்ன கொம்பு, 2தெசலோனிக்கேயர் 2 இன் கேட்டின் மகன் ஆகிய அனைத்தும் தேவனுடைய அதிகாரத்தை அபகரிக்கிற, போலியான தொழுகைமுறையை அறிமுகப்படுத்துகிற ஒரு வல்லமைபற்றிப் பேசுகின்றன. அவை பலம், நிர்பந்தம், லஞ்சம், பரிசு போன்றவற்றைப் பயன்படுத்தி தொழுகையை வலுக்கட்டாயமாகப் பெறமுயல்கின்றன.

மாறாக, அன்புதான் தேவனுடைய ராஜ்யத்தின் பெரும் ஊக்கசக்தி. மிருகத்தை வணங்குவதைவிட, அவரை வணங்குவதில் தேவனுடைய மக்கள் மிகுந்த மகிழ்ச்சியும் பேரானந்தமும் காண்கிறார்கள். அவர் தங்கள்மேல் எவ்வளவு ஈடுபாட்டுடன் இருக்கிறார் என்பதை அறிந்திருப்பதால், அவருக்கு தங்களை அர்ப்பணித்திருக்கிறார்கள். இயேசுவின்மேலான அன்புமட்டுமே நாம் மிருகத்தின் அடையாளத்தைப் பெறாதபடி தடுக்க முடியும்.

இந்த பாடத்தில், இந்த முக்கிய விஷயம்பற்றி மேலும் ஆராய்வோம்.

_2023 ஜூன் 10 வகுப்புக்காகப் படிக்கவேண்டிய பாடம்_