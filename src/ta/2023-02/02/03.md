---
title:  மனுஷகுமாரன் திரும்பிவருகிறார்
date:   03/04/2023
---

கடைசிக்காலத்தில் தேவன் தம்முடைய மக்களுக்கும் உலகத்திற்கும் வைத்திருக்கிற செய்தி தொடர்பான முக்கிய வசனங்கள் வெளி 14இல் உள்ளன. இவற்றின் மையமாக இருப்பது இயேசுவின் இரண்டாம் வருகை; அது ‘மனுஷ குமாரன் சர்வவல்லவரின் வலது பாரிசத்தில் வீற்றிருப்பதையும், வானத்தின் மேகங்கள்மேல் வருவதையும் நீங்கள் காண்பீர்கள்’ என்கிற அவருடைய வாக்குறுதியின் நிறைவேறுதல். மாற்கு 14:62.

இயேசு பூமிக்கு திரும்பிவரும்போது, அவர் என்ன பெயரால் அழைக்கப்படுகிறார்? யோவான் இந்தப் பெயரைப் பயன்படுத்துவது ஏன்? வெளி 14:14.

சுவிசேஷப் புத்தகங்களில் தம்மைக் குறிப்பிடுவதற்கு ‘மனுஷகுமாரன்’ என்கிற வார்த்தையை இயேசு 82 முறை பயன்படுத்துகிறார். இது அவருக்குப் பிடித்தமான பெயர். நம்மோடு தம்மை அடையாளப்படுத்துவதில் தமக்குள்ள வாஞ்சையை அதன்மூலம் காட்டுகிறார். அவர் நம்மைப் புரிந்துகொள்ளுகிற, நம்சோ தனைகளை அனுபவித்திருக்கிற, நம் பாடுகளின் வழியே கடந்துசென்றுள்ள ஓர் இரட்சகர். அவர் நம்மை வீட்டிற்கு அழைத்துச் செல்லத் திரும்பி வரப்போகிற ‘மனுஷ குமாரன்’. நமக்காக வருகிற இயேசுதாமே நம்மத்தியில் வாசம் பண்ணின இயேசுவாகவும் இருக்கிறார். அவர் நம்மை மீட்டுக்கொள்ளத் தகுதியான வர்; ஏனென்றால், அவர் நம்மில் ஒருவரானார்; சாத்தான் முழு உக்கிரத்தோடு கொடுத்த சோதனைகளை எதிர்கொண்டு, அவற்றை வெற்றிபெற்றார்.

**மனுஷகுமாரனாகிய இயேசுவைப்பற்றி பின்வரும் வசனங்களிலிருந்து என்ன அறிந்துகொள்ளலாம்?**

`மத் 16:27`

`மத் 24:27, 30`

`மத் 25:31, 32`

இந்த வசனங்களில் உள்ள சில பகுதிகளைக் கவனியுங்கள்:
மனுஷகுமாரனாகிய இயேசு தம் தூதர்களுடன் மகிமையில் வருகிறார். (2) அவர் செம்மறியாடுகளையும் வெள்ளாடுகளையும் வெவ்வேறாகப் பிரிப்பார். இது ஒரு விசாரணையைக் காட்டுகிறது. (3) தேசங்களின் முடிவும் சகல மனிதர்களின் முடிவும் நித்தியத்திற்கும் தீர்மானிக்கப்படப் போகிறது.

`‘மனுஷகுமாரன்’ என்கிற சொல்லையும், அது கிறிஸ்துவின் மனித தன்மைபற்றிச் சொல்வதையும் சிந்தியுங்கள். அவர் தேவன் என்றாலும், நம்மைப் போன்ற ஒருவரானார்; ஆனால், நம்மைப்போல பாவஞ்செய்யாமல், பாவமே செய்யாதவராக இருக்கிறார். (1) தேவன் நம்மேல் வைத்திருக்கும் அன்பை அறிந்துகொள்வதும் (2) அவர் நம் போராட்டங்களை அனுபவித்திருப்பதால் அவற்றிலிருந்து வெற்றியைத் தர முடியும் என்பதை அறிந்துகொள்வதும் நமக்கு எத்தகைய அற்புத நம்பிக்கையைக் கொடுக்கிறது?`