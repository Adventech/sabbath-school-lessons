---
title:  முடிவைத் தீர்மானிக்கிற ஒரு தருணம்
date:   01/04/2023
---

### இவ்வார ஆராய்ச்சிக்கு
மத்தேயு 24:14; வெளி 14:14-20; மத்தேயு 16:27; அப்போஸ்தலர் 1:9-11; மாற்கு 4:26-29; வெளி 16:1.

> <p>மனன வசனம்</p>
> பின்பு நான் பார்த்தபோது, இதோ, வெண்மையான மேகத்தையும், அந்த மேகத்தின்மேல் மனுஷகுமாரனுக்கு ஒப்பானவராய்த் தமது சிரசின்மேல் பொற்கிரீடத்தையும் தமது கையிலே கருக்குள்ள அரிவாளையுமுடைய ஒருவர் உட்கார்ந்திருக்கிறதையும் கண்டேன். அப்பொழுது வேறொரு தூதன் தேவாலயத்திலிருந்து புறப்பட்டு, மேகத்தின்மேல் உட்கார்ந்திருக்கிறவரை நோக்கி: பூமியின் பயிர் முதிர்ந்தது, அறுக்கிறதற்குக் காலம் வந்தது, ஆகையால் உம்முடைய அரிவாளை நீட்டி அறுத்துவிடும் என்று மிகுந்த சத்தமிட்டுச் சொன்னான். வெளி 14:14, 15.

தேவன் எப்போதும் தம் மக்களிடம் பேசி, அந்தந்த நேரத்தில் அவர்கள் அறிந்துகொள்ள அவசியமான சத்தியங்களைக் கொடுத்திருக்கிறார். ஜலப்பிரளயம் முதல் இயேசுவின் முதலாம் வருகை வரையிலும், வருகைக்குமுந்தைய நியாய விசாரணைமுதல் உலகமுடிவுக்கு முந்தைய சம்பவங்கள்வரை, தேவன் நம்மிடம் பேசியிருக்கிறார். ஆதி 6:7; தானி 9:24-27; 7:9, 10; 8:14; வெளி 12-14. மனித வரலாற்றின் இந்தக் கடைசி நாட்களில், இக்காலத்தின் தேவைகளுக்கேற்ற ஒரு விசேஷித்த செய்தியை உலகிற்கும் தம் மக்களுக்கும் அனுப்பியுள்ளார். இந்த செய்தியைத்தான், வானத்தின் மத்தியில் பறந்துசென்ற மூன்று தூதர்கள் கொண்டு சென்ற அவசரமான, முடிவுக்காலச் செய்தியாகச் சித்தரிக்கிறார்.

மூன்று தூதர்களின் செய்திகள் இயேசு தம் இரக்கத்தால் கொடுக்கிற இறுதிச் செய்தி; அது நாம் நம் சொந்த நீதியை நம்பாமல், நம்மை நீதிமான்களாக்கவும், நம்மைப் பரிசுத்தப்படுத்தவும், முடிவுக்காலத்தில் நம்மை மகிமைப்படுத்தவும் இயேசுவின் நீதியை நம்புவதற்கு நம்மை வழிநடத்துகிற ஓர் அழைப்பு.

எப்பொழுதும் போல, கிறிஸ்துவை நாம் தெரிந்துகொள்ள வேண்டும்; அவருக்குச் சரணடையவும், அவருக்குக் கீழ்ப்படியவும் தெரிந்துகொள்ள வேண்டும்; இப்போது நாம் செய்கிற தீர்மானங்கள் உண்மையில், இனிவரும் இறுதி நெருக்கடியில் நாம் செய்கிற தீர்மானங்களில் தாக்கத்தை உண்டாக்கும். எனவே, இதுவே ஆயத்தமாகவேண்டிய நேரம்.

_2023, ஏப்ரல் 8 வகுப்புக்காகப் படிக்கவேண்டிய பாடம்_