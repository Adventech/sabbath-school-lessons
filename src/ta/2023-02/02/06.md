---
title:  ஒவ்வொரு விதையும் அறுவடை கொடுக்கிறது
date:   06/04/2023
---

இரண்டு அறுவடைகளைப் பற்றி வெளி 14 பேசுகிறது. முதிர்ந்த பயிரின் அறுவடை நீதிமான்களைக் குறிக்கிறது; பழுத்த திராட்சப் பழங்களின் அறுவடை அநீதிமான்களை, அதாவது தொலைந்துபோனோரைக் குறிக்கிறது. இரண்டுமே அறுவடைக்கு தயாராக இருக்கின்றன. விதைக்கப்பட்ட ஒவ்வொரு விதையும் முழுவதுமாக முதிர்ச்சியடைந்திருக்கிறது.

`வெளி 14:17-20ஐ வாசியுங்கள். ‘தேவனுடைய கோபாக்கினையென்னும் பெரிய ஆலை’ என்றால் என்ன அர்த்தம்? வெளி 14:10; வெளி 15:1; வெளி 16:1.`

‘அக்கினியின்மேல் அதிகாரமுள்ள வேறொரு தூதனும் பலிபீடத்திலிருந்து புறப்பட்டுவந்தான். ‘ வெளி 14:18. இந்தத் தூதன் தேவனுடைய இறுதித் தீர்ப்பில், அக்கினிக்குக் கட்டளையிடுகிற அதிகாரமுடையவன். பயிர் முதிர்ந்து அறுவடைக்கு தயாரானது. பாவம் அதன் வரம்பை எட்டிவிட்டது. தேவனுடைய இரக்கத்தின் எல்லையை மீறி கலகம் சென்றுவிட்டது. ஏற்கனவே தீமையும் மோசமும் நிறைந்திருக்கிறது; அனைத்திற்கும் முடிவு வருவதற்குள் நிலைமை இன்னும் மோசமாகிவிடும். அன்பான தேவன் நமக்காகச் செய்யக்கூடிய அனைத்தையும் செய்திருக்கிறார்; அதில் நம் பாவத்திற்காக தம்மையே அவர் சிலுவையில் பலியாகக் கொடுத்ததும் அடங்கும். ‘நாம் அவருக்குள் தேவனுடைய நீதியாகும்படிக்கு, பாவம் அறியாத அவரை நமக்காகப் பாவமாக்கினார்’ 2கொரி 5:21; கலா 3:13.

சிலுவைக்கும்மேலாக தேவன் இன்னும் என்ன செய்திருக்க முடியும்? பரிசுத்த ஆவியை மீண்டும்மீண்டும் புறக்கணித்தவர்களை மீட்பதற்கு அதற்கு மேலும் கிருபை எதுவும் செய்ய முடியாது.

இது வெளி 14 இன் அவசர தீர்க்கதரிசனச் செய்தி. ஒவ்வொரு விதையும் முதிர்ந்து, அறுவடைக்குத் தயாராகிவிட்டது. தானியம் முற்றிலுமாக விளைந்தது; திராட்சப்பழங்கள் நன்றாகப் பழுத்துவிட்டன. தேவனுடைய ஜனங்கள் பிரபஞ் சத்திற்கு முன் அவரது கிருபை, மனதுருக்கம், இரக்கம், அன்பை வெளிப்படுத்து கிறார்கள். தீமையின் பிள்ளைகளோ பேராசை, இச்சை, பொறாமை, வெறுப்பை வெளிப்படுத்துகிறார்கள். ஒரு கூட்டத்தாரிடம் இயேசுவின் குணங்களும், இன்னொரு கூட்டத்தாரிடம் சாத்தானுடைய குணங்களும் வெளிப்படுகின்றன.

பிரபஞ்சமானது இதற்கு முன் எந்தத் தலைமுறையினரும் கண்டிராத அளவுக்கு தேவ ஜனங்களில் நீதி வெளிப்படுவதைக் காணும். கிறிஸ்துவின் ஜனங்களில் அவரது நீதி முற்றிலும் வெளிப்படுவதுபோல, தேவனுக்கு எதிரான கலகத்தின் முழு விளைவுகளும் பிரபஞ்சத்திற்கு வெளிப்படும். மனிதர்களுக்கும் தேவதூதர்களுக்கும்முன்பாக துன்மார்க்கமும், தீமையும், பாவமும், அக்கிரமமும் முழு அளவில் அரங்கேறும். நன்மைக்கும் தீமைக்கும், சரிக்கும் தவறுக்கும், கீழ்ப்படிதலுக்கும் கீழ்ப்படியாமைக்கும் இடையேயுள்ள வேறுபாடுட மனிதர்கள், தேவதூதர்கள் என பிரபஞ்சம்முழுவதிற்கும் முன்பாக வெட்ட வெளிச்சமாகும்.

`நன்மைக்கும் தீமைக்கும் இடையேயுள்ள வேறுபாட்டை உங்களால் எவ்வளவு நன்றாகப் புரிந்துகொள்ள முடிகிறது? அவ்வாறு புரிந்துகொள்வது ஏன் முக்கியம்? எபிரெயர் 5:14. 19`