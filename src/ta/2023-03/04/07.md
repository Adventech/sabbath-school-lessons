---
title:  மேலும் படிக்க
date:   21/07/2023
---

‘எபேசியர் நிருபத்திற்கு அடிப்படையாக இருப்பது ஒரே நிகழ்ச்சிதான்; பெரும்பாலும் அதின் பகுதிகள் மீண்டும்மீண்டும் வருகின்றன; அல்லது, அது சம்பந்தமானவை வருகின்றன. அந்த நிகழ்ச்சியின் முக்கிய நிகழ்வுகள் பின்வருமாறு:

"உலகத்தோற்றத்துக்கு முன்னே' தேவனால் தெரிந்துகொள்ளப்பட்டவர்கள். எபே 1:4,5, 11.
முற்காலத்தில் ஜீவனற்றவர்களாக இருந்தார்கள். எபே 2:1-3,11,12; எபே 4:17-19, 22; எபே 5:8.

கிறிஸ்துவுக்குள்ளாக அவர்களை இரட்சிக்க, தேவன் தலையிடுகிறார். எபே 1:7,8;  எபே 2:4-6,13-19;  எபே 4:1, 20, 21; எபே 5:2, 8, 23, 25, 26.

அவர்கள் சுவிசேஷத்தை  ஏற்றுக்கொள்கிறார்கள்.  (எபே 1:12,13 போன்ற வசனங்கள்). ஒரு சமயத்தில் நம்பிக்கையில்லாதவர்களாக இருந்தார்கள். எபே 2:12. இப்போது விசுவாசிகள் ஒரே நம்பிக்கையை நோக்கிச் செல்கிறார்கள்.  எபே 4:4; ஒப்பிடவும் எபே 1:18.

அந்த விசுவாசிகள் தற்போது சீடர்களாக அழைக்கப்படுதல். ஆபத்துகளும் தீயசக்திகளின் எதிர்ப்புகளும் நிறைந்த ஒரு காலத்தில் வாழ்ந்தாலும், உயர்த்தப்பட்ட தங்கள் ஆண்டவர் வழங்குகிற ஆதாரங்களிலிலிருந்து அவர்கள்  தேவையான உதவியைப் பெறலாம். எபே 1:15-23; எபே 2:6; எபே 3:14-21; எபே 4:7-16; எபி 6:10-20.

வரலாற்றின் முடிவுகாலத்தில், ஆவியானவர் அச்சாரமாக (எபி 1:13,14), முத்திரையாக (எபே 4:30) இருக்கிறார் என்கிற வாக்குறுதி நிறைவேறுகிறது. அந்த உச்சக்கட்ட தருணத்தில், ஏற்கனவே கிறிஸ்துவுக்குள் தாங்கள் பெற்ற சுதந்தரத்தை விசுவாசிகள் சுதந்தரிக்கிறார்கள். எபே 2:7; எபே 6:8, 9. உண்மை வாழ்க்கையின் பிரதிபலனை அதன்  மூலம் பெறுகிறார்கள். மேலும், கிறிஸ்துவின்மேலுள்ள விசுவாசத்தின்மூலம், கிறிஸ்துவை மையமாகக் கொண்ட எதிர்கால உலகத்தில் இடம் பெறுகிறார்கள். எபே 1:21; எபே 2:7,19-22; எபே 4:13,15; எபே 5:27.

**கலந்துரையாடக் கேள்விகள்**

`எபேசிய விசுவாசிகள்பற்றி மேலே சொல்லப்பட்டுள்ள அந்த அனுபவம், முதலாம் நூற்றாண்டு விசுவாசிகளின் அனுபவம் மட்டுமல்ல. அது நம் சொந்த அனுபவமும்கூட. தற்சமயம் உங்கள் வாழ்க்கையில் அந்த அனுபவத்தின் எந்தக் கட்டங்கள் உங்களுக்கு அதிக நம்பிக்கையைக் கொடுக்கின்றன?`

`எபேசிய விசுவாசிகளின் கடந்தகால பாவவாழ்க்கைபற்றி அடிக்கடிச் சுட்டிக்காட்டி, மனமாற்றத்திற்கு முந்தைய அந்த வாழ்க்கையைச் சிந்திக்குமாறு அவர் அழைப்பு விடுப்பது ஏன்?`

`சுவிசேஷம்பற்றி ரோமர் 1:16,17 இல் ஏற்கனவே பவுல் சொல்லியுள்ளதை எபேசியர் 2:8-10 இல் அவர் சொல்கிறதுடன் ஒப்பிடுங்கள். பொதுவான கருத்துகள் என்ன? எவ்விதங்களில் இரண்டும் வேறுபடுகின்றன?`

`விசுவாசிகளுடைய நற்கிரியைகள் அவர்களுடைய மீட்பில் ஏதாவது பங்காற்றி, தேவனுக்குமுன் இரட்சிப்புக்கேதுவான புண்ணியத்தை உண்டாக்கமுடியாது என்றாலும், விசுவாசிகள் குறித்த தேவதிட்டத்தில் அவை என்ன முக்கியப் பங்காற்றுகின்றன? எபே 2:10.`