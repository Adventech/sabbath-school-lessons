---
title:  தேவன் நம்மைக் காப்பாற்றுகிறவிதம்
date:   15/07/2023
---

### இவ்வார ஆராய்ச்சிக்கு
எபே 2:1-10; 5:14; ரோமர் 5:17; எபே 5:6; 2தீமோ 1:7.

> <p>மனன வசனம்</p>
> ‘தேவனோ இரக்கத்தில் ஐசுவரியமுள்ளவராய் நம்மில் அன்புகூர்ந்த தம்முடைய மிகுந்த அன்பினாலே, அக்கிரமங்களில் மரித்தவர்களாயிருந்த நம்மைக் கிறிஸ்துவுடனேகூட உயிர்ப்பித்தார்’. எபே 2:4,5.

அக்டோபர் 14, 1987 அன்று, பதினெட்டு மாதக் குழந்தை ஜெசிகா மெக் ளூர் தனது அத்தையின் வீட்டு முற்றத்தில் விளையாடிக்கொண்டிருந்தபோது, இருபத்திரண்டு அடி ஆழமுள்ள, பயன்டுத்தப்படாத ஒரு கிணற்றில் தவறி விழுந்து விட்டாள். உலகம்முழுவதிலும் ஊடகங்களின் கவனம் டெக்சாஸின் மிட்லாண் டிற்குத் திரும்பின. ‘குழந்தை ஜெசிகா’ என்று தலைப்பிட்டு அவள் தூங்குவதையும், அழுவதையும், பாடுவதையும், அம்மாவைக் கூப்பிடுவதையும் உலகம்முழுவதிலும் ஒளிபரப்பினார்கள். அவசரக்காலப் பணியாளர்கள் சுத்தமான காற்றை கிணற்றிற்குள் செலுத்தியதையும் பார்க்கமுடிந்தது.

இறுதியாக, ஜெசிகா விழுந்து ஐம்பத்தெட்டு மணிநேரத்திற்குப் பிறகு, எட்டு அங்குல கிணற்றின் உறைக்குள் இரண்டு நாட்களுக்கும்மேலாக சிக்கியிருந்த சிறுமி விடுவிக்கப்பட்டதை உலகம்முழுவதும் பார்வையாளர்கள் பார்த்தனர். புகைப்படக் கலைஞர் ஸ்காட் ஷா அத்தருணத்தில் எடுத்த புகைப்படம் புலிட்சர் பரிசு பெற்றது: ஜெசிகாவின் உடலெல்லாம் துணிகள் சுற்றப்பட்டிருக்க, மீட்புப் பணியாளர்கள் கவலையோடு அவளைப் பார்ப்பதையும், மீட்பு இரும்புக் கயிறு ஒன்று மேலிருந்து கீழே தொங்குவதையும் புகைப்படத்தில் காணலாம்.

மீட்புப்பணி என்றால் நிச்சயமாகவே கவனம் ஈர்ப்பதாக இருக்கும். எபேசியர் 2:1-10 இல் பவுல், அனைவர் கவனத்தையும் ஈர்க்கிற ஒரு மீட்புபணிபற்றி மிகவும் நெருக்கமான வகையில் படம்பிடித்துக் காட்டுகிறார். மனுக்குலத்தை மீட்க தேவன் எடுக்கிற முயற்சியே அது. அந்தச் சம்பவத்தின் பரபரப்பான உண்மை என்னவென்றால், வேறொருவர் மீட்கப்படுவதைப் பார்க்கிற பார்வையாளர் களாக நாம் இல்லாமல், நாமே மீட்கப்படுகிறவர்களாக இருக்கிறோம்.

2023, ஜுலை 22 வகுப்புக்காகப் படிக்கவேண்டிய பாடம்