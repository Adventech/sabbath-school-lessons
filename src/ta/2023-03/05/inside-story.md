---
title:  மிஷன் கதை
date:   28/07/2023
---

### இயேசுவில் பாதுகாப்பாக: பகுதி 2

ஆண்ட்ரூ மெக்செஸ்னி

ஒருநாள் பிற்பகலில், பள்ளியிலிருந்து வீடு திரும்பிய 16 வயதான அல்மிராவுக்கு, தூக்கம் வந்தது; பல மாதங்களாக இரவு நேரங்களில் சரியாக தூங்கவில்லை. திறந்திருந்த வாசலுக்கு நேராகப் பார்த்தவாறு படுத்தாள். வீட்டில் அவள் மட்டுமே இருந்தாள்.

திடீரென்று யாரோ இருப்பதுபோல உணர்ந்தாள். வாசலைப் பார்த்த போதுதான் அதைமுதல் முறையாக நேரடியாகப் பார்த்தாள். சாம்பல்நிற மேகம்போல முற்றிலும் வாசலை மறைத்துக் கொண்டு அந்த உருவம் நின்றது. அல்மிராவுக்கு காரணம் தெரியாவிட்டாலும், தான் கண்ணிமைத்தால்கூட, ஏதாவது பயங்கரம் நிகழ்ந்துவிடுமெனப் புரிந்துகொண்டாள். கண்மூடாமல் வாசலையே பார்த்துக் கொண்டிருந்தாள். இறுதியாக, அவள் கண் சிமிட்ட வேண்டியிருந்தது. அந்த ஒரு கண நொடியில், அந்தச் சாம்பல் மேக உருவம் அவளை நோக்கி வந்தது. ஒரு கல்லறையில் மாட்டிக்கொண்டு, புதைக்கப்பட்டதைப் போல உணர்ந்தாள், அசையமுடியாமல் திணறினாள். மூச்சுவிட சிரமப்பட்டாள். உதவிக்காக நல்ல சக்திகளிடம் கெஞ்சினாள். எந்தப் பதிலும் இல்லை.

அந்த நேரத்தில், அவள் மனப்பாடம் செய்திருந்த ஒரு ஜெபம் நினைவுக்கு வந்தது. அது கிறிஸ்தவ ஜெபம் கிடையாது; அவளுடைய முன்னோர்கள் சொல்லுகிற பாரம்பரிய ஜெபம். அதைச் சொன்னாள். ஒரு கணம் விடுவிக்கப்பட்டது போல உ ணர்ந்தாள்; அவளால் மூச்சுவிட முடிந்தது. பிறகு அந்த உருவம் அவளை மீண்டும் ஆக்கிரமித்துக் கொண்டது. அந்த ஜெபத்தை மீண்டும் மீண்டும் சொன்னாள். விடுவிக்கப்படுவதும் ஆக்கிரமிக்கப்படுவதும் மீண்டும் மீண்டும் நிகழ்ந்துகொண்டே இருந்தது.

அந்தப் போராட்டத்தில் சோர்வடைந்து, தப்பிப்பதற்கு என்ன செய்யலாமென யோசித் தாள். திடீரென்று, இயற்கைக்கு அப்பாற்பட்ட சக்திகளில் இயேசு கிறிஸ்துதான் எல்லாவற்றை யும்விட வல்லமையுள்ளவர் என்று அந்த ரஷ்ய ஆசிரியர்களில் ஒருவர் சொன்னது நினைவிற்கு வந்தது. வாயைத் திறந்து, இயேசு என்பதில் ""இ...'' என்கிற வார்த்தையைத்தான் உச்சரித்திருப்பாள், அந்தச் சாம்பல்நிற உருவம் தப்பியோடியது. இயேசு உள்ளே வந்து, அந்த தீய சக்தியை விரட்டியதாக உணர்ந்தாள்.

தனக்கு இயேசு தேவை என்பதை அல்மிரா சந்தேகமின்றி உணர்ந்தாள். அவரை எப்படி பெறுவது? அவள் ஒரு கிறிஸ்தவள் இல்லை. எனவே, தன் முன்னோர்களின் பாரம்பரிய வழிபாட்டுத் தலத்திற்கே இரண்டு மாதங்கள் சென்றாள். நன்றாக தூங்க ஆரம்பித்தாள்; இயேசுவும் அந்த வழிபாட்டு இடத்திற்கு வந்திருக்க வேண்டும் என்று முடிவு செய்தாள்.

பின்னர் அவளது மூத்த சகோதரி ஃபனியா, அழைத்துவந்த அட்வென்டிஸ்ட் பெண்களிடம் அல்மிரா தன் கதையைக் கூறினாள்.

அல்மிரா இயற்கைக்கு அப்பாற்பட்ட வகுப்புகளுக்குச் சென்றதால் அவள் சாத்தானுடைய பிரதேசத்திற்குள் சென்றதாகச் சொல்லி, ‘‘இயேசு உங்கள் பக்கத்தில் இருக்கிறார், அவரால் மட்டுமே சாத்தானின் வல்லமையிலிருந்து விடுவிக்க முடியும்’’ என்றார்கள்.

அல்மிரா பற்றி அடுத்த வாரம் கூடுதலாகப் படிக்கவும்.