---
title:  பிரிவினையாகிய நடுச்சுவரை உடைத்தல்
date:   25/07/2023
---

`‘சட்டதிட்டங்களாகிய நியாயப்பிரமாணம்’ சம்பந்தமாக என்ன நடவடிக்கையை கிறிஸ்து எடுத்ததாக பவுல் கூறுகிறார்? அவர் ஏன் இந்த நடவடிக்கையை எடுத்தார்? எபே 2:14,15.`

ஏரோது கட்டின ஆலயத்தில் இஸ்ரவேலின் பிராகாரத்தைச் சுற்றிலும் இருந்த, ‘மீறினால் மரண தண்டனை’ என்கிற வாசகம் அமைந்திருந்த தடுப்புச்சுவரை மனதில் வைத்து, பவுல் இங்கே பேசியிருக்கலாம். அந்தச் சுவரை இடித்து, புறஜாதியாரும் தேவனைத் தொழுதுகொள்ள முழு அதிகாரம் கிடைத்ததாக பவுல் பேசுகிறார். எபே 2:18. அத்தகைய சுவர் எதுவாக இருந்தாலும், அது சிலுவையால் அகற்றப்படுவதாக பவுல் கூறுகிறார். ஏனென்றால், அங்கே யூதர்களும் புறஜாதியாருமான இருவரும் ஒரே கூட்ட மக்களாகிறார்கள்.

ஓய்வுநாள் கற்பனை உட்பட பத்துக் கற்பனைகளும் சிலுவையால் ‘ஒழிக்கப்பட்டதை’ அல்லது ‘ஒதுக்கப்பட்டதை’ எபே 2:14,15 குறிப்பிடுவதாக சிலர் நம்பு கி றார்கள். ஆனாலும், எபேசியர் நிருபத்தில், பத்துக்கற்பனையானது கிறிஸ்தவ சீடத்துவத்தின் ஆதாரமாக இருப்பதாக மிகுந்த மரியாதையோடு பவுல்காட்டுகிறார். எபே 6:2,3இல் ஐந்தாவது கட்டளையைக் குறிப்பிடுகிறார்; எபே 5:3-14,21-33இல் ஏழாவது கற்பனை; எபே 4:28இல் எட்டாவது கற்பனை; எபே 4:25இல் ஒன்பதாவது கற்பனை; எபே 5:5இல் பத்தாவது கற்பனை. கற்பனைபற்றி அவர் ஏற்கனவே உறுதியாகச் சொல்லியிருக்கிற கருத்துகளுடன் இது ஒத்துப்போகிறது.ரோமர் 3:31; 7:12. கற்பனையை தவறாகப் பயன்படுத்தவதுபற்றியே அவர் பேசுவதால், அதை அவர் கனப்படுத்துகிறார்; கற்பனை இன்னமும் தொடர்வதாகக்கருதுகிறார். எனவே, பத்துக் கட்டளைகளை இயேசு ஒழித்துவிட்டதாக இந்த வசனங்களுக்கு அர்த்தம் காண்பது, நியாயப்பிரமாணம் நிலையானதெனச் சொல்லுகிற வேதாகமத் தின் பிற வசனங்களின் வெளிச்சத்தில் மிகவும் தவறான விளக்கமாகும்.

மாறாக, யூதர்களுக்கும் புறஜாதிகளுக்கும் இடையே பிளவை ஏற்படுத்துவதற்கு, பிரமாணத்தைப் பயன்படுத்துவது பழிகேடான செயலென்றும், தேவநோக்கத்திற்கு மாறாக அர்த்தம் கற்பிப்பதென்றும் பவுல் கருதுகிறார். குறிப்பாக தேவ மக்கள் மத்தியில் புறஜாதியாருக்கு முழு ஐக்கியமும், தொழுகைக்கு முழு அனுமதியும் கிடைக்காமல் இருப்பதற்கு பிரமாணத்தைப் பயன்படுத்துவது தவறு ஆகும். எபே 2:14,15 இல் ‘சட்டதிட்டங்களாகிய நியாயப்பிரமாணம்’ என்று பவுல் குறிப்பிடுவதிலுள்ள ‘நியாயப்பிரமாணம்’ என்கிற வார்த்தையானது யூதர்களிடமிருந்து புறஜாதியாரைப் பிரிப்பதற்கென தவறாக அர்த்தம்காணப்பட்ட பழைய ஏற்பாட்டு பிரமாண அமைப்பைச் சுட்டிக்காட்டலாம்.

`‘செவந்த்-டே அட்வென்டிஸ்டுகள்மத்தியிலும், அனைத்துக் கிறிஸ்தவ சமுதாயத்தினர்மத்தியிலும் என்னென்ன பதற்றங்கள்மேல் வெற்றிபெற வேண்டியுள்ளது? இந்தப் பதற்றங்களை மேற்கொள்வதற்கு நம் அனைவருக்கும் கிறிஸ்துவின்மீதுள்ள அன்பு எவ்வாறு போதுமானதாக இருக்க முடியும்?`