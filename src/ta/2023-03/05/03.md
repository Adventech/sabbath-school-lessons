---
title:  'ஒப்புரவாகுதல்: தேவனுடைய சிலுவை பரிசு'
date:   24/07/2023
---

`சிலுவையையும் அதில் கிறிஸ்து செய்த பணியின் தாக்கத்தையும்பற்றி பவுல் இவ்வசனங்களில் எவ்வாறு விவரிக்கிறார்? சிலுவையையும், நம் உறவுகளை அது மாற்றுவதை யும்பற்றி பவுல் சொல்வதை சுருக்கமாகக் கூறமுடியுமா? எபே 1:7,8; 4:32; 2:13,14; 2:16; 5:2,25.`

இந்த வார ஆராய்ச்சி வசனங்கள் எபே 2:11-22; சிலுவையானது விசுவாசிகளுக்கு மூன்று முக்கிய நன்மைகளை வழங்கியுள்ளதாக வலியுறுத்துகின்றன: (1) தேவனிடமிருந்தும் அவருடைய மக்களிடமிருந்தும் ‘தூரமாய்’ இருந்த புறஜாதிகள் இப்போது தேவனுக்குக் குமாரர்-குமாரத்திகளாகவும், சகயூத விசுவாசிகளுக்குச் சகோதர-சகோதரிகளாகவும் ஆகி, ‘சமீபமானார்கள்’. எபே 2:19; எபே 2:13. (2) யூத-புறஜாதி விசுவாசிகளுக்கு இடையேயிருந்த ‘பகை’ ‘கொல்லப்பட்டது’. எபே 2:16. யூதர்-புறஜாதிகளிடையே நிரந்தரமாகிவிடும் போலத் தோன் றின பகையை கிறிஸ்துவின் சிலுவை நீக்குகிறது. எபே 2:17; (3) விரோதம்போய் ஒப்புரவாகுதல் வருகிறது. ‘இருதிறத்தாரையும் ஒரே சரீரமாக தேவனுக்கு ஒப்புரவாக்குவதே’ கிறிஸ்துவின் நோக்கமாக இருந்தது. எபே 2:16; கொலோ 1:19-22.

அந்த ஒப்புரவாகுதல் எப்படிப்பட்டது? ஒப்புரவாகுதலால் ஏற்படுகிற உணர்வு எப்படி இருக்கும்? ஒரு அம்மாவுக்கும் மகளுக்கும் இடையே நீண்ட நாட்களாக கடுமையான மனஸ்தாபம் இருக்கிறதென வைத்துக்கொள்வோம். ஒருநாள் ஒருவர்மேல் ஒருவர் இரக்கம்பாராட்டி, மன்னிக்கிறார்கள்; அது இருவரும் மீண்டும் சேருவதற்கு வழிவகுக்கிறது. அதுதான் ஒப்புரவாகுதல். திருச்சபையின் ஒரு உறுப்பினர் தனக்கும் மற்றொரு உறுப்பினருக்கும் பிரச்சினை இருக்கும்போது, காரணம் எதுவாக இருந்தாலும் அதை ஒதுக்கி வைத்துவிட்டு, அந்த உறுப்பினரை தன் அன்பான சகோதரனாக அல்லது சகோதரியாக ஏற்றுக்கொள்ளும் தருணத்தில் ஒப்புரவாகுதலை அனுபவிக்கமுடியும். ஒப்புரவாகுதல் என்பது எந்திரத் தன்மையான அல்லது சட்டப்பூர்வமான ஒரு வார்த்தை அல்ல; மாறாக, உடைந்த உறவுகள் சீராவதைக் கொண்டாடுகிற ஒரு வார்த்தை. சிலுவையில் கிறிஸ்து நிறைவேற்றின வல்லமையான பணியின்மூலம் உறவுகளில் ஏற்பட்ட தாக்கமானது தனிப்பட்ட நபர்களுக்கிடையே மட்டுமல்ல, மக்கள் குழுவினர்களுக்கு இடையேயும் காணப்பட முடியுமென்று பவுல் நம்பிக்கையோடு பேசுகிறார். அது நம் வாழ்க்கையில் புகுந்து, பிரிவினைகளை அழித்து, சண்டைகளைக் கலைந்து, ஒருவரோடு ஒருவர் ஐக்கியத்தோடும் புரிதலோடும் இருக்க உதவுவதாகச் சுட்டிக்காட்டுகிறார்.

`யாராவது ஒருவருடன் ஒப்புரவாக வேண்டியிருந்தால், இங்குள்ள நியதிகளை எந்த வழிகளில் பயன்படுத்தலாம்? அதை எவ்வாறு செய்வீர்கள்?`