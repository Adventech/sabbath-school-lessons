---
title:  அவர் மகிமையைப் புகழுகிறவர்களாக வாழுதல்
date:   05/07/2023
---

“கிறிஸ்துவின்மேல் முன்னே நம்பிக்கையாயிருந்த நாங்கள் அவருடைய மகிமைக்குப் புகழ்ச்சியாயிருக்கும்படிக்கு, தமது சித்தத்தின் ஆலோசனைக்குத்தக்கதாக எல்லாவற்றையும் நடப்பிக்கிற அவருடைய தீர்மானத்தின்படியே, நாங்கள் முன்குறிக்கப்பட்டு, கிறிஸ்துவுக்குள் அவருடைய சுதந்தரமாகும்படி தெரிந்து கொள்ளப்பட்டோம்”. எபே 1:11,12.  கிறிஸ்தவர்களாக தங்களுக்குள்ள சிலாக்கியங்களை கொஞ்சமும் உணராமல், எபேசிய விசுவாசிகள் “சோர்ந்துபோய்” இருந்தார்கள். எபே 3:13. முன்பு, தான் சொன்னதையே மீண்டும் உறுதிப்படுத்துகிற வகையில், கிறிஸ்தவர்கள் என்கிற அவர்களது அடையாளத்தை பவுல் ஞாபகப்படுத்துகிறார். எபே 1:3-5. விசுவாசிகள் பிற தெய்வங்கள் அல்லது வானுலக ஆவிகளின் தீய முடிவுகளால் பாதிக்கப்படுவதில்லை. அவர்கள் தேவனுடைய பிள்ளைகள். எபே 1:5. மேலும் தேவனுடைய ஆழமான ஆலோசனைகளின்படியும், நித்திய தீர்மானங்களின் படியும், பல ஆசீர்வாதங்களைப் பெறமுடியும். அதுவே தேவசித்தம், ஆலோசனை, தீர்மானம். எபே 1:12. கிறிஸ்துவுக்குள் சகலத்தையும் ஒன்றிணைக்கிற பிரமாண்டமான திட்டத்தை நிறைவேற்ற அவர்களுக்கு அருளப்படுகின்றன. எபே 1:9. தேவனுக்கு முன்பான தங்கள் நிலைகுறித்தும், அவரது ஆசீர்வாதங்களின் பலன் குறித்தும் அசைக்கமுடியாத நம்பிக்கையுடன் இருக்கலாம். அவர்களது வாழ்க்கை எபே 1:3-14 இன் செய்தியை உரக்கச் சொல்லவேண்டும்: அதாவது, நம்முடைய கர்த்தராகிய இயேசுகிறிஸ்துவின் பிதாவாகிய தேவனுக்கு ஸ்தோத்திரம்!

`எபே 1:11,14,18 ஆகிய வசனங்களில் “சுதந்தரம்” எனும் கருத்து வருகிற விதம்பற்றி ஒப்பிடுங்கள். இக்கருத்தை பவுல் வலியுறுத்துவதின் காரணம் என்ன?`

ஒருவர் மரித்தபிறகு, அவர் விட்டுப்போன சுதந்தரத்தை அனுபவித்த அனுபவம் உண்டா? அவ்வாறு உங்களுக்கு அதிக பணமோ, சொத்தோ கிடைத்திருக்கலாம். பவுலுடைய கருத்தின்படி, இயேசுவின் மரணத்தால், கிறிஸ்தவர்கள் தேவனிடத்திலிருந்து ஒரு சுதந்தரத்தைப் பெற்றிருப்பதாகவும், அவர்களே தேவனுடைய “சுதந்தரமாக” மாறியிருப்பதாகவும் சொல்லுகிறார். எபே 1:14,18.

தேவ மக்களை சில இடங்களில், “சுதந்தரம்” அல்லது சுதந்தர வீதம் என்று பழைய ஏற்பாடு குறிப்பிடுகிறது. உபா 9:29; 32:9; சக 2:12. நாம் தேவனுடைய சுதந்தரமாக இருப்பதை அல்லது மாறுவதை எபேசியர் 1:11; எபே 1:18இல் பவுல் வலியுறுத்துகிறார். அதை அவர்களுடைய கிறிஸ்தவ அடையாளத்தின் ஒரு முக்கிய அங்கமாகச் சுட்டிக்காட்டி, தேவனுக்கு அவர்கள் எவ்வளவு முக்கியமானவர்களென அவர்கள் அறிந்துகொள்ள விரும்புகிறார். அவர்கள் தேவனிடமிருந்து ஒரு சுதந்தரத்தைப் பெறுவது மட்டுமல்லாமல், தேவனுடைய சுதந்தரமாகவே இருக்கிறார்கள். எபே 1:14; 3:6; ஒப்பிடவும் எபே 5:5.

`ஒன்றைப் பெறுவதற்காகப் பிரயாசப்படுவதற்கும் அதைச் சுதந்தரிப்பதற்கும் இடையேயான வித்தியாசம் என்ன? இயேசுவில் நமக்குக் கொடுக்கப்பட்டுள்ளதை அறிந்துகொள்ள இந்தக் கருத்து எவ்வாறு உதவுகிறது?`