---
title:  தேவனுடைய மகத்தான, கிறிஸ்து-மையத் திட்டம்
date:   01/07/2023
---

### இவ்வார ஆராய்ச்சிக்கு
எபே 1:3-14; எபே 2:6; எபே 3:10; கொலோ 1:13, 14; உபா 9:29.

> <p>மனன வசனம்</p>
> “நம்முடைய கர்த்தராகிய இயேசுகிறிஸ்துவின் பிதாவாகிய தேவனுக்கு ஸ்தோத்திரம்; அவர் கிறிஸ்துவுக்குள் உன்னதங்களிலே ஆவிக்குரிய சகல ஆசீர்வாதத்தினாலும் நம்மை ஆசீர்வதித்திருக்கிறார்” எபே 1:3.

சந்திரனில் நடந்த முதல் நபர் என்கிற பெருமையைப் பெற்றவர் நீல் ஆம்ஸ்ட்ராங்; 25 ஆண்டுகளுக்குப் பிறகு, முதலில் சந்திரனில் நடப்பதற்கு உதவின விண் வெளி உடையை வடிவமைத்த எக்ஸ்ட்ராவெய்குலர் மொபிலிட்டி யூனிட் குழுவிற்கு நன்றிக்குறிப்பு ஒன்றை எழுதினார். அதில், “வரலாற்றிலேயே அதிகம் புகைப்படம் எடுக்கப்பட்ட விண்கலம்” என்று அதைக் குறிப்பிட்டார்;பிறகு கிண்டலாக, “உள்ளே கந்தல்கோலமாக இருந்தவர்களைப்” பார்வையிலிருந்துமறைப்பதில் வெற்றிகரமாகச் செயல்பட்டதென்றார். பிறகு, “கடினமான, நம்பகமான, கிட்டத்தட்ட இறுக்கமான” உடையால் தன் உயிரைப் பாதுகாத்ததற்காக, “கால் நூற்றாண்டு மதிப்புள்ள நன்றிகளையும் வாழ்த்துகளையும்” அந்த உடையைத் தயாரித்த ஜான்சன் விண்வெளி மையத்தின் குழுவினருக்கு நன்றிதெரிவித்தார்.

எபேசியர் நிருபத்தை ஒரு மகத்தான நன்றிக்குறிப்புடன் பவுல் துவங்குகிறார்; தேவன் அருளிய ஆசீர்வாதங்களுக்காக நன்றிசெலுத்துகிறார்; சந்திரனில் நடக்க உதவுகிற விண்வெளி உடைகள்போல, விசுவாசிகளின் வாழ்விற்கு அந்த ஆசீர்வாதங்கள் அவசியம். இன்றியமையாத அந்த ஆசீர்வாதங்களை அருள “உலகத்தோற்றத்துக்கு முன்னே” தேவன் செயல்பட்டதாக பவுல் கூறுகிறார். எபே 1:4. மேலும், விசுவாசிகளுக்காக யுகம்நெடுகிலும் தேவன் செயல்பட்டு வருவதற்காக அவரைத் துதிக்கிறார்.

எபேசியர் நிருபத்தை பவுல் ஆரம்பிக்கிற விதம், தேவனை எவ்வாறு தொழவேண்டும் என்பதையும், அவரது ஏராளமான ஆசீர்வாதங்களுக் காக எவ்வாறு ஸ்தோத்திரம் செலுத்தவேண்டும் என்பதையும் அற்புத மாக எடுத்துக்காட்டுகிறது.

2023, ஜுலை 8 வகுப்புக்காகப் படிக்கவேண்டிய பாடம் 