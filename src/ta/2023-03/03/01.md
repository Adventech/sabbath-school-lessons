---
title:  உயர்த்தப்பட்ட இயேசுவின் வல்லமை
date:   08/07/2023
---

### இவ்வார ஆராய்ச்சிக்கு
எபே 1:15-23; 3:14-21; 1தெச 5:16-18; உபா 9:29; 1கொரி 15:20-22; சங் 110:1.

> <p>மனன வசனம்</p>
> ’தாம் கிறிஸ்துவை மரித்தோரிலிருந்து எழுப்பி, அவரிடத்தில் நடப்பித்த தமது பலத்த சத்துவத்தின் வல்லமைப்படியே விசுவாசிக்கிறவர்களாகிய நம்மிடத்திலே காண்பிக்கும் தம்முடைய வல்லமையின் மகா மேன்மையான மகத்துவம் இன்னதென்றும், நீங்கள் அறியும்படிக்கு, அவர் உங்களுக்குப் பிரகாசமுள்ள மனக்கண்களைக் கொடுக்க வேண்டுமென்றும் வேண்டிக்கொள்ளுகிறேன். அவரை உன்னதங்களில் தம்முடைய வலதுபாரிசத்தில் உட்காரும்படி செய்(தார்). எபேசியர் 1:19, 20.

திறனை அதிகரித்துக் கொண்டே இருக்க மனிதர்கள் விரும்புகிறார்கள்.எடுத்துக்காட்டாக, வாகன உற்பத்தியாளரான டெவெல் மோட்டார்ஸ், 5,000 குதிரைத்திறனுக்கு மேல் உற்பத்தி செய்யும் 16-சிலிண்டர், 12.3-லிட்டர் எஞ்சின் கொண்ட டெவல் சிக்ஸ்டீன் எனும் வாகன மாதிரியை விளம்பரப்படுத்தியது. பீட்டர்பில்ட் டிரக் வண்டியை எடுத்துக்கொள்ளுங்கள்; அது மூன்று பிராட்-விட்னி ஜே 34-48 ஜெட் என்ஜின்கள் பொருத்தப்பட்ட ஒரு வாகனம்; 36,000 குதிரைத்திறன்; 6.5 வினாடிகளில் கால் மைல் தூரத்தை எட்டும்; மணிக்கு 376 மைல் வேகம் செல்லும்.

தங்கள் கலாச்சாரத்தின் பல்வேறு தெய்வங்களையும் வல்லமைகளையும் கண்டு வியக்கிற நிலையிலிருந்த எபேசு விசுவாசிகள், கிறிஸ்துவில் தேவன் அவர்களுக்குக் கொடுத்திருந்த வல்லமையின் விசாலத்தை பரிசுத்த ஆவியின்மூலம் அனுபவிக்க வேண்டும் என்று பவுல் ஜெபிக்கிறார். இந்த தெய்வீக வல்லமை குதிரைத் திறன் அல்லது மந்திரத்தின் அடிப்படையில் அளக்கப்படுவதில்லை, மாறாக பிரபஞ் சத்தை மாற்றுகிற நான்கு இரட்சிப்பின் வரலாற்று நிகழ்வுகளில் காணப்படுகிறது: (1) இயேசுவின் உயிர்த்தெழுதல்; (2) தேவனுடைய சிங்காசனத்திற்கு அவர் உயர்த்தப்படுதல்; (3) சகலமும் கிறிஸ்துவுக்குக் கீழ்ப்படுத்தப்படுதல்; மற்றும் (4) சபைக்கு கிறிஸ்து தலையாகத் தரப்படுதல். எபே 1:19-23.

இந்த நான்கு நிகழ்வுகள்மூலம், தங்கள் சார் பாக தேவன் வெளிப்படுத்துகிற வல்லமையின் விசாலத்தை விசுவாசிகள் புரிந்து, அனுபவிக்க ஆரம்பிக்கலாம்.

2023, ஜுலை 15 வகுப்புக்காகப் படிக்கவேண்டிய பாடம்