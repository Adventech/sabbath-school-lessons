---
title:  ஆவியில் நிறைந்த தொழுகை
date:   24/08/2023
---

`கிறிஸ்தவர்கள் ஆராதனைக்காக ஒன்றுகூடுகிற ஒரு காட்சியை எபே 5:18-20ல், பவுல் காட்டுகிறார். அந்த ஆராதனையில் அவர்கள் என்ன செய்வதாகச் சித் திரிக்கிறார்?`

எபே 5:1-20 இன் இறுதி வாதமாக, மதியை மயக்குகிற மதுபான வெறி கொள்ளாமல், விசுவாசிகள் ஒன்றுகூடி ஆவியானவருடைய பிரசன்னத்தையும் வல்லமையையும் அனுபவிக்கச் சொல்லுகிறார். கிரேக்கப் பழைய ஏற்பாட்டிலுள்ள நீதி 23:31 இன் அடிப்படையில், மதுபான வெறி வேண்டாமென்று வலியுறுத்துகிறார். மதுபானத்திற்கு எதிரான ஞானியின் கட்டளைகளை மனதில் வைத்துப் பேசுவது புரிகிறது. நீதி 20:1; 23:29-35. மதுபான வெறியானது வம்பு, பாலியல் ரீதியான பேச்சு, புத்தியீனம், ஒழுக்கக்கேடு, விக்கிரகாராதனை போன்றவற்றிற்கு வழிவகுக்கிறது. எபே 5:3-14. இவற்றுக்குப் பதிலாக கருத்தோடும், ஆவியால் நிறைந்தும் ஆவியான வரைத் தொழுகிறவர்களாக மாறவேண்டும். ஆவியால் நிறைந்திருக்க அறிவுறுத்தும்போது, எபே 5:19-21இல் பவுல் பல வினைச்சொற்களைப் பயன்படுத்துகிறார்: ‘புத்திசொல்லு’, ‘பாடிக் கீர்த்தனம்பண்ணு’, ‘ஸ்தோத்தரி’, ‘கீழ்ப்படி’.

‘ஆவியால் நிறைந்திருங்கள்’ என்று ஒட்டுமொத்த சபைக்கும் பவுல் புத்தி சொல்கிறார். எபே 5:18. விசுவாசிகள் ஆவியில் நிறைந்து, ஆராதனைசெய்வதால் ஒற்றுமை வளரும் என்றும் (எபே 4), அதுவே தன்முனைப்பு தன்மைக்கும், அஞ்ஞானிகளின் தொழுகைக்கும் நடத்தைக்கும் எதிரான சரியான செயலாக இருக்குமென்றும் நம்புகிறார். எபே 5:1-18. ஆரம்பக்காலக் கிறிஸ்தவத் தொழுகை குறித்த இந்த விவரத்தில், இசையோடு துதிப்பது முக்கியப் பங்கு வகித்தது. இசையோடு துதித்துப் பாடியபோதுதான் சபை பிறந்ததெனச் சொல்வதுண்டு. இந்த வேதப் பகுதியை கொலோ 3:16 உடன் சேர்த்து பார்க்கும்போது, அது உண்மைதான் என்பதற்கான ஆதாரத்தைக் காணமுடிகிறது. அப் 16:25; யாக் 5:13.

தொழுகையில் ‘மனிதர்களுக்கிடையே’ சம்பந்தப்பட்ட ஒரு விஷயமும் உள்ளது; அதாவது, பாடும்போது திருச்சபை அங்கத்தினர்கள் ஒருவிதத்தில் ‘ஒருவருக்கொருவர் புத்திசொல்லுகிறார்கள்’. எபே 5:19. ஆனாலும், இசையோடு துதிப்பதின் மையநோக்கமானவர் கர்த்தர்; அதைத்தான் எபே 5:20, ‘நம்முடைய கர்த்தராகிய இயேசுகிறிஸ்து’ என்று அடையாளப்படுத்துகிறது. கொலோ 3:16. எபே 5:19 இன்படி இசையோடுகூட துதிப்பதும், எபே 5:20 இன்படி ஸ்தோத்திரம்செலுத்துவதும் ‘நம்முடைய கர்த்தராகிய இயேசுகிறிஸ்துவின் நாமத்தினாலே தேவனுக்கே’ நாம்பாடு பவை. ‘ஞானப்பாட்டுகள்’; மூலமொழியில் ‘ஆவிக்குரிய பாடல்கள்’ என்று உள்ளது. ‘ஆவிக்குரிய’ என்பதற்கான கிரேக்க வார்த்தை நிமடிகோஸ். ஆராதனையின் பாடல்கள் பரிசுத்த ஆவியானவரால் ஏவப்பட்டவையாக இருக்கும்வகையில் அவர் செயல்படுவதை அது காட்டுகிறது. ஆரம்பக்காலக் கிறிஸ்தவர்களுடைய தொழுகையையும், அதில் தேவத்துவத்தின் மூன்று நபர்களும் பங்கேற்பதையும் பவுல் சித்திரிக்கிறார்.

`இசைமூலம் உங்கள் ஆராதனை அனுபவத்தை நீங்கள் எவ்வாறு மேம்படுத்தலாம்?`