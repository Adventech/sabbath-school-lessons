---
title:  வெளிச்சத்தின் பிள்ளைகளாய் நடந்துகொள்தல்
date:   21/08/2023
---

‘இப்படிப்பட்டவைகளினிமித்தமாகக் கீழ்ப்படியாமையின் பிள்ளைகள்மேல் தேவகோபாக்கினை வருவதால், ஒருவனும் உங்களை வீண்வார்த்தைகளினாலே மோசம்போக்காதபடிக்கு எச்சரிக்கையாயிருங்கள்’ என்று பவுல் எச்சரிக்கிறார். எபே 5:6.

‘விபசாரக்காரனாவது, அசுத்தனாவது, விக்கிரகாராதனைக்காரனாகிய பொருளாசைக்காரனாவது’ என்று சொல்லப்படுபவர்கள் தங்கள் பாவங்களின் நிமித்தம் வெட்க மோ மனமாற்றமோ அடையாதவர்கள். எபே 5:5. பவுல் இதைக்குறித்து தீர்க்கமாக, ‘கிறிஸ்துவுக்குள் இருப்பவர்களும், அவருடைய எதிர்கால ராஜ்யத்தில் பங்குபெற அழைக்கப்பட்டவர்களும் அவ்வாறு அழைக்கப்படாதவர் கள்போல செயல்படக்கூடாது’ என்கிறார். எபே 5:5. பிறகு, ‘வீண்வார்த்தைகளின்’ தாக்கம்குறித்து கவலைப்படுகிறார். அதாவது, வீண்வார்த்தைகளுக்குச் செவிகொடுத்து, பாலியல் பாவம் தடைசெய்யப்படவில்லை என்று நினைத்து, அத்தகைய பாவங்களுக்குள் இழுக்கப்படுவார்களோ என்று பவுல் கலங்குகிறார். எபே 5:6. அவ்வாறு வஞ்சிக்கப்பட்டால், முடிவுக்கால தேவனுடைய நியாயத்தீர்ப்பின் நாளில் ‘கீழ்ப்படியாமையின் பிள்ளைகள்மேல்’ வருகிற ‘தேவ கோபாக்கினைக்கு’ ஆளாகவேண்டும். எபே 5:6.

‘தேவகோபாக்கினை’ என்கிற சொற்றொடர் சிக்கலான ஒன்று. தேவகோபம் என்பது பொதுவாக மனிதர்களுக்கு வருகிற கோபமல்ல. எபே 4:31. பிடிவாதமாக தீமையிலேயே நிலைத்திருக்கும்போது நீடியபொறுமையும் நீதியுமுள்ள ஒரு தேவனிடமிருந்து எழும்புகிற நீதியான உணர்வு; சிறுசிறு குறைபாடுகளால் எழும்புகிற எரிமலை போன்ற உணர்வல்ல. மேலும், வரப்போகிற தேவனுடைய நியாயத்தீர்ப்பு களின் பின்னணியில்தான் பெரும்பாலும் தேவகோபம்பற்றி வேதாகமத்தில் ஆவியின் ஏவுதலால் எழுதப்பட்டுள்ளது. வெளி. 6:12-17; 16:1-16; 19:11-16. வரப்போகிற தம் நியாயத்தீர்ப்புகள்குறித்து தேவன் எச்சரித்திருக்கிறார். அது கிருபையின் செயலாக இருக்கும்; ஏனெனில் மனிதர்கள் ‘சுபாவத்தினாலே ... கோபாக்கினையின் பிள்ளைகளாக’ இருப்பதால் அந்த நியாயத்தீர்ப்புகளுக்கு ஆளாகிறார்கள்.

`பாவிகளோடு ‘பங்காளிகளாகாதிருங்கள்’ என்று விசுவாசிகளை பவுல் ஏன் அறிவுறுத்துகிறார்? எபே 5:7-10.`

‘வெளிச்சத்தின் பிள்ளைகளாக நடந்துகொள்ளுங்கள்’ என்று அறிவுறுத்துகிற பவுல், தொடர்ந்து, ‘கர்த்தருக்குப் பிரியமானது இன்னதென்று நீங்கள் சோதித்துப் பாருங்கள்’ என்கிறார். எபே 5:10. ‘வேசித்தனம், மற்றெந்த அசுத்தம், பொருளாசை’ ஆகியவற்றால் இன்பம்பெற அஞ்ஞானிகள் முயலுகிறார்கள். எபே 5:3. விசுவாசிகளுடைய நோக்கம் முற்றிலும் வித்தியாசமானது; விசுவாசிகள் தங்களுக்குப் பிரியமாக நடக்காமல், தேவனுக்குப் பிரியமாக நடக்கிறார்கள். ரோமர் 12:1; 2கொரி 5:9; எபி 13:21. அங்கும் இவாரெஸ்டோஸ் எனும் கிரேக்க வார்த்தைதான் பயன்படுத்தப்பட்டுள்ளது. அதற்கு ‘ஏற்ற’ அல்லது ‘பிரியமான’ என்று அர்த்தம். கிறிஸ்து தம்மையே பலியாகக் கொடுத்ததை விசுவாசிகள் நினைத்துப் பார்க்கவேண்டும். ‘கிறிஸ்து நமக்காகத் தம்மைப் பலியாக ஒப்புக்கொடுத்து, நம்மில் அன்புகூர்ந்ததுபோல, நீங்களும் அன்பிலே நடந்துகொள்ளுங்கள்.’ எபே 5:5.

`இன்று நம் நாட்களில் எத்தகைய ‘வீண்வார்த்தைகள்’ குறித்து கவனமாக இருக்கவேண்டியுள்ளது?`