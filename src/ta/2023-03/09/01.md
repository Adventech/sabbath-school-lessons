---
title:  ஞானமாக வாழுதல்
date:   19/08/2023
---

### இவ்வார ஆராய்ச்சிக்கு
எபே 5:1-20; 1கொரி 5:1-11; வெளி 16:1-16; கொலோ 4:5; நீதி 20:1; 23:29-35; அப் 16:25.

> <p>மனன வசனம்</p>
> ‘ஆனபடியினாலே, நீங்கள் ஞானமற்றவர்களைப்போல நடவாமல், ஞானமுள்ளவர்களைப்போலக் கவனமாய் நடந்துகொள்ளப்பார்த்து, நாட்கள் பொல்லாதவை களானதால் காலத்தைப் பிரயோஜனப்படுத்திக்கொள்ளுங்கள். ஆகையால், நீங்கள் மதியற்ற வர்களாயிராமல், கர்த்தருடைய சித்தம் இன்னதென்று உணர்ந்துகொள்ளுங்கள்’. எபேசியர் 5:15-17.

சிலகாலத்திற்குமுன் இங்கிலாந்தில் ஒரு பளிங்கு ஜாடியை ஏலம்விட்டார்கள். ஏலம்விட்டவர் அந்த ஜாடிபற்றி ‘இது ஒரு பிரெஞ்சு பொருள்; பத்தொன்பதாம் நூற்றாண்டைச் சேர்ந்தது; திராட்சரசம் பரிமாறப் பயன்படுத்தப்படுவது’ என்று விவரித்தார். அதன் மதிப்பு கிட்டத்தட்ட 200 டாலர் இருக்குமெனக் கூறினார். ஆனால், ஏலம் எடுக்க வந்திருந்த இருவர், அது மிகவும் அரிய, இஸ்லாமிய ஜாடி என்பதைக் கண்டுபிடித்தனர். அதன் உண்மையான மதிப்பு தெரியுமா? 5 மில்லியன் பவுண்ட். அதாவது, சுமார் 6.5 மில்லியன் அமெரிக்க டாலர். இருவரும் உடனே அந்த ஜாடியை வாங்கிவிட்டார்கள். ஏலம்விட்டவருக்கு தெரியாத ஒரு விபரம் ஏலம் எடுத்தவர்களுக்குத் தெரிந்திருந்தது. அது அந்த ஜாடியின் உண்மையான மதிப்பு.

அஞ்ஞானிகளின் நம்பிக்கைகளையும் விசுவாசிகளின் நம்பிக்கைகளையும் எபே 5:1-20 இல் பவுல் வேறுபடுத்திக் காட்டுகிறார். அஞ்ஞானிகள் புலனுணர்வுகளைத் தூண்டுகிற பேச்சையும் (எபே 5:4), மதுபான விருந்தையும் (எபே 5:18), ஒழுக்கக்கேடான பாலுறவையும் (எபே 5:3, 5) வாழ்க்கையின் பெரும்பொக்கிஷங்களாகக் கருதினர். ஆனாலும் அனைத்தின் மெய்யான மதிப்பும் சோதிக்கப்படப்போகிற ஒரு நாள் வரப்போவதை விசுவாசிகள் அறிந் திருக்கிறார்கள். எபே 5:5,6. அவர்கள் விருந்துகளையும் மதுபான வெறியையும் பெரிதாகக் கருதாமல், கிறிஸ்துவுக்குள் ‘நற்குணத்திலும் நீதியிலும் உண்மையிலும்’ சிறந்த விஷயங்களை பொக்கிஷமாகக் கருதுகிறார்கள். எபே 5:9. எனவே, நித்தியத்தின் பின்னணியில் கிறிஸ்துவுக்கேற்றவைகளைச் செய்யவும், அவற்றின்படி வாழவும் முயலுமாறு அவர்களிடம் பவுல் கூறுகிறார். எபே 5:15-17.

_2023 ஆகஸ்ட் 26 வகுப்புக்காகப் படிக்கவேண்டிய பாடம்_