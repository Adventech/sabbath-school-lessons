---
title:  கேடயம், தலைச்சீரா, பட்டயம்
date:   20/09/2023
---

`மாபெரும் போராட்ட வீரர்களான விசுவாசிகள் கேடயம், தலைச்சீரா, பட்டயம் ஆகியவற்றை எப்போது, எப்படிப் பயன்படுத்த வேண்டும்? எபே 6:16,17.`

பவுல் குறிப்பிடுவது, ரோமப் போர்வீரர்கள் வைத்திருக்கிற பெரிய, செவ்வக வடிவிலான கேடயமாகும். மரத்தாலான கேடயத்தை தோலால் மூடியிருப்பார்கள்; பக்கவாட்டு தாக்குதல்களிலிருந்து பாதுகாக்கும்படி அதன் விளிம்புகள் உள்நோக்கி வளைந்திருக்கும். கேடயத்தை தண்ணீரில் நனைத்தால், எண்ணெயில் முக்கி, தீவைக்கப்பட்டு எய்யப்படுகிற ‘அக்கினியாஸ்திரங்களை அவித்துப் போடும்.’ தம் மக்களைப் பாதுகாக்கிற தேவனை பழைய ஏற்பாடு கேடகம் என்று சொல்லுகிறது; ‘விசுவாசமெனும் கேடகம்’ என்று பவுல் சொல்கிறார். ஆதி 15:1, சங் 3:3. ‘விசுவாசமெனும் கேடகம்’ (எபே 6:16) என்பது, விசுவாசிகளின் சார்பாகப் போரிடுகிறவரும், (எபே 6:10), மிகச்சிறந்த ஆயுதங்களை வழங்குகிறவரும் (எபே 6:11,13), வெற்றியை உறுதிசெய்கிறவருமான தேவனில் நம்பிக்கையுடன் பிரபஞ்சப் போரில் ஈடுபடுவதாகும்.

அதேநேரம், ரோமத் தலைச்சீராவானது இரும்பு அல்லது வெண்கலத்தால் ஆனது. தலைப்பகுதியை கிண்ணம்போன்ற அமைப்பு பாதுகாக்கும்; அதோடு கழுத்தைப் பாதுகாக்க பின்புறத்தில் ஒரு தட்டும், காது பாதுகாப்பு தகடும், கண்களைப் பாதுகாக்க ஓர் அமைப்பும், கன்னங்களைப் பாதுகாக்க கீல்களுடன் அமைந்த தகடுகளும் இடம்பெற்றிருக்கும். அத்தகைய அத்தியாவசிய பாதுகாப்பை தலைச்சீரா வழங்கியது. எனவே, ‘இரட்சணியமென்னும் தலைச்சீராவானது’ (எபே 6:17) உயிர்த்தெழுந்து, பரலோகம் சென்று, உயர்த்தப்பட்ட கிறிஸ்துவுடன் ஐக்கியமாக இருப்பக்கிற விசுவாசிகள் அதினிமித்தம் அனுபவிக்கிற இரட்சிப்பைக் குறிக்கிறது. எபே 2:6-10. ‘இரட்சணியமென்னும் தலைச்சீராவை’ அணிவதென்றால், அந்தக் காலத்தில் காணப்பட்ட ஆவிக்குரிய வல்லமைகள் குறித்த பயத்தைப் புறக்கணித்து, அதற்கு பதிலாக, கிறிஸ்துவின் உன்னதமான வல்லமையில் நம்பிக்கை வைப்பதாகும். எபே 1:15-23; 2:1-10.

சர்வாயுதவர்க்கத்தின் இறுதி ஆயுதம் ‘தேவவசனமாகிய ஆவியின் பட்டயம்’. எபே 6:17. அது ரோம வீரர்கள் வைத்திருந்த குறுகிய, இரு முனைபட்டயத்தைக் குறிக்கிறது. வழக்கமான போர் தந்திரம் என்னவென்றால், இரண்டு ஈட்டிகளை எறிந்து (பவுல் குறிப்பிடவில்லை) பின்னர் பட்டயத்தை உருவித் தாக்குவார்கள்; குட்டையான பட்டயத்தைச் சுழற்றுவார்கள். விசுவாசிகளின் பட்டயம் ‘ஆவியின் பட்டயமாகும்’. ஏனெனில் அதை ஆவியானர் கொடுக்கிறார்; அந்த ஆயுதம், ‘தேவ வசனம்’ என்று சொல்லப்படுகிறது. பவுல் ஒரு தளபதிபோல முன்னால் நின்று, ஆயுதம் தரிக்கும்படி அழைக்கிறார்; தெய்வீகப் படைத் தளபதியால் நமக்கு நம்பிக்கையும் வெற்றியும் உண்டென்கிறார். எபே 6:10-20 சொல்கிற இந்த வாக்குறுதிகள், தீமைக்கு எதிரான போரில் ‘தேவ வசனத்தை’ முன்னணி ஆயுதமாக வைத்து அமைந்துள்ளன. எனவே, ‘தேவ வசனம்’ என்பது வேதாகமத்தில் காணப்படுகிற சுவிசேஷ வாக்குறுதிகளைக் குறிக்கிறது.

`ஒருவேளை பல்வகை இராணுவ உருவகங்கள் நமக்குப் பிடிக்காமல் இருக்கலாம்; ஆனாலும் மாபெரும் போராட்டத்தின் நிஜம்பற்றியும், அதை நாம் தீவிரமாக எடுக்கவேண்டியது பற்றியும் அந்த உருவகம் சுட்டிக்காட்டுவது என்ன?`