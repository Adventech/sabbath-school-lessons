---
title:  மேலும் படிக்க
date:   22/09/2023
---

‘போரில் இராணுவத்தினர் அனைவரும் ஒன்றுசேர்ந்து செயல்படாதபட்சத்தில் இராணுவத்தில் குழப்பமும் பலவீனமும் ஏற்படும். வீரர்கள் சகவீரர்களுடைய நிலைகளையும் வேலையையும் கருத்தில்கொள்ளாமல், சொந்த உந்துதலான யோசனைகளைச் செயல்படுத்தினால், தனித்தனி அணுக்கள் உள்ள ஒரு தொகுதிபோலமட்டுமே இருக்கமுடியும்; ஒருங்கிணைந்த அமைப்பாகச் செயல்படமுடியாது. அதுபோல, கிறிஸ்துவின் வீரர்களும் இணக்கமாகச் செயல்படவேண்டும். அவரவர் தங்களைமட்டும் முக்கியப்படுத்தக்கூடாது. அவ்வாறு செய்தால், பூரண இணக்கத்தோடும், ஒரே சிந்தையோடும், ஒரே நோக்கத்தோடும், ஒரு மகத்தான நோக்கத் தின்மேல் அர்ப்பணிப்போடும் இருக்கவேண்டிய ஆண்டவருடைய பிள்ளைகள், தங்களுடைய முயற்சிகள் வீணாவதையும், நேரமும் திறமைகளும் வீணடிக்கப் படுவதையும் காணநேரிடும். ஒற்றுமையே பலம். ஒரே தலைமையின்கீழ், ஒரு மகத்தான நோக்கத்திற்காக, இணக்கத்தோடு செயல்படுகிற மனமாற்றமடைந்த ஒரு சில ஆத்துமாக்கள், தங்களுக்கு எதிராக வருகிற ஒவ் வொன்றிலும் வெற்றிபெறுவார்கள்.’

‘சங்கிலியால் கட்டப்பட்டிருக்கிற ஸ்தானாபதி’ என்று பவுல் தன்னை அடையாளப்படுத்துவதின் நோக்கம் என்ன? எபே 6:19. ஸ்தானாபதிகள் போர்ச்சமயங்களில் சிக்கலான பணிகளைச் செய்திருக்கிறார்கள்; எனவே, தன்னுடைய இராணுவ உருவகத்திற்கு பொருத்தமாகவே அந்த வார்த்தையைப் பயன்படுத்துகிறார். ஸ்தானாபதியை யார் அல்லது எந்த நாடு அனுப்புகிறது என்பதை வைத்து அவருக்கு உரிய மரியாதையைக் கொடுக்கவேண்டும். எனவே, அண்டசராசரத்தின் ஆட்சியாளருடைய ஸ்தானாபதியான பவுல், சங்கிலிகளால் கட்டப்படுமளவிற்கு அவமானப் படுத்தப்பட்டது வேறுபடுத்திக் காட்டப்படுகிறது. ஆனாலும், ஸ்தானாபதிகள் ‘உத்தியோகச் சங்கிலி’ ஒன்றை அணிவதுண்டு என்பதால், ‘சங்கிலி’ பற்றி பவுல் குறிப்பிடுவது ‘முரண்வாக்கியம்’ போல உள்ளது; தன் சங்கிலியை தன் அந்தஸ்தைக் காட்டுகிற அலங்காரம் போலக் கருதுகிறார்’.

**கலந்துரையாடக் கேள்விகள்**

`போரும் பிரிவினையும் நிலவுகிற ஒரு நாட்டில் நீங்கள் வசிக்கிறீர்கள் என்றால், நீங்களும் உங்கள் திருச்சபையும் எவ்வாறு ‘சமாதானத்திற்காகப் போராடலாம்’? வன்முறையும் பயங்கரமும் காணப்படுகிற ஓர் உலகில் நாம் எவ்வாறு சமாதானத்தின் தூதுவர்களாக இருக்கலாம்?`

`உங்களைநோக்கி ஏவப்படுகிற ‘அக்கினியாஸ்திரங்கள்’ யாவை? அவற்றை அவித்துப் போடுவதற்கான ‘விசுவாசமென்னும் கேடகம்’ உங்களிடம் இருப்பதை எவ்வாறு உறுதிப்படுத்தலாம்?`

`‘ஜெப வீரர்கள்’ என்று சிலரைச் சொல்லுவோம். எபே 6:18-20இன் அடிப்படையில் எவ்வாறு ‘ஜெப ஊழியத்தைச்’ செய்யலாம்?`

`மாபெரும் போராட்டத்தின் போர்க்களத்தில் காயப்பட்டவர்களை நாம் எவ்வாறு நடத்தவேண்டும்? போரின் தீவிரத்தைக் கண்டு தப்பியோடிவிட்ட அல்லது வெளிப்படையாகவே மறுபக்கத்தில் சேர்ந்துவிட்ட கிறிஸ்தவ விசுவாசியை எவ்வாறு நடத்த வேண்டும்?`