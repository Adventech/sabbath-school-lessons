---
title:  பரலோகம் சென்ற இயேசுவின் வரங்கள்
date:   09/08/2023
---

`உயிர்த்தெழுந்து, பரலோகம் சென்று, அனைத்தையும் மேற்கொண்ட இயேசு, மேலேயிருந்து தம்முடைய மக்களுக்கு வரங்களை வழங்குவதாக பவுல் விவரித்தார். சங் 68:18. பரலோகம் சென்ற இயேசு என்ன ‘வரங்களை’ கொடுக்கிறார்? எதற்காகக் கொடுக்கிறார்? எபே 4:11–13.`

பரலோகம் சென்ற இயேசு தமது பொக்கிஷசாலையிலிருந்து ‘வரம்பெற்ற’ நான்கு வகை மக்களை சபைக்குக் கொடுப்பதாக பவுல் கூறுகிறார்: (1) அப்போஸ்தலர்கள்; (2) தீர்க்கதரிசிகள்; (3) சுவிசேஷகர்கள்; (4) மேய்ப்பர்களும் போதகர்களும். கிரேக்க மொழியில் இந்த வாக்கியமானது இவர்களை ஒரே குழுவினர் போலச் சுட்டிக்காட்டுகிறது. முக்கியமான வேலையை நிறைவேற்ற கிறிஸ்து இந்த வரங்களைக் கொடுக்கிறார்: ‘பரிசுத்தவான்கள் சீர்பொருந்தவும்,’ ‘நாம் அனைவரும் தேவனுடைய குமாரனைப்பற்றும் விசுவாசத்திலும் அறிவிலும் ஒருமைப்பட்டவர்களாகி, கிறிஸ்துவினுடைய நிறைவான வளர்ச்சியின் அளவுக்குத்தக்க பூரண புருஷராகவும்’. எபே 4:12,11.

இந்தக் கடைசிக் கருத்தானது ஆதிகால அட்வென்டிஸ்டுகளுக்கு மிகவும் முக்கியமானதாக இருந்தது; ஏனென்றால், எலன் ஒய்டின் ஆவிக்குரிய வரங்களுக்கான காரணம்பற்றி அதிகமாக யோசித்துவந்தார்கள். திருச்சபையில் அப்போஸ்தலர்களின் காலத்தில்மட்டுமே தீர்க்கதரிசன வரம் செயல்பட்டதாக வேதாகமம் சொல்லுகிறதா? அல்லது கிறிஸ்து திரும்பி வரும்வரை அந்த வரம் தொடருமா? ஆரம்பக்கால அட்வென்டிஸ்டுகள் அதற்கான பதிலை எபேசியர் 4:11 இல் கண்டுகொண்டார்கள்; இந்த உண்மையை ஒரு கப்பல் தளபதியை உதாரணமாக வைத்துப் பேசினார்கள். ஒரு கப்பல் தளபதி கப்பல்பயண விதிகளின்படி நடக்க வேண்டியிருந்தது. கப்பல் துறைமுகத்தை நெருங்கியதும் கப்பலை வழிநடத்த ஒரு மாலுமி கப்பலில் ஏறுவார் என்று விதிகளில் சொல்லப்பட்டிருந்தது. அந்த விதிகளின்படி செய்வதற்கு மாலுமியை கப்பலில் ஏற அனுமதிப்பதும், அவரது வழிகாட்டல்களுக்குக் கீழ்ப்படிவதும் தளபதியின் கடமை. ‘‘இப்போது யார் அந்த விதிகளடங்கிய புத்தகத்திற்குச் செவிகொடுக்கிறார்கள்? அந்தப் புத்தகம் சொல்லுகிறபடி மாலுமியை நிராகரிப்பவர்களா, அவரை ஏற்றுக்கொள்கிறவர்களா? நீங்களே தீர்ப்புச் சொல்லுங்கள்.’–Uriah Smith, “Do We Discard the Bible by Endorsing the Visions?” Review and Herald, January 13, 1863, p. 52.

‘மேய்ப்பர்கள்’ (அல்லது ‘ஊழியர்கள்’), ‘போதகர்கள்’, ‘சுவிசேஷகர்கள்’ ஆகியோரை அடையாளம் காணும்போது கவனமாக இருக்கவேண்டும்; ஏனெனில் இப்பணி செய்கிறவர்களை நம் காலத்தையும் பின்னணியையும் வைத்து யோசிக்கிறோம். பவுலின் நாட்களில் எபேசுவிலிருந்த வீட்டுச்சபைகளின் சுயாதீன தலைவர்கள்தாம் இப்பணியைச் செய்தார்கள். 1பேதுரு 2:9; அப் 2:46; 12:12.

`‘நான் என் திராட்சத்தோட்டத்திற்காகச் செய்யாத எந்த வேலையை அதற்கு இனிச் செய்யலாம்?’ ஏசாயா 5:4. எலன் ஒய்டின் ஊஒழியத்தின்மூலம் தேவன் நமக்கு தந்திருப்பவற்றின் பின்னணியில் இந்த வசனத்தைச் சிந்தியுங்கள். அது எவ்வாறு பொருந்தும்?`