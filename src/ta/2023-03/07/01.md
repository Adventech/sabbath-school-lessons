---
title:  கிறிஸ்துவின் ஒருங்கிணைந்த சரீரம்
date:   05/08/2023
---

### இவ்வார ஆராய்ச்சிக்கு
எபே 4:1-16; பிலி 2:3; சங் 68:18; அப் 2; 1கொரி 12:4-11, 27-30; ஏசா 5:4.

> <p>மனன வசனம்</p>
> ’பரிசுத்தவான்கள் சீர்பொருந்தும்பொருட்டு, சுவிசேஷ ஊழியத்தின் வேலைக்காக அவர், சிலரை அப்போஸ்தலராகவும், சிலரைத் தீர்க்கதரிசிகளாகவும், சிலரைச் சுவிசேஷகராகவும், சிலரை மேய்ப்பராகவும், போதகராகவும் ஏற்படுத்தினார்’ எபேசியர் 4:11,12.

‘வயிறும் கால்களும்’ என்கிற தலைப்பில் ஈசோப்பு கதை ஒன்று உண்டு. ‘வயிறும் கால்களும் தங்களில் யார் பெரியவர் என்று சண்டைபோட்டுக் கொண்டன. வயிற்றையும் தாங்களே சுமந்துசெல்வதால் தாங்களே பெரியவர்களென கால்கள் சொல்லின; உடனே வயிறு, ‘‘ஆனால், என் நண்பர்களே, நான் உணவு சாப்பிடாவிட்டால், நீங்கள் எதையும் சுமக்க முடியாது’’ என்று சொல்லிற்று’.–Lloyd W. Daly, Aesop Without Morals (New York: Thomas Yoseloff, 1961), p. 148

மனித சரீரத்தைப் பயன்படுத்தி, பவுல் ஓர் ஆவிக்குரிய கருத்தை வலியுறுத்துகிறார். கிறிஸ்துவின் சரீரமாகிய சபையை, மனித உடலுக்கு ஒப்பிடலாம் என்கிறார். அதாவது, உடலில் பல்வேறு உறுப்புகள், பல்வேறு திறன்களுடன் அமைந்துள்ளன. உடல் ஆரோக்கியமாக இருப்பதற்கு அவை ஒன்றுசேர்ந்து வேலை

செய்ய வேண்டும். எபே 4:1-16ல், தான் பயன்படுத்திய உடல் உருவகத்தை பிறநிருபங்களிலும் பயன்படுத்துகிறார். ரோமர் 12:3-8; 1கொரி 12:12-31. கிறிஸ்து சரீரத்தின் தலையாக இருக்கிறார்; சரீரத்தின் உறுப்புகள் ஒற்றுமையுடன் செயல்படுவதுபோல, சபை உறுப்பினர்களும் ஒற்றுமையுடன் செயல்படுவதற்காக, வெவ்வேறு மனிதர்களுக்கு வெவ்வெறு வரங்களைக் கொடுத்து, சபை சிறப்பாகச் செயல்பட உதவுகிறார்.

நம்மைக் குறித்த தேவனுடைய நோக்கம் என்னவென்பதைத்தான் ஒருங்கிணைந்த ஒரு சரீரத்தின்மூலம் பவுல் வலியுறுத்துகிறார்.

_2023, ஆகஸ்ட் 12 வகுப்புக்காகப் படிக்கவேண்டிய பாடம்_