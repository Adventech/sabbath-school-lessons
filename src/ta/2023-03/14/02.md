---
title:  கிறிஸ்துவுக்குள் ஆசீர்வதிக்கப்பட்டிருக்கிறோம்
date:   24/09/2023
---

எபேசியர் நிருபத்தை புதிய ஏற்பாட்டின் ஆல்ப்ஸ் சிகரம் என்று சொல்வார்கள். மலையேற்ற வழிகாட்டியான பவுல், எபே 1ஆம் அதிகாரத்திலேயே நம்மை மலையில் ஏறவைத்துவிடுகிறார். மலை உச்சியில் நின்று பார்க்கும்போது, நம்பமுடியாத அளவுக்கு அற்புதமான காட்சி தென்படுகிறது.

`எபே 1ஐ ஆராயும்போது, உங்களில் அதிகத் தாக்கத்தை ஏற்படுத்துகிற விஷயம் என்ன? என்னென்ன சிகரங்களைக் காண்கிறீர்கள்?`

எபே 1:3-14, மலையுச்சி வரைபடம் போலச் செயல்படுகிறது; அது அடிவானத்தில் தெரிகிற சிகரங்களை அடையாளம் காட்டுகிறது; ஏனெனில் இரட்சிப்புத் திட்டத்தின் பரந்த நிலப்பரப்பில் நம்முடைய ஆசீர்வாதமான இடத்தை பவுல் சுட்டிக்காட்டுகிறார். முடிவே இல்லாத கடந்தகாலம்முதல் கிறிஸ்துவின் மூலம் தேவன் கிருபையோடு செயல்பட்டு அருளுகிற முடிவே இல்லாத எதிர்காலம்வரை, இரட்சிப்பு வரலாற்றின் முழுக்காட்சியையும் காணமுடிகிறது. தேவனால் விசுவாசிகள் பெற்றுள்ள மீட்பானது, ‘உலகத்தோற்றத்துக்கு முன்னரே’ தேவன் எடுத்துள்ள முயற்சிகளையும், அவை இப்போது நம் வாழ்க்கையில் செயல் பட்டு வருவதையும் காணமுடிகிறது. எபே 1:4,7,8,13,14. சிருஷ்டிப்பிற்கு முந்தைய இந்த வியூகங்கள் காலத்தின் முடிவில் முழுமையாக நிறைவேற்றப்படும். எபே 1:9,10. அப்போது, ‘பரலோகத்திலிருக்கிறவைகளும் பூலோகத்திலிருக்கிறவைகளுமாகிய சகலமும்’ கிறிஸ்துவுக்குள் ஒன்று சேர்க்கப்படும் அல்லது கூட்டப்படும்; மேலும், ‘காலம் நிறைவேறும்போது’ தேவன் செயல்படுத்த விரும்பின திட்டம் முழுமையடையும். தேவனுடைய இரகசிய திட்டத்தை முற்றிலும் புரிந்துகொள் வோம். எபே 1:10. அப்போது, தேவனுடைய இரகசிய திட்டத்தை முழுமையாக அனுபவிப்போம். எபே 1:9. தற்போது, கிறிஸ்துவை மையமாகக் கொண்ட இரட்சிப்பானது, ‘சகலத்தையும்’ மீட்பதற்கான தேவனுடைய விசாலமான திட்டத் தின் ஒரு முக்கியப்பகுதி என்பதில் உறுதியாக இருக்கலாம்.

மலை உச்சியில் இருக்கிற உணர்வு நம்மை ஸ்தோத்தரிக்கத் தூண்டுகிறது. எபே 1:15-19ல், விசுவாசிகளுக்கு தேவன் திட்டமிட்டுள்ள இரட்சிப்பை அவர் கள் அனுபவிக்கவேண்டுமென்று ஜெபித்து, தேவனுக்கு பவுல் நன்றிகூறுகிறார். அடுத்ததாக ஒரு பெரிய மலையேற்ற அனுபவத்திற்கு அழைத்துச்செல்கிறார். அதாவது, உலகத்திலுள்ள அனைத்து வல்லமைகளுக்கும்மேலாக ஆட்சிசெய்கிற கிறிஸ்துவை, உயிர்த்தெழுந்து, பரலோகம் சென்று, உயர்த்தப்பட்ட கிறிஸ்துவை நமக்குச் சுட்டிக்காட்டுகிறார். எபே 1:20-23.

இயேசு கிறிஸ்துவில் வெளிப்பட்ட தேவகிருபையின்மூலம், இன்று நாம் மலை உச்சி வாழ்க்கையை வாழமுடியும்!

`கிறிஸ்து, ‘தமக்குமுன்பாக நாம் அன்பில் பரிசுத்தமுள்ளவர்களும் குற்றமில்லாதவர்களுமாயிருப்பதற்கு, அவர் உலகத்தோற்றத்துக்கு முன்னே’ தம்மில் நம்மைத் தெரிந்துகொண்டார். எபே 1:4. அதன் அர்த்தம் என்ன? உலகம் தோன்றுவதற்குமுன்னரே தம்மில் தெரிந்துகொண்டாராம்! நீங்கள் இரட்சிக்கப்படுவதை எவ்வளவு தூரம் தேவன் விரும்புகிறார் என்பது குறித்து இது எத்தகைய நம்பிக்கையைக் கொடுக்கவேண்டும்?`