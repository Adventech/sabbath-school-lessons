---
title:  ஒருவரோடு ஒருவர் அன்பாயிருக்க மீட்கப்படுதல்
date:   25/09/2023
---

`எபே 2ஐ வாசிக்கும்போது, தேவன் தம் குமாரனாகிய இயேசு கிறிஸ்து மூலம் எனக்கு என்ன செய்திருக்கிறார் என்கிற கேள்வியைக் கேட்டுப்பாருங்கள்.`

‘தேவனோ’ என்கிறார். இந்த வார்த்தைதாம் மனிதர்கள் அறிந்ததிலேயே நம்பிக்கை நிறைந்ததாக இருக்கமுடியும். எபே 2:1-10 இல், பவுல் தனது வாசகர் களின் மோசமான கடந்தகாலத்தை விவரிக்கிறார். மனிதகுலத்தின் சாபத்திற்கு உட்பட்டவர்களாக, தேவனுக்கு எதிராக கலகம்செய்கிற மனநிலையில் இருந்தார்கள்; சாத்தானுக்கும் பாவத்திற்கும் அடிமைப்பட்டிருந்தார்கள். எபே 2:1-3. ‘தேவனோ இரக்கத்தில் ஐசுவரியமுள்ளவராய்’ தேவன் அவர்களுக்காகவும் நமக்காகவும் என்ன செய்தார்? (1) கிறிஸ்துவோடுகூட உயிர்த்தெழச் செய்தார்; கிறிஸ்துவின் உயிர்த்தெழுதல் நமக்குச் சொந்தமாகியிருக்கிறது (2) கிறிஸ்துவோடுகூட நம்மை எழுப்பினார்; கிறிஸ்து பரலோகம் சென்றது நமக்குச் சொந்த மாகிருக்கிறது (3) பர லோகத்தில், கிறிஸ்துவோடுகூட நம்மை உட்காரவைத்தார்; கிறிஸ்துவின் முடிசூட்டுதல் நமக்கு சொந்தமாகியிருக்கிறது. எபே 2:4-7. கிறிஸ்துவுடைய வாழ்க் கையால் பிரபஞ்சம் மாற்றப்படுகிற நிகழ்ச்சிகளை வெறுமனே பார்ப்பது மட்டும் நம் வேலையல்ல! தேவனுடைய இவற்றை எல்லாம் நம் மிடமுள்ள ஏதாவது புண்ணியத்தால் அல்ல; அவருடைய கிருபையால் செய்கிறார். எபே 2:8,9. விசுவாசிகள் இயேசுவோடு ஐக்கியமாக வாழ்ந்து, ‘நற்கிரியைகளை’ செய்யவேண்டும் என்பதே அவருடைய நோக்கம். எபே 2:10.

நாம் இயேசுவோடு ஐக்கியமாக வாழ எபே 2:1-10 அழைக்கிறதென்றால், அவருடைய திருச்சபையின் அங்கத்தினர்களான மற்றவர்களுடன் நாம் ஒற்றுமையாக வாழுமாறு எபே 2:11-22 போதிக்கிறது. தேவனோடு விசுவாசியின் உறவை இயேசுவின் மரணம் சீர்ப்படுத்துகிறது. எபே 2:1-10. அதேசமயம், பிறமனிதர்களுடனான உறவுகளையும் சீர்ப்படுத்துகிறது. எபே 2:11-22. புறஜாதி விசுவாசிகளை யூதவிசுவாசிகளிடமிருந்து பிரிக்கிற சகலத்தையும் இயேசு தம் சிலுவை மரணத்தால் ஒழித்தார்; அந்தப் பிரிவைப் பெரிதாக்குவதற்கு நியாயப் பிரமாணத்தைப் பயன்படுத்தியதையும் ஒழித்தார். எபே 2:11-18. விசுவாசிகளை ஜீவனுள்ள கற்களாக வைத்து, ஒரு புதிய ஆலயத்தை இயேசு கட்டிவருகிறார். தேவாலயத்தின் பரிசுத்த ஸ்தலங்களில் யூதரோடு சேர்ந்து ஆராதனை செய்யமுடியாமல் ஒதுக்கப்பட்ட புறஜாதிகள், இப்போது யூத விசுவாசிகளுடன் சேர்ந்து ஒரேகூட்டமாக மாறுகிறார்கள். நாமும்கூட தேவனுடைய சபையின் ஓர் அங்க மாக, ‘கர்த்தருக்குள் பரி சுத்த ஆலயமாக’ கட்டப்படுகிறோம். எபே 2:19-22.

தேவகிருபையால், இயேசுவோடும் உங்கள் சக விசுவாசிகளோடும் ஒற்றுமையாக வாழ்வதற்கான சிலாக்கியத்தை இந்த நாளில் பெற்றிருக்கிறீர்கள்.

அநேகர் மனமாற்றம் பெறுவதற்கு எபே 2:8-10 பங்காற்றியிருக்கிறது. மார்ட்டின் லூதர் தனது இதயத்தில் மாற்றம் ஏற்படுத்தின கிருபையை இந்த வசனங்களில் கண்டுகொண்டார்; சீர்திருத்தத்திற்கான சில முக்கிய நம்பிக்கைகளையும் கண்டுபிடித்தார். அவை: விசுவாசத்தால்மட்டுமே, கிருபையால்மட்டுமே, கிறிஸ்துவால்மட்டுமே, தேவமகிமைக்காகமட்டுமே இரட்சிப்பு உண்டாகிறது. 1738 இல், ஜான் வெஸ்லி லண்டனின் ஆல்டர்ஸ்கேட் தெருவில் மனமாற்ற அனுபவித்தைப் பெற்று பதினெட்டு நாட்களுக்குப்பிறகு, ஆக்ஸ்போர்டு பல்கலைக் கழகத்தில் பிரசங்கித்தார்; ‘இருதயத்திலிருந்து ஒரு வேண்டுகோள்’ விடுத்தார்; ‘ஒரு புதிய இயக்கத்திற்கான அறிக்கையை’ வெளியிட்டார். அதற்கு அவர் பயன்படுத்திய கருத்து வசனம் எது? எபே 2:8.