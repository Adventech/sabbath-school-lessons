---
title:  எபேசியர் நிருபத்தின் மையக்கருத்து
date:   23/09/2023
---

### இவ்வார ஆராய்ச்சிக்கு
எபேசியர் 1 -எபேசியர் 6.

> <p>மனன வசனம்</p>
> கிருபையினாலே விசுவாசத்தைக்கொண்டு இரட்சிக்கப்பட்டீர்கள்; இது உங்களால் உண்டானதல்ல, இது தேவனுடைய ஈவு; ஒருவரும் பெருமைபாராட்டாதபடிக்கு இது கிரியைகளினால் உண்டானதல்ல; ஏனெனில், நற்கிரியைகளைச் செய்கிறதற்கு நாம் கிறிஸ்து இயேசுவுக்குள் சிருஷ்டிக்கப்பட்டு, தேவனுடைய செய்கையாயிருக்கிறோம்; அவைகளில் நாம் நடக்கும்படி அவர் முன்னதாக அவைகளை ஆயத்தம்பண்ணியிருக்கிறார். எபேசியர் 2:8-10.

லண்டன் சுற்றுலா பயணிகள், ‘லண்டனின் கண்’ எனப்படும் இராட்சத இராட்டினத்தில் ஏற விரும்புவார்கள். தேம்ஸ் நதிக்குமேல் 450 அடி உயரத்திற்குச் செல்லும்போது, பிக் பென், பாராளுமன்ற கட்டிடங்கள், வரலாற்றுச் சிறப்புமிக்க அரண்மனைகள், தேவாலயங்கள் என சகலத்தையும பார்க்கலாம். புதிய ஏற்பாட்டு அறிஞரான நிகோலஸ் தாமஸ் ரைட் எபேசியர் நிருபத்தைப்பற்றி பின்வருமாறு சொல்கிறார்: ‘‘பவுல் எபேசியருக்கு எழுதின நிருபமும் ‘லண்டன் கண்’ போல ஒருவிதத்தில் அவருடைய பிற நிருபங்களுடன் தொடர்புடையது. அது அவரது எழுத்துக்களில் மிக நீளமானதோ முழுமையானதோ அல்ல; ஆனால் முழுக்காட்சியையும் அற்புதமாக கண்முன் காட்டுகிறது. இராட்டினம்போல, ஒரு சுற்று சுற்றி வரும்போது, கழுகுப்பார்வையில் ஒரு கருத்துக்கடுத்து இன்னொரு கருத்தெனக் காணமுடிகிறது’’.

எபேசியர் நிருபத்தில், உள்ளூர் சம்பந்தப்பட்ட பிரச்சினைகளை பவுல் பேசவில்லை. எல்லா இடங்களிலும் உள்ள விசுவாசிகளுக்கும் திருச்சபை களுக்கும் பேசுவதுபோல பவுல் எழுதியிருக்கிறார். அந்த நிருபம் எல்லாக் காலத்திற்கும் பொருந்தக்கூடியது என்கிற உணர்வு, ‘அற்புதக் காட்சியாகத்’ தெரிகிறது; அது நம் சிந்தையை ஆட்கொள்கிறது. ஒவ்வொரு அதிகாரத்தை ஆராயும்போதும்,’எபேசியர் வலியுறுத்துகிற என்ன முக்கிய சத்தியங்கள் விசுவாசிகளாகிய நம் வாழ்க்கையை தொடர்ந்து வடிவமைக்க வேண்டும்?’ என்று கேட்க வேண்டும்.

_2023, செப்டம்பர் 30 வகுப்புக்காகப் படிக்கவேண்டிய பாடம்_