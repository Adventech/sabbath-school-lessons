---
title:  எபேசியர் நிருபத்தை வாசிக்கக் கேட்டல்
date:   27/06/2023
---

எபேசுவில் வீட்டுச்சபைகளில் கூடின விசுவாசிகளுக்கு சத்தமாக வாசித்துக் காட்டும்படியாக எபேசியர் நிருபத்தை பவுல் எழுதினார். பவுல் அங்கிருந்து சென்றபின் இடைப்பட்ட ஆண்டுகளில், எபேசுவில் கிறிஸ்தவ இயக்கம் வளர்ந்தது; வீட்டுச் சபைகளின் எண்ணிக்கை பல மடங்கு அதிகரித்தது. சபைகளை ஸ்தாபித்து வந்த பவுல் அப்போஸ்தலனின் தனிப்பட்ட பிரதிநிதியான தீகிக்கு என்பவர் எபேசுவில் பவுல் எழுதின நிருபத்தை வாசித்தபோது, அந்த ஆரம்பக்கால விசுவாசிகளுக்கு முக்கியமான ஒரு தருணமாக இருந்திருக்கவேண்டும். நிருபம் சொல்கிறபடி, யார் வீட்டில் கூட்டம் நடந்ததோ அவ்வீட்டின் அம்மா, அப்பா, பிள்ளைகள், அடிமைகள் போன்றோர் அதில் கலந் திருக்கலாம். எபே 5:21-6:9. அக்காலத்தில், வீட்டார் எனும்போது அவ்வீட்டின் ஆதரவில் இருந்த நபர்களும், வாடிக்கையாளர்களும் அடங்குவார்கள். எனவே, அவர்களும் மற்ற குடும்பங்களின் உறுப்பினர்களும் கலந்துகொண்டிருந்திருக்கலாம்.

`இந்த நிருபத்தின் திட்டவரை கீழே கொடுக்கப்பட்டுள்ளது; அதை மனதில் வைத்து முழு நிருபத்தையும் சத்தமாக வாசியுங்கள்; அதற்கு சுமார் பதினைந்து நிமிடங்கள் ஆகலாம். அந்நிருபம் முழுவதிலும் பிரதிபலிக்கிற முக்கியக் கருத்துகள் என்ன?`

1\. துவக்க வாழ்த்துரை. எபே 1:1, 2.

2\. துவக்க ஆசீர்வாதம். எபே 1:3-14.

3\. கிறிஸ்து மைய ஞானத்தை விசுவாசிகள் பெற ஜெபம். எபே 1:15-23.

4\. முன்பு ஆவிக்குரிய ரீதியில் மரித்திருத்தல்; இப்போது கிறிஸ்துவுடன்கூட உயர்த்தப்படுதல். எபே 2:1-10.

5\. யூதர்களையும் புறஜாதியாரையும் வைத்து திருச்சபையைக் கிறிஸ்து உரு வாக்குதல். எபே 2:11-22.

6\. புறஜாதிகளுக்கு கிறிஸ்துவைப் பிரசங்கித்த பவுல். எபே 3:1-13.

7\. கிறிஸ்துவின் அன்பை அனுபவிக்கும்படி விசுவாசிகளுக்காக ஜெபித்தல். எபே 3:14-21.

8\. திருச்சபையில் ஆவியானவருடைய ஏவுதலால் உண்டான ஒற்றுமையில் நிலைத்திருத்தல். எபே 4:1-16.

9\. புதிய, ஒற்றுமைவளர்க்கிற வாழ்க்கை வாழுதல். எபே 4:17-32.

10\. அன்பிலும் வெளிச்சத்திலும் ஞானத்திலும் நடந்துகொள்ளுதல். எபே 5:1-20.

11\. கிறிஸ்தவக் குடும்பத்தில் கிறிஸ்துவின் சாயலான வாழ்க்கையை வாழுதல். எபே 5:21-6:9.

12\. ஒற்றுமையுடன் நிற்றல்: தேவனுடைய சேனையாக திருச்சபை விளங்குதல். எபே 6:10-20.

13\. நிறைவு வாழ்த்து. எபே 6:21-24.

`இந்த நிருபத்தில் வலியுறுத்தப்படுகிற முக்கியக் கருத்து என்ன? அதிலிருந்து என்ன புரிந்துகொண்டீர்கள்? குறிப்பிட்ட எந்தக் கருத்துகள் உங்கள் மனதில் தாக்கம் ஏற்படுத்துகின்றன?`