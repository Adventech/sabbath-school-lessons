---
title:  'கணவனும் மனைவியும்: சிலுவையண்டை ஒன்றாக'
date:   26/08/2023
---

### இவ்வார ஆராய்ச்சிக்கு
எபே 5:21-33; பிலி 2:3,4; எசே 16:1-14; 2கொரி 11:1-4; ஆதி 2:15-25.

> <p>மனன வசனம்</p>
> ‘புருஷர்களே, உங்கள் மனைவிகளில் அன்புகூருங்கள்; அப்படியே கிறிஸ்துவும் சபையில் அன்புகூர்ந்து, தாம் அதைத் திருவசனத்தைக்கொண்டு தண்ணீர் முழுக்கினால் சுத்திகரித்து, பரிசுத்தமாக்குகிறதற்கும், கறைதிரை முதலானவைகள் ஒன்றும் இல்லாமல் பரிசுத்தமும் பிழையற்றதுமான மகிமையுள்ள சபையாக அதைத் தமக்குமுன் நிறுத்திக்கொள்வதற்கும் தம்மைத்தாமே அதற்காக ஒப்புக்கொடுத்தார்’ எபேசியர் 5:25-27.

எபே 5:21-33 இல், விசுவாசிகள் ஒருவருக்கொருவர் கீழ்ப்படிய வேண்டியதை மையமாக வைத்து பவுல் பேசுகிறார். எபே 5:21; பிறகு கிறிஸ்தவ மனைவிகளுக்கும் (எபே 5:22-24) கணவர்களுக்கும் (எபே 5:25-32) புத்திசொல்கிறார்; இறுதியாக இருவருக்கும் சேர்த்து புத்திசொல்கிறார். எபே 5:33.

இந்த அறிவுரையில், உயிர்த்தெழுந்த கிறிஸ்துதாமே நம் உறவுகள்குறித்து ஆலோசனைவழங்குவதை விசுவாசிகள் கேட்கலாம். எபே 5:21-6:9ஐப் புரிந்துகொள்ளும்போது, அதன்படி நம்மால் நடக்கமுடியும்; நிருபத்தின் மையக்கருத்தான ஒற்றுமையை இப்போது குடும்பவாழ்க்கையோடு சம்பந்தப்படுத்தி பவுல் தத்ரூபமாகப் பேசுகிறார். பழைய மனுஷர்களாக வாழும்போது சமூகக் கட்டமைப்புகளில் ஏற்படுகிற குறைபாடுகளை கடுமையாக விமர்சிக்கிறார். எபே 4:22. அதேவேளையில் புதிய மனுஷர்களாக மாறி, அந்தக் குறைபாடுள்ள சமூக அமைப்புகளுக்குள் வாழலாமெனக் கூறுகிறார். எபே 2:15. அப்போது ஒரு புதிய வல்லமை, அதாவது பரிசுத்த ஆவியின் வல்லமையும் (எபே 2:22; எபே 3:16; எபே 5:18-21; எபே 6:17 18), கிறிஸ்துவின் முன்மாதிரியின்படியான புதிய பாணியும் (எபே 4:13,15,20-24,32; எபே 5:2,10,17,21-33) அருளப்பட்டிருப்பதை விசுவாசிகள் இந்த அமைப்புகளுக்குள் வெளிப்படுத்துகிறார்கள்; அது தேவனுடைய பிள்ளைகளையும் உலகத்தையும் குறித்த தேவதிட்டம் இறுதியில் நிறைவேறுவதைச் சுட்டிக்காட்டுகிறது.

_2023, செப்டம்பர் 2 வகுப்புக்காகப் படிக்கவேண்டிய பாடம்_