---
title:  மேலும் படிக்க
date:   04/08/2023
---

நாம் பூரண அறிவைப் பெறுகிற சிலாக்கியமுள்ளவர்களென எபே 3:14-19 விளக்குகிறது; ஆனால் நம் ஆவிக்குரிய நிலை குன்றிப்போயுள்ளது; இரண்டையும் எவ்வாறு இசைவாகப் பார்க்க முடியும்? கிருபையில் வளருவதற்கான சகல ஆவிக்குரிய, இம்மைக்குரிய அனுகூலத்தைப் பெற்றிருக்கிற நாம், நமக்குரிய வாய்ப்புகளை மேம்படுத்தாத நிலையில், பரலோகம் எவ்வாறு நம்மைப் பார்க்கும்? நம்மை ஏமாற்றி, வஞ்சித்து, நம் எதிர்பார்ப்புகளை உயர்த்தி, இறுதியில் நாம் ஏமாற்றமடைவதற்காக அப்போஸ்தலன் இந்த வார்த்தைகளை எழுதவில்லை. நாம் தேவனுடைய ராஜ்யத்தின் சுதந்திரர்களாக இருந்தால், என்னவாக மாறமுடியும், எப்படி இருக்கவேண்டும் என்ப தைக் காட்டுவதற்காக இதை எழுதினார். நாம் அனுபவம் குன்றியிருந்தால், தேவனோடுகூட உடன்வேலையாட்களாக எவ்வாறு இருக்கமுடியும்? கிறிஸ்தவர்களுக்குரிய சிலாக்கியத்தை அறிகிற அறிவு நமக்கு அருளப்பட்டுள்ளது; தேவனுடைய காரியங்களில் நாம் பெற்றுக்கொள்ள தேவன் விரும்புகிற ஆழமான, ஆவிக்குரிய அனுபவங்களைப் பெறவேண்டும்.

‘நாம் உண்மையில் வேதாகமத்தை நம்புகிறோமா? இந்த வசனம் நமக்குச் சொல்கிறபடி தேவனை அறிகிற அறிவை அடைய முடியுமென உண்மையில் நம்புகிறோமா? ஒவ்வொரு வார்த்தையும் தேவனுடைய வாயிலிருந்து புறப்பட்டதாக நம்புகிறோமா? தீர்க்கதரிசிகளாலும் அப்போஸ்தலர்களாலும் சகல ஐசுவரியங்களும் பூரணமும் தம்மில் வாசம்பண்ணுகிறவரும், வெளிச்சத்துக்கும் ஆசீர்வாதத்திற்கும் காரணருமான இயேசு கிறிஸ்து சொன்ன வார்த்தைகளை நம்புகிறோமா? நாம் உண்மையில் தேவனிலும் அவருடைய குமாரனிலும் நம்பிக்கைவைக்கிறோமா?

**கலந்துரையாடக் கேள்விகள்**

`எபேசியர் 3:20, 21ல் உள்ள பவுலின் தோத்திரப்பாடலையும், புதிய ஏற்பாட்டில் உள்ள மற்ற தோத்திரப்பாடல்களையும் ஒப்பிடுங்கள்; ரோம 11:33-36; ரோம 16:25 -27; பிலி 4:20; 2பேதுரு 3:18; யூதா 24,25. இந்த வசனங்களின் முக்கியக் கருத்துகள் என்ன? அவை வலியுறுத்துகிற துதியையும் ஆராதனையையும் நாம் எவ்வாறு செய்யலாம்?`

`பரிபூரணத்தைச் சுட்டிக்காட்டுகிற பிளிரோமா என்கிற கிரேக்க வார்த்தையை நான்கு இடங்களில் பவுல் பயன்படுத்துகிற விதத்தை ஒப்பிட்டுப் பாருங்கள். எபே 1:10,23; எபே 3:19; எபே 4:13. இந்தக் கருத்தை பவுல் முக்கியமானதாகக் கருதியதற்கு காரணம் என்ன?`

`எபேசியர் 3இல், தேவனை அவருடைய சகல செயல்களுக்காகவும் பவுல் துதிக்கிறார்; அவற்றில் உங்களுக்கு அதிகம் நம்பிக்கையூட்டுகிற செயல் எது?`

`எபேசியர் நிருபத்தை பவுல் துவங்கிய பாணியிலேயே, முதல் பாதியை முடிக்கிறார். எபே 1:3-21. அதாவது, ஜெபத்தோடும் துதியோடும் முடிக்கிறார். கிறிஸ்துவின் மூலமாகவும், ஆவியானவரின் மூலமாகவும் விசுவாசிகளுடைய வாழ்க்கையில் காணப்படுகிற தேவ வல்லமை குறித்து மகிழ்ச்சியடைகிறார். எபே 3:16-21. எலன் ஒய்ட் மேலே எழுதியது போல், இந்த வல்லமையை நம் வாழ்வில் எவ்வாறு சிறப்பாக அனுபவிக்கலாம்?`