---
title:  சுவிசேஷத்தின் இரகசியம்
date:   29/07/2023
---

### இவ்வார ஆராய்ச்சிக்கு
எபேசியர் 3; யோபு 11:5-9; எசே 43:13-16; ஆமோஸ் 7:7,8; வெளி 11:1,2.

> <p>மனன வசனம்</p>
> ’நாம் வேண்டிக்கொள்ளுகிறதற்கும் நினைக்கிறதற்கும் மிகவும் அதிகமாய் நமக்குள்ளே கிரியைசெய்கிற வல்லமையின்படியே, நமக்குச் செய்ய வல்லவராகிய அவருக்கு, சபையிலே கிறிஸ்து இயேசுவின் மூலமாய்த் தலைமுறை தலைமுறைக்கும் சதாகாலங்களிலும் மகிமை உண்டாவதாக. ஆமென்.’ எபேசியர் 3:20,21.

தான் ஏற்கனவே பேசிய கருத்தை ஒட்டியே எபேசியர் 3இலும் பவுல் பேசுகிறார். ‘ஜாதிகள் சுவிசேஷத்தினாலே உடன்சுதந்தரருமாய், ஒரே சரீரத்திற்குள்ளானவர்களுமாய், கிறிஸ்துவுக்குள் அவர் பண்ணின வாக்குத்தத்தத்துக்கு உடன்பங்காளிகளுமாயிருக்கிறார்கள்’ எபே 3:6. இன்றைய திருச்சபைகளில் பெரும்பாலும் புறஜாதியாரே காணப்படுவதால், இதைக் கேட்டதும் ஆச்சரியம் ஏற்படாமல் இருக்கலாம்; ஆனால், அன்று பவுலின் வார்த்தைகளை வாசித்த அநேகருக்கு அது முற்றிலும் புதிய கருத்தாக இருந்திருக்கும்.

இயேசுவின் நற்செய்தியை புறஜாதிகளுக்குப் பிரசங்கிக்க அப்போஸ்தலன் பேராவலோடு இருந்தது தெரிகிறது.

அந்த ஊழியத்தை அதிகமாகச் செய்யத் தொடங்கிய சமயத்தில்தான் அவருக்கு பாடுகள் உண்டாயின; ரோம்சிறையில் அவர் அனுபவித்த கஷ்டங்களையும் அறிவோம்.

சுவிசேஷத்தின் மையமான இரகசியம் குறித்தும் பயபக்தியோடு பேசுகிறார்; திருச்சபையில், யூத சகோதர சகோதரிகளுடன் புறஜாதியாரும் சமநிலையில் இருப்பதே அந்த இரகசியம். திருச்சபையையும் அதன்உலகளாவிய பணியையும் குறித்தும் அவர் மகிழ்ச்சியோடு பேசுகிறார். திருச்சபைமூலம் தேவன் தம் கிருபையை வெளிப்படுத்தியிருப்பதற்காக தேவனைப் புகழ்கிறார்.

சுருக்கமாக, சுவிசேஷத்தின்மீது பவுலுக்கு இருந்த ஆர்வம் நம்மையும் தொற்றிக்கொள்ள ஆவியானவர் விரும்புகிறார்.

_2023ட் ஆகஸ்ட் 5 வகுப்புக்காகப் படிக்கவேண்டிய பாடம்_