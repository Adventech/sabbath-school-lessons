---
title:  சபையிலும், கிறிஸ்து இயேசுவிலும் மகிமை
date:   03/08/2023
---

`பவுல் தனது ஜெபஅறிக்கையை ஒரு தோத்திரப்பாடலாக முடிக்கிறார்; அதாவது கவிதை நடையில் தேவனைப் புகழுகிறார். எதற்காக தேவனைப் புகழ்கிறார்? எபே 3:20,21.`

விசுவாசிகளுக்காக தான் ஏறெடுத்த ஜெபங்களை பவுல் பதிவு செய்து வந்தார். எபே 3:14-19. இப்போது நேரடியாக, ஊக்கமாக ஜெபிக்கிறார். பவுலின் தோத்திரப்பாடல் இரண்டு கேள்விகளை எழுப்புகிறது: 1. ‘சபையிலும் இயேசு கிறிஸ்துவிலும் மகிமை உண்டாவதாக’ என்று மூலமொழியில் எபே 3:21 சொல்கிறது. அப்படியானால், கிறிஸ்துவுக்கு இணையாக சபையை உயர்த்திப் பேசுகிறாரா? பவுல் எபேசியத் திருச்சபைமீது மிகுந்த அதிக அக்கறை வைத்திருந்தாலும், கிறிஸ்துவே சபையின் இரட்சகர் என்பதில் சந்தேகமில்லை; ஏனென்றால், அவரே விசுவாசிகளின் இருதயங்களில் வாசம்பண்ணுகிறார். எபே 3:17. அந்தத் தோத்திரப்பாடலில், கிறிஸ்து இயேசுவின்மூலமாக சபைக்குக் இரட்சிப்பு கிடைத்ததாக பவுல் தேவனைப் புகழ்கிறார்.

‘தலைமுறை தலைமுறைக்கும் சதாகாலங்களிலும்’ என்கிற சொற்றொடர் கிறிஸ்து வருகை நிறுத்தப்படுமென்றும், சபை இந்தப் பூமியில் முடிவே இல்லாமல் நிலைத்திருக்குமென்றும் சொல்கிறதா? எபே 3:21. எதிர்காலம் குறித்த ஒரு வலுவான எதிர்பார்ப்பை எபேசியரில் பார்க்கலாம். உதாரணமாக, எபே 4:30 இல் ‘மீட்கப்படும்நாள்’ குறித்தும், எபே 1:21இல் ‘மறுமையிலும்’ விசுவாசிகள் கிறிஸ்துவின் எல்லையில்லா, சர்வமகத்துவ வல்லமையை அனுபவிப்பதுபற்றியும் வாசிக்கிறோம். விசுவாசிகளின்சார்பாக கிறிஸ்து நிகரற்ற வல்லமையை வெளிப்படுத்தியிருப்பதை எண்ணி பவுல் அந்தப் தோத்திரப்பாடலில் கொண்டாடுகிறார்.

பவுலின் இரண்டாவது ஜெப அறிக்கை. எபே 3:14-21; ஒப்பிடவும் எபே 1:15- 23. பிரபஞ்சத்திலுள்ள அனைவர்மேலும் பிதா அக்கறையோடு இருப்பதும் (எபே 3:1415), ஆவியானவரை எப்போதும் பெற்றுக் கொள்கிற வசதி இருப்பதும் (எபே 3:16), கிறிஸ்துதாமே துணையாக இருப்பதும் (எபே 3:17), அளவிட முடியாத அளவுக்கு கிறிஸ்துவின் அளவற்ற அன்பு அருளப் பட்டிருப்பதும் (எபே 3:18,19) பவுலைப் பெலப்படுத்துகிறது. இது முற்றிலும் உண்மை என்பதால், ‘தேவனுடைய சகல பரிபூரணத்தாலும்’ விசுவாசிகள் நிறைந்திருக்கிறார்களென அந்த ஆவிக் குரிய நிஜங்களுக்காக துதிக்கிறார்; பரிசுத்தவான்களுக்குத் தரப்பட்டுள்ள தேவ வல்லமையின் பரிபூரணத்தை எண்ணி மீண்டும் பிரமிக்கிறார். எபே 3:20,21.

பிரச்சினைகளும், சோதனைகளும், சந்தேகங்களும் நம்மை அழுத்தும்போது, பவுலின் ஆற்றல்மிக்க இந்த ஜெபங்களை நோக்கிப்பார்க்கலாம். சிறைப்பட்டிருந்த அப்போஸ்தலன் நம்மை, தேவனுடைய நோக்கங் களையும் கிருபையையும் பார்க்க வைக்கிறார்; நமது தற்போதைய சூழ்நிலைகள் எதுவாக இருந்தாலும், நாம் தேவனுடைய இறுதித் திட்டத்தில் பங்கேற்றிருப்பதையும், அவருடைய வல்லமை நமக்குள்ளாகக் கிரியைசெய்து வருவதையும் உணரலாம். எபே 1:9,10.

`தேவனிடமிருந்து வரும் என்ன ஆசீர்வாதங்களைப் பெரிதாகக் கருதுகிறீர்கள்? அவற்றிற்காக தேவனைத் துதிக்கும்படி ஒரு துதியின் ஜெபத்தை எழுதிப்பாருங்கள்.`