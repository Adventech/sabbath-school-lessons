---
title:  மேலும் படிக்க
date:   08/09/2023
---

பிள்ளைகளையும் சகவிசுவாசிகளாகப் பாவித்து பவுல் பேசுவது, இன்றைய உலகில் சிறுவர்கள் நடத்தப்படுகிற விதம்பற்றி நம்மை யோசிக்கச் செய்கிறது. எபே 6:1-3. தகப்பன்களுக்கு வழங்குகிற ஆலோசனையானது பெற்றோரின் பொறுப்புகளைச் சுட்டிக்காட்டுகிறது. எபே 6:4. அடிமைகளுக்கும் அடிமைகளை வைத்திருந்த எஜமான்களுக்கும் அவரது ஆலோசனைகள் சவாலானவை. எபே 6:5-8; 6:9. அன்றைய சமுதாயச் சூழல் வேறு; ஆனால் இன்று, அடிமைத்தனம் எந்தவகையில் இருந்தாலும், அது மிகப்பெரிய ஒழுக்கக்கேடென்பதை அறிவோம். ஆனாலும் இந்த வார்த்தைகள் ஆவியானவருடைய ஏவுதலால் எழுதப்பட்டு, வேதாகமத்தில் இடம் பெற்றிருப்பதால், அவற்றைக் கடைப்பிடிக்க வேண்டிய வழிபற்றி யோசிக்க வேண்டும். முதலாம் நூற்றாண்டு எபேசிய விசுவாசிகளைப் போலவே, சுவிசேஷத்தின் விழுமியங்களை நம் உறவுகளில் பயன்படுத்துவதற்கான பொறுப்பையும் சிலாக்கியத்தையும் பெற்றிருக்கிறோம். அந்த முக்கிய நோக்கத்தை உணர்த்துகிறவகையில் பின்வரும் கேள்விகள் உள்ளன.

**கலந்துரையாடக் கேள்விகள்**

`அட்வென்டிஸ்டுகள் தங்கள் பிள்ளைகள்மேல் அன்புகாட்டும்போது, எவ்வாறு ஒரு ‘ஜனத்தைக் கர்த்தருக்கு ஆயத்தப்படுத்து’கிறார்கள்?’ லூக் 1:17; மல் 4:6.`

`பிள்ளைகளை மதித்து பவுல் பேசுவது ஒரு முக்கிய கேள்வியை யோசிக்க வைக்கிறது. அதாவது, வன்முறை, பாலியல் துஷ்பிரயோகம், சிறுவயதிலேயே அவமானம் ஆகியவற்றிற்கு ஆளான சிறுவர்களுக்கு கிறிஸ்துவின் அன்பைக் காட்டுவதில் நம்முடைய பொறுப்பு என்ன? எதிர்மறையான சிறுபிராய அனுபவங்கள் எவ்வளவு மோசமான தாக்கங்களை ஏற்படுத்தக்கூடுமென்பதை அறிவோம். பார்க்கவும்: https://www.cdc.gov/violenceprevention/. இதில் அவர்கள்மேல் நமக்குள்ள பொறுப்பு என்ன?`

`சிறுவர்களை முக்கியப்படுத்தி பவுல் பேசுகிறார்; இயேசுவும் அவர்கள்மேல் அக்கறை காட்டுகிறார். அவர்களைப் பேணி, பாதுகாக்கவேண்டிய என்ன பொறுப்பை திருச்சபைக்கு இவை கொடுத்துள்ளன? அந்தப் பொறுப்பை நிறைவேற்ற என்ன ஒழுங்குகளும் நடைமுறைகளும் அவசியம்?`

`எபே 6:5-9இல், அடிமைகளுக்கும் அடிமைகளை வைத்திருக்கிற எஜமான்களுக்கும் பவுல் வழங்குகிற ஆலோசனையானது வேலைக்காரர்களுக்கும் முதலாளிக்கும் இடையேயுள்ள உறவுடன் சம்பந்தப்படுத்திப் பார்க்கப்படுகிறது. எவ்விதங்களில் இது பொருத்தமானதாக இருக்கும்? அவ்வாறு சம்பந்தப்படுத்திப் பார்ப்பதிலுள்ள ஆபத்துக்கள் என்ன?`

`‘இன்றும் 4 கோடிக்கும் அதிகமான பேர் அடிமை நிலையில் இருப்பதாகச் சொல்லப்படுகிறது. இது வேதனையான ஓர் உண்மை. அடிமைத்தனத்தை ஒழிப்பதில் உறுதியாக இருந்த ஆவிக்குரிய முன்னோர்களின் உறுதியால் இன்று சுதந்தரமாக இருக்கிற நாம், அடிமைத்தனத்திலுள்ள தேவனுடைய மகன்களையும் மகள்களையும் விடுவிப்பதில் என்ன பொறுப்புகளைப் பெற்றிருக்கிறோம்?`