---
title:  மிஷன் கதை
date:   08/09/2023
---

### ஒரு புத்தகமும் ஒரு சவாரியும்

ஆண்ட்ரூ மெக்செஸ்னி

போலந்தில் வசிக்கும் 33 வயதான உக்ரேனியரான அலெக்ஸி அருஷானியன் தாமதமாக வந்து கொண்டிருந்தார். ஜன்னல்கள் மாட்டுகிற வேலையை முடித்துவிட்டு, மாலையில்தன் மனைவியை கடைக்கு அழைத்துச் செல்வதற்காகச் சென்றுகொண்டிருந்தவர், எரிபொருள் நிலையத்தில் காரை நிறுத்தினார்.

அங்கு ஒரு இளைஞர் தனது ஸ்கூட்டரை ஸ்டார்ட் செய்ய முயற்சித்துக் கொண்டிருந்ததை அலெக்ஸி கவனித்தார். அவர் எவ்வளவோ முயன்றும் ஸ்கூட்டர் ஸ்டார்ட் ஆகவில்லை. அவரது ஸ்கூட்டரின் பின்புறத்தில் ஒரு பெரிய, பை இருந்தது; எனவே அவர் உணவு விநியோகம் செய்கிற வேலை செய்தது புரிந்தது. அலெக்ஸிக்கு போலந்து மொழி நன்றாகப் பேசவராது; ஆனாலும் உதவிசெய்ய கிடைத்த தருணத்தை இழக்க விரும்பவில்லை. எரிபொருள் நிரப்பிய பிறகு அந்த வாலிபரிடம், ‘‘ஏதாவது பிரச்சனையா?’’ என்று கேட்டார்.

அந்த இளைஞன் போலந்து நாட்டவர். ‘‘ஸ்கூட்டரை ஸ்டார்ட்டாக்க முடியவில்லை’’ என்றார்.

எலன் ஒயிட்டின் மாபெரும் போராட்ட புத்தகத்தை விநியோகிக்கிற திருச்சபை உறுப்பினர்களின் குழுவைச் சேர்ந்தவர் அலெக்ஸி. அந்தப் புத்தகத்தை விருப்பத்தோடு வாங்குகிற மனிதர்களைக் காண்பது கடினம்; அதற்கு ஒரு வாய்ப்பு கிடைத்திருப்பதைக் கண்டார். அந்த வாலிபரிடம் அந்தப் புத்தகத்தைக் கொடுத்தார்.

‘‘உங்களுக்கு நான் ஒரு பரிசை வைத்திருக்கிறேன். இது ஒரு கிறிஸ்தவப் புத்தகம், கிறிஸ்து பரலோகம் சென்ற பிறகு சத்தியத்திற்காக நின்ற கிறிஸ்தவர்கள்முதல், உலகத்தின் இறுதியில் நடக்கப்போகிற சம்பவங்கள் வரைக்குமான வரலாறு இதில்உள்ளது. இது உங்களுக்கு சுவாரஸ்யமாக இருக்கும்’’ என்று சொன்னார்.

அந்த இளைஞன் அந்தப் புத்தகத்தை பெற்றுக் கொண்டு நன்றி கூறினார். அலெக்ஸி தனது காருக்குத் திரும்பினார். ‘அவரை விட்டுவிட்டுச் செல்வதா? நான் ஒரு கிறிஸ்தவனாக என் கடமையைச் செய்யவில்லை. நான் அவருக்கு ஒரு புத்தகத்தைக் கொடுத்தேன், ஆனால் அவருடைய தேவையை நான் பூர்த்தி செய்யவில்லை’ என்று யோசித்தார். காரின் கதவைத் திறந்து, ‘‘நீங்கள் உணவை விநியோகிக்கவேண்டிய இடத்திற்கு நான் உங்களை அழைத்துச் செல்கிறேன்’’ என்று கூறினார். ‘‘உண்மையாகவாஅப்படியா?'' என்று அந்த வாலிபர் கேட்டார். ‘‘ஆம், உங்களுடைய நிலைமை எனக்குப் புரிகிறது. நான் அழைத்துச் செல்கிறேன்’’ என்று அலெக்ஸி கூறினார்.

அந்த இளைஞரை அந்த இடத்திற்கு அழைத்துச்சென்று, எரிவாயு நிலையத்திற்குத் திரும்பும் வழியில், அலெக்ஸியின் கருணையான செயலால் அந்த வாலிபர் மிகவும் தொடப்பட்டிருந்தார். ‘‘போலந்தில், மிகச் சில கிறிஸ்தவர்களே உதவிசெய்ய முன்வருகிறார்கள். ஆனால் நீங்கள் ஒரு உக்கிரேனிய கிறிஸ்தவர்; உதவிசெய்திருக்கிறீர்கள்’’ என்றார். தன் பெயர் கமீல் என்று அறிமுகம் செய்தார்.

அலெக்ஸி தேவனுடைய அன்பைப் பற்றிப் பேசினார்; கமில் அதை மும்முரமாகக் கவனித்தார்.