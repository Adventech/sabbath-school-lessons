---
title:  பவுலின் நாட்களில் அடிமைத்தனம்
date:   05/09/2023
---

`அடிமைகளுக்கும் அடிமைகளின் எஜமான்களுக்கும் சொல்லப்படுகிற அறிவுரைகளை வாசியுங்கள். எபே 6:5-9; கொலோ 3:22-4:1; 1கொரி 7:20-24; 1தீமோ. 6:1, 2; 1பேதுரு 2:18-25. அந்த ஆலோசனையின் சாராம்சம் என்ன?`

எபேசு வீட்டுச்சபைகளில் அடிமைகளும் அவர்களது எஜமான்களும் அமர்ந்திருந்த வேளையில், கிறிஸ்தவ எஜமான்களுக்கு பவுல் இதைக் கூறியிருக்க வேண்டும்! கிரேக்க-ரோமக் கலாச்சார அடிமைத்தனத்திற்கும், பிற்பாடு புது யுகத் தில் காணப்பட்ட அடிமைத்தனத்திற்கும் பல வித்தியாசங்கள் உண்டு. தனிப்பட்ட ஓர் இனத்தினர்மட்டும் அடிமைகளாக இல்லை. நகர்ப்புறங்களில், வீடுகளில் வேலைசெய்த அடிமைகளுக்கு சில சமயங்களில் கல்விக்கான வாய்ப்புகள் வழங் கப்பட்டன; மேலும், கட்டடக் கலைஞர்கள், மருத்துவர்கள், தத்துவவாதிகளாக அடிமைகள் பணியாற்ற முடிந்தது. சிலசமயங்களில், இந்த வீட்டு அடிமைகள் குறிப் ட்ட காலம் சேவைசெய்த பிறகு விடுதலை செய்யப்படுவதுண்டு; ஆனாலும், பெரும்பாலான அடிமைகள் விடுவிக்கப்படுவதில்லை. இத்தகைய வேறுபாடுகளை மனதில் வைத்தே, சமீபத்திய வேத மொழிபெயர்ப்புகள் பல எபே 6:5-8 இல் உள்ள அடிமை என்பதற்கான டூலாஸ் என்கிற கிரேக்க வார்த் தையை ‘அடிமைப் பணியாள்’ என்று மொழிபெயர்க்கின்றன.

காலம், கலாச்சாரம், சூழ்நிலை எதுவாக இருந்தாலும் அடிமைத்தனம் மன்னிக்கமுடியாத ஒரு தீமை; அடிமை வைத்திருப்பவர்களை தேவன் தம் நித்திய நீதியின்படி நியாயந்தீர்த்து, கண்டிப்பார்; அதற்காக நாம் அவருக்கு நன்றியுள்ளவர்களாக இருக்கலாம்.

முன்னாள் அடிமையான பப்லிலியஸ் சைரஸ், ‘அடிமை என்கிற இழிவான நிலையில் இருப்பதைவிட சாவதே மேல்’ என்கிறார். அவ்வளவு எதார்த்தங்கள் அதில் சம்பந்தப்பட்டிருந்தன; அதனால்தான் டூலாஸ் என்கிற வார்த்தையை ‘அடிமை’ என்று மொழிபெயர்ப்பதே சரி; ஏனென்றால் அடிமைகள் எப்போதும் தங்கள் எஜமான்களின் அச்சுறுத்தலின்கீழ்தான் வாழ்ந்தார்கள். எபே 6:9.

பவுலின் நாட்களில் அடிமைத்தன தீமை எல்லா இடங்களிலும் காணப்பட்டது. அதை ஒரு சமூக சீர்திருத்தவாதியாக அல்ல, ஒரு போதகராக, அதை விசுவாசிகள் கையாளவேண்டிய விதம்பற்றிக் கூறுகிறார்; ஒரு விசுவாசி மனமாறும்போது என்ன நடக்கும் என்கிற புதிய பார்வையை வழங்குகிறார்; அது ஒட்டுமொத்தச் சமுதாயத்திலும் மிகப்பெரிய மாற்றத்தை ஏற்படுத்தும்: ‘ரோம சாம்ராஜ்யத்தின் அடிமைகளை விடுவிக்கவேண்டும் என்பது அவரது பார்வை இல்லை. மாறாக, சட்டப்பூர்வமாக விடுவிப்பதைவிட வேறொன்றைச்சிந்தித்தார்; அதாவது, தேவ பிள்ளைகளாகச் சுவிகரிக்கப்படுவதால், சகோதர சிநேகம் உருவாகிறது, அது புதிய உலகைச் சிருஷ்டிக்கிறது என்று கற்பனை செய்தார். சமூகப் புரட்சி கிறிஸ்துவின் சரீரமான திருச்சபையில், ஸ்தலத்திருச்சபை அளவிலும், கிறிஸ்தவ வீட்டுச்சபையிலும் குடும்பத்திலும் நடைபெற விரும்பினார்’.

`கிறிஸ்தவ வரலாற்றில் படிந்துள்ள பெரிய கறை என்ன தெரியுமா? இந்தத் தீமையை நியாயப்படுத்த சிலர் அடிமைத்தனம்பற்றிய இந்த வேதாகம வசனங்களை பயன்படுத்துவதுதான். தேவ வார்த்தையை கவனமாகக் கையாள வேண்டியதுபற்றி என்ன செய்தியை இதிலிருந்து அறியலாம்?`