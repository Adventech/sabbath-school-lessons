---
title:  மிஷன் கதை
date:   18/08/2023
---

### தெய்வீக குணமாகுதல்: பகுதி 5

ஆண்ட்ரூ மெக்செஸ்னி

தான் செவந்த் டே அட்வென்டிஸ்ட் கிறிஸ்தவளாகத் தீர்மானித்திருப்பதாக தன் பெற்றோரிடம் சொன்னார். அமானுஷ்யம் சம்பந்தப்பட்ட வகுப்புகளில் கலந்துகொண்டதையும், தீய ஆவிகள் தோன்றியதையும், இரவில் தொடர்ந்து கனவுகள் வந்ததையும் கூறினார்.

அம்மா அழுதார். ‘திருச்சபைக்குச் செல்வது உனக்கு உதவியாக இருந்தால், நீ செல்லலாம்’ என்று சொன்னார். ஞானஸ்நானம் பெற்ற பிறகு, அல்மிரா மீண்டும் ஆவியால் தொந்தரவு செய்யப்படவில்லை.

இன்று, 46 வயதாகும் அல்மிரா எச். யாலிஷேவா, ரஷ்யாவில் உள்ள ஜாக்ஸ்கி அட்வென்டிஸ்ட் பல்கலைக்கழகத்தில் மொழியியல் ஆசிரியராக உள்ளார். 1990 களின் பிற்பகுதியில் ஜாக்ஸ்கியில் படிக்கும் போது தான் சந்தித்து திருமணம் செய்து கொண்ட அவரது கணவர் கெமில் கே. யாலிஷேவ், ஒரு போதகராகவும் பல்கலைக்கழகத்தில் மாணவர் விவகாரங்களுக்கான துணைத்தலைவராகவும் உள்ளார். பல்கலைக்கழகத்தில் பணிபுரிவதற்குமுன், அத்தம்பதியர் ரஷ்யாவின் வடக்கு காகசஸ் பகுதியில் கிறிஸ்தவர் அல்லாத மக்களுக்கு பத்து ஆண்டுகளாக ஊழியப்பணியாளர்களாகப் பணியாற்றினார்கள். மிக சமீபத்தில், இந்தத் தம்பதியர் பிலிப்பைன்ஸில் உள்ள அட்வென்டிஸ்ட் இன்டர்நேஷனல் இன்ஸ்டிடியூட் ஆஃப் அட்வான்ஸ்டு ஸ்டடீஸ் (AIIAS) கல்வி நிறுவனத்தில் உயர்கல்வி பட்டங்களைப் பெற்றார்கள்.

அல்மிரா ஒரு தாயாக, தன் வீட்டில் மந்திரம் சம்பந்தப்பட்ட குழந்தைகளின் பொம்மை படங்களையும் புத்தகங்களையும் தடைசெய்துள்ளார். தீய ஆவிகளுடன் தனக்கு ஏற்பட்ட அனுபவத்திற்குப் பிறகு, நல்ல மந்திரம் அல்லது கெட்ட மந்திரம் என்று எதுவும் இல்லை என்று நம்புகிறார். எல்லா மந்திரங்களுமே சாத்தானுக்கும் அவனுடைய தீய சக்திகளுக்கும் கதவைத் திறக்கின்றன என்கிறார்.

அல்மிராவின் சகோதரி, ஃபானியா, ஒரு அட்வென்டிஸ்ட்; அவர்களது அப்பா தான் மரிப்பதற்குமுன் அவர்களோடு சேர்ந்து அட்வென்டிஸ்ட் ஆலயத்திற்குச் சென்று வந்தார். அவர்களுடைய அம்மாவுக்கு இப்போது 75 வயதாகிறது; அவர் வேதாகமத்தையும் எலன் ஒய்டின் புத்தகங்களையும் தவறாமல் வாசித்து வருகிறார். இயற்கைக்கு அப்பாற்பட்ட விதத்தில் அல்மிரா தன் அம்மாவுக்குக் குணமாக்க ஆசைப்பட்ட தலை வலி பிரச்சனை இப்போது அவருக்கு இல்லை. அல்மிரா திருச்சபை யிலிருந்து சுகாதாரம் சம்பந்தப்பட்ட புத்தகங்களை வீட்டிற்குக் கொண்டுவந்தார். அம்மா அவற்றை வாசித்தார். மெதுவாக அவருடைய வாழ்க்கைமுறை மாறியது. முன்பு பால்சேர்க்காத தேநீரை மட் டுமே குடித்துவந்தவர், அதற்கு பதிலாக சுத்தமான தண்ணீரைக் குடிக்க ஆரம்பித்தார். அதனால் உடல் ரீதியாக சுறுசுறுப்பானார். தலைவலி போனது. அல்மிராவின் ஆசை நிறைவேறியது, ஆனால் அவள் எதிர்பார்த்த விதத்தில் இல்லை. அம்மா குணமடைந்தார்.

தான் பலருடைய வாழ்க்கையில் சுகமாக்குகிற செல்வாக்காக காணப்படும்படி அல்மிரா ஜெபித்து வருகிறார். ‘‘இயேசுவுக்கு என் வாழ்க்கையை ஒப்புக்கொடுக்க வேண்டுமென நான் துணிச்சலாக எடுத்த முடிவு என் வாழ்க்கையை மாற்றியது’’ என்று சொன்னார்.