---
title:  மேலும் படிக்க
date:   18/08/2023
---

‘பேசிவிட்டு அதற்காக வருந்தவேண்டிய வார்த்தைகளாக உங்கள் வார்த்தைகள் இருக்கவேண்டாம். ‘‘நீங்கள் மீட்கப்படும்நாளுக்கென்று முத்திரையாகப் பெற்ற தேவனுடைய பரிசுத்த ஆவியைத் துக்கப்படுத்தாதிருங்கள்’’. உங்கள் உள்ளத்தில் அன்பு இருந்தால், உங்கள் சகோதரரை பரிசுத்த விசுவாசத்தில் நிலைநிறுத்தவும் வளர்க்கவும் முயலுவீர்கள். உங்கள் நண்பர் அல்லது சகோதரருடைய குணத்தைக் குற்றப்படுத்துகிற வகையில் ஏதாவது வார்த்தை எழுந்தால், அந்தத் தீயப்பேச்சை ஊக்குவிக்கவேண்டாம். அது சத்துருவின் வேலை. அத்தகைய பேச்சை தேவவார்த்தை தடைசெய்கிறதென்று அதைப் பேசுகிறவரிடம் அன்போடு சொல்லுங்கள்’1

நீங்களும் உங்கள் திருச்சபையின் ஒவ்வோர் உறுப்பினரும் கீழே கொடுக்கப்பட்டது போன்ற ஓர் உறுதிமொழியை எடுத்து, அதன்படி வாழ்ந்தால் உங்கள் திருச்சபையில் எத்தகைய மாற்றம் ஏற்படக்கூடும்?

1\. செவந்த்-டே அட்வென்டிஸ்ட் திருச்சபைக் குடும்பத்திலும் வெளியிலும் பிறருக்கு உற்சாகமளித்து விசுவாசத்தை வளர்ப்பதாகவும், நல்நடத்தையை ஊக்குவிப்பதாகவும் எனது செல்வாக்கு இருக்கவேண்டுமென்று விரும்புகிறேன். எபே 4:29.

2\. ஒற்றுமையோடும் அன்போடும் வாழும்படி கிறிஸ்து அழைப்பதை நினைவுகூர்ந்து, நான் தவறென நினைக்கிற விஷயங்களைச் செய்கிற நபர்களின் தோல்விகளைச் சுட்டிக்காட்டாமல், நான் சரியென நினைக்கிறவற்றைச் செய்கிற நபர்களை ஊக்குவிக்க அதிக ஆற்றலைச் செலவிடுவேன். யோவான் 13:34,35; யோவான் 17:20-23; எபே 4:1-6; 1தெச 5:9-11.

3\. யாருடனாவது எனக்குக் கருத்து வேறுபாடு ஏற்பட்டால், அவர் மீதுள்ள என் மரியாதை குறையாததை தெளிவாகக் காட்டுவேன். கிறிஸ்துவின்மீது அவருக்கு இருக்கிற அர்ப்பணிப்பை ஒத்துக்கொள்வேன். எனது மாறுபட்ட கருத்தை நான் கடுமையாக அல்ல, மென்மையாகக் கூறுவேன். எபே 4:31,32.

4\. கிறிஸ்துவின் வருகைக்காக நான் காத்திருக்கிற வேளையில், திருச்சபையின் என் சக உறுப்பினர்களை வளர்க்கவும் திடப்படுத்தவும் கிடைக்கிற ஒவ்வொரு வாய்ப்பையும் எதிர்பார்த்து, சந்தோஷமாக வாழுவேன். எபே 4:29,30; கலா 6:2; எபே 10:24,25. 1 உடூடூஞுண எ. ஙிடடிtஞு, அஞீதிஞுணt கீஞுதிடிஞுதீ ச்ணஞீ குச்ஞஞச்tட ஏஞுணூச்டூஞீ, ஒதணஞு 5, 1888.

**கலந்துரையாடக் கேள்விகள்**

`தேவத்துவத்தின் மூன்று நபர்களும் மனுகுலத்தின் இரட்சிப்புக்காக சேர்ந்து வேலைசெய்வதாக எபேசியர் நிருபத்தில் 11 இடங்களில் பவுல் விவரிக்கிறார். அவற்றை வாசியுங்கள். தேவத்துவம்பற்றி புரிந்துகொள்ள அந்த வலியுறுத்தல் எவ்வாறு உதவுகிறது? எபே 1:3-14; எபே 1:15-23; எபே 2:11-18; எபே 2:19-22; எபே 3:1-13; எபே 3:14-19; எபே 4:4-6; எபே 4:17-24; எபே 4:25-32; எபே 5:15-20; எபே 6:10-20 (எபே 6:10இல் வரும் ‘கர்த்தர்’ என்பது கிறிஸ்துவைக் குறிக்கிறது.)`

`கிறிஸ்தவப் பேச்சுகுறித்து, எபே 4:25-32இல் பவுல் சொல்கிற அறிவுரை, இன்று இணைய வழிமூலம் பிறர் குணத்தைத் தாக்குகிற பேச்சுகளுக்கு எவ்வாறு பொருந்தும்?`