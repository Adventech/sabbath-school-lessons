---
title:  நிலைத்து நிற்பதற்கான அழைப்பு
date:   09/09/2023
---

### இவ்வார ஆராய்ச்சிக்கு
எபே 6:10-20; உபா 20:2-4; ரோமர் 13:11-14; 1தெச 5:6-8; 1கொரி 15:23, 24.

> <p>மனன வசனம்</p>
> கடைசியாக, என் சகோதரரே, கர்த்தரிலும் அவருடைய சத்துவத்தின் வல்லமையிலும் பலப்படுங்கள். நீங்கள் பிசாசின் தந்திரங்களோடு எதிர்த்து நிற்கத் திராணியுள்ளவர்களாகும்படி, தேவனுடைய சர்வாயுதவர்க்கத்தையும் தரித்துக்கொள்ளுங்கள். எபேசியர் 6:10, 11.

தூக்கத்திலிருந்து விழித்து, வெளியே வந்த அந்த வேலைக்காரனுக்கு அவன் கண்ட காட்சி திகிலாக இருந்தது. வந்திருந்த எதிரிப் படையினர், ‘இராணுவத்தோடும் குதிரைகளோடும் இரதங்களோடும்’ சுற்றி வளைத்திருந்தனர். செய்வதறியாது தீர்க்கதிரிசியிடம் ஓடி, ‘ஐயோ, என் ஆண்டவனே, என்னசெய் வோம்?’ என்று கேட்டான்.

அதற்கு எலிசா, ‘பயப்படாதே; அவர்களோடிருக்கிறவர்களைப் பார்க்கிலும் நம்மோடிருக்கிறவர்கள் அதிகம்’ என்றார். அந்தப் பதிலைக் கேட்டும் வேலைக்காரனுடைய முகத்தில் எந்த மாற்றமும் தெரியவில்லை. எலிசா உடனே அவனை அருகில் வரவழைத்து, ‘கர்த்தாவே, இவன் பார்க்கும்படி இவன் கண்களைத் திறந்தருளும்’ என்று விண்ணப்பம்பண்ணினார். தீர்க்கதரிசியின் ஜெபத்திற்கு உடனடியாகப் பதில் கிடைத்தது. அந்த வேலைக்காரன் சுற்றிலுமிருந்த அரணைப் பார்க்கிறான்; இப்போது, கண்ணுக்குத் தெரிவதற்கும், கண்ணுக்குத் தெரியாததற்கும் இடையேயிருந்த திரை அகற்றப்படுகிறது. ஒன்றல்ல, இரண்டு படைகள் நின்றிருந்ததைப் பார்த்தான். ‘கர்த்தர் அந்த வேலைக்காரன் கண்களைத் திறந்தார்; இதோ, எலிசாவைச்சுற்றிலும் அக்கினிமயமான குதிரைகளாலும் இரதங்களாலும் அந்த மலை நிறைந்திருக்கிறதை அவன் கண்டான்’. 2இராஜா 6:15-17.

எபே 6:10-20ஐ எழுதும்போதும், விசுவாசிகளின் கண்கள் திறக்கும் படியும், அதனால் மாபெரும் போராட்டத்தின் முழு எதார்த்தத்தையும் அவர்கள் காணும்படியும், அது அவர்களுக்கு வெளிப்படுத்துகிற விஷயங்களிலிருந்து நம்பிக்கையைப் பெறும்படியும் பவுல் ஜெபிக்கிறார்.

_2023, செப்டம்பர் 16 வகுப்புக்காகப் படிக்கவேண்டிய பாடம்_