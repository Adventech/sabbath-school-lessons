---
title:  மிஷன் கதை
date:   15/09/2023
---

### பேசுவதற்கு வார்த்தை கிடைத்தது

ஆண்ட்ரூ மெக்செஸ்னி

போலந்தில் வசிக்கும் 33 வயதான உக்ரேனிய நாட்டவரான அலெக்ஸி அருஷானியன், தான் ஜன்னல்கள் மாட்டுவதற்குச் சென்றிருந்த ஒரு பெண்னுடைய வீட்டில் ஒரு வேதாகமத்தையும் மேலும் பல ஆவிக்குரிய புத்தகங்களயும் கவனித்தார்.

எலன் ஒயிட்டின் மாபெரும் போராட்ட புத்தகத்தை விநியோகித்த திருச்சபை உறுப்பினர்களின் குழுவைச் சேர்ந்தவர் அலெக்ஸி. அந்தப் புத்தகத்தை விருப்பத்தோடு வாங்கிக்கொள்கிறவர்கள் சிலர்தாம். எனவே, அந்த வீட்டில் அந்தப் புத்தகத்தைக் கொடுப்பதற்கு தனக்கு ஒரு வாய்ப்ப்பு கிடைக்கவேண்டும் என்று ஜெபித்துக் கொண்டார்.

அந்த வீட்டின் பெண்ணிற்கு 40 வயது இருக்கும்; தனியாக வசித்துவந்தார்; அவர் அலெக்ஸிற்கு ஒரு கோப்பை தேநீர் கொடுத்தார். அந்தப் பெண் தன் வேலைகளைப் பார்த்துக் கொண்டிருந்தபோது, அலெக்ஸி அமர்ந்து தேநீர் குடித்தார். அந்தப் பெண் பாடல் பாடிக்கொண்டே வேலை செய்தார். என்ன செய்யலாமென அலெக்ஸி ஜெபித்தார். இறுதியாகப் பேசினார்.

‘‘உங்களுக்கு புத்தகங்கள் வாசிக்கப் பிடிக்குமா? என்று அவர் கூறினார். ‘‘ஆம், பிடிக்கும். என் வீட்டில் தொலைக்காட்சி இல்லை. நான் எப்போதும் வாசித்துக் கொண்டிருப்பேன்’’ என்று சொன்னார். அந்தப் பெண் மீண்டும் பாடல்பாடிக் கொண்டே வேலைசெய்யத் தொடங்கினார். அலெக்ஸிக்கு ஒரு யோசனை வந்தது. ‘‘நீங்கள் கிறிஸ்தவரா?’’ என்று கேட்டார். ‘‘ஆம், நான் ஆலயப் பாடல்குழுவில் இருக்கிறேன்’’ என்று சொன்னார்.

‘‘நான் ஃபோக்சல் 8 பகுதியிலுள்ள திருச்சபைக்குச் செல்கிறேன்’’ என்று அலெக்ஸி கூறினார். ‘‘நானும் ஒரு புராட்டஸ்டன்ட்தான். நானும் ஒரு செவன்த் டே அட்வென்டிஸ்ட்தான்’’ என்று சொன்னார்

அந்தப் பெண் உன்னிப்பாகக் கேட்கவே, அலெக்ஸிக்கு தைரியம் வந்தது. ‘‘நான் உங்களுக்கு ஒரு பரிசுகொடுக்க விரும்புகிறேன். அது ஒரு புத்தகம். கிறிஸ்தவர்களின் வரலாறு பற்றியது. அது சுவாரஸ்யமான புத்தகம்’’ என்று சொன்னார். அந்தப் பெண் அதற்குச் சம்மதித்தார்.

அலெக்ஸி தனது கருவிகளை காருக்கு எடுத்துச் சென்றார்; திரும்ப தான் புத்தகத்துடன் வரும்போது அந்தப் பெண் கதவைத் திறப்பாரோ மாட்டாரோ என்று சந்தேகமாக இருந்தது. ஆனால் திரும்பி வந்தபோது அந்தப் பெண் அவரை வரவேற்றார். அந்தப் பெரிய புத்தகத்தைப் பார்த்ததும் அவர் ஆர்வமடைந்தார்; உடனடியாக வாங்கி திருப்பிப்பார்த்தார். தான் வாசிக்கிற புத்தகங்களை எல்லாம் அப்படியே நம்புகிறவர் கிடையாது என்பது அவரது முகத்தின் சாயலிலேயே தெரிந்தது.

‘‘இந்தப் புத்தகம் சொல்கிறவற்றை ஏற்றுக்கொள்வதும் ஏற்றுக்கொள்ளாததும் உங்களுடைய விருப்பம்’’ என்று கூறினார். அந்தப் பெண், ‘‘நன்றி’’ என்று சொல்லி, புத்தகத்தை ஏற்றுக்கொண்டார். அவர்கள் கூடுதலாக சற்று நேரம் பேசிக்கொண்டிருந்தார்கள். அந்தப் புத்தகத்தை அவரிடம் கொடுப்பதற்கு ஒரு வழி பிறந்ததற்காக சந்தோஷப்பட்டுக் கொண்டார்.