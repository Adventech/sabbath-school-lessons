---
title:  மேலும் படிக்க
date:   15/09/2023
---

‘நம் பணி மிகத்தீவிரமானது; இயேசுவின் உண்மைவீரர்களாக இரத்தக்கறை படிந்த கொடியை எதிரியின் அரண்களில் நாட்டவேண்டும். ‘‘மாம்சத்தோடும் இரத்தத்தோடுமல்ல, துரைத்தனங்களோடும், அதிகாரங்களோடும், இப்பிரபஞ்சத்தின் அந்தகார லோகாதிபதிகளோடும், வானமண்டலங்களிலுள்ள பொல்லாத ஆவிகளின் சேனைகளோடும் நமக்குப் போராட்டம் உண்டு’’ நம் ஆயுதங்களைக் கீழே வைக்கவும், இரத்தக்கறை படிந்த கொடியை கீழே இறக்கவும், சாத்தானின் கைதிகளாகவும் அடிமைகளாகவும் மாறவும் சம்மதித்தால், போராட்டத்திலும் உபத்திரவத்திலுமிருந்து விடுதலைபெறுவோம். ஆனால் கிறிஸ்துவையும் பரலோகத்தையும் இழந்துதான் இத்தகைய சமாதானத்தைப் பெறமுடியும். அவ்வாறு கிடைக்கிற சமாதானத்தை நாம் ஏற்றுக்கொள்ள முடியாது. தேவதுரோகத்தாலும் பாவத்தாலும் சமாதானத்தைப் பெறுவதற்குப் பதிலாகப் போர்செய்வோம்; பூமியின் வரலாற்றின் முடிவுவரை போர்செய்வோம்’.–Ellen G. White, Advent Review and Sabbath Herald, May 8, 1888.

எபே 6:10-20 எவ்வாறு வெளிப்படுத்துதல் புத்தகத்துடன் தொடர்புடையது? வெளிப்படுத்தல் புத்தகம் சொல்கிற யுத்தக்காட்சி இவ்வசனங்கள் சொல்லும் கடைசிக்கால நிகழ்வுகள்போல உள்ளன. வெளி 12; 16:12-16; 19:17-21; 20:7-10. இரண்டிலுமே, ‘வான மண்டலங்களிலுள்ள’, ‘தற்போதைய யுகத்தில் மும்முரமாகச் செயல்பட்டு வருக்கிற’ எதிரியால் தேவ மக்கள் தாக்குதலுக்கு ஆளாகியிருப்பதாகச் சொல்லப்படுகிறது. மேலும், ‘இரண்டு காட்சிகளும் பிரத்தியேகமாக இறுதி யுத்தத்தைச் சுட்டிக்காட்டுகின்றன; அப்போது சத்துரு முற்றிலுமாகத் தோற் கடிக்கப்படுவான், அதன்பிறகு புதிய உலகம் நித்தியமாகச் சிருஷ்டிக்கப்படும்; அந்தப் புதிய உல கில் ‘தேவ மக்களின் இறுதி மகிமையான நிலையும்,’ ‘சத்துருவின் நித்திய அழிவும்’ தெளிவாக்கப் படும்.–Yordan Kalev Zhekov, Eschatology of Ephesians [Osijek, Croatia: Evangelical Theological Seminary, 2005], pp. 217, 233–235).

**கலந்துரையாடக் கேள்விகள்**

`அந்தகார வல்லமைகளை நீங்கள் எப்போது மிகத்தெளிவாக எதிர்கொண்டீர்கள்? அந்தச் சமயங்களில் என்ன உத்திகள் மிகவும் பயனுள்ளவைகளாக இருந்தன?`

`குறிப்பாக ‘பொல்லாத சேனைகளின் ஆவிகளால்’ ஒடுக்கப்படுவதாக நினைக்கிற ஒருவருக்கு எபே 6:10-20 இன் அடிப்படையில் என்ன ஆலோசனை சொல்லு வீர்கள்? எபே 6:12.`

`‘பிசாசின் தந்திரங்களை’ சிறப்பாகப் பகுத்தறியவும், புறக்கணிக்கவும் என்ன செய்யலாம்? எபே 6:11. உதாரணமாக, இரட்சிக்கப்படமுடியாத அளவுக்கு உங்களை பாவியாக, சீர்கெட்டவராகக் கருதி, உங்கள் விசுவாசத்திலிருந்து விலகிவிட எவ்வளவு தூரம் தூண்டப்படுகிறீர்கள்? அந்த எண்ணத்தை உங்கள் சிந்தையில் புகுத்துவது யார் – கிறிஸ்துவா, அந்தகார வல்லமைகளா? குறிப்பாக, அதுபோன்ற சமயங்களில், இயேசுவில் நமக்குக் கொடுக்கப்பட்ட பல அற்புதமான வாக்குறுதிகளை ஏன் உரிமை கொண்டாடவேண்டும்?`