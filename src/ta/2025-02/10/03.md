---
title:  நோவாவின் சுவிசேஷ ஊழியம்
date:   02/06/2025
---

கிறிஸ்து வரும்போது பலர் ஆயத்தமில்லாமல் இருப்பார்கள், ஏனென்றால் ஜலப்பிரளயத்தில் நடந்ததை 'மனதார அறியாமலிருப்பதே' காரணம் என்று பேதுரு சொல்கிறார். 2பேதுரு 3:6. இன்று, மிகப்பரிய ஜலப்பிரளயம் உண்டானதுகுறித்த தகவல் அநேகருக்குத் தெரிந்திருக்கிறது. பண்டைய கிரேக்கம் முதல் மாயா நாகரிகம் வரையிலும், உலகம் முழுவதிலும் பல்வேறு கலாச்சாரங்களில் மிகப்பெரிய வெள்ளம் வந்து அழித்ததாக கதைகள் உள்ளன. ஆனாலும் வேதாகம சம்பவங்களிலேயே நோவாவின் அனுபவத்தைத்தான் உலகத்தார் இன்று அதிகமாகப் பரியாசம்பண்ணுகிறார்கள். முன்னுரைக்கப்பட்டதுபோல, உலகமானது அந்தச் சம்பவத்தை ஒரு கட்டுக்கதையென புறக்கணிக்கிறது, ஆனால் அந்தச் சம்பவம் பழைய ஏற்பாட்டில் மிகத்தெளிவாக உள்ளது, புதிய ஏற்பாட்டிலும் பலமுறை குறிப்பிடப்பட்டுள்ளது.

`உலகத்தின் சூழ்நிலை 'நோவாவின் காலத்தில்' இருந்ததுபோல மாறுமென மத் 24:37 -39இல் இயேசு சொன்னார். இந்த வேதப்பகுதியை ஆதியாகமம் 6:1-8 உடன் ஒப்பிடுங்கள். எப்படிப்பட்ட ஒழுக்கநிலையால் ஜலப்பிரளயம் வந்தது? இந்த இரண்டு காலக்கட்டங்களுக்கும் இடையே உள்ள ஒற்றுமைகள் என்ன?`

தேவனுடைய கடைசிக்கால மீதமான மக் களுக்கு இன்னொரு முக்கியமான பாடமும் உள்ளது. 'விசுவாசத்தினாலே நோவாதற்காலத்திலே காணாதவைகளைக் குறித்து தேவ எச்சரிப்புப்பெற்று, பயபக்தியுள்ளவனாகி, தன் குடும்பத்தை இரட்சிப்பதற்குப் பேழையை உண்டுபண்ணினான்; ... விசுவாசத்தினாலுண்டாகும் நீதிக்குச் சுதந்தரவாளியானான்'. எபி 11:7. உங்கள் குடும்பம்மட்டுமே பேழையில் இருக்க, ஆதாரமாகக் காட்டுவதற்கு எதுவுமின்றி நூறு ஆண்டுகளுக்கு மேலாக ஒன்றைக்குறித்துப் பிரசங்கித்தால் எப்படி இருக்கும்! நோவா இக்கால சுவிசேஷ ஊழியராக இருந்திருந்தால், தோல்விகண்ட ஊழியரென எழுதிவிடுவோம். பல பத்தாண்டுகளாகப் போதித்தும், எந்த விளைவும் ஏற்படவில்லையென்றால் அப்படித்தான் யோசிக்கத் தோன்றும்.

நல்ல செய்தி என்னவென்றால், தற்சமயம், உலகின் பல பகுதிகளில் மூன்று தூதர்களுடைய செய்திகளை மக்கள் ஆர்வத்தோடு ஏற்றுக்கொள்கிறார்கள். நம்முடைய மீதமான செய்தியைப் பிரசங்கிக்க நாம் மேற்கொள்கிற சுவிசேஷ முயற்சிகள் பல பகுதிகளில் நல்ல பலனைக் கொடுக்கின்றன. அநேகர் ஆண்டவரை அறிந்துகொள்கிறார்கள். "தவணையின் காலம் முடியும்; இரக்கத்தின் கதவு மூடப்படும். எனவே சுருக்கமாகச் சொன்னால், 'ஆயத்தமாயிருந்தவர்கள் அவரோடேகூடக் கலியாண வீட்டுக்குள் பிரவேசித்தார்கள்; கதவும் அடைக்கப்பட்டது' எனும் ஒருசில வார்த்தைகளில், இரட்சகரின் இறுதி ஊழியக்காலத்திலிருந்து, மனிதனுடைய இரட்சிப்பின் மாபெரும் பணி நிறைவேறும்வரைக்கும் நடப்பதைக் காணமுடிகிறது" என்று சொல்லப்பட்டாலும், விளைவுகளே இல்லாமல் போகிற கட்டத்தை இன்னும் நாம் எட்டவில்லை. அதுவரை ஒரு சபையாக நாம் செய்யவேண்டிய ஒரு பணி இருக்கிறது.

`நம்முடைய தனிப்பட்ட சுவிசேஷ முயற்சிகள் தற்சமயம் அதிக பலனைக் கொடுக்காததுபோலத் தெரிந்தாலும், நாம் சோர்ந்துபோகாமல் இருப்பதற்கு என்ன செய்யலாம்? நாம் ஏன் தொடர்ந்து முயற்சிகளை எடுக்கவேண்டும்? யோவான் 4:37.80`