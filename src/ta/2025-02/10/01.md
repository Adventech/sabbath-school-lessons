---
title:  உலகத்தின் முடிவுகாலத்திலுள்ளவர்கள்
date:   31/05/2025
---

### இவ்வார ஆராய்ச்சிக்கு

வெளி 6:12-17; மத் 24:36-44; ஆதி 6:1-8; 2பேதுரு 2:4-11; ஆதி 18:17-32; தானி 7:9,10.

> <p>மனன வசனம்</p>
> இவைகளெல்லாம் திருஷ்டாந்தங்களாக அவர்களுக்குச் சம்பவித்தது; உலகத்தின் முடிவுகாலத்திலுள்ள நமக்கு எச்சரிப்புண்டாக்கும்படி எழுதப்பட்டும் இருக்கிறது. இப்படியிருக்க, தன்னை நிற்கிறவனென்று எண்ணுகிறவன் விழாதபடிக்கு எச்சரிக்கையாயிருக்கக்கடவன். 1கொரி 10:11,12.

எதிர்கால நிகழ்வுகளுக்கு அடையாளமாக இருக்கிற தேவ மக்களுடைய அனுபவங்கள் வேதாகமத்தில் நிறைந்துள்ளன. நாம் தற்கால சத்தியத்தைப் புரிந்துகொள்ள உதவுகிற முக்கிய வழிகளாக அவை உள்ளன. அந்தச் சம்பவங்கள் சிலவற்றில் கடைசிக்கால நிகழ்வுகள்பற்றி ஆச்சரியமான தகவகள் உள்ளன. அதனால் தானியேல்-வெளிப்படுத்தலின் தீர்க்கதரிசனங்களைப் புரிந்துகொள்ள ஒரு விசாலமான அடித்தளம் கிடைக்கிறது. கடைசி நாட்களில் நடக்கப்போவதாக தீர்க்கதரிசிகள் முன்னுரைத்திருக்கிற நிகழ்வுகள், தனிநபரின் மனச்சாட்சி சுதந்திரத்தை மீறாமல் ஒவ்வொன்றையும் தேவன் மிகச்சரியாகக் கொண்டு சென்றிருப்பது புரியும். இந்தச் சம்பவங்கள் அதற்கு நல்ல உதாரணங்கள், ஏனென்றால் கடைசிக்கால நிகழ்ச்சிகளை விளக்குவதற்கு புதிய ஏற்பாடு அவற்றைச் சுட்டிக்காட்டுகின்றன. உதராணமாக, சோதோம்-கொமோரா, ஜலப்பிரளயம் போன்ற நிகழ்வுகளைச் சொல்லலாம். மற்ற சம்பவங்களை நாம் கவனமாக ஆராய்ந்தால்தான் தேவ வார்த்தையில் நமக்குக் கொடுக்கப்பட்டுள்ள சத்தியங்களை கண்டுபிடிக்க முடியும். அடுத்த இரண்டு வாரங்களுக்கு, பல சம்பவங்களை ஆராய்ந்து, இரண்டாம் வருகை, நியாயவிசாரணை, இறுதி நெருக்கடி போன்ற பல விஷயங்கள் குறித்து அவை சொல்வதை காணப்போகிறோம். அவற்றில் கிறிஸ்துவே மையமாக இருக்கிறார், ஏனென்றால் அவரே நம் தீர்க்கதரிசன ஆராய்ச்சிகளின் அடிப்படையாகவும், இறுதி இலக்காகவும் இருக்கிறார்.

2025 ஜூன் 7 வகுப்புக்காகப் படிக்கவேண்டிய பாடம்