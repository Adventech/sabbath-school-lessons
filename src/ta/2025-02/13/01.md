---
title:  கடைசிக்கால உருவகங்கள்
date:   21/06/2025
---

### இவ்வார ஆராய்ச்சிக்கு

மத் 12:38-42; யோனா 3:5-10; வெளி 18:4; தானி 5:1-31; வெளி 16:12-19; 2நாளா. 36:22, 23.

> <p>மனன வசனம்</p>
> அதற்கு அவன்: நான் எபிரெயன்; சமுத்திரத்தையும் பூமியையும் உண்டாக்கின பரலோகத்தின் தேவனாகிய கர்த்தர் இடத்தில் பயபக்தியுள்ளவன் என்றான். யோனா 1:9.

கடைசிக்கால நிகழ்வுகள்குறித்த நம் புரிதலைத் தெளிவாக்க உதவுகிற சம்பவங்களை இந்த வாரம் இறுதியாகப் பார்ப்போம். நினிவேக்கு யோனா ஊழியத்திற்குச் சென்றதைப் பார்ப்போம்; பாபிலோனின் வீழ்ச்சி, தேவமக்களின் விடுதலை, அவர்கள் வாக்குத்தத்த தேசத்திற்குச் செல்ல உதவுதல் ஆகியவற்றைச் செய்த பெர்சிய ராஜாவான கோரேஸின் எழுச்சியையும் பார்ப்போம்.

நாம் ஆராய்ந்த மற்ற சம்பவங்களைப்போல, ஒவ்வொரு தலைமுறையினருக்குமான ஆழமான செய்திகள் இந்த வரலாற்றுச் சம்பவங்களில் புதைந்துள்ளன. ஆனால், கிறிஸ்துவின் வருகைக்கு முன் வாழ்கிற கடைசி தலைமுறையினருக்குப் பொருந்தக்கூடிய செய்திகளும் உள்ளன. அதாவது, நாம் 'தற்காலச் சத்தியம்' என்று அழைக்கிற சத்தியம்குறித்து சிறப்பாக அறிந்துகொள்ள உதவுகிற பல்வேறு கூறுகளை இந்த வரலாற்றுச் சம்பவங்களிலிருந்து அறியலாம்.

அதேநேரம், கடைசிக்கால சம்பவங்களை முன்னுரைப்பதாகத் தோன்றுகிற இந்த அனைத்து சம்பவங்களையும்குறித்து ஒரு விஷயத்தை நாம் நினைவில் வைக்கவேண்டும்: விசாலமான கருத்துகளையும் மறைமுகக் குறிப்புகளையும் கவனமாக ஆராயவேண்டும், ஆனால் அபத்தமான முடிவுகளுக்கு வருமளவிற்கு ஒவ்வொரு சிறுவிபரத்தையும் ஆராயக்கூடாது. இயேசுவின் உவமைகளைப் படிப்பதுபோல, முக்கியக் கருத்துகளையும் நியதிகளையும் பார்க்க வேண்டும். மறைவான சத்தியத்தைக் கண்டுபிடிக்கப்போவதாக ஒவ்வொரு தகவலையும் குடையக்கூடாது. மாறாக, கருத்துகளின் நியதிகளைப் பார்க்கவேண்டும்; அவற்றிலிருந்து கடைசிக்காலத்திற்கு பொருத்தமான விஷயங்களைக் கண்டுபிடிக்கலாம்.

2025 ஜூன் 28 வகுப்புக்காகப் படிக்கவேண்டிய பாடம்