---
title:  தானியேல் 2உம் முக்காலவியலும்
date:   15/06/2025
---

வேதாகமம் முழுவதிலும் மிகமுக்கியாமன தீர்க்கதரிசனங்களில் ஒன்று தானி 2. கிறிஸ்துவுக்கு சுமார் ஐநூறுக்கும் அதிகமான வருடங்களுக்குமுன்பு எழுதின தீர்க்கரிசி உலக வரலாற்றை பாபிலோனில் ஆரம்பித்து, மேதிய-பெர்சியா, கிரேக்கம், ரோம் எனக் கடந்து, ரோம் உடைந்து இன்றுள்ள ஐரோப்பிய நாடுகளாகப் பிரிகிறவரை சொல்லியிருக்கிறார்.

இந்த ஐரோப்பிய நாடுகளைப்பற்றிச் சொல்லும்போது, 'அவர்கள் மற்ற மனுஷரோடே சம்பந்தங்கலப்பார்கள்; ஆகிலும் இதோ, களிமண்ணோடே இரும்பு கலவாததுபோல அவர்கள் ஒருவரோடொருவர் ஒட்டிக்கொள்ளா திருப்பார்கள்' என்று ஒரு வசனம் கூறுகிறது. தானி 2:43. இந்தத் தீர்க்கதரிசனம் அற்புதவிதமாக நிறைவேறியது. அதாவது, பிரபுக்கள்முதல் சாதாரண மக்கள்வரை இத்தேசங்களுக்கு இடையே கலப்புத்திருமணங்கள் நடைபெற்றாலும்கூட, அத்தேசங்கள் பிரிந்த நிலையில்தான் உள்ளன.

உதாரணமாக, பிரிட்டிஷ் முடியாட்சி உறுப்பினர்கள் விண்ட்சர் வீட்டார் என்று அழைக்கப்படுகிறார்கள். ஆனால் அந்தப் பெயர் சமீபத்தில், அதாவது 1917இல் வந்த ஒன்று. அதற்குமுன் அக்குடும்பத்தினர் சாக்ஸ்கோபர்க்-கோதா என்று அழைக்கப்பட்டார்கள், அது ஒரு ஜெர்மானியப் பெயர். ஏனென்றால், பிரிட்டிஷ் அரச வம்சத்தைச் சேர்ந்த பலர் 'மற்ற மனுஷரோடே சம்பந்தங்கலந்து' ஜெர்மானியர்களுக்கு இரத்தசம்பந்தமுள்ளவர்களாக மாறியிருந்தார்கள். ஆனாலும், அந்த இரத்தசம்பந்தம்கூட அவர்களுக்கு இடையே போர் மூளாமல் தடுக்க முடியவில்லை. அதனால், முதலாம் உலகப்போரின்போது, தங்கள் எதிரிகளிடமிருந்த பழைய உறவை முறித்துக்கொள்ள விரும்பி, விண்டசர் வீட்டார் என்று பெயரை மாற்றிக்கொண்டார்கள்.

`நேபுகாத்நேச்சார் கண்ட சொப்பனம் என்ன? தானியேல் அதற்கு எவ்வாறு விளக்கம்சொன்னார்? தானி 2:31-45.`

தானியேலில் கடைசிக்காலத் தீர்க்கதரிசனங்கள் அனைத்திற்கும் தானி 2 தான் அடிப்படையாக உள்ளது. அதாவது, மற்ற தீர்க்கதரிசனங்கள் அனைத்தும், தானி 2ஐப்போல, ஒரு ராஜ்யம்போய் அடுத்த ராஜ்யம் வந்து, இறுதியில் தேவனுடைய நித்திய ராஜ்யம் ஸ்தாபிக்கப்படுகிற பாணியில்தான் இருக்கின்றன. தானி 2:44; தானி 7:13,14. அதாவது, வரலாற்றில் அடுத்தடுத்து வரவிருந்த ராஜ்யங்களைச் சொல்லி, பிறகு நம் காலம் மட்டுமுள்ள எதிர்கால நிகழ்வுடன் அந்தத் தீர்க்கதரிசனங்கள் முடிவடைகின்றன. இதுதான் தீர்க்கதரிசனத்தை ஆராய்வதற்கான முக்காலவியல் அணுகுமுறை, அவ்வாறுதான் அந்த வசனங்களுக்கு அர்த்தம்காணவேண்டும். கடைசிக்கால நிகழ்வுகளை, குறிப்பாக வெளிப்படுத்தல் புத்தகம் சொல்கிற நிகழ்வுகளைப் புரிந்துகொள்ள முக்காலவியல் அணுகுமுறை அவசியம்.

`தேவனுக்கு எதிர்காலம் தெரியும் என்றுமட்டுமல்ல, எதிர்காலம் அவர் கட்டுப்பாட்டில்தான் இருக்கிறது என்பதையும் தானி 2 எவ்வாறு நிரூபிக்கிறது?`