---
title:  ஆபிரகாமின் அழைப்பு
date:   21/04/2025
---

ஆதியாகமம் பத்தாம் அதிகாரத்தில், பல்வேறு தேசங்களின் பிறப்புபற்றிப் பார்க்கிறோம். கோயிம் என்கிற எபிரெய வார்த்தைதான் 'ஜாதிகள்' என்று மொழி பெயர்க்கப்பட்டுள்ளது, அது புறஜாதியாரைச் சுட்டிக்காட்டவும் பயன்படுத்தப்பட்டுள்ளது. தேசங்கள், பாஷைகள், கோத்திரங்கள், 'ஜாதிகள்' என்று மனிதர்கள் பிரிந்தார்களென ஆதியாகமம் 10 சொல்கிறது. ஆதி 10:5; வெளி 14:6.

இந்த விபரத்தைச் சொல்லிவிட்டு, அடுத்தபடியாக அந்த ஜாதிகளில் ஒன்றிலிருந்து வெளியே வரும்படியும், அவர்களிடமிருந்தும் அவர்களுடைய பழக்கங்களிலிருந்தும் வேறுபட்டிருக்கும்படியும் ஆபிரகாமை தேவன் அழைத்ததாகச் சொல்லப்படுகிறது.

`ஆபிராமை (பின்னர் ஆபிரகாம் என்று அழைக்கப்பட்டவர்) அவருடைய தாய் நாட்டை விட்டு வரும்படிக்கு தேவன் அழைத்தது ஏன்? ஆதியாகமம் 12:1-9.`

பிற ராஜ்யங்களிலிருந்து வேறுபடுகிற ஒரு தேசத்தை ஸ்தாபிப்பதற்கு ஆபிரகாமைப் பயன்படுத்த தேவன் விரும்பினார். அவர்கள் தேவனைத் தவிர வேறு எவரையும் ராஜாவாக வைக்கக்கூடாது. மனிதர்கள் தம்மிடம் திரும்பினால் என்னவாகும் என்பதை அந்த மக்கள் காட்டவேண்டியிருந்தது. 'பூமியின் எல்லா மக்கள் கூட்டங்களுக்கும்' ஆசீர்வாதமாக இருக்கும்படியே இஸ்ரவேல் ஸ்தாபிக்கப்பட்டது. ஆதி 12:3. (சமகால மொழிபெயர்ப்பு). ஜலப்பிரளயத்திற்கு முன்னரும்கூட உலகத்தார் கண்டிராத வெளிச்சத்தையும் சிலாக்கியங்களையும் இஸ்ரவேலர்மீது தேவன் ஊற்றியிருந்தார்.

`ஆபிரகாமுக்கு தேவன் கொடுத்த வாக்குறுதியின் நிறைவேறுதலாக இருந்த தேசத்தாரான, ஆபிரகாமின் பிள்ளைகளிடம் தேவன் என்ன சொல்லியிருந்தார்? உபா 4:5-9.`

அங்கே ஒரு தனிமனிதனிடம் ஒரு சமுதாயத்தில்மட்டும் சாட்சிபகிர சொல்ல வில்லை; அவர்கள் ஒட்டுமொத்த தேசமாக சேர்ந்து பிரயாசப்பட்டு, தேவனோடு ஒத்துழைத்து, தேவனுடைய குணத்தின் மகிமையை வெளிப்படுத்த வேண்டியிருந்தது. தேவன் அவர்களுக்கு 'கட்டளைகளையும் நியாயங்களையும்' கொடுத்ததுமட்டும் சிறப்பல்ல, அவற்றிற்குக் கீழ்ப்படிவதன்மூலம் மற்ற தேசத்தார்கள் அவர்களைப்பற்றி 'இந்தப் பெரிய ஜாதியே ஞானமும் விவேகமுமுள்ள ஜனங்கள்' என்று சொல்லவேண்டும் என்றும் விரும்பினார். உபா 4:6. அவர்களுக்குக் கொடுக்கப்பட்ட சத்தியங்கள் அற்புதமானவை; ஆனால் அவற்றின்படி வாழவும், அவற்றிற்குக் கீழ்ப்படியவும் தவறினால் ஆசீர்வாதத்திற்கு பதிலாக சாபமும், ஜீவனுக்கு பதிலாக மரணமும் வரவிருந்தன.

`இந்தச் சத்தியங்களை அறிந்தால்மட்டும் போதாது, அவற்றிற்குக் கீழ்ப்படியவும் வேண்டும் என்கிற அதே நியதிகள் எவ்வாறு அட்வென்ட்டிஸ்டுகளுக்கும் இன்று பொருந்தும்?`