---
title:  "தேசங்கள்: பகுதி 1"
date:   19/04/2025
---

### இவ்வார ஆராய்ச்சிக்கு

ஆதி 10:1-12; 12:1-9; 1சாமு 8:4-18; மத் 20:25-28; வெளி 18:1-4.

> <p>மனன வசனம்</p>
> சகல ஜனங்களும் ஜாதியாரும், பாஷைக்காரரும் அவரையே சேவிக்கும்படி, அவருக்குக் கர்த்தத்துவமும் மகிமையும் ராஜரிகமும் கொடுக்கப்பட்டது; அவருடைய கர்த்தத்துவம் நீங்காத நித்திய கர்த்தத்துவமும், அவருடைய ராஜ்யம் அழியாததுமாயிருக்கும். தானி 7:14.

விழுந்துபோன நம் உலகத்திற்கு தேவன் வைத்திருக்கிற தீர்வுகளை வெளிப்படுத்தல் புத்தகம் காட்டுகிறது. அதன் இறுதி அதிகாரங்களில், ஜீவ விருட்சத்தின் கனியைப் புசிக்க மீண்டும் அனுமதிகிடைக்கிறது, மீண்டும் தேவனுடைய பிரசன்னத்திற்குள் செல்கிற சிலாக்கியத்தையும் பெறுகிறோம். வெளிப்படுத்தல் புத்தகம் சில வழிகளில், ஆதியாகமத்தை பின்னாலிருந்து முன்னாக வாசிப்பதுபோல உள்ளது. அதனால்தான் உலகத்தில் பிரச்சினைகள் உண்டான விதம் பற்றி அறிவதற்கு ஆதியாகமம் முக்கியமானதாக இருக்கிறது.

தானியேல்-வெளிப்படுத்தல் புத்தகங்களில் உலக அரசாங்கம் முக்கியமான ஒரு விஷயமாக வலியுறுத்தப்படுகிறது; அங்கே தேவனுக்கு மட்டுமே சொந்தமான ஒரு உலகத்தை தங்கள் கட்டுப்பாட்டிற்குள் கொண்டுவர மனிதர்கள் எடுக்கிற அடுத்தடுத்த முயற்சிகள்பற்றிச் சொல்லப்படுகின்றன. ஆனால் மிகப்பயங்கரமான இந்தப் பாவ வரலாறும் கலகமும் நிரந்தரமாக ஓய்ந்தபிறகு, தேவனே இறுதியாக நீதியுடன் அரசாளப்போகிறார்.

சுய அரசாங்கத்தை அமைப்பதற்கு மனிதர்கள் மேற்கொண்ட சோதனை முயற்சிகள் ஆயிரக்கணக்கான வருடங்கள் நடைபெற்றுள்ளன. ஆனால் எந்தப்பயனும் இல்லை. மிகஉயர்ந்த லட்சியங்கள்கூட நினைத்ததைச் சாதிக்கமுடிய வில்லை; அந்த லட்சியங்களிலிருந்து பெரிதும் அவை தவறியிருக்கின்றன. துயர் நிறைந்த ஆயிரக்கணக்கான வருட வரலாற்றை எடுத்துக்கொண்டால், அந்தத் தவறான அமைப்புகளால் நமக்கு நேர்ந்த துயரச்சம்பவங்களைத்தான் காணமுடியும். இறுதியில், தேவனுடைய நித்திய ராஜ்யம்.நிறுவப்படுகிற வரையிலும் அது மோசமடையவே செய்யும்.

2025 ஏப்ரல் 26 வகுப்புக்காகப் படிக்கவேண்டிய பாடம்