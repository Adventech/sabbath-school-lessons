---
title:  முதலாவது பிரதான கற்பனை
date:   27/04/2025
---

தேவன் முதன்முதலாகப் படைத்த மனிதர்களுக்கு ஒரு வகுப்பறையாக ஏதேன் தோட்டம் இருந்தது; அங்கே தங்கள் சிருஷ்டிகருடன் பழகுவதன்மூலம், அவர்களும் அவர்களுடைய சந்ததியாரும் நித்தியகாலம் முழுவதும் தங்கள் சிருஷ்டிகரைப்பற்றி அறிந்துகொள்ள வாய்ப்பிருந்தது. "அந்தப் பரிசுத்த தம்பதியர் தேவனிடமிருந்து ஒரு தகப்பனைப்போன்ற கவனிப்பை மட்டுமல்ல, அந்த சர்வஞான சிருஷ்டிகரிடமிருந்து மாணவர்களாக வழிகாட்டலையும் பெறவேண்டியிருந்தது... அவர்களால் பார்க்கமுடிந்த பிரபஞ்சத்தின் மறைபொருட்கள், அதாவது பூரண ஞானமுள்ளவரின் அற்புதமான செய்கைகள், அவர்களுடைய கற்றலுக்கும் பூரிப்புக்கும் வற்றாத ஆதாரமாக திகழ்ந்தன'.

`செய்யக்கூடாது என்று தேவன் மனிதர்களுக்குக் கொடுத்த முதல் கட்டளை என்ன? ஆதி 2:9-17. அது ஏன் முக்கியமானது?`

தேவன் மனிதர்களுக்குக் கட்டளையிட்டார் என்கிற வினைச்சொல் முதன்முதலாக ஆதி 2:17இல் வருகிறது; 'கட்டளையிட்டார்' என்பதிலுள்ள எபிரெய வினைப்பதம் ட்ஷ்வா (tswh). நன்மை தீமை அறியத்தக்க விருட்சத்தின் கனியைப் புசிக்கவேண்டாம் என்று கட்டளையிட்டார். ஏதாவது ஒன்றை அறிவதை எவ்வாறு தடைசெய்யமுடியும்? புதிதாக ஒன்றை அதிகமாக அறிவதும், அனுபவிப்பதும் நல்லதுதானே? தம் மக்கள் அறிவில் தேறினவர்களாக மாறுவதே தேவனுடைய நோக்கம்; அதே நேரம் சிலவற்றை அறிவதால் உண்டாகிற நீண்டகால பாடுகளிலிருந்து அவர்களைத் தப்புவிக்க விரும்பினார்; உதாரணமாக, ஆண்டவர்தாமே மக்களை ஆளாமல், தாங்களே தங்களை ஆளுவதால் உண்டாகவிருந்த விளைவைச் சொல்லலாம். ஆயிரம் ஆண்டுகளுக்குப் பிறகு, இஸ்ரவேலர் தங்களுக்கு ஒரு ராஜா வேண்டுமெனக் கேட்டபோது, அதன் விளைவுகளை தேவன் சொன்னதாக கடந்த வாரத்தில் படித்தோம். தம்முடைய நேரடி ஆளுகையைவிட்டு விலகினால், பூமியின் முடிவுமட்டும் அந்த நிலை மாறப்போவதில்லையென மக்களுக்குத் தெரிவித்தார். இஸ்ரவேலின் துன்மார்க்கத்தில் படிப்படியாகப் பெருகியபோது, தேவனுடைய உடன்படிக்கை மக்கள் உலகப்பிரகாரமாக மாறினார்கள். அதனால், அவர்களுக்கு தேவன் வைத்திருந்த நோக்கத்தைவிட்டு அதிகமாக விலகி, மனித அரசாட்சி வேண்டும் என அதிக ஆசை வைத்தார்கள்.

இந்தப் பின்னணியுடன் தானியேல் புத்தகத்தை ஆராயவேண்டும். அப்புத்தகத்தின் தரிசனத்தில், ஒரு தேசம்போய் அடுத்த தேசம் வந்ததாகச் சொல்லப்படுவது 'தேசங்களுக்கு' அதாவது, புறஜாதியாருக்குக் கொடுக்கப்பட்ட தண்டனை மட்டுமல்ல, இஸ்ரவேலரின் தோல்விகளுக்கும், தங்களது மிட்ஸ்வாட்டை (கட்டளைகளை) கைக்கொள்ள அவர்கள் மறுத்ததற்கும் கொடுக்கப்பட்ட தண்டனையாகும். ஏதேனில் முதன்முதலாக சுதந்தரமாக வாழ்ந்தார்கள், ஆனால் இப்போது பல நூற்றாண்டுகள் அடிமைத்தனத்தில் இருந்தார்கள், அது இந்த உலகத்தின் ராஜ்யங்களுக்கும் தேவனுடைய ராஜ்யத்திற்கும் இடையே உள்ள வித்தியாசத்தைக் கற்றுக்கொள்வதற்கான ஒரு புதிய வகுப்பறையாக இருந்தது.

`இப்போதும்கூட நம்மில் பலர் இன்று அறியாமல் விட்டால் நன்றாக இருக்கக்கூடிய பலவகை அறிவுகள்பற்றி யோசியுங்கள். ஏதேனில் தேவன் எதைத் தடைசெய்திருந்தார் என்பதைப் புரிந்துகொள்ள இது எவ்வாறு உதவுகிறது?`