---
title:  "தேசங்கள்: பகுதி 2"
date:   26/04/2025
---

### இவ்வார ஆராய்ச்சிக்கு

ஆதி 2:9-17; தானி 2:31-35; ஏசா 17:12,13; தானி 7:1-3; ரோமர் 3:10-19; வெளி 12:15,16; 10:1-11.

> <p>மனன வசனம்</p>
> நீங்கள் அமர்ந்திருந்து, நானே தேவனென்று அறிந்துகொள்ளுங்கள்; ஜாதிகளுக்குள்ளே உயர்ந்திருப்பேன், பூமியிலே உயர்ந்திருப்பேன். சங்கீதம் 46:10.

மனிதர்களின் விழுகை தேவனுக்கு அவசியமாக இருந்தது என்பது சிலரது தவறான கருத்து. 'மனிதர்கள் பாவத்திற்கும் மரணத்திற்கும் ஆளாகவேண்டும், அதன்மூலம் இயேசு சிலுவையில் மரிக்கவேண்டும் என்பது அவரது நோக்கம். மனிதர்களுக்காக சிலுவையில் மரிப்பதைவிட அவர் தமது அன்பின் ஆழத்தை மிகவல்லமையாகவும், தத்ரூபமாகவும் எவ்வாறு வெளிப்படுத்திக் காட்டமுடியும்?' என்று சிலர் காலம்காலமாக தவறாகச் சொல்லிவருகிறார்கள்.

இது ஒரு மிகப்பயங்கரமான, கொஞ்சமும் அர்த்தமற்ற ஒரு பேச்சு. சாத்தானோ மனிதர்களோ விழவேண்டும் என்பது தேவனுடைய நோக்கமல்ல. சாத்தானும், பிறகு மனிதர்களும் கலகம்செய்ததால், ஏராளமான தீய விளைவுகள் வந்தன; நம் முதல் பெற்றோர்மட்டும் விழாமல் இருந்திருந்தால், அவருக்குள் நம்முடைய மகிழ்ச்சி பூரணமாக இருந்திருக்கும்.

இந்த வாரம், விழுகையால் உண்டான பிரச்சினைகளையும், தேவனுடைய ஆளுகையைவிட மனிதர்களின் அரசாட்சியை மனிதர் விரும்பினதையும் பார்ப்போம். தம்முடைய மக்கள் தம்மைவிட்டுத் திரும்பி, தமக்குப் பதிலாக மனித ராஜாக்களைத் தெரிந்துகொண்டால் என்னவாகுமென தேவன் எச்சரித்தது போலவே நடந்தது; அந்த உண்மைகள் தானியேல் புத்தகத்தில் மிகத்தெளிவாக வெளிப்படுகின்றன. அதனால் அவர்கள் பெற்றது என்ன தெரியுமா? பாவிகளான பூமியின் ராஜாக்கள் பாவிகளை ஆண்டார்கள்; இது ஒரு நல்ல பிணைப்பு அல்ல.

2025 மே 3 வகுப்புக்காகப் படிக்கவேண்டிய பாடம்