---
title:  திருமணத்திலிருந்து உருவகங்கள்
date:   12/04/2025
---

### இவ்வார ஆராய்ச்சிக்கு

ஆதி 2:23-25; எபே 5:29-32; எசே 16:4-14; வெளி 18:1-4; ஆதி 24:1-4; வெளி. 19:1-9.

> <p>மனன வசனம்</p>
> பின்னும், அவன் என்னை நோக்கி: ஆட்டுக்குட்டியானவரின் கலியாண விருந்துக்கு அழைக்கப்பட்டவர்கள் பாக்கியவான்கள் என்றெழுது என்றான். மேலும், இவைகள் தேவனுடைய சத்தியமான வசனங்கள் என்று என்னுடனே சொன்னான். வெளி 19:9.

இரட்சிப்பின் அம்சங்களையும், தேவன் தம் மக்கள்மீது வைத்திருக்கிற அன்பையும் வல்லமையாக வெளிப்படுத்துகிற சம்பவங்கள் வேதாகமத்தில் நிறைந்துள்ளன. உறவுகளிலேயே மிகநெருக்கமான உறவு திருமணம்; அது ஒரு பள்ளிக்கூடம்; அதில் நாம் என்ன பாடத்தைக் கற்றுக்கொள்ள தேவன் விரும்புகிறாரோ அதைக் கற்றுக்கொண்டால், அவர் நம்மீது வைத்திருக்கிற அன்பையும், அவரோடுள்ள நம் உறவையும், நம்மை மீட்க அவர் சென்ற தூரம்குறித்தும் ஆழமான பாடங்களைக் கற்றுக்கொள்ளலாம்.

அன்பு-திருமணம்குறித்து இன்று நிலவுகிற கருத்துகள் திருமண உடன்படிக்கைமூலம் தேவன் நமக்குக் கற்பிக்க விரும்புவதை நாம் கற்கமுடியாதபடி நம் திறனைத் திரித்துவிட்டிருக்கின்றன. மனிதர்களின் பாவத்தன்மை திருமண உறவை (ஏன் அனைத்தையும்) பெரிதும் திரித்துவிட்டாலும்கூட, சத்தியத்தை வெளிப்படுத்துவதில், ஏன் தீர்க்கதரிசன சத்தியத்தை வெளிப்படுத்துவதில் திருமணம் இன்றும் ஒரு வல்லமையான கருவியாக இருக்கமுடியும். திருமண உறவு நம்மைச் சந்தோஷப்படுத்துவது மட்டுமல்ல, நம்மையும் தேவனோடுள்ள நம் உறவையும்குறித்து ஆழமாகக் கற்றுக்கொள்கிற ஒரு பள்ளிக்கூமும்கூட.

இந்த வாரம் திருமணங்களைப்பற்றி தேவனுடைய வார்த்தைகள் எவ்வாறெல்லாம் பேசுகின்றன, அவற்றிலுள்ள நல்லதும் கெட்டதும்பற்றி ஆராய்வோம். அதன்மூலம், இந்த உதாரணங்களிலிருந்து, தம் மக்கள் தவறுசெய்யும் போது தேவன் அவர்களை எவ்வாறு அணுகுகிறார் என்பதை சிறப்பாகப் புரிந்துகொள்ளலாம்; கடைசிக்கால நிகழ்வுகள்குறித்து தெளிவுபடுத்த உதவுகிற அவரது அன்புகுறித்த சில சத்தியங்களைக் கற்றுக்கொள்ளலாம்.

2025 ஏப்ரல் 19 வகுப்புக்காகப் படிக்கவேண்டிய பாடம்