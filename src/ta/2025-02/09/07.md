---
title:  மேலும் படிக்க
date:   30/05/2025
---

சங் 133; அப் 1:4-9; வெளி 5:4-7 "கோத்திரப்பிதாக்களின் நாட்களில் பரிசுத்த ஆவியானவருடைய செல்வாக்கு குறிப்பிடத்தக்க வகையில் வெளிப்பட்டது, ஆனால் முழுமையாக வெளிப்படவில்லை. இப்போது இரட்சகர் சொன்ன வார்த்தைக்குக் கீழ்ப்படிந்து, இந்த ஈவுக்காக சீடர்கள் வேண்டுதல் செய்தார்கள், கிறிஸ்துவும் பரலோகத்தில் அவர்களுக்காக வேண்டிக்கொண்டார். அந்த ஈவைதம் மக்கள்மீது ஊற்றும்படியாக அவர் தாமே அந்த ஈவை தமக்கு வேண்டினார்".

'பூமியின் கடைசிபரியந்தமும்' சாட்சிகளாக இருக்கும்படி சீடர்களிடம் சொல்லப்பட்டது. அப் 1:8. அதாவது, கிறிஸ்துவின் வருகையை அறிவிக்கும்படி சொல்லப்பட்டது. மத் 24:14. அவர்கள் தொடங்கியதை நாம் தொடரவேண்டும். உலகத்திற்கு சுவிசேஷத்தை அறிவிக்கும்படி கிறிஸ்து நம்மிடம் சொன்னபோது, அதை நிறைவேற்றுவதை முழுவதும் நம் பெலத்தில் அவர் விடவில்லை. அந்தப் பணி பரலோக ஆசரிப்புக்கூடாரத்திலிருந்து கொடுக்கப்பட்டது. நம் பணி கிறிஸ்துவுடனேகூட பொதியப்பட்டுள்ளது: அதாவது அவரே நம்மைப் பெலப்படுத்தி, நமக்கு வழிகாட்டுகிறார். இது அவருடைய பணி, நம்முடையது அல்ல, தம்மைப் பின்பற்றும்படி நமக்குக் கட்டளையிட்டிருக்கிறார். அதுதான் இஸ்ரவேலருடைய அனுபவத்தில் நடந்தது: தாம் சொல்கிறபடி செய்யுமாறு சொன்னார், பிறகு நடக்க சாத்தியமற்றதை நடக்கச்செய்தார். நம் அக்கம்பக்கத்தினரின் இருதயங்களில் ஆவியானவர் ஏற்கனவே கிரியை செய்து வருகிறார்; அவர்கள் தீர்மானம் செய்கிற நேரம் வரும்போது, அவர்களுக்கு வழிகாட்ட அருகே நிற்கவேண்டும், அப்போதுதான் சீயோன் மலைமீது நிற்கிற தேவமக்களோடுகூட சேர்ந்துகொள்ள அவர்களை அழைக்கமுடியும். அந்தப் பணி நம் தலைமையில் நடைபெறவில்லை என்பதால், அதற்கான புதிய வழிகளையும் பாணிகளையும் நாம் கண்டுபிடிக்க அவசியமில்லை.

**கலந்துரையாடக் கேள்விகள்**

`மூன்று தூதர்களுடைய செய்திகள் உலகம் முழுவதும் சென்றிருந்தாலும்கூட சுவிசேஷத்தை அறியாத மக்கள் இன்னும் ஏராளமானவர்கள் இருக்கிறார்கள். நம்மை வைத்து கிறிஸ்து நிறைவேற்ற விரும்புகிற பணியை ஒரு சபையாக இன்னும் சிறப்பாக எவ்வாறு செய்யலாம்? கடைசிக்காலத்திற்கான இந்தச் சத்தியங்களை இன்னும் கேள்விப்படாமல் மக்கள் இருப்பதை யோசிக்கும்போது எவ்வாறு சோர்வடையாமல் இருக்கலாம்?`

`முத்திரிக்கப்பட்ட புத்தகச்சுருளைத் திறப்பதற்கு ஆட்டுக்குட்டியானவர் பாத்திரர் என்பதால் அது அவரிடம் கொடுக்கப்பட்டதாக வெளி 5இல் யோவான் பார்க்கிறார். வெளி 6இல் அந்தப் புத்தகச்சுருளின் முத்திரை உடைக்கப்பட்டபோது, புதிய ஏற்பாட்டுச் சபையின் வரலாற்றின் முடிவுவரை தெளிவாக முன்னுரைக்கப்பட்டது. இந்த விளக்கத்திலிருந்து, இந்தப் பணியை தேவன் முடிக்க விரும்புகிற விதம் பற்றி என்ன பாடங்களைக் கற்றுக்கொள்ள முடிகிறது?`

`வெளி 13; 14இல் இனி நிகழப்போவதாகச் சொல்லப்பட்டுள்ள நிகழ்வுகள் நிச்சயம் நிகழும் என்பதை தற்போது உலகத்தில் காணப்படுகிற நிகழ்வுகள் எவ்வாறு உறுதிப்படுத்துகின்றன? என்னென்ன தடைகள் இன்னும் காணப்படுகின்றன?`