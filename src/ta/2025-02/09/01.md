---
title:  "சங்கீதங்களில்: பகுதி 2"
date:   24/05/2025
---

### இவ்வார ஆராய்ச்சிக்கு

சங் 46; எரே 4:23-26; சங் 47:1-4; 1தெச 4:13-17; சங் 75; வெளி 14:6-12.

> <p>மனன வசனம்</p>
> தேவனே, ஜனங்கள் உம்மைத் துதிப்பார்களாக; சகல ஜனங்களும் உம்மைத் துதிப்பார்களாக. தேவரீர் ஜனங்களை நிதானமாய் நியாயந்தீர்த்து, பூமியிலுள்ள ஜாதிகளை நடத்துவீர்; ஆதலால் ஜாதிகள் சந்தோஷித்து, கெம்பீரத்தோடே மகிழக்கடவர்கள். சங்கீதம் 67:3,4.

கடைசிக்கால நிகழ்வுகள் என்றதும், வெளிப்படுத்தலின் மிருகங்களும் வல்லமைகளும்தான் நம் நினைவுக்கு வருகின்றன. ஆம், அவை பெரும் பங்காற்றுகின்றன, முக்கியமும்கூட. இல்லையெனில், நாம் அவற்றைப் புரிந்துகொள்ள வேண்டுமென்று தேவன் வேதாகமத்தில் கொடுத்திருக்கமாட்டார். வெளி 1:3. ஆனாலும், பாவம், உபத்திரவம், நியாயத்தீர்ப்பு, நன்மைக்கும் தீமைக்கும் இடையே நடக்கிற போராட்டம், நியாயத்தின் தன்மை, அநியாயத்தின் தன்மை, உபத்திரவம் உட்பட்ட ஏராளமான முக்கிய விஷயங்களைப்பற்றியும் தீர்க்கதரிசனம் பேசுகிறது. சங்கீதம் இந்த விஷயங்கள்பற்றி மிக ஆழமாகப் பேசுகிறது, மிகுந்த மனமடிவு முதல் மிகுந்த மகிழ்ச்சி வரையிலும் மனிதர்களின் ஒவ்வொரு வகையான உணர்வுகளையும் ஆராய்கிறது. அந்தகாரத்தின் வல்லமைகளுக்கு எதிராகப் போரிட இஸ்ரவேல் ஆயத்தமாவதைப் பார்க்கமுடிகிறது. தேவன் ஏன் தீமையை உடனடியாக, நேரடியாகக் கையாளுவதில்லை என்று தனிநபர்கள் கேட்டதாக வாசிக்கமுடிகிறது, இந்தக் கேள்வி நாம் எல்லாருமே கேட்கிற கேள்விதான். அதற்கான பதில்களை ஆசரிப்புக்கூடாரத்தில் தேடும்படி சொல்கிறது; மேலும், தேவன் சிருஷ்டிகர் என்று அவருடைய அந்தஸ்துகுறித்து மீண்டும்மீண்டும் சொல்லப்படுகிறது. இன்றும்கூட நாம் வாழ்கிற சூழலில் இந்தக் கேள்விகளையும் பிரச்சினைகளையும் நாம் எதிர்கொள்வதில்லையா?

அதனால்தான், இந்த முக்கியச் சத்தியங்கள்பற்றி அதிகமாக அறிந்து கொள்ளும்படிக்கு சங்கீதப்புத்தகத்தைதொடர்ந்து ஆராயப்போகிறோம்.

2025 மே 31 வகுப்புக்காகப் படிக்கவேண்டிய பாடம்