---
title:  தீர்க்கதரிசனத்தின் சில நியதிகள்
date:   29/03/2025
---

### இவ்வார ஆராய்ச்சிக்கு

எரே 29:23,24; சங் 139:1-6; தானி 12:4; வெளி 22:10; 2தீமோ 3:15-17; எபி 4:12.

> <p>மனன வசனம்</p>
> மேன்மைபாராட்டுகிறவன் பூமியிலே கிருபையையும் நியாயத்தையும் நீதியையும் செய்கிற கர்த்தர் நான் என்று என்னை அறிந்து உணர்ந்திருக்கிறதைக்குறித்தே மேன்மை பாராட்டக்கடவன் என்று கர்த்தர் சொல்லுகிறார்; இவைகளின்மேல் பிரியமாயிருக்கிறேன் என்று கர்த்தர் சொல்லுகிறார். எரேமியா 9:24.

வேதாகமத்தில் கிறிஸ்தவர்களுக்கு உடன்பாடில்லாத விஷயங்களில் தீர்க்கதரிசனமும் உண்டு, அதனால்தான் வேதாகமத் தீர்க்கதரிசனத்தை ஆராய்வது நேரவிரயமென சிலர் நினைக்க வழிவகுக்கிறது. தீர்க்கதரிசனம் சம்பந்தமான சிறுசிறு விஷயங்களில் கிறிஸ்தவர்கள் வாக்குவாதம்பண்ணினால், அதன் செல்லுபடித்தன்மையை எவ்வாறு நிரூபிக்கமுடியும்? வெளிப்படுத்தல்போன்ற சில புத்தகங்கள் புரிந்துகொள்ளக் கடினமானவை என்று விசுவாசிகள் பலரும் கூட நினைக்கத் தொடங்கிவிட்டது வருத்தமானது. அவற்றை வாசிப்பதற்குப் பதிலாக, வாசிக்காமல் விட்டுவிடுகிறார்கள், சில சமயங்களில் நல்லெண்ணம் கொண்ட சில போதகர்கள்கூட தீர்க்கதரிசனத்தை ஆராய்வதால் பிரச்சினைகள் தீர்வதைவிட அதிக பிரச்சினைகளை உண்டாவதாகச் சொல்லி, அதைப் படிக்க விடாமல் தடுக்கிறார்கள்.

அது உண்மை இல்லை. கிறிஸ்தவ வரலாற்றின் முதல் பதினெட்டு நூற்றாண்டுகளில், பெரும்பாலான கிறிஸ்தவர்கள் வேதாகமத் தீர்க்கதரிசனங்களை நன்கு புரிந்திருந்தார்கள்; தீர்க்கதரிசனங்கள் சொல்கிற முக்கியக் கருத்துகளில் அவர்களுக்கு போதுமான உடன்பாடும் இருந்தது. அவ்வாறு இருக்கவேண்டும் என்பதே தேவனுடைய நோக்கமும்கூட: 'சகோதரரே, நீங்களெல்லாரும் ஒரே காரியத்தைப் பேசவும், பிரிவினைகளில்லாமல் ஏகமனதும் ஏகயோசனையும் உள்ளவர்களாய்ச் சீர்பொருந்தியிருக்கவும் வேண்டுமென்று, நம்முடைய கர்த்தராகிய இயேசுகிறிஸ்துவின் நாமத்தினாலே உங்களுக்குப் புத்திசொல்லுகிறேன்' 1கொரிந்தியர் 1:10. இந்த வாரம், தீர்க்கதரிசனம்குறித்து ஒரு நிலையான, நம்பத்தகுந்த நிலைப்பாட்டைக் கொடுக்கிற சில நியதிகளை ஆராய்வோம்.

2025 ஏப்ரல் 5 வகுப்புக்காகப் படிக்கவேண்டிய பாடம்