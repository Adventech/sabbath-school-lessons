---
title:  இந்த வார்த்தைகளைப் புதைபொருளாக வை
date:   01/04/2025
---

`தானியேல் 12:4இல், தானியேலிடம் ஆண்டவர் என்ன சொல்கிறார்? வெளி 22:10 உடன் ஒப்பிடுங்கள்.`

கிறிஸ்துவின் வருகைக்கு சற்றுமுன்பு தொழில்நுட்ப மற்றும் விஞ்ஞான அறிவு பெருகுவதைப்பற்றி தானி 12:4 குறிப்பிடுவதாக பலர் பிரசங்கிக்கிறார்கள். கடந்த நூற்றாண்டில், பயண வசதிகளில் ஏற்பட்டுள்ள முன்னேற்றங்களை அது குறிப்பிடுவதாகவும் சொல்கிறார்கள். நம் சபையின் பல புத்தகங்களிலும் இத்தகைய விளக்கங்கள் இடம்பெறுகின்றன. இந்த விளக்கங்களில் தவறில்லை என்றாலும், அது வேறொன்றைக் குறிக்கிறது என்பதே உண்மை.

அந்த வசனத்தை மீண்டும் வாசியுங்கள். 'இந்த வார்த்தைகளைப் புதைபொருளாக வைத்து, இந்தப் புஸ்தகத்தை முத்திரைபோடு' என்று தானியேலுக்கு அந்தத் தூதன் உத்தரவிடுகிறார். அங்கு பேசப்படுகிற பொருள் தானியேல் புத்தகம்தான். எனவே, முடிவுகாலத்தில் அறிவுப்பெருகும் என்பது தானியேல் புத்தகம்பற்றி அறிவாகத்தானே இருக்கவேண்டும்?

இதுதான் தானியேல் புத்தகத்தை வெளிப்படுத்தல் புத்தகத்திடமிருந்து வேறுபடுத்துகிறது, ஏனென்றால் வெளிப்படுத்தல் புத்தகத்தை முத்திரைபோட வேண்டாமென யோவானிடம் சொல்லப்பட்டது. வெளி 22:10. வெளிப்படுத்தல் புத்தகம் எழுதப்பட்டது முதலே புரிந்துகொள்ளப்பட வேண்டியிருந்தது, ஏனென்றால் 'காலம் சமீபமாயிருக்கிறது'. மாறாக, தானியேல் புத்தகம் எதிர்காலத்தில் ஒரு குறிப்பிட்ட சமயத்தில் தெளிவாக விளக்கப்படவிருந்தது.

கடந்த நூற்றாண்டுகளில், கிறிஸ்தவ சிந்தனையாளர்கள் பலர் தானியேல் புத்தகத்திற்கு விளக்கமளிக்க முயன்று, சில அருமையான விளக்கங்களைப் பெற்றுள்ளார்கள். தானியேல் புத்தகம்குறித்த புரிதல் வேகமாக அதிகரித்துள்ளது; ஆனாலும் 1260 வருடத் தீர்க்கதரிசனம் முடிவடைந்த பிறகு, அதாவது அந்தத் தீர்க்கதரிசனம் நிறைவேறின 1798ம் வருடத்திற்குப் பிறகு, உலகம் முழுவதிலும் பல வேத ஆராய்ச்சியாளர்கள், 1843ம் வருடவாக்கில், ஏதோ அதிசயமான ஒன்று நடக்கப்போவதாக எதிர்பார்த்தார்கள். இவர்களில் குறிப்பிடத்தக்கவர் வில்லியம் மில்லர்; இவரது பிரசங்கத்தால் பத்தொன்பதாம் நூற்றாண்டின் மாபெரும் அட்வெந்து இயக்கம் உருவானது; அதன்பிறகு அடுக்கடுக்காக நடந்த நிகழ்வுகளால் 'மீதமான' சபையும், மூன்று தூதர்களுடைய செய்திகள் குறித்த தெளிவான புரிதலும் பிறந்தன.

நம்முடைய உலகளாவிய இயக்கத்தின் பிறப்பானது, 'முடிவு காலத்தில்' 'அறிவுப் பெருகிப்போம்' என்று சொல்லப்பட்டதின் நிறைவேறுதல் என்றுகூட சொல்லலாம். அதேசமயம், இன்று கிறிஸ்தவ உலகத்திற்குள் எவ்வளவுக்கு 'அந்தகாரம்' நிலவுகிறென யோசியுங்கள்; அதேசமயம் இதைவைத்து மக்களுடைய இரட்சிப்பைத் தீர்மானிக்க முயலக்கூடாது. ரோம அஞ்ஞான மார்க்கத்தை அடிப்படையாகக் கொண்ட ஞாயிறு ஆசரிப்புக்கு ஆதரவாக, ஏதேனில் நிறுவப்பட்ட அடிப்படை விஷயமான ஏழாம் நாள் ஓய்வுநாளே புறக்கணிக்கப்பட்டிருக்கிறது. மரணம்பற்றி அறியாமை நிலவுகிறது; மரித்தவர்கள் வேறொரு நிலைக்குச் செல்வதாகவும், சிலரது கருத்தின்படி நித்தியநகரத்திற்குள் செல்வதாகவும் பெரும்பாலான கிறிஸ்தவர்களே நம்புகிறார்கள். எனவே சத்தியம்பற்றி கிடைத்துள்ள அறிவுக்காக நன்றியுள்ளவர்களாக இருப்போம்; நம்மைத் தாழ்த்துவோம்.