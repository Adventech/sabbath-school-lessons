---
title:  ஆதியாகம அடித்தளம்
date:   05/04/2025
---

### இவ்வார ஆராய்ச்சிக்கு

ஏசா 40:7,8; ஆதி 22:1-13; யோவான் 3:16; வெளி 5:5-10; 1கொரி 15:15-19; வெளி 12:1-9.

> <p>மனன வசனம்</p>
> மறுநாளிலே யோவான் இயேசுவைத் தன்னிடத்தில் வரக்கண்டு: இதோ, உலகத்தின் பாவத்தைச் சுமந்துதீர்க்கிற தேவ ஆட்டுக்குட்டி (என்றான்). யோவான் 1:29.

வெளிப்படுத்தல் தீர்க்கதரிசனங்கள் போன்ற தீர்க்கதரிசனங்களுக்கு இன்று விளக்கம்காண முயலுவதிலுள்ள முக்கியப் பிரச்சினைகளில் ஒன்று, அவற்றின் வேர்களை கணக்கில் எடுக்காததுதான். அதன் ஆசிரியர் பழைய ஏற்பாட்டிலுள்ள தகவல்களைப் பயன்படுத்தி, தன் காலத்திலிருந்த மக்களுக்கு நன்றாகப் புரிகிற கருத்துகளைப் எழுதியிருப்பார். வெளிப்படுத்தலில் ஆராயப் படுகிற வசனத்திற்கு ஒத்த வசனங்களை வேதாகமம் முழுவதும் தேடவேண்டும்; மேலும், அந்தப் புத்தகத்தைப் புரிந்துகொள்வதற்கு அதிகமாக உதவுகிற முக்கிய வசனங்களும் இருக்கும். உதாரணமாக ஆதியாகம வசனங்களைச் சொல்லலாம்; அங்குதான் நம் உலகம் பாவப்பிரச்சினைக்குள் சிக்கிய சம்பவம் சொல்லப்படுகிறது. வெளிப்படுத்தலின் ஒவ்வொரு முக்கியக் கருத்தும், ஏதாவது ஒரு வடிவத்தில், வேதாகமத்தின் ஆரம்ப அதிகாரங்களில் வருகின்றன.

இந்த வாரம், வெளிப்படுத்தலுக்கு அடிப்படை அமைக்கிற சில முக்கியக் கருத்துகளைப் பார்ப்போம். பல உள்ளன, எனவே, வெளிப்படுத்தலின் பண்டைய அடித்தளங்களைப் புரிந்துகொண்டால், குறிப்பிட்ட வசனத்தில் அடங்கியுள்ள எண்ணற்ற நுணுக்கங்களைக் காண அந்தப் புரிதல் உதவுகிறது; அந்தக் கருத்துகள் ஒவ்வொன்றும் மனிததன்மை, தேவதன்மை, நம் பிரபஞ்சத்திலும் நம் வாழ்க்கையிலும் நடைபெறுகிற போராட்டம்குறித்த முக்கியமான பாடங்களைக் கற்றுக்கொடுக்கமுடியும். இதை உணர்த்துகிற ஒரு சிலவற்றைமட்டும் ஆராயப்போகிறோம்.

2025 ஏப்ரல் 12 வகுப்புக்காகப் படிக்கவேண்டிய பாடம்