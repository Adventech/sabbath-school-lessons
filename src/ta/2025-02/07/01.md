---
title:  தீர்க்கதரிசன அடித்தளங்கள்
date:   10/05/2025
---

### இவ்வார ஆராய்ச்சிக்கு

ஏசா 6:6-8; ஆதி 3:21-24; எசே 1:4-14; வெளி 4:1-11; எண் 2:3-25 ஏசா 14:12-14.

> <p>மனன வசனம்</p>
> பின்பு: யாரை நான் அனுப்புவேன், யார் நமது காரியமாய்ப் போவான் என்று உரைக்கிற ஆண்டவருடைய சத்தத்தைக் கேட்டேன். அதற்கு நான்: இதோ, அடியேன் இருக்கிறேன்; என்னை அனுப்பும் என்றேன். ஏசாயா 6:8.

இந்தப் பிரபஞ்சத்தை தேவன் அரசாளுகிற உரிமைக்கு அடித்தளம், சகலத்தையும் அவர் சிருஷ்டித்தவர் என்பதும், அவரது குணமும் ஆகும். வெளி 4:11. தேவனுடைய நீதியான குணத்தைப் புரிந்துகொள்ளும் போதுதான், பாவ மனிதர்கள் எவ்வாறு, ஏன் தேவமகிமையற்றவர்கள் ஆனார்கள் என்பதைப் புரிந்து கொள்ளமுடியும். ரோமர் 3:23.

இந்த வாரம், சிங்காசன அறையின் தரிசனத்தை மேலும் ஆராய்வோம்; ஒரு பரிசுத்த தேவனுக்குமுன் மனிதனின் நிலை என்ன? கிறிஸ்துவின் பலி எவ்வாறு நம்மை மீட்டு, மீண்டும் சிங்காசனத்திற்கு அருகில் கொண்டுசெல்கிறது? இவற்றைப் பார்ப்போம். நாம் பிற சிருஷ்டிப்புகளுக்கு தேவனுடைய மகிமையை மீண்டும் ஒருமுறை வெளிப்படுத்தும்படிக்கு நம்மை தனித்தனியாக மட்டுமல்ல, ஒவ்வொருவரும் அடங்கிய ஒரு கூட்டமாகவும் மீட்டெடுக்க விரும்புகிறார். தொலைந்து, மீண்டும் மீட்கப்பட்ட பாவிகளான நமக்கு தேவன் கொடுத்துள்ள மேலான அழைப்பை நாம் புரிந்து, போற்றுவதற்கு வசதியாக, வேதாகமம் முழுவதும் ஆராய்ந்து தேடினால், முக்கியக் குறிப்புகளைப் பெறலாம்.

மனிதர்களின் கலகத்திற்கு இறுதியாக, நிரந்தமாக முடிவுகட்டப்படும். அதற்கும் மேலாக, தேவனுடைய அன்பின் குணமான அவரது சுயமறுப்பும் தம்மையே பலியாக்குகிற தன்மையும் வெளிப்படும்; மனுக்குலம்குறித்த அவரது ஆதி திட்டமும் அதிகப் பிரகாசமாக ஜொலிக்கும். மனிதர்கள் விழவேண்டும் என்பது தேவனுடைய திட்டமல்ல என்றாலும், சிலுவையின்மூலம் தேவனுடைய அன்பின் குணம் வெளியரங்கமாக்கப்பட்டுள்ளது.

2025 மே 17 வகுப்புக்காகப் படிக்கவேண்டிய பாடம்