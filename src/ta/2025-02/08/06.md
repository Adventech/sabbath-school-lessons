---
title:  பாதகருக்கு உம் வழிகளை உபதேசிப்பேன்
date:   22/05/2025
---

ஏசாயா 6:1-8இல், சிங்காசன அறையின் காட்சியில் ஏசாயாவுக்கு தேவன் தரிசனமாகி, 'உன் அக்கிரமம் நீங்கி, உன் பாவம் நிவிர்த்தியானது' என்று சொன்ன பிறகு, தேவனுடைய அழைப்புக்கு 'இதோ, அடியேன் இருக்கிறேன்; என்னை அனுப்பும்' என்று பதில் கொடுக்கிறார். ஏசா 6:8. அதாவது, தன்னுடைய குறைகள்பற்றி அறிந்திருந்தாலும், தேவன் தன்னைத் தகுதிப்படுத்தியதை உணர்ந்ததுமே தேவனுக்காக ஊழியம்செய்ய ஆயத்தமானார். நாமும் அப்படித்தானே செய்யவேண்டும்? நாமே இரட்சிப்பைப் பெற்றிருக்கவில்லை என்றால், மற்றவர்களுக்கு அதை எவ்வாறு அறிவிக்கமுடியும்? இயேசுவையும், அவர் நமக்காகச் செய்திருப்பதையும் விசுவாசிப்பதால் அதை நாம் பெறமுடியும்.

`தன் பாவம் மனிக்கப்பட்டு, சுத்திகரிக்கப்பட்ட பிறகு, தான் என்ன செய்வதாக தாவீது சொல்கிறார்? சங்கீதம் 51:7-15.`

தேவபிரசன்னத்திற்குள் அழைக்கப்படுவதே, திரும்ப அனுப்பப்படுவதற்காகத்தான். விழுந்துபோன உலகில் தம்முடைய பிரதான குரலாக ஒலிக்கும் படிக்கு மீட்கப்பட்டவர்களுக்கு தேவன் தம் ஞானத்தால் கட்டளையிட்டிருக்கிறார். பூமியில் அவரது மக்களின் தாக்கம் ஒரு கட்டத்தில் வல்லமையாக உணரப் படப்போகிறது. விழுந்துபோன இந்த உலகத்திற்கு அவர் கொடுக்கிற இறுதி வேண்டுகோள் உலகம் முழுவதையும் பிரகாசிப்பிக்கும் என்று வெளிப்படுத்தல் 18:1 சொல்கிறது. 'ஒருவன் கிறிஸ்துவிடம் வந்த மாத்திரத்தில், அவர் எப்படிப்பட்ட நண்பர் என்பதை மற்றவர்களுக்குத் தெரியப்படுத்த அவன் உள்ளத்தில் பேராவல் பிறக்கிறது. இரட்சித்துத் தூய்மைப்படுத்தும் சத்தியத்தை தன் இருதயத்திலேயே அடைத்துவைக்க அவனால் இயலாது. நாம் கிறிஸ்துவின் நீதி வஸ்திரம் அணிந்து, உள்ளத்தில் வசிக்கிற ஆவியின் சந்தோஷம் நம்மை நிறைத்திருந்தால், நம் சமாதானத்தை நம்மால் அடக்கிக்கொள்ள இயலாது. கர்த்தர் நல்லவரென்பதை நாம் ருசித்திருந்தால், பிறரிடம் சொல்ல நம்மிடம் செய்தி இருக்கும். இரட்சகரைக் கண்டபோது பிலிப்பு செய்ததுபோல நாம் மற்றவர்களை அவரிடம் அழைப்போம்'.

வெளி 14இல் 'நித்திய சுவிசேஷத்தை' அடிப்படையாக வைத்தே மூன்று தூதர்களுடைய செய்தி உள்ளது. வெளி 14:6. 'வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரையே தொழுதுகொள்ளுங் கள்' என்றும் (வெளி 14:7), பாபிலோனின் விழுகைபற்றியும் (வெளி 14:8), 'மிருகத்தை யும் அதன் சொரூபத்தையும்' வணங்குவதுபற்றியும் அறிவிக்கப் படுவதற்கு முன்னரே (வெளி 14:9) சுவிசேஷத்தின் அடித்தளம்பற்றி, இயேசுவிலான இரட்சிப்புபற்றி அறிவிக்கப்படுகிறது. ஏனென்றால் மூன்று தூதர்களின் செய்திகளை அறிவிப்பவர்கள் இயேசுவிலும் அவர் தங்களுக்காகச் செய்திருப்பதிலும் பெற்றிருக்கிற நம்பிக்கையைத் தவிர்த்துவிட்டு, அந்தச் செய்திகளிலும் எச்சரிப்புகளிலும் எந்த அர்த்தத்தையும் காணமுடியாது. 'நித்திய சுவிசேஷம்' இல்லாமல், இவ்உலகத்திற்கு நாம் சொல்லக்கூடிய பயனுள்ள விஷயம் எதுவுமில்லை.

`மூன்று தூதர்களுடைய செய்திகளை அறிவிப்பதற்குமுன், 'நித்திய சுவிசேஷத்தை' நோக்கிப்பார்க்க வேண்டும் என்கிற உண்மையைத் தியானியுங்கள். நம் நம்பிக்கைகள் அனைத்திற்கும் இந்த உண்மை அடிப்படையாக இருப்பதுபற்றி இது சொல்வது என்ன?`