---
title:  மேலும் படிக்க
date:   23/05/2025
---

"தாவீதின் சங்கீதங்கள் அனைத்து வகை அனுபவங்களையும் உள்ளடக்கியவை, குற்றம்குறித்த ஆழமான உணர்வு, தன்னையே குற்றப்படுத்துவது, மிகமேன்மையான விசுவாசம், தேவனோடு பேசுகிற மேலான அனுபவம் போன்றவற்றைச் சொல்லலாம். பாவம் வெறும் அவமானத்தையும் வேதனையையும் மட்டுமே கொண்டுவரமுடியும், ஆனால் தேவ அன்பும் இரக்கமும் உள்ளத்தின் ஆழங்கள்வரை செல்லமுடியும், அந்த விசுவாசம் மனந்திரும்புகிற ஆத்துமாவைத் தூக்கி நிறுத்தி, தேவகுமாரர்களென்கிற சுவிகாரத்தில் பங்கெடுக்கச் செய்கிறது. அவரது வார்த்தைகளில் உள்ள அனைத்து நிச்சயங்களிலும், இது தேவனுடைய உண்மைத்தன்மைக்கும், நியாயத்திற்கும், உடன்படிக்கை இரக்கத்திற்கும் வலுவான சாட்சிகளில் ஒன்றாக இருக்கிறது.

"'என் தாசனாகிய தாவீ(துக்கு) ஆணையிட்டேன். என் கை அவனோடே உறுதியாயிருக்கும்; என் புயம் அவனைப் பலப்படுத்தும். என் உண்மையும் என் கிருபையும் அவனோடிருக்கும்; என் நாமத்தினால் அவன் கொம்பு உயரும். அவன் கையைச் சமுத்திரத்தின்மேலும், அவன் வலதுகரத்தை ஆறுகள்மேலும் ஆளும்படி வைப்பேன். அவன் என்னை நோக்கி: நீர் என் பிதா, என் தேவன், என் இரட்சிப்பின் கன்மலையென்று சொல்லுவான். நான் அவனை எனக்கு முதற்பேறானவனும், பூமியின் ராஜாக்களைப்பார்க்கிலும் மகா உயர்ந்தவனுமாக்குவேன். என் கிருபையை என்றென்றைக்கும் அவனுக்காகக் காப்பேன்; என் உடன்படிக்கை அவனுக்காக உறுதிப்படுத்தப்படும்' சங்கீதம் 89:3-28".

**கலந்துரையாடக் கேள்விகள்**

`தேவன் செய்த உடன்படிக்கையில் நம் பங்கைச் செய்வதில் நாம் முற்றிலும் தோற்று விட்டோம். 'தம்முடைய இருதயத்திற்கு ஏற்றவன்' என்று சொல்லப்பட்ட தாவீது சில பெரிய தவறுகளைச் செய்தாலும், இரட்சிப்பின் நிபந்தனைகளை நமக்குத் தெரிவிக்க வல்லமையாகப் பயன்படுத்தப்பட்டார். நமக்காக தேவனுடைய உடன்படிக்கையின் பங்கை முற்றிலும் நிறைவேற்றிய இயேசுவுக்கு தாவீது எந்த வகையில் முன்னடையாளமாக இருக்கிறார்? நமக்கு இயேசு செய்திருப்பது மட்டுமே ஏன் நம் ஒரே நம்பிக்கையாக இருக்கிறது?`

`தாவீதின் சங்கீதங்களில் உங்கள் வாழ்க்கையில் நீங்கள் சந்தித்த அனுபவங்களைப் பிரதிபலிப்பதன்மூலம் உங்களுக்கு அதிக உதவியாக அல்லது அர்த்தமாகத் தெரிகிற பகுதிகள் யாவை? சங்கீதங்கள் அடிக்கடி தேவாலயம்பற்றிப் பேசுவது ஏன்? ஆசரிப்புக்கூடாரத்தின்மீது தாவீதுக்கு இருந்த அன்பிலிருந்து என்ன கற்றுக்கொள்ளலாம்? 'தேவனுடைய வலதுபாரிசத்திலும் இருக்கிறவர்; நமக்காக வேண்டுதல் செய்கிறவர்' என்று சொல்லப்படுகிற நம் பரலோகப் பிரதான ஆசாரியராகிய இயேசுவில் நாம் பெற்றிருப்பதை உணர்ந்து மகிழ்வதற்கு இது எவ்வாறு உதவுகிறது? ரோமர் 8:34. மீட்கப்பட்டவர்களாகிய நமக்கும்கூட, பரலோகத்தில் கிறிஸ்து பரிந்து பேசவேண்டியது ஏன் அவசியமாக இருக்கிறது?`

`மேலுள்ள எலன் ஒய்ட்டின் மேற்கோளின் அடிப்படையில், பாவத்தால் 'அவமானமும் வேதனையும்' ஏற்பட்டபிறகு, 'மனந்திரும்புகிற ஆத்துமாவைத் தூக்கி நிறுத்தி, தேவகுமாரர்களென்கிற சுவிகாரத்தில் பங்கெடுத்ததில்' உங்களது அனுபவம் என்ன?`