---
title:  "சங்கீதங்களில்: பகுதி 1"
date:   17/05/2025
---

### இவ்வார ஆராய்ச்சிக்கு

எபி 9:11-15; சங் 122; 15; 24; யாத் 33:18-23; சங் 5; 51:7-15.

> <p>மனன வசனம்</p>
> பின்பு நான் பார்த்தபோது, இதோ, சீயோன் மலையின்மேல் ஆட்டுக்குட்டியானவரையும், அவரோடேகூட அவருடைய பிதாவின் நாமம் தங்கள் நெற்றிகளில் எழுதப்பட்டிருந்த இலட்சத்து நாற்பத்து நாலாயிரம்பேரையும் நிற்கக்கண்டேன். வெளி 14:1.

செவந்த்-டே அட்வென்ட்டிஸ்டுகள் வெளிப்படுத்தல் புத்தகத்தின் அடையாளங்களைப் புரிந்துகொள்ள பழைய ஏற்பாட்டு சம்பவங்களில் தேடிப்பார்த்து அர்த்தம் காண்பதுண்டு. அதுசம்பந்தப்பட்ட வேதப்பகுதிகள்மட்டுமே அதற்கு நல்ல ஆதாரங்கள்; அதுதவிர, பழைய ஏற்பாடு முழுவதிலும் அத்தகைய வேதப்பகுதிகள் உள்ளன.

அப்படிப்பட்ட ஒரு வளமான தகவல் ஆதாரம் சங்கீதப் புத்தகம்; அது பரிசுத்த கவிதைகளின் தொகுப்பு; பாவத்தால் வருகிற மனமடிவு, உபத்திரவம், தேவபிரசன்னத்தில் கட்டுக்கடங்கா மகிழ்ச்சி, பாவமன்னிப்பு, இரட்சிப்புகுறித்து மீண்டும்மீண்டும் வருகிற வாக்குறுதிகள் என பல்வேறு மனித அனுபவங்கள் அங்கே சொல்லப்படுகின்றன.

சங்கீதங்களை கவனமாக வாசித்தால், வெளிப்படுத்தல் புத்தகத்தை தெளிவாக விளங்கச்செய்கிற தகவல்கள் கிடைக்கின்றன; குறிப்பாக பூமியில் தேவனுடைய மீதமான சபை செய்கிற இறுதி பணியை விவரிக்கிற வெளி 14ஆம் அதிகாரத்தை தெளிவாக விளங்கமுடிகிறது. முற்கால இஸ்ரவேலருக்குக் கொடுக்கப்பட்ட அதே பணிதான் முடிவுக்கால தேவமக்களுக்கும் கொடுக்கப்பட்டுள்ளது: நாம் மக்களுக்கு ஒளியாக, சகல ஜனங்களும் தங்கள் சிருஷ்டிகரைத் தொழுது, அவருக்குக் கீழ்ப்படியவேண்டும் என்கிற இறுதி அழைப்பைக் கொடுக்கிறவர்களாக இருக்கவேண்டும். தேவனுடைய அந்தப் பாடல்புத்தகத்தின் சில தகவல்கள் பூலோக வரலாற்றின் இறுதித் தருணங்களில் நம்முடைய பொறுப்பை நாம் புதிய வழிகளில் புரிந்து, போற்றுவதற்கு உதவுகின்றன.

2025 மே 24 வகுப்புக்காகப் படிக்கவேண்டிய பாடம்