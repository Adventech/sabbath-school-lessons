---
title:  நம் இருதயங்களில் பிரமாணம்
date:   20/05/2025
---

சீயோனில் கூடியிருந்த மீதமானவர்களுடைய நெற்றிகளில் ஒரு நாமம் எழுதப்பட்டிருந்தது: அது பிதாவின் நாமமும், ஆட்டுக்குட்டியானவரின் நாமமும். (இருவேறு நாமங்களா?) வேதாகமத்தில் 'நாமம்' என்றால், மக்கள் ஒருரை ஒருவர் அடையாளம்காண பயன்படுத்துகிற ஒரு பெயர் மட்டுமல்ல, அது குணத்தைக் குறிக்கிறது. இன்றும்கூட பல கலாச்சாரங்களில் நல்ல குணமுடையவர்களை 'நல்ல பெயர்' பெற்றவர்கள் என்று அழைப்பதுண்டு.

`தேவனுடைய மகிமையை தான் காணவேண்டும் என்று மோசே கேட்டபோது, அவ ருக்கு எதைக் காட்டுவதாக தேவன் வாக்குரைத்தார்? யாத் 33:18-23; யாத் 34:1-7; சங் 119:55. தேவன் தம் நாமத்தை அறிவித்ததைத் தொடர்ந்து, என்னநடந்தது? யாத் 34:5.`

தேவமகிமை என்றால் அணுகமுடியாத, பளீர் வெளிச்சமென சிலர் கருதுகிறார்கள். அது சரியான விளக்கம்தான். ஆனால் தேவனுடைய மகிமை என்பது கண்ணால் காண்கிற ஒரு காட்சி மட்டுமல்ல; அவரது மகிமை என்பது அவரது குணம். அதுபோல தேவனுடைய நாமம் என்பதும் அவரது குணம்தான்.

மீதமானவர்களுடைய நெற்றிகளில் தேவனுடைய நாமம் எழுதப்பட்டிருந்ததாக வேதாகமம் சொல்லும்போது, அவரது பெயரின் எழுத்துகள் எழுதப்பட்டிருக்கும் என்று அர்த்தமல்ல; அது தேவனுடைய குணம் நம் மனதிலும் இருதயத்திலும் பொறிக்கப்பட்டிருப்பது. அதனால் இப்போதைய நம் வாழ்வில் தேவ அன்பையும் குணத்தையும் பிரதிபலிப்பது ஆகும். தேவனுக்கு பக்கத்தில் நாம் இழுக்கப்பட்டிருக்கிறோம். அவர் யார்? அவர் நமக்காக என்ன செய்திருக்கிறார்? இவற்றை உணர்ந்து அவரில் அன்புகூருகிறோம்.

தேவன் தம்மைப்பற்றி விளக்கமாகச் சொன்ன அந்தச் சமயத்தில்தான், பத்துக்கற்பனைகளின் மற்றொரு பிரதியை மோசே பெற்றுக்கொண்டார்; தேவனுடைய கற்பனைகளும் அவரது குணத்தின் ஒரு பிரதிதான். அதுபோல வெளி 14இல், தேவனுடைய 'நாமத்தை' தரித்திருக்கிற மக்கள் 'தேவனுடைய கற்பனைகளைக் காத்துக்கொள்கிறவர்கள்' என்று சொல்லப்படுகிறார்கள். எபிரெயர் அதுபற்றிச் சொல்வதைக் கவனியுங்கள்: 'அந்த நாட்களுக்குப்பின்பு நான் அவர்களோடே பண்ணும் உடன்படிக்கையாவது: நான் என்னுடைய பிரமாணங்களை அவர்களுடைய இருதயங்களில் வைத்து, அவைகளை அவர்களுடைய மனதில் எழுதுவேன் என்று கர்த்தர் சொல்லுகிறாரென்பதை உரைத்தபின்பு, அவர்களுடைய பாவங்களையும் அவர்களுடைய அக்கிரமங்களையும் நான் இனிநினைப்பதில்லை என்பதைச் சொல்லுகிறார்' எபிரெயர் 10:16,17. இதுதான் சுவிசேஷம்: நம் வாழ்க்கையில் நாம் தேவபிரமாணத்தைப் பிரதிபலித்தாலும்கூட நம் பாவங்கள் 'இனி நினைக்கப்படாமல்' இருக்கவேண்டியது அவசியம்.

தேவனுடைய நாமம் என்றால் அவரது குணம். அவரது ஒழுக்கப்பிர மாணமானது அவரது குணத்தின் பிரதி ஆகும். கடைசி நாட்களில் தேவனுடைய பரிசுத்த பர்வதத்தில் கூடியிருப்பவர்களுக்குள் தேவ அன்பு நிறைந்திருக்கும், அந்த அன்பு அவருடைய கற்பனைக்குக் கீழ்ப்படிவதில் வெளிப்படும்.

`நாம் நியாயப்பிரமாணத்தால் அல்ல, விசுவாசத்தால் இரட்சிக்கப்படுகிறோம் என்றால், தேவ பிரமாணத்தின் முக்கியத்துவம் என்ன? 1யோவான் 5:3.65`