---
title:  ரூத்தும் எஸ்தரும்
date:   07/06/2025
---

### இவ்வார ஆராய்ச்சிக்கு

ரூத் 1:1-5; ரூத் 2:5-20; யோபு 1:6-11; மத் 4:8,9; எஸ்தர் 3:1-14; வெளி 12:14-17.

> <p>மனன வசனம்</p>
> ராஜா ராஜஸ்திரீயாகிய எஸ்தர் முற்றத்தில் நிற்கிறதைக் கண்டபோது, அவளுக்கு அவன் கண்களில் தயை கிடைத்ததினால், ராஜா தன் கையிலிருக்கிற பொற் செங்கோலை எஸ்தரிடத்திற்கு நீட்டினான்; அப்பொழுது எஸ்தர் கிட்டவந்து செங்கோலின் நுனியைத் தொட்டாள். எஸ்தர் 5:2.

கடைசிக்கால நிகழ்வுகளுக்கு முன்னடையாளமான சம்பவங்களை தொடர்ந்து இந்த வாரமும் ஆராய்வோம். நிஜவாழ்க்கை சம்பவங்களையும் மனிதர்களையும் பயன்படுத்தி, தேவன் தம்முடைய கண்ணோட்டத்தில் நாம் காரியங்களைப் பார்க்க உதவுகிறார். மேலும், நம் விசுவாசத்தைப் பெலப்படுத்துவதற்கான தீர்க்கதரிசனங்களைப் புரிந்துகொள்ள உதவுகிறார்.

பல தலைமுறைகளாக பலரது இருதயங்களில் தாக்கத்தை ஏற்படுத்தியிருக்கிற இரண்டு முக்கிய பெண்களைப்பற்றிப் பார்ப்போம், அவர்கள் ரூத்தும் எஸ்தரும். ஒருவர் தன் நாட்டைவிட்டு வந்த ஒரு விதவை, தன் கணவரின் உறவினரும், பின்னர் தன்னை மீட்டவருமான இரக்கமுள்ள போவாஸைச் சந்தித்தபிறகே அவருக்கு நம்பிக்கை கிடைக்கிறது. அவரது திருமண வரலாறானது கிறிஸ்து நம்மீது வைத்திருக்கிற அன்பைப் பிரதிபலிப்பதால், அது கிறிஸ்தவர்களுக்குப் பிடித்த அன்புக் கதையாக இருக்கிறது. அடுத்தவர், ஒரு அந்நிய தேசத்தில் வாழ்ந்த ஒரு இளம்பெண்; தன் ஜனங்களை அழிப்பதற்கு ஒரு சதித்திட்டம் போடப்பட்டிருந்ததை அறிந்ததும், அந்தச் சம்பவத்தில் மையப்புள்ளியாகச் செயல்பட்டு, தன் மக்கள் காப்பாற்றப்பட உதவுகிறார்.

தீர்க்கதரிசனத்தில் ஒரு ஸ்திரீ என்பது தேவ சபைக்கான ஒரு அடையாளம்; தேவன் தம் மக்களைப் பார்க்கிற விதத்தை அது காட்டுகிறது. இந்த இரண்டு பெண்களின் அனுபவங்களை ஆராய்வோம்; அவர்களது வாழ்க்கைச் சூழ்நிலைகள் தேவ வார்த்தையில் அழியா இடம்பெற்றுள்ளன, அவர்களது அனுபவங்களிலிருந்து நாம் பல பாடங்களைக் கற்றுக்கொள்ளுமாறு நம்மை அழைக்கின்றன.

2025 ஜூன் 14 வகுப்புக்காகப் படிக்கவேண்டிய பாடம்