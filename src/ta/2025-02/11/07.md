---
title:  மேலும் படிக்க
date:   13/06/2025
---

"பிரசித்தமான சடங்குகளையும் சம்பிரதாயங்களையும் ஏற்றுக்கொள்ள மறுக்கிற சிறுபான்மையினருக்கு எதிராகச் சாத்தானுடைய உக்கிரம் எழும்பும். தேவமக்களுக்கு எதிராக ஆலோசனைபண்ண, உயரதிகாரத்தில் உள்ளோரும், நன்மதிப்பிற்குரியோரும் தங்கள் பொறுப்பை மறந்து சட்ட விரோதமானவர்களோடும் இழிவானவர்களோடும் சேர்ந்துகொள்வார்கள். இவர்கள் அதிக செல்வமும் அறிவும் கல்வியும் பெற்றிருப்பார்களானால், தேவமக்களைமேலும் நிந்திப்பார்கள். உபத்திரவமுண்டாக்கும் ஆட்சியாளரும், ஊழியரும், சபை அங்கத்தினர்களும் அவர்களுக்கு எதிராகச் சதிசெய்வார்கள்; பேசியும் எழுதியும் பெருமை பாராட்டியும் மிரட்டியும் ஏளனஞ்செய்தும் அவர்களுடைய விசுவாசத்தைப் போக்க முயல்வார்கள். பொய்யான அடையாளங் காட்டியும், கோபமாகப் பேசியும் ஜனங்களுடைய உணர்ச்சிகளைத் தூண்டிவிடுவார்கள். வேதாகம ஓய்வுநாளுக்கு எதிராக வாதாட வேதாகம ஆதாரம் எதையும் காண்பிக்க முடியாமல், அதனை மூடிமறைக்கும்படி, கடுமையான சட்டங்களை இயற்றுவார்கள். சட்டம் இயற்றுபவர்கள் புகழையும் ஆதரவையும் பெறும்படி, ஞாயிறு ஆசரிப்புச் சட்டத்திற்கு ஆதரவளிப்பார்கள். ஆனால் தேவனுக்குப் பயப்படுகிறவர்களோ, பத்துக்கற்பனையின் போதனையை மீறும் எந்த ஏற்பாட்டையும் ஏற்றுக் கொள்ளமாட்டார்கள். சத்தியத்திற்கும் பொய்க்கும் இடையே நடக்கிற போராட்டத்தின் கடைசி யுத்தம் ஓய்வுநாள் கட்டளையை மீறுதல் எனும் களத்தில்தான் நடைபெறும். இந்தக் காரியத்தில் எவ்விதச் சந்தேகமும் கொள்ளும்படி நாம் விடப்படவில்லை. எஸ்தர்-மொர்தெகாயின் நாட்களைப்போல, இன்றைய நாட்களிலும் தேவன் தம் மக்களையும் தம் சத்தியத்தையும் குற்றமற்றவையாக நிறுத்துவார்".

**கலந்துரையாடக் கேள்விகள்**

`தம் மக்கள் சோதனையான காலக்கட்டங்களைக் கடந்துசெல்ல தேவன் அனுமதிப்பது ஏன்?`

`கிறிஸ்துவின்மீது மெய்ப்பற்று வைப்பதில் வரக்கூடிய கஷ்டங்களை எதிர்கொள்ள ஒரு விசுவாசி எவ்வாறு தன்னைத் தயார்படுத்தலாம்? கடினமான சூழ்நிலைகளுக்கு மத்தியில் எங்கே நம்பிக்கை காணலாம்?`

`தீர்க்கதரிசனத்தின் கடினமான பகுதிகளில் கவனம் செலுத்தி, தீர்க்கதரிசனம் சொல்கிற நற்செய்தியைக் கவனிக்காமல் விடுகிற தன்மை நம்மிடம் காணப்படுவது ஏன்?`

`வெளிப்படுத்தல் புத்தகத்தை வாசித்துவிட்டு வருகிற உங்களுடைய நண்பர், அது 'திகிலாக' இருப்பதாகச் சொல்கிறார். அவர் அதை தெளிவாகப் புரிந்துகொள்ளவும், மனதில் சமாதானம் அடையவும் என்ன அணுகுமுறையைக் கையாளுவீர்கள்?`

`“தேவன் என்னை நேசிப்பதாக அல்லது விரும்புவதாக நான் நம்பவில்லை. நான் செய்த காரியங்களை நீங்கள் அறிந்திருந்தால், நான் சொல்வது புரியும்” என்று ஒருவர் சொல்கிறார். அவருக்கு என்ன பதில் சொல்வீர்கள்? உங்களுடைய அணுகுமுறைக்கு எஸ்தர், ரூத்தின் அனுபவங்கள் எவ்வாறு உதவமுடியும்?`