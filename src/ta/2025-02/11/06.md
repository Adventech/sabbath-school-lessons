---
title:  இப்படிப்பட்ட காலத்துக்கு உதவி
date:   12/06/2025
---

வேதாகமத் தீர்க்கதரிசனத்தில் கடினமான விஷயங்களைத் தியானிக்கிற தன்மை சில கிறிஸ்தவர்களிடம் காணப்படுவது வேதனைக்குரியது. சோதனை காலங்கள் காத்திருக்கின்றன. தீர்க்க்தரிசன ஆராய்ச்சியானது பயத்தின் அடிப்படையில் மாறவும், வாக்குரைக்கப்பட்ட தீர்வுக்குப் பதிலாக அதிலுள்ள பாடுகளில் கவனம் செலுத்தவும் வாய்ப்புள்ளது. எதிர்காலம்பற்றி இனிப்பாக தேவன் சொல்லவில்லை; இப்போதைய சமயத்திலிருந்து மாபெரும் போராட்டம் முடிவடையும்வரை நடக்கப்போகிற சம்பவங்களை உள்ளபடி கூறியிருக்கிறார்; எனவே இறுதிமட்டும் நடக்கப்போகிறவற்றை வாசிப்பது முக்கியம்.

தீர்க்கதரிசனத்தில் பொதுவான ஒரு பாணி காணப்படுகிறது; அதில், மனிதர்களின் கலகத்தால் உண்டான குழப்பம்பற்றிய உண்மையை தேவன் வெளிப்படுத்துகிறார், அதன் விளைவுகளைக் காட்டுகிறார். ஆனால் அவற்றின் மத்தியில் நம்பிக்கையைக் கொடுத்திருப்பார். சிலர் 'யாக்கோபின் இக்கட்டுக்காலம்' போன்ற இறுதி நெருக்கடிகுறித்த முன்னுரைப்புகளை பயத்தோடும் நடுக்கத்தோடும் வாசிக்கிறார்கள். இறுதி நிகழ்வுகள் தேவமக்களுக்கு எளிதாக இருக்கப்போவதில்லை என்பது உண்மைதான். கடினமான காலக்கட்டங்கள்குறித்த முன்னுரைப்புகள் எவ்வளவு உண்மையோ அதுபோலவே விடுதலைகுறித்த முன்னுரைப்புகளும் உண்மையானவை.

வெளி 12இல், கிறிஸ்துவின் மணவாட்டியை பிசாசு பழிவாங்குகிற எண்ணத்துடன் துரத்துகிறான், ஆனால் அவளைக் காப்பாற்ற தேவன் தலையிடுகிறார். எஸ்தரின் அனுபவத்திலும், ரூபவதியான அந்த ராணி முக்கியப் பங்காற்றுகிறாள், தம் மக்களைக் காப்பாற்ற தேவன் அவளைப் பயன்படுத்துகிறார்.

`பூலோக வரலாற்றின் இறுதித் தருணங்களில் நம்முடைய இக்கட்டான நிலைபற்றி பின்வரும் வசனங்களிலிருந்து என்ன பாடங்களைக் கற்றுக்கொள்ளலாம்? எஸ்தர் 4:13,14; எஸ்தர் 5:1-3; 9:20-28.`

வரலாற்றின் ஒரு விசேஷித்த தருணத்திற்காக தேவன் தம்முடைய மீதமான சபையை எழும்பச்செய்கிறார். இருண்ட யுகத்தின் 1260 நாட்கள் முடிவடைந்த சமயத்தில், இரக்கத்தின் இறுதிச் செய்தியான மூன்று தூதர்களுடைய செய்திகளை உலகத்திற்கு அறிவிப்பதற்காக தேவன் தம் மணவாட்டியை மறைவிடத்திலிருந்து வெளியே கொண்டுவந்தார். வெளி 12:14. 'இப்படிப்பட்ட காலத்துக்கு உதவியாக' இருக்கவே நாம் இங்கே வைக்கப்பட்டுள்ளோம். எஸ்தர் 4:14.

ஆமானால் தன் மக்களுக்கு நேரிட்டிருந்த உபத்திரவத்தை எதிர்கொள்வதில்தான் தனியாக இல்லை என்பதை எஸ்தர் கண்டுகொண்டாள்; அவளுக்கு ராஜாவின் தயவு கிடைத்தது, அவளது மக்கள் இறுதியாக விடுதலையடைந்தார்கள். பூலோக வரலாற்றின் இறுதி தருணங்களுக்குள் நுழையும்போது நாமும் தனியாக இருக்கப்போவதில்லை; நம் ராஜா நம் பக்கத்தில் இருக்கிறார், தேவமக்கள் விடுவிக்கப்படுவார்கள்.

`இந்தச் சம்பவத்தில் தேவமக்களுக்கு எல்லாம் நன்றாக நடந்தது. ஆனால் எப்போதுமே அவ்வாறு நடப்பதில்லை, இல்லையா? அப்படியானால் கிறிஸ்துவில் நாம் பெற்றுள்ள நம்பிக்கையை விடாமல் இருப்பதற்கு இறுதி முடிவை மனதில்வைத்து எல்லாவற்றையும் பார்க்கவேண்டியது ஏன் முக்கியம்?`