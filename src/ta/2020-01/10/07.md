---
title:  மேலும் படிக்க
date:   06/03/2020
---

தானி 9:24-27ன் 70 வாரத் தீர்க்கதரிசனத்திற்கும் தானி 8:14ன் 2300 இராப் பகல் தீர்க்கதரிசனத்திற்கும் உள்ள தொடர்பை கீழுள்ள அட்டவணை காட்டுகிறது. இரண்டும் ஆரம்பிக்கிற காலம் ஒன்றுதான். கி.மு. 457 லிருந்து 2300 வருடங்களைக் கணக்கிட்டால் (பூஜ்ய வருடத்தைக் கழிக்கவேண்டும்) 1844 வருகிறது. அல்லது, கி.பி. 34 லிருந்து மீதமுள்ள 1810 வருடங்களை (2300-490 = 1810) கணக்கிட்டால், 1844 தான் வருகிறது. எனவே, தானி 8:14ல் சொல்லப்படும் பரிசுத்த ஸ்தல சுத்திகரிப்பானது 1844ல் ஆரம்பிக்கிறது.

தானி 7, தானி 8இன் ஆராய்ச்சியை வைத்துப் பார்த்தாலும் 1844வது வருடம் கிடைக்கும். அதாவது, தானி 7இன் நியாயவிசாரணையும், தானி 8இன் பரிசுத்த ஸ்தல சுத்திகரிப்பும் ஒன்றுதான். (கடந்த இரண்டு வாரப் பாடங்களைப் பாருங்கள்.) 1260 வருட உபத்திரவத்திற்குப்பிறகு, அதாவது இயேசுவின் இரண்டாம் வருகைக்கும் அவருடைய நித்திய ராஜ்யம் ஸ்தாபிக்கப்படுவதற்கும் முன்னால் இது நிகழ்கிறது.

![](https://sabbath-school-stage.adventech.io/api/v1/ta/quarterlies/2020-01/lessons/10/days/prophecy.png)

**கலந்துரையாடக் கேள்விகள்**

`1	2300 இராப்பகல் தீர்க்கதரிசனமும் 70 வாரத் தீர்க்கதரிசனமும் ஒரே தரிசனம் தான் என்று வேத அறிஞர்கள் சொல்கிறார்கள். அது சரிதான். அவ்வாறு சொல் வதற்கு காரணம் என்ன? அதை நிரூபிப்பதற்கு என்னென்ன ஆதாரங்களை முன்வைக்கலாம்?`

`2	நாம் பரிந்துபேசி ஜெபிக்கிறவர்களாக மாறுவதற்கு தானியேலுடைய பரிந்து பேசுதலின் ஜெபத்திலிருந்து நாம் என்ன கற்றுக்கொள்ளலாம்?`

`3	கிறிஸ்து நமக்காக மரித்ததுதான் நமக்கிருக்கும் ஒரே நம்பிக்கை. இது எவ்வாறு தாழ்மையுடனும், அன்புடனும், பிறரை மன்னிக்கிற மனப்பான்மையுடனும் இருக்கச் செய்யவேண்டும்? லூக்கா 7:40-47 சொல்வது என்ன?`

`4	தானியேலின் ஜெபமும் நம்பிக்கையும் வேதாகமத்தைத்தான் மையமாகக் கொண்டிருந்தது. இஸ்ரவேல் தேசம் தோற்கடிக்கப்பட்டது, மக்கள் நாடுகடத் தப்பட்டார்கள், நிலம் பாழாக்கப்பட்டது, தலைநகரம் அழிக்கப்பட்டது. இவற்றிற்கு மத்தியிலும் மக்கள் தங்கள் தேசத்திற்குத் திரும்புவார்களென தானியேல் நம்பிக்கையோடிருந்தான். தேவனுடைய வாக்குறுதிகள் எழுதப் பட்டுள்ள வேதாகமத்திலிருந்து அல்லாமல் வேறு எங்கிருந்து அவர் அந்த நம்பிக்கையைப் பெற்றிருக்கமுடியும்? வேத வசனத்தின் வாக்குறுதிகளிலிருந்து நாமும் நம்பிக்கையைப் பெறலாமென இதிலிருந்து எவ்வாறு அறிந்துகொள்ள முடிகிறது?`