---
title:  தேவன் பார்த்துக்கொள்வார்
date:   16/05/2022
---

`தாம் பார்த்துக்கொள்வதாகக் கொடுத்த வாக்குறுதியை தேவன் எவ்வாறு நிறைவேற்றினார்? ஆதி 22:8, 14, 18. என்ன கொடுத்தார்?`

பலிமிருகம் எங்கேயென ஈசாக்குக் கேட்டபோது, ‘தேவன் தமக்குத் தகனபலிக்கான ஆட்டுக்குட்டியைப் பார்த்துக்கொள்வார்’ என்று ஆபிரகாம் சொன்னான். ஆதி 22:8. ஆச்சரியமான பதில்! ஆனால் எபிரெய வினைச்சொல் அமைப்பின்படி ‘தேவன் தம்மையே ஆட்டுக்குட்டியாகக் கொடுப்பார்’ என்று உள்ளது. ‘பார்த்துக்கொள்வார்’ என்பதற்கான எபிரெய வார்த்தை யீ ரெ லோ; ‘தம்மையே கொடுப்பார்’ அல்லது ‘அவரே பார்த்துக்கொள்வார்’ என்று அர்த்தம்.

இரட்சிப்பின் திட்டத்தின் சாராம்சத்தை அது வலியுறுத்துகிறது. அதாவது, நம் பாவங்களுக்காக தேவன்தாமே பாடுபடயிருந்ததையும், தண்டனையை ஏற்றுக்கொண்டதையும் காட்டுகிறது.

`மோரியா மலை பலி சிலுவையைச் சுட்டிக்காட்டியது; சிலுவையில் நடந்ததைப் புரிந்துகொள்ள யோவான் 1:1-3; ரோமர் 5:6-8 வசனங்கள் எவ்வாறு உதவுகின்றன?`

சிலுவை நிகழ்வுக்கு வெகுகாலத்திற்கு முன் நிகழ்ந்த மோரியா மலை சம்பவத்தில், ‘கொம்புகள் சிக்கிக்கொண்டிருந்த ஆட்டுக்கடாவானது’ இயேசுவைச் சுட்டிக்காட்டியது. ஆதி 22:13. அந்த மலையில்தான் கர்த்தர் ‘காணப்பட்டார்’. அதை ஆபிரகாமும்கூட ‘கர்த்தரைக் கண்ட பர்வதத்தில்’ என்று சொன்னான். ஆதி 22:14; ஆசிரியர் மொழிபெயர்ப்பு. இவ்வாறு ஆபிரகாம் தீர்க்கதரிசனமாகச் சொன்னதை, இயேசுதாமே பிறகு குறிப்பிட்டிருக்கிறார்: ‘உங்கள் பிதாவாகிய ஆபிர காம் என்னுடைய நாளைக் காண ஆசையாயிருந்தான்; கண்டு களிகூர்ந்தான்’. யோவான் 8:56.

‘சுவிசேஷத்தின் எதார்த்தத்தை ஆபிரகாமின் உள்ளத்தில் பதியச் செய்யவும், அவனுடைய விசுவாசத்தைச் சோதிக்கவும், அவனுடைய குமாரனைப் பலியிடும்படி தேவன் கட்டளையிட்டார். மனிதனின் மீட்பிற்காக நித்திய தேவன் ஏறெடுத்த பலியின் மேன்மையை அவன் உணர்ந்துகொள்வதற்காக அந்தக் கொடிய சோதனையின் வியாகுலத்தை அவனுக்கு அனுமதித்தார்’. <sup>1</sup>

சிலுவையில் நிகழ்ந்ததையும், நமக்காக இயேசு சகித்தவற்றையும் புரிந்துகொள்ள மோரியாமலை அனுபவம் எவ்வாறு உதவுகிறது? இயேசு நமக்காக மேலான பலியை ஏறெடுத்திருக்க, நாம் எப்படி நடந்துகொள்ள வேண்டும்?

---

<sup>1<sup> Ellen G. White, Patriarchs and Prophets, p. 154.