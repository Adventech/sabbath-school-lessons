---
title:  ஆபிரகாமுக்கு ஒரு மனைவி
date:   19/05/2022
---

`ஆபிரகாமின் வாழ்க்கையின் இறுதிகட்ட நிகழ்வுகளை நாம் எவ்வாறு புரிந்துகொள்ளலாம்? ஆதி 27:67-25:8.`

சாராள் மரித்தபிறகு ஆபிரகாம் வேறொரு பெண்ணைத் திருமணம் செய்தான். ஈசாக்கைப் போல, சாராளுக்காகக் கொண்டிருந்த துக்கம் நீங்கி ஆறுதலடைந்தான். ஆதி 24:67. அந்தக் கோத்திரப்பிதா தன் மகனைப் போல, தானும் சாராளின் மரணத்தை மறக்கமுடியாமல் மிகவும் கஷ்டப்பட்டிருக்கலாம்.

அந்தப் புதிய மனைவி யார் என்று தெளிவாகத் தெரியவில்லை. கேத்துராளின் குமாரர்களுடைய பெயர்கள் ஆகாரின் குமாரர்களுடைய பெயர்களைப் போலவே இருப்பதால், கேத்துராள் ஆகாராகத்தான் இருக்கவேண்டுமெனசிலர் சொல்கிறார்கள். மேலும் ஆகாரின் குமாரனை நடத்தியதுபோலவே கேத்துராளின் குமாரர்களை ஆபிரகாம் நடத்தினான். அதாவது, அவர்கள் எவ்வித ஆவிக்குரிய செல்வாக்கும் ஏற்படுத்தாமல் இருக்கவும், தான் சாராளுக்குப் பெற்ற மகன் வேறு, பிற குமாரர்கள் வேறு என்று பிரித்துக்காட்டவும் அவர்களை தூர இடத்திற்கு அனுப்பிவிட்டான்.

அவன் ‘தனக்கு உண்டான யாவையும் ஈசாக்குக்குக் கொடுத்தான்.’ ஆதி 25:5. ஆனால், ‘மறுமனையாட்டிகளின் பிள்ளைகளுக்கோ நன்கொடைகளைக் கொடுத்தான்.’ ஆதி 25:6. ‘மறுமனையாட்டிகள்’ என்று சொல்லப்படுவதால், ஆகாரைப்போல கேத்தூராளும் மறுமனையாட்டி எனகிற நிலையில்தான் இருந்தாள்.

மேலும், ஆபிரகாம் கேத்துராளுக்குப் பெற்ற பிள்ளைகளின் பட்டியலும், இஸ்மவேலின் பிள்ளைகளுடைய பட்டியலும் கொடுக்கப்பட்டுள்ளன. ஆதி 25:1-4, 12-18. ஆபிரகாம் கேத்தூராளைத் திருமணம் செய்து அவளுக்கு ஆறு குமாரர்கள் பிறந்த வம்சவரலாறும், அவனுடைய இரண்டு குமாரர்களான இஸ்மவேல் மற்றும் ஈசாக்கின் வம்சவரலாறும் சொல்லப்படுவதற்கு காரணம், ஆபிரகாம் அநேக ஜாதிகளுக்குத்தகப்பனாவான் என்று தேவன் வாக்குரைத்தது நிறைவேறினதைக் காட்டுவதற்கே.

இரண்டாவது வம்சவரலாறில் இஸ்மவேலின் 12 கோத்திரங்கள்பற்றிச் சொல்லப்படுகிறது. ஒப்பிடவும் ஆபிரகாம் 17:20. யாக்கோபுமூலமாகவும் 12 கோத்திரங்கள் தோன்ற விருந்தன. ஆதி 35:22-26. ஆனால் தேவன் செய்த உடன்படிக்கை ஈசாக்கின் சந்ததிக்கு உரியது; இஸ்மவேல் சந்ததிக்கு உரியதல்ல. ஆதி 17:21. அதை வேதாகமம் தெளிவாகக் கூறுகிறது.

இரண்டு வம்சவரலாறுக்கு நடுவே ஆபிரகாமின் மரித்து பற்றி வேதாகமம் சொல்கிறது. ஆதி 25:7-11. அதுவும் தேவனுடைய ஆசீர்வாதத்திற்கு சான்றாகும். ‘நல்ல முதிர்வயதிலே’, ‘தீர்க்காயுசை’ உடையவனாக மரிப்பான் என்று பல வருடங்களுக்குமுன் தேவன் கொடுத்த வாக்குறுதி நிறைவேறியதைக் காட்டுகிறது. ஆதி 15:15; பிர 6:3.

`முடிவில், உண்மையுள்ள தம் தாசனாகிய ஆபிரகாமுக்குக் கொடுத்த கிருபை யின்வாக்குறுதிகளை தேவன் நிறைவேற்றினார். அவன் விசுவாசத்தை மிகப்பெரிய முன்மாதிரியாக வேதாகமம் பேசுகிறது. விசுவாசத்தால் இரட்சிக்கப்படுவதற்கு பழைய ஏற்பாட்டில் மிகச்சிறந்த உதாரணமாக இருக்கிறது. ரோமர் 4:1-12.`