---
title:  வாக்குத்தத்தம்
date:   14/05/2022
---

### இவ்வார ஆராய்ச்சிக்கு
ஆதி 22; எபி 11:17; லேவி 18:21; யோவான் 1:1-3; ரோமர் 5:6-8; ஆதி 23-25; ரோமர் 4:1-12.

> <p>மனன வசனம்</p>
> ஆபிரகாம் வயதுசென்று முதிர்ந்தவனானான். கர்த்தர் ஆபிரகாமைச் சகல காரியங்களிலும் ஆசீர்வதித்து வந்தார். ஆதி 24:1.

இறுதியாக, தேவன் வாக்குரைத்திருந்தபடி, ஆபிரகாம் ‘முதிர்வயதாயிருக்கையில்’, சாராள் கர்ப்பவதியாகி, ஒரு குமாரனைப் பெற்றாள். அந்தக் குழந்தைக்கு ஈசாக்கு என்று ஆபிரகாம் பெயரிட்டான். ஆதி 21:1-5. அதோடு ஆபிரகாமின் சம்பவம் முடியவில்லை; அந்த ஈசாக்கைப் பலியிட மோரியா மலைமேல் கொண்டு சென்றதுதான் உச்சக்கட்டமே. ஆனால் ஈசாக்கைப் பலியிடும்போது தேவன் தடுத்து, ஒரு ஆட்டுக்கடாவைப் பலியிடச் சொன்னார். ஆதி 22:13. ஆபிரகாமின் ‘சந்ததி’ மூலம், தேசங்களை ஆசீர்வதிப்பதில் தேவன் தீர்மானமாக இருந்தார். ஆதி 22:17, 18. அந்தச் சந்ததி இயேசுவே. அப் 13:23.ஆச்சரியமான, சற்று அசௌகரியமான இந்தச் சம்பவத்தில், இரட்சிப்பின் திட்டம் அதிகமாக வெளிப்படுகிறது.

ஆழமான ஆவிக்குரிய பாடங்கள் இருந்திருக்கலாம்; ஆனால் ஆபிரகாமின் குடும்பத்தார் அதிர்ச்சியடைந்திருப்பார்கள்; எதிர்காலம் என்னவாகுமோவென ஆபிரகாம் குழம்பியிருப்பான். மோரியா மலைமேல் பலியிட்டு வந்தபின், சாராள் மரிக்கிறாள்; ஈசாக்கு தனியாக இருக்கிறான். ஆதி 23.

எதிர்காலம் ‘சரியாக’ அமைவதற்கான முயற்சிகளில் ஆபிரகாம் இறங்குகிறான். தன் மகனுக்கு ரெபேக்காளை மணமுடிக்க ஆயத்தம் செய்கிறான்.ஆதி 24.அவளுக்கு இரண்டு குமாரர்கள் பிறந்தார்கள். ஆதி 25:21-23. ஆபிரகாமும் கேத்தூராள் எனும் பெண்ணை விவாகம்பண்ணியிருந்தான்; அவளுக்கு பல பிள்ளைகள் பிறக்கிறார்கள். ஆதி 25:1-6. ஆபிரகாம் இறக்கும் மட்டுமுள்ள சம்பவத்தை இந்த வாரம் பார்ப்போம். ஆதி 25:7-11.

_2021. மே 21 வகுப்புக்காகப் படிக்கவேண்டிய பாடம்_