---
title:  சாராளின் மரணம்
date:   17/05/2022
---

ரெபெக்காளை ஈசாக்கு திருமணம் பண்ணவிருந்தான்; எனவே ரெபேக்காளின் பிறப்புபற்றி முன்னரே வேதாகமம் சொல்கிறது. ஆதி 22:23; ஆதி 24. அதுபோல, ஆபிரகாம் கேத்துராளைத் திருமணம் செய்யவிருந்தான்; அதற்கான காரணத்தைச் சுட்டிக்காட்ட, சாராளின் மரணம் மற்றும் அடக்கம்பற்றி முன்னரே சொல்லுகிறது. ஆதி 23; ஆதி 25:1-4.

`ஆபிரகாமுக்கு தேவன் கொடுத்த வாக்குறுதி நிறைவேறுவதில் சாராளின் மரணமும் அடக்கமும் என்ன பங்காற்றுகிறது? ஆதி 23.`

ஈசாக்கைப் பலியிடக் கொண்டுசென்ற சம்பவத்தைத் தொடர்ந்து, சாராளின் மரணம்பற்றிச் சொல்கிறது; எனவே, தன் மகன் சாகவிருந்த செய்திகேட்டு, அவள் பாதிக்கப்பட்டிருக்கலாம். ஆபிரகாமின் பயணங்களிலும், விசுவாசக் குறைச்சல்களிலும் ஆபிரகாமோடு இருந்ததால், அந்தச் ‘சோதனையிலும்’ கூட, ஏதோவிதத்தில் அவள் சம்பந்தப்பட்டிருந்தாள். ஆதி 12:11-13.

அந்தச் சம்பவம் நடந்து முடிந்தபிறகு, சாராளுக்கு எப்படி செய்தி தெரிந்ததோ தெரியவில்லை; எப்படியோ தெரிந்திருக்க வேண்டும். முக்கியத்துவம் வாய்ந்த விஷயங்களிலும், இடையூறு நேருகிற சமயங்களிலும் அமைதியாக இருக்கிற ஒரு பெண்ணல்ல சாராள். ஒப்பிடவும் ஆதி 16:3-5; 18:15; 21:9, 10. அந்தப் பரபரப்பான அனுபவத்திற்குபிறகு, அவளைப் பற்றி ஏதும் சொல்லப்பட வில்லை; மரித்தும் போகிறாள்; எனவே அந்தச் சம்பவம் அவளைப் பாதித்திருக்க வேண்டும் என்பது தெரிகிறது. ஆபிரகாமின் முதிர்வயதுபோல, சாராளின் வயதும் குறிப்பிடப்படுவது அச்சம்பவத்தில் அவளுக்கிருக்கிற முக்கியத்துவம் புரிகிறது. ஆதி 24:1; 23:1.

வேதாகமத்தில் வருடக்கணக்கின்படி ஒரு பெண்ணின் வயது சொல்லபடுகிறதென்றால், அது சாராள் மட்டுமே. அந்தச் சம்பவத்தில் அவளுக்குப் பங்கிருந்ததால்தான் அவளை முக்கியப்படுத்திப் பேசுகிறது. அவளுடைய மரணத் தைவிட, கல்லறை நிலம் வாங்குவது பற்றியே அந்த அதிகாரம் அதிகமாகப் பேசுகிறது; அந்த நிலம் வாக்குத்தத்த தேசம் சம்பந்தப்பட்டது என்பதே அதற்கு காரணம்.

கானான்தேசத்தில் சாராள் மரித்தாள்’ என்பதும், வாக்குத்தத்த தேசத்தில் சாராள் மரித்ததை வலியுறுத்துகிறது. ஆதி 23:2. ஆபிரகாமின் குடும்பத்தாரில் வாக்குத்தத்த தேசத்தில் மரித்து, அடக்கம்பண்ணப்பட்ட முதல் நபர் சாராள்தான். ஆபிரகாம் தன்னை ‘அந்நியனும் பரதேசியுமாய் இருக்கிறேன்’ ஆதி 23:4. என்று சொன்னதும், அதைத் தொடர்ந்து ஏத்தின் புத்திரரோடு அவன் பேசிய வார்த்தை களும், அடக்கம்பண்ணுவதற்கான நிலத்தை வாங்குவது மட்டும் அவன் நோக்கமல்ல, அந்தத் தேசத்தில் நிரந்தரமாகக் குடியேறுவதும் அவன் நோக்கம் என் பதையும் காட்டுகிறது. ஆதி 23:4.

`ஆபிரகாம் எப்படிப்பட்ட நன்மதிப்பைப் பெற்றிருந்தான்? ஆதி 23:6. தேவன் அவனைப் பயன்படுத்தின விதத்தைப் புரிந்துகொள்ள அது எவ்வாறு உதவுகிறது?`