---
title:  ஜலப்பிரளயம்
date:   19/04/2022
---

ஜலப்பிரளயத்தின் கடும் அழிவுகளை ஆதி 7:22-24 விவரிக்கிறது. ‘உயிருள்ள வஸ்துக்கள் யாவும்’ அழிந்தன; ‘ஜலம் பூமியின்மேல் நூற்றைம்பது நாள் மிகவும் பிரவாகித்துக்கொண்டிருந்தது’. ஆதி 7:23, 24. இவ்வாறு எல்லாமே அழிந்து, நம்பிக்கையே இல்லாதசூழ்நிலை நிலவிய சமயத்தில்தான் ‘தேவன் நினைத்தருளினார்’. ஆதி 8:1.ஜலப்பிரளயம் பற்றிச் சொல்கிற பகுதியில், சரியாக நடுவில் இந்த வார்த்தை கள் வருகின்றன; எனவே, அதுவே ஜலப்பிரளய சம்வத்தின் முக்கியச் செய்தி என்பது தெரிகிறது.

`தேவன் ‘நோவாவை’ நினைத்தருளினார் என்பதின் அர்த்தம் என்ன? ஆதி 8:1.`

‘நினைவுகூருதல்’ என்பதற்கான எபிரெய வார்த்தை சகார்; அதற்கு, தேவன் மறக்கவில்லை என்று அர்த்தம்; மனதளவில் மட்டும் மறக்கவில்லை என்று அர்த்தமல்ல. தம் வாக்குறுதியை நிறைவேற்றவும், இரட்சிக்கவும் மறக்கவில்லை என்று அர்த்தம். ஆதி 19:29. அந்தப் பொருளில்தான் ‘தேவன் நினைவுகூருகிறார்’ என்று வேதாகமம் சொல்கிறது. ஜலப்பிரளயத்தின்போது, ‘தேவன் நினைத்தருளினார்’ என்றால், “தண்ணீர் நின்று போயிற்று; நோவா பேழையிலிருந்து வெளியேற வழியுண்டானது” என்று அர்த்தம். ஆதி 8:2, 16.

நோவா செயல்படுகிறான்; சூழ்நிலையை அறிந்துகொள்ள முதலாவது ஒரு காகத்தை அனுப்புகிறான்; பிறகு ஒரு புறாவை அனுப்புகிறான். இறுதியாக, புறா திரும்பி வரவில்லையெனக் கண்டபோது, ‘பூமியின்மேல் இருந்த ஜலம் வற்றிப் போயிற்று’ என்று அறிந்துகொள்கிறான்; ‘நோவா பேழையின் மேல்தட்டை எடுத் துப்பார்த்தான்’. ஆதி 8:13.

நோவா நடந்துகொண்ட விதத்தில் நடைமுறை பாடங்கள் உள்ளன.தேவன் நம்மிடம் நேரடியாகப் பேசாவிட்டாலும், நாம் அவர்மேல் நம்பிக்கை வைக்க வேண்டும். அதேநேரம், விசுவாசம் இருந்தால், யோசித்துச் சோதித்தறிவது முக்கியமல்ல என்று அர்த்தமல்ல. விவாசத்தைக்காரணங்காட்டி, கற்றுக்கொண்டதைச் சோதிக்காமலும் யோசிக்காமலும் தேடாமலும் இருக்கக் கூடாது.

ஆனாலும், தேவன் சொன்ன பிற குதான் நோவா வெளியே புறப்படுகிறான். ஆதி 8:15-19. வெளியே சென்றாலும் ஆபத்தில்லை என்று அறிந்தாலும்கூட, தேவனையே சார்ந்திருக்கிறான்; தேவன் சொல்லும் வரை காத்திருக்கிறான். பேழைக்குள்ளேயே பொறுமையாகக் காத்திருந்தான். ‘தேவன் கட்டளையிட பேழைக்குள் சென்றான்; அதுபோல அங்கிருந்து புறப்படவும் அவருடைய கட்டளைகளுக்காகக் காத்திருந்தான். இறுதியில் ஒரு தூதன் பரலோகத்திலிருந்து வந்து, அந்த இராட்சதக் கதவைத் திறந்தான்; அந்தக் கோத்திரப்பிதாவையும் அவன் குடும்பத்தாரையும் வெளியே செல்லவும், உயிரினங்கள் யாவையும் தங்களோடு அழைத்துச்செல்லவும் கட்டளையிட்டான்’. <sup>1</sup>

`ஆதி 8:1; 19:29; சங் 106:5 ஆகிய வசனங்களை வாசியுங்கள். ‘தேவன் நினைவுகூருகிறார்’ என்பதின் பொருள் என்ன? தேவன் உங்களை ‘நினைவுகூருவதை’ எவ்வாறெல்லாம் காண்பித்திருக்கிறார்?`

---

<sup>1</sup> Ellen G. White, Patriarchs and Prophets, p. 105.