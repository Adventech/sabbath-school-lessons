---
title:  மேலும் படிக்க
date:   22/04/2022
---

ஜலப்பிரளயத்திற்கு முன் இருந்த மக்களின் நிலையையும் நடத்தையை யும் இன்றைய மக்களுடைய நிலையோடும் நடத்தையோடும் ஒப்பிடும்போது ஒரு பாடத்தைக் கற்றுக்கொள்ளலாம். துன்மார்க்கம் என்பது புதிய நிகழ்வல்ல. அவர்களுடைய காலத்திற்கும் நம்முடைய காலத்திற்கும் இடையேயுள்ள ஒற்றுமையைக் கவனியுங்கள்.

‘ஜலப்பிரளயத்திற்கு முன் தேவகோபத்திற்கு காரணமாக இருந்த அதே பாவம் இன்றும் நிலவுகிறது. தேவபயம் மனிதர்களின் இருதயங்களிலிருந்து மறைந்தது; அவரதுபிரமாணத்தில் அக்கறையில்லாமலும் அவமதிப்போடும் நடந்தார்கள். அன்றைய தலைமுறையினரிடம் உலகப்பற்று எவ்வளவு தூரம் இருந்ததோ அதேபோல் இன்றைய தலைமுறையினரிடமும் உள்ளது. ஜலப்பிரளயத்திற்கு முன்னிருந்த ஜனங்கள் புசித்து, குடித்ததற்காக தேவன் அவர்களை ஆக்கினைக்குள்ளாகத் தீர்க்கவில்லை. இந்த ஈவுகளைக் கொடுத்தவர்மேல் நன்றி காட்டாததும், கட்டுப்பாடின்றி அவற்றை நுகர்ந்து, தங்களைச் சீர்கெடுத்ததுமே பாவமாக இருந்தது. திருமணம்செய்வது நியாயம்தான். திருமணம் தேவனுடைய ஓர் ஏற்பாடு; அது அவர் நியமித்த ஆதிஏற்பாடுகளில் ஒன்று. அந்த நியமனம்குறித்து விசேஷித்த வழிகாட்டல்களைக் கொடுத்தார்; அதைப் பரிசுத்தத்தாலும் சௌந்தர்யத்தாலும் அலங்கரித்தார். ஆனால் அந்த வழிகாட்டல்களை மறந்தார்கள்; திருமணத்தைப் புரட்டி, தங்கள் இச்சையை நிறைவேற்றப் பயன்படுத்தினார்கள். அதே போன்ற நிலைமையே இன்று உள்ளது. நியாயமான விஷயங்களைக்கூட மிதமிஞ்சியதாக மாற்றுகிறார்கள். சாதாரண மக்களிலிருந்து அதிகாரிகள்வரை பொய், லஞ்சம், களவு போன்றவை கொஞ்சமும் கட்டுப்பாடின்றி காணப்படுகின்றன. ஒழுக்கம் விரும்பா மனநிலை எல்லா நாடுகளிலும் ஊடுருவியுள்ளது; அது அவ்வப்போது வெளிப்பட்டு உலகத்தை நடுங்கச்செய்கிறது; மட்டுமீறிய இச்சைகளும் ஒழுங்கின்மையுமே அதற்கு பின்னணியில் உள்ளன; அவற்றைக்கட்டுப்படுத்தாமல் விட்டால், பூமியை வேதனையாலும் அழிவாலும் நிறைத்துவிடும்.ஜலப்பிரளயத்திற்கு முந்தின உலகம்குறித்து வேதாகமம் முன்வைக்கிற காட்சியானது இன்றைய சமுதாயம் விரைந்து கொண்டிருக்கிற நிலையையும் சுட்டிக்காட்டுகிறது. இன்று, இன்றைய தலைமுறையில், கிறிஸ்தவ நாடுகளிலும்கூட பண்டைய உலகத்தார் அழியக் காரணமாக இருந்த கொடும் பாவங்களைச் செய்து வருகிறார்கள்’. <sup>1</sup>

**கலந்துரையாடக் கேள்விகள்**

`1.	ஜலப்பிரளயத்திற்கு முன்னிருந்த சமுதாயத்திற்கும், நம் சமுதாயத்திற்கும் இடையே உள்ள சில பொதுவான தன்மைகள் யாவை? அந்தப் பொதுவான தன்மைகள் தேவ கிருபைபற்றிப் போதிப்பது என்ன? அதாவது, இவற்றிற்கு மத்தியிலும் அவர் உலகத்தை நேசிப்பதையும், தம்மால் முடிந்தவர்களை எல்லாம் இரட்சிப்பதையும் பற்றிப் போதிப்பது என்ன?`

`2.	நோவாகால ஜலப்பிரளயம் அந்தப் பகுதியில் மட்டும் நிகழ்ந்ததாக சிலர் சொல்கிறார் கள். இந்தக் கருத்து ஏன் தவறானது? அது உண்மை என்றால், ஒவ்வொரு பகுதியிலும் வெள்ளம் வருவதும், வானவில் உண்டாவதும் எவ்வாறு தேவனைப் பொய்யராக்கும்?`

---

<sup>1</sup> Ellen G. White, Patriarchs and Prophets, pp. 101, 102.