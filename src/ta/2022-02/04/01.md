---
title:  ஜலப்பிரளயம்
date:   16/04/2022
---

### இவ்வார ஆராய்ச்சிக்கு
ஆதி 6:13-7:10; 2பேதுரு 2:5-9; ஆதி 7; ரோமர் 6:1-6; சங் 106:4; ஆதி 8; ஆதி 9:1-17.

> <p>மனன வசனம்</p>
> ‘நோவாவின் காலத்தில் எப்படி நடந்ததோ, அப்படியே மனுஷகுமாரன் வரும் காலத்திலும் நடக்கும்.’ மத் 24:37. 

‘மனுஷனுடைய அக்கிரமம் பூமியிலே பெருகினது என்றும், அவன் இருதயத்து நினைவுகளின் தோற்றமெல்லாம் நித்தமும் பொல்லாததே என்றும், கர்த்தர் கண்டார்’. ஆதி 6:5. ‘கண்டார்’ என்பதற்கான வினைச்சொல், தேவன் சிருஷ்டிப்பின்போது செய்த ஒன்றை ஞாபகப்படுத்துகிறது. ஆதி 6:5; அங்கே ‘நல்லது’ என்று கண்டார். நல்லது என்பதற்கான எபிரெயச் சொல்டவ். இங்கே ‘பொல்லாதது’ என்று கண்டார். பொல்லாதது என்பதற்கான எபிரெய வினைச்சொல் ரா. ஆதி 6:5. பூமி முழுவதும் ரா நிறைந்திருந்ததால், தாம் பூமியை உண்டாக்கினதற்காக மனஸ்தாபப்பட்டார். ஆதி 6:6, 7.

தேவனுடைய மனஸ்தாபத்தில் இரட்சிப்பின் நோக்கங்களும் அடங்கியிருந்தன. ‘மனஸ்தாபம்’ என்பதற்கான எபிரெயச் சொல் நகாம்; நோவா என்பதற்கான எபிரெயச் சொல் நோக். இரண்டின் உச்சரிப்பும் கிட்டத்தட்ட ஒன்றுபோல் உள்ளன. நோக் என்றால் ‘தேறுதல்’ என்று அர்த்தம். ஆதி 5:29. எனவே இந்தப் பொல்லாப்பை தேவன் அணுகிய விதத்தில் இரண்டு நோக்கங்கள் சம்பந்தப்பட்டிருந்தன. ஒன்று, ஆக்கினதீர்ப்பு; அதனால் சிலர் அழிந்தார்கள். அடுத்தது, ஆறுதலும் இரக்கமும் தருகிற விடுதலைத் தீர்ப்பு; அதனால் சிலர் இரட்சிக்கப்பட்டார்கள்.

இதே ‘இருவித நோக்கங்களோடுதாம்’ ஆபேல்/சேத்தோடும் காயீனோடும் செயல்பட்டார்; ‘தேவ குமாரர்களாகிய’ சேத்தின் வம்சத்தாரிடமும், ‘மனுஷ குமாரர்களாகிய’ காயீனின் வம்சத்தாரிடமும் இதே இருவித நோக்கங்களோடுதாம் செயல்பட்டார்; அப்படியே நோவாவோடும் பிறமனிதர்களோடும் இதே இரு வித நோக்கங்களோடுதாம் செயல்பட்டார். 2021, 

_ஏப்ரல் 23 வகுப்புக்காகப் படிக்கவேண்டிய பாடம்_