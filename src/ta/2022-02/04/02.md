---
title:  ஜலப்பிரளயத்திற்கு ஆயத்தம்
date:   17/04/2022
---

`ஆரம்பக்கால வரலாற்றின் பிரமிப்பூட்டும் இந்தச் சம்பவத்திலிருந்து நாம் என்ன கற்றுக்கொள்ளலாம்? ஆதி 6:13-7:10.`

தானியேலைப் போல நோவாவும் உலகமுடிவைக் குறித்து முன்னுரைத்த ஒரு தீர்க்கதரிசி. ‘பேழை’ என்பதற்கான எபிரெய வார்த்தை டெவா. ஆதி 6:14.இது ஒரு எகிப்திய வார்த்தை; அரிதாகப் பயன்பட்ட பிறமொழி வார்த்தைகளில் இது வும் ஒன்று. எகிப்தியரிடமிருந்து இஸ்ரவேலரைக் காப்பாற்றவிருந்த மோசேயை அவன் குழந்தையாக இருந்தபோது, ஒரு நாணற்பெட்டியில் மறைத்து வைத்தார்கள். அதாவது, டெவாவில் மறைத்துவைத்தார்கள். யாத் 2:3.

மேலும், பேழையின் கட்டமைப்பு ஆசரிப்புக்கூடாரத்திலிருந்த உடன்படிக்கை பேழையோடு சற்றே ஒத்திருந்தது. யாத் 25:10. ஜலப்பிரளய பேழையானது மனுக்குலம் பிழைக்க உதவியது; அதுபோல, தேவ மக்கள்மத்தியில் அவருடைய பிரசன்னத்திற்கு அடையாளமாக இருந்த உடன்படிக்கை பேழையும் தேவன் தம் மக்களை இரட்சிக்க செய்த கிரியைகளைச் சுட்டிக்காட்டியது. யாத் 25:22.

ஜலப்பிரளய சம்பவமானதுபேழையை தேவன் ‘உண்டு பண்ணச்’ சொன்ன கட்டளையுடன் தொடங்குகிறது. ஆதி 6:14. உண்டுபண்ணு என்பதற்கான வினைச்சொல் ஆஸாஹ். அந்த வார்த்தை ஐந்துமுறை வருகிறது. ஆதி 6:14-16. ‘தேவன் தனக்குக் கட்டளையிட்டபடியெல்லாம் அவன் செய்து முடித்தான்’ என்று ஆதி 6:22 முடிகிறது. ‘செய்துமுடித்தான்’ என்பதற்கான வினைச் சொல்லும் ஆஸாஹ்; தேவ கட்டளையிட்டபடி, நோவா செய்துமுடித்தான் என்பது, தேவனுக்கு நோவா முழுதும் கீழ்ப்படிந்ததைக் காட்டுகிறது. உடன்படிக்கைப் பெட்டி செய்யச் சொன்ன சம்பவத்திலும் இதே வார்த்தைகள்தாம் வருகின்றன. யாத் 39:32, 42; யாத் 40:16.

‘தேவன் நோவாவுக்கு பேழையின் சரியான அளவுகளையும், அதன் கட்டுமானம் சம்பந்தமான ஒவ்வொன்றையும் குறித்த பிரத்தியேக கட்டளைகளையும் கொடுத்தார். அவ்வளவு வலிமையான, நீடித்து உழைக்கிற ஒரு கட்டமைப்பை மனிதர்கள் தங்கள் ஞானத்தால் செய்திருக்கவே முடியாது. தேவனே அதை வடிவமைத்தார்; நோவா அதை கச்சிதமாகக் கட்டிமுடித்தான்’.

இரண்டு ‘பேழைகளும்’ மீட்பின்நோக்கத்தோடு அமைக்கப்பட்டதை இரண்டுக்கும் இடையேயான ஒற்றுமை உறுதிப்படுத்துகிறது. தேவனுடைய மீட்பின் திட்டத்தில் நோவாவின் கீழ்ப்படிதல் முக்கியப் பங்காற்றியது. தேவன் தன்னிடம் சொன்னதை எல்லாம் செய்ய விசுவாசம் இருந்ததால்தான் நோவா இரட்சிக்கப்பட்டான். எபி 11:7. கீழ்ப்படிதலால் விளைகிற விசுவாசத்திற்கு சிறந்த உதாரண மாகத் திகழ்ந்தான்; அத்தகைய விசுவாசமே மெய்யான விசுவாசம். யாக் 2:20.

`‘நோவாவுக்கோ, கர்த்தருடைய கண்களில் கிருபை கிடைத்தது’ என்பது உண்மை தான். ஆதி 6:8. அந்தக் கிருபையால்தான், அவன் உண்மையுடன் செயல்பட்டு, தேவ கட்டளைகளுக்குக் கீழ்ப்படிய முடிந்தது. நாம்எப்படி நடக்க வேண்டும்?`

`நோவாவின் குடும்பத்தார்மட்டுமே இரட்சிக்கப்பட்டதின் காரணம் என்ன? 2 பேதுரு 2:5-9. வரவிருக்கிற நியாயத்தீர்ப்புபற்றி உலகத்தை எச்சரிப்பதில் நம் பங்கை உணர்ந்துகொள்ள, நோவா அனுபவத்திலிருந்து என்ன பாடத்தைக் கற்றுக்கொள்ளலாம்?`