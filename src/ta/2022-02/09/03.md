---
title:  யாக்கோபின் ஏணி
date:   23/05/2022
---

அப்பாவின் ஆசீர்வாதத்தை யாக்கோபு பெற்றதை அறிந்ததுமே, தான் ஏமாற்றப்பட்டதையும், தன் இடத்தை யாக்கோபு பிடித்ததையும் ஏசா புரிந்து கொண்டான். ஆதி 27:36. அதனால் அவனைக் கொல்ல நினைக்கிறான். ஆதி 27:42. ரெபெக்காளுக்கு கவலையாக இருந்தது. இருவருக்குமே கேடு விளைவிக்கக்கூடிய அந்தக் குற்றத்தைத் தடுக்க விரும்பினாள். ஆதி 27:45. எனவே ஈசாக்கின் உதவியோடு, தன் குடும்பத்தார் இருக்கிற இடத்திற்கு தப்பியோடும்படி யாக்கோபிடம் சொன்னாள். ஆதி 28:5; 27:43. யாக்கோபு தப்பியோடியபோது, ஓர் இடத்தில் தேவனை ஒரு தரிசனத்தில் கண்டான். அந்த இடத்திற்கு ‘தேவனுடைய வீடு’ எனும் அர்த்தமுடைய பெத்தேல் என்று பெயரிட்டான். அங்கு ஒரு பொருத்தனையும் செய்தான். 

`ஆதி 11:1-9ஐ ஆதி 28:10-22 உடன் ஒப்பிடுங்கள். பெத்தேல் எவ்வாறு பாபேலிடமிருந்து வேறுபடுகிறது? பாபேலின் அனுபவத்தையும் பெத்தேலில் யாக்கோபு பெற்ற அனுபவத்தையும் ஒப்பிட்டு, தேவனோடான உறவுகுறித்த என்ன பாடத்தைக் கற்றுக்கொள்ளலாம்?`

அந்தக்கனவில், தேவன் இருக்கிற இடம் மட்டும் சென்ற அசாதாரணமான ஓர் ஏணியை யாக்கோபு பார்த்தான். ஏணி ‘வைக்கப்பட்டிருந்தது’, கர்த்தர் ‘நின்றிருந்தார்’ ஆகிய வார்த்தைகளுக்குநட்சவ் எனும் ஒரே எபிரெய வார்த்தைதான் வருகிறது. ஆதி 28:12,13. எனவே அந்த ஏணிதான் தேவன் என்பது தெரிகிறது. 

இந்த ஏணியைப்போலத்தான், பாபேலிலும் வானத்தை எட்டுமளவிற்கு கோபுரம் கட்ட முயன்றார்கள். ‘வானத்தின் வாசலை’ எட்டுமளவிற்கு ஏணி இருந்தது. ஆனால், பாபேல் கோபுரச் சம்பவத்தில், தேவன் இருக்கிற இடத்தை எட்டுவதற்கு மனிதர்கள் முயன்றார்கள்; மனித முயற்சியால் அல்ல, தேவன் நம்மிடம் வருவதால் மட்டுமே தேவன் இருக்கிற இடத்தை எட்ட முடியும் என்பதை பெத்தேலின் ஏணி காட்டுகிறது. 

யாக்கோபுதரிசனம் கண்டபோது தலையில்வைத்திருந்த கல்லானது ‘தேவனுடைய வீடு’ எனும் அர்த்தம் தருகிற பெத் - ஏல் எனப்பட்டது. ஆதி 28:17; ஒப்பிடவும் ஆதி 28:22. அது தேவாலயத்தை, ஆசரிப்புக்கூடாரத்தை, மனுக்குலத்தை இரட்சிக்க தேவன் செயல்படுகிற மையத்தைச் சுட்டிக்காட்டுகிறது. 

அந்த நிகழ்வால்யாக்கோபு பக்திப் பரவசமானான்; தொழுதுகொள்ள விரும்பினான்; அதை ஆவிக்குரிய உள்ளுணர்வோடு நிறுத்தாமல், வெளிப்புறமாகக் காணும் வகையில் வெளிப்படுத்த ஆசைப்பட்டான். எனவே தேவனுக்கு ‘தசமபாகம்’ கொடுக்கத் தீர்மானித்தான்; தேவனுடைய ஆசீர்வாதங்களைப் பெறுவதற்காக அல்ல, ஏற்கனவே தேவனிடமிருந்து பெற்ற ஈவுக்கு நன்றி செலுத்த தீர்மானித்தான். இஸ்ரவேல் தேசம் உருவாகும்முன்னரே, மக்கள் தசமபாகம் செலுத்தி வந்தார்ள் என்பதற்கு இதுவும் ஓர் உதாரணமாகும். 

`‘தேவரீர் தரும் எல்லாவற்றிலும்’ இருந்து ‘தசமபாகம்’ எடுத்தான். ஆதி 28:22. தசமபாகம்பற்றி யாக்கோபு இங்குச் சொல்கிற விபரங்களிலிருந்து என்ன முக்கியக் கருத்தைக் கற்றுக்கொள்ளலாம்?`