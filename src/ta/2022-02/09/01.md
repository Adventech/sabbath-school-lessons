---
title:  ஏமாற்றி இடம்பிடித்த யாக்கோபு
date:   21/05/2022
---

### இவ்வார ஆராய்ச்சிக்கு
ஆதி 25:21-34; 28:10-22; 11:1-9; 29:1-30; 30:25-32.
 
> <p>மனன வசனம்</p>
> அப்பொழுது அவன்:அவன் பெயர் யாக்கோபு என்னப்படுவது சரியல்லவா? இதோடே இரண்டுதரம் என்னை மோசம்போக்கினான்; என் சேஷ்டபுத்திரபாகத்தை எடுத்துக்கொண்டான்; இதோ, இப்பொழுது என் ஆசீர்வாதத்தையும் வாங்கிக்கொண்டான் என்று சொல்லி; நீர் எனக்கு ஒரு ஆசீர்வாதத்தையாகிலும் வைத்துவைக்கவில்லையா என்றான். ஆதியாகமம் 27:36. 

வாக்குத்தத்தச் சந்ததியின் முதல் நபரும் அற்புதப் பிள்ளையுமான ஈசாக்கின் குடும்ப வரலாற்றைப் பார்ப்போம். தொடக்கமே சரியாக இல்லை. பிறப்புரிமைக்காகவும் ஈசாக்கின் ஆசீர்வாதத்திற்காகவும் இரண்டு சகோதரர்களுமே போட்டி போடுகிறார்கள். ஆதி 25:27-34; ஆதி 27. அதில் ஈசாக்கின் குமாரனாகிய யாக்கோபின் குணக்குறைபாடுகள் வெளிப்படுகின்றன. 

யாக்கோபு தன் தகப்பனை வஞ்சித்து, தன் மூத்த சகோதரனுடைய ஆசீர்வாதத்தை வஞ்சகமாகப் பறித்ததால், தன் உயிரைக் காப்பாற்றிக் கொள்ள ஓட வேண்டியதாயிற்று. ஆதி 28:10-22. பிறகு வஞ்சகனான யாக்கோபு தானும் வஞ்சிக்கப்பட வேண்டிய சூழல் உண்டானது. யாக்கோபு நேசித்த ராகேலுக்குப்பதிலாக அவளுடைய மூத்த சகோதரியான லேயாளை மனைவியாகக்கொடுத்தார்கள். தன் மனைவிகளுக்காக 14 வருடங்கள் வேலைசெய்தான். ஆதி 29. 

ஆனாலும் யாக்கோபு தேவனுடைய ஆசீர்வாதத்தைப் பெறவிருந்தான்; அவன் அகதியாகச் சென்ற இடத்தில் 11 குமாரர்களைப் பெற்றான்; அவன் சம்பத்துக்களை தேவன் பெருகச்செய்தார். 

இந்தச் சம்பவத்தில் பல படிப்பினைகள் இருந்தாலும், ஒன்றை நாம் கவனிக்கலாம். அதாவது, தம் மக்கள் தவறினபோதிலும் கூட ஏதாவது வழியில் தேவன் தம் உடன்படிக்கை வாக்குறுதிகளை நிறைவேற்றுகிறார். 

_2021. மே 28 வகுப்புக்காகப் படிக்கவேண்டிய பாடம்_