---
title:  காயினும் அவன் பரம்பரைப் பண்பும்
date:   09/04/2022
---

### இவ்வார ஆராய்ச்சிக்கு
ஆதி 4; எபி 11:4; மீகா 6:7; ஏசா 1:11; 1கொரி 10:13; 1யோவான் 3:12; ஆதி 5; 6:1-5.

> <p>மனன வசனம்</p>
> ‘நீ நன்மைசெய்தால் மேன்மை இல்லையோ? நீ நன்மைசெய்யாதிருந்தால் பாவம் வாசற்படியில் படுத்திருக்கும், அவன் ஆசை உன்னைப்பற்றியிருக்கும், நீ அவனை ஆண்டுகொள்ளுவாய்’. ஆதியாகமம் 4:7.

விழுகையையும் அதன்பிறகு ஏதேன் தோட்டத்திலிருந்து ஆதாமும் ஏவாளும் துரத்தப்பட்டதையும் சொல்லிவிட்டு, பிறப்புகள் - இறப்புகள்பற்றி ஆதியாகமம் முக்கியமாகச் சொல்கிறது; இவை எல்லாமே முந்தின அதிகாரம் சொல்கிற தேவனுடைய தீர்க்கதரிசனங்களின் நிறைவேறுதலாக உள்ளன. ஆதி 3உம் 4உம் இணை அதிகாரங்கள்; இரண்டிலும் பல பொது வான கருத்துகளும் வார்த்தைகளும் உள்ளன. உதாரணமாக, பாவம்குறித்த விளக்கங்கள். ஆதி 3:6-8; ஆதி 4:8. பூமிக்கு உண்டான சாபம். ஆதி 3:17, ஆதி 4:11; இங்குமி என்பதற்கான எபிரெய வார்த்தை அடமா. தோட்டத்திலிருந்து வெளியேற்றப்படுதல். ஆதி 3:24; ஆதி 4:12,16.

விழுகைக்குப் பிறகு ஆதாம் - ஏவாளிடம் தேவன் முன்னுரைத்தபடி அனைத்தும் நிகழ்ந்ததை இந்த இணைக் கருத்துகள் தெரிவிக்கின்றன. ஆதாமை வெளியேற்றியபிறகு நிகழ்ந்த முதல் சம்பவமே முற்றிலும் நம்பிக்கை நிறைந்த ஒன்று; அதாவது முதல் மகனின் பிறப்பானது மேசியாகுறித்த தீர்க்கதரிசனத்தின் நிறைவேறுதலென ஏவாள் கருதுகிறாள். ஆதி 3:15. அதாவது அந்தப் பிள்ளைதான் வாக்குரைக்கப்பட்ட மேசியா என்று நினைத்தாள்.

அதைத் தொடர்ந்து, காயீன் குற்றம் செய்தல், லாமேக் குற்றம் செய்தல், ஆயுசுநாட்கள் குறைதல், துன்மார்க்கம் பெருகுதல் போன்ற யாவும் ஆதியாகமம் 3இல் தேவன் கொடுத்த சாபத்தின் விளைவாகச் சம்பவிக்கின்றன. அந்த நிலையிலும் நம்பிக்கை இருந்தது.

_2021, ஏப்ரல் 16 வகுப்புக்காகப் படிக்கவேண்டிய பாடம்_