---
title:  மேலும் படிக்க
date:   15/04/2022
---

‘ஏனோக்கு தேவனோடே சஞ்சரித்துக்கொண்டிருந்தான்’ என்று மீண்டும்மீண்டும் று வருகிறது. ஆதி 5:22,24. அவன் தேவனோடுமிகவும் நெருக்கமாக, தினமும் பேசிவந்ததைச் சுட்டிக்காட்டுகிறது. தேவனோடு தனிப்பட்டவிதத்தில் மிகவும் நெருங்கியிருந்ததால், ‘தேவன் அவனை எடுத்துக்கொண்டார்’. ஆதி 5:24. ஆதாமின் வம்சவரலாற்றில் இந்த வார்த்தைகள் குறிப்பிடத்தக்கவை. அதற்காக, ‘தேவனோடு சஞ்சரிப்பவர்கள்’ எல்லாரும் உடனடியாக பரலோகம் செல்லமுடியுமெனச் சொல்லவில்லை. நோவாவும் தேவனோடு சஞ்சரித்தான். ஆதி 6:9; ஆனால் ஆதாம், மெத்தூசலா போன்று அவனும் மரித்தான். எனவே ஏனோக்கிடம் தேவன் காட்டிய விசேஷித்த கிருபைக்குக் காரணம் சொல்லப்படவில்லை. தேவன் தனக்கு வெளிப்படுத்தியதை மக்களுக்கு அறிவித்து, நீதியைக் குறித்து ஏனோக்கு பிரசங்கித்து வந்தான். கர்த்தருக்குப் பயந்தவர்கள் அந்த நீதிமானைத் தேடிச்சென்று, அவனிடம் ஆலோசனை கேட்டு, தங்களுக்காக ஜெபிக்கச் சொன்னார்கள். பொது ஜனங்களுக்கு முன்பாகவும் ஊழியம் செய்தான்; தன் எச்சரிப்பின் வார்த்தைகளுக்குச் செவிகொடுத்த அனைவருக்கும் தேவசெய்தியை அறிவித்தான். சேத்தின் வம்சத்தாருக்கு மட்டும் ஊழியம் செய்யவில்லைதேவனு டைய பிரசன்னத்தைவிட்டு காயீன் ஓட முனைந்த அந்தத் தேசத்தில், தேவனுடைய அந்தத் தீர்க்கதரிசி தனக்கு தேவன் தரிசனத்தில் காண்பித்த அற்புத காட்சிகளை விவரித்தான். " இதோ, எல்லாருக்கும் நியாயத்தீர்ப்புக் கொடுக்கிறதற்கும், அவர்களில் அவபக்தியுள்ளவர்கள் யாவரும் அவபக்தியாய்ச் செய்துவந்த சகல அவபக்தியான கிரியைகளினிமித்தமும், தமக்கு விரோத மாய் அவபக்தியுள்ள பாவிகள் பேசின கடின வார்த்தைகளெல்லாவற்றினிமித்தமும், அவர் களைக் கண்டிக்கிறதற்கும், ஆயிரமாயிரமான தமது பரிசுத்தவான்களோடுங்கூட கர்த்தர் வருகிறார் என்று முன்னறிவித்தான் ”. <sup>1</sup>

**கலந்துரையாடக் கேள்விகள்**

`1.	காயீன் ஏன் தன் சகோதரனைக் கொன்றான்? எலி வீசல் என்பவர் பின்வருமாறு எழுது கிறார்: ‘அதை ஏன் செய்தான்? பெற்றோருக்கு ஒரே பிள்ளையாக, பெற்றோர் மரித்தபிறகு, பூமியில் ஒரே மனிதனாக தனியாக இருக்க விரும்பியிருக்கலாம். தேவனைப் போல தனியாக, தேவனுடைய இடத்தில் தனியாக இருக்க விரும்பியிருக்கலாம். தேவனைப் போலாகும்படி காயீன் கொன்றான். தேவனைப்போலாகும்படி முயல்கிற எந்த மனிதனும் பிறரை படுகொலை செய்யும் நிலைக்குச் செல்கிறான்’ 2. நாம் கொலை செய்யாமல் இருக்கலாம்; ஆனால் காயீனின் மனநிலை நம்மில் வெளிப்படாதபடி நாம் எவ்வாறு கவனமாக இருக்க வேண்டும்?`

`2.	ஜலப்பிரளயத்திற்கு முன்னர் வாழ்ந்தவர்களின் ஆயுள்நாளையும், கோத்திரப்பிதாக்களின் ஆயுள்நாளையும் ஒப்பிடுங்கள். ஆதி 5. ஆயுள்காலம் வரவரக் குறைந்தது; இது எவ்வாறு இன்றைய டார்வின் கொள்கைக்கு முரணாக இருக்கிறது?` 

---

<sup>1</sup> Ellen G. White, Patriarchs and Prophets, p.86.
<sup>2</sup> Messengers of God: Biblical Portraits and Legends (New York: Random House, 1976), p. 58. 