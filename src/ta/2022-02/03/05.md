---
title:  காயீனுக்குத் தண்டனை
date:   13/04/2022
---

`‘உன் சகோதரனாகிய ஆபேல் எங்கே?’ என்று தேவன் கேட்டது ஏன்? ஆதி 4:9-16. காயீனின் பாவத்திற்கும், ‘நீ பூமியில் நிலையற்று அலைகிறவனாயிருப்பாய்’ என்று தேவன் சொன்னதிற்கும் தொடர்பு என்ன? ஆதி 4:12.`

ஏதேனில் ஆதாமிடம் ‘நீ எங்கே இருக்கிறாய்?’ என்று கேட்டதுபோலவே, இங்கு காயீனிடம் கேட்கிறார். அப்போது காயீன் செய்த பாவத்திற்கும் ஏதேனின் பாவத்திற்கும் தொடர்பிருந்ததை அது காட்டுகிறது. அதாவது, முன்பு ஆதாம் செய்த பாவத்தின் விளைவுதான் காயீன் செய்த பாவமாகும்.

ஆனால் காயீன் தன் பாவத்தை ஒத்துக்கொள்ளவில்லை; ஆதாம் பாவத்தை ஒத்துக்கொண்டான்; ஆனால் பழியை மற்றவர்மேல் போட்டான்; இங்கு காயீன் ஒத்துக்கொள்ளவே இல்லை. நேரடியாக தேவனை எதிர்த்துப் பேசினான்; அதனால் தேவன் உடனடியாக அவன் குற்றத்தைச் சொல்கிறார். மூன்றாவதாக, ‘என்ன செய்தாய்?’ என்று கேட்டுவிட்டு, பதிலுக்குக் காத்திருக்கவில்லை. ஆபேலின் இரத்தம் பூமியிலிருந்து தம்மைநோக்கிக் கூப்பிட்டதால், தமக்கு எல்லாம் தெரியுமெனக் குறிப்பிட்டார். ஆதி 4:10. அந்தக் கொலைபாவத்திற்கான தண்டனை உண்டெனச் சுட்டிக்காட்டினார். ஆபேல் பூமிக்குத் திரும்பினான்; அது விழுகைக்காட்சியை ஞாபகப்படுத்துகிறது; ஆதாமுக்கு அது நிகழுமென தேவன் சொல்லியிருந்தார். ஆதி 3:19.

`‘உமது சமூகத்துக்கு விலகி மறைந்து இருப்பேன்’ என்று காயீன் சொல்வதின் பொருள் என்ன? ஆதி 4:14.`

அதாவது, ஆபேலின் இரத்தத்தை பூமியில் சிந்தினதால், இப்போது பூமியை மீண்டும் சபித்தார். ஆதி 4:12. அதனால் தேவனைவிட்டு காயீன் அலைவேண்டிய அகதியானான். தேவனுடைய தீர்ப்பைக் கேட்ட பிறகுதான், தேவ பிரசன்னத்தின் முக்கியத்துவத்தை உணர்ந்தான். தேவபிரசன்னம் இல்லாமல் உயிர்வாழமுயாது. காயீன் தன் சகோதரனை கொடூரமாகக் கொலைசெய்து, துணிகரமாக நடந்து, ‘கர்த்தருடைய சந்நிதியைவிட்டுப் புறப்பட்ட’ போதிலும், ஆண்டவர் அவனுடைய பாதுகாப்புக்காக சிலவற்றைச் செய்தார். ஆதி 4:16. ஓர் ‘அடையாளம்’ போட்தாக ஆதி 4:15 சொல்கிறது; அது என்ன அடையாளமெனத் தெரியவில்லை. ஆனால், தேவன் தம் கிருபையால் அதைச் செய்தார் என்பதில் சந்தேகமில்லை.

`‘உமது சமுகத்துக்கு விலகி’. ஆதி 4:14. தேவனுடைய சமுகத்திற்கு விலகுவது என்றால் என்ன? ஏன் அந்த நிலை யாருக்கும் வரக் கூடாது? பாவிகளாகிய நாம் அந்த நிலையிலிருந்து தப்பிக்க ஒரே வழி என்ன?`