---
title:  காயீனும் ஆபேலும்
date:   10/04/2022
---

`இரண்டு ஆண்பிள்ளைகளின் பிறப்புபற்றி ஆதி 4:1, 2 வசனங்கள் சொல்வது என்ன?` 

ஆதாமை தோட்டத்திலிருந்து வெளியேற்றின பிறகு, வேதாகம ஆசிரியர் குறிப்பிடும் முதல் சம்பவம் பிறப்பாகும். ஆதியாகமம் 4:1 இன் எபிரெயச் சொற்றொடரில், ‘கர்த்தர் ‘, அதாவது யாவே எனும் வார்த்தையானது ‘மனிதன்’ எனும் வார்த்தையோடு மிகவும் இணைந்து வருகிறது. அதை உள்ளபடி மொழிபெயர்த்தால், ஒரு மனுஷனைப் பெற்றேன்; கர்த்தரையே பெற்றேன் ‘என்று வரும். இன்னொரு மொழிபெயர்ப்பில், ‘நான் ஒரு ஆண்பிள்ளையை, அதாவது கர்த்தரைப் பெற்றேன் ‘என்று வருகிறது.

எனவே ஆதி 3:15 இன் வாக்குறுதியை ஏவாள் நினைவுகூர்ந்து, இரட்சகராகிய கர்த்தரே தனக்கு மகனாகப் பிறந்தாரெனக் கருதியிருக்க வேண்டும். ‘இரட்சகரின் வருகைபற்றி ஏதேனில் முன்னுரைத்தார். ஆதாமும் ஏவாளும் முதலில் வாக்குறுதியைக் கேட்டபோது, அது உடனடியாக நிறைவேறுமென நினைத்தார்கள். முதல் மகன் பிறந்தபோது, அவன்தான் இரட்சகராக இருக்கவேண்டுமென நம்பி, மிகவும் மகிழ்ந்தார்கள்’. <sup>1</sup>

காயீனைச் சுற்றியே எல்லாம் சொல்லப்படுகிறது. அவன் முதல் குமாரன்; பெற்றோர் தங்கள் முதல் குமாரனை பெரிதாகப் ‘போற்றுவது ‘வழக்கம். அந்த அதிகாரத்தில் அந்தச் சகோதரன்மட்டுமே பேசுவதாக வருகிறது. காயீனின் பிறப்புப்பற்றி சந்தோஷமாகக் குறிப்பிடுகிற ஏவாள், ஆபேலின் பிறப்புபற்றி எதுவும் சொன்னதாக வசனத்தில் இல்லை. ஏவாள் ‘ஆபேலைப் பெற்றாள் ‘என்று மட்டுமே ஆசிரியர் சொல்கிறார். ஆதி 4:2.

காயீன் எனும் பெயருக்கான எபிரெய அடிப்படை வார்த்தை க்வனா; அதற்கு ‘கைப்பற்றுதல்’ என்று அர்த்தம். மிகவும் விலையுயர்ந்த, ஆற்றல்மிக்க ஒன்றைக் கைப்பற்றுவதை அது சுட்டிக்காட்டுகிறது. ஆபேல் என்பதற்கான எபிரெயச் சொல் ஹெபேல். அதற்கு நீராவி அல்லது ‘மூச்சுக்காற்று’ என்று அர்த்தம். சங் 62:9; 144:4.கைவிட்டுச்செல்தல், வெறுமை, ஒன்றுமில்லாமை ஆகியவற்றை அது சுட்டிக்காட்டுகிறது. ஹெபேல் என்கிற அதே எபிரெயச் சொல்தான் பிரசங்கியில் ‘மாயை’ என்று மீண்டும் மீண்டும் வருகிறது. வசனங்களில் இருப்பதை விட, அதிகமாக நாம் ஆராய வேண்டாம். ஆனால் ஒன்று தெரிகிறது; அதாவது, ஆதாமும் ஏவாளும் காயீனைமட்டுமே வாக்குரைக்கப்பட்ட மேசியாவென நம்பினார்கள்; அவனுடைய சகோதரன்பற்றி அத்தகைய எண்ணம் இல்லை.

`வாழ்க்கையில் ஹெபேலாக இருக்கிற என்னென்ன விஷயங்களை நாம் முக்கியமானவைகளாகக் கருதி விடுகிறோம்? முக்கியமானவற்றிற்கும் முக்கியமற்றவைகளுக்கும் இடையேயுள்ளவித்தியா சத்தை உணருவது ஏன் முக்கியமானது?`

---

<sup>1</sup> Ellen G. White, The Desire of Ages, p. 31.