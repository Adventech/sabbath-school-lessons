### தொடக்கத்தின் புத்தகம்

ஆதியாகமம் இயேசுவைப் பற்றிய புத்தகம். இயேசுவே நம் சிருஷ்டிகர்; தம்மைப் போஷிக்கிறவர் நம் மீட்பர். ஆதியாகமத்தை மோசே எழுதி பல ஆயிரம் ஆண்டுகள் கழித்து, அந்த முற்பிதாவின் வார்த்தைகளைப் பற்றி யோவான் பேசும்போது, சிருஷ்டிப்பின்போது அங்கு இயேசு இருந்ததை வெளிப்படுத்துகிறான் : ‘ஆதியிலே வார்த்தை இருந்தது. அந்த வார்த்தை தேவனிடத்திலிருந்தது. அந்த வார்த்தை தேவனாயிருந்தது. அவர் ஆதியிலே தேவனோடிருந்தார். காலமும் அவர்மூலமாய் உண்டாயிற்று ; உண்டானதொன்றும் அவராலேயல்லாமல் உண்டாகவில்லை. அவருக்குள் ஜீவன் இருந்தது. அந்த ஜீவன் மனுஷருக்கு ஒளியாயிருந்தது’, யோவான் 1:1-4.

யோவான் இங்கு என்ன எழுதியிருக்கிறான்? இயேகவே ‘ஆதியில்’ அனைத்தையும் சீருஷ்டித்தார் முன்பு இல்லாமல் இருந்த அனைத்தையும் ஒரு கணத்தில் தோன்றச் செய்தார். அண்டவெளியில் நெருப்புச் சக்கரம்போலச் சுழன்றுவரும் பால்மண்டலங்கள் முதல், குவைய அவைகளுக்குள் அற்புதமாக நெய்திருக்கும் டிஎன்ஏ வரை ஒட்டுமொத்த சிருஷ்டிப்பையும் இயேசுவே உண்டாக்கி, தாங்கி நடத்துகிறார். இந்தச் சிருஷ்டிப்பையும், இந்தச் சிருஷ்டிப்பின் மீட்பையும் பற்றி வேதாகமத்தில் பேசுகிற முதல் புத்தகம் ஆதியாகமம். நம் தோற்றம்பற்றி உலகத்திலேயே உள்ள ‘அதிகாரப்பூர்வ’ பதிவு இந்தப் புத்தகம்தான்.

‘ஆதி’ என்றால் ‘தொடக்கம்’. ஆதி என்பதற்கான எபிரெய வார்த்தை பெரிஷிட் : அதற்கு ‘ஆதியில்’ என்று பொருள் அதுவே அந்தப் புத்தகத்தின், ஏன் வேதாகமத்தின் முதல் வார்த்தையாக அமைந்துள்ளது! ஆதியாகமம்தான் வேதாகமத்தின் பிற புத்தகங்களுக்கு அடிப்படையை அமைக்கிறது. அது முதல் புத்தகமாக. அடிப்படைப் புத்தகமாக இருப்பதால், அதைத் தொடர்ந்து வரும் புத்தகங்கள் ஆதியாகமத்தை அதிகம் மேற்கோள்காட்டுகின்றன.

மற்ற எத்தப் புத்தகத்தையும்விட ஆதியாகமம் மிகமுக்கியமானது; மனிதர்களாகிய நாம் யாரென்கிற புரிதலை அது கொடுக்கிறது; இந்தப் புரிதல் இன்று மிக அவசியம்; ஏனென்றால், மனிதர்கள் விபத்தால், பிரபஞ்சத்தின் எதேச்சை நிகழ்வால் உருவானதாகச் சொல்கிறார்கள் அல்லவா! இயற்பியலாளர்களோ நாம் ‘கட்டமைக்கப்பட களிமண்’ என்கிறரர்கள்; இயற்கை விதிகளைவைத்து ஓரளவுக்கு அந்த முடிவுக்கு வந்திருக்க வேண்டும். ஆனால் ஆதியாகமம் நம் மெய் யன தோற்றத்தை வெளிப்படுத்துகிறது. பூரணமான ஓர் உலகில் பூரணமான தேவனுடைய சாயலில் ஒரு நோக்கத்தோடு நம்மை அந்தத் தேவன் சீருஷ்டித்தார். விழுகைபற்றியும் ஆதியாகமம் சொல்கிறது. உலகத்தின் பூரணநிலை ஏன் கெட்டது, மனிதன் ஏன் மனிதனாக இல்லை என்பதை அதன்மூலம் அறியமுடிகிறது. ஆனால் தேவனுடைய இரட்சிப்புகுறித்த வாக்குறுதியைக் கொடுத்து, நம்மை ஆதியாகமம் தேற்றவும் தவறவில்லை.

ஆதியாகமத்தில் அற்புதமான சில நிகழ்வுகள் உள்ளன; உதாரணமாக   சிருஷ்டிப்பு, ஒரு சிலரின் பிறப்பு, வானவில் போன்ற சம்பவங்கள்; தேவனுடைய பரிசுத்த பிரசன்னத்திற்கு சாட்சியான நியாயத்தீர்ப்புச் சம்பவங்கள்; ஜலப் பிரளயம், சோதோம் கொமொரா போன்ற சம்பவங்கள்; படித்தால் பக்திப்பரவச மூட்டும் சம்பவங்கள். அன்புக்கதைகள் உள்ளன; உதாரணமாக, யாக்கோபு- பிரிவினை; பிறப்பின் சம்பவங்கள் உள்ளன; உதாரணமாக ஈசாக்கு, யாக்கோபு, யாக்கோபின் குமாரர்களுடைய பிறப்புகள்: இறப்பின் சம்பவங்கள் உள்ளன; உதாரணமாக சராள், ராகேல், யாக்கோபு, யோசேப்பு ஆகியோரின் இறப்பு; கொலைச் சம்பவங்கள் உள்ளன: உதாரணமாக, காயீன், சிமியோன், லேவி ஆகியோர் செய்தவை. மன்னிப்பின் சம்பவங்கள் உள்ளன; உதாரணமாக ஏசா, யாக்கோபு, யோசேப்பு, அவரது சகோதரர்கள் ஆகியோரின் அனுபவங்கள். ஆதியாகமம் போதனைப்புத்தகமும்கூட; காபீன், பாபேல் வரலாறுகளில் நன்னெறி பற்றிப் பார்க்கிறோம்; ஆபிரகாம், யாக்கோபு அனுபவங்களில் விசுவாசம்பற்றிப் பார்க்கிறோம்; சர்ப்பத்தின் தலையை நசுக்குவது, வாக்குத்தத்த தேசம் போன்றவற்றில் நம்பிக்கை, மீட்பின் வாக்குறுதிபற்றிப் பார்க்கிறோம்.

“ஆனால், தேவனுடைய இரட்சிப்புகுறித்த வாக்குறுதியை ஆதியாகமம் கொடுத்து, நம்மைத் தேற்றவும் தவறவில்லை”

இந்தக் காலாண்டில் ஆதியாகமப் புத்தகத்தைப் படிக்கும்போது, ஏதேனிலிருந்து பாபேல், பிறகு வாக்குத்தத்த தேசம், தொடர்ந்து எகிப்து, பிறகு வாக்குத்தத்த தேசம் நோக்கிச் செல்தல் என ஒவ்வொரு இடமாகப் பயணிப்பதால், நாம் இந்த உலகில் பரதேசிகளாக இருப்பதையும், வாக்குத்தத்த தேசமாகிய புதிய வானமும் புதிய பூமியும் நமக்குக் காத்திருப்பதையும் சுட்டிக்காட்டி, நம்பிக்கையூட்டும். ஆதியாகமத்தின் கதாபாத்திரங்களை நாம் படிக்கும்போது. காலமும் இடமும் கலாச்சாரமும் சூழ்நிலைகளும் வேறுபட்டாலும் கூட அவர்களைப்போலவே பலவிதங்களில் நம் கதைகளும் இருப்பதைக் காணலாம்.

ஜேக்குஸ் பி. டவ்கன் அவர்கள், ஆண்ட்ரூஸ் பல்கலைக் கழகத்தின் செவந்த்-டே அட்வென்டிஸ்ட் இறையியல் கல்லூரியில் எபிரெய மற்றும் பழைய ஏற்பாட்டு வியாக்கியான தலைமைப் பேராசிரியராகப் பணியாற்றுகிறார்.