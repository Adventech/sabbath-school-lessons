---
title:  ஆபிரகாமுடன் உடன்படிக்கை
date:   07/05/2022
---

### இவ்வார ஆராய்ச்சிக்கு
ஆதி 15-19:29; ரோமர் 4:3, 4, 9, 22; கலா 4:21-31; ரோமர் 4:11; 9:9; ஆமோஸ் 4:11. 

> <p>மனன வசனம்</p>
> ‘அதற்கு ஆபிராம்:கர்த்தராகிய ஆண்டவரே, அடியேனுக்கு என்ன தருவீர்? நான் பிள்ளையில்லாமல் இருக்கிறேனே; தமஸ்கு ஊரானாகிய இந்த எலியேசர் என் வீட்டு விசாரணைக்கர்த்தனாய் இருக்கிறானே என்றான்’. ஆதி 15:2. 

தேவன் ஆபிரகாமுடன் செய்த உடன்படிக்கையை முறைப்படி உறுதிப்படுத்துகிற முக்கியத் தருணம்பற்றி ஆதி 15 பேசுகிறது. நோவாவுடன் செய்த உடன்படிக்கைக்குப் பிறகு இரண்டாவதாக ஆபிரகாமுடன் உடன்படிக்கை செய்தார். நோவாவுடன் செய்த உடன்படிக்கைபோல, ஆபிரகாமுடன் செய்த உடன்படிக்கையும் பிற தேசங்கள் சம்பந்தப்பட்டது. மனிதர்கள் அனைவருக்கும் அருளப்படுகிற நித்திய உடன்படிக்கையின் ஒரு பகுதிதான் ஆபிரகாமுடனான உடன் படிக்கை. ஆதி 17:7; எபி 13:20.

ஆபிரகாமின் வாழ்க்கை அத்தியாயம் முழுவதிலும் பயத்தையும் சிரிப்பையும் காணமுடிகிறது. ஆபிரகாம் பயந்தான். ஆதி 15:1. சாராளும் ஆகாரும் பயந்திருக்கிறார்கள். ஆதி 18:15; 21:17. ஆபிரகாம் சிரித்தான். ஆதி 17:17. சாராளும் இஸ்மவேலும் சிரித்திருக்கிறார்கள். ஆதி 18:12; 21:9. இந்த அதிகாரங்களில் மனித உணர்வுகளும் அரவணைப்பும் வெளிப்படுகின்றன. துன்மார்க்கரான சோதோம் மக்கள் இரட்சிக்கப்படுவதை ஆபிரகாம் விரும்பினான். சாராள், ஆகார், லோத்து ஆகியோர்மேல் அக்கறை காட்டினான். தன்னிடம் வந்த மூன்று அந்நியர்களை உபசரித்தான். ஆதி 18:2-6. 

இந்தப் பின்னணியில்தான் ஆபிராம் என்கிற பெயரை ஆபிரகாம் என்று தேவன் மாற்றுகிறார். அதற்கு ‘திரளான ஜாதிகளுக்குத் தகப்பன்’ என்று அர்த்தம். ஆதி 17:5. எனவே ஆபிரகாமுடன் உடன்படிக்கை செய்து உலகளாவிய அளவில் தேவன் தம் திட்டத்தை நிறைவேற்ற விரும்பினதைக் காணமுடிகிறது.

_2021, மே 14 வகுப்புக்காகப் படிக்கவேண்டிய பாடம்_