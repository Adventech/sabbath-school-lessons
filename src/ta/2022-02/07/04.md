---
title:  ஆபிரகாமிய உடன்படிக்கைக்கு அடையாளம்
date:   10/05/2022
---

`விருத்தசேதனம் எனும் சடங்கின் ஆவிக்குரிய முக்கியத்துவம், தீர்க்கதரிசன முக்கியத்துவம் என்ன? ஆதி 17:1-19; ரோமர் 4:11.`

முந்தின சம்பவத்தில் ஆபிரகாம் அவிசுவாசத்துடன் நடந்ததாகப் பார்த்தோம். ஆதி 16. தேவனோடு நல்ல ஆவிக்குரிய தொடர்பைப் பேணி வந்த நிலையில் தவறினான். அந்தச் சமயத்தில் தேவன் அமைதியாக இருந்தார். இப்போது மீண்டும் ஆபிரகாமுடன் பேசுகிறார். அவனோடு மீண்டும் தொடர்பை ஏற்படுத்தி, உடன்படிக்கை செய்து, முந்தின நிலைக்கு மீண்டும் கொண்டுவருகிறார். ஆதி 15:18.

அப்போது அந்த உடன்படிக்கைக்கு அடையாளமாக விருத்தசேதனத்தைக் கொடுக்கிறார். விருத்தசேதனத்தின் பொருள்பற்றி அறிஞர்கள் பலவாறு கருத்து கூறிவருகிறார்கள். ஆனால் விருத்தசேதன சடங் கானது இரத்தம்சிந்துதல் சம்பந்தப்பட்டது என்பதால், அது ஒரு வகை பலி ஆகும். விருத்தசேதனம் செய்தவர் ஒரு நீதிமானாக கருதப்படுவதை அது குறிக்கிறது. ரோமர் 4:11.

விருத்தசேதனம் வலியுறுத்துகிற இந்த உடன்படிக்கை, மேசியா குறித்த முதல் தீர்க்கதரிசனத்திலும் சொல்லப்படுகிறது. ஆதி 17:7 ஐ ஆதி 3:15 உடன் ஒப் பிடவும். இந்த இரு வேதப்பகுதிகளையும் ஒப்பிட்டால், ஆபிரகாமுக்கு தேவன் கொடுத்த வாக்குறுதி ஒரு குறிப்பிட்ட ஜனத்தார் பிறப்பதைபற்றி மட்டுமல்ல, பூமியின் சகல மக்களுக்கும் இரட்சிப்பின் வாக்குறுதி அருளப்படுவதையும் உள்ளடக்கியது. ‘நித்திய உடன்படிக்கையின்’ வாக்குறுதி என்பது, அந்தச் சந்ததியில் பிறக்கவிருந்த மேசியா அந்த வாக்குறுதியின் நிறைவேறுதலாக இருந்தார் என்பதே. ஆதி 17:7. தங்கள் பாவங்களுக்காக கிறிஸ்து சிலுவையில் மரித்ததை விசுவாசிக்கிற அனைவருக்கும் அவர் நித்திய ஜீவனையும், விசுவாசத்தின் சகல பலன்களையும் உறுதிசெய்கிறார். ஒப்பிடவும்:ரோமர் 6:23; தீத்து 1:2.

நித்திய எதிர்காலம்குறித்த இந்த வாக்குறுதி, ஆபிராம், சாராய் எனும் பெயர்கள் மாற்றப்பட்டதிலும் பிரதிபலிக்கிறது. ஆபிராம், சாராய் எனும் பெயர்கள் அவர் களது அப்போதைய நிலையைச் சுட்டிக்காட்டியது. ஆபிராம் என்றால், ‘மேன்மை வாய்ந்த தகப்பன்’ என்றும், சாராய் என்றால் ‘என் இளவரசி’ என்றும் அர்த்தம். ஆபிரகாம், சாராள் எனும் பெயர்கள் எதிர்கால நிலையைச் சுட்டிக்காட்டின. ஆபிரகாம் என்றால், ‘அநேக ஜாதிகளுக்கு தகப்பன்’; சாராள் என்றால், ‘(எல்லாருக்குமான) இளவரசி’. அதுபோல ஈசாக்கு என்றால் ‘அவன் சிரிப்பான்’ என்று அர்த்தம். ஆபிரகாம் சிரித்ததின் அடையாளமாக அப்பெயரை வைத்தார்கள். வேதாகமத்தில் பதிவு செய்யப்பட்ட முதல் சிரிப்பு அது. ஆதி 17:17. அது சந்தேகத்தால் அல்லது நம்பிக்கையின்மையால் பிறந்த சிரிப்பு. அதாவது, தேவன் தெளிவாக வாக்குரைத்ததை ஆபிரகாம் விசுவாசித்தபோதிலும்கூட, அந்த விசுவாசத்தின்படி நம்பி வாழ்வது எளிதாக இருக்கவில்லை.

`ஆபிரகாமைப் போல நம் நம்பிக்கையின்படி வாழ்வது எளிதாக இல்லாமலிருந்தாலும், எவ்வாறு நம்பிக்கையை விடாதிருக்கலாம்? சந்தேகம் ஏற்படும் தருணங்களின்மத்தியிலும் நாம் பின்வாங்காமல் இருக்க என்ன செய்யலாம்?`