---
title:  ஆபிரகாமின் புறப்பாடு
date:   01/05/2022
---

`தன் தேசத்தையும் குடும்பத்தையும்விட்டு ஆபிரகாமை தேவன் புறப்படச் சொன்னது ஏன்? ஆதி 12:1-9. உடனே ஆபிரகாம் செய்தது என்ன?`

வேதாகமப்பதிவின்படி கடைசியாக நோவாவிடம்தான் தேவன் பேசியிருந்தார். மாம்சமான சகல ஜீவஜந்துக்களோடும் தாம் ஓர் உடன்படிக்கை பண்ணுவதாகவும், இனியோர் உலகளாவிய வெள்ளம் வருவதில்லை என்றும் ஜலப்பிரளயத்திற்கு பிறகு அவனிடம் சொன்னார். ஆதி 9:15-17. அந்த வாக்குறுதியின் தொடர்ச்சியாகவே ஆபிரகாமிடம் பின்னர் பேசினார். அதாவது, பூமியின் சகல தேசங்களும் அவனுக்குள் ஆசீர்வதிக்கப்படும் என்றார்.

அவன் தனது கடந்த காலத்தை விடுவதைச் சார்ந்தே அந்த வாக்குறுதியின் நிறைவேறுதல் இருந்தது. அதாவது ஆபிரகாம், தன் குடும்பம், தன் தேசம், தன் பிறப்புரிமை என தனக்கு பரிச்சயமான அனைத்தையும் விட்டான். அவ்வளவுதூரம் தேவன் அவனை வலியுறுத்தியிருக்க வேண்டும்; ஏனெனால், அங்கிருந்து ‘போ’ (லெக் லெக்கா) என்கிறரீதியில் ஏழுமுறை மீண்டும்மீண்டும் சொல்கிறார். ஆபிரகாம் முதலாவது ‘ஊர் என்கிற கல்தேயருடைய’ பட்டணத்தை விட்டான். அதுவும் பாபிலோனியாதான். ஆதி 11:31; ஏசா 13:19. ‘பாபிலோனிலிருந்து புறப்படுங்கள்’ என்று வரலாறு முழுவதிலும் வேதாகம தீர்க்கதரிசிகள் வலியுறுத்தியிருக்கிறார்கள். ஏசா 48:20; வெளி 18:4.

ஆபிராகம் தன் குடும்பத்தை விட்டும் சென்றான். ஆபிரகாம் தன் பரம்பரை சொத்துக்களையும், மரபு வழியாகக் கற்று, பெற்றிருந்த அனைத்தையும், கல்வியையும், செல்வாக்கையும் விட்டுச் சென்றான். ஆனாலும், ‘(லெக் லெக்கா)’ என்கிற தேவகட்டளையில் போவதைவிட அதிகம் சம்பந்தப்பட்டிருந்தது. (லெக் லெக்கா) என்கிற எபிரெயச் சொற்றொடருக்கு ‘நீதானே போ’ என்று அர்த்தம். தன் சுற்றுச் சூழலையும் குடும்பத்தையும் மறந்து, பாபிலோனைவிட்டு ஆபிரகாம் புறப்படவேண்டியதிருந்தது. தன்னையும்கூட அவன் விடவேண்டிய திருந்ததை இந்த எபிரெயச் சொற்றொடர் வலியுறுத்துகிறது. அதாவது, தன் பாபிலோனிய கடந்தகாலத்தை விட்டு அவன் போகவேண்டியிருந்தது.

அனைத்தையும் விட்டு, தேவன் காட்டுகிற ‘ஒரு தேசத்திற்கு’ செல்லவேண்டியிருந்தது. மோரியா மலைமேல் ஈசாக்கைப் பலியிடச் சொன்னபோதும் இதே வார்த்தைகள்தாம் வருகின்றன. ஆதி 22:2. ஈசாக்கைப் பலியிடச் சொன்ன அதே இடத்தில்தான் பின்னர் எருசலேம் தேவாலயம் கட்டப்படவிருந்தது. 2நாளா 3:1. அதனால் அந்த வாக்குறுதி பூமியிலிருந்த ஓர் இடத்தையல்ல, உலகமனைத்திற்குமான இரட்சிப்பைப் பற்றியது அந்தப் பின்னணியில்தான் சகல தேசங்களும் ஆசீர்வதிக்கப்படும் என்று சொன்னார். ஆதி 12:2, 3. ‘ஆசீர்வதி’ என்பதற்கான எபிரெய வினைச்சொல் பராக். அந்தப் பகுதியில் அது ஐந்துமுறை வருகிறது. ஆபிரகாமின் ‘சந்ததி’ மூலமாக உலகத்தின் சகல ஜனங்களும் ஆசீர்வதிக்கப்பட இருந்தார்கள். ஆதி 22:18; 26:4; 28:14. அந்த வாக்குறுதி இறுதியாக இயேசுகிறிஸ்துவில் நிறைவேறவிருந்தது. அப் 3:25. அந்தச் ‘சந்ததி’ யான இயேசுவை இந்தப் பகுதி குறிக்கிறது.

`நீங்கள் எதைவிட்டுப் புறப்படும்படி தேவன் சொல்லுகிறார்? அதாவது, தேவனுடைய அழைப்புக்குச் செவிகொடுக்கும்படி, உங்கள் வாழ்க்கையில் நீங்கள் எதை விடவேண்டியுள்ளது?`