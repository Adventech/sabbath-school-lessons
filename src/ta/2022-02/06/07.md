---
title:  மேலும் படிக்க
date:   06/05/2022
---

‘கிறிஸ்துவின் திருச்சபை ஓர் ஆசீர்வாதமாக விளங்க வேண்டும்; அதன் உறுப்பினர் கள் பிறருக்கு ஆசீர்வாதமாக இருந்து, ஆசீர்வாதம் பெற வேண்டும். சகல தேசங்களுக்கும் முன்பாக தேவன் ஒருகூட்ட ஜனத்தைத் தெரிந்துகொண்டதின் நோக்கம் அவர்களை தம் குமாரரும் குமாரத்திகளுமாக தத்தெடுப்பது மட்டும் அல்ல; மாறாக, தம்மை அறிவதின் நன்மைகளை அவர்கள்மூலம் வழங்குவதற்காகவே. கர்த்தர் தம்முடைய விசேஷித்த நண்பனாக இருப்பதற்கு மட்டுமல்ல, தேசங்களுக்கு தாம் அருள விரும்பின விசேஷித்த, தனித்துவமான சிலாக்கியங்களை அவர்களுக்குக் கடத்தும் ஊடகமாக இருப்பதற்காகவும் ஆபிரகாமைத் தெரிந்துகொண்டார். சுற்றிலும் ஒழுக்கக்கேடு எனும் அந்தகாரம் காணப்பட்டாலும், அவன் வெளிச்சமாக விளங்க வேண்டியிருந்தது.

"தேவன் தம் பிள்ளைகளுக்கு வெளிச்சத்தையும் சத்தியத்தையும் வழங்கி ஆசீர்வதிப்பது, நித்திய ஜீவன் எனும் ஈவை அவர்கள் பெறுவதற்காக மட்டும் அல்ல; அவகளைச் சுற்றிலும் உள்ளவர்களும் ஆவிக்குரிய வெளிச்சத்தைப் பெறுவதற்காகவுமே அப்படிச் செய்கிறார். ‘நீங்கள் பூமிக்கு உப்பாயிருக்கிறீர்கள்.’ தேவன் தம் பிள்ளைகளை உப்பாக மாற்றும்போது, அவர்கள் பாதுகாக்கப்படுவதுமட்டும் அல்ல; மற்றவர்களைப் பாதுகாக்கிற கருவிகளாகவும் அவர்கள் மாறுகிறார்கள்.

"தேவனுடைய மாளிகையில் ஜீவனுள்ள கற்களாகப் பிரகாசிக்கிறீர்களா? நம்முடைய ஒவ்வோர் அலுவலையும் கட்டுப்படுத்துகிற செல்வாக்கை நம் பக்தி வாழ்க்கை வெளிப்படுத்தா விட்டால், அது மெய்யான பக்தி அல்ல. நம் வாழ்க்கையின் அலுவல்களில் நம் பக்தி பின்னிப் பிணைந்து வெளிப்பட வேண்டும். மறுரூபமாக்குகிற கிறிஸ்துவின் கிருபையை இருதயங்களில் பெற்றிருக்க வேண்டும். சுயம் குறையவும், கிறிஸ்து பெருகவும் அவர்கள் அதிகமாக முயற்சிக்க வேண்டும்”.<sup>1</sup>

**கலந்துரையாடக் கேள்விகள்**

`1.	‘உன்னை ஆசீர்வதிப்பேன்; நீ ஆசீர்வாதமாய் இருப்பாய்’ என்று ஆபிரகாமை தேவன் ஆசீர்வதித்தார். ஆதி 12:2.அப்படியானால் ஆசீர்வாதம் என்பதின் பொருள் என்ன? ஆபிரகாம் தொழுத அதே தேவனைத் தொழுதுகொள்கிற நாமும் எவ்வாறு மற்றவர்களுக்கு ஆசீர்வாதமாக இருக்கலாம்?`

`2.	ஆபிரகாம் தன் மனைவியை சகோதரி என்று சொன்ன பாதி உண்மைஏன் தவறானது? எது மிகப்பெரிய மோசம் - பொய்சொல்வதா? அல்லது, பொய் பொதிந்திருக்கும் ஒரு பகுதி உண்மையைமட்டும் சொல்வதா?`

`3.	ஆதி 14:21-23ஐ மீண்டும் வாசியுங்கள். சோதோமின் ராஜா சலுகை வழங்கியபோது, ஆபிரகாம் சொன்னது என்ன? ஏன் அவ்வாறு சொன்னான்? அந்தச் சம்பவத்திலுள்ள முக்கியப்பாடம் என்ன? ராஜாவின் சலுகையை ஆபிரகாம் ஏற்றிருந்தால், அவனை ஏன் குற்றப்படுத்த முடியாது?`

---

<sup>1</sup> Ellen G. White, Reflecting Christ, p. 205.