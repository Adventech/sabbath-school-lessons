---
title:  ஆபிரகாமின் வேர்கள்
date:   30/04/2022
---

### இவ்வார ஆராய்ச்சிக்கு
ஆதி 12; ஏசா 48:20; 36:6, 9; எரே 2:18; ஆதி 13; ஆதி 14; எபி 7:1-10.

> <p>மனன வசனம்</p>
> ‘விசுவாசத்தினாலே ஆபிரகாம் தான் சுதந்தரமாகப் பெறப்போகிற இடத்திற்குப் போகும்படி அழைக்கப்பட்டபோது, கீழ்ப்படிந்து, தான் போகும் இடம் இன்னதென்று அறியாமல் புறப்பட்டுப் போனான்’. எபிரெயர் 11:8.

ஆதியாகமப் புத்தகத்தின் நடுப்பகுதிக்கு வந்துவிட்டோம். இப்பகுதியில் ஆபிரகாமின் முதல் அழைப்பையும் இரண்டாம் அழைப்பையும் உள்ளடக்கிய அவனுடைய பயணத்தைப் பார்க்கிறோம். ஆதி 12-22. முதல் அழைப்பில், அவனை ‘போ’ (லெக் லெக்கா) என்றார். ஆதி 12:1. அதனால் ஆபிரகாம் தனது கடந்த காலத்தைவிட்டுப் புறப்பட்டான். இரண்டாம் அழைப்பின்போதும் ‘போ’ (லெக் லெக்கா) என்றார். அதனால் ஆபிர காம் தன் மகனில் இருந்த தன் எதிர்காலத்தைவிட்டுப் புறப்பட்டான். ஆதி 22:2. ஆபிரகாம் எப்போதும் அங்குமிங்கும் அலைய வேண்டியதாயிற்று. அதனால் ‘பரதேசி’ என்று அழைக்கப்பட்டான். ஆதி 17:8.

எதையும் அறியாமல் ஆபிரகாம் பயணித்திருக்க வேண்டும். தன்னிடமிருந்த அனைத்தையும் விட்டான்; தான் காணாத ஒன்றை நோக்கிச் சென்றான். இந்த இரு அழைப்புகளுக்கு இடையில் ஆபிரகாம் விசுவாசத்தோடு பயணித்தான்; அப்போது தேவன், ‘நீ பயப்படாதே’ என்றுசொன்னார்; அது நம்பிக்கையளித்தது. ஆபி 15:1.ஆபிரகாமுடைய பயணத்தின் மூன்று பகுதியிலும் இந்த வார்த்தை அடிப்படையாக இருக்கிறது; அதுபற்றி 6, 7, 8 ஆம் வாரங்களில் படிப்போம்.

ஆபிரகாம் விசுவாசத்திற்கு உதாரணமாக இருக்கிறான். ஆதி 15:6. பழைய ஏற்பாடு அவனை விசுவாசமுள்ளவன் என்று அழைக்கிறது. நெகே 9:7, 8. புதிய ஏற் பாட்டில், பழைய ஏற்பாட்டிலிருந்து அடிக்கடிச் சுட்டிக்காட்டப்படும் ஒருநபர் ஆபிரகாம்; அது ஏனென்று படிப்போம்.

_2021, மே 7 வகுப்புக்காகப் படிக்கவேண்டிய பாடம் 45_