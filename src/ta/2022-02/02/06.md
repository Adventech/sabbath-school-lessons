---
title:  மனிதனுக்குத் தீர்ப்பு
date:   07/04/2022
---

`விழுகையின் விளைவாக, ஆதாமும் ஏவாளும் என்ன நிலைக்கு ஆளானார்கள்? ஆதி 3:15-24.`

தேவன் சர்ப்பத்திற்குக் கொடுத்த நியாயத்தீர்ப்பு ஒரு சாபம் என்பதில் சந் தேகமில்லை. ஆதி 3:14. ஆனால் ஆதாமுக்கும் ஏவாளுக்கும் கொடுத்தது சாப மல்ல. அடுத்து, ‘பூமியைக்’ குறிப்பிடும்போதுதான் ‘சாபம்’ என்கிற வார்த்தை வருகிறது. ஆதி 3:17. அதாவது, சர்ப்பத்தைப் போல அல்ல, ஆதாமுக்கும் ஏவாளுக்கும் தேவன் வேறு திட்டங்கள் வைத்திருந்தார். அவர்களுக்கு நம்பிக்கை கொடுக்கிறார்; சர்ப்பத்திற்குக் கொடுக்கவில்லை.

சர்ப்பத்தோடு கூட்டுச்சேர்ந்து ஸ்திரீ பாவம்செய்த காரணத்தால், ஸ்திரீக் குக் கொடுத்த நியாயத்தீர்ப்பானது சர்ப்பத்திற்குக் கொடுத்த நியாயத்தீர்ப்புடன் சம்பந்தப்பட்டதாகும். ஆதி 3:15ஐத் தொடர்ந்து ஆதி 3:16லிலும் ஸ்திரீயின் நியாயத்தீர்ப்பு வருகிறது; எனவே இரண்டு நியாயத்தீர்ப்புக்கும் ஒற்றுமைகள் உள்ளன; ஆதி 3:15இலுள்ள மேசியாகுறித்த தீர்க்கதரிசனத்தோடு சம்பந்தப் படுத்தியே ஆதி 3:16ஐ வாசிக்க வேண்டும். எனவே வேதனையோடு பிள்ளை பெறுவாளென ஸ்திரீக்கு தேவன் கொடுத்த நியாயத்தீர்ப்பை, இரட்சிப்பின் கண்ணோட்டத்துடன் வாசிக்க வேண்டும். ஒப்பிடவும் 1தீமோ 2:14,15.

தேவனுக்குச் செவிகொடுக்காமல் ஸ்திரீக்குச் செவிகொடுத்து மனிதன் பாவம் செய்ததால், அவன் எடுக்கப்பட்ட பூமியைச் சபித்தார். ஆதி 3:17. அதனால் மனிதன் பாடுபட்டு உழைக்க வேண்டும். ஆதி 3:17-19. பிறகு தான் எடுக்கப்பட்ட அந்தப் பூமிக்கே ‘திரும்ப வேண்டும்’. ஆதி 3:19. அது நடந்திருக்கக்கூடாதது; தேவனு டைய ஆதி திட்டத்தில் இல்லாதது.

மரணம் நம்பிக்கையற்ற சூழலை உண்டாக்கியது; ஏவாள் பிள்ளை பெறுவாள் என்கிற வாக்குறுதியானது வாழ்வுகுறித்த நம்பிக்கையை ஆதாமுக்குக் கொடுத் தது. ஆதி 3:20. அதாவது, மரணத்தண்டனைக்குமத்தியிலும் வாழ்வுக்கான நம் பிக்கையைக் காண்கிறான். அன்புள்ள எந்தப் பெற்றோரும் செய்வதுபோல, தேவன் அவர்களது நன் மையை மட்டுமே விரும்பினார்; தீமைசெய்ய நினைக்கவில்லை. இப்போது தீமை இன்னதென அவர்கள் அறிந்துவிட்டதால், அதிலிருந்து அவர்களை இரட்சிக்க தம் மால் முடிந்த அனைத்தையும் செய்ய முற்பட்டார். நம் முதல் பெற்றோர் வேண்டு மென்றே, துணிகரமாகக் கீழ்ப்படியாமல் போனார்கள்; அதனால் தண்டனைக்கு ஆளானார்கள்; ஆனாலும் அவர்களை முற்றிலும் நம்பிக்கையில்லாமல் விட வில்லை. பரதீசில் வாழ்ந்தார்கள்; தேவனையும் அவர் வார்த்தைகளையும், அவர்கள்மேல் வைத்திருந்த அன்பையும் சந்தேகிப்பதற்கு ஒரு காரணங்கூட இருந்திருக்காது.

`‘அறிவு’ தன்னில்தானே நல்லதெனக் கருதுகிறோம்; ஆனால் எல்லா விஷயங்களுக்கும் அது பொருந் தாது. சில விஷயங்களை நாம் அறியாமலேயே இருப்பது ஏன் நல்லது?`