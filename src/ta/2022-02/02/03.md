---
title:  விலக்கப்பட்ட கனி
date:   04/04/2022
---

`தேவன் ஆதாமுக்குப் போட்ட கட்டளையையும், சாத்தான் ஸ்திரீயிடம் பேசின வார்த்தைகளையும் ஒப்பிடுங்கள். ஆதி 2:16, 17; ஆதி 3:1-6. மேலும் பார்க்க: யோவான் 8:44. இரண்டுக்குமுள்ள வித்தியாசம் என்ன? அந்த வித்தியாசம் சுட்டிக் காட்டும் உண்மை என்ன?`

ஆதாமுடன் தேவன் பேசினதுபோலவே, ஏவாளிடம் சர்ப்பம் பேசுவதைக் கவனியுங்கள். ஆதி 2:16, 17. தேவனுடைய இடத்தை எடுத்துக்கொண்டு, அவரைவிட அதிகம் தெரிந்திருப்பதுபோலப் பேசுகிறது. முதலாவது, தேவன் சொன்னதை ஸ்திரீ சரியாகப் புரிந்துகொள்ளாமல் இருந்திருக்கலாம் என்பதுபோல சாத்தான் ஒரு கேள்வியைக் கேட்கிறான். பிறகு தேவனுடைய நோக்கங்கள்குறித்து வெளிப்படையாகவே கேள்வி எழுப்பி, எதிர்க்கருத்து கூறுகிறான்.

இரண்டு விஷயங்களைப் பற்றி எதிர்க்கருத்து சொன்னான். ஒன்று மரணம்; அடுத்தது, நன்மை தீமைபற்றி அறிவது. அந்தக் கனியைப் புசித்தால் அவர்கள் நிச்சயம் மரிப்பார்களென தேவன் சொன்னார். ஆதி 2:17. ஆனால் அவர்கள் மரிப் பதில்லை; மனிதர்கள் அழியாமை உள்ளவர்களென சாத்தான் சொன்னான். ஆதி 3:4. கனியைப் புசிக்கவேண்டாமென தேவன் சொன்னார். ஆதி 2:17. ஆனால் கனியைப் புசித்தால் அவர்கள் தேவனைப் போல மாற முடியும் என்று சொல்லி, அதைப் புசிக்க சாத்தான் ஊக்குவிக்கிறான். ஆதி 3:5.

அழியாமை கிடைக்கும், தேவனைப் போலாகலாம் என்கிற சாத்தானுடைய இரண்டு வாதங்களை நம்பினதே, அந்தக் கனியை ஏவாள் புசிக்கத் தூண்டியது. தேவனுக்குக் கீழ்ப்படியாமல், அந்தப் பழத்தைப் புசிக்கத் தீர்மானித்ததுமே, தேவன் என்று ஒருவர் இல்லாததுபோலும், தானே தேவன்போலும் ஏவாள் நடந்துகொள் கிறாள். இந்த தன்னிலை மாற்றத்தையும் வேதாகமம் குறிப்பிடாமல் இல்லை. தேவ னுடைய அதே வார்த்தைகள் ஏவாளுக்குள் எழும்புகின்றன. விலக்கப்பட்ட கனி யைப் பார்த்து, ‘புசிப்புக்கு நல்லது’ என்று மதிப்பிட்டாள். ஆதி 3:6. இது தேவன் தம் சிருஷ்டிப்பை ‘நல்லது’ என்று மதிப்பிட்டதை ஞாபகப்படுத்துகிறது. உதாரண மாக, ஆதி 1:4.

அழியாமை வேண்டும், தேவனைப் போலாக வேண்டும் என்கிற இந்த இரண்டு தூண்டல்கள்தாம், பண்டைய எகிப்திய, கிரேக்க மார்க்கங்களின் அழியாமை கருத்து களுக்கு அடிப்படையாகும். அழியாமையை ஒரு தெய்வீக பண்பாகக் கருதினார் கள்; அதனால் அதை அடைவதற்கு தெய்வீக நிலையை எட்டுவது தங்கள் கடமை யென நம்பினார்கள். இந்த எண்ணம் யூதகிறிஸ்தவ கலாச்சாரங்களிலும் ஊடுரு வியது; ஆத்துமா அழிவில்லாதது என்கிற நம்பிக்கை பிறக்க வழிசெய்தது; அந்த நம்பிக்கை இன்று பல சபைகளில் காணப்படுகிறது.

`இயல்பாகவே நம் அனைவருக்குள்ளும் அழியாத்தன்மையுள்ள ஏதோ ஒன்று இருப்பதாகக் கற்பிக்கிற கோட்பாடுகள் என்ன? இந்த ஆபத்தான வஞ்சகங்களிலிருந்து தப்பித்துக்கொள்வதற்கு மனிதனின் நிலை, மரித்தோரின் நிலைகுறித்து புரிந்திருப்பது எவ்வாறு உதவும்?`