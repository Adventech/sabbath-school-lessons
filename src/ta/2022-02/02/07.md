---
title:  மேலும் படிக்க
date:   08/04/2022
---

‘ஜீவ விருட்சத்திற்கும்’, ‘நன்மை தீமை அறியத்தக்க விருட்சத்திற்கும்’ உள்ள தொடர்புபற்றிச் சிந்தியுங்கள். இரண்டு விருட்சங்களும் ‘தோட்டத்தின் நடுவிலே’ இருந்தன என்பதை வேதாகமம் முன்னரே சொல்கிறது. ஆதி 2:9. அந்த நிலவியல் தொடர்பைக் காட்டிலும் அதிக தொடர்பு இருக்கிறது. மனிதர்கள் நன்மை தீமை அறியத்தக்க விருட்சத்தின் கனியைப் புசித்து, தேவனுக்குக் கீழ்ப்படியத் தவறியதால், ஜீவவிருட்சத்திடம் செல்கிற பாக்கியத்தை இழந்தார் கள்; நித்தியமாக வாழமுடியாமல் போனது. இந்தத் தொடர்பு ஒரு முக்கிய நியதியை வலியுறுத்து கிறது. ஒருவர் செய்கிற ஒழுக்க, ஆவிக்குரிய தீர்மானங்கள் உயிரியல் வாழ்வில் தாக்கத்தை ஏற்படுத்துகின்றன. சாலொமோன் தன் மகனுக்குச் சொல்லும் புத்திமதி இது: ‘‘என் மகனே, என் போதகத்தை மறவாதே; உன் இருதயம் என் கட்டளைகளைக் காக்கக்கடவது. அவைகள் உனக்கு நீடித்த நாட்களையும், தீர்க்காயுசையும், சமாதானத்தையும் பெருகப்பண்ணும்’. நீதி 3:1,2. இந்தத் தொடர்பை எதிர்கால பரலோக எருசலேமிலும் காணமுடிகிறது: அங்கே ‘நகரத்து வீதியின் மத்தியில்’ ஜீவவிருட்சம்மட்டுமே இருக்கும். வெளி 22:2.’

‘மனிதனைவிட ஏவாள் மேலானவளாகவோ கீழானவளாகவோ அல்லாமல், எல்லாவற் றிலும் அவனுக்குச் சமமாக இருக்கும்படி, தேவன் திட்டமிட்டு அவளைச் சிருஷ்டித்தார். அந்தப் பரிசுத்த தம்பதியரில் எவரும் தற்சார்புடன் நடக்க அவர் விரும்பவே இல்லை; ஆனால் அவரவர் தனிப்பட்ட விதத்தில் சிந்தித்து, செயல்பட உரிமை கொடுத்தார். ஆனால் ஏவாள் பாவம் செய்தபிறகு, அவளே முதலில் மீறுதலுக்கு ஆளானதால், ஆதாம் அவளை ஆண்டு கொள்வான் என்று கர்த்தர் சொன்னார். அவள் கணவனுக்குக் கீழ்ப்படிந்து இருக்கவேண்டிய நிலை உண்டாயிற்று; அது சாபத்தின் ஒரு பகுதி. அந்தச் சாபம் பல வழிகளில் ஸ்திரீக்கு கொடும் துக்கத்தைக் கொண்டுவந்தது; அவள் வாழ்க்கையைப் பாரமாக்கியது. தேவன் மனி தனுக்குக் கொடுத்த மேலாண்மையை, தன்னிச்சை அதிகாரத்துடன் செயல்பட்டு பல விதங் களில் துஷ்பிரயோகம் செய்தான். எல்லையில்லா ஞானமுடையவர் மீட்பின் திட்டத்தை வகுத் தார்; மனிதனுக்கு இரண்டாம் தவணை கிடைத்தது, இன்னொரு வாய்ப்பைப் பெற்றான். <sup>1</sup>

**கலந்துரையாடக் கேள்விகள்**

`1.	ஏதேன் தோட்டத்தில் ஆதாமைச் சந்தித்த தேவன், அவனுடைய குற்றத்தை உறுதி செய்து, அவனை மனந்திரும்புதலுக்குள் வழிநடத்துவதற்காக கேள்விகள் கேட்டார். இதே கருத்தை காயீன், ஜலப்பிரளயம், பாபேல் கோபுரம், சோதோம் கொமோரா ஆகிய சம்பவங்களிலும் காணலாம். ஆதி 4:9,10; ஆதி 6:5-8; ஆதி 11:5; ஆதி 18:21. இந்தச் சம்பவங்களில் நியாயவிசாரணைக் கருத்து எவ்வாறு வெளிப்படுகிறது?`

`2.	நன்மை தீமை அறியத்தக்க விருட்சத்தின் கனியைப் புசிப்பது ஞானத்தைக் கொடுக்கு மென ஏவாள் யோசித்தது ஏன்? அதே தவற்றை நாம் எவ்வாறு தவிர்க்கலாம்? அதாவது தேவன் அருளியிருப்பதை விட ‘சிறப்பான’ ஒன்று இருக்கிறதென நம்பி, தேவ வார்த் தைக்கு எதிராக நடப்பதை எவ்வாறு தவிர்க்கலாம்?` 

---

<sup>1</sup> Ellen G. White, Testimonies for the Church, vol. 3, p. 484.