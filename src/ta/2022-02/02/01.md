---
title:  விழுகை
date:   02/04/2022
---

### இவ்வார ஆராய்ச்சிக்கு
ஆதி 3; 2கொரி 11:3; வெளி 12:7-9; யோவான் 8:44; ரோமர் 16:20; எபி 2:14; 1தீமோ 2:14, 15.

> <p>மனன வசனம்</p>
> ‘உனக்கும் ஸ்திரீக்கும், உன் வித்துக்கும் அவள் வித்துக்கும் பகை உண்டாக்குவேன்; அவர் உன் தலையை நசுக்குவார், நீ அவர் குதிங்காலை நசுக்குவாய் என்றார் ‘. ஆதி 3:15.

ஏதேனில் தேவன் நம் முதல் பெற்றோருக்கு அனைத்தையும் கொடுத்து விட்டு, ஓர் எச்சரிப்பும் கொடுத்தார்:  ‘நீ தோட்டத்திலுள்ள சகல விருட்சத்தின் கனி யையும் புசிக்கவே புசிக்கலாம். ஆனாலும் நன்மை தீமை அறியத்தக்க விருட்சத் தின் கனியைப் புசிக்க வேண்டாம்; அதை நீ புசிக்கும் நாளில் சாகவே சாவாய் ‘ ஆதி 2:16, 17. நன்மை தீமை அறியத்தக்க விருட்சத்தின் கனியைப் புசிக்கக்கூடாதென்கிற எச்சரிப்பானது, அவர்கள் நன்மையை மட்டுமே அறியவும், தீமையை அறியா திருக்கவும் தேவன் விரும்பினதைக் காட்டுகிறது.

அதற்கான காரணத்தைப் புரிந்துகொள்வது ஒன்றும் கடினமல்ல, இல்லையா? கீழ்ப்படியாவிட்டால் மரணம் நிச்சயம், அவர்கள் சாகநேரிடும் என்று எச்ச ரித்தார். ஆதி 2:17; 3:19. மேலும், ஜீவ விருட்சத்தின் கனியைப் புசிக்க முடியாது; அதோடு ஏதேன் தோட்டத்திலிருந்தும் விரட்டப்படுவார்கள். ஆதி 3:24. எனவே பாவம்செய்த பிறகு, நித்தியஜீவன் தரக்கூடிய அந்த விருட்சத்தை அண்டமுடி யாது. ஆதி 3:22.

வேதனைமிக்க அந்தச் சூழ்நிலையில்தான் நம்பிக்கை கொடுக்கிறார். ஆதி 3:15. அது முதல் சுவிசேஷ வாக்குறுதி என்று அழைக்கப்படுகிறது. ஆம், முதல் சுவிசேஷ வாக்குறுதி அந்த வசனத்தில்தான் உள்ளது. மனிதர்கள் விழுந்தாலும், அனைவரும் தப்பிப்பதற்கான ஒரு வழியை தாம் உண்டாக்கியுள்ளதை முதன்முத லாக மனிதர்களுக்குச் சொல்கிறார்.

_2021, ஏப்ரல் 9 வகுப்புக்காகப் படிக்கவேண்டிய பாடம்_