---
title:  தேவனுக்குமுன் ஒளிதல்
date:   05/04/2022
---

`ஆதாமும் ஏவாளும் ஏன் தேவனுக்குமுன் ஒளிந்துகொள்ள நினைத்தார்கள்? ஆதி 3:7-13. ஆதாமிடம் தேவன், ‘நீ எங்கே இருக்கிறாய்?’ என்று கேட்டது ஏன்? ஆதாமும் ஏவாளும் எவ்வாறு தங்கள் தவற்றை நியாயப்படுத்த முயன்றார்கள்?`

ஆதாமும் ஏவாளும் பாவம் செய்ததும், தேவபிரசன்னத்தின் பிரதிபலிப்பான மகிமையின் வஸ்திரங்களை இழந்தார்கள்; அதனால் நிர்வாணிகளாக உணர்ந்தார் கள். சங் 8:5; ஒப்பிடவும் சங் 104:1, 2. பாவம் தேவசாயலைச் சிதைத்தது. ‘தங்களுக்கு அரைக்கச்சைகளை உண்டுபண்ணினார்கள்’. ஆதி 3:7. இதில் ‘உண்டுபண்ணு’ என்பதற்கான எபிரெய வினைச்சொல், தேவன் எழுவாயாக வரும் இடத்தில் மட் டுமே வருகிறது. ஆதி 1:7, 16, 25. சிருஷ்டிகர் இல்லாமல் தங்கள் பாவத்தை மூட முடிவதுபோலச் செயல்பட்டார்கள். அதைத்தான் கிரியைகளினால் நீதிமான் களாக முயல்வது என்று பவுல் சொல்கிறான். கலா 2:16.

அப்போது தேவன் வந்து, ‘நீ எங்கே இருக்கிறாய்?’ என்று கேட்கிறார். ஆதி 3:9. அது ஓர் அறிவினா; அவனிடம் அவர் பதிலை எதிர்பார்க்கவில்லை. அதே போன்ற ஒரு கேள்வியை பின்னர் காயீனிடம் கேட்கவிருந்தார். ஆதி 4:9. தேவ னுக்குப் பதில் தெரியும். குற்றம்செய்தவர்கள் தங்கள் குற்றத்தை உணரவும், அதே நேரம், அவர்களை மனந்திரும்புதலுக்கும் இரட்சிப்புக்கும் வழி நடத்தவும் அவ்வாறு கேட்டார். மனிதர்கள் பாவம்செய்த கணம்முதல், அவர்கள் இரட்சிப்புக் காகவும் மீட்பிற்காகவும் தேவன் செயல்பட்டுவருகிறார்.

இவை அனைத்தும் நியாயவிசாரணை காட்சியைத்தான் கண்முன் கொண்டு வருகின்றன. அதாவது, குற்றம்செய்தவனுக்கு நீதிபதி தண்டனை வழங்கவேண் டும். ஆதி 3:14-19. அதற்காக அவனை விசாரிக்கிறார். ஆதி 3:9. ஆனால் மனமாற் றத்தைத் தூண்டுவதற்காகவும் அதைச் செய்கிறார்; மனமாற்றம் இரட்சிப்புக்கு வழிநடத்தும். ஆதி 3:15. இந்தக் கருத்தை வேதாகமம் முழுவதிலும் காணலாம்.

எல்லா பாவிகளையும் போலத்தான் முதலில் ஆதாமும் ஏவாளும் நடந்தார்கள். அதாவது, குற்றச்சாட்டிலிருந்து தப்பிக்கவும், ஒருவரை ஒருவர் குற்றஞ்சாட்ட வும் முயல்கிறார்கள். ஆதாமிடம் தேவன் கேட்டதும், அவர் கொடுத்த ஸ்தீரி கொடுத்ததாகவும், அதனால்தான் பாவம் செய்ததாகவும் சொல்கிறான். ஆதி 3:12. அப்படியானால் அவளைக் கொடுத்த தேவனைக் குற்றஞ்சாட்டுகிறானே தவிர, தன் தவற்றை ஒத்துக்கொள்ளவில்லை.

தன்னை சர்ப்பம் வஞ்சித்ததாக ஏவாள் சொல்கிறாள். ஆதி 3:13 இல் வரும் ‘வஞ்சித்தல்’ என்பதற்கான எபிரெய வார்த்தை நாஷா. அதற்கு, பொய்யான நம்பிக் கைகளைக் கொடுப்பது, சரியானதைச் செய்வதுபோல நம்பவைப்பது என்று அர்த்தம். 2இராஜா 19:10; ஏசா 37:10; எரே 49:16.

ஸ்திரீதான் பழத்தைக் கொடுத்ததாக ஆதாம் குற்றஞ்சாட்டுகிறான். அது ஓரளவு உண்மைதான். சர்ப்பம் தன்னை வஞ்சித்ததாக ஏவாள் குற்றஞ்சாட்டுகிறாள். அதுவும் ஓரளவு உண்மைதான். ஆனால் இறுதியில், இருவருமே குற்றவாளிகள்.

`தாங்கள் செய்த தவற்றை மற்றவர்கள்மேல் பழிபோட முயன்றார்களா? இதே கண்ணியில் நாமும் விழுந்துவிடுவது ஏன் எளிதானது?`