---
title:  சர்ப்பம்
date:   03/04/2022
---

`சர்ப்பம் யார்? அவன் எவ்வாறு ஏவாளை ஏமாற்றுகிறான்? ஆதி 3:1; 2கொரி 11:3; வெளி 12:7-9.`

ஆதி 3:1இன் மூலவாக்கிய அமைப்பில் ‘சர்ப்பம்’ என்கிற வார்த்தை முத லில் வருகிறது. மேலும் அது குறிப்புச் சுட்டுச்சொல்லாக உள்ளது. அதாவது, சொல்லப்படுகிற நபர் ஏற்கனவே தெரிந்த நபராக இருந்தால் குறிப்புச் சுட்டுச் சொல்லைப் பயன்படுத்துவார்கள். எனவே அந்த அதிகாரத்தின் முதல் வசனமே, அந்த நபர் உண்மையில் இருப்பதை வலியுறுத்துகிறது.

சர்ப்பமானது தேவனுடைய எதிரி என்று வேதாகமம் அடையாளம் காட்டு கிறது. ஏசா 27:1. ‘பிசாசு’ என்றும், ‘சாத்தான்’ என்றும் அவனை அழைக்கிறது. வெளி 12:9. அதுபோல, பண்டைய கிழக்கத்திய நாடுகளில், தீயவல்லமைக்கு அடையாளமாக சர்ப்பத்தைப் பயன்படுத்தினார்கள்.

‘சாத்தான் தன் திட்டத்தை நயவஞ்சமாக நிறைவேற்றுதற்கு, சர்ப்பத்தை ஊட கமாகப் பயன்படுத்தினான்; அவன் வஞ்சக நோக்கத்தை நிறைவேற்ற சர்ப்பம் மிகவும் தோதுவாக இருந்தது. பூமியிலேயே மிகவும் ஞானமான, அழகுமிக்க சந் துக்களில் ஒன்றாக சர்ப்பம் இருந்தது. அதற்கு இறகுகள் இருந்தன; அதன் பொன் நிறமும் பளபளப்பும் ஆகாயத்தில் பறக்கும்போது சுடரொளிபோல மின்னின’. <sup>1</sup>

பிசாசை பல்வேறு வார்த்தைகளில் வேதாகமம் குறிப்பிடுகிறது; ஆனால் அதில் எதுவுமே உருவக வார்த்தையல்ல. சாத்தான் உண்மையில் ஒரு நபரென வேதா கமம் சொல்கிறது; சாத்தானை ஓர் அடையாளச் சொல்லாகவோ, தீமை அல்லது மனிதர்களின் இருண்டபக்கத்தைச் சுட்டிக்காட்டும் நியதியாகவோ பயன்படுத்த வில்லை.

சாத்தான் தன்னை தேவனுடைய எதிரியாகக் காட்டுவதில்லை. மாறாக, தேவ னுடைய வார்த்தைகளை தானும் பேசுகிறான்; தேவ வார்த்தையை ஆதரிப்பதுபோலக் காட்டிக்கொள்கிறான். தேவனுடைய வார்த்தைகளை மேற்கோள் காட்ட அவ னுக்குப் பிடிக்கும்; அதை மத்தேயு 4:6இல் பார்க்கமுடிகிறது.

சர்ப்பம் எடுத்ததும் ஸ்திரீயிடம் விவாதிக்கவில்லை. ஆண்டவர் அவர் களிடம் சொன்னதை தானும் நம்பினவன்போல ஒரு கேள்வியைக் கேட்கிறான். ‘என்று தேவன் சொன்னது உண்டோ?’ ஆதி 3:1. எனவே, அவன் எவ்வளவுக்கு வஞ்சகன், தந்திரசாலி என்பது ஆதியிலேயே தெரிகிறது. அவன் கேள்விக்கு பலன் கிடைக்காமல் இல்லை.

`ஏதேனில் பாவமில்லாத ஏவாளை சாத்தான் வஞ்சிக்கமுடியுமானால், நம்மை எவ்வளவுதூரம் வஞ்சிக்க முடியும்? அவனுடைய வஞ்சகங்களிலிருந்து தப்பிக்க மிகச்சிறந்த வழி என்ன?`

--- 

<sup>1</sup> Ellen G. White, Patriarchs and Prophets, p. 53.