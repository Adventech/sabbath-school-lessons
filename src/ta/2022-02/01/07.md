---
title:  மேலும் படிக்க
date:   01/04/2022
---

‘இயற்கையும், வெளிப்பாடும் இரு புத்தகங்கள்; இரண்டிலும் ஒரே நிபுணரின் தனித்துவத்தன்மைகள் பதிந்திருப்பதால், ஒன்றுக்கொன்று முரணாகப் பேச வாய்ப்பே இல்லை. வெவ்வேறு பாணிகளிலும் மொழிகளிலும் பேசினாலும், அதே மாபெரும் சத்தியங்களைதாம் வித்தியாசமின்றி சாட்சியிடுகின்றன. அறிவியல் புதுப்புது கண்டுபிடிப்புகளை நிகழ்த்தி வருகிறது; ஆனால் அறிவியல் ஆராய்ச்சியையும் சரியாகப் புரிந்துகொண்டால், தேவன் வெளிப்படுத்தியுள்ளவற்றிற்கு அது முரணாக இருக்காது என்பது தெளிவாகும். இயற்கை எனும் புத்தகமும் எழுதப்பட்ட வார்த்தையும் ஒன்றையொன்று புரிந்துகொள்ள உதவுகின்றன. தேவன் செயல்படுகிறவிதிகளை சற்றே நமக்கு விளக்கி, அவரைநன்கு அறிந்துகொள்ள உதவுகின்றன.

‘இயற்கை உணர்த்திய உண்மைகைளை தவறாகப் புரிந்துகொள்ளும்போது அறிவியலும் வெளிப்பாடும் முரண்படுவதாக முடிவுசெய்யத் தூண்டும ; அந்த முரணைச் சரிசெய்ய, வேதவசனங்களுக்கு தவறான அர்த்தம் கற்பிக்கிறார்கள்; அது தேவ வார்த்தையின் ஆற்றலை மட்டுப்படுத்தி, அழிக்கிறது. புவியியலும் மோசேயின் சிருஷ்டிப்புபதிவும் முரண்படுவதாகக் கருதுகிறார்கள். ஏடாகூடமான நிலையிலிருந்து இந்தப் பூமி பரிணமித்து வருவதற்கு லட்சக் கணக்கான வருடங்கள் ஆனதாகச் சொல்கிறார்கள்; அறிவியலின் இந்தக் கற்பிதக் கருத்துக்கு வேதாகமத்தை வளைந்துபோகச் செய்வதற்காக ஒவ்வொன்றையும் பல கால இடைவெளியில் சிருஷ்டித்ததாகவும். அதற்கு ஆயிரக்கணக்கான அல்லது லட்சக்கணக்கான வருடங்கள் ஆனதாகவும் சொல்கிறார்கள்.

‘இத்தகைய கருத்தை முற்றிலும் நிராகரிக்க வேண்டும். வேதாகமப் பதிவு வேதாகமத்திற்கும், இயற்கைக்கும் முரணேதும் இல்லையெனக் காட்டுகிறது.’1

**கலந்துரையாடக் கேள்விகள்**

`1. ‘சிருஷ்டிப்புகுறித்த சம்பவங்கள் ஆவிக்குரிய பாடங்களைப் போதிப்பதற்காக உருவாக்கப்பட்ட புராணக்கதைகள், ‘கட்டுக்கதைகள்’; ‘வரலாற்றில் நிகழவில்லை’ என்பதை நாம் நம்பினால், நம் விசுவாரத்தின் தரம் எவ்வாறு பாதிக்கப்படும்? ஆதியாகமத்தின் பிற சர்பவங்களைப்போல சிருஷ்டிப்பு சம்பவமும் வரலாற்றில் நிகழ்ந்த ஒன்று என்பதை அதை எழுதின ஆசிரியர் உணர்ந்திருந்ததை வேதாகமத்தில் சுட்டிக்காட்டுகிற குறிப்புகள் என்ன? இந்தச் சம்பவங்கள் வரலாற்றில் நிகழ்ந்தவை என்பதற்கு இயேசு எவ்வாறு சாட்சிதருகிறார்?`

`2. நாம் பூமியின் உக்கிராணக்காரர்கள் என்பதை ஆதியாகமச் சம்பவம் எவ்வாறு போதிக்கிறது? இந்தக் கிரகத்தின் நல்ல உக்கிராணக்காரர்களாக இருக்க முயற்சிக்கும்போது சிருஷ்டிகரைத் தொழாமல் சிருஷ்டியைத் தொழுவது நம் வஞ்சிக்கப்பட வாய்ப்புள்ளது; அந்த ஆபத்திலிருந்து எவ்வாறு தப்பலாம்? ரோமர் 1:25.`

`3. பாவமானது ஆயிரக்கணக்கான வருடங்கள் இந்தப் பூமியைச் சூறையாடி வருகிறது ; ஆனாலும் ‘மிகவும் நல்லது’ என்று தேவன் கண்ட கிருஷ்டிப்பானது தன் ஆதி அருமையையும் அழகையும் எவ்வாறெல்லாம் இன்னும் வெளிப்படுத்தி வருகிறது : எவ்வாறெல்லாம் தேவனுடைய தயவையும் பராக்கிரமத்தையும் வல்லமையாகப் பறைசாற்றி வருகிறது?`