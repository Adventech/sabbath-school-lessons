---
title:  சிருஷ்டிப்பு
date:   26/03/2022
---

### இவ்வார ஆராய்ச்சிக்கு
சங் 100:1-3; ஆதியாகமம் 1; 2 யாத் 20:8-11; 40:33; மத் 25 : 14-30, 19:7-9.

> <p>மண வசணம்</p>
> ஆதியிவே தேவன் வானத்தையும் பூமியையும் சிருஷ்டித்தார். ஆதி 1:1.

தேவனுடைய சிருஷ்டிப்புச் செயல்களோடு ஆதியாகமம் தொடங்குகிறது; அதாவது வேதாகமத்தின் தொடக்கமே சிருஷ்டிப்பு பற்றியதுதான். சிருஷ்டிப்புதான் மனித வரலாற்றின், வேதாகம வரலாற்றின் ஆரம்பம் எனவே மனித வரலாறும் வேதவரலாறும் எவ்வளவு உண்மையோ, அதேபோல ஆதியாகமத்தின் சிருஷ்டிப்பு வரலாறும் உண்மையானது.

சிருஷ்டிப்புச் சம்பவங்கள் அடங்கியுள்ள ஆதியாகமத்தின் 1,2ம் அதிகாரங்களில், தேவனையும் மனுக்குலத்தையும் குறித்த படிப்பினைகள் உள்ளன. அது மட்டும் அல்ல ஏழாம் நாள் ஓய்வுநாள்பற்றி ஆழமாகப் புரிந்துகொள்ளவும் முடிகிறது. மனிதர்களை தேவன் தம் சாயலில் சிருஷ்டிததார்; ஆனால் மண்ணிலிருந்து சிருஷ்டித்தார்: பூமியிலே நன்மைதீமை அறியத் தக்க விருட்சமும் ஜீவ விருட்சமும் இருந்தன; அவற்றையும் தியானிப்போம்.

வேதாகமத்தின் தொடக்கச் சம்பவங்கள் கற்பிக்கிற மிகமுக்கியப் பாடம் கிருபை பற்றியதாகும். நாம் உயிரோடு இருப்பது முற்றிலும் கிருபையால் மட்டுமே. மனிதர்களைச் சிருஷ்டிக்கும் முன்னரே தேவன் வானத்தையும் பூமியையும் சிருஷ்டித்தார். நம் சிருஷ்டிப்புபோல, நம் மீட்பும் தேவனுடைய ஈவால் உண்டானதே. சிருஷ்டிப்புக் கருத்தும், மீட்புக் கருத்தும் ஏழாம் நாள் ஓய்வுநாள் கற்பனையில் அடங்கியிருப்பது முக்கியத்துவம் வாய்ந்தது. 

_எப்ரல் 2 வகுப்புக்காகப் படிக்கவேண்டிய பாடம்_