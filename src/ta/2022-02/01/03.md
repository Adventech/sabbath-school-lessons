---
title:  சிருஷ்டிப்பு
date:   28/03/2022
---

`முதல் சிருஷ்டிப்புப் பதிவில் ‘அது நல்லது என்று கண்டார்’ எனும் வார்த்தைகள் பல்லவிபோல மீண்டும்மீண்டும் வருகின்றன. அதிலுள்ள முக்கியத்துவம் என்ன? ஆதி 1:4, 10, 12, 18, 21, 25, 31; ஆதி 2:1-3, சிருஷ்டிப்பின் முடிவில் என்ன பாடம் உள்ளது? ஆதி 2:1-3.`

சிருஷ்டிப்பின் ஒவ்வொருகட்டத்திலும் தம் வேலையை தேவன் மதிப்பிட்டு, ‘நல்லது’ என்று சொன்னார். அதற்கான எபிரெய வார்த்தை டவ். இந்தப் பெயரடைச் சொல்லானது தேவன் வெற்றிகரமாக சிருஷ்டிப்பு கிரியையை நிகழ்த்தியதைச் சுட்டிக்காட்டுகிறது. ‘அது நல்லது என்று கண்டார்’ என்றால் ‘கிரியை வெற்றிகரமாக நடந்தது’ என்று அர்த்தம். அதாவது, வெளிச்சம் வீசியது; விருட்சங்கள் கனிகளைக் கொடுத்தன. ஆதி 1:4; 1:2.

ஆனால் டவ் என்பது, தேவன் வெற்றிகரமாக கிரிபையை நிகழ்த்தியதை மட்டும் அல்ல, அது அழகாகவும் இருந்ததென மெச்சிப்பேசுகிற சொல்லாகவும் வேதாகமத்தில் வருகிறது. ஆசி 24:16. மேலும் மரணம் எனும்தீமைக்கு எதிர்ப்பத வார்த்தையாகவும் வருகிறது. ஆதி 2:17; 2:9.

‘அது நல்லது என்று கண்டார்’ என்றால், சிருஷ்டிப்பு அற்புதமாகச் செயல்பட்டது; மிக அழகாகவும் பூரணமாகவும் இருந்தது; அதில் தீமையே இருக்க வில்லை என்றும் அர்த்தமாகும். உலகத்தில் பாவமும் மரணமும் ‘இன்னும்’ பிரவே சித்திருக்கவில்லை. அந்தக் கருத்தை இரண்டாம் சிருஷ்டிப்புப் பதிவில் காண முடிகிறது. ஆதி 2:5.

சிருஷ்டிப்பு பற்றிய இந்த விளக்கம் பரிணாமக் கொள்கைகளை முற்றிலும் மறுக்கிறது. ஏனென்றால் ஒன்றன்பின் ஒன்றாக நிகழ்ந்த எதிர்பாராத நிகழ்வுகளால், கீழான நிலையிலிருந்து மேலான ஒரு நிலை உண்டானதாக பரிணாமக் கொள்கை சொல்கிறது.

ஆனால் தேவன் திட்டமிட்ட, உடனடியாக உலகத்தைச் சிருஷ்டித்ததாக ஆதியாகம் ஆசிரியர் சொல்கிறார். ஆதி 1:1. எதுவுமே எதேச்சையாக நிகழவில்லை. உலகம் தானாக உண்டாகவில்லை; தேவனுடைய சித்தத்தாலும் வார்த்தையாலும் உண்டானது. ஆதி 1:3. ஆதியில் தேவன் வானத்தையும் பூமியையும் சிருஷ்டித்தார் என்பதில், ‘சிருஷ்டிப்பு’ என்பதற்கான எபிரெய வார்த்தை ‘பாரா’; தேவனை எழுவாயாக வைத்துமட்டுமே இந்த வார்த்தை வருகிறது; எனவே தேவன் சொன் னார் ; அது உண்டாயிற்று என்பதை ஆணித்தரமாகச் சொல்கிறது.

எனவே ‘எல்லாவற்றையும்’ தேவன் அப்போதுதான் உண்டாக்கினார். ஆதி 1 : 31. எனவே சிருஷ்டிகர் மட்டுமே அனைத்தையும் மிகவும் நல்லது என்று மதிப்பிட்டார். ஆதி 1:31. வானத்தையும் பூமியையும் தேவன் சிருஷ்டித்ததாக ஆதி 1:1 சொல்கிறது; எல்லாம் உண்டாக்கப்பட்டு தீர்ந்ததாக ஆதி 2:1 சொல் கிறது. ஒய்வுநாள் உட்பட எல்லாவற்றையும் ஏழு நாட்களில் சிருஷ்டித்துவிட்டார்.

`கோடிக்கணக்காவா வருடங்களாக பரிணாம வளர்ச்சி ஏற்பட்டதென்கிற கருத்து எவ்வாறு ஆதியாகமத்தின் சிருஷ்டிப்பு சம்பவத்தைப் பொய்யாக்க முயல்கிறது? இந்த இரண்டும் எவ்வாறு ஒன்றுக் கொன்று முரணாக உள்ளன ?`