---
title:  மேலும் படிக்க
date:   29/04/2022
---

‘ஒரு நகரத்தையும், நகரத்திற்குள் உயரமான ஒரு கோபுரத்தையும் கட்டத் தீர்மானித்தார்கள். இந்த முயற்சிகளை எல்லாம் மக்கள் கூட்டம்கூட்டமாக சிதறிப்போவதைத் தடுப்பதற்காக எடுத்தார்கள். மனிதர்கள் பூம்யெங்கும் செல்லவும், பலுகிப்பெருகி, அதைக் கீழ்ப்படுத்தவும் தேவன் கட்டளையிட்டார். ஆனால் பாபேலைக் கட்டினவர்கள் ஒரே இடத்தில் கூடி வாழவும், பூமி முழுவதையும் அரசாளுகிற சாம்ராஜ்யத்தை அமைக்கவும் தீர்மானித்தார்கள். அதன் மூலம் தங்கள் நகரத்தை உலகளாவிய சாம்ராஜ்யத்தின் தலைநகராக்கலாம், அதன் மகிமையைக் கண்டு உலகம் முழுவதையும் பிரமிக்கவைக்கலாம், வணங்கச் செய்யலாம், அதை ஸ்தாபித்த தங்களைப் புகழச்செய்யலாம். வானத்தை எட்டுமளவிற்கு உயரமான கோபுரம், அதைக் கட்டின தங்களின் ஆற்றலுக்கும் அறிவுக்கும் நினைவுச்சின்னமாக விளங்கும், தங்கள் புகழ்பற்றி பின்சந்ததியாரையும் பேசவைக்கும் என்று நினைத்தார்கள்.

‘இனி பூமியின்மேல் ஜலப்பிரளயம் வராது’ என்கிற தேவனுடைய உடன்படிக்கையை சிநேயார் சமவெளியில் வசித்த மக்கள் நம்பவில்லை. அவர்களில் பலர் தேவன் இருப்பதை நம்பவில்லை; இயற்கை விளைவுகளால் ஜலப்பிரளயம் வந்ததாகச் சொன்னார்கள். மற்றவர்கள் கடவுள் ஒருவர்இருப்பதையும், அவர்தாம் ஜலப்பிரளயத் திற்குமுன் உலகத்தை அழித்ததையும் நம்பினார்கள். ஆனால் காயீனைப் போல இருதயங்களில் கலகம் எண்ணம் கொண்டார்கள்; மீண்டும் ஜலப்பிரளயம் வந்தால் தங்களைப் பாதுகாப்பதற்காக ஒரு கோபுரத்தைக் கட்ட விரும்பினார்கள். ஜலப்பிரளயத்தின் தண்ணீர்கூட எட்டாத உயரத்திற்கு கோபுரத்தைக் கட்டிவிட்டால், எந்த ஆபத்தும் தங்களை அண்டமுடியாதென நினைத்தார்கள். மேகங்கள் இருக்கிற இடம்பட்டும் ஏறிவிட்டால், ஜலப்பிரளயத்திற்கான காரணத்தைக் கண்டறிந்து விடலாமென நினைத்தார்கள். கட்டுமானக்காரர்களின் அகந்தையை மேலும் அதிகரித்து, வருங்காலச் சந்ததியாரின் இருதயங்களை தேவனைவிட்டு விலக்கி, அவர்களை சிலைவழிபாட்டிற்குள் வழிநடத்தும்படியே அந்த ஒட்டுமொத்த திட்டமும் இருந்தது '.<sup>1</sup>

**கலந்துரையாடக் கேள்விகள்**

`1.	தங்களுக்கு பேர் உண்டாகப் பண்ண வேண்டும் என்று முயல்கிறவர்களால் முற்காலத்திலும், இப்போதும் பிரச்சனை உண்டாகியிருக்கிறது என்பதற்கு வரலாற்றில் என்ன உதாரணம் உள்ளது?`

`2.	நாமும்கூட ஒரு சபையாக பாபேல் கோபுரம் போன்று எதையும் கட்டமுயற்சிக்கிற ஆபத்தை எவ்வாறு தவிர்க்கலாம்? நம்மை அறியாமலும்கூட என்னென்ன வழிகளில் நாம் அவ்வாறு செய்ய வாய்ப்புள்ளது?`

---

<sup>1</sup> Ellen G. White, Patriarchs and Prophets, pp. 118, 119.