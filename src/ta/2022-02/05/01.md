---
title:  எல்லாத் தேசங்களும் பாபேலும்
date:   23/04/2022
---

### இவ்வார ஆராய்ச்சிக்கு
ஆதி 9:18-11:9; லூக் 10:1; மத் 1:1-17; லூக் 1:26-33; சங் 139:7-12; ஆதி 1:28; ஆதி 9:1.

> <p>மனனவசனம்</p>
> ‘பூமியெங்கும் வழங்கின பாஷையைக் கர்த்தர் அவ்விடத்தில் தாறுமாறாக் கினபடியால், அதின் பேர் பாபேல் என்னப்பட்டது; கர்த்தர் அவர்களை அவ்விடத்திலிருந்து பூமியின்மீதெங்கும் சிதறிப் போகப்பண்ணினார்.’ ஆதி 11:9.

ஜலப்பிரளயத்திற்குப் பிறகு, நோவா எனும் தனிமனிதனைப் பற்றிப் பேசாமல், அவனுடைய மூன்று குமாரர்களான சேம், காம், யாப்பேத்பற்றி வேதாகமம் பேசுகிறது. குறிப்பாக காமின் வம்சவரலாற்றைச் சொல்கிறது. அவன் கானானின் தகப்பன். ஆதி 10:6, 15. இது, வாக்குத்தத்த ‘கானான்’ தேசத்தை நினைவுபடுத்து கிறது. ஆதி 12:5. அந்தத் தேசத்தை நாடியே ஆபிரகாம் சென்றான். அவன்மூலமாக பூமியின் வம்சங்களெல்லாம் ஆசீர்வதிக்கப்படவிருந்தன. ஆதி 12:3.

வம்சவரலாற்றைச் சொல்லிவந்த நிலையில், திடீரென பாபேல் கோபுரம்பற்றி ஆதி 11:1-9 பேசுகிறது. மீண்டும், மனுகுலம் குறித்த தேவதிட்டங்கள் தகர்கின்றன. பல தேசங்கள் உருவானது ஓர் ஆசீர்வாதமாக இருந்திருக்க வேண்டும்; ஆனால் அதுவே இன்னொரு சாபத்திற்கு காரணமாகிறது. தேசங்கள் இணைந்து, தேவனுடைய இடத்தை ஆக்கிரமிக்க முயல்கின்றன. அதனால் தேவன் அவர்களை நியாயந்தீர்க்கிறார். அதனால் குழப்பம் உண்டாகிறது; மக்கள் உலகமெங் கும் சிதறுண்டு செல்கிறார்கள். ஆதி 11:8. இவ்வாறு ‘பூமியை நிரப்புங்கள்’ என்று தேவனிட்ட கட்டளை நிறைவேறுகிறது. ஆதி 9:1.

மனிதர்கள் துன்மார்க்கமாக நடந்தாலும்கூட, தேவன் தீமையை நன்மையாக மாற்றுகிறார். எப்போதுமே தேவனுக்குத்தான் இறுதி வெற்றி. தன் தகப்பனுடைய கூடாரத்தில் காம் சபிக்கப்பட்டான். ஆதி 9:21, 22. பாபேல் கோபுர நிகழ்வின் நிமித்தம் தேவன் தேசங்களைக் குழம்பச்செய்து, அவற்றைச் சபித்தார். ஆதி 11:9. இந்தச் சாபங்களையெல்லாம் தேசங்களுக்கு ஆசீர்வாதமாக மாற்றவிருந்தார்.

_2021, ஏப்ரல் 30 வகுப்புக்காகப் படிக்கவேண்டிய பாடம்_