---
title:  ‘நாம் இறங்கிப்போய்’
date:   27/04/2022
---

`தேவன் எதற்காக பூமிக்கு இறங்கிவந்தார்? ஆதி 11:5-7; சங் 139:7-12. தேவன் அவ்வாறு தீர்மானித்ததற்கு காரணமாக இருந்த நிகழ்வு என்ன?`

மனிதர்கள் உயரத்திற்குமேல் உயரமாகக் கட்டிக்கொண்டிருக்க, தேவன் கீழே இறங்கிவந்தார். தேவன் இறங்கிவந்தார் என்பது அவர் உன்னதமான நிலையில் இருப்பதைக் காட்டுகிறது. தேவன் எப்போதும் மனிதர்களுக்கு எட்டாத தூரத்தில்தான் இருக்கிறார். அவர் இருக்கிற இடத்திற்கு ஏறிச்சென்று, அவரைச் சந்திக்க முயல்வது வீண்; பைத்தியக்காரத்தனம். அதனால்தான் நம்மை இரட்சிக்க இயேசு நம்மிடத்திற்கு இறங்கிவந்தார். அதுதவிர, நம்மை இரட்சிக்க வேறு வழி இல்லை.

பாபேல் கோபுரச் சம்பவத்தில், ‘நகரத்தையும் கோபுரத்தையும் பார்க்கிறதற்கு’ என்று தேவன் சொன்னது சற்று முரணாக உள்ளது. ஆதி 11:5. பார்ப்பதற்கு தேவன் இறங்கிவரவேண்டிய அவசியமில்லை. சங் 139:7-12; ஒப்பிடவும்: சங் 2:4. ஆனாலும் இறங்கிவந்தார். தேவன் மனுக்குலத்தின்மேல் எவ்வளவு அக்கறை காட்டுகிறார் என்பதை இது காட்டுகிறது.

`நம்மைச் சந்திக்க தேவன் இறங்கி வந்ததுபற்றி லூக்கா 1:26-33 வசனங்கள் சொல் வது என்ன?`

விசுவாசத்தால்மட்டுமே இரட்சிப்பும், தேவகிருபையும் கிடைக்கிறது என்கிற நியதியையும் அவர் இறங்கிவந்தது காட்டுகிறது. தேவனுக்காக நாம் செய்கிறவேலை எதுவாக இருந்தாலும், அவர் நம்மைப் பார்க்க இறங்கி வந்தால்தான் உண்டு. நாம் என்ன செய்கிறோம் என்பதைவைத்து அவர் இறங்கி வந்து, நம்மை மீட்பதில்லை. மாறாக, தேவனே தாமாக நமக்காக இறங்கி வருவதால் மீட்புகிடைக்கிறது. தேவன் ‘இறங்கினதாக’ ஆதியாகமம் இருமுறை குறிப்பிடுகிறது. அவர் எவ்வளவு தூரம் அக்கறைகாட்டினார் என்பது இதில் தெரிகிறது.

அவர்கள் ஒரே இடத்தில் கூடுவதைத் தடுப்பதற்கு தேவன் விரும்பினார் இல்லையெனில், விழுந்துபோன நிலையில், அது அதிக தீமைக்கு வழிவகுக்கும். அதனால்தான் பாஷைகளைக் குழப்பி, அவர்கள் திட்டத்தை முடிவுக்குக் கொண்டுவரத் தீர்மானித்தார்.

‘பாபேலைக்கட்டினவர்களின் திட்டங்கள் தவிடுபொடியாகி, அவமானத்தில் முடிந்தன. அவர்கள் அகந்தைக்கு அடையாளமான அது, மூடத்தனத்தின் நினைவுச்சின்னமானது. ஆனாலும் மனிதர்கள் அதே பாதையில்தான் செல்கிறார்கள். அதாவது, சுயத்தைச் சார்ந்து, தேவனுடைய பிரமாணத்தைப் புறக்கணிக்கிறார்கள். இதைத்தான் பரலோகத்தில் சாத்தானும் செய்தான். இதே நியதியின்படிதான் காயீனும் பலிசெலுத்தினான்’.<sup>1</sup>

பாபேல் கோபுரச் சம்பவம் எவ்வாறு மனிதனின் ஆணவத்திற்கும், இறுதியில் அதால் பயனில்லை என்பதற்கும் மற்றுமொரு உதாரணமாக இருக்கிறது? இந்தச் சம்பவத்தில் ஒவ்வொருவருக்கும் உள்ள பாடங்கள் என்ன?

---

<sup>1</sup> Ellen G. White, Patriarchs and Prophets, p. 123.