---
title:  ஒரே பாஷை
date:   26/04/2022
---

`‘பூமியெங்கும்’ இருந்தவர்கள் சிதறிப்போகாமல் ஒரே இடத்தில் இருக்க விரும்பியது ஏன்? ஆதி 11:1-4.`

‘பூமியெங்கும்’ என்பது ஜலப்பிரளயத்திற்கு பிறகு வாழ்ந்த ஒரு சிறுகூட்ட மக்களைக் குறிக்கிறது. வானத்தை அளாவும் சிகரமுள்ள ஒரு கோபுரத்தைக் கட்டுவதற்காக அவர்கள் ஓரிடத்தில் கூடினார்கள். ஆதி 11:4. அவர்களுடைய உண்மையான நோக்கம், சிருஷ்டிகராகிய தேவனுடைய இடத்தை எடுத்துக்கொள்வதே. அந்த மக்களுடைய நோக்கங்களும் செயல்களும் சிருஷ்டிப்புச் சம்பவத்தில் வெளிப்படுகிற தேவனுடைய நோக்கங்களையும் செயல்களையும் பிரதிபலிக்கிறது. உதாரணமாக: ‘அவர்கள் சொல்லிக்கொண்டார்கள்’ ஆதி 11:3, 4; ஒப்பிடவும் ஆதி 1:6, 9, 14 போன்ற வசனங்கள்.’ உண்டாகப்பண்ணுவோம்’ ஆதி 11:3, 4; ஒப்பிடவும் ஆதி 1:26. அவர்களுடைய நோக்கம் தெளிவாகத் தெரிகிறது: ‘நமக்குப் பேர் உண்டாகப்பண்ணுவோம்’ ஆதி 11:4. இந்த வார்த்தைகள் தேவனுக்கு மட்டுமே சொந்தமானவை. ஏசாயா 63:12, 14.

சிருஷ்டிகராகிய தேவனைப் போல் ஆக வேண்டும் என்கிற தவறான ஆசையோடு பாபேல் கோபுரத்தைக் கட்டினார்கள். அதற்குப் பின்னணியில் இருந்தது யார் என்பது நமக்குத் தெரியும்தானே? ஏசா 14:14. அவர் கள் அந்த முடிவுக்கு வந்ததற்குஜலப்பிரளயமும் ஒரு காரணமாக இருந்திருக்கும். இனி ஜலப்பிரளயம் வருவதில்லை என்று வாக்குக்கொடுத்திருக்க, அப்படியொன்று வந்தால், அதிலிருந்து தப்புவதற்காக உயரமான கோபுரம் கட்டினார்கள். ஜலப்பிரளய ஞாபகம் பாபிலோனிய பாரம்பரியத்தில் இடம்பிடித்திருந்தது; ஆனால் உள்ளபடி அதை அறியாமல் இருந்திருக்கலாம்; அதனால்தான் பாபேல் நகரத்தை (பாபிலோன்) கட்டியிருக்க வேண்டும். வானத்தை எட்டி, தேவனுடைய இடத்தைப் பிடிக்க நினைப்பது, உண்மையில் பாபிலோனின் ஆவியையைச் சுட்டிக்காட்டுகிறது.

அதனால்தான் பாபேல் கோபுரச் சம்பவமானது தானியேல் புத்தகத்தில் ஒரு முக்கியக் கருத்தாக இடம்பெற்றுள்ளது. பாபேல் கோபுரச் சம்பவத்தில் சிநேயார் தேசம் வருகிறது. ஆதி 11:2. சிநேயார் தேசத்தில்தான் எருசேலம் தேவாலயப் பொருட்களை நேபுகாத்நேச்சார் வைத்ததாக தானியேல் புத்தகம் தொடங்குகிறது.தானி 1:2. வேதாகமத்தின் பல பகுதிகள் இதை தெளிவுப்படுத்துகின்றன. குறிப்பாக, அதேஇடத்தில் அதே ‘சமவெளியில்’ நேபுகாத்நேச்சார் பொற் சிலையை நிறுவியது குறிப்பிடத்தக்கது. முடிவுகாலத் தீர்க்கதரிசனங்களிலும் தானியேல் இதே காட்சியைத் தான் பார்க்கிறான். பூமியின் தேசங்கள் தேவனுக்கு எதிராக ஒன்று திரளுகின்றன; ஆனால் பாபேல் சம்பவம்போல அந்த முயற்சி தோற்றுப்போகிறது. தானி 2:43; தானி 11:43-45; ஒப்பிடவும் வெளி 16:14-16.

`முற்கால பிரபல பிரெஞ்ச் நாத்திக எழுத்தாளர் ஒருவர், மனுக்குலத்தின் மிகப்பெரிய நோக்கம்.  ‘கடவுளைப் போலாக’ முயல்வதெனச் சொன்னார். ஏவாளும்கூட ஏதேனில் இதே ஆபத்தான பொய்யை நம்பிதானே ஏமாந்துபோனாள்? ஆதி 3:5.`