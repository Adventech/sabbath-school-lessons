---
title:  சகோதரர்கள் சந்திக்கிறார்கள்
date:   30/05/2022
---

பெனியேல் என்றால் ‘தேவனுடைய முகம்’ என்று அர்த்தம். தேவனை முகமுகமாய்க் கண்ட இடத்திலிருந்து, தன் சகோதரனைச் சந்திக்கும்படி யாக்கோபு புறப்பட் டான். ஆதி 32:30. இருவரும் 20 வருடங்களாகச் சந்திக்கவில்லை; இப்போது 400 பேருடன் ஏசா வந்ததை யாக்கோபு கேள்விப்பட்டான். ஆதி 33:1. யாக்கோபு பயந்துபோய், என்ன நடந்தாலும் அதைச் சந்திப்பதற்காக தன்னையும் தன் குடும்பத்தையும் ஆயத்தப்படுத்துகிறான்.

`யாக்கோபு தேவனுடைய முகத்தைக் கண்ட அனுபவத்திற்கும் தன் சகோதரனுடைய முகத்தைக் கண்ட அனுபவத்திற்கும் இடையேயான தொடர்பு என்ன? ஆதி 33. தேவனோடு நாம் வைக்கிற உறவுக்கும், நம் ‘சகோதரர்களோடு’ நாம் வைக்கிற உறவுக்கும் தொடர்பிருப்பதை இதிலிருந்து எவ்வாறு அறியலாம்?`

யாக்கோபு தன் சகோதரனை ஏழுமுறை தரைமட்டும் குனிந்து வணங்கினான். ஆதி 33:3. ‘என் ஆண்டவன்’ என்று அடிக்கடி அழைத்தான். ஆதி 33:8, 13, 15. தன்னை ‘அடியான்’ என்றான்’. ஆதி 33:5; ஒப்பிடவும் 32:5,18,20. யாக்கோபு ஏழு முறை குனிந்து பணிந்தது அவனது தகப்பனுடைய ஏழு ஆசீர்வாதங்களைச் சுட்டிக்காட்டுகிறது. ஆதி 27:27-29. மேலும், அவன் குனிந்து, வணங்கியபோது, ‘ஜாதிகள் உன்னை வணங்கவும்கடவர்கள்’ என்று தகப்பன் கொடுத்த ஆசீர்வாதத்திற்கு நேர் எதிராக நடக்கிறான். ஆதி 27:29.

தன் சகோதரனுக்குச் செலுத்தவேண்டிய கடனைச் செலுத்தி, அவனிடமிந்து களவாடிய ஆசீர்வாதத்தைத் திரும்பக் கொடுப்பதுபோல யாக்கோபு நடந்தான். பார்க்கவும் ஆதி 33:11. ஏசா தன் சகோதரனிடம் நடந்துகொண்டது எதிர்பாராத ஒன்று. அவன் யாக்கோபிடம் ஓடிச்சென்று, யாக்கோபைக் கொல்லுவதற்குப் பதிலாக அவனை ‘முத்தஞ்செய்தான்; இருவரும் அழுதார்கள்’. ஆதி 33:4.

அதன்பிறகுதான் ஏசாவிடம் யாக்கோபு, ‘உம்முடைய முகத்தைக் கண்டது தேவனுடைய முகத்தைக் கண்டதுபோல இருக்கிறது’ என்று சொன்னான். ஆதி 33:10. ஏசா தன்னை மன்னித்துவிட்டதை யாக்கோபு புரிந்துகொண்டதால் அந்த வார்த்தைகளைச் சொன்னான்.’ தயவு கிடைத்தல்’ என்பதற்கான எபிரெய வார்த்தை ரட்ஷா. ஆதி 33:10. அது தேவனுக்கு 'ஏற்ற’, ‘பிரியமான’ பலியைச் சுட்டிக்காட்டுகிற ஓர் இறையியல் வார்த்தை; அதாவது தேவனுடைய மன்னிப்பைச் சுட்டிக் காட்டு கிற வார்த்தை. லேவி 22:27; ஆமோஸ் 5:22.

யாக்கோபு பெனியேலில் தேவனிடம் மன்னிப்பு பெற்றான்; அதே அனுபவத்தை இப்போது தன் சகோதரனிடத்திலும் பெறுகிறான்; அதனால்தான் தேவனுடைய முகத்தைக் கண்டதுபோல இருப்பதாகச் சொன்னான். யாக்கோபு இரண்டாவதாக ஒரு பெனியேலில் நின்றிருந்தான்; முதல் பெனியேல் இரண்டாவது பெனியேலுக்கு வழியுண்டாக்கியது. யாக்கோபு தேவனிடமும் தன் சகோதரனிடமும் மன்னிப்பு பெற்றான். அவன் உண்மையிலேயே கிருபையின் பொருளை முன்பைவிட இப்போது அதிகமாக அறிந்திருக்க வேண்டும்.

`தேவனைத்தவிர பிறர் உங்களை மன்னித்ததிலிருந்து கிருபைபற்றி என்ன அறிந்து கொண்டீர்கள்?`