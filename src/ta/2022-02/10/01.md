---
title:  யாக்கோபு - இஸ்வேல்
date:   28/05/2022
---

### இவ்வார ஆராய்ச்சிக்கு
ஆதி 32:22-31; ஓசியா 12:3, 4; எரே 30:5-7; ஆதி 33; 34:30-35:29.

> <p>மனன வசனம்</p>
> 'அப்பொழுது அவர்: உன் பேர் இனி யாக்கோபு என்னப் படாமல் இஸ்ரவேல் என்னப்படும்; தேவனோடும் மனிதரோடும் போராடி மேற்கொண்டாயே என்றார்’. ஆதியாகமம் 32:28.

யாக்கோபின் குடும்பத்தில் நிகழ்ந்த நல்ல விஷயங்களும் கெட்ட விஷயங்களும் தொடர்ந்து சொல்லப்படுகின்றன. ஆனால் எல்லா நிகழ்வுகளுக்கு மத்தியிலும் தேவனுடைய கரம் செயல்படுவதையும், உடன்படிக்கை வாக்குறுதிகளுக்கு அவர் உண்மையுள்ளவராக இருந்ததையும் காணமுடிகிறது.

லாபானிடமிருந்து யாக்கோபு விடைபெற்று, சொந்தத் தேசத்துக்குத் திரும்புகிறான்; அப்போது யாக்கோபின் வஞ்சகத்தால் ஏமாந்த ஏசாவைச் சந்திக்க நேரிடுகிறது. வஞ்சிக்கப்பட்ட அந்தச் சகோதரன் என்ன செய்யப்போகிறான்?

நல்ல விஷயம் என்னவென்றால், அச்சுறுத்தலான அந்த நேரத்தில் யாக்கோபின் பிதாக்களுடைய தேவன் அவனுக்கு மீண்டும் தரிசனமானார்; அந்தச் சம்பவம்தான் பிற்பாடு ‘யாக்கோபின் இக்கட்டுக் காலம்’ என்று அழைக்கப்பட்டது. எரே 30:5-7. அன்று இரவில், தன் சகோதரனுடைய இடத்தை ஏமாற்றிப் பிடித்த யாக்கோபு ‘இஸ்ரவேலாக’ மாறினான். அது ஒரு புதிய தொடக்கத்திற்கான புதிய பெயர். அந்தப் பெயரில் ஒரு தேசமே உருவாக காரணமாக இருந்தது.

பலநிகழ்வுகளின் மத்தியிலும் கோத்திரப்பிதாக்கள், அவர்களுடைய குடும் பங்களின் சம்பவம் வேதாகமத்தில் சொல்லப்பட்டிருப்பதின் காரணம் என்ன? அதாவது, தேவனுடைய ஜனங்கள் அவருடைய வாக்குறுதிகள் நிறைவேறுவதைத் தடுப்பதுபோல நடந்துகொண்டபோதிலும், தாம் சொன்னதை நிறைவேற்ற தேவன் உண்மையுள்ளவராக இருந்தார் என்பதைக் காட்டுவதற்கே.

_2021, ஜூன் 4 வகுப்புக்காகப் படிக்கவேண்டிய பாடம்_