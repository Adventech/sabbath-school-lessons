---
title:  தேவன் ஆர்வமும் மனதுருக்கமும் உள்ளவர்
date:   18/01/2025
---

### இவ்வார ஆராய்ச்சிக்கு

சங் 103:13; ஏசா 49:15; ஓசியா 11:1-9; மத் 23:37; 2கொரி 11:2; 1கொரி 13:4-8.

> <p>மனன வசனம்</p>
> ஸ்திரீயானவள் தன் கர்ப்பத்தின் பிள்ளைக்கு இரங்காமல், தன் பாலகனை மறப்பாளோ? aஅவர்கள் மறந்தாலும், நான் உன்னை மறப்பதில்லை. ஏசா 49:15.

உணர்வுகள் விரும்பத்தகாதவைகளோ, தவிர்க்க வேண்டியவைகளோ அல்ல. சிலருக்கு உணர்வுகள் பகுத்தறிவற்றவையாகத் தோன்றும்; அதனால் ஒரு நல்ல ஆணோ பெண்ணோ 'உணர்வுகளுக்கு' இடம் கொடுப்பவராக இருக்கமாட்டாரென்று நினைக்கிறார்கள். சில பண்டைய கிரேக்கத் தத்துவத்தில், தீவிர உணர்வுகளுக்கு ஆளாகாத அல்லது தன் உணர்வுகளை அடக்கியாளுகிற நபரே 'பகுத்தறிவுள்ள' நபரெனப் போற்றப்படுகிறார்.

கட்டுப்படுத்தப்படாத உணர்வுகள் பிரச்சினைதான், சந்தேகமில்லை. ஆனாலும், மனிதர்களை தேவன் உணர்வுகளை வெளிப்படுத்துகிற திறனுள்ளவர்களாகப் படைத்தார்; வேதாகமம் முழுவதிலும் தேவனுங்கூட ஆழமான உணர்வுகளை வெளிப்படுத்துகிறவராகக் காட்டப்படுகிறார். வேதாகமம் காட்டுவதுபோல, தேவனே ஆழமான உணர்வுகளை அனுபவிக்க முடியுமானால், உணர்வுகள் உண்மையில் மோசமானவையோ பகுத்தறிவற்றவையோ அல்ல; ஏனென்றால் வேதாகமத்தின் தேவன் முற்றிலும் நல்லவர்; பரிபூரண ஞானம் படைத்தவர்.

தேவன் நம்மீது காட்டுகிற அன்பு உணர்வுரீதியான அன்பு என்பதைப் புரிந்துகொள்வதில் அற்புதமான உண்மைகள் அடங்கியுள்ளன. ஆனாலும் கவனம் அவசியம்; தேவனுடைய அன்பு பூரணமானது என்றாலும், அது மனிதர்கள் அனுபவிப்பதுபோன்ற உணர்வுகளுடன் சம்பந்தப்பட்டதென நினைக்கக்கூடாது.

2024 ஜனவரி 25 வகுப்புக்காகப் படிக்கவேண்டிய பாடம்