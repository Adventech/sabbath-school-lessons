---
title:  மிஷன் கதை
date:   28/02/2025
---

### விடாமல் அழைத்தவர்: பகுதி 1

ஆண்ட்ரூ மெக்செஸ்னீ

ஜூம் அழைப்பின் இணைப்பு கிடைக்கவே இல்லை. "இணைப்பில் ஏதோ பிரச்சினை!" என்றார் மேட்ரோனா. கணினியில் ஷூம் இணைப்புக்கான கடவுச்சொல்லை மேட்ரோனா தட்டச்சு செய்த சத்தம் கோலெட்டுக்கு அலைபேசியில் கேட்டது. அந்த இணைப்புக்காக அந்த வாரத்தில் பலமுறை முயன்றிருந்தார்கள். அலாஸ்காவில் பூர்வீக மக்களுக்கான விடுதிகளிலும் வளர்ப்பு இல்லங்களிலும் வாழ்ந்து வருகிற பல சிறுவர்களில் மேட்ரோனாவும் ஒருவர். எப்படியாவது கோலெட்டுடன் ஷுமில் இணைந்துவிட முயற்சித்தாள்.

மீண்டும் கடவுச்சொல்லைப் போட்டாள். "வேலைசெய்யவில்லை!" என்று கத்தினாள். "பரவாயில்லை" என்று கோலெட் சொன்னார். "இல்லை, நான் மீண்டும் முயற்சிக்கப் போகிறேன்" என்று மேட்ரோனா சொன்னாள். மீண்டும் இணைப்பு கிடைக்காதபோது, இருவரும் அலைபேசியில் பேசிக்கொள்ளலாம் என்று கோலெட் சொன்னார்.

செவந்த்-டே அட்வென்டிஸ்ட்டான கோலெட் ரியால் ஒரு குழந்தை மருத்துவர். அவரும் மேட்ரோனாவுடன் தொடர்புகொள்ள ஆர்வமாகவே காணப்பட்டார். மேட்ரோனா அமெரிக்க பூர்வீக இனமக்களைச் சேர்ந்தவள்; 360 மைல்கள் தொலைவிலிருந்த ஃபேர்பேங்ஸ் எனும் இடத்தில் இருந்தாள்; அவளை யாராவது தத்தெடுப்பதற்கான தகுதியைப் பெற்றிருந்தாள்.

மேட்ரோனா அதிக தயக்கத்துடன் அலைபேசியில் பேனிளாள். முதல் கேள்வியாக "உங்களுடைய வீட்டின் சட்டங்கள் என்ன?" என்று கேட்டாள். "அதை நீ வீட்டிற்கு வந்தபிறகு பேசிக்கொள்வோம். ஆனால் மதிப்புகொடுப்பது என் வீட்டில் மிகவும் முக்கியம்" என்று சொன்னார். அடுத்த 30 நிமிடங்களுக்கு மேட்ரோனா பல கேள்விகளை கோலெட்டிடம் கேட்டாள். அவர்கள் பேசி முடிக்கிற சமயத்தில், "அப்படியானால் நீங்கள் என்னைத் தத்தெடுக்கப் போகிறீர்கள் சரியா?உஉ என்று கேட்டாள்.

புளோரிடாவைச் சேர்ந்த கொலேட், அலாஸ்காவில் எட்டு வருடங்களாக தன் கணவருடன் வசித்து வந்தார். மேட்ரோனா மிகவும் ஆர்வமாக இருப்பதாக நினைத்தார். அது ஒரு சாகசப் பயணமாக இருக்கப்போகிறதென கோலெட் நினைத்தார்!

கோலெட் யாரையாவது தத்தெடுக்க விரும்புகிறாரென்பது மேட்ரோனாவுக்குத் தெரியும். ஆனால் தனக்கு அது வேதனையான அனுபவமாக அமைந்துவிடக்கூடாதெனப் பயந்தாள். அதனால் கோலெட் தன்னை நெருங்கி வருவதைச் சிக்கலாக்கினாள்.

எப்போதெல்லாம் அவளை அழைக்கலாமென கோலெட் கேட்டாள்; வாரத்தில் ஒருமுறை செவ்வாய்க்கிழமை தோறும் அழைக்கலாமென மேட்ரோனா சொன்னாள். ஆனால் கோலெட் அழைத்தபோது, மேட்ரோனா அங்கு இல்லை அல்லது பேசவில்லை. பிறகு வியாழக்கிழமை தோறும் அதன்பிறகு சனிக்கிழமை தோறும் என மாற்றினார்கள். மேட்ரோனா எரிச்சலடைவதை கோலெட் புரிந்துகொண்டார்; ஆனால் அதற்கான காரணம்தான் புரியவில்லை. மேட்ரோனா பேச விரும்பினாலும், விரும்பாவிட்டாலும் ஒவ்வொரு வாரமும் அவளை அழைக்கத் தீர்மானித்தாள். நிபந்தனையற்ற அன்போடு விடாமல் அழைத்ததின் நிமித்தம், மேட்ரோனாவின் மனது மாற ஆரம்பித்தது.