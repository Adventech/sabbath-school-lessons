---
title:  பூமியில் மாபெரும் போராட்டத்தின் தோற்றம்
date:   24/02/2025
---

நிலத்தின் எஜமான் நல்ல விதையை விதைத்தால், நிலத்தில் எவ்வாறுமோசமான விதை வந்தது என்பது அந்த உவமையில் கேட்கப்பட்ட கேள்வி. தேவன் உலகத்தை முற்றிலும் நல்லதாகச் சிருஷ்டித்திருந்தும், இங்கு ஏன் தீமை உண்டானது என்பது அதற்கு இணையான கேள்வி.

`தேவன் சிருஷ்டிப்பின் வேலையை முடித்தபோது சிருஷ்டிப்பின் நிலைபற்றி ஆதி 1:31இல் தேவன் என்ன சொன்னார்? அதன் அடிப்படையில், அந்த எஜமானின் பதில் எவ்வாறு முக்கியமானது?`

ஆதி 1:31இன்படி, தேவன் உலகத்தைச் சிருஷ்டித்து முடித்தபோது, அது 'மிகவும் நன்றாயிருந்தது'. தேவன் உலகத்தைச் சிருஷ்டித்தபோது, அதில் தீமை இருந்ததாக ஒரு குறிப்புகூட ஆதி 1இல் இல்லை. அப்படியானால் தீமை எவ்வாறு மனித அனுபவத்திற்குள் வந்தது?

`தீமை இந்தப் பூமிக்குள் வந்ததுபற்றி ஆதி 3:1-7 என்ன சொல்கிறது? பிரபஞ்சப் போராட்டத்தின் தன்மைபற்றி நாம் புரிந்துகொள்ள இது எவ்வாறு உதவுகிறது? வெளி 12:7-9.`

இந்தச் சம்பவத்தில், தேவனுடைய குணம்பற்றி சர்ப்பம் பொய்களைச் சொன்னது; அந்தச் சர்ப்பம் பிசாசு என்றும் சொல்லப்படுகிறது; அதாவது, 'பழைய பாம்பாகிய பெரிய வலுசர்ப்பம்'. அந்தச் சர்ப்பம் முதலில் ஒரு கேள்வியைக் கேட்டு, தேவனுடைய கட்டளையில் சந்தேகத்தை உண்டுபண்ணியது; தேவன் கட்டளையிட்டிருந்ததற்கு எதிராக அந்தக் கேள்வி இருந்தது. பிறகு, தேவன் சொன்னதற்கு நேரடியாகவே சவால்விடுகிற வகையில் சர்ப்பம் பேசி, ஏவாளிடம், 'நீங்கள் சாகவே சாவதில்லை' என்றது. ஆதி 3:4.

தேவன் அல்லது சர்ப்பம், இருவரில் ஒருவர் சொன்னது பொய்யாக இருக்க வேண்டும்; தேவன் சொன்னதை நம்புவதா? சாத்தான் சொன்னதை நம்புவதா? இதை ஏவாள்தான் தீர்மானிக்கவேண்டியிருந்தத

இங்கு மட்டுமல்ல, வேதாகமம் முழுவதிலுமே, எதை அல்லது யாரை நம்புவது என்பதே முக்கியப் பிரச்சினையாக இருக்கிறது; இது அன்பை அடிப்படையாகக் கொண்டது. ஏனென்றால், ஒருவரை நம்புவதற்கு அவர் எப்படிப்பட்டவர், அவர் நம்பிக்கைக்குத் தகுதியானவரா இல்லையா என்பது முக்கியம்; அதுதான் அவரை நம்பவும் நேசிக்கவும் அதிக தாக்கத்தை உண்டாக்கும்; நம்பினால்தான், அவர் சொல்வதைக் கேட்கமுடியும்.

`சர்ப்பத்திடம் தேவன், ஸ்திரீயின் வித்தானது சர்ப்பத்தின் தலையை நசுக்குமெனச் சொன்னதுதான் வேதாகமத்திலுள்ள முதல் சுவிசேஷம் என்று அழைக்கப்படுகிறது. இது எவ்வாறு அந்தப் போராட்டத்தையும், அதன்மத்தியில் நமக்கு தரப்பட்டுள்ள நம்பிக்கையையும் வலியுறுத்திக் காட்டுகிறது?`