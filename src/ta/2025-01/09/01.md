---
title:  பிரபஞ்சப் போராட்டம்
date:   22/02/2025
---

### இவ்வார ஆராய்ச்சிக்கு

மத் 13:24-27; ஆதி 1:31; எசேக் 28:12-19; ஏசா 14:12-15; மத் 4:1-11; யோவான் 8:44, 45.

> <p>மனன வசனம்</p>
> உனக்கும் ஸ்திரீக்கும், உன் வித்துக்கும் அவள் வித்துக்கும் பகை உண்டாக்குவேன்; அவர் உன் தலையை நசுக்குவார், நீ அவர் குதிங்காலை நசுக்குவாய். ஆதியாகமம் 3:15.

கிறிஸ்துவுக்கும் சாத்தானுக்கும் இடையே நடக்கிற மாபெரும் போராட்டமானது வேதாகம இறையியலின் மையக்கருத்தாகும். தேவனுக்கு எதிராகக்கலகம்செய்து, விழுந்துபோன வானுலக ஜீவிகளுக்கும் தேவனுக்கும் இடையே பிரபஞ்ச அளவிலான ஒரு போராட்டம் நடைபெற்று வருவது வேதாகமத்தின் முக்கியக் கருத்தாக இருந்தாலும், (மத் 13:24-30, 37-39; வெளி 12:7-10) கிறிஸ்தவப் பாரம்பரியங்கள் பலவற்றில் அது முக்கியப் பங்காற்றினாலும், பெரும்பாலான கிறிஸ்தவர்கள் அந்தக் கருத்தை ஒட்டுமொத்தமாகப் புறக்கணிக்கிறார்கள்.

ஆனால் வேதாகமக் கண்ணோட்டத்தின்படி, பிசாசும் அவனுடைய தூதர்களும் தேவனுடைய ராஜ்யத்திற்கு எதிராக பிரபஞ்ச அளவில் செயல்படுகிறார்கள் என்பது மறுக்கமுடியாத உண்மை; அதை மறுத்தால், வேதாகமச் சமபவங்கள் வலியுறுத்துகிற உண்மையைப் புரிந்துகொள்ளத் தவறிவிடுவோம். பிசாசும்தீய ஆவிகளும் தேவனுக்கு எதிராகச் செயல்படுகிற சம்பவங்கள் நான்கு சுவிசேஷங்களில் நிறைய உள்ளன.

இந்த வாரம், பின்வரும் இரண்டு கேள்விகளுக்கு சில முக்கிய வேதாகம வசனங்களின் அடிப்படையில் எவ்வாறு பதிலளிக்கலாம் என்று பார்ப்போம்:

1. தேவனுக்கும் சாத்தானுக்கும் ஒரு பிரபஞ்சப் போராட்டம் இருப்பதாக வேதாகமம் எங்கே சொல்கிறது?
2. வேதாகமத்தின்படி, அந்தப் போராட்டத்தின் தன்மை என்ன?

2025 மார்ச் 1 வகுப்புக்காகப் படிக்கவேண்டிய பாடம்