---
title:  போராட்டத்தின் விதிகள்
date:   01/03/2025
---

### இவ்வார ஆராய்ச்சிக்கு

தானி 10:1-14; வெளி. 13:1-8; யோபு 1:1-12; யோபு 2:1-7; யோவான் 12:31; யோவான் 14:30; மாற்கு 6:5; மாற்கு 9:29.

> <p>மனன வசனம்</p>
> பாவஞ்செய்கிறவன் பிசாசினாலுண்டாயிருக்கிறான்; ஏனெனில் பிசாசானவன் ஆதிமுதல் பாவஞ்செய்கிறான், பிசாசினுடைய கிரியைகளை அழிக்கும்படிக்கே தேவனுடைய குமாரன் வெளிப்பட்டார். 1யோவான் 3:8.

பிரபஞ்சப் போராட்டத்தின் தன்மைகுறித்த அற்புதமான ஓர் எடுத்துக்காட்டு 1இராஜா 18:19-40இல் உள்ளது; ஜனங்களுடைய தேவர்கள் பொய்யானவை என்பதை அங்கே தேவன் வெளிப்படுத்துகிறார். ஆனால் அந்த 'தேவர்கள்' அஞ்ஞான மக்களின் வெறும் கற்பனைப் படைப்புகள் மட்டுமல்ல, அதையும் தாண்டி சில விஷயங்கள் சம்பந்தப்பட்டிருந்தன. இஸ்ரவேலைச் சுற்றிலுமிருந்த தேசங்கள் வணங்கின 'தெய்வங்களுக்கு' பின்னால் வேறொன்றும் சம்பந்தப்பட்டிருந்தது.

'அவர்கள் தேவனுக்குப் பலியிடவில்லை; தாங்கள் அறியாதவைகளும், தங்கள் பிதாக்கள் பயப்படாதவைகளும், நூதனமாய்த் தோன்றிய புது தெய்வங்களுமாகிய பேய்களுக்கே பலியிட்டார்கள்' உபா 32:17. 'அஞ்ஞானிகள் பலியிடுகிறவைகளை தேவனுக்கு அல்ல, பேய்களுக்கே பலியிடுகிறார்களென்று சொல்லுகிறேன்; நீங்கள் பேய்களோடே ஐக்கியமாயிருக்க எனக்கு மனதில்லை' என்று பவுல் சொல்கிறார். 1கொரி 10:20.

தேசங்களின் பொய் 'தேவர்களுக்கு' பின்னால், பேய்கள் மறைவாகச் செயல்பட்டன. எனவே, சிலைவழிபாடுபற்றி வேதாகமம் சொல்கிற வசனங்கள் எல்லாம் 'பிரபஞ்சப் போராட்டம்' சம்பந்தப்பட்ட வசனங்கள்.

இந்தப் பின்னணியில், பிரபஞ்சப் போராட்டக் கருத்தை தெளிவாக விளங்கிக்கொள்ளலாம். இந்தப் போராட்டத்தின் தன்மைகுறித்துப் புரிந்துகொள்ளவும், தீமை எனும் பிரச்சினை குறித்துவிளங்கிக்கொள்ளவும் இந்த உண்மை பெருமளவில் உதவுகிறது.

2025 மார்ச் 8 வகுப்புக்காகப் படிக்கவேண்டிய பாடம்