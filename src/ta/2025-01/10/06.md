---
title:  வரம்புகளும் விதிகளும்
date:   06/03/2025
---

பிரபஞ்சப்போராட்டம் தேவனுடைய குணத்தை அடிப்படையாக வைத்து எழுந்த ஒரு பிரச்சினை; தேவனுடைய நற்குணம், நியாயம், அரசாங்கம் ஆகியவற்றிற்கு எதிராக சாத்தான் எழுப்பின குற்றச்சாட்டுகளால் எழுந்தது. இது ஒரு வகையான பிரபஞ்ச உடன்படிக்கை வழக்கு.

இப்படிப்பட்ட ஒரு போராட்டத்தை வெறும் அதிகாரத்தால் அல்ல, விளக்கப்பாடத்தின் மூலம்தான் தீர்க்கமுடியும்.

அதிகாரத்தில் இருக்கிற ஒருவருக்கு எதிராக தீவிரக்குற்றச்சாட்டுகள் வைக்கப்பட்டால், அந்தக் குற்றச்சாட்டுகளைப் போக்க மிகச்சிறந்த வழி, சுதந்தரமான, நியாயமான, வெளிப்படையான விசாரணை நடக்க அனுமதிப்பதுதான். அன்பின் அரசாங்கத்திற்கு அந்தக் குற்றச்சாட்டுகள் அச்சுறுத்தலாக இருந்தால், அவற்றை வெறுமனே மூடிமறைப்பதில் அர்த்தமில்லை.

பிரபஞ்சப் போராட்டத்தையும் தீமைசம்பந்தப்பட்ட பிரச்சினையையும் புரிந்துகொள்ள இவை அனைத்தும் எவ்வாறு உதவவேண்டும்? தேவன் ஒன்றை வாக்குத்தத்தம் பண்ணினால், அதை அவர் எப்போதாவது மீறுவாரா? நிச்சயமாக இல்லை. போராட்டத்தின் விதிகளுக்கு தேவன் உடன்படுவதால், அவரது எதிர்காலச் செயல்பாடு ஒழுக்கரீதியான வரைமுறைக்கு உட்பட்டிருக்கும். அதனால், இருளின் ராஜ்யத்தின் தற்காலிக ஆளுகையால்தான் தீமை உண்டாகிறது.

`தேவன் செயல்படுவதற்கு ஜெபம், விசுவாசம் போன்ற காரணிகள் முக்கியமானவையாக இருப்பதுபற்றி மாற்கு 6:5; 9:29 சொல்வது என்ன?`

அந்தச் சம்பவங்களில் போராட்டத்தின் சில வரைமுறைகள் அல்லது விதிகள் முக்கியப் பங்காற்றின; விசுவாசம், ஜெபம் ஆகியவற்றைச் சார்ந்திருந்தன. ஜெபம் இந்த உலகத்தில் பெரிய வித்தியாசத்தை உண்டுபண்ணுவதையும், மற்றபடி திறக்க சாத்தியமில்லாத கதவுகளை ஒழுக்கரீதியாகத் திறக்கச்செய்வதையும் பல இடங்களில் காணமுடிகிறது. ஆனாலும், ஜெபமும் விசுவாசமும் மட்டுமே இதில் முக்கியப் பங்காற்றுவதாக கருதிவிடக்கூடாது. நமக்குத் தெரியாத வேறு பல காரணிகளும் சம்பந்தப்பட்டிருக்கலாம்.

அது உண்மையென்பதை போராட்டத்தின் விதிகள்பற்றி படித்தபோது பார்த்தோம். தேவன் இந்த உலகத்தில் தற்போது ஒழுக்கரீதியாகச் செயல்படுவதைக் கட்டுப்படுத்தக்கூடிய போராட்ட விதிகள் மாபெரும் போராட்டத்தில் சம்பந்தப்பட்டுள்ளன என்பதே உண்மை.

`நாம் அறியாத பல விஷயங்கள் இருந்தாலும், நமக்கு எது நல்லது என்பதை தேவன் அறிவார். நமக்கு நன்மையானதையே செய்கிறார். பேரின்பமான நித்திய வாழ்வில் தீமையையும் நயவஞ்சகனையும் ஒழியப்பண்ணுவார். இதில் நாம் நிச்சயத்தோடு இருக்கலாம். இதை ரோமர் 8:18; வெளி 21:3,4 எவ்வாறு உறுதிப்படுத்துகின்றன?`