---
title:  மிஷன் கதை
date:   21/03/2025
---

### மத்தியக்கிழக்கில் சிக்கிக்கொள்தல்

ஆண்ட்ரூ மெக்செஸ்னீ

தென்கொரியாவிலிருந்து மத்தியக் கிழக்கிற்கு மாணவ ஊழியராகப் பணியாற்ற வந்த கி-னாமிற்கு பேரதிர்ச்சி காத்திருந்தது. அவர் குறுகிய கால சுற்றுலா விசாவில்தான் அங்கு சென்றிருந்தார்; அதை குடியிருப்பு விசாவாக மாற்றினால்தான் ஒரு வருடம் முழுவதும் அங்கு தங்கமுடியும். அவர் தங்கியிருந்த வீட்டின் உரிமையாளர், வீட்டு விலாசத்தை உறுதிப்படுத்தி, அதற்கான ஆவணத்தில் கையெழுத்திடுவதாகச் சொன்னார். ஆனால் திடீரென மனம்மாறி, அதில் கையெழுத்திட பெரும் தொகையைக் கேட்டார்.

கி-னாமிடம் பணமில்லை. மாணவ ஊழியர்களுக்கான தலைமை ஊழியரிடமும் அதற்கான பணமில்லை. அங்குள்ள சிறுகூட்ட செவ்த்-டே அட்வென்டிஸ்டுகளிடமும் பணமில்லை. அவர்கள் பெரும்பாலும் வீட்டுச்சபையில் கூடுகிற ஏழை அகதிகள். கி-னாமிற்கு என்ன செய்வதென்று தெரியவில்லை. அங்கு வெளிநாட்டினருக்கு வீடு வாடகைக்குக் கொடுப்பதற்கு அதிகமாக யோசிப்பார்கள்; அதனால் வேறொரு வீட்டிற்கு மாறிச்செல்வதில் சிக்கல் இருக்கிறது. அதுபோக, சட்டத்திற்கு புறம்பாக அங்கு குடியிருப்பதும் நல்லதல்ல, குடியிருப்பு விசா வாங்குவதற்கு அதிகாரிக்கு லஞ்சம் கொடுக்கவும் விருப்பமில்லை. 'ஆண்டவரே, நீர்தான் என்னை இங்கு அனுப்பினீர் என்றால், நீரே என் பிரச்சினையைத் தீர்க்கவேண்டும்' என்று ஜெபித்தார். இரண்டு மாதங்கள் தினமும் ஜெபித்துவந்தாள். தென் கொரியாவிலுள்ள அவளுடைய பெற்றோரும் ஜெபித்தார்கள். மத்தியக் கிழக்கில் வீட்டுச் சபையில் கூடிவந்த விசுவாசிகளும் ஜெபித்தார்கள். இரண்டு மாதங்கள் கடந்தன; வீட்டு உரிமையாளர் அந்த ஆவணத்தில் கையெழுத்திடவில்லை.

பிறகு புதிய விசாவிற்காக கி-னாம் நேர்முக விசாரணைக்குச் செல்லவேண்டிய நாள் வந்தது. ஆனால் புதிய விசாவுக்கு உதவியாக அவரிடம் எந்தவொரு ஆவணமும் இல்லை.

அந்த நேர்முக விசாரணை துவங்குவதற்கு சற்றுமுன் கி-னாமின் அலைபேசி ஒலித்தது. ஊழியப்பணியாளர்களின் தலைவர் அழைத்திருந்தார். "தீர்வுக்கான இன்னொரு வழி இருக்கிறது, அங்கு செல்வோம்" என்றார். ஒரு சில நிமிடங்களுக்குமுன்னர் சபை அங்கத்தினர் ஒருவர், ரியஸ் எஸ்டேட் நிறுவனம் ஒன்றிற்குச் செல்லும்படி தூண்டப்பட்டிருக்கிறார். அந்த நிறுவனத்தின் உரிமையாளரிடம் அந்தச் சபை அங்கதிதனர், "என் நண்பருக்கு உதவ முடியுமா?" என்று கேட்டிருக்கிறார். அதற்கு அந்த உரிமையாளர், "பாஸ்போர்ட்டைக் கொண்டுவாருங்கள், நான் குடியிருப்பு சான்று வழங்குகிறேன்" என்று சொல்லியிருக்கிறார்.

கி-னாமிற்கு அதிர்ச்சியாக இருந்தது. ஆண்டவருக்கு நன்றிசொல்வதைத் தவிர வேறு ஒன்றும் தெரியவில்லை. அந்த உரிமையாளர் ஆவணத்தில் கையெழுத்திட்டார், கி-னாமிற்கு குடியிருப்பு விசா கிடைத்தது

தேவன் தன்னை மத்தியக் கிழக்கில் ஆசீர்வதிப்பாரென அதன்பிறகு கி-னாம் உணர்ந்துகொண்டாள். அதேபோல தேவன் அவரை ஆசீர்வதித்தார். அவளது ஊழியத்தால் ஏழுபேர் ஞானஸ்நானம் பெற்றார்கள். "மக்கள் இரட்சிக்கப்படும்படி உதவிசெய்ய தேவன் என்னை அழைத்தார். நான் செல்கிற வழியின் ஒவ்வொரு படியிலும் தேவன் நின்று, எனக்கு உதவினார். தேவனுடைய அழைப்பில் எந்தத் தவறும் இல்லையென உணர்கிறேன், அதற்கு நான் நன்றியோடு இருக்கிறேன்" என்று சொன்னார்.