---
title:  இரண்டு பிரதான கற்பனைகள்
date:   16/03/2025
---

நம் உலகத்தில் தேவனுடைய அன்பையும் நியாயத்தையும் பரப்புவதற்கு தனியாகவும் சபையாகவும் செய்யவேண்டிதைத் தியானிப்பதற்கு, முதலாவது தேவன் நமக்கு என்ன கட்டளையிட்டிருக்கிறார் என்பதைக் கவனிக்கவேண்டும்.

ஒரு நியாயசாஸ்திரியின் கேள்விக்கு இயேசு என்ன பதில் சொன்னார்? மத்தேயு 22:34-40. 'உன் தேவனாகிய கர்த்தரிடத்தில் உன் முழு இருதயத்தோடும், உன் முழு ஆத்துமாவோடும் உன் முழு மனதோடும் அன்புகூருவாயாக; இது முதலாம் பிரதான கற்பனை' என்று இயேசுதாமே சொன்னார். மேலும், 'இதற்கு ஒப்பாயிருக்கிற இரண்டாம் கற்பனை என்னவென்றால், உன்னிடத்தில் நீ அன்புகூருவதுபோலப் பிறனிடத்திலும் அன்புகூருவாயாக என்பதே' என்றார். ஆனாலும் இந்தக் கட்டளைகள் வேறு எதோடும் சம்பந்தப்படாதவை அல்ல. இயேசு சொல்வதைப் பாருங்கள்: 'இவ்விரண்டு கற்பனைகளிலும் நியாயப்பிரமாணம் முழுமையும் தீர்க்கதரிசனங்களும் அடங்கியிருக்கிறது' மத் 22:37-40. இந்த வசனங்களும்கூட, பழைய ஏற்பாட்டிலிருந்து மேற்கோள் காட்டப்பட்டவை ஆகும்.

`மத்தேயு 19:16-23இல், ஒரு பணக்கார வாலிப அதிகாரியின் கேள்விகளுக்கு இயேசு சொன்ன பதில்கள் எவ்வாறு மத்தேயு 22இல் அந்த நியாயசாஸ்திரியின் கேள்விகளுக்கு இயேசு சொன்ன பதில்களோடு எவ்வாறு ஒத்திருக்கின்றன?`

அந்தப் பணக்கார அதிகாரிக்கு இயேசு ஏன் அவ்வாறு பதிலளித்தார்? வாழ்கையில் நம்முடைய பணி அல்லது ஊழியம்பற்றி இந்தச் சம்பவங்கள் சொல்வது என்ன?

அந்த அதிகாரி பூரணமான ஒரு கிறிஸ்தவக் குணத்தைப் பெறக்கூடிய கட்டளைகளைமட்டுமே கிறிஸ்து கொடுத்தார். அவர் பேசியது கடுமையாகவும், செய்யமுடியாததுபோலும் தோன்றினாலும், அவை ஞானமிக்க வார்த்தைகள். அவற்றை ஏற்றுக்கொண்டு, கீழ்ப்படிவதில்தான் அந்த அதிகாரியின் இரட்சிப்புக்கான ஒரே நம்பிக்கை இருந்தது. அவனது மேன்மையான அந்தஸ்தும் செல்வமும் அவனுடைய குணத்தின்மீது தீமைக்கேதுவான செல்வாக்கை நயவஞ்சமாகச் செலுத்திவந்தன. அவற்றைப் போற்றினால், தேவன்மீதான பற்றுகளை இழக்கச் செய்துவிடும். தேவனிடமிருந்து எந்த அளவு விலகினாலும், அது அவனது ஒழுக்கப்பெலனைக் குறைக்கிற விஷயங்களைத் தக்கவைப்பதாகும்; இந்த உலகத்திலுள்ளவற்றைப் போற்றினால், அவை எவ்வளவுதான் நிச்சயமும் தகுதியும் இல்லாதவையாக இருந்தாலும், அவை நம் கவனம் முழுவதையும் ஈர்த்துவிடும்.

`அந்தப் பணக்கார வாலிப அதிகாரியைப்போல, நமக்குள்ள அனைத்தையும் விற்கும்படி நம் எல்லாருக்குமே கட்டளை கொடுக்காமல் இருக்கலாம்; ஆனால் உங்கள் தனிப்பட்ட வாழ்வில், நீங்கள் விடாமல் பிடித்துக்கொண்டிருக்கிற என்ன விஷயம், உங்களை நித்திய அழிவுக்கு நேராகக் கொண்டுசெல்ல வாய்ப்புள்ளது?`