---
title:  "அன்பும் நியாயமும்: இரண்டு பிரதான கற்பனைகள்"
date:   15/03/2025
---

### இவ்வார ஆராய்ச்சிக்கு

மத் 22:34-40; சக 7:9-12; சங்கீதம் 82; மீகா 6:8; மத் 23:23-30; லூக்கா 10:25-37.

> <p>மனன வசனம்</p>
> தேவனிடத்தில் அன்புகூருகிறேனென்று ஒருவன் சொல்லியும், தன் சகோதரனைப் பகைத்தால், அவன் பொய்யன்; தான் கண்ட சகோதரனிடத்தில் அன்பு கூராமலிருக்கிறவன், தான் காணாத தேவனிடத்தில் எப்படி அன்புகூருவான்? 1யோவான் 4:20.

இறுதியில் தேவன் சகலத்தையும் சரிசெய்வார் என்பதில் சந்தேகமில்லை; ஆனாலும் இங்கு, இப்போது கிறிஸ்தவர்களாகிய நாம் என்ன செய்கிறோம் என்பது முக்கியமானது. பிரபஞ்சப் போராட்டத்தின் நிமித்தமாக பல அநியாயங்களையும் தீமைகளையும் தற்சமயம் தேவன் ஒழிக்கப்போவதில்லை என்றாலும், உபத்திரவங்களையும் தீமையையும் நம்மால் இயன்ற அளவுக்குப் போக்குவதற்கு அவர் நம்மைப் பயன்படுத்தமுடியாது என்று அர்த்தமல்ல. அதைச் செய்வதே கிறிஸ்தவர்களாகிய நம்முடைய கடமையாக இருக்கிறது.

அன்பும் நியாயமும் சேர்ந்தே காணப்படுகின்றன; அவற்றைப் பிரிக்கமுடியாது. தேவன் நியாயத்தை நேசிக்கிறார். எனவே, நாம் தேவனை நேசித்தால், நியாயத்தையும் நேசிப்போம்.

அதுபோல, நாம் தேவனை நேசித்தால், ஒருவரில் ஒருவர் அன்புகூருவோம். ஒருவரை ஒருவர் நேசிப்பதின் ஒரு பகுதி, நம்மைச் சுற்றிலும் உள்ளவர்களின் நலனில் அக்கறைகொள்வதாகும். வறுமை, அடக்கமுறை, வேறு வகை அநியாயங்களால் பாதிக்கப்பட்டவர்கள்மீது நாம் அக்கறைகாட்டவேண்டும். மற்றவர்கள் அடக்கமுறைக்கு ஆளாகும்போது, நாம் கண்டுகொள்ளாமல் இருக்கக்கூடாது. மாறாக, பாவத்தால் சிதைந்த நம் உலகத்திற்கு தேவனுடைய பரிபூரண நீதியையும் அன்பையும் பிரதிபலிக்கும்படி தனியாகவும் சபையாகவும் நாம் என்ன செய்யலாமென நம்மைநாமே கேட்கவேண்டும்.

2025 மார்ச் 22. வகுப்புக்காகப் படிக்கவேண்டிய பாடம்