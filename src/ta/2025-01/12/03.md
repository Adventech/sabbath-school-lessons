---
title:  இரண்டு பிரதான பாவங்கள்
date:   17/03/2025
---

தேவன்மீது அன்புகூருவதும், ஒருவர் ஒருவர்மீது அன்புகூருவதும்தான் இரண்டு பிரதான கற்பனைகள் என்று இயேசு சொன்னார். இந்தக் கட்டளைகளின்படி நடப்பதற்குக் கண்கூடாக பிறர்மீது அன்பை வெளிப்படுத்துகிற தியாகங்களைச் செய்யவேண்டும்; அதுதான் உண்மையிலேயே இயேசுவின் அடிச்சுவடுகளில் நடப்பதாகும்.

தேவன்மீது அன்புகூருவதும், ஒருவர் ஒருவர்மீது அன்புகூருவதும்தான் இரண்டு பிரதான கற்பனைகள் என்றால், இரண்டு பிரதான பாவங்கள் யாவை?

`வேதாகமம் முழுவதிலும் காணப்படுகிற பொதுவான ஒரு பாவத்தை சங்கீதம் 135:13-19 எவ்வாறு வலியுறுத்துகின்றன?`

எல்லாவற்றிற்கும் மேலாக தேவன்மீது அன்புகூருவதே முக்கியமெனப் பழைய ஏற்பாடு தொடர்ந்து வலியுறுத்துகிறது. உபா 6:5. தேவன்மீது அன்பு கூருவதற்கு எதிரான செயல் விக்கிரகாராதனை.

`சகரியா 7:9-12இல், எதைக் குறித்து தேவன் குற்றஞ்சாட்டுவதாக தீர்க்கதரிசி கூறுகிறார்? இதுவும் விக்கிரகாராதனை பாவமும் எவ்வாறு இரண்டு பிரதான பாவங்களுடன் தொடர்புபடுகின்றன?`

விக்கிரகாராதனை மட்டுமல்ல, அவருடைய மக்களில் தனிநபரையோ சபையையோ அநியாயமாக நடத்துவதும் அவரது அன்பின் கோபத்தை எழுப்புகிறது. தேவன் அன்புள்ளவர் என்பதால் அநியாயத்தைக் கண்டு கோபமடைகிறார்.

பழைய ஏற்பாடு முழுவதும் வலியுறுத்துகிற இரண்டு பெரிய பாவங்கள் நாம் இரண்டு பிரதான கற்பனைகளின்படி நடக்கத் தவறுவது சம்பந்தப்பட்டவை; அதாவது தேவன்மீது அன்புகூரவும், ஒருவர் ஒருவர்மீது அன்புகூரவும் தவறுவதாகும். சுருக்கமாக, தேவனில் அன்புகூராவிட்டால், ஒருவர் ஒருவரில் அன்பு கூராவிட்டால், நீங்கள் கற்பனைகளைக் கைக்கொள்ளவில்லை என்று அர்த்தம்.

'தேவனிடத்தில் அன்புகூருகிறேனென்று ஒருவன் சொல்லியும், தன் சகோதரனைப் பகைத்தால், அவன் பொய்யன்; தான் கண்ட சகோதரனிடத்தில் அன்பு கூராமலிருக்கிறவன், தான் காணாத தேவனிடத்தில் எப்படி அன்புகூருவான்? தேவனிடத்தில் அன்புகூருகிறவன் தன் சகோதரனிடத்திலும் அன்புகூரவேண்டுமென்கிற இந்தக் கற்பனையை அவராலே பெற்றிருக்கிறோம்'. 1யோவான் 4:20,21.

`தேவன்மீது அன்புகூருவதும், ஒருவருக்கொருவர் அன்புகூருவதையும் ஏன் பிரித்துப்பார்க்க முடியாது? உடைக்கமுடியாத இந்தத் தொடர்புபற்றி எவ்வாறு புரிந்திருக்கிறீர்கள்?`