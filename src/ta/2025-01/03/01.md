---
title:  தேவனுக்குப் பிரியமாய் இருப்பதற்கு
date:   11/01/2025
---

### இவ்வார ஆராய்ச்சிக்கு

லூக்கா 15:11-32; செப் 3:17; எபே 5:25-28; ஏசா 43:4; ரோமர் 8:1; ரோமர் 5:8; மாற்கு 9:17-29.

> <p>மனன வசனம்</p>
> உன் தேவனாகிய கர்த்தர் உன் நடுவில் இருக்கிறார்; அவர் வல்லமையுள்ளவர், அவர் இரட்சிப்பார்; அவர் உன்பேரில் சந்தோஷமாய் மகிழ்ந்து, தம்முடைய அன்பினிமித்தம் அமர்ந்திருப்பார்; அவர் உன்பேரில் கெம்பீரமாய்க் களிகூருவார். செப்பனியா 3:17.

பின்வரும் காட்சியைக் கற்பனைபண்ணுங்கள்: அரைகுறையாகப் பொதியப்பட்ட தந்தையர்தின பரிசுடன் ஒரு ஐந்து வயது சிறுவன் தன் அப்பாவிடம் வருகிறான். தன் அப்பாவிடம் சந்தோஷத்தோடு அந்தப் பரிசைக் கொடுக்கிறான்.

உடனே அவனது அப்பா, "மகனே, நீ என்ன பரிசு கொண்டுவந்தாய் என்பது பெரிதல்ல. என்னைப் பிரியப்படுத்துகிற அளவுக்கு உன்னால் கொடுக்கக்கூடியது எதுவுமல்ல. நீ தரக்கூடிய எதையும் என்னால் வாங்கமுடியும்; நீ தரக்கூடியது எதுவாக இருந்தாலும், அதை ஒன்று என் பணத்தில் வாங்கியிருக்க வேண்டும் அல்லது நான் வாங்கிக்கொடுத்த பொருளில் செய்திருக்க வேண்டும். எனவே பரிசை நீயே வைத்துக்கொள். அது எனக்குத் தேவையில்லை அல்லது அதில் எனக்கு விருப்பமில்லை. ஆனால் எப்படியிருந்தாலும் நான் உன்னை நேசிக்கிறேன்" என்று சொன்னால் எப்படி இருக்கும்.

பரிதாபம்!

அந்தத் தந்தையின் செயல் எப்படிப்பட்டது? மனசாட்சியோ உணர்வோ இல்லாத பேச்சு. தேவன் இவ்வாறுதான் நம்மிடம் நடக்கிறாரா? நாம் தேவனைப் பிரியப்படுத்த முடியுமா? ஆம், தேவனைப் பிரியப்படுத்தமுடியும்; பாவத்தால் சீர்கெட்ட, தீமைசெய்கிற இயல்புள்ள, விழுந்துபோன ஜீவிகளான நமக்கு இதை யோசிப்பது கடினமாக இருக்கலாம். தேவன் நம்மையோ நாம் கொண்டுசெல்கிற பரிசையோ அந்தத் தகப்பனின் மனநிலை யோடு பார்ப்பதில்லை. மாறாக, கிறிஸ்துவின்மூலமாகமட்டுமே அவரைப் பிரியப்படுத்தலாம்.

2024 ஜனவரி 18 வகுப்புக்காகப் படிக்கவேண்டிய பாடம்