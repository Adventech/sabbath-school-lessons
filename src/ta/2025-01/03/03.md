---
title:  சந்தோஷமாய்க் களிகூருகிறார்
date:   13/01/2025
---

தேவன் ஒவ்வொருவரையும் அளவிடமுடியாத மதிப்புடன் பார்க்கிறார்; அதனால்தான் ஒரு ஆத்துமா இரட்சிக்கப்பட்டால்கூட மகிழ்கிறார்.

`கெட்ட குமாரனுடைய உவமையை சிறப்பாகப் புரிந்துகொள்ள செப்பனியா 3:17 எவ்வாறு உதவுகிறது?`

மீட்கப்பட்ட தம்முடைய மக்களைக்குறித்து தேவன் மகிழ்ச்சியடைவதை செப் 3:17 காட்டுகிறது. இந்த ஒரே வசனத்தில், மகிழ்ச்சியையும் களிப்பையும் சுட்டிக்காட்டுகிற எபிரெய வார்த்தைகள் அனைத்தும் அடங்கியுள்ளன; மீட்கப்பட்ட தம்முடைய மக்களைக்குறித்து தேவன் களிப்படைவதை எடுத்துக்காட்டுகின்றன. ஆத்துமாக்கள் இரட்சிக்கப்படுகிற நாளில் தேவன் அடைகிற களிப்பின் அளவை விவரிப்பதற்கு எந்த வார்த்தைகளும் போதுமானவை அல்ல.

இந்த வசனத்தின்படி தேவன் எங்கே இருக்கிறார்? ஜனங்களின் 'நடுவில்' இருக்கிறார். அன்பின் உறவினால் உண்டாகிற இந்த ஒப்புரவாகுதல், தேவனுடைய பிரசன்னம் இருக்கும்போதுதான் நடக்கிறது. தன் குமாரனை தூரத்தில் கண்டு, ஓடிச்சென்ற அந்தத் தகப்பனைப்போல, தேவன் தம்முடைய மக்களின் நடுவில் இருக்கிறார்.

ஏசாயா 62:4இல், இதேபோன்ற ஓர் உருவகம், திருமணத்தை ஒப்புமையாக வைத்துச் சொல்லப்படுகிறது. தேவ மக்கள் 'எப்சிபா' என்று அழைக்கப்படுவார்களாம்; அதற்கு, 'கர்த்தர் உன்மேல் பிரியமாயிருக்கிறார்' என்று அர்த்தம். தேசம் பியூலா' என்று அழைக்கப்படுமாம்; அதற்கு 'வாழ்க்கைப்படும்' என்று அர்த்தம். இது எவ்வாறு புரிகிறது? 'கர்த்தர் உன்மேல் பிரியமாயிருக்கிறார்; உன்தேசம் வாழ்க்கைப்படும்' என்று வசனம் சொல்கிறது. நாம் இறுதியாக மீட்கப்படுகிற நாள்தான் தேவனுடைய மகிழ்ச்சியின் உச்சக்கட்ட நாளாக இருக்கும்; அப்போது அவர் தம் மக்களை ஏற்றுக்கொண்டு, கெட்டகுமாரனைக் கண்டு மகிழ்ச்சியடைந்த தகப்பனைப்போல நம்மீது மகிழ்ச்சியடைவார்.

`நாமும் எப்படிப்பட்ட அன்பை வெளிக்காட்ட அழைக்கப்பட்டிருப்பதாக எபே 5:25-28 கூறுகிறது?`

'கிறிஸ்துவும் சபையில் அன்புகூர்ந்து தம்மைத்தாமே அதற்காக ஒப்புக் கொடுத்ததுபோல'. கணவன் மனைவியை நேசிக்கவும், 'தங்கள் சொந்தச் சரீரங்களாக' அவர்களில் அன்புகூரவும் இந்த வசனம் அறிவுறுத்துகிறது. எபே 5:25, ஒரு கணவன் தன் மனைவிமீது வைத்திருக்க வேண்டிய சுயநலமற்ற, தியாகமான அன்பை இந்த வசனம் வலியுறுத்துகிறது; கூடவே, கிறிஸ்து தம் மக்களை (சபையை) தம்மில் ஒரு பகுதியாக நேசிப்பதைக் காட்டுகிறது.