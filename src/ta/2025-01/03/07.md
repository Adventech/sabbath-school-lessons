---
title:  மேலும் படிக்க
date:   17/01/2025
---

'தம் மக்கள் தங்களைக் குறைத்து மதிப்பிடும்போது, கர்த்தர் வருத்தமடைகிறார். தாம் தெரிந்துகொண்ட சுதந்தரங்களாகிய அவர்களுக்கு தாம் செலுத்தின விலையை உணர்ந்து அவர்கள் தங்களை மதிப்பிட விரும்புகிறார். தேவனுக்கு அவர்கள் வேண்டும், இல்லையென்றால் மிகுந்த விலைகொடுத்து அவர்களை மீட்கும்படி தம் குமாரனை அனுப்பியிருக்கமாட்டார். அவர்களுக்கு ஒரு வேலையை வைத்திருக்கிறார்; தாங்கள் அவரது நாமத்தை மகிமைப் படுத்த வேண்டுமென அவரிடம் மகத்தான கோரிக்கைகளை வைக்கும்போது, மிகவும் பிரியப்படுகிறார். அவரது வாக்குறுதிகளை விசுவாசித்தால் பெரிய காரியங்களை எதிர்பார்க்கலாம்.

'கிறிஸ்துவின் நாமத்தில் ஜெபிப்பதென்பது அதிக அர்த்தமுடையது. அதாவது, அவருடைய குணத்தை ஏற்றுக்கொள்வதும், அவரது ஆவியை வெளிப்படுத்துவதும், அவர் செய்த கிரியைகளைச் செய்வதுமாகும். இரட்சகருடைய வாக்குறுதி நிபந்தனையின் பேரில் கொடுக்கப்பட்டிருக்கிறது. "நீங்கள் என்னிடத்தில் அன்பாயிருந்தால் என் கற்பனைகளைக் கைக் கொள்ளுங்கள்" என்று சொல்கிறார். மனிதர்களை பாவத்தில் அல்ல, பாவத்திலிருந்து இரட்சிக்கிறார்; அவரை நேசிக்கிறவர்கள் கீழ்ப்படிதல்மூலம் தங்கள் அன்பைக் காட்டுவார்கள்.

மெய்யான கீழ்ப்படிதல் யாவும் இருதயத்திலிருந்து வருகிறது. அது கிறிஸ்துவோடு இருதயத்தில் நடைபெறுகிற மாற்றம். நாம் சம்மதித்தால், நம் எண்ணங்களையும் நோக்கங்

களையும் தமக்கேற்றவைகளாக மாற்றுவார். நம் இருதயங்களையும் சிந்தைகளையும் தம் சித்தத்திற்கு ஒத்தவைகளாக ஒருங்கிணைப்பார்; அவருக்குக் கீழ்ப்படியும்போது நம் சொந்த தூண்டுதல்களின்படி நடக்காமல் இருப்போம். சுத்திகரிக்கப்பட்டு, பரிசுத்தமாக்கப்பட்ட சித்தம், அவரது சேவையைச் செய்வதில் மிகுந்த மகிழ்ச்சியடையும். தேவனை அறிவதே நம்முடைய சிலாக்கியமாக அவரை அறியும்போது, நம்முடைய வாழ்க்கை தொடர்ந்து கீழ்ப்படிகிற வாழ்க்கையாக இருக்கும். கிறிஸ்துவின் குணத்தைப் புரிந்துகொள்வதாலும், தேவனோடு ஐக்கியமாக இருப்பதாலும், பாவம் நமக்கு வெறுப்பானதாக மாறும்'.

**கலந்துரையாடக் கேள்விகள்**

`'சுயநலமின்றி பெறுவது' என்பதின் அர்த்தம் என்ன? பரலோகத்திலும் புதிய பூமியிலும் கொடுப்பதும் வாங்குவதும் எப்படி இருக்கும்?`

`ஜேம்ஸ் வெப் தொலைநோக்கி பார்க்கிற தூரத்தைவிட பிரபஞ்சத்தின் மிகதூரமான பகுதியிலிருந்து வந்த பரலோகத் தூதுவர்கள் தானியேல் தீர்க்கதரிசியை 'பிரியமானவன்' என்று அழைத்தார்கள், அவ்வாறு மூன்றுமுறை அழைத்தார்கள். தானி 9:23இல், காபிரியேல் தூதன் 'நீ மிகவும் பிரியமானவன்' என்று சொன்னார். தானி 10:11இல், ஒரு பரலோக ஜீவி (காபிரியேலாகவே இருக்கலாம்) அவரை 'பிரியமான புருஷன்'என்றார். இதே சொற்றொடர் மீண்டும் தானி 10:19இல் வருகிறது. தேவன் எப்படிப்பட்டவர்? அவர் எவ்வளவு தூரம் நம்மோடு நெருக்கமாக இருக்கிறார்? இந்த அற்புதமான சத்தியத்திலிருந்து என்ன நம்பிக்கையைப் பெறலாம்?`

`இந்த வாரப் பாடத்தின் கருத்தையும் எபி 11இன் விசுவாச ஜாம்பவான்களையும் எவ்வாறு தொடர்புபடுத்தலாம்? ஒருவர் விசுவாசத்தால் 'தேவனைப் பிரியப்படுத்த முடியும்' என்பதை அந்த எடுத்துக்காட்டுகள் எவ்வாறு வெளிப்படுத்துகின்றன?`