---
title:  ஜீவனுள்ள கற்கள்
date:   15/01/2025
---

விழுந்துபோன, பாவமுள்ள மனிதர்களாகிய நாம் எவ்வாறு ஒரு பரிசுத்த தேவனைப் பிரியப்படுத்தமுடியும்?

`தேவனுக்குமுன் நம்முடைய நிலைபற்றி ரோமர் 8:1; ரோமர் 5:8 சொல்வது என்ன?`

மனிதர்கள் எதுவும் செய்வதற்கு முன்னரே தேவன் மனிதர்மீது கிருபையைப் பொழிகிறார். நாம் எதுவும் செய்வதற்கும் அல்லது சொல்வதற்கும் முன்னரே, தேவன் நம்மைத் தேடிவந்து, அவரது அன்பை நாம் ஏற்றுக்கொள்ளவோ புறக்கணிக்கவோ வாய்ப்பளிக்கிறார். 'நாம் பாவிகளாயிருக்கையில் கிறிஸ்து நமக்காக மரித்ததினாலே, தேவன் நம்மேல் வைத்த தமது அன்பை விளங்கப்பண்ணுகிறார்'. ரோமர் 5:8. ஒப்பிடவும் எரே 31:3. நம் மீட்பர் செய்த கிரியைகள்மூலம் விசுவாசத்தால் தேவனோடு ஒப்புரவாகலாம்; அவரது பார்வையில் பிரியமானவர்களாக இருக்கலாம்.

`தேவனுக்கு நாம் எவ்வாறு பிரியமானவர்களாக இருக்கலாமென 1பேதுரு 2:4-6; எபி 11:6 சொல்கின்றன?`

தேவன் தலையிடாத பட்சத்தில், விழுந்துபோன மனிதர்கள் மதிப்புமிக்க எதையும் தேவனிடம் கொண்டுசெல்லத் திறனற்றவர்களாக இருப்பார்கள். ஆனாலும் தேவன் தம் கிருபையாலும் இரக்கத்தாலும், கிறிஸ்துவின் கிரியை மூலம் ஒரு வழியை உண்டாக்கியிருக்கிறார். 'இயேசுகிறிஸ்து மூலமாய்' நாம் 'தேவனுக்குப் பிரியமான ஆவிக்கேற்ற பலிகளைச்' செலுத்தலாம். 1பேதுரு 2:5. 'விசுவாசமில்லாமல் தேவனுக்குப் பிரியமாயிருப்பது கூடாதகாரியம்' என்றாலும்கூட, கிறிஸ்துவின் கிரியையைத் தியானிப்பதால், 'தம்முடைய சித்தத்தின்படிசெய்ய, சகலவித நற்கிரியையிலும் சீர்பொருந்தினவர்களாக' விசுவாசிகளை தேவன் மாற்றுவார்; 'அவருக்கு என்றென்றைக்கும் மகிமை உண்டாவதாக. ஆமென்'. எபி 11:6; 13:21. விசுவாசத்தோடு தேவனிடம் செல்கிறவர்கள் கிறிஸ்துவின் மத்தியஸ்த ஊழியத்தால் நீதிமான்களாக எண்ணப்படுகிறார்கள்; ஏனென்றால் கிறிஸ்துவின் நீதியை தேவன் ஏற்றுக்கொள்கிறார். கிறிஸ்துவின் அன்பின் சலுகைகளைப் பெறுகிறவர்கள் கிறிஸ்துவின் மத்தியஸ்தப் பணியால் நீதிமான்களாக எண்ணப்படுகிறார்கள். லூக் 20:35. அவர்களை தம்முடைய சாயலில் மாற்றுகிறார். 1கொரி 15:51-57; 1யோவான் 3:2. தேவனுடைய மீட்பின் பணி நமக்காக மட்டுமல்ல, நமக்குள்ளும் செய்யப்படுகிறது.

`பரலோகத்தில் இயேசு மத்தியஸ்த ஊழியத்தைச் செய்கிறார் என்பது எவ்வாறு ஊக்கமளிக்கிறது?`