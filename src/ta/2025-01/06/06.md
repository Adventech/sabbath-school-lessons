---
title:  அன்பையும் நீதியையும் பற்றிக்கொள்ளுங்கள்
date:   06/02/2025
---

'உன் தேவனாகிய கர்த்தரே தேவன், தம்மில் அன்புகூர்ந்து, தமது கற்பனைகளைக் கைக்கொள்ளுகிறவர்களுக்கு அவர் ஆயிரம் தலைமுறைமட்டும் உடன்படிக்கையையும் தயவையும் காக்கிற உண்மையுள்ள தேவன்' என்று வேதாகமம் உறுதியாகச் சொல்கிறது. உபா 7:9. அவரது தயவும் அன்பும் சிலுவையில் இயேசுவில்தாம் சிறப்பாக எடுத்துக்காட்டப்பட்டுள்ளன. ரோம 3:25,26; ரோமர் 5:8. 'கர்த்தர் நல்லவர், அவருடைய கிருபை என்றென்றைக்கும், அவருடைய உண்மை தலைமுறை தலைமுறைக்கும் உள்ளது' சங் 100:5. ஒப்பிடவும்: சங் 89:2. எனவே, தேவனை நம்பலாம்; அவர் தம் பிள்ளைகளுக்கு நல்ல ஈவுகளை மட்டுமே கொடுக்கிறார். யாக் 1:17; ஒப்பிடவும் லூக் 11:11-13. அவருக்கு எதிராகச் செயல்பட முனைபவர்களுக்குங்கூட அவர் நல்ல ஈவுகளையே அருளுகிறார்.

`தேவனுடைய ஆச்சரிய அன்புபற்றி மத் 5:43-48 என்ன சொல்கிறது? இயேசுவின் இந்தப் போதனையின் வெளிச்சத்தில் மற்றவர்களிடம் நாம் எவ்வாறு நடக்க வேண்டும்?`

தேவ அன்பு பூரணமான அன்பு. மத் 5. பூரணமற்ற அன்பு தன்னை நேசிப்பவரை மட்டுமே நேசிக்கும். ஆனால் தம்மை வெறுத்தவர்களையும், தமக்கு எதிராகச் செயல்பட முனைகிறவர்களையும்கூட இயேசு நேசிக்கிறார். அவரது அன்பு முழுமையானது; அதனால் பூரணமானது.

நியாயமான எந்த எதிர்பார்ப்புகளையும் தாண்டி தேவனுடைய அன்பும் இரக்கமும் செயல்படமுடியும் என்றாலும், அது நியாயத்தை மீறியோ, அதற்கு எதிராகவோ செயல்படுவதில்லை. மாறாக, அது நியாயத்தையும் இரக்கத்தையும் கொண்டுவருகிறது. சங் 85:10. அதுபோலவே, 'தயவையும் நியாயத்தையும் கைக்கொண்டு, இடைவிடாமல் உன் தேவனை நம்பிக்கொண்டிரு' என்று வேதாகமம் நம்மை அறிவுறுத்துகிறது. ஓசியா 12:6. மற்றொரு பதிப்பில், 'அன்பையும் நியாயத்தையும் பற்றிக்கொண்டிரு' என்று உள்ளது. ஓசியா 12:6; லூக் 11:42.

முடிவில், தேவன்தாமே பூரண நியாயத்தை நிலைநாட்டுவார். 'தேவனுடைய நீதியுள்ள தீர்ப்பு வெளிப்படும்'. ரோமர் 2:5. இறுதியாக மீட்கப்பட்டவர்கள் 'சர்வவல்லமையுள்ள தேவனாகிய கர்த்தாவே, தேவரீருடைய கிரியைகள் மகத்துவமும் ஆச்சரியமுமானவைகள்; பரிசுத்தவான்களின் ராஜாவே, தேவரீருடைய வழிகள் நீதியும் சத்தியமுமானவைகள். கர்த்தாவே, யார் உமக்குப் பயப்படாமலும், உமது நாமத்தை மகிமைப்படுத்தாமலும் இருக்கலாம்? தேவரீர் ஒருவரே பரிசுத்தர், எல்லா ஜாதிகளும் வந்து உமக்கு முன்பாகத் தொழுதுகொள்வார்கள்; உம்முடைய நீதியான செயல்கள் வெளியரங்கமாயின' என்று பாடுவார்கள். வெளி 15:3,4; வெளி 19:1.

`'கர்த்தாவே, நீரே என் தேவன்; உம்மை உயர்த்தி, உமது நாமத்தைத் துதிப்பேன்; நீர் அதிசயமான வைகளைச் செய்தீர்; உமது பூர்வ ஆலோசனைகள் சத்தியமும் உறுதியுமானவைகள்' ஏசா 25:1. மோசமான நேரங்களிலும் தேவனைத் துதிப்பதற்கு என்ன செய்யலாம்? உங்கள் செல்வாக்கிற்கு உட்பட்ட இடங்களில் நியாயமாக நடப்பதன்மூலம், எவ்வாறு உங்கள் வாழ்க்கை தேவனுக்குத் துதிசெலுத்துவதாக இருக்கலாம்?`