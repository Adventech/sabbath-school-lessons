---
title:  தேவனுடைய மாறாத குணம்
date:   04/02/2025
---

`தேவனுடைய குணம்பற்றி மல்கியா 3:6, யாக் 1:17 போதிப்பது என்ன?`

'நான் கர்த்தர், நான் மாறாதவர்' என்று தேவன் சொல்கிறார். மல் 3:6. சிலர் இந்த வசனத்தின் இந்தப் பகுதியைமட்டும் பிடித்துக்கொண்டு, எந்த விதத்திலும் தேவன் மாறவேமாட்டாரென அர்த்தங்கூறுகிறார்கள். ஆனால் அந்த வசனத்தின் அடுத்த பகுதியையும், சொல்லப்படுகிற சூழலையும் வைத்துப் பார்த்தால், தேவனுடைய மாறாத ஒழுக்கத்தன்மைபற்றி அவ்வாறு சொல்வதைப் புரிந்து கொள்ளலாம். மக்கள் நடந்துகொள்கிற விதத்திற்கேற்றபடி தேவன் மாறவேண்டியது வரலாம் என்பதை அந்த வசனத்தின் அடுத்த பகுதி தெரிவிக்கிறது: 'ஆகையால் யாக்கோ பின் புத்திரராகிய நீங்கள் நிர்மூலமாகவில்லை'. அதற்கு அடுத்த வசனத்தில்தானே தேவன் தம் மக்களிடம், 'என்னிடத்திற்குத் திரும்புங்கள், அப்பொழுது உங்களிடத் திற்குத் திரும்புவேன்' என்று சொல்கிறார். மல் 3:7.

தேவனுடைய சிருஷ்டிகள் அவரோடான உறவைச் சீராக வைத்திருக்க வில்லை; அதில் ஏற்றத்தாழ்வு காணப்பட வழிவகுத்தார்கள்; இவை அனைத்திற்கு மத்தியிலும், தேவனுடைய குணம் மாறவே இல்லை. இவ்வாறுதான் யாக் 1:17உம் உறுதிப்படுத்துகிறது; நன்மையான எந்த ஈவும், பூரணமான எந்த வரமும் தேவனிட மிருந்து வருகிறது, அவரிடத்தில் யாதொரு மாறுதலும் இல்லையெனச் சொல்கிறது. அதாவது, தேவன் ஒழுக்கரீதியாக மாறுவதே இல்லையென வேதாகமம் சொல்கிறது. தேவன் தம் சிருஷ்டிகளோடு மெய்யான உறவை வைத்திருந்தாலும்கூட, அன்போடும் நியாயத்தோடும்தான் அவர்களை அணுகுகிறார்.

`தேவனைப்பற்றி 2தீமோ 2:13; தீத்து 1:2; எபி 6:17,18 சொல்வது என்ன?`

தேவன் தம்மை மறுதலிப்பதில்லை; தேவன் பொய்சொல்வதே இல்லை; தேவனுடைய வாக்குறுதிகள் அழியாதவை. வேதாகமத்தின் இந்த தேவன்தாம் சிலுவையில் தம்மையே (கிறிஸ்துவில்) நமக்காக மனப்பூர்வமாகக் கொடுத்தவர். சிறிதளவுகூட தயக்கமின்றி அவரை நாம் நம்பலாம்; எதிர்காலம்குறித்து அவரில் நம்பிக்கை வைக்கலாம்; ஏனென்றால், 'இயேசுகிறிஸ்து நேற்றும் இன்றும் என்றும் மாறாதவராயிருக்கிறார்'. எபி 13:8.

`உங்கள் வாழ்க்கையில் காரியங்கள் மோசமாகப் போனாலுங்கூட தேவனுடைய தயவில் நம்பிக்கைவைப்பதற்கு என்ன செய்யலாம்? சிலுவையில் தேவன் தொங்கின காட்சியானது, அவரது தயவில் நீங்கள் நம்பிக்கைவைக்க உங்களுக்கு எவ்வாறு உதவமுடியும்?`