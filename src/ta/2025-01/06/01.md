---
title:  தேவன் நியாயத்தை விரும்புகிறார்
date:   01/02/2025
---

### இவ்வார ஆராய்ச்சிக்கு

ங் 33:5; சங் 85:10; உபா 32:4; யாக்கோபு 1:17; தீத்து 1:2; யாத் 32:14; மத். 5:43-48.

> <p>மனன வசனம்</p>
> மேன்மைபாராட்டுகிறவன் பூமியிலே கிருபையையும் நியாயத்தையும் நீதியையும் செய்கிற கர்த்தர் நான் என்று என்னை அறிந்து உணர்ந்திருக்கிறதைக்குறித்தே மேன்மைபாராட்டக்கடவன் என்று கர்த்தர் சொல்லுகிறார்; இவைகளின்மேல் பிரியமாயிருக்கிறேன். எரேமியா 9:24.

பண்டையகால கிழக்கத்தியப் பகுதிகளில், தேசங்களின் 'தெய்வங்கள்' நிலையில்லாதவையும் ஒழுக்கமில்லாதவையுமாக இருந்தது மட்டுமல்லாமல், குழந்தைபலி போன்ற கொடூரங்களையும் செய்யக் கட்டளையிட்டன. அஞ்ஞான மக்களால் அவற்றின் தயவைப் பெறமுடியாத நிலையிலுங்கூட, தங்கள் 'குலதெய்வங்களை' விட்டுவிட அவர்கள் துணியவில்லை.

அத்தகைய 'தெய்வங்களுக்கு' பின்னால் பிசாசுகள் இருந்ததாக உபாகமம் 32:17 கூறுகிறது. பார்க்கவும்: 1கொரி 10:20,21. அவற்றின் தொழுகை முறைகளில் அடக்குமுறைகள் காணப்பட்டன; அதனால் மக்கள் ஆவிக்குரிய இருளிலும், ஒழுக்கரீதியான இருளிலும் மூழ்கியிருந்தார்கள்.

வேதாகமத்தின் தேவன் இந்தப் பேய்களைப் போன்றவர் இல்லை. யாவே முற்றிலும் நல்லவர்; அவரது குணம் மாறாதது. தேவனுடைய மாறாத நற்குணத்தால்தான் இப்போதைக்கும் நித்தியத்திற்குமான எந்த நம்பிக்கையும் இருக்கிறது.

பண்டைய உலகின் பொய்த்தெய்வங்களாகட்டும், இன்றையகால நவீன தெய்வங்கள்' ஆகட்டும், அவற்றிற்கு நேரெதிராக தீமை, உபத்திரவம், அடக்குமுறைகுறித்து யாவே மிகுந்த அக்கறையுடையவராக இருக்கிறார்; அவற்றை உறுதியாகக் கண்டித்துக்கொண்டே வருகிறார். முக்கியமாக, அவை அனைத்தையும் ஒருநாளில் ஒழியப்பண்ணுவார்.

2025 பெப்ரவரி 8 வகுப்புக்காகப் படிக்கவேண்டிய பாடம்