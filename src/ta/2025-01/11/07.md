---
title:  மேலும் படிக்க
date:   14/03/2025
---

தேவனுடைய வழிநடத்துதல்கள் சம்பந்தமாக இந்த உலகத்தில் நம்மைக் குழப்பின அனைத்துக் கேள்விகளுக்கும், இனிவரும் உலகில் பதில்கிடைக்கும். புரிந்துகொள்ளக் கடினமாக இருந்த விஷயங்களுக்கு விளக்கம் கிடைக்கும். கிருபையின் மறைபொருட்கள் நமக்கு முன்பாக வெளிப்படும். வரம்புள்ள நம் மனங்களுக்குக் குழப்பமும், வாக்குத்தவறல்களும்மட்டுமே தெரிந்த நிலையில், மிகவும் பூரணமான, அருமையான இணக்கத்தை நாம் காணமுடியும். மிகவும் சோதனைமிக்க அனுபவங்களை எல்லையில்லா அன்புடையவரே கட்டளையிட்டதை அறிந்துகொள்வோம். சகலத்தையும் நம்முடைய நன்மைக்கேதுவாக செய்கிறவரின் கனிவான அக்கறையை நாம் உணரும்போது, சொல்லமுடியாத, மகிமை நிறைந்த மகிழ்ச்சியால் நாம் களிகூருவோம்.

**கலந்துரையாடக் கேள்விகள்**

`தேவனுடைய வழிநடத்துதல்களைப் புரிந்துகொள்ள முயன்று குழம்பியிருக்கிறீர்களா? அவை அனைத்தும் இறுதியில் தெளிவாக்கப்படும் என்பது எவ்வாறு ஆறுதலைக் கொடுக்கிறது?`

`கிறிஸ்து மனிதனாக வந்து, இந்த உலகத்திற்காக மரிக்கும்படி அவர் எதை விட வேண்டியிருந்தது. இது தேவனுடைய அன்பையும், அவரை நாம் நம்பலாமா என்பதுபற்றியும் என்ன சொல்கிறது? அவர் நமக்குச் செய்யக்கூடிய வேறு ஏதாவது இருக்கிறதா?`

`தேவனுடைய 'நாமத்தின்' முக்கியத்துவம் என்ன? கிறிஸ்தவர்களென அழைத்துக் கொள்கிற நமக்கு இதிலுள்ள கருத்துகள் என்ன? சிலசமயங்களில் கிறிஸ்தவர்கள் எவ்வாறு கிறிஸ்துவின் நாமத்திற்கு அவமரியாதையைக் கொண்டுவருகிறார்கள், கிறிஸ்துவை நடைமுறைரீதியாகப் பின்பற்றுவதுபற்றி நம்மைச் சுற்றியுள்ளவர்களுக்குக் காட்டுவதற்கு நாம் என்ன செய்யலாம்?`

`தீமை எனும் பிரச்சினைக்கு இப்போது நாம் கொடுக்கிற மிகச்சிறந்த 'பதில்கள்'கூடப் போதாதவையாகவே இருக்கும். தீமைப் பிரச்சினைக்குத் தேவன்மட்டுமே இறுதியாகத் தீர்வைக் கொண்டுவருவார்; அதுவரை, உபத்திரவத்தில் இருக்கிறவர்களை நெருங்கிச்செல்லவும், இந்த உலகத்தில் உபத்திரவத்தில் இருப்பவர்களின் நோவைத் தணிக்கிற ஏதுகரங்களாக விளங்கவும் நாம் என்ன செய்யலாம்?`

`கிறிஸ்து நம் 'பாடுகளையும் துக்கங்களையும்' சுமந்தாரெனச் சொல்கிற ஏசா 5:3,4 வசனங்களைத் தியானியுங்கள். நாம் இரட்சிப்பின் திட்டத்தையும், இரட்சிப்புக்கு நமக்குச் செலுத்தப்பட்ட விலையையும் புரிந்துகொள்ளச் சிலுவையில் நம் எல்லாருக்காகவும் என்ன நடந்தது?`