---
title:  மிஷன் கதை
date:   14/03/2025
---

### விடாப்பிடியான தாய்: பகுதி 3

ஆண்ட்ரூ மெக்செஸ்னீ

குழந்தை மருத்துவரான கோலெட் ரியால் ஓய்வுநாள் ஆரம்பிப்பதற்கு முன்னரே 13 வயதான அலாஸ்கா பூர்வீகஇனச் சிறுமி மேட்ரோனாவை தன் வீட்டிற்கு அழைத்துச் செல்வதற்குத் திட்டமிட்டிருந்தார். தான் ஒரு செவந்த்-டே அட்வென்டிஸ்ட் என்று அந்தச் சிறுமியிடம் சொல்லியிருந்ததால், முதல் ஓய்வுநாளில் இருவரும் சேர்ந்து நேரம் செலவிட விரும்பினார். ஆனால் அலாஸ்காவின் தத்தெடுப்பு அதிகாரிகள் சில நடைமுறைகளைச் செய்ய வேண்டியிருந்தது. அதனால் ஓய்வுநாளில் வந்து அவளை அழைத்துச் செல்லலாமெனக் கூறினார்கள். எனவே, ஓய்வுநாளுக்கு முந்தின நாளில் மட்ரோனாவை அழைத்த கோலெட், "நான் பொதுவாக ஓய்வுநாளில் ஆலயத்திற்குச் செல்வேன், நீயும் வருகிறாயா?" என்று கேட்டார். "வரவில்லை" என்று மட்ரோனா சொன்னாள்.

மறுநாள் காலையில் மட்ரோனா வீட்டிற்கு வந்ததும், தான் தொலைக்காட்சி பார்க்க விரும்புவதாக மேட்ரோனா சொன்னாள். "என் வீட்டில் ஓய்வுநாளில், கிறிஸ்தவ நிகழ்ச்சிகள் அல்லது இயற்கை சம்பந்தப்பட்ட நிகழ்ச்சிகள்தாம் பார்ப்போம்" என்று கோலெட் சொன்னார்.

மட்ரோனாவுக்கு ஆச்சரியமாக இருந்தது. காட்டு மிருகங்கள்பற்றிய பொம்மைப்படம் ஒன்றை தான் பார்க்கப்போவதாக மட்ரோனா சொன்னாள். அங்கோரேஜ்ஜில் இரண்டு மாதங்கள் இருவரும் செலவிட்டபிறகு, பெத்தேலுக்குச் சென்றார்கள்; அங்கே ஒரு மருத்துவமனையில் கோலெட் வேலைசெய்தார். அந்தச் சமயத்தில், இருவருக்கும் இடையிலான உறவு வளர்ந்தது; என்னென்ன செய்யவேண்டும் என்பதை மட்ரோனா பழகிவந்தாள். காலையிலும் மாலையிலும் வீட்டு ஜெபம் செய்தார்கள்; மட்ரோனா ஆவிக்குரிய ரீதியாக வளர்ச்சியடைந்தாள். இன்று மட்ரோனாவுக்கு 15 வயதாகிறது, பெத்தேலும் அவளுக்குப் பிடித்திருக்கிறது, வீட்டில் வைத்தே பாடம் படிக்கிறாள், பியானோ கற்றுக்கொள்கிறாள், அவளுக்கு பல நண்பர்கள் இருக்கிறார்கள், பெத்தேல் செவந்த்-டே அட்வென்ட்டிஸ்ட் சபை நிகழ்ச்சிகளில் கலந்து கொள்கிறாள். "தேவன்தாம் எல்லாவற்றையும் ஏற்பாடு செய்தார்" என்று சொன்னார் கோலெட். அவர் குழந்தை மருத்துவராகப் பணியாற்றுவதுபோக, வேதாகமப்பணியாளராகவும், சபையின் துணைத்தலைவராகவும் பணிபுரிகிறார்.

"நான் தொலைபேசியில் சந்தித்த மேட்ரோனா இப்போது முற்றிலும் மாறியிருக்கிறாள். சபையில் சிறுவர்களுக்கும் பெரியவர்களுக்கும் தலைமைதாங்குகிறாள். தேவன் அவள் வாழ்க்கையில் கிரியைசெய்து, அவளது விசுவாசத்தை வளரச்செய்கிறார்" என்றுகோலெட் சொன்னார். விடாமல் தன்னை தொலைபேசியில் அழைத்ததற்காகவும், இப்போது விடாமல் ஒரு தாயாக தன்மீது அன்பு செலுத்துவதற்காகவும் மட்ரோனா நன்றி சொல்கிறாள். "என்னைச் சேர்த்துக்கொள்ள அவர் விடாமல் முயன்றிருக்காவிட்டால், தேவன் யாரென்று அறிந்திருக்கமாட்டேன்" என்று சொன்னாள்.

தன் வாழ்க்கையை மாற்ற தேவன் கோலெட்டையைப் பயன்படுத்தியதாகச் சொன்னாள். "அவர் என்னைக் கண்டுபிடித்தது தற்செயலாக நடந்தது அல்ல. தேவன் அவரை என்னை அவரிடமும், அவரை என்னிடமும் வழிநடத்தினார். தேவன் என்னை ஒரு நல்ல இடத்திற்குக் கொண்டுவந்து, சமாதான் கொடுத்திருக்கிறார்" என்று சொன்னாள்.