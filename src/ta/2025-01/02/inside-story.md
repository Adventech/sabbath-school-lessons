---
title:  மிஷன் கதை
date:   10/01/2025
---

### வேதாகமத்தின் ஸிபு

ஆண்ட்ரூ மெக்செஸ்னீ

மனிதனை தேவன் மண்ணிலிருந்து படைத்தாரா, மக்காசோளத்திலிருந்து படைத்தாரா என்று மெல்வினுக்கு சந்தேகமாக இருந்தது. 'தேவனாகிய கர்த்தர் மனுஷனைப் பூமியின் மண்ணினாலே உருவாக்கி, ஜீவசுவாசத்தை அவன் நாசியிலே ஊதினார், மனுஷன் ஜீவாத்துமாவானான்' என்று வாசித்திருந்தான். ஆதி 2:7. ஆனால், சுமார் 17,000 மக்கள் வாழ்கிற கோஸ்டா ரீகாவின் பழங்குடி இனத்தவர்களான கபேகார்கள், மனிதனை ஸிபு (அவர்கள் மொழியில் தேவன் என்று அர்த்தம்) மக்காச்சோளத்திலிருந்து படைத்ததாக அவனுக்குச் சொல்லிக்கொடுத்திருந்தார்கள்.

அவர்கள் பாரம்பரியத்தில் சொல்லப்படுகிற ஸிபுவும், வேதாகமத்தின் ஸிபுவும் ஒரே கடவுள்தான் என்று மெல்வின் யோசித்தான். ஆனால் செவந்த்-டே அட்வென்டிஸ்ட் சபைக்குச் சென்று வேதாகமத்தை வாசி ஆரம்பித்தபிறகு, வேதாகமத்திலுள்ள ஸிபுவின் குணநலன்கள், பாரம்பரியத்தில் கற்பிக்கப்படுகிற குணநலன்களைவிட வித்தியாசமாக இருப்பதை அறிந்துகொண்டான். வேதாகமத்தின் ஸிபுவை ஏற்றுக்கொள்ளத் தீர்மானித்தான்; தன் பெற்றோராடும் உடன்பிறந்த இருவரோடும் சேர்ந்து ஞானஸ்நானம் பெற்றான்.

ஒருவருடம் கழித்து, 40 வயதான அவனுடைய அம்மாவுக்கு வலிப்பு வந்து, மரித்துப் போனார். அப்போது 22 வயதாக இருந்த மெல்வின், சுயநினைவற்ற தூக்கம்தான் மரணம் என்று நம்பினான். ஆனால் கபேகார் பாரம்பரியம், அவனுடைய அம்மா உயிரோடு இருப்பதாகவும், அவரை அடுத்த உலகத்திற்குக் கொண்டுசெல்ல நான்கு நாள் சடங்கில் அவளது குடும்பத்தினர் பஙகேற்காவிட்டால், அவள் இருளில் தொலைந்துபோகக் கூடுமென்றும் கூறியது. அந்த அடக்க சடங்கின்படி, அவர்கள் இரண்டு பன்றிகளையும் மூன்று கோழிகளையும் பலியிட்டு, சடங்கில் கலந்துகொள்கிறவர்களுக்கு சாப்பாடுபோடவேண்டும். அவ்வாறு செய்யத் தவறினால், சுயநலவாதிகளெனக் கூறிவிடுவார்கள். சுயநலவாதிகள் அருவருப்பானவர்களென காபேகர் பாரம்பரியம் கூறியது. இருவீட்டு தாத்தா பாட்டியும், மற்ற உறவினர்களும் பயங்கர அழுத்தம் கொடுத்த போதிலும், மெல்வினும் அவனது குடும்பத்தினரும் வேதாகமத்தின்படி நடக்கத் தீர்மானித்தார்கள். காபேகர் பகுதியிலிருந்து வெளியே ஓர் இடத்தில் புதைப்பதற்கு அட்வென்டிஸ்ட் போதகர் உதவினார்.

அப்போதுதான் ஒரு போதகராகவேண்டுமென மெல்வின் தீர்மானித்தான். ஞானஸ்நானம் எடுத்த பிறகு, தேவன் தன்னை ஊழியத்திற்கு அழைப்பதாக உணர்ந்தான், ஆனால் அதற்கு ஒப்புக்கொடுக்கவில்லை. அவனுடைய அம்மா இறந்தபிறகு, தான் வாழ்கிற நாட்களெல்லாம் வேதாகமத்தின் ஸிபுவை அறிவிக்கப்போவதாகத் தீர்மானித்தான். மக்களாச்சோளத்திலிருந்து மனிதனைப் படைத்ததாகச் சொல்லப்பட்ட ஸிபுவிடமிருந்து மண்ணிலிருந்து மனிதனைப் படைத்த வேதாகமத்தின் தேவனிடம் தன் மக்களை வழிநடத்த விரும்பினான்.

இன்று, 24 வயதாகும் மெல்வின மேட்ரிஸ், கோஸ்டா ரீகாவில் உள்ள சென்ட்ரல் அமெரிக்கா அட்வென்டிஸ்ட் பல்கலைக்கழகத்தில் படித்து வருகிறார். படித்து முடித்த பிறகு, காபேகர் இனத்தைச் சேர்ந்த முதல் அட்வென்டிஸ்ட் போதகராக இருப்பார்.