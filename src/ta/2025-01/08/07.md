---
title:  மேலும் படிக்க
date:   21/02/2025
---

'நம் மீட்பிற்கான திட்டம் பின்னர் யோசித்துப் போடப்பட்டதல்ல, ஆதாமின் விழுகைக்கு பிறகு உருவாக்கப்பட்ட திட்டமல்ல. அது 'ஆதிகாலமுதல் அடக்கமாயிருந்த இரகசியத்தின்' ஒரு வெளிப்பாடு. ரோமர் 16:25. அ.து நித்தியகாலம் முதல் தேவனுடைய சிங்காசனத்தின் ஆதாரமாக இருந்த நியதிகளின் வெளிப்பாடு. ஆரம்பமுதலே, தேவனும் கிறிஸ்துவும் சாத்தானுடைய தேவதுரோகம்பற்றியும், அந்தத் தேவதுரோகத்தின் வஞ்சக வல்லமையால் மனிதன் விழவிருந்ததுபற்றியும் அறிந்திருந்தார்கள். பாவம் இருக்கவேண்டுமென தேவன் நியமிக்கவில்லை; ஆனால் அது வருமென முன்னரே அறிந்திருந்தார்; அந்தப் பயங்கர அவசர நிலையை எதிர்கொள்ளத் தேவையான வழிகளை உருவாக்கினார். அவர் உலகத்தின்மீது மிகுந்த அன்பு வைத்திருந்ததால், தம் ஒரே பேறான குமாரனை, "விசுவாசிக்கிறவன் எவனோ அவன் கெட்டுப்போகாமல் நித்தியஜீவனை அடையும்படிக்கு" அவரைக் கொடுப்பதாக உடன்படிக்கைபண்ணினார். யோவான் 3:16'.

**கலந்துரையாடக் கேள்விகள்**

`எப்போதுமே தேவன் விரும்புகிறபடி நடப்பதில்லை என்பது, இந்த உலகத்தில் நிகழ்பவற்றை நீங்கள் புரிந்துகொள்ள எவ்வாறு உதவுகிறது? தேவனுக்கும் நிறைவேறாத ஆசைகள் உள்ளன என்பதைப் புரிந்துகொள்வது நடைமுறை விஷயங்கள்குறித்த எத்தகைய புரிதல்களைக் கொடுக்கிறது?`

`வியாழக்கிழமை பாடத்தில் கேக் போட்டி ஒன்றை உருவகமாகப் படித்தோம்; 'தேவனும் கிறிஸ்துவும் சாத்தானுடைய தேவதுரோகம்பற்றி' அறிந்திருந்த போதிலும், நம்மைச் சிருஷ்டிக்கிற திட்டத்திலிருந்து அவர்கள் பின்வாங்கவில்லை. அதற்கு அன்பு அவசியமாக இருந்தது; அன்பில் சுதந்தரத்திற்கு இடமுண்டு. அன்புகூர இயலாதவர்களாக நம்மைச் சிருஷ்டிக்காமல், அன்புகூரத் திறனுள்ளவர்களாகப் படைத்தார்; இறுதியில் அது இயேசுவை சிலுவைக்குக் கொண்டுசெல்லுமென்று அறிந்திருந்தும் அவ்வாறு செய்தார். அன்பின் சுதந்தரத்தை நமக்கு வழங்காமல் இருப்பதைவிட, தாம் சிலுவைக்குச் சென்று பாடனுபவிப்பதையே இயேசு தெரிந்துகொண்டார் என்கிற உண்மை, தேவ அரசாங்கத்தில் அன்பு எவ்வளவு அடிப்படையாக, முக்கியமாக இருப்பதுபற்றி என்ன சொல்கிறது?`

`இந்த உலகத்தில் காணப்படுகிற தீமை, பாடுகள்பற்றி பெரும்பாலும் புலம்புகிறோம்; ஆனால் பாடுகள் மற்றும் தீமைகளைக் கண்டு தேவன்தாமே புலம்புகிறார், துக்கப்படுகிறார் என்பதை அறிவது உங்கள் புரிதலில் என்ன வித்தியாசத்தை உண்டாக்குகிறது`

`தேவன் சித்தங்கொள்ளாத பல விஷயங்கள் இந்த உலகத்தில் நிகழ்கின்றன என்பது உண்மை. உங்களுடைய உபத்திரவங்கள் உங்களுக்கு அர்த்தமற்றவையாக, நன்மை ஏதும் சம்பந்தப்படாதவையாகத் தோன்றும்போது, அவற்றைக் கையாள இந்த உண்மை எவ்வாறு உதவுகிறது?`