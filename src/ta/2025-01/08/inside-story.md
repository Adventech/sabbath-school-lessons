---
title:  மிஷன் கதை
date:   21/02/2025
---

### ரும்பாவிலிருந்து சபைக்கு

ஆண்ட்ரூ மெக்செஸ்னீ

கொலம்பியாவல் ரும்பா என்கிற ஒரு பாரம்பரிய சடங்கு உண்டு; அங்கு பாடுவார்கள், ஆடுவார்கள், குடிப்பார்கள். நெல்சன் சிறுவனாக இருந்ததால் அவனை ரும்பாவுக்கு அழைத்துச் செல்வதில்லை. ஆனால் டிசம்பர் 31ம் தேதி அவனை ஆலயத்திற்கு அழைத்துச் சென்றபோது ஏதோ தவறுநடப்தாக உணர்ந்தான்; அவனது பெற்றோர் அவனை வீட்டில் விட்டுவிட்டு, புதுவருட கொண்டாட்டமாக ரும்பா சடங்குக்காகப் புறப்பட்டுச் சென்றார்கள்.

நெல்சனின் கலாச்சாரத்தில், புதுவருடம் பிறப்பதற்குமுன் கடவுளிடம் தங்களை அர்ப்பணிப்பதற்காக மக்கள் ஆலயம் செல்வார்கள்; பிறகு ரும்பா சடங்கில் கலந்துகொள்வார்கள். நெல்சன் சிறுவனாக இருந்தாலும், ஆலயம் பரிசுத்தமான இடம் என்றும், ரும்பா மதுக்கூடங்கள் பரிசுத்தமற்ற இடமென்றும் உணர்ந்தான். 'ஏன் பல குடும்பத்தினர் தங்களைச் சுத்திகரிப்பதற்காக ஆலயம் சென்றுவிட்டு, பிறகு தங்களைத் தீட்டுப்படுத்த ரும்பாவுக்குச் செல்கிறார்கள்?' என்று யோசித்தான். நெல்சன் தன் அம்மாவிடம், "நீங்கள் ஏன் ஆலயத்திற்கும் பிறகு ரும்பாவிற்கும் செல்கிறீர்கள்?" என்று கேட்டான். அவர் பதில்சொல்லவில்லை.

நெல்சன் வாலிபனானதும் ஆலயத்திற்குச் செல்வதை நிறுத்திவிட்டு, ரும்பாவில் வேல்நேடோ பாரம்பரிய இசையை இசைக்க ஆரம்பித்தான். அருமையாக அக்கார்டியன் இசைக்கருவியை வாசிப்பான். பணமும் புகழும் பெறவேண்டும் என்பதே அவனது லட்சியமாக இருந்தது. பின்னர், முன்னாள் செவந்த்-டே அட்வென்டிஸ்ட் கிறிஸ்தவரான லாரா என்பவரைச் சந்தித்தார். லாராவைதான் அவர் திருமணம்செய்யவிருந்தார்.

"மரித்தவர்கள் பரலோகத்தில் இல்லை என்பது உங்களுக்குத் தெரியுமா?" என்று லாரா கேட்டார். லாராவின் கருத்துகள் நெல்சனுக்குப் பிடிக்காது, ஆனால் லாராவைப் பிடிக்கும். பிறகு, லாரா சபைக்குச் செல்ல ஆரம்பித்தார்; நெல்சனிடம் தன் பெற்றோரை வந்து சந்திக்கும்படி கூறினாள். முதல் சந்திப்பில், நெல்சனுக்கு அதிர்ச்சி காத்திருந்தது. அவர்கள் சாப்பிடுவதற்காக உட்கார்ந்தபோது, லாராவின் அப்பா நெல்சனிடம், ஜெபிக்கும்படி சொன்னார். சாப்பிடுவதற்குமுன் நெல்சன் ஜெபித்ததே கிடையாது.

நெல்சனும் லாராவின் அப்பாவும் நண்பர்களானார்கள். சீக்கிரமே, சாப்பிடுவதற்குமுன் ஜெபிக்க ஆரம்பித்தார் நெல்சன். சனிக்கிழமைகளில் ஆலயம் செல்வது முதலில் விநோதமாகத் தெரிந்தது. பிறகு யாத் 20:8-10இல் நான்காம் கற்பனையை வாசித்தபோது, ஏழாம் நாளைப் பரிசுத்தமாக ஆசரிக்கும்படி தேவன் கட்டளையிட்டிருப்பதைப் புரிந்துகொண்டார். அவரும் பரிசுத்தமாக இருக்க விரும்பினார். இன்று நெல்சன் சில்வாவுக்கு 30 வயதாகிறது; இப்போது அட்வென்டிஸ்ட் இசைக்கலைஞராக இருக்கிறார்; ரும்பாவில் இசைப்பது இல்லை. மாறாக, உணவகங்களிலும் பிறந்தநாள் கொண்டாட்டங்களிலும் இசை இசைக்கறார். இசையைக் கேட்பவர்களிடம் தேவனுடைய இரக்கம்பற்றிச் சொல்லி, அவர்களுக்காக ஜெபிக்கிறார். அவரும் சபை இசைக்கலைஞர்களும் சேர்ந்து, அரசு பேருந்துகளிலும் இசை இசைக்கிறார்கள்.

"இசை இந்த உலகத்தில் நான் புகழடையச் செய்தது, ஆனால் இப்போது நான் இயேசுவுக்காகப் பிரகாசிக்க விரும்புகிறேன்" என்று சொன்னார்.