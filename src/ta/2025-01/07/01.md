---
title:  தீமை எனும் பிரச்சினை
date:   08/02/2025
---

### இவ்வார ஆராய்ச்சிக்கு

யோபு 30:26; மத் 27:46; யோபு 38:1-12; சங்கீதம் 73; ஆதி 2:16,17; வெளி 21:3,4. 

> <p>மனன வசனம்</p>
> அவர்களுடைய கண்ணீர் யாவையும் தேவன் துடைப்பார்; இனி மரணமுமில்லை, துக்கமுமில்லை, அலறுதலுமில்லை, வருத்தமுமில்லை; முந்தினவைகள் ஒழிந்துபோயின. வெளி 21:4. 

கிறிஸ்தவ மார்க்கம் எதிர்கொண்டுள்ள மிகப்பெரிய பிரச்சினை தீமை எனும் பிரச்சினை; தேவன் முற்றிலும் நல்லவர், அன்புள்ளவர், அதேசமயத்தில் இந்த உலகத்தில் தீமையும் காணப்படுகிறது என்பதை எவ்வாறு புரிந்துகொள்ளலாம்? சுருக்கமாகச் சொன்னால், தேவன் முற்றிலும் நல்லவரும் வல்லவருமாக இருந்தால், தீமை ஏன் காணப்படுகிறது? அதுவும் அதிகமாகக் காணப்படுகிறது? இந்தக் கேள்விகள் எழாமல் இருக்காது. 

இது கணிதக்கணக்கு போன்றதல்ல; மாறாக அநேகருக்கு மிகுந்த தொல்லை கொடுக்கிற, தேவனை அறிவதற்கும் அவரில் அன்புகூருவதற்கும் தடையாக இருக்கிற ஒரு பிரச்சினை. 

பாவத்தின் தோற்றமும், அது இருப்பதற்கான காரணமும் அநேகரைக் குழப்புகிற ஒரு விஷயமாக இருக்கிறது. தீமையின் கிரியையும், அதனால் உண்டாகிற சாபங்களையும் அழிவுகளையும் பார்த்து, முடிவில்லாத ஞானமும் வல்லமையும் அன்பும் உடைய ஒருவரின் ஆளுகையின்கீழ் இது எவ்வாறு காணப்பட முடியுமென கேள்வி எழுப்புகிறார்கள். இது அவர்களால் விளக்கம் காணமுடியாத ஒரு மறைபொருளாக இருக்கிறது.

நாத்திகவாதிகள் பலர் தீமையின் பிரச்சினைதான் தங்களை நாத்திகவாதிகளாக மாற்றியுள்ளதாகச் சொல்கிறார்கள். ஆனால், இந்த வாரத்திலும் இனிவரும் வாரங்களிலும் நாம் பார்க்கவிருப்பதுபோல, விழுந்துபோன நம் உலகத்தில் தீமை அதிக பாதிப்பை ஏற்படுத்துகிறபோதிலும் வேதாகமத்தின் தேவன் முற்றிலும் நல்லவர்; அவரை நாம் நம்பலாம். 

2025 பெப்ரவரி 15 வகுப்புக்காகப் படிக்கவேண்டிய பாடம்