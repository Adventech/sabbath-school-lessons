---
title:  மிஷன் கதை
date:   14/02/2025
---

### இருளில் ஒரு சத்தம்

ஆண்ட்ரூ மெக்செஸ்னீ

ஒரு கோபக்குரலைக் கேட்டு, இரவில் திடீரென வழித்தார் கிரேஸ் பேப்காக். "உனக்கு அது தெரியாது, உனக்கு அது புரியாது" என்று அந்தக் குரல் சொன்னது. கிரேஸ் பயப்படவில்லை. இரவில் தூக்கத்திலிருந்து எழும்பியது அவருக்கு எரிச்சலாக மட்டுமே இருந்தது. ஹால்புரூக் இந்தியன் பள்ளியில் உள்ள ஒரு படுக்கையறை வீட்டல் தங்கியிருந்தார்; அங்கு அவர் ஆசிரியையாகப் பணியாற்றி வந்தார்.

"தேவன் உன்னை ஒரு கைப்பாவைபோல பயன்படுத்துகிறார். உனக்குத் தெரியாத விஷயங்கள் உள்ளன. நீ கண்மூடித்தனமாக தேவனைப் பின்பற்றுகிறாய், அவர் ஒரு கொடுங்கோலர்" என்று அந்தச் சத்தம் சொன்னது. தேவனை நம்புவதற்கு கிரேஸ் தடுமாறி வந்தாள். சமீபத்தில் பேருந்து விபத்து ஒன்றில் ஒரு மாணவர் இறந்திருந்தார்; அது அவளை அதிகமாகப் பாதித்திருந்தது. அவளிடம் தேவனைக்குறித்து பல கேள்விகள் இருந்தன, அவற்றை அவரிடம் பேச அவள் விரும்பியதில்லை. இப்போது அந்தச் சத்தம் தேவனைக் குற்றஞ்சாட்டியது; அதுவும் அவளுக்குப் பிடிக்கவில்லை.

"போய்விடு, நான் உன்னிடம் பேச விரும்பவில்லை" என்று சொன்னாள். அதன்பிறகு அந்தச் சத்தம் கேட்கவில்லை. ஆனால் தேவனுக்கு எதிரான குற்றச்சாட்டுகள் அவளது மனதைவிட்டு அகலாமல் இருந்தன. கிரேஸúக்கு தேவனிடம் பேச விருப்பமில்லை; ஆனால் அவர் பதிலளிக்க அவருக்கு ஒரு வாய்ப்பு கொடுப்பதுதான் சரியெனத் தோன்றியது. ஒவ்வொரு குற்றச்சாட்டையும்பற்றி தேவனிடம் கேட்டாள். பதிலில்லை. தூங்கிவிட்டாள்.

அடுத்தநாள், தனக்குப் பிடித்தமான ஒரு இயற்கை பகுதிக்கு கிரேஸ் சென்றாள்; அந்த இடத்திலிருந்து யோசிப்பது அவளுக்குப் பிடிக்கும். ஒரு பளுப்புபாறையின்மீது உட்கார்ந்து, தேவனுக்கு எதிராக வைக்கப்பட்ட குற்றச்சாட்டுகள்பற்றி கேட்டா. இரவு நேரமானதும், வீட்டிற்குச் சென்றாள். மறுநாளும் அதே இயற்கை பகுதிக்கு வந்தாள். அன்றும் பதிலில்லை. அவள் வீட்டிற்கு நடந்து கொண்டிருந்தபோது, "நீ கேட்கிற இந்தக் கேள்விகளுக்கெல்லாம் பதில் பெறவேண்டிய அவசியமில்லை. உனக்கு விசுவாசமும் நம்பிக்கையும் மட்டும் இருந்தால் போதும்" என்று ஒரு குரல் சொல்வதுபோலத் தோன்றியது.

"அது உண்மைதான். நான் பதில்களைத் தெரிந்துகொள்ளவேண்டிய அவசியமில்லை. ஆனால் நீர் நல்லவர் என்பதை அறிந்துகொள்ள விரும்புகிறேன். தற்சமயம், நீர் நல்லவரா இல்லையா என்பது எனக்குத் தெரியாது" என்று சொன்னாள்.

வீட்டில், கிரேஸ் பெரியோர் ஓய்வுநாள் பள்ளிப் பாடப்புத்தகத்தைத் திறந்து, வாசிக்க ஆரம்பித்தாள். வாசித்தபோது, "மேலே பார்" என்று ஒரு குரல் அவளிடம் சொன்னது.

மேலே பார்த்தபோது, குளிர்சாதனப் பெட்டிமீது இருந்த ஒருவரைபடம் தெரிந்தது. அந்தப் படத்தை ஐந்தாம் வகுப்பு மாணவர் ஒருவர் அவளுக்குக் கொடுத்திருந்தார்; அதில் இயேசு சிலுவையில் அறையப்பட்ட காட்சி இருந்தது; யோவான் 3:16ம் எழுதப்பட்டிருந்தது. "இயேசுவே, நீர் எங்களுக்காக அந்தத் தியாகத்தைச் செய்தீர். அதைச் செய்த நீர் நல்லவர். நீர் உண்மையிலேயே நல்லவர். என் கேள்விகளுக்கெல்லாம் எனக்கு பதில்கள் கிடைக்காவிட்டாலும் நான் உம்மை நம்பலாம்".