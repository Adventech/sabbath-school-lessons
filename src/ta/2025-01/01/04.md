---
title:  மனப்பூர்வமாக அருளப்பட்ட அன்பு இஸ்ரவேலர்
date:   31/12/2024
---

தொடர்ந்து கலகம்செய்த போதிலும், தேவன் அவர்களை மட்டுந்தான் மனப்பூர்வமாக நேசித்தாரா; இல்லை. நாமும் பாவிகளாக இருக்கும்போதே நம்மீது மனப்பூர்வமாக தொடர்ந்து அன்பைப் பொழிகிறார். நாம் தேவ அன்புக்குப் பாத்திரவான்கள் அல்லர்; அதை நாம் சம்பாதிக்கவும் முடியாது. இன்னொரு புறம், தேவனுக்கு நாம் அவசியமும் இல்லை. வேதாகமத்தின் தேவனுக்கு எதுவுமே தேவையில்லை. அப் 17:25. தேவன் எல்லோரையும் தம்முடைய சொந்த மனவிருப்பத்தின்படியே நேசிக்கிறார்.

`சிருஷ்டிப்பை எப்படியும் நடத்த தேவனுக்கு சுதந்திரம் இருப்பதுபற்றி வெளி 4:11; சங் 33:6 வசனங்கள் சொல்வது என்ன?`

தேவன் விருப்பத்தோடு இந்த உலகத்தைச் சிருஷ்டித்தார். இதினிமித்தம் தேவன் சகல மகிமைக்கும் கனத்திற்கும் வல்லமைக்கும் பாத்திரராக இருக்கிறார். தேவன் எந்த உலகத்தையும் சிருஷ்டிக்கவேண்டிய அவசியம் இருக்கவில்லை. உலகத்தோற்றத்திற்கு முன்னரே, தேவத்துவத்திற்குள்ளாகக் காணப்பட்ட உறவில் தேவன் மகிழ்ந்துவந்தார்.

`இந்த உலகம் உருவாக்கப்படுவதற்குமுன்னரே தேவ அன்பு காணப்பட்டதுபற்றி யோவான் 17:24 என்ன சொல்கிறது?`

தேவனுக்கு தம் அன்பைக் காட்டுவதற்குச் சிருஷ்டிகள் தேவைப்படவில்லை. ஆனால் அவரது அன்பின் தன்மையின்படி, தேவன் இந்த உலகத்தைச் சிருஷ்டிக்கத் தீர்மானித்தார்; சிருஷ்டிகளோடு அன்பின் உறவை ஏற்படுத்தினார்.

தம்முடைய தயாள அன்பின் அடையாளமாக இந்த உலகத்தை விருப்பத்தோடு தேவன் சிருஷ்டித்தது மட்டுமல்லாமல், மனிதர்கள் ஏதேனில் பாவத்தில்விழுந்த பிறகும், நம் தனிப்பட்ட பாவத்திற்கு மத்தியிலும் மனிதர்களை தொடர்ந்து மனப்பூர்வமாகச் சிநேகிக்கிறார்.

ஏதேனில் ஆதாமும் ஏவாளும் விழுந்தபிறகு, அவர்கள் தொடர்ந்து வாழவும், தேவ அன்பைப் பெறவும் உரிமையை இழந்தார்கள். ஆனால், 'தம்முடைய வல்லமையுள்ள வசனத்தினாலே தாங்குகிற' தேவன், தம் மிகுந்த அன்பாலும் இரக்கத்தாலும் கிருபையாலும் அவர்கள் தொடர்ந்து உயிர்வாழும்படிச் செய்தார்; மனிதர்கள் மீண்டும் தம்மோடு அன்பில் ஒப்புரவாகும்படி ஒரு வழியை உண்டாக்கினார். எபி 1:3. அந்த ஒப்புரவாகுதல் நமக்கும் சொந்தமானதே.

`இந்த உலகம் விழுகையிலும் தீமையிலும் இருக்கிறபோதிலும், தேவன் தொடர்ந்து தம் அன்பைப் பொழிகிறார் என்கிற உண்மை, அவரது அன்பையும் குணத்தையும்பற்றி என்ன சொல்கிறது? நாம் திரும்ப அவரில் அதிகம் அன்புகூருவதற்கு இந்த உண்மை எவ்வாறு உதவவேண்டும்?`