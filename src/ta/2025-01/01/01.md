---
title:  தேவன் மனப்பூர்வமாய் அன்புகூருகிறார்
date:   28/12/2024
---

### இவ்வார ஆராய்ச்சிக்கு

யாத் 33:15-22; ஓசியா 14:1- 4; வெளி 4:11; யோவான் 17:24; மத் 22:1-14; யோவான் 10:17, 18.

> <p>மனன வசனம்</p>
> நான் அவர்கள் சீர்கேட்டைக் குணமாக்குவேன்; அவர்களை மனப்பூர்வமாய்ச் சிநேகிப்பேன்; என் கோபம் அவர்களைவிட்டு நீங்கிற்று. ஓசியா 14:4.

இயேசு முன்னுரைத்ததுபோல, இயேசுவை பேதுரு மூன்றுமுறை மறுதலித்தாலும்கூட, அவர் மறுதலித்ததோடு அந்தச் சம்பவம் முடியவில்லை. இயேசு உயிர்த்தெழுந்தபிறகு பேதுருவிடம், "அதிகமாய் நீ என்னிடத்தில் அன்பாயிருக்கிறாயா?" என்று கேட்டார். அதற்கு பேதுரு, "ஆண்டவரே, உம்மை நேசிக்கிறேன் என்பதை நீர் அறிவீர்" என்றான். உடனே இயேசு, "ஆட்டுக்குட்டிகளை மேய்ப்பாயாக" என்றார். மீண்டும் பேதுருவிடம் இயேசு, "என்னிடத்தில் அன்பாயிருக்கிறாயா?" என்று கேட்டார். அதற்கு பேதுரு, "ஆண்டவரே, உம்மை நேசிக்கிறேன் என்பதை நீர் அறிவீர்" என்று சொன்னார். பிறகு, மீண்டும், மூன்றாவது முறையாகப் பேதுருவிடம் இயேசு, "என்னை நேசிக்கிறாயா?" என்று கேட்டார். அப்போது "துக்கப்பட்டு: ஆண்டவரே, நீர் எல்லாவற்றையும் அறிந்திருக்கிறீர், நான் உம்மை நேசிக்கிறேன் என்பதையும் நீர் அறிவீர்" என்றார். யோவான் 21:15-17. இயேசுவை மூன்றுமுறை பேதுரு மறுதலித்ததுபோல, "என்னிடத்தில் அன்பாயிருக்கிறாயா?" என்கிற முக்கியமான கேள்வியை இயேசு மூன்றுமுறை கேட்டதன்மூலம், பேதுருவை அவர் மூன்றுமுறை குணப்படுத்தினார்.

பேதுருவின் சூழ்நிலைகளைவிட நம் சூழ்நிலைகள் வித்தியாசமாக இருந்தாலும், அதிலுள்ள நியதி மாறாத ஒன்று. அதாவது, பேதுருவிடம் இயேசு கேட்ட அதே கேள்வியையே, இப்பூமியில் இப்போது வாழ்கிற நம் ஒவ்வொருரிடமும் கேட்கிறார். நீ என்னை நேசிக்கிறாயா?

அந்தக் கேள்விக்கு நாம் சொல்கிற பதிலில்தான் எல்லாமே இருக்கிறது.

2025 ஜனவரி 4 வகுப்புக்காகப் படிக்கவேண்டிய பாடம்