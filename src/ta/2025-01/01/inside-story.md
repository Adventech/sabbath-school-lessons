---
title:  மிஷன் கதை
date:   03/01/2025
---

### மூங்கில் திரையைத் திறக்கும்போது

ஆண்ட்ரூ மெக்செஸ்னீ

ரஷ்யாவில் உள்ள மாஸ்கோ சர்வதேச செவந்த்-டே அட்வென்டிஸ்ட் திருச்சபையில், திருவிருந்து ஆராதனையின்போது, அந்தக் கொரிய மாணவனின் கால்களைக் கழுவ நான் முழங்காலிட்டபோது, அவனுக்கு ஏதாவது ஜெப வேண்டுகோள்கள் இருக்கின்றனவா என்று கேட்டேன். "வட கொரியாவுக்காக ஜெபியுங்கள். இயேசுவின் வருகை துரிதப்படும்படி அங்கே சுவிசேஷம் சொல்லப்படவேண்டும்" என்று சொன்னான். அவன் மாஸ்கோ பல்கலைக்கழகத்தில் படித்துவந்தான்.

2006இல் அது நடந்தது, தென் கொரிய செவந்த்-டே அட்வென்டிஸ்டுகள் வடகொரியரவின் தங்கள் சகோதர சகோதரிகளைக்குறித்து பாரம் கொள்ளவேண்டியதைப் புரிந்து கொண்டேன். சுவிசேஷத்தை உலகத்திற்கு அறிவிக்கவேண்டிய சபை ஊழியப்பணியில் வட கொரியாவில் இன்னும் அந்த ஊழியம் நடைபெறாமலேயே இருக்கிறது; அந்த மூங்கில் திரை திறக்கப்படுவதற்கான வழிகளைக் காண தென்கொரிய அட்வென்ட்டிஸ்டுகள் முயல்கிறார்கள்.

அட்வென்டிஸ்ட் திருச்சபை பணியானது 1904இல் வடக்கே ஆரம்பித்து, அதன் பிறகே தென் பகுதிக்குப் பரவியது. இன்று தெற்கில் 5.2 கோடி மக்களில் 285,000 சபை அங்கத்தினர்கள் இருக்கிறார்கள். ஆனால் 2.6 கோடி மக்கள் தொகையுள்ள வட தேசத்தில் ஒரு அட்வென்ட்டிஸ்ட்கூட இருப்பதாகத் தெரியவில்லை. ஆனால் வடக்கிலும் தேவனுக்கு ஒரு கூட்ட மக்கள் இருப்பதாகச் சொல்கிறார் பியோம் ஸியோக் ஓ; இவர் வட கொரியாவுக்கான ஊழியத்தை மேற்பார்வையிடும் வட ஆசிய பசிஃபிக் டிவிஷனின் இயக்குனர். வட கொரியாவைச் சேர்ந்த ஒரு பெண்ணைப்பற்றிச் சொன்னார். அவள் சனிக்கிழமையில் வேலை செய்யாமல் இருப்பதற்காக, தான் வியாதிப்படும்படி ஓய்வுநாள் தோறும் காலையில் சோயா சாறு கூழைக் குடித்திருக்கிறாள். அதற்காக அவளை சிறையில் போட்டபோது, சிறைக்குள் ஒரு வேதாகமத்தை இரகசியமாகக் கொண்டுசென்றாள். அதைப் புதைத்தவைத்து, நேரம் கிடைக்கும்பது வாசித்துவந்தாள். பிறகு தான் சுதந்திரமாக ஆராதனை செய்யும்படி தென் கொரியாவுக்குத் தப்பிச்சென்றாள். வடதேசத்தின் எல்லை திறக்கப்படும்போது அங்கே செல்ல தலைவர்கள் ஆயத்தமாகி வருகிறார்கள்.

அதற்கிடையில், வடகொரியாவிலிருந்து தப்பிவந்தவர்கள்மீது தென்கொரிய அட்வென்டிஸ்டுகள் கவனம் செலுத்துகிறார்கள். அவ்வாறு வந்த ஒருவருக்கு சபை உதவியாளர் ஒருவரும் அவரது மனைவியும் வீட்டைச் சுத்தப்படுத்தவும், உணவு ஆத்தம்செய்யவும், அரசு ஆவணங்களைத் தயார்செய்யவும் உதவினார்கள். ஆறுமாதங் கள் கழித்து, அவர் இயேசுவை ஏற்றுக்கொண்டதாகச் சொல்கிறார், அந்த உதவியாளர் மற்றும் அவரது மனைவியின் சபைப் போதகர் சாங் ஸியோப் லீ (படத்தில் இருப்பவர்).

அவ்வாறு தப்பிவந்த இன்னொருவரால், வடகொரியாவிலுள்ள தன் மனைவியையும் பிள்ளைகளையும் நினைத்து தூங்கமுடியவில்லை. போதகர் லீ அவருக்காக ஜெபித்தார்; பிறகு அந்த நபர் இயேசுவை ஏற்றுக்கொண்டார்; வேதாகமத்தை வாசித்தார். இந்த அனுபவங்கள், அதுபோன்ற நபர்களுக்கு உதவ போதகருக்கு ஊக்கமளித்திருக்கிறது.