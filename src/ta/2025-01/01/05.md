---
title:  அழைக்கப்பட்டோர் அநேகர், தெரிந்துகொள்ளப்பட்டோர் சிலர்
date:   01/01/2025
---

தேவன் தமது சுயாதீன சித்தத்தால் மனிதர்களை மனப்பூர்வமாக நேசிப்பதோடு மட்டுமல்லாமல், அவர்கள் தம்மேல் திரும்ப அன்புசெலுத்தவும் அழைக்கிறார். அதற்கு தமது அன்பை அவர்கள் ஏற்றுக்கொள்ளவோ நிராகரிக்கவோ தேர்ந்தெடுக்கிற உரிமையைக் கொடுக்கிறார்; அது கலியான விருந்துகுறித்த உவமையிலும் (வேறு பல இடங்களிலும்) தெளிவாகத் தெரிகிறது.

`மத்தேயு 22:1-14இலுள்ள உவமையின் அர்த்தம் என்ன?`

கலியாண விருந்துபற்றி கிறிஸ்து சொன்ன உவமையில், ஒரு ராஜா தன் குமாரனுக்குக் கலியாணம் ஏற்பாடுசெய்து, தன் வேலைக்காரர்களை அனுப்பி, ""கலியாணத்திற்கு' வரச்சொல்லுகிறார்; ஆனால், " வர மனதில்லாதிருந்தார்கள்' மத் 22:2,3. அவர்களை அழைத்துவர ராஜா ஒன்றுக்கும் மேற்பட்ட முறை தன் வேலைக்காரர்களை அனுப்புகிறார்; ஆனால் அவருடைய அழைப்பை அவர்கள் நிராகரித்தார்கள்; அதைவிட மோசமாக, அவருடைய வேலைக்காரர்களைப் பிடித்து, அவர்களைக் கொன்றார்கள். மத் 22:4-6.

தம் வேலைக்காரரை அழித்தவர்களுக்குத் தகுந்த பதிலடி கொடுத்தபிறகு, அந்த ராஜா தன் வேலைக்காரர்களிடம், "விருந்து ஆயத்தமாயிருக்கிறது, அழைக்கப்பட்டவர்களோ அதற்கு அபாத்திரராய்ப் போனார்கள். ஆகையால், நீங்கள் வழிச்சந்திகளிலே போய், காணப்படுகிற யாவரையும் கலியாணத்திற்கு அழைத்துக்கொண்டு வாருங்கள்' என்று சொன்னார். மத் 22:8,9. பிறகு, கலியாண வஸ்திரம் தரித்திராத ஒருவனை வெளியேற்றச் சொல்கிறார்; அவன், கலியாண விருந்தில் கலந்துகொள்ள அந்த ராஜாவிடமிருந்து கலியாண வஸ்திரத்தைப் பெற வேண்டியிருந்தது; இறுதியாக, அந்த உவமையை மிகவும் அர்த்தமிக்க வார்த்தைகளுடன் இயேசு முடிக்கிறார்: 'அந்தப்படியே, அழைக்கப்பட்டவர்கள் அநேகர், தெரிந்துகொள்ளப்பட்டவர்களோ சிலர்'. மத் 22:14.

இதன் அர்த்தம் என்ன? 'தெரிந்துகொள்ளப்பட்டவர்கள்' கலியாண விருந்துக்கு வரும்படி ஆண்டவர் கொடுக்கிற அழைப்பை ஏற்றுக்கொள்கிறவ்வர்கள். அந்த உவமையில் வருகிற 'அழை' என்பதற்கான கிரேக்க வார்த்தை கேலியோ; ஒருவர் "தெரிந்துகொள்ளப்பட்டவரா' (எக்லெக்ட்டாஸ்) என்பதைத் தீர்மானிப்பது, அந்த அழைப்பை அவர் ஏற்றுக்கொள்கிறாரா என்பதைப் பொருத்ததே.

தேவன் அனைவரையும் கலியாண விருந்துக்கு அழைக்கிறார். ஆனால் தேவ அன்பை மறுதலிக்கிற உரிமை எல்லாருக்கும் கொடுக்கப்பட்டுள்ளது. அன்புகூருவதற்குச் சுதந்திரம் அவசியம். தேவன் எவர்மீதும் தம் அன்பை கட்டாயமாகத் திணிக்கமாட்டார். தேவனோடு அன்பின் உறவைவைப்பதை நாம் புறக்கணிக்க முடியும் என்பதுதான் வருத்தகரமான உண்மை.

தெரிந்துகொள்ளப்பட்டவர்கள் அந்த அழைப்பை ஏற்றுக்கொள்கிறவர்கள். தேவனிடத்தில் அன்புகூருகிறவர்களுக்கு, நம் புத்திக்கும் எட்டாத ஆச்சரியமானவற்றை தேவன் ஆயத்தப்படுத்தி வைத்திருக்கிறார். இவை அனைத்திலும் அன்பும், அன்பில் புதைந்துள்ள சுதந்திரமும் முக்கியப் பங்காற்றுகின்றன.

`நீங்கள் கலியாண விருந்துக்கான அழைப்பை ஏற்றுக்கொண்டதையும், சரியான வஸ்திரம் தரித்திருப்பதையும் உங்களுடைய வாழ்க்கையில் வெளிப்படுத்துவது என்ன?`