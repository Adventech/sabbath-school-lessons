---
title:  தேவ அன்பின் கோபம்
date:   25/01/2025
---

### இவ்வார ஆராய்ச்சிக்கு

சங்கீதம் 78; யோனா 4:1-4; மத் 10:8; மத் 21:12,13; எரே 51:24,25; ரோமர் 12:17-21.

> <p>மனன வசனம்</p>
> அவரோ அவர்களை அழிக்காமல், இரக்கமுள்ளவராய் அவர்கள் அக்கிரமத்தை மன்னித்தார்; அவர் தமது உக்கிரம் முழுவதையும் எழுப்பாமல், அநேகந்தரம் தமது கோபத்தை விலக்கிவிட்டார். சங்கீதம் 78:38.

தேவனுடைய மனதுருக்கத்தைக் கொண்டாட்டத்தோடு யோசிக்கிறவர்கள், அவரது கோபங்குறித்துப் புரிந்துகொள்ளத் தடுமாறுகிறார்கள். தேவன் அன்புள்ளவர் என்றால், அவருக்குக் கோபமே வரக்கூடாதென நினைக்கிறார்கள். அது தவறான ஒரு கருத்து. அவரது கோபம் அவரது அன்பினால் உண்டாவதாகும்.

பழைய ஏற்பாட்டின் தேவன் கோபப்படுகிறவர் என்றும், புதிய ஏற்பாட்டின் தேவன் அன்புள்ளவர் என்றும் சிலர் சொல்கிறார்கள். ஆனால் ஒரே ஒரு தேவன்தாம் உண்டு; இரண்டு ஏற்பாடுகளிலும் ஒன்றுபோலவே அவர் வெளிப்படுத்தப்படுகிறார். அன்பின் தேவன் தீமையைக் கண்டு கோபங்கொள்வது உண்மைதான்; அதற்குக் காரணம் அவரது அன்பு. இயேசுவுங்கூட தீமைக்கு எதிராக் கோபமடைந்திருக்கிறார்; தேவனுடைய நீதியான, தகுதியான கோபம்பற்றி புதிய ஏற்பாட்டின் பல இடங்களில் வருகிறது.

தீமைக்கும் அநியாயத்திற்கும் எதிரான தேவனுடைய நீதியான, அன்பான எதிர்வினைதான் அவரது கோபம். அது முழு அளவு நற்குணத்தாலும் அன்பாலும் தூண்டப்படுகிற நீதியான கோபம்; சகல சிருஷ்டிகளும் சுகமாக வாழ்வதே அதன் நோக்கம். எனவே தீமையால் பாதிக்கப்பட்டவர்கள் மீது இரக்கம்காட்டவும், அதைச் செய்கிறவர்களுக்கு எதிராகச் செயல்படவும் தீமை அவரைக் கோபங்கொள்ளச் செய்கிறது. எனவே தேவகோபமானது, தேவ அன்பின் மற்றொரு வெளிப்பாடு.

2024 பெப்ரவரி1 வகுப்புக்காகப் படிக்கவேண்டிய பாடம்