---
title:  மிஷன் கதை
date:   31/01/2025
---

### "சாத்தான் வெற்றிபெற விரும்புகிறாயா?"

ஆண்ட்ரூ மெக்செஸ்னீ

மங்கோலியாவில் நான்கு குடிகார்ரகள் தன்னைத் தாக்கியபிறகு, தனது அடுக்குமாடி குடியிருப்பு அறையில், கதவைப் பூட்டிக்கொண்டு அழுதார். மிகவும் புண்பட்ட நிலையில் இருந்தார். மீண்டும் அமெரிக்காவுக்குத் திரும்பிச் செல்ல நினைத்தார்.

இரண்டு நாட்களுக்கு பிறகு, மற்றொரு ஊழியர் அவரைப் பார்ப்பதற்காக வந்தார். அவர் தனக்கு ஆறுதல்சொல்ல வந்திருப்பாரென நினைத்தார்; மாறாக, அவர் திட்டினார். "நீ உன் வீட்டிற்குள்ளேய சாட்சி பகருவதற்காகத்தான் இங்கு வந்தாயா? நீ சாத்தான் வெற்றி பெற விரும்புகிறாயா?" என்று கேட்டார்.

அதுதான் யோவானேவுக்கு தேவையான செய்தியாக இருந்தது. அந்த ஊழியர் ஆறுதலாகப் பேசியிருந்தால், தன் துக்கத்தில் ஆறுதலடைந்து, நம்பிக்கையிழந்து, வீட்டிற்குச் சென்றிருப்பார். ஆனால் இப்போது தான் மங்கோலியாவுக்கு வந்த நோக்கத்தை யோசித்துப்பார்த்தார். ஆரம்பத்தில் உஸ்பெகிஸ்தான் செல்லவே தீர்மானித்திருந்தார். அதனால் ரஷ்ய மொழியும், ஐரோப்பா ஆசிய மொழிகளுக்கு அடிப்படையான சைரிலிக் எழுத்துக்களையும் கற்றுக்கொண்டார். உஸ்பெகிஸ்தான் செல்கிற திட்டம் தோல்வியடைந்தபோது, மங்கோலியாவுக்குச் சென்றார்; அங்கும் அதே சைரிலிக் எழுத்துக்கள்தாம் பயன்படுத்தப்பட்டன; ஆனாலும் ஒரு வார்த்தையைக் கூட புரிந்துகொள்ள முடியவில்லை. ஆனால் முதல் இரண்டு மாதங்களுக்கு, மங்கோலிய மொழியைக் கற்றுக்கொள்ள முயன்றும் முடியவில்லை. அந்த மொழி தெரியாமல், அங்கு ஊழியம் செய்வது கடினம். மொழி தெரியாமல்தான் உதவி கேட்க முடியவில்லை, கிட்டத்தட்ட ஒவ்வொரு வாரமும் குடிகாரர்களால் தாக்கப்பட்டபோது, தனக்காகப் பேசமுடியவில்லை. விஷயங்களை மேலும் சிக்கலாக்குகிற வகையில், அவர் மங்கோலியர் என்றும், கொரிய பின்னணி இருப்பதால் மங்கோலிய மொழி பேசுகிறாரென்றும் மக்கள் ஊகிக்க ஆரம்பித்தார்கள்.

ஆனாலும் மங்கோலியாவில் இயேசுவின் அபைப் பகிர்ந்துகொள்ள விரும்பினார்; ஆனால் பலமுறை குடிகாரர்களின் தாக்குதலுக்கு ஆளானதால், அவர்கள்மீதான அன்பு குறைந்திருந்தது.

'ஆண்டவரே, நான் இங்கு தங்கியிருப்பது உம்முடைய திட்டமென்றால், இந்தச் சிக்கலிலிருந்து நான் தப்பித்துக்கொள்ள ஒரு வழி காட்டும். நீர் என்னைப் பாதுகாக்கவேண்டும் அல்லது இந்தச் சூழ்நிலைகளைக் கையாள ஒரு வழியைச் சொல்லும் அல்லது இந்தக் குடிகாரர்களிடமிருந்து என்னைக் காப்பாற்றும்' என்று ஜெபித்தார்.

தேவன் பார்த்துக்கொள்வாரென மங்கோலியாவிலேயே தங்கியிருக்கத் தீர்மானித்தார். ஆனாலும் குடிகாரர்கள் தாக்குவது நிற்கவில்லை. யோவானே தன்னைக் காத்துக்கொள்ள தேவன் ஒருவழியை உண்டாக்கினார். மூன்று மாதங்களுக்குள்ளாக, மங்கோலிய மொழியை சரளமாகப் பேசப் பழகினார். அது ஓர் அற்புதம். யோவானே வால் மங்கோலிய மொழியில் வேதபாடம் நடத்தமுடிந்தது; தான் தாக்கப்படும்போது உதவிகேட்க முடிந்தது. ஆனாலும் இயேசுவைப்போல அன்புகாட்ட முடியவில்லை. வேதனை ஆழமாகப் பதிந்திருந்தது.