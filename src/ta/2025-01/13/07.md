---
title:  மேலும் படிக்க
date:   28/03/2025
---

'பிறருக்கு ஊழியம் செய்கிறவர்களுக்கு பிரதான மேய்ப்பன்தாமே ஊழியம் செய்வார். அவர்கள் ஜீவத்தண்ணீரிலிருந்து பருகுவார்கள், திருப்தியடைவார்கள். அவர்கள் பரபரப்பூட்டுகிற கேளிக்கைகளுக்கோ, தங்கள் வாழ்க்கையில் சில மாற்றங்களுக்கோ ஏங்கமாட்டார்கள். அழிகிற நிலையில் இருக்கிற ஆத்துமாக்களை எப்படி இரட்சிப்பது என்பதே அவர்களுடைய மிகப்பெரிய ஆதங்கமாக இருக்கும். அவர்களது சமுதாய ஈடுபாடு நன்மையானதாக இருக்கும். மீட்பரின் அன்பு இருதயங்களை ஒன்றிணையச் செய்யும்.

'நாம் தேவனோடு உடன்வேலையாட்களாக இருப்பதை உணரும்போது, அவரது வாக்குறுதிகளை அக்கறையில்லாமல் பேசமாட்டோம். அவை நம் இருதயங்களில் பற்றிஎறியும்; நம் வாய்களிலிருந்து மூண்டு வரும். அறியாமையில், ஒழுக்கமற்று, கலகக்காரர்களாக இருந்த மக்களுக்கு ஊழியஞ்செய்ய மோசேயை அழைத்தபோது, "என் சமுகம் உனக்குமுன்பாகச் செல் லும், நான் உனக்கு இளைப்பாறுதல் தருவேன்" என்று சொன்னார். மேலும் அவர், "நான் உன்னோடே இருப்பேன்" என்றார். யாத் 33:14; 3:12. பாடுகளிலும் வேதனைகளிலும் உள்ள கிறிஸ்துவின் பிள்ளைகளுக்காக அவர்நிமித்தம் ஊழியம்செய்கிற அனைவருக்கும் இந்த வாக்குறுதி உரியது'. — Ellen G. White, The Desire of Ages, p. 641.

**கலந்துரையாடக் கேள்விகள்**

`நாம் எப்படிப்பட்ட மக்களாக இருக்கவேண்டும் என்பதுபற்றி 1கொரிந்தியர் 13 என்ன சொல்கிறது? 1கொரிந்தியர் 13:4-8.`

`மத்தேயு 25:31-46இல் வெள்ளாடுகளையும் செம்மறியாடுகளையும் பிரித்துக்காட்டியது என்ன? இயேசு இங்கு வலியுறுத்துவதை, கிரியைகளினால் இரட்சிப்பு என்பதின் அடிப்படையில் புரிந்துகொள்ளாமல் எவ்வாறு புரிந்துகொள்ளலாம்?`

`'உலகத்தில் அவர் அன்புகூர்ந்ததுபோல நாம் அன்புகூர்ந்தால், அவருக்கு நாம் செய்யவேண்டிய ஊழியத்தை நிறைவேற்றுகிறோம். நாம் பரலோகத்திற்குத் தகுதியடைகிறோம்; ஏனென்றால் நம் இருதயங்களிலேயே பரலோகம் வந்துவிடுகிறது' என்பதின் அர்த்தம் என்ன? ஒடுக்கப்பட்டவர்களுக்கு வெளிச்சத்தையும் நியாயத்தையும் கொண்டுவருகிறவிதத்தில் தேவனுடைய வார்த்தையைப் பரப்புவதால், பரலோகத்தின் குடிமக்களாக நாம் எவ்வாறு வாழமுடியும்?`

`அன்போடும் நியாயத்தோடும் நடக்கும்படி தேவன் சொன்னதை நாம் வாழ்கிற இடத்தில் நிறைவேற்ற நடைமுறைரீதியாக என்னென்ன முயற்சிகளை எடுக்கலாம்? உங்கள் சமுதாயத்தில் எதை சிறப்பாக நிறைவேற்றி வருகிறீர்கள்? எதில் இன்னும் அதிக கவனம்செலுத்தி, மேம்படுத்த வேண்டியுள்ளது? தேவனுடைய அன்பு, நியாயம்பற்றி நாம் ஆராய்ந்ததின்படி சிறப்பாகச் செயல்பட, தனியாகவும் சபையாகவும் என்னென்ன நடைமுறைத் தீர்மானங்களைச் செய்யலாம்?`