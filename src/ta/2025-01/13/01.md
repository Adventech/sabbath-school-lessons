---
title:  அன்பு நியாயப்பிரமாணத்தின் நிறைவேறுதல்
date:   22/03/2025
---

### இவ்வார ஆராய்ச்சிக்கு

வெளி 20:1-17; ரோமர் 6:1-3; ரோமர் 7:7-12; எரே 31:31-34; மத் 23:23,24; யாக் 2:1-9.

> <p>மனன வசனம்</p>
> ஒருவரிடத்திலொருவர் அன்புகூருகிற கடனேயல்லாமல், மற்றொன்றிலும் ஒருவனுக்கும் கடன்படாதிருங்கள்; பிறனிடத்தில் அன்புகூருகிறவன் நியாயப்பிரமாணத்தை நிறைவேற்றுகிறான். ரோமர் 13:8.

சபையில் பிரச்சினையான ஒரு நபரைப்பற்றிப் பேசிக் கொண்டிருந்தபோது, சபைக்குழுவைச் சேர்ந்த ஒருவர், 'மனதுருக்கத்தின் அடிப்படையில் நாம் தீர்மானம் செய்யமுடியாது' என்று சொன்னார். முடியாதா? தேவனையும் தேவனுடைய பிரமாணத்தையும்பற்றி அவர் என்ன புரிந்திருக்கிறாரென போதகர் யோசித்தார். மனிதர்களை, குறிப்பாகத் தவறுசெய்கிறவர்களை அணுகும்போது, மனதுருக்கம் மையமாக இருக்கவேண்டும். மனதுருக்கமானது அன்பின் ஒருங்கிணைந்த ஒரு பகுதி; பிறனிடத்தில் அன்புகூருவது நியாயப்பிரமாணத்தின் நிறைவேறுதலென ரோமர் 13:8 கூறுகிறது.

அன்புதான் நியாயப்பிரமாணத்தின் நிறைவேறுதல் என்றால், அன்பைப் புறக்கணித்துவிட்டு நியாயப்பிரமாணம்பற்றி யோசிப்பதும், நியாயப்பிரமாணத்தைப் புறக்கணித்துவிட்டு அன்பைப்பற்றி யோசிப்பதும் தவறு. வேதாகமத்தில், அன்பும் நியாயப்பிரமாணமும் சேர்ந்தே செல்கின்றன. நியாயப்பிரமாணத்தைக் கொடுத்த தேவன் அன்புள்ளவர்; அதன்படி, தேவபிரமாணம் அன்பின் பிரமாணமாகும். எலன் ஒய்ட் சொல்வதுபோல, அது தேவ குணத்தின் எழுத்துவடிவம். தேவனுடைய பிரமாணம் கருத்தளவிலான நியதிகள் அல்ல; நாம் செழித்து வளருவதற்கான கட்டளைகளும் அறிவுரைகளும் ஆகும். தேவபிரமாணம் ஒட்டுமொத்தமாக, தேவன்தாமே வெளிப்படுத்துகிற அன்பின் வெளிப்பாடாக இருக்கிறது.

2025 மார்ச் 29 வகுப்புக்காகப் படிக்கவேண்டிய பாடம்