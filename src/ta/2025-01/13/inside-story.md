---
title:  மிஷன் கதை
date:   28/03/2025
---

### சிலைக்குமுன் பணிதல்

ஆண்ட்ரூ மெக்செஸ்னீ

பிறர் வணக்கத்தைப் பெறுவது மரியாவுக்கு புதிய அனுபவம் அல்ல. அவர் ஓபரா பாடகர்; அவரது நாட்டிலும், பத்துக்கும் மேற்பட்ட நாடுகளிலும் ஓபரா விடுதிகளில் பாடி மக்களுடைய வணக்கத்தைப் பெற்றவர். பலமுறை உயரிய பரிசுகள் பெற்றவர்.

ஆனால் வடகொரியாவில் மக்கள் வணக்கம் செலுத்தியதுபோன்று அவர் பார்த்ததில்லை. அங்கு அவருடைய பாடலுக்கு வணக்கம் கிடைக்கவில்லை. தென் கொரிய ஸ்தாபகரான இரண்டாம் கிம் ஸங்கின் 72 அடி உயர (22 மீட்டர்) வெண்கல சிலைக்கு முன்புதான் மக்கள் அவ்வாறு வணங்கினார்கள்.

மரியா உண்மையுள்ள ஒரு செவந்த்-டே அட்வென்டிஸ்ட். அவருடைய பாதுகாப்புக்காக அட்வென்டிஸ்ட் மிஷன் அவருடைய உண்மை பெயரையோ அடையாளத்தையோ சொல்ல வில்லை. ஜூம் நேர்முகப்பேட்டி ஒன்றில் அட்வென்டிஸ்ட் மிஷனுடன் பேசினார்.

அவரும் பாடகர் குழுவும் வடகொரியாவுக்குச் சென்றிருந்தபோது, மன்சு மலையிலுள்ள பிரமாண்ட நினைவுச்சின்னத்தை சுற்றிப்பார்த்தார்கள்; பியாங்கியாங்கில் உள்ள அந்த இடத்தில் அந்நாட்டின் புரட்சிவீரர்களுடைய நினைவிடங்கள் உள்ளன. அந்த நினைவிடங்களின் மையத்தில் இரண்டாம் கிம் ஸங்கின் உயரமான சிலை உள்ளது. கிம்மின் மகன் இண்டாம்கிம் ஜாங்கின் 72 உயர சிலை ஒன்று இரண்டாவதாக அங்கு வைக்கப்பட்டது.

இரண்டாம் கிம் ஸங்கின் சிலைக்குமுன் மக்கள் திரளாகக் கூடியிருந்தார்கள். இத்தாலி, பிரான்ஸ் போன்ற நாடுகளைச் சேர்ந்த சுற்றுலா பயணிகளும் அங்கு இருந்தார்கள். வடகொரியர்களைப் பார்த்தார். அவர்கள் அனைவரும் அந்தச் சிலைக்கு முன்பாக வணங்கினார்கள். மரியாதையின் அடையாளமாக தானும் அந்தச் சிலையை வணங்கவேண்டும் என்பதை அறிந்தார். "நீங்களும் வணங்கவேண்டும்" என்று மொழிபெயர்ப்பாளர் கூறினார்.

'என்னையன்றி உனக்கு வேறே தேவர்கள் உண்டாயிருக்கவேண்டாம்' என்று சொல்கிற முதலாம் கற்பனை மரியாவுக்கு ஞாபகத்திற்கு வந்தது.

பிறகு அந்நாட்டின் வீடியோ ஆபரேட்டர் காணொளி எடுத்துக் கொண்டிருந்தார். மரியாவுக்கு பிரச்சினையில் சிக்கிக்கொள்ள விருப்பமில்லை. தானியேல் 3இல், 90 அடி உயரமுள்ள நேபுகாத்நேச்சாரின் சிலைக்குமுன் பணிந்துகொள்ள மறுத்த சாத்ராக், மேஷாக், ஆபேத்நேகோவின் ஞாபகம்தான் அவருக்கு வந்தது. தானியேல் புத்தகம் கட்டுக்கதை அல்ல என்பதை உணர்ந்தார். அதே காட்சி நிஜவாழ்வில் ஒவ்வொரு நாளும் நடைபெறுகிறது.

அதனால் அவர் வணங்காமல் நின்றார்.

சிலர் கலாச்சார காரணங்களுக்காக இரண்டாம் கிம் ஸங்கின் சிலையை வணங்காமல் நிற்பார்கள்; ஆனால் அதைவிட மேலான காரணம் மரியாவிடம் இருந்தது. தான் வணங்குகிறவர் யாரென எல்லாருக்கும் தெரியும்படி நடக்கவேண்டும் என்று விரும்பினார்.

பல நாட்கள் கழித்து, வடகொரியாவிலிருந்து கிளம்புவதற்கு அவர் தயாரானபோது, தன் மொழிபெயர்ப்பாளரிடம் கிறிஸ்துவிடம் செல்லும் வழி புத்தகம் ஒன்றைக் கொடுத்தார். அந்த மொழிபெயர்ப்பாளரும் வடகொரியர்கள் அனைவரும், தன்னுடைய உச்சகட்ட வணக்கத்திற்குரிய மனிதரை அறிந்துகொள்ள வேண்டுமென ஜெபிக்கிறார்.