---
title:  நிழலும் நிஜமும்
date:   01/12/2025
---

எது ஒரு வேதாகம நிழலியல் என்பதையும், ஒரு குறிப்பிட்ட நிழல் புதிய ஏற்பாட்டிலும் அதற்கு பிறகும் எவ்வாறு நிறைவேறியது என்பதையும் வேதவியாக்கியானர்கள் தன்னிச்சையாகத் தீர்மானிக்கமுடியாது. வேதாகம நிழலியலைக் கையாள்வதற்கான விதிகளையும் கட்டுப்பாடுகளையும் வேதாகமம் தானே கொடுக்கிறது.

அதுபோல, நிஜத்தின் நிறைவேற்றம் மூன்று விசேஷித்த கட்டங்களில் நடப்பதை புதிய ஏற்பாடு காட்டுகிறது: 1) கிறிஸ்துவின் வாழ்க்கையில் (கிறிஸ்து ரீதியிலான நிறைவேற்றம்), 2) திருச்சபையின் அனுபவத்தில் (திருச்சபை ரீதியிலான நிறைவேற்றம்), 3) காலத்தின் முடிவில் (முடிவுக்கால ரீதியிலான நிறைவேற்றம்).

இந்த நிழல்களையும் நிஜங்களையும் வேதாகமம் முழுவதிலும் காணலாம், வேதாகமத்தைப் புரிந்துகொள்வதற்கு அவை உதவுகின்றன; இயேசுவையும் இரட்சிப்பையும் நமக்குள்ள இறுதி நம்பிக்கையையும்பற்றி வேதாகமம் போதிக்கிற சத்தியங்களை புரிந்துகொள்வதற்கும் அவை உதவுகின்றன.

இஸ்ரவேல், யாத்திராகம அனுபவம், ஆசரிப்புக்கூடாரம் ஆகிய பழைய ஏற்பாட்டு நிழல்களைக் கவனியுங்கள்: . இந்த நிழல்கள் கிறிஸ்து ரீதியாக, திருச்சபை ரீதியாக, முடிவுக்கால ரீதியாக எவ்வாறு நிஜமாக நிறைவேறின?

1.	இஸ்ரவேல்
	- அ. கிறிஸ்து ரீதியிலான கட்டம் (மத் 2:15)
	- ஆ. திருச்சபை ரீதியிலான கட்டம் (கலா 6:16)
	- இ. முடிவுக்கால ரீதியிலான கட்டம் (வெளி 7:4-8,14)
2.	யாத்திராகம அனுபவம்
	- அ. கிறிஸ்து ரீதியிலான கட்டம் (மத் 2: 19-21)
	- ஆ. திருச்சபை ரீதியிலான கட்டம் (2 கொரி 6:17)
	- இ. முடிவுக்கால ரீதியிலான கட்டம் (வெளி 18:4)
3.	ஆசரிப்புக்கூடாரம்
	- அ. கிறிஸ்து ரீதியிலான கட்டம் (யோவான் 1:14; 2:21, மத் 26:61)
	- ஆ. திருச்சபை ரீதியிலான கட்டம் (1 கொரி 3:16, 17; 2 கொரி 6:16))
	- இ. முடிவுக்கால ரீதியிலான கட்டம் (வெளி 3:12; 11:19; 21:3; 21:22)

“‘வேதாகமத்தின் ஆசிரியர் ஒருவரே என்பதால், வேதாகமத்தின் வெவ்வேறு பகுதிகள் ஒன்றுக்கொன்று இசைவாக உள்ளன. வேதாகமத்தின் கோட்பாடுகள் அனைத்தும் ஒன்றுடன் ஒன்று ஒத்துப்போகும்; தனித்தனி வசனங்களுக்கான விளக்கங்கள் குறிப்பிட்ட தலைப்புகுறித்து ஒட்டுமொத்த வேதாகமும் போதிப்பதற்கு இசைவாக இருக்கும்’.”<sup>1</sup>

`சில சமயங்களில், சில வசனங்களின் அர்த்தத்தைப் புரிந்துகொள்வது கடினமாக இருக்கும்போது, என்ன செய்கிறீர்கள்?`

---

<sup>1</sup> Raoul Dederen, ed., Handbook of Seventh day Adventist Theology (Hagerstown, MD: Review and Herald Publishing Association, 2000), p. 65.