---
title:  மெய்யான யோசுவா
date:   29/11/2025
---

### இவ்வார ஆராய்ச்சிக்கு
1கொரி 10:1-13; மத் 2:15; யோசு 1:1-3; அப் 3:22-26; எபி 3:7-4:11; 2கொரி 10:3-5.

> <p>மனனவசனம்</p>
> “இவைகளெல்லாம் திருஷ்டாந்தங்களாக அவர்களுக்குச் சம்பவித்தது; உலகத்தின் முடிவுகாலத்திலுள்ள நமக்கு எச்சரிப்புண்டாக்கும்படி எழுதப்பட்டும் இருக்கிறது.” 1கொரி 10:11.

யோசுவா புத்தகத்தில், முக்கியக் கதாபாத்திரமான யோசுவாவின் வாழ்க்கை, அந்த நபரையும் தாண்டி ஒரு பெரிய உண்மையைச் சுட்டிக்காட்டுவது தெரிகிறது. உதாரணமாக, புதிய பூமிகுறித்த நம் நித்திய நம்பிக்கைக்கு ஓர் அடையாளமாக கானான் தேசம் இருக்கிறது. இந்த நியதியை வேதாகமம் முழுவதிலும் காணலாம்.

பூலோக ஆசரிப்புக்கூடாரம் ஒரு மிகப்பெரிய நிஜத்தைச் சுட்டிக்காட்டியது: “‘கிறிஸ்துவானவர் வரப்போகிற நன்மைகளுக்குரிய பிரதான ஆசாரியராய் வெளிப்பட்டு, கையினால் செய்யப்பட்டதாகிய இந்தச் சிருஷ்டிசம்பந்தமான கூடாரத்தின் வழியாக அல்ல, பெரிதும் உத்தமமுமான கூடாரத்தின் வழியாகவும் பிரவேசித்தார்.’” எபி 9:11,12.

யோசுவா புத்தகம் எவ்வாறு ஒரு எதிர்கால நிறைவேறுதலைச் சுட்டிக்காட்டுகிறது? அப்புத்தகத்திற்கு அவ்வாறு விளக்கம் காண்பது நியாயம்பதை எவ்வாறு அறியலாம்? புதிய ஏற்பாட்டு எதார்த்தங்களையும் கடைசிக்கால நிகழ்வுகளையும் யோசுவா புத்தகத்தின் கருத்துகளுக்கு பொருத்திப்பார்க்க உதவுகிற வேதாகம நியதிகள் என்ன? இதுபோன்ற கேள்விகள் எழுகின்றன.

நிழலியல் சம்பந்தப்பட்ட வேத வியாக்கியான நியதிகளை இந்த வாரம் ஆராய்வோம். வேதாகமத்தில் உள்ள நிழலியல் குறிகாட்டிகளையும், மேசியாவின் ஊழியத்தை யோசுவாவின் வாழ்க்கைமுன்னறிவிக்கிற விதத்தையும், அது திருச்சபையிலும் மனித வரலாற்றின் முடிவிலும் நிறைவேறுகிற அடையாளங்களை சுட்டிக்காட்டுகிற விதத்தையும் படிப்போம்.

2025, டிசம்பர் 6 வகுப்புக்காகப் படிக்கவேண்டிய பாடம்