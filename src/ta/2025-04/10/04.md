---
title:  யோசுவா எனும் நிழல்
date:   02/12/2025
---

`வேதாகம நிழலியலின் அடிப்படையில், மோசேயின் வாழ்க்கைக்கும் யோசுவாவின் வாழ்க்கைக்கும் இடையே உள்ள பன்முக ஒப்புமையின் முக்கியத்துவம் என்ன? யாத் 3:1,2; யோசு 1:1-3; எண் 13:1,2; யோசு 2:1; யாத் 3:5; யோசு 5:15.`

யோசுவா ஒரு புதிய மோசேயாகக் கொடுக்கப்பட்டதை முதல் வாரத்தில் பார்த்தோம்; எகிப்திலிருந்து விடுதலையான பிறகு முக்கியத்துவம்வாய்ந்த பல நிகழ்வுகளை, இரண்டாம் சந்ததியாரின் வாழ்நாளில் மீண்டும் நிகழ்த்தியவர். மோசேயைப்போல யோசுவாவும் தேவனை தனிப்பட்ட விதத்தில் சந்தித்தபிறகு ஊழியக்கட்டளையைப் பெற்றார். தேசங்கள்மத்தியில் இஸ்ரவேலின் புகழ் பரவியது. இஸ்ரவேலரைக்குறித்த பயம் உண்டாயிற்று. மோசே செங்கடலைக் கடந்து இஸ்ரவேலரை அழைத்துச்சென்றார்; யோசுவா யோர்தானைக் கடந்து இஸ்ரவேலரை அழைத்துச் சென்றார். விருத்தசேதனத்தின் அவசியம், பஸ்கா ஆசரிப்பின் முக்கியத்துவம்குறித்து இரண்டு தலைவர்களுமே உணர்த்தப்பட் டிருந்தார்கள். மோசேயின் காலத்தில் மன்னா பொழிய ஆரம்பித்து, யோசுவா காலத்துடன் நின்றது. இருவரிடமும் பாதரட்சைகளைக் கழற்றும்படி சொல்லப் பட்டது. இருவரும் தங்கள் கரங்களை உயர்த்தியபோது இஸ்ரவேல் வெற்றி பெற்றது. நிலத்தைப் பங்கிடவும், அடைக்கலப்பட்டணங்களை ஸ்தாபிக்கவும் மோசே கட்டளையிட்டார். அந்தக் கட்டளைகளை யோசுவா நிறைவேற்றினார். இருவரும் மக்களிடம் பிரியாவிடை உரையாற்றி, தங்கள் ஊழியத்தின் முடிவில் உடன்படிக்கையைப் புதுப்பிக்குமாறு மக்களிடம் சொன்னார்கள்.

`மோசையேப்போல ஒரு தீர்க்கதரிசி வருவாரென அவரைக்குறித்துச் சொல்லப்பட்ட தீர்க்கதரிசனத்தை யார் நிறைவேற்றினார்? அதில் யோசுவா எவ்வாறு பொருந்துகிறார்? உபா 18:15-19; 34:10-12; யோவான் 1:21; அப் 3:22-26; அப் 7:37.`

மோசே சொன்ன தீர்க்கதரிசனத்தின் ஒரு பகுதி யோசுவாவின் வாழ்க்கையில் நிறைவேறியது. உபா 18:15,18. ஆனாலும், மோசே சொன்ன தீர்க்கதரிசனத்தின் இறுதி நோக்கம் நிறைவேறவில்லை. அதன் இறுதி நோக்கத்தை மேசியா மட்டுமே சாத்தியமாக்க முடியும் (அல்லது நிறைவேற்றமுடியும்). மேசியாபிதாவை நெருக்கமாக அறிந்திருந்தார். யோவான் 1:14,18. அவர் உண்மையுடன் வாழ்ந்தார்; தேவனை உள்ளபடியே வெளிப்படுத்தினார். லூக் 10:22; யோவான் 14:6; மத் 22:16. தேவன் தம் வார்த்தைகளை அவரது வாயில் வைத்தார். யோவான் 14:24. எனவே, மோசே, யோசுவா என இருவரின் வாழ்க்கையும் வரவிருந்த மேசியாவாகிய இயேசுகுறித்த நிழல்களாக இருந்தன.

`தேவனுடன் உங்களுக்குள்ள அனுபவத்தில் இயேசு எவ்வளவு மையம் வகிக்கிறார்? உங்கள் ஒட்டுமொத்த கிறிஸ்தவ அனுபவத்தில் இயேசுவும், அவர் உங்களுக்காகச் செய்திருப்பதும் ஏன் அடிப்படையாக இருக்கவேண்டும்?`