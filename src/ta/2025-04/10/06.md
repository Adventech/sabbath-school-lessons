---
title:  யோசுவாவும் நாமும்
date:   04/12/2025
---

`யோசுவா ஒரு நிழலாக இருக்கிறார், இயேசு கிறிஸ்துவின் ஊழியத்தையும் தாண்டி, கிறிஸ்துவின் சரீரமாகிய திருச்சபையின் வாழ்வில் நிறைவேறுகிறவற்றைச் சுட்டிக்காட்டுகிறார். யோசுவாவின் தலைமையின்கீழ் இஸ்ரவேலர்கள் செய்த போர்கள் எவ்விதத்தில் திருச்சபையின் ஆவிக்குரிய போராட்டங்களுக்கு முன்னடையாளமாக இருக்கின்றன? எவ்வாறு வித்தியாசப்படுகின்றன? 1 தீமோ 1:18; 2தீமோ 4:7; எபே 6:10-12; 2கொரி 10:3-5; அப் 20:32.`

யோசுவா சம்பந்தப்பட்ட நிழலியலின் திருச்சபை ரீதியிலான நிறைவேறுதலையும் புதிய ஏற்பாட்டு எழுத்தாளர்கள் உணர்ந்திருந்தார்கள். கிறிஸ்துவினுடைய சரீரத்தின் அங்கத்தினர்கள், அதாவது திருச்சபையார், தீய வல்லமைகளுக்கு எதிரான ஆவிக்குரிய போரில் ஈடுபட்டிருக்கிறார்கள்; எனினும், தேவகிருபையின் இளைப்பாறுதலையும், தங்கள் ஆவிக்குரிய சுதந்தரத்தின் ஆசீர்வாதங்களையும் அனுபவித்து மகிழ்கிறார்கள். எபி 4:9-11.

`யோசுவா சம்பந்தப்பட்ட நிழலியலின் இறுதி நிறைவேறுதல்குறித்து பின்வரும் வசனங்கள் சொல்வது என்ன? 1பேதுரு 1:4; கொலோ 3:24; வெளி 20:9; வெளி 21:3.`

யோசுவா சம்பந்தப்பட்ட முழுமையான நிறைவேறுதல் இயேசு கிறிஸ்துவின் இரண்டாம் வருகையில்தான் சாத்தியமாகும் (முடிவுக்கால ரீதியிலான அம்சம்).

தேவ குணத்தை யோசுவாவின் வாழ்க்கை வெளிப்படுத்தியதால், அவரது வாழ்க்கையின் சில அம்சங்கள் தீர்க்கதரிசன ரீதியாக, மேசியா எனும் நபரையும் அவரது செயல்பாட்டையும் முன்னடையாளமாகக் காட்டுகின்றன.

மேசியா வந்துவிட்டார் என்பதை இன்று நாம் அறிவோம். அவரது ஊழியத்தை முன்னடையாளமாகக் காட்டவேண்டிய அவசியம் இப்போது இல்லை; ஆனாலும் அவரது குணத்தைப் பிரதிபலிக்கிற சிலாக்கியம் இருக்கிறது; அந்த மகிமையை கிறிஸ்து தம் சீடர்களுடன் பகிர விரும்பினார். யோவான் 17:22. கிறிஸ்துவின் குணத்தைத் தியானிப்பதால் அது நமக்கு சொந்தமாகமுடியும். 2கொரி 3:18. நாம் எவ்வளவு அதிகமாக அவரது குணத்தைத் தியானிக்கிறோமோ, அவ்வளவுக்கு அவரது குணத்தின் அழகைப் பிரதிபலிக்கிறோம். கிறிஸ்துவுடன் நாம் தினமும் நடப்பது எதற்கு வழிவகுக்கும் என்பதற்கு இது மிகவும் அடித்தளமாக உள்ளது. அதனால்தான் அனுதினமும் தேவ வார்த்தையில் நேரம் செலவிடுவது மிகமுக்கியம். அதனால்தான், இயேசுவின் வாழ்க்கையையும் குணத்தையும் போதனைகளையும் தியானிப்பதற்கு நேரம் செலவிடவேண்டும். தரிசிப்பதால் நாம் நிச்சயமாகவே மாறுகிறோம்.

`நிழலாகிய யோசுவா இஸ்ரவேலர்களிடம், “‘உங்கள் பிதாக்களின் தேவனாகிய கர்த்தர் உங்களுக்குக் கொடுத்த தேசத்தைச் சுதந்தரித்துக்கொள்ளப்போகிறதற்கு, நீங்கள் எந்தமட்டும் அசதியாயிருப்பீர்கள்’” என்று கேட்டார். யோசுவா 18:3. நிழலாகிய யோசுவா சுட்டக்காட்டிய நிஜமாகிய இயேசு, அந்தக் கேள்வியை இன்று எவ்வாறு கேட்கக்கூடும்?`