---
title:  மிஷன் கதை
date:   05/12/2025
---

### தேவனுடைய நேரத்தில் நம்பிக்கை

ஆண்ட்ரூ மெக்செஸ்னீ பிலிப்பைன்ஸ்

அட்வென்டிஸ்ட் பல்கலைக்கழகத்தில் படித்துக்கொண்டிருந்த கிம் சன், விடுமுறைக்காக தென் கொரியாவுக்கு வருகிற சமயங்களில் எல்லாம், வேதாகமத்தில் தான் கற்றுக்கொண்ட விஷயங்களை தன் பெற்றோரிடம் கூறுவான். அவர்களுக்குள் விவாதங்கள் நடக்கும். பிலிப்பைன்ஸில் படித்து முடித்த பிறகு, தென் கொரியாவில் முதுகலை படிப்பில் சேர்ந்தான்; அதன்பிறகு, அட்வென்ட்டிஸ்ட் கோட்பாடுகள்பற்றி தன் பெற்றோரிடம் விவாதிப்பது அதிக தீவிரமடைந்தது. அவனது பெற்றோர் அவர்களது திருச்சபையில் முக்கியஸ்தராக இருந்ததால், அவர்கள் தங்கள் சபையைவிட்டுச் சென்றுவிடக் கூடாதென சுமார் 100 பேர் சேர்ந்து பிரத்தியேக ஜெபக்கூட்டம் நடத்தினார்கள். இறுதியாக, சன்னின் அம்மா அவனிடம், இனி வேதாகமம்பற்றி தங்களிடம் விவாதிக்கக்கூடாது என்று சொல்லிவிட்டார்.

ஒருநாள் பிரசங்கியார் ஒருவர், தேவன் ஒவ்வொருவருக்கும் ஒரு திட்டம் வைத்திருப்பதாகச் சொன்னார். தன் பெற்றோர்பற்றி தான் நினைத்திருந்த திட்டம் தேவனுடைய திட்டமாக இல்லாமல் இருக்கலாம் என்பதை உணர்ந்தான். தேவனுடைய நேரம் வரும்வரை காத்திருக்க உதவுமாறு ஜெபித்தான். தன் பெற்றோரிடம் இரண்டு வருடங்கள் வேதாகமம்பற்றி விவாதிக்கவில்லை. சன் முதுகலை படிப்பை முடித்து, திருச்சபையில் ஒரு வேலையில் சேர்ந்தான். போதகராக வேண்டுமென ஆசைப்பட்டான். ஆனால் அந்தப் பணி கிடைக்கவில்லை.

நாட்கள் கடந்தன. தன் சொந்த நம்பிக்கைகளின் நிமித்தமாகத்தான் தன் மகனுடைய ஆசைகள் நிறைவேறாமல் இருக்கின்றனவோ என்று சன்னின் அம்மா யோசித்தார். பின்னர் சன்னிடம் பேசிக்கொண்டிருந்த ஒருவர், அவனுடைய பெற்றோர் அட்வென்ட்டிஸ்டுகளா என்று கேட்டது அவருடைய காதில் விழுந்தது. தன் பெற்றோர் வேறொரு சபை பிரிவைச் சேர்ந்தவர்கள் என்று சன் சொன்னான். உடனே சன்னின் அம்மா அவனிடம், “நான் உங்கள் சபையில் சேர்ந்தால், அது உனக்கு உதவியாக இருக்குமா?” என்று கேட்டார்.

தன் எதிர்காலம்குறித்து தன் பெற்றோர் கவலைப்படுவதை சன் புரிந்துகொண்டான், ஆனால் தனக்காக அவர்கள் அட்வென்ட்டிஸ்டுகளாக மாறுவதை விரும்பவில்லை. “அது உதவியாக இருக்காது. நீங்களே வேதாகமத்தை வாசித்து, தீர்மானிக்க வேண்டும்” என்று கூறினான். அந்தப் பகுதியின் போதகரிடம் தன் பெற்றோரை அறிமுகப்படுத்தினான். அவர்கள் வேத ஆராய்ச்சியைத் தொடங்கினார்கள். சன் விவாதம் செய்தபோது, ஐந்து வருடங்கள் எந்த மாற்றமுமே நடக்கவில்லை. ஆனால் அவர்களாக வேதாகமத்தை ஆராய ஆரம்பித்த போது, இதற்குமுன் அறிந்திராத சத்தியங்களை அறிந்தார்கள், அதில் இயேசுவின் அன்பைக் கண்டார்கள். இரண்டு மாதங்கள் கழித்து, அட்வென்ட்டிஸ்ட் திருச்சபையில் சேர்ந்தார்கள்.

சன் மிகவும் மகிழ்ச்சியடைந்தான்! தன் குடும்பத்தில் முதல் அட்வென்ட்டிஸ்டாக மாறினார் சன். இப்போது அவரது பெற்றோரும் அட்வென்ட்டிஸ்டுகளாக இருக்கிறார்கள். பல வருடங்களுக்குமுன்பு பிலிப்பைன்ஸில் அவர்மூலமாக ஒருவர் இயேசுவை ஏற்றுக்கொண்டார். அப்போது முழுநேர ஊழியராக மாறவேண்டும் என்கிற விருப்பம் அவரில் உண்டானது.

பிலிப்பைன்ஸúக்குச் சென்று 1000 நற்செய்தியாளர்கள் இயக்கத்தில் ஒரு நற்செய்தியாளராகச் சேரத் தீர்மானித்தார்.

அடுத்த வாரம் அதிகம் வாசிக்கவும்.