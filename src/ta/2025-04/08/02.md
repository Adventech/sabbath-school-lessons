---
title:  நம்பகத்தன்மை
date:   16/11/2025
---

`காலேப் யார்? இஸ்ரவேல் மக்கள் மத்தியில் அவரது நிலை என்ன? எண் 13:6, 30–32; யோசு 14:6, 14.`

காலேப் என்கிற பெயர் 'டாக்' என்கிற எபிரெய வார்த்தையிலிருந்து வந்தது; இந்த வார்த்தை பழைய ஏற்பாட்டில் எதிர்மறை அர்த்தத்துடன் பயன்பட்டுள்ளது. ஆனாலும் கெலெப் என்கிற வார்த்தை, ஒரு அடிமை தன் எஜமானுக்கு அல்லது எஜமானிக்கு தைரியத்தோடும், உறுதியோடும், உண்மையோடும் சேவைசெய்வதைக் குறிக்க வேதாகமத்திற்கு அப்பாற்பட்ட நிருபங்களிலும் பாடல்களிலும் பயன்பட்டுள்ளது. இந்த வகையில், காலேப் தன் பெயருக்கு உண்மையாக இருந்தார், தன் வாழ்நாள் முழுவதிலும் ஆண்டவர்மீது அசையா மெய்ப்பற்றுடன் வாழ்ந்தார்.

`ஒற்றர்களில் பெரும்பாலனவர்கள் முற்றிலும் வேறுபட்ட கருத்தைக் கொண்டிருந்த நிலையில், இஸ்ரவேல் மக்கள் தன்னைக் கொல்லவந்த நிலையில், தன் மனதில் உள்ளதை அப்படியே சொன்ன காலேப் பற்றி என்ன தெரிகிறது? எண் 14:6-10, 21-25; 26:65; 32:12.`

காலேப் மற்றும் யோசுவாவின் காலத்தில் வாழ்ந்த இஸ்ரவேலின் முக்கியத் தலைவர்கள் சம்முவா, சாப்பாத், ஈகால், பல்த்தி, காதியேல், காதி, அம்மியேல், சேத்தூர், நாகபி, கூவேல் ஆகியோர். இந்தப் பெயர்களைக் கேள்விப்பட்டிருக்க கிறீர்களா?

கேள்விப்படாமல் இருந்திருக்கலாம்.

ஏன்? ஏனென்றால் கானான் தேசத்தை வேவு பார்ப்பதற்கு மோசே அனுப்பிய மற்ற பத்து ஒற்றர்கள் அவர்கள்தாம். அவர்கள் பெயர் நினைவுகூரப்பட தகுதியாக அல்லாததால் மறக்கப்பட்டுப் போனார்கள். வாக்குத்தத்த தேசத்தை வெற்றிபெற இயலாததுபோல அறிக்கை கொடுத்தார்கள். அத்தேசத்தில் குடி யிருந்தவர்களுடன் ஒப்பிட்டபோது, தாங்கள் வெட்டுக்கிளிகளைப் போல இருந்த ததாகச் சொன்னார்கள்; மேலும் கானான் பட்டணங்களின் 'அரணிப்பான' மதில் களைக் கண்டு, அவர்களது இருதயங்கள் கரைந்துபோயின.

ஆனால் இரண்டு ஒற்றர்களில் ஒருவரான காலேப், நேர்மறையான அறிக் கையைச் சொன்னார், மற்றொரு சாத்தியமான தீர்வு இருப்பதை முன்னுதாரண மாகக் காட்டினார்; அது விசுவாச மனநிலை. தான் சரியென அறிந்திருந்ததை, எதிர்ப்புக்கு மத்தியில், மரண அச்சுறுத்தலுக்கு மத்தியில் தைரியமாகச் சொல்ல சித்தங்கொண்டார்:

'அப்பொழுது அவர்கள்மேல் கல்லெறியவேண்டும் என்று சபையார் எல்லாரும் சொன்னார்கள்'. எண் 14:10.

`உங்களைச் சுற்றிலும் இருக்கிற பலரின் கருத்து, நீங்கள் உண்மையென ஆழமாக அறிந்திருக்கிற கருத்துக்குள் முரணாக இருக்கும்போது என்ன செய்கிறீர்கள்?`