---
title:  தியானித்து மாற்றமடைதல்
date:   20/11/2025
---

`விசுவாச ஜாம்பவான்களின் வாழ்க்கை உதாரணத்தைத் தியானிப்பது நம் ஆவிக் குரிய வளர்ச்சிக்கு அவசியம். அதே நேரம், நம் இறுதி முன்மாதிரி இயேசு கிறிஸ்து; அதாவது, அவரது வாழ்க்கையும் போதனைகளும்தான். இயேசுவின் வாழ்க்கை யைத் தியானிப்பது எவ்வாறு நம்மை மாற்றுகிறது? எபி 12:1,2; 2கொரி 3:18.`

கலிஃபோர்னியா பல்கலைக்கழகத்தைச் சேர்ந்த நரம்பியல் விஞ்ஞானி யான மார்கோ லகோபோனி, கண்ணாடி நரம்பணுக்களின் செயல்பாடுகள்பற்றி ஆராய்ச்சி மேற்கொண்டார். சிரிப்பது, ஒருவரைத் தழுவுவது போன்ற குறிப்பிட்ட செயலை நாம் செய்யும்போதும், அதே செயலை வேறொருவர் செய்வதைக் கவனிக்கும்போதும் இந்த சிறிய அணுச்சுற்றுகள் செயல்படுகின்றன. பார்ப் பதற்கும் செய்வதற்கும் இடையிலான வேறுபாட்டைக் குறைக்கிற வகையில் இந்த நரம்பணுக்கள் செயல்படுகின்றன.

இயேசுவின் குணத்தை நோக்கிப்பார்ப்பதின் முக்கியத்துவத்தை எலன் ஒய்ட் வலியுறுத்துகிறார்: 'இயேசுவை நோக்கிப் பார்த்து தேவனைப் பற்றி பிர காசமான, மிகத்தெளிவான கண்ணோட்டங்களைப் பெறுகிறோம். தரிசிப்பதால் மாற்றமடைகிறோம். நற்குணமும், நம் சகமனிதர்கள்மீதான அன்பும் நம் இயற் கையான உள்ளுணர்வாக மாறுகிறது. தெய்வீக குணத்திற்கு ஒத்த ஒரு குணம் நம்மில் உருவாகிறது. அவரது சாயலில் வளருவதன்மூலம், தேவனை அறிகிற திறனைப் பெரிதாக்குகிறோம். பரலோக உலகத்துடன் அதிகமாக ஐக்கியமாகும் போது, நித்தியம்குறித்த அறிவு, ஞானம் ஆகிய ஐசுவரியங்களைப் பெறுகிற திறனை தொடர்ந்து அதிகரிக்கிறோம்.'–Christ’s Object Lessons, p. 355.

`நம்முடைய வாழ்க்கையில் செயல்படுகிற இரண்டு முரண்பட்ட நோக்கங்கள் என்ன? ரோமர் 12:1,2. சரியான நோக்கத்திற்கு இடமளிப்பதற்கு நாம் என்ன செய்யலாம்?`

ரோமருக்கு எழுதின நிருபத்தில், இறுதியாக, நம் வாழ்க்கையை வடிவ மைக்க முயலுகிற இரண்டு எதிரெதிர் ஈர்ப்புகள்பற்றி அப்போஸ்தலனாகிய பவுல் பேசுகிறார். ஒருபுறம், சுற்றியுள்ள உலகமும் அதன் பல்வேறு செல்வாக் குகளும் தங்கள் அச்சுக்குள் தினமும் நம்மை அழுத்த முயன்று, வெளிப்புறத்தில் செயல்படுகிற செல்வாக்கிற்கு ஏற்ப நம்மை மாற்றுகின்றன.

மறுபுறம், இந்தத் தாக்கத்திற்கு எதிராக பரிசுத்த ஆவியானவர் செல்வாக்கு செலுத்துகிறார்; இவர் உள்ளிருந்து செயல்பட்டு, ஒரு கூட்டுப்புழு அழகிய வண் ணத்துப்பூச்சியாக மாறுவதுபோன்ற ஒரு மாற்றத்தை உருவாக்குகிறார். ஆனால் அந்தச் செயல்முறை நடப்பதற்கு, நாம் நம்மை தேவனிடம் அர்ப்பணிக்கவேண் டும், அவர் நமக்குள் துவங்கின நற்கிரியையை முடிக்கும்படி அவரிடம் கேட்க வேண்டும். பிலி 1:6. இறுதியில், ஒவ்வொரு கனமும் ஆவியில் நடப்பதற்கு மனதாரத் தீர்மானிக்கவேண்டும்.