---
title:  மேலும் படிக்க
date:   21/11/2025
---

'ஒற்றர்களின் மோசமான அறிக்கைகளுக்கு முரணான அறிக்கையைச் சொன்னது போலவே இப்போதும் காலேபின் விசுவாசம் இருந்தது. தம் மக்கள் கானானைச் சுதந்தரிப்பார் கள் என்று தேவன் சொன்ன வாக்குறுதியை நம்பியிருந்தார், அதில் முழுவதுமாக ஆண்ட வரைப் பின்பற்றியிருந்தார். தன் மக்களோடு சேர்ந்து அவரும் நீண்டகாலம் வனாந்தரத்தில் அலையவேண்டியிருந்தது, அதனால் குற்றம்செய்தவர்களோடு ஏமாற்றங்களையும் பாரங் களையும் அனுபவிக்கவேண்டியிருந்தது; ஆனாலும் அதுபற்றி எந்தக் குறையும் சொல்ல வில்லை, மாறாக வனாந்தரத்தில் தன் சகோதரர்கள் அறுப்புண்டு போனாலும், தன்னைப் பாதுகாத்த தேவ இரக்கத்தைப் புகழ்ந்தார். வனாந்தர அலைச்சல்களின் கஷ்டங்கள், அழிவு கள், வாதைகளுக்கு மத்தியிலும், கானானுக்குள் சென்றதுமுதல் யுத்தங்கள் நடந்த வருடங் களிலும், கர்த்தர் அவரைப் பாதுகாத்தார்; இப்போது எண்பது வயதைத் தாண்டியிருந்த நிலை யிலும் அவரது வீரியம் குறையவில்லை. ஏற்கனவே கைப்பற்றின ஒரு நிலப்பகுதியை அவர் கேட்கவில்லை, மாறாக மற்ற இடங்களைவிட கைப்பற்றக் கடினமென அந்த ஒற்றர்கள் எண்ணி யிருந்த இடத்தைக் கேட்டார். இஸ்ரவேலின் விசுவாசத்தை தடுமாறச் செய்கிற அளவுக்கு பெலசாலிகளான ராட்சதர்களின் அரணான இடத்தை தேவ உதவியால் போரிட்டு வெல்ல விரும்பினார். முதியவரான அந்த வீரர் தன் தேவனுக்கு கனம் சேர்க்கிற ஒரு உதாரணத்தை மக்களுக்குக் காட்ட ஆசைப்பட்டார்; மேலும், கோத்திரத்தாரிடம் அவர்களுடைய பிதாக்கள் வெல்லமுடியாதென நினைத்திருந்த தேசத்தை முற்றிலும் கைப்பற்றுமாறு ஊக்குவித்தார்'.

'தேவனில் காலேபுக்கு இருந்த விசுவாசம்தான் அவருக்கு தைரியம் கொடுத்தது, மனிதருக்குப் பயப்படாதபடிக்குச் செய்தது, நீதியின் பாதுகாவலனாக தைரியமாகவும் அசைந்துகொடுக்காமலும் நிற்பதற்குத் திறனளித்தது. பரலோக சேனைகளின் பராக்கிர மிக்க தளபதியின் அதே வல்லமையைச் சார்ந்திருப்பதால், சிலுவையின் உண்மையான ஒவ்வொரு வீரரும் கடக்கமுடியாததுபோலத் தோன்றுகிற தடைகளை மேற்கொள்வதற்கான பெலத்தையும் தைரியத்தையும் பெறலாம்.'

**கலந்துரையாடக் கேள்விகள்**

`சகாக்களின் அழுத்தம்பற்றியும், மற்றவர்கள் பேசத் தயங்கும்போது தைரியமாகப் பேசுவதுபற்றியும் கலந்தாலோசியுங்கள். நம் விசுவாசத்தின்படி நடப்பதில் தைரி யம் என்ன பங்காற்றுகிறது? நாம் சரியென நம்புவதில் உறுதியாக நிற்கிற அதே வேளையில் கர்வத்துடன் நடந்துகொள்வதை எவ்வாறு தவிர்க்கலாம்?`

`உங்கள் வாழ்க்கையையும் குணத்தையும் மாற்றுவதற்கு உங்களுடைய சமுதாயத்தில் அல்லது உங்களுடைய திருச்சபையில் உங்களுக்கு உதவியாக இருந்த சில விசுவாச உதாரணங்களை வகுப்பில் பகிர்ந்துகொள்ளுங்கள். எந்தெந்த தன்மைகள் பின்பற்ற தகுதியானதெனக் கண்டீர்கள்?`

`'நம் வாழ்க்கையில் ஊடகங்களின் செல்வாக்குபற்றி யோசியுங்கள், கலந்தாலோசி யுங்கள். அவற்றிலுள்ள நல்ல விஷயங்களைப் பயன்படுத்திக்கொள்கிற அதேவேளை யில், அதன் எதிர்மறை விளைவுகளை எவ்வாறு தவிர்க்கலாம்?'`

`ஒரு தலைவராக யோசுவாவிடம் காணப்பட்ட தாழ்மை மற்றும் ஆசரிப்புக் கூடாரத்திற்கு அருகில் அவர் வசிக்க விரும்பினதுபற்றித் தியானியுங்கள். அவரது முன்மாதிரி எந்தெந்த வழிகளில் உங்களிடம் பேசுகிறது?`