---
title:  தாழ்மைமிக்க நாயகர்
date:   19/11/2025
---

இஸ்ரவேலின் கோத்திரங்களுக்குப் பங்கிட்டுக் கொடுக்கப்பட்ட இடங் களின் நீண்டபட்டியலுக்கு பிறகு, முதன்முதல் உளவுபார்க்கச் சென்றவர்களில் முக்கியமானவர்களான காலேப்-யோசுவாவுக்குக் கொடுக்கப்பட்ட பகுதிகள் பற்றிச் சொல்லப்படுகிறது. முதலாவது காலேப் தன் சுதந்தரத்தைப் பெறுகிறார், யோசுவா கடைசியாகப் பெறுகிறார். அதுவரை, இஸ்ரவேலின் கோத்திரங் களுக்கு யோசுவா நிலங்களைப் பங்கிட்டார்; இப்போது இஸ்ரவேல் மக்கள் யோசுவாவுக்கு அவருடைய சுதந்தரத்தைக் கொடுக்கிறார்கள்.

`தேசத்தைப் பங்கிட்டுக்கொடுத்தவரான இஸ்ரவேலின் மிகப்பெரிய தலைவர் கடைசியாக தன் சுதந்தரத்தைப் பெற்றதில் அடங்கியுள்ள படிப்பினைகள் என்ன? யோசுவா 19:49-51.`

திம்னாத்சேரா எனும் பட்டணத்தை யோசுவா பெறுகிறார். அது இரண்டு வார்த்தைகள் சேர்ந்த ஒன்று. திம்னாத் என்பது மனா என்கிற வினைச்சொல்லி லிருந்து உருவானது, அதற்கு எண்ணு அல்லது நியமி என்று அர்த்தம்; எனவே திம்னாத் என்றால் பங்கு அல்லது நிலப்பகுதி என்று அர்த்தம். இரண்டாவது வார்த்தை சேராக் எனும் வினைச்சொல்லிலிருந்து வந்தது; அதற்கு மிஞ்சியது அல் லது மிச்சம் என்று அர்த்தம். ஒப்பிடவும் யாத் 26:12. மிஞ்சியிருந்த பட்டணத்தை யோசுவா தெரிந்துகொண்டார் என்கிற உண்மை, இஸ்ரவேலின் அந்த இரண் டாம் தலைவரின் மேதகு குணத்தைச் சாட்சியிடுகிறது. முதற்கண், மக்கள் அனை வரும் தங்கள் சுதந்தரத்தைப் பெறுகிற வரையிலும் காத்திருந்தார். பிறகு, அத் தேசத்தில் மக்கள் அதிகமாக வசித்த பகுதிகளை அல்லது விரும்பத்தக்க பட்டணங் களை சுதந்தரமாக யோசுவா தெரிந்துகொள்ளவில்லை; மாறாக சாதாரணமான ஒரு பட்டணத்தை அல்லது அதன் இடிபாடுகளுள்ள ஒரு பகுதியைத் தெரிந்து கொண்டு, மிகவும் கஷ்டப்பட்டு அதை மீண்டும் கட்டினார். யோசுவா 19:50.

மேலும், திம்னாத்சேரா பட்டணம் ஆசரிப்புக்கூடாரத்திற்கு அருகான சீலோ எனும் பட்டணத்திற்கு அருகே அமைந்திருந்தது; எனவே யோசுவாவின் இருதயம் எதின்மேல் நாட்டமாயிருந்தது என்பது புரிகிறது. புதிதாக உதயமான இஸ்ரவேல் தேசம் வாக்குத்தத்த தேசத்திற்குள் வழிநடத்தப்பட்டு, ஒவ்வொரு கோத்திரமும் குடும்பமும் தேவனுடைய உதவியால் தங்களுக்குரிய சுதந்தரத் தைப் பெற்றபிறகு, விரும்பத்தக்க ஒரு சுதந்தரத்தை யோசுவா கேட்டிருந்தாலும் யாரும் ஆட்சேபித்திருக்கமாட்டார்கள். ஆனாலும், எது முக்கியம் என்பதை மனதில்வைத்து, சாதாரணமான ஒரு வாழ்க்கையை வாழ்வதில் யோசுவா திருப்தி யடைந்தார்; தாவீது ஏறெடுத்த ஒரு ஜெபத்தின் தன்மை அவரிடம் காணப்பட்டது:  'கர்த்தரிடத்தில் ஒன்றை நான் கேட்டேன், அதையே நாடுவேன்; நான் கர்த்தரு டைய மகிமையைப் பார்க்கும்படியாகவும் நாடுவேன்.' சங் 27:4.

`யோசுவாவின் மனநிலையில் நமக்குள்ள படிப்பினை என்ன? இன்று உங்கள் வாழ்க்கையில் எவ்வாறு பயன்படுத்தமுடியும்?`