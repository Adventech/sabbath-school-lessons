---
title:  மிஷன் கதை
date:   21/11/2025
---

### எதிர்பாராமல் ஊழியரானவர்

ஆண்ட்ரூ மெக்செஸ்னீ

தன் முகத்திற்கு நேரே கதவு ஓங்கிச் சாத்தப்பட்டது கிம் சன்னுக்கு தர்மசங்கடமாக இருந்தது. பிலிப்பைன்ஸில் சுவிசேஷக்கூட்டங்களில் கலந்துகொள்ள வீடு வீடாகச் சென்று மக்களை அழைத்துக்கொண்டிருந்தார் 19 வயது கிம் சன். அவரும் அவரது நண்பரும் அழைத்த போது அநேகர் அன்புடன் அதற்குப் பதிலளித்தார்கள். ஆனால் அந்தக் குறிப்பிட்ட வீட்டில் 25 வயது மதிக்கத்தக்க ஒரு நபர் இவர்களிடம் முரட்டுத்தனமாக நடந்துகொண்டார். அவ ரைப் பார்ப்பதற்காக உள்ளே வரலாமா என்று கேட்டபோது அவர் ஒரு வார்த்தைகூட பதிலளிக் காமல், கதவை வேகமாகச் சாத்தினார்.

சன்னுக்கு சங்கடமாக இருந்தது, மற்ற மாணவர்கள் அதைக் கண்டுகொள்ளவில்லை. சன்னுக்கு காரணம் புரியவில்லை. அதனால் மறுநாளும் அங்கு செல்ல விரும்புவதாகச் சொன் னார். அது திங்கட்கிழமை. சுவிசேஷக் கூட்டங்கள் சனிக்கிழமைவரை இருந்தது. செவ்வாய்க்கிழமையில், மீண்டும் அந்த வீட்டிற்குச் சென்று மாணவர்கள் கதவைத் தட்டினார்கள். அதே நபர்தான் கதவைத் திறந்தார், இவர்களைப் பார்த்ததும் அடையாளம் கண்டுகொண்டார். "நேற்று நான் கதவைச் சாத்தியதற்காக என்னை மன்னியுங்கள்" என்று சொன்னார். அந்த மாணவர்கள் இயேசுவின் அன்பைப் பற்றி அவரிடம் சொல்லி, அவரை கூட்டங்களுக்கு அழைத்தார்கள். பிறகு புதன்கிழமை, வியாழக்கிழமை, வெள்ளிக்கிழமை ஆகிய நாட்களிலும் அவரைச் சந்தித்தார்கள். சனிக்கிழமையில், அந்த நபர் இயேசுவை ஏற்றுக்கொண்டு, ஞானஸ்நானம் பெறத் தீர்மானித்தார்.

"நான் இயேசு கிறிஸ்துவை நேசிக்கிறேன், புதிய ஒரு வாழ்க்கை வாழ விரும்புகிறேன்" என்று சொன்னார். சன்னுக்கு ஆச்சரியமாக இருந்தது. அந்த நபரிடம் அதிக மாற்றம் காணப் பட்டது. திங்கட்கிழமையில் அவர் இருந்ததற்கும், சனிக்கிழமையில் ஞானஸ்நானம் பெற்ற போது இருந்ததற்கும் முழுமாற்றம் காணப்பட்டது.

சன் எதிர்பாராத ஊழியரானார். அவர் தென் கொரியாவில் தன் இஷ்டப்படி வாழ்ந்து வந்த சமயத்தில், பிலிப்பைன்ஸில் ஆங்கிலம் படிக்கவும், பிறகு செவிலியர் படிப்பை முடித்து, அமெரிக்காவில் வேலைசெய்ய செல்லவும் அவரது பெற்றோர் கூறினார்கள்.

அவ்வாறு பிலிப்பைன்ஸ் அட்வென்ட்டிஸ்ட் பல்கலைக்கழகத்தில் சேர்ந்தபோது, தன் வகுப்பு நண்பர்கள் சனிக்கிழமையில் ஆலயத்திற்குச் செல்வதைக் கண்டார். கிறிஸ்தவர்கள் ஞாயிற்றுக்கிழமைகளில்தான் ஆலயத்திற்குச் செல்வார்களென நினைத்திருந்தார். இப் போது இவர் சனிக்கிழமையில் ஆலயம் செல்ல வேண்டியிருந்தது. கல்லூரி வளாகத்தில் கொரிய மொழி பேசுகிற மாணவர்களுக்காக நடைபெற்ற ஆராதனையில் கலந்துகொண்டார். சபையிலிருந்த வாலிபர்கள் 1000 நற்செய்தியாளர்கள் இயக்கத் துடன் சேர்ந்து அங்கு சுவிசே ஷக் கூட்டங்களை ஏற்பாடு செய்தார்கள். சன்னுக்கு ஆங்கிலம் அதிகம் தெரியாது, வேதாகம்பற்றியும் அதிகம் தெரியாது. ஆனால் வீடு வீடாகச் சென்று மக்களை அழைப்பதில் மற்ற மாணவர்களு டன் சேர்ந்துகொண்டார். பிறகு, கதவைச் சாத்தின அந்த நபரைச் சந்தித்தபிறகு, எதிர்பாராத ஒரு ஊழியராக மாறினார்.

அடுத்த வாரம் அதிகம் வாசிக்கவும்.