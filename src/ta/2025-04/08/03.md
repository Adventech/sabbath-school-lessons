---
title:  இந்த மலைநாட்டை எனக்குத் தாரும்
date:   17/11/2025
---

`காலேப்–யோசுவாவின் மனநிலைப் பற்றி உங்களுடைய கருத்து என்ன? தேவனை முழுவதுமாகப் பின்பற்றுவதுப் பற்றி என்ன அறியமுடிகிறது? யோசுவா 14:6–14; எண் 14:24; 32:12; உபா 1:36; லூக் 6:45.`

காலேப் போய்வந்த தேசத்திலே அவரைச் சேரப்பண்ணுவதாக மோசே மூலம் தேவன் கொடுத்திருந்த வாக்குறுதியை காலேப் மறக்கவில்லை. எண் 14:24. தான் கொண்டுவந்த அறிக்கை 'தன் இருதயத்தில் இருந்தபடி' சொல்லப் பட்டது என்பதை நாற்பது வருடங்கள் கழித்து குறிப்பிடுகிறார். யோசுவா 14:7.  தேவவழிநடத்துதல் மற்றும் உதவியின்கீழ், இஸ்ரவேலால் அந்தத் தேசத்தை வெற்றிபெற முடியும் என்கிற நம்பிக்கையால் அந்த அறிக்கையைக் கூறினார்.

மற்ற பத்து ஒற்றர்களும் இஸ்ரவேலர்கள்மத்தியில் பயத்தை ஊட்டுகிற அறிக்கையைச் சொன்னார்கள். ஆனால் காலேப் முழுமனதுடன் கூடிய நம் பிக்கையையும், கர்த்தருடைய வாக்குறுதியின்மீதான அர்ப்பணிப்பையும் வெளிப் படுத்தினார்.  'நானோ என் தேவனாகிய கர்த்தரை உத்தமமாய்ப் பின்பற்றினேன்' என்று சொன்னார். இதற்கான எபிரெயச் சொற்றொடருக்கு 'என் இருதயம் முழுவதுமாக கர்த்தரைப் பின்பற்றியது' அல்லது 'கர்த்தருக்கு பின்னால்/அவரைத் தொடர்ந்து நடப்பதற்கு என் இருதயத்தை நிரப்பியிருந்தேன்' என்று அர்த்தம்.

அந்நிய தேவர்களைப் பின்பற்றி, ஆண்டவரை முழுவதுமாகத் தேடாதவர் களுடன் ஒப்பிடும்போது, காலேபின் இருதயம் முற்றிலும் ஆண்டவரிடம் அர்ப் பணிக்கப்பட்டிருந்தது.

காலேபின் உண்மைதன்மையை வலியுறுத்தும்படி இதே வார்த்தைகள் பின்னர் இரண்டுமுறை வருகிறது. யோசுவா 14:9,14. 'வேறே ஆவியை உடையவன்' என்று தேவன் சொன்னதற்கு ஏற்ப அவரது குணம் இருந்தது; அதுதான் மற்ற பத்து ஒற்றர்களிடமிருந்து காலேபை வித்தியாசப்படுத்தியது. எண் 14:24. தேவனுக்கும் அவரது நோக்கத்திற்கும் முற்றிலுமாக தங்கள் இருதயங்களை அர்ப்பணித் திருக்கிறவர்கள்மூலமாக ஆண்டவரால் என்ன செய்யமுடியும் என்பதற்கு 85 வயதிலும் அவரது வாழ்க்கை உதாரணமாக இருந்தது.

ஒவ்வொரு கோத்திரத்தாரும் எவ்வளவு தூரத்திற்கு கர்த்தருடைய வாக் குறுதிகளை உரிமைகோரினார்களோ, எவ்வளவு இடமட்டும் விசுவாசத்தால் நடந்து திரிந்தார்களோ அந்த அளவுக்குத்தான் நிலத்தை இறுதியாகச் சுதந்தரிப் பார்கள் என்பதை காலேப் புரிந்திருந்தார். தேவனுடைய வாக்குறுதிகள் தாமாக நிறைவேறுவதில்லை; அதாவது, நம் சித்தத்திற்கு மாறாக அவை நிறைவேறுவ தில்லை. மாறாக, விசுவாசமும் அதற்கேற்ற செயல்பாடும் காணப்பட்டால் நிறை வேறும்.    யோசுவா 14:12இல் வருகிற 'ஆனால்' என்பதற்கான எபிரெய வார்த்தை உலாய்; அது பயத்தையும் சந்தேகத்தையும் சுட்டிக்காட்டுவதாக இருந்தாலும், நல்லதே நடக்கும் என்கிற எதிர்பார்ப்பையும் நம்பிக்கையையும் குறிப்பிடுகிறது. ஆதி 16:2; எண் 22:6,11; 23:3.

`எந்தெந்த 'சிறிய' சாக்குப்போக்குகள் ஆண்டவரை நாம் முழுவதுமாகப் பின்பற்றாதபடிக்குத் தடுக்கின்றன?`