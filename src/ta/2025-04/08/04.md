---
title:  முன்னுதாரணத்தின் ஆற்றல்
date:   18/11/2025
---

`முன்னுதாரணத்தின் ஆற்றல்பற்றி பின்வரும் சம்பவம் சொல்வது என்ன? யோசுவா 15:16–19; நியா 1:13; நியா 3:7–11. காலேபின் இந்த மனநிலை எவ்வாறு பின் வரும் தலைமுறையில் பிரதிபலித்தது?`

தெபீர் தேசத்தைப் பிடிக்கிறவனுக்கு தன் குமாரத்தி அக்சாளை திருமணம் பண்ணிக் கொடுப்பதாக காலேப் சொல்கிறார். ஒத்னியேல் அத்தேசத்தை வென்று, அக்சாளை மனைவியாக்குகிறார். காலேபின் தைரியம், விசுவாசம், சவால்களை எதிர்கொள்கிற நிலை ஆகியவற்றிற்காக இந்தச் சம்பவம் முக்கியத் துவம் பெறுகிறது.

விசு வாசத்தின் ஜாம்பவான்களான காலேப்–யோசு வாவின் முன்னு தாரணத்தை இஸ்ரவேலின் அடுத்த சந்ததியார் பின்பற்றினார்கள். முந்தின தலை முறையினரின் ஊழியம் முடிகிற தருவாயில், சவால்களைச் சந்திக்கவும், இஸ்ர வேலைக்குறித்த தேவ திட்டத்தை நிறைவேற்றவும் புதிய சந்ததியினர் தயாராக இருந்தார்கள்.

'இந்த மலைநாட்டை எனக்குத் தாரும்' என்று யோசுவாவிடம் காலேப் கேட்டார்; அதுபோல தன் கணவனால் ஊக்கமடைந்த அக்சாள், தன் அப்பா காட்டிய அதே விசுவாசத்தையும் உறுதியையும் வெளிப்படுத்துகிறாள். அந்தத் தேசத்தைச் சொந்தமாக்குகிற வாக்குறுதியின் நிறைவேறுதலாக காலேபின் முன்மாதிரியைப் பின்பற்றி, தைரியத்தையும் உறுதியையும் வெளிப்படுத்துகிறாள்.

அத்தேசம் இஸ்ரவேலுக்கு யாவே கொடுத்த ஒரு பரிசுதான்; ஆனாலும் அவர்கள் விசுவாசத்தோடும் தைரியத்தோடும் அந்த வாக்குறுதிகளை உரிமை கோரி, அதைச் சொந்தமாக்கவேண்டும். அக்சாளின் இந்த உறுதியைத்தான் சுவி சேஷப் புத்தகங்களில் சொல்லப்படுகிற பெண்களிடம் காண்கிறோம்; இயேசு விடமிருந்து தங்களுக்கும் தங்கள் குடும்பத்தினருக்கும் ஆசீர்வாதங்களைப் பெற்றுக்கொள்கிற வரையிலும் கூட்டத்தாரோ சீடர்களோ அவர்களை திரும்ப அனுப்பமுடியவில்லை.

`லூக்கா 18:1-5இல் நமக்குள்ள படிப்பினை என்ன?`

`தேவன் நம்மிடம் ஒப்படைத்துள்ள ஊழியத்தை நிறைவேற்றுவதற்கு விசுவாச ஜோதியை அடுத்த தலைமுறையினருக்குக் கடத்துவது அவசியம். அடுத்த தலைமுறையினருக்கு விசுவாசத் தைக் கடத்துவதிலுள்ள சவால்களையும், தேவபணியில் அதிக பொறுப்புகளை ஏற்றுக்கொள்ள வாலிபர்களுக்கு உள்ள வாய்ப்புகளையும் யோசித்துப்பாருங்கள். பக்திமிக்க தலைவர்களாக வாலிபர்கள் உருவாவதற்கு உதவிசெய்யவும், பயிற்சியளிக்கவும் நாம் என்ன செய்யலாம்?`