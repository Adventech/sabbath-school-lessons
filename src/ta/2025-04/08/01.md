---
title:  "விசுவாச ஜாம்பவான்கள்: யோசுவாவும் காலேபும்"
date:   15/11/2025
---

### இவ்வார ஆராய்ச்சிக்கு
எண் 13:6,30-32; யோசு 14:6-14; லூக் 18:1-5; யோசு 19:49-51; 2 கொரி 3:18; ரோமர்: 12:1,2.

> <p>மனனவசனம்</p>
> தேவவசனத்தை உங்களுக்குப் போதித்து உங்களை நடத்தினவர்களை நீங்கள் நினைத்து, அவர்களுடைய நடக்கையின் முடிவை நன்றாய் சிந்தித்து, அவர்களுடைய விசுவாசத்தைப் பின்பற்றுங்கள். எபிரெயர் 13:7.

மற்றவர்களைப் பார்த்து பிள்ளைகள் கற்றுக்கொள்கிறார்கள் என்பது எல்லாருக்குமே தெரியும், இல்லையா? தங்கள் நல்ல குணங்களை அல்ல, கெட்ட குணங்களைப் பார்த்து பிள்ளைகள் கெட்டுவிட்டதாக வருந்துகிற பெற்றோர் எத்தனை அதிகம்! வயது வித்தியாசமே இல்லை; நல்லதைவிட கெட்டதை செய்வதுதான் எளிதாக இருக்கிறது. அது நம் விழுகைநிலையின் தன்மை. 'நான் விரும்புகிறதைச் செய்யாமல், நான் வெறுக்கிறதையே செய்கிறேன்'. ரோமர் 7:15. இதைப் புரிந்துகொள்ளமுடியாதவர் எவராது இருக்கமுடியுமா?

மனிதர்கள் பிறப்பு முதலே, மற்றவர்களைப் பார்த்துக் கற்றுக்கொள்கிறார்கள். நடப்பது, பேசுவது, நம் உணர்வுகளை வெளிப்படுத்துவது போன்ற வாழ்க்கையின் அடிப்படையான விஷயங்களை தங்களுக்கு மிகவும் நெருக்கமானவர்களைப் பார்த்து குழந்தைகள் கற்கிறார்கள். பெரியவர்களுக்கும் முன்மாதிரிகள் தேவைப்படுகிறது; அவர்கள் பூரணர்களாக இல்லாமல் இருக்கலாம்; ஆனாலும் அவர்களது ஆவிக்குரிய பண்புகளைப் பார்த்து வியக்கிறோம். அவற்றைப் பின்பற்றுகிறோம்; அவைதாம் அவர்களை விசுவாச ஜாம்பவான்களாக்குகிறது.

யோசுவா புத்தகத்தில் வருகிற இரண்டு விசுவாச ஜாம்பவான்களைப் பற்றி இந்த வாரம் பார்ப்போம். அவர்கள் காலேப் மற்றும் யோசுவா. அவர்களுடைய தலைமுறையில் அவர்களை முக்கியமானவர்களாகக் காட்டியது என்ன? இஸ்ரவேல் வரலாற்றின் மிகமுக்கியமான காலக்கட்டத்தில் தேவ மக்களின் வாழ்க்கையில் அவர்கள் ஆற்றிய முக்கியப் பங்கு என்ன?

2025, நவம்பர் 22 வகுப்புக்காகப் படிக்கவேண்டிய பாடம்