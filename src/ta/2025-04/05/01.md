---
title:  தேவன் உங்களுக்காக யுத்தம்பண்ணுகிறார்
date:   25/10/2025
---

### இவ்வார ஆராய்ச்சிக்கு

ஆதி 15:16; லேவி 18:24-30; 2 தீமோ 4:1,8; யாத் 23:28-30; உபா 20:10, 15-18; ஏசா. 9:6.

> <p>மனன வசனம்</p>
> அந்த ராஜாக்கள் எல்லாரையும் அவர்கள் தேசத்தையும் யோசுவா ஒருமிக்கப் பிடித்தான்; இஸ்ரவேலின் தேவனாகிய கர்த்தர் இஸ்ரவேலுக்காக யுத்தம்பண்ணினார். யோசுவா 10:42.

யோசுவா புத்தகத்தில் அசௌகரியமான சில காட்சிகள் உள்ளன. ஒரு கூட்ட மக்களிடம் இன்னொரு கூட்ட மக்களை அழிப்பதற்கு தேவன் கட்டளையிட்ட தெய்வீக அல்லது புனித யுத்தங்கள்குறித்து தீவிரமான கேள்விகள் எழுப்பப்படுகின்றன.

பழைய ஏற்பாட்டில் வருகிற தெய்வீக யுத்தங்களைப் புரிந்துகொள்வது கடினம். தேவன் பழைய ஏற்பாட்டில் சர்வமகத்துவமுள்ள கர்த்தராகக் காட்டப்படுகிறார்; ஆகையால், நிகழ்கின்ற அனைத்துமே நேரடியாகவோ மறைமுகமாகவோ அவரது சித்தத்துடன் சம்பந்தப்பட்டிருக்க வேண்டும். அதனால் தான், 'இதுபோன்ற விஷயங்களை தேவன் எவ்வாறு அனுமதிக்கிறார்?' என்கிற கேள்வி எழும்புகிறது. கடந்த வாரத்தில், மனித வரலாற்றின் எந்த யுத்தத்தையும் விட மிகப்பெரிய ஒரு யுத்தத்தில் தேவன்தாமே பங்குபெற்றிருப்பதாகப் பார்த்தோம், அந்த யுத்தம் நம் வாழ்க்கையின் ஒவ்வொரு பகுதியிலும் ஊடுருவிச் செல்கிறது. வேதாகம வரலாற்றையும் உலக வரலாற்றையும் இந்தப் போராட்டத்தின் பின்னணியில்தான் புரிந்துகொள்ள முடியும் என்பதையும் பார்த்தோம். தேவன் அனுமதித்த போர்களையும், அவற்றின் வரைமுறைகளையும், நிபந்தனைகளையும், சமாதானம்குறித்து பழைய ஏற்பாட்டு தீர்க்கதரிசிகள் கண்ட இறுதி தரிசனத்தையும், அத்தகையை போர்களின் ஆவிக்குரிய அர்த்தங்களையும் இந்த வாரமும் தொடர்ந்து ஆராய்வோம்.

2025, நவம்பர் 1 வகுப்புக்காகப் படிக்கவேண்டிய பாடம்