---
title:  மேலும் படிக்க
date:   31/10/2025
---

வேதாகமத்தின் மற்ற சம்பவங்களைப்போல இந்தச் சம்பவத்திலும் அதன் கருத்தையும் பின்னணியையும் புரிந்துகொள்ளவேண்டியது அவசியம். கானானியருக்கு எதிரான யுத்தங்களைப் புரிந்துகொள்ள பிரபஞ்சப்போராட்டத்தையும், தேவன் நியாயாதிபதி என்பதை அறிந்திருப்பதும் அவசியம்.

'தேவன் நீடிய சாந்தமுள்ளவர். துன்மார்க்க தேசங்கள் தம்மையும் தம் குணத்தையும் அறிந்துகொள்ளும்படி தவணையின் காலத்தைக் கொடுத்தார். கொடுக்கப்பட்ட வெளிச்சத்தின்படி, அவர்கள் ஒளியைப் பெற மறுத்து, தேவனுடைய வழிகளைவிட தங்கள் சொந்த வழிகளைத் தேர்ந்தெடுத்ததற்காக குற்றவாளிகளாகத் தீர்க்கப்பட்டார்கள். கானானியரை ஏன் உடனடியாக அங்கிருந்து துரத்தவில்லை என்பதற்கு தேவன் காரணம் சொன்னார். எமோரியரின் அக்கிரமம் நிறைவாகவில்லை. அவர்கள் அக்கிரமத்தில் பெருகியதால், இனியும் தேவனால் நீடிய பொறுமையுடன் இருக்கமுடியாது, அவர்கள் முற்றிலும் அழிக்கப்படவேண்டும் என்கிற நிலைக்கு வந்தார்கள். அந்த நிலையை எட்டுமளவிற்கு, அவர்களது அக்கிரமம் நிறைவாகிற வரையிலும் தேவன் பழிவாங்காமல் தாமதித்தார். எல்லா தேசங்களுக்கும் ஒரு தவணையின்காலம் கொடுக்கப்பட்டது. தேவனுடைய பிரமாணத்தை மதிக்காதவர்கள், துன்மார்க்கத்தில் ஒரு கட்டத்திலிருந்து அடுத்தக் கட்டத்திற்குச் செல்வார்கள். பிள்ளைகள் தங்கள் பெற்றோரின் கலக ஆவியைச் சுதந்தரித்து, தேவ கோபம் தங்கள்மீது விழும்வரையிலும் தங்கள் பிதாக்களைவிட மோசமாக நடந்துகொள்வார்கள். அதனால் தண்டனை தாமதிக்கப்படுகிறதே தவிர, கொடுக்கப்படாமல் போவதில்லை'—Ellen G. White Comments, The SDA Bible Commentary, vol. 2, p. 1005.

**கலந்துரையாடக் கேள்விகள்**

`தேவன் நம்முடைய நியாயாதிபதியாகவும், பிரபஞ்சத்தின் தலைமை நியாயாதிபதியாகவும் இருப்பதால் உண்டாகிற நன்மைகள் என்ன? தேவனே நியாயாதிபதி என்கிற உண்மை ஏன் சுவிசேஷத்திற்கும் நம் இரட்சிப்பிற்கும் அடிப்படையாக இருக்கிறது?`

`தேவனுடைய பொறுமை, நியாயம்பற்றி அறிந்துகொள்ள கானானியரின் அனுபவம் எவ்வாறு உதவுகிறது? நம் சகமனிதர்களை நாம் நடத்துகிற விதத்தில் தேவனுடைய குணத்தை எவ்வாறு பிரதிபலிக்கமுடியும்?`

`சுயாதீன சித்தத்தின் அடிப்படைத் தன்மைபற்றி யோசியுங்கள். தெரிந்துகொள்கிற நம் சுதந்தரத்தை தேவன் மதிப்பது ஏன்? அன்பும் தெரிந்துகொள்கிற உரிமையும் எவ்வாறு ஒன்றோடொன்று தொடர்புபட்டுள்ளன?`

`போர், சச்சரவு சம்பந்தப்பட்ட பல சம்பவங்கள் பழைய ஏற்பாட்டில் இருந்தாலும், இறுதியில் சமாதானம் நிலவுகிற காட்சிதான் காட்டப்படுகிறது. தங்களுடைய சுற்றுப்புறத்தில் சமாதானத்தை ஸ்தாபிப்பதில் கிறிஸ்தவர்கள் என்ன பங்காற்றவேண்டும்?44`