---
title:  மிஷன் கதை
date:   19/12/2025
---

### எங்களுக்கு வேதாகமம்பற்றிச் சொல்லுங்கள்

ஆண்ட்ரூ மெக்செஸ்னீ

கிம் சன் வழக்கம்போல அந்தப் பெண்ணின் வீட்டிற்கு உதவிசெய்வதற்காகச் சென்றார். ஆனால் அந்தப் பெண் எந்த உதவியும் கேட்கவில்லை. “ஏன்? நான் ஏதாவது தவறு செய்துவிட்டேனா?” என்று கேட்டார் தென் கொரியாவிலிருந்து பிலிப்பைன்ஸிலிருந்த ஒரு தொலைதூர கிராமத்திற்குச் சென்றிருந்த அந்த ஊழியர்.

“இல்லை, இல்லை, நீங்கள் ஓய்வு எடுக்கவேண்டும். இன்று மதியம் நீங்கள் இங்குள்ள பலருக்கு உதவிசெய்ய வேண்டியதிருக்கும். இந்தப் பண்டங்களைச் சாப்பிட்டு ஓய்வெடுங்கள்” என்று கூறினார். அந்தப் பெண்ணின் அன்பு கிம் சன்னைத் தொட்டது. மூன்று மாதங்களுக்குமுன் அந்த இடத்திற்கு வந்ததுமுதல் அங்குள்ள மக்களுக்கு இலவசமாக உதவிசெய்து வந்தார். தான் ஒரு ஊழியர் என்று அந்த மக்களிடம் சொல்லாமல், அவர்களிடம் நட்பாகப் பழகி, தேவ அன்பைக் காட்ட ஆசைப்பட்டார். இப்போது இந்தப் பெண், அவரது நலனில் அக்கறைகாட்டினார். முதன்முதலாக உண்மையிலேயே ஒரு நல்ல நண்பர் தனக்குக் கிடைத்ததை உணர்ந்தார்.

ஆனால் அந்தப் பெண் மட்டுமல்ல. அந்தக் கிராமத்தில் பலர் சன்னை தங்கள் நண்பராக ஏற்றுக்கொள்ள ஆரம்பித்திருந்தார்கள். அவரிடம் பல கேள்விகளைக் கேட்டார்கள்.

“எங்களுக்கு ஏன் இலவசமாக உதவிசெய்கிறீர்கள்?” என்று ஒருவர் கேட்டார்.

“நீங்கள் எங்கிருந்து வந்திருக்கிறீர்கள்?” என்று இன்னொருவர் கேட்டார்.

தான் 1000 நற்செய்தியாளர்கள் இயக்கம் சார்பாக வந்திருப்பதாக சன் சொன்னார்.

“நான் ஒரு ஊழியர். நீங்கள் இயேசுவை அறிந்துகொள்ள வேண்டும் என்று உங்களுக்கு உதவிசெய்கிறேன்” என்று கூறினார்.

சன் ஒரு ஊழியர் என்பதை அறிந்த கிராம மக்கள் ஆச்சரியமடைந்து, “நீங்கள் ஊழியர் என்றால், எங்களுக்கு தேவனைப்பற்றி ஏன் சொல்லக்கூடாது?” என்று கேட்டார்கள். “நீங்கள் வேதாகமம்பற்றி அறிந்துகொள்ள விரும்புகிறீர்களா?” என்று சன் கேட்டார். “ஆம்! ஆம்!” என்று சொன்னார்கள்.

சீக்கிரமே, கிம் சன்னை உதவிக்காகத் தேடுவதை மக்கள் நிறுத்தினார்கள். அனைவரும் அவரிடம் வேதாகமம்பற்றி அறிந்துகொண்டார்கள். ஒரு சிலர் வேத ஆராய்ச்சிகளில் கலந்துகொள்ளவில்லை, ஆனால் சன் அழைத்ததும் உடனே சம்மதித்தார்கள். மூன்று மாதங்கள் இலவசமாக உதவிசெய்தாரே, எவ்வாறு மறுக்கமுடியும்?

ஆதியாகமத்தின் சிருஷ்டிப்பு சம்பவத்தைச் சொல்லி, “உங்கள்மீதான அன்பால் தேவன் இதைச் செய்தார்” என்று கூறினார். நல்ல சமாரியன், கெட்ட குமாரன் உவமைகளை வாசித்துக் காண்பித்து, “இவ்வளவாய் தேவன் உங்களை நேசிக்கிறார்” என்று சொன்னார். சிலுவையில் இயேசு மரித்ததைப்பற்றிக் கூறி, “அவ்வளவு அதிகமாக தேவன் உங்களை நேசிக்கிறார்” என்றார்.

கிம் சன், 1000 நற்செய்தியாளர்கள் இயக்கத்தின் துணை இயக்குனராக இருக்கிறார்;

அடுத்த வாரம் அதிகம் வாசிக்கவும்.