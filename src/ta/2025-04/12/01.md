---
title:  தேவன் நம்பத்தகுந்தவர்!
date:   13/12/2025
---

### இவ்வார ஆராய்ச்சிக்கு
யோசுவா 21:43-45; 2தீமோ 2:11-13; யோசுவா 23; வெளி 14:10,19; உபா 6:5.

> <p>மனனவசனம்</p>
> “கர்த்தர் இஸ்ரவேல் குடும்பத்தாருக்குச் சொல்லியிருந்த நல்வார்த்தைகளிலெல்லாம் ஒரு வார்த்தையும் தவறிப்போகவில்லை; எல்லாம் நிறைவேறிற்று.” யோசுவா 21:45.

1961, ஜனவரி 20ம் தேதி தன் பதவியேற்பு விழாவின்போது ஜான் எஃப் கென்னடி ஆங்கிலத்தில் 1,366 வார்த்தைகளே பேசினார்; ஆனால் அது அமெரிக்கர்களின் மனதில் அழியா முத்திரையைப் பதித்தது. தன் தேசத்தார் தங்கள் சிலாக்கியங்களில் அல்ல, தங்கள் பொறுப்புகளில் கவனம்செலுத்த வலியுறுத்தி, இவ்வாறு சொன்னார்: ‘நம் நல்மனசாட்சி நமக்கு பிரதிபலன் அளிக்க, வரலாறு நம் செய்கைகளை நியாயந்தீர்க்க, நாம் நேசிக்கிற நம் தேசத்தை வழிநடத்தப் புறப்படுவோம், இந்தப் பூமியில் இறைபணியே மெய்யாக நம் பணியாக இருக்கவேண்டும் என்பதை அறிந்து அவரது ஆசீர்வாதத்தையும் உதவியையும் கேட்போம்.’

வயதுமுதிர்ந்த இஸ்ரவேலின் தலைவரான யோசுவா, தன் வாழ்நாள் முடியப்போவதை உணர்ந்தவராக, இஸ்ரவேலர்களிடமும் தேசத்தின் தலைவர்களிடம் உரையாற்றினார். யோசு 23;24. எதிர்காலம்பற்றியும் தேவனைமட்டுமே தொழுவதுபற்றியும் பிரத்தியேகமாகக் குறிப்பிடுகிறார். யோசு 23. யாவேமட்டுமே தொழுகைக்கு பாத்திரர் என்கிற தீர்மானத்திற்கு வரும்படி தூண்டுவதற்காக கடந்தகாலத்தில் தேவன் உண்மையாக நடந்துகொண்ட செயல்களை யோசு 24இல் குறிப்பிடுகிறார். இந்தவாரம், யோசுவாவின் முதல் உரையாடலை ஆராய்வோம்; அதில் இஸ்ரவேலின் வெற்றிகளையும் இஸ்ரவேலின் எதிர்கால வெற்றிக்கான பாதையையும் விளக்குகிறார்.

2025, டிசம்பர் 20 வகுப்புக்காகப் படிக்கவேண்டிய பாடம்