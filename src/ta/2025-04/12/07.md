---
title:  மேலும் படிக்க
date:   19/12/2025
---

‘தம் மக்கள்மீது தேவன் வைத்திருக்கிற அன்பு மிகப்பெரிதாக இருப்பதால் அவர்களிலுள்ள பாவத்தை அவர் கண்டுகொள்ளமாட்டார் என்கிற காதுக்கினிய கருத்தால் சாத்தான் அநேகரை வஞ்சிக்கிறான்; தேவ வார்த்தையின் அச்சுறுத்தல்கள் அவரது தார்மீக ஆளுகையை வலியுறுத்துகிற நோக்கத்திற்காகக் கொடுக்கப்பட்டுள்ளன; உண்மையிலேயே நிறைவேறுவதற்கு அல்ல என்று கூறுகிறான். ஆனால் தேவன் தம் சிருஷ்டிகளைக் கையாளுகிற விதங்களில் எல்லாம் பாவத்தின் மெய்த்தன்மையை எடுத்துக்காட்டி, பாவம் உண்மையில் துக்கத்தையும் மரணத்தையும் பிறப்பிக்கும் என்பதை எடுத்துக்காட்டி, நீதியின் நியதிகளிலிருந்து தேவன் விலகாமல் இருந்திருக்கிறார். நிபந்தனையற்ற பாவமன்னிப்பு என்று ஒன்று இருந்ததுமில்லை, இனி இருப்பதுமில்லை. நீதியின் நியதிகளை அத்தகைய மன்னிப்பு அழித்துவிடும். அது விழுந்துபோகாத பிரபஞ்சத்தை பீதியால் நிறைத்துவிடும். தேவன் பாவத்தின் விளைவுகளை உள்ளபடி சுட்டிக்காட்டியிருக்கிறார்; அந்த எச்சரிப்புகள் உண்மையாக இல்லாதிருந்தால், அவரது வாக்குறுதிகள் நிறைவேறும் என்பதையும் நாம் எவ்வாறு உறுதியாக நம்பமுடியும்? நியாயத்தை புறம்பே தள்ளுகிற தயாளம், தயாளமாக இருக்காது, பெலவீனமாக இருக்கும்.

‘தேவனே ஜீவனைக் கொடுக்கிறவர். ஆதிமுதலே அவரது கட்டளைகள் அனைத்தும் ஜீவனுக்காகக் கொடுக்கப்பட்டன. ஆனால் தேவன் ஏற்படுத்தியிருந்த ஒழுங்கை பாவம் உடைத்தது; முரண்பாடு உண்டானது. பாவம் இருக்கிற வரையிலும் உபத்திரவமும் மரணமும் தவிர்க்க முடியாததாகிவிடும். மீட்பர் நமக்காக பாவத்தின் சாபத்தை சுமந்ததினால்மட்டுமே, அதன் கொடிய விளைவுகளிலிருந்து மனிதன் தப்பிப்பதற்கான நம்பிக்கை உண்டாகமுடியும்.’ உடூடூஞுண எ. ஙிடடிtஞு, கச்tணூடிச்ணூஞிடண் ச்ணஞீ கணூணிணீடஞுtண், ணீ. 522.

**கலந்துரையாடக்கேள்விகள்**

`உங்கள் வாழ்க்கையில் தேவன் உண்மையுள்ளவராக இருந்ததற்கான ஆதாரத்தை ஆராயுங்கள். என்ன ஆதாரம் உள்ளது? அதே நேரம், நீங்கள் நினைத்தபடி அல்லது ஜெபித்தபடி காரியங்கள் நடக்காதபோது, நீங்கள் சொந்தங்கொண்டாடின வாக்குறுதிகள் நிறைவேறாதபோது எவ்வாறு நடந்துகொள்கிறீர்கள்?`

`தேவகோபம்பற்றி வேதாகமம் போதிப்பதைக் கலந்தாலோசியுங்கள். தேவனுடைய கோபத்தை நற்செய்தியின் ஒரு பகுதியாக உங்களால் எவ்வாறு சொல்ல முடியும்?`

`அவிசுவாசிகளுடன் சகவாசம்வைப்பதுபற்றி இந்த வாரப்பாடத்திலிருந்து என்ன நியதியைக் கற்றுக்கொள்ளலாம்? மக்களுக்குச் சேவைசெய்யவும் அவர்களது நலன்களுக்கான வழிகளை ஆராயவும் அவர்களுடன் பழகுகிற அதேவேளையில் நம் நியதிகளிலும் செயல்களிலும் தெளிவான வரைமுறைகளுடன் இருப்பதில் எவ்வாறு ஒரு சமநிலையைப் பேணலாம்?`

`உங்கள் முழு இருதயத்தோடும் ஆண்டவரைப் பற்றிப்பிடிக்கவிடாமல் உங்களைத் தடுக்கிற சில தடைகள் என்ன?`