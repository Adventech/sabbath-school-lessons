---
title:  கர்த்தருடைய தூதன்
date:   17/12/2025
---

`தேவகோபத்திலும், அவர் தண்டிப்பதிலும் உள்ள நியாயம்பற்றி யோசுவாவிலும் மற்ற புத்தகங்களிலும் நாம் எவ்வாறு விளங்கிக்கொள்ளலாம்? யோசு 23:15,16. எண் 11:33; 2நாளா 36:16; வெளி 14:10,19; 15:1.`

வனாந்தர அலைச்சல்களின்போதும், வாக்குத்தத்த தேசத்திலும் இஸ்ரவேலர்கள் தேவகோபத்திற்கு ஆளாகியிருந்தார்கள். எண் 11:33; 12:9. யோசு 7:1. உடன்படிக்கையை துணிகரமாக மீறி, யாவேயின் கோபத்தைத் தூண்டுவதால் உண்டாகிற விளைவுகளையும் முற்றிலும் உணர்ந்திருந்தார்கள். அதைப்பற்றித்தான் சிரத்தையுடன் அவர்களுக்கு எடுத்துச்சொன்னார். கர்த்தர் இஸ்ரவேலை அழித்துவிடுவதாகக் சொல்கிறார்; கானானியர்களை முற்றிலுமாக அழிப்பதுபற்றிச் சொல்லும்போது இதே வார்த்தையைத்தான் பயன்படுத்தினார். இஸ்ரவேலின் ஆசீர்வாதம்குறித்த வார்த்தைகள் எவ்வளவு உண்மையாக நிறைவேறினதோ, அதுபோல இஸ்ரவேலர் உடன்படிக்கையைப் புறக்கணித்தால் சாபங்கள்குறித்த வார்த்தையும் நிச்சயமாக நிறைவேறும். கானானியரைத் துரத்தியதிலும் அழித்ததிலும் யாவேதான் பெரிய நீதிபதி என்பது வெளிப்படுகிறது. பாவம் எங்கு காணப்பட்டாலும், அங்கே அழிவை அவர்தாம் கட்டளையிடுகிறார். தெய்வீகபோரில் ஈடுபட்டதால் இஸ்ரவேலோ, தெரிந்துகொள்ளப்பட்ட அந்தத் தேசத்திற்கு யாவேயின் நியாயத்தீர்ப்பின் கருவிகளாகச் செயல்பட்டதால் அஞ்ஞான தேசங்களோ பரிசுத்தமாக்கப்படவுமில்லை, விசேஷித்த புண்ணியங்களைப் பெறவுமில்லை.

கடந்தகால மகிமையான பந்தங்களை எதிர்காலத்திற்கான அடித்தளமாக மாற்றுவது இஸ்ரவேலரின் தெரிந்துகொள்கிற உரிமையில்தான் இருந்தது.

தேவகோபமானது வேதாகமத்தில் அவர் அன்புள்ளவரெனப் போதிக்கப்படுவதற்கு முரணாக இருப்பதுபோலத் தோன்றலாம். யோவான் 3:16; 1யோவான் 4:8. ஆனாலும் தேவ கோபத்தின் பின்னணியில்தான் தேவ அன்புள்ளவர் என்கிற வேதாகமக் கோட்பாடு உண்மையெனப் புலப்படும். முதலில் தேவன் அன்புள்ளவர், பொறுமையுள்ளவர், நீடிய-சாந்தமுள்ளவர், மன்னிக்கிறதற்கு தயைபொருந்தியவர் என்று வேதாகமம் சொல்கிறது. யாத் 34:6; மீகா 7:18. ஆனாலும், பாவத்தால் பாதிக்கப்பட்டுள்ள இந்த உலகத்தில் காணப்படுகிற பாவமும் தீமையும், அவரது நீதியும் பரிசுத்தமும் வெளிப்படுகிற கோபத்திற்கு வழிவகுக்கின்றன. அவரது கோபம் ஒருபோதும் உணர்ச்சிவசமான, பழிவாங்கிற, கணிக்கமுடியாத எதிர்வினையால் உண்டாகிற ஒன்றல்ல. கிறிஸ்து நமக்காகப் பாவமானார். 2கொரி 5:21. அவரது மரணத்தின்மூலம் தேவனுடன் ஒப்புரவாகிறோம். ரோமர் 5:10. அவரை விசுவாசிக்கிற எவரும் தேவகோபத்தை எதிர்கொள்ள வேண்டியதில்லை. யோவான் 3:36; எபே 2:3; 1தெச 1:10. தேவகோபமானது அவர் பிரபஞ்சத்தின் நீதியுள்ள நியாயாதிபதி; நியாயத்தை நிலைநாட்டுகிறவர் என்பதைக் காட்டுகிறது. சங் 7:11; 50:6; 2தீமோ 4:8.