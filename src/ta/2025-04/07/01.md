---
title:  "இறுதி மெய்ப்பற்று: யுத்தப்பகுதியில் தொழுகை"
date:   08/11/2025
---

### இவ்வார ஆராய்ச்சிக்கு

யோசு 5:1-7; யாத் 12:6; 1 கொரி 5:7; யோசு 8:30-35; உபா 8:11,14; எபி 9:11,12.

> <p>மனன வசனம்</p>
> முதலாவது தேவனுடைய ராஜ்யத்தையும் அவருடைய நீதியையும் தேடுங்கள்; அப்பொழுது இவைகளெல்லாம் உங்களுக்குக் கூடக் கொடுக்கப்படும். மத்தேயு 6:33.

இஸ்ரவேலர் வாக்குத்தத்த தேசத்தில் இருந்தபோது, சில சமயங்களில் ஆபத்து மிக அருகே நெருங்கியது. அப்போது தேவனுக்கு தங்களை மீண்டும் அர்ப்பணித்தார்கள். அந்தச் சமயத்தின் சில முக்கிய தருணங்களை இந்த வாரம் பார்ப்போம். பகுத்தறிவு இல்லாத செயல்போலத் தோன்றின சில தீர்மானங்களை யோசுவா செய்தார்; அதாவது, எதிரிகளின் பிரதேசத்தில் இஸ்ரவேலருக்கு விருத்தசேதனம் செய்தல், யோசு 5:1-9; ஆபத்து நெருங்கியிருந்த சமயத்தில் பஸ்கா ஆசரித்தல், யோசு 5:10-12; ஆக்கிரமிப்பு போர் முழு வீச்சில் நடைபெற்ற சமயத்தில் பலிபீடம் ஒன்றைக் கட்டி, தேவனைத் தொழுதல், யோசு 8:30-35; இஸ்ரவேலின் ஏழு கோத்திரத்தார் இன்னும் தங்கள் சுதந்தரத்தைப் பெறாத நிலையில் கர்த்தருடைய ஆசரிப்புக்கூடாரத்தை ஸ்தாபித்தல் போன்றவை. யோசு 18:1,2.

நம் பரபரப்பான வாழ்வில், அவசர காரியங்களுக்கு முக்கியத்துவம் கொடுக்கிறோம். தேவனுடன் நம் அர்ப்பணிப்பைப் புதுப்பிக்கவும், அவர் நமக்காகச் செய்திருக்கிற, செய்துவருகிற செயல்களுக்காக நன்றி சொல்லவும் நேரம் ஒதுக்கவதில்லை. அசையக்கூட நேரமிருக்காது; நேரம் அமையாது; சாதிக்கிற துடிப்பு இருக்கும்; அதனால் காலை மற்றும் மாலை நேர ஜெபத்திற்கு நேரமிருக்காது. ஆனாலும், நம் இருதயங்களின் ஆழத்தில், தேவனுடனும் நமக்கு மிகவும் பிரியமானவர்களுடனும் செலவிடுகிற நேரம்தான் பொன்னான நேரம் என்கிற உணர்வு இருக்கும்.

2025, நவம்பர் 15 வகுப்புக்காகப் படிக்கவேண்டிய பாடம்