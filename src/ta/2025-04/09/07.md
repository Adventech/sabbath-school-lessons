---
title:  மேலும் படிக்க
date:   28/11/2025
---

'அந்தப் பட்டணத்தின் வாசல்வழியாகப் பிரவேசிக்கும்போது நாம் நித்தியமாக இரட்சிக்கப்பட்டிருப்போம். பிறகு, இரட்சிக்கப்பட்டோம், நித்தியமாக இரட்சிக்கப்பட்டோம் என்று நாம் களிகூரலாம். அதுவரை அப்போஸ்தலரின் கட்டளைக்குச் செவிகொடுப்பது அவசியம், மேலும் "அவருடைய இளைப்பாறுதலில் பிரவேசிப்பதற்கேதுவான வாக்குத்தத்தம் நமக்குண்டாயிருக்க, உங்களில் ஒருவனும் அதை அடையாமல் பின்வாங்கிப்போனவனாகக் காணப்படாதபடிக்குப் பயந்திருக்கக்கடவோம்" எபிரெயர் 4:1. கானானைப் பற்றி அறிந்திருப்பதும், அதுபற்றி பாடல்கள் பாடுவதும், அதற்குள் பிரவேசிக்க இருந்ததுகுறித்து மகிழ்வதும் வாக்குத்தத்த தேசத்தின் திராட்சத்தோட்டங்களுக்குள்ளும், ஒலிவத் தோப்புகளுக்குள்ளும் இஸ்ரவேல் புத்திரரைக் கொண்டுசெல்லவில்லை. நிபந்தனைகளுக்குக் கீழ்ப்படிவது, தேவனில் உயிரோட்டமான விசுவாசம் காட்டுவது, அவரது வாக்குறுதிகளைச் சொந்தமாக்குவது போன்றவற்றால்தான் உண்மையாகவே அதைச் சுதந்தரிக்கமுடியும்'.

'வேதாகமத்தில் இரட்சிக்கப்பட்டவர்களுடைய சுதந்தரம் ஒரு "தேசம்" என்று அழைக்கப்படுகிறது. எபி 11:14-16. அங்கே பரலோக மேய்ப்பர் தம் ஆட்டுமந்தையை ஜீவத்தண்ணீருள்ள நீரூற்றுகளுக்கு வழிநடத்துவார். ஜீவ விருட்சம் மாதந்தோறும் தன் கனிகளைக் கொடுக்கும், அந்த விருட்சத்தின் இலைகள் மக்களுடைய ஆரோக்கியத்திற்கு உதவும். அங்கே பளிங்குபோன்ற வற்றாமல் ஓடுகிற நீரூற்றுகள் இருக்கும்; அவற்றின் அருகே அசைந்தாடுகிற மரங்கள், கர்த்தருடைய மீட்கப்பட்டவர்களுக்காக ஆயத்தம்பண்ணப்பட்ட பாதைகளில் நிழல் வீசும். அங்கே பரந்துவிரிந்த சமவெளிகளின் ஓரத்தில், எழில்மிகு குன்றுகள் உயர்ந்துநிற்கும், அவற்றின் உயரமான முகடுகளுக்கு பின்னால் தேவனுடைய பர்வதங்கள் இருக்கும். அமைதியான அந்தச் சமவெளிகள்மீது, வற்றாமல் ஓடுகிற அந்த நீரோடைகளுக்கு அருகே, வெகுகாலமாக அந்நியர்களும்பரதேசிகளுமாக அலைந்த மக்கள் வீடுகளில் குடியிருப்பார்கள்'.

**கலந்துரையாடக் கேள்விகள்**

`யோவான் 10:10இல் கிறிஸ்து தம்மைப் பின்பற்றுகிறவர்களுக்கு வாக்களித்துள்ள பரிபூரண வாழ்க்கைக்கு வாக்குத்தத்த தேசம் ஓர் அடையாளமாக இருப்பதுபற்றி யோசியுங்கள். பரிபூரணமான ஒரு தேசத்தில் வாழ்வதின் நன்மைகள் எவ்வாறு இரட்சிப்பின் ஆசீர்வாதங்களைச் சித்திரிக்கின்றன?`

`ஒரு தேசத்தின் குடிமக்களாக இருப்பதற்கும், அதற்கேற்ற வாழ்க்கைமுறைக்கும் இடையே உள்ள வித்தியாசம் என்ன? இதில் ஒன்று எவ்வாறு மற்றொன்றில் தாக்கத்தை ஏற்படுத்துகிறது? தேவனுடைய ராஜ்யத்தின் குடிமக்களாக இருப்பதில் அடங்கியுள்ள விஷயங்கள் என்ன?`

`'மற்றவர்கள் கொடுத்த, ஏன் நாமே நமக்குக் கொடுத்த வாக்குறுதிகளால ஏமாற்றமடைந்திருப்போம். நீங்கள் ஏன் தேவனுடைய வாக்குறுதிகளை நம்பலாம்?'`

`புதிய பூமிகுறித்த வாக்குறுதியை உண்மையாக, உறுதியான ஒரு வழியில் நீங்கள் எவ்வாறு சொந்தமாக்கமுடியும்?`