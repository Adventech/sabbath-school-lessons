---
title:  தேசத்தில் இருந்த சவால்
date:   25/11/2025
---

`கானான் தேசம் தேவனுடைய ஓர் ஈவாக இருந்தாலும்கூட, அதைச் சொந்தமாக்குவதில் இருந்த சவால்கள் என்ன? யோசுவா 13:1-7.`

இஸ்ரவேலர்கள் பல நூற்றாண்டுகளாய் அடிமைகளாக வாழ்ந்திருந்தார்கள். அத்தேசத்தைக் கைப்பற்ற போதுமான இராணுவத் திறன்கள் இல்லை. அவர்களை அடக்கியாண்ட, போர்த்திறன்களும் பயிற்சிபெற்ற இராணுவங்கள் களும் பெற்றிருந்த எகிப்தியர்களாலும்கூட அதை நிரந்தரமாகக் கைப்பற்ற முடியவில்லை. கானானின் அரணிப்பான மதில்கள்நிமித்தம் எகிப்தியர்களால்கூட அதை முற்றிலுமாகக் கைப்பற்றமுடியவில்லை. தங்கள் முன்னாள் எஜமான்களால் கீழ்ப்படுத்தமுடியாத ஒரு தேசத்தை முன்னாள் அடிமைகள் அடங்கிய ஒரு தேசத்தாரிடம் கைப்பற்றச் சொல்லியிருந்தார். அதைச் சொந்தமாக்க வேண்டுமானால், சொந்த முயற்சியால் அல்ல, தேவகிருபையால்மட்டுமே முடியும்.

இஸ்ரவேலின் பல்வேறு கோத்திரங்களுக்கு அத்தேசம் பங்கிடப்பட்டதுபற்றி யோசுவா 13-21 அதிகாரங்கள் சொல்கின்றன. அந்த ஒதுக்கீடு, இஸ்ரவேலருக்கு என்னென்ன பங்கிடப்பட்டது என்பதை மட்டுமல்ல, அந்தப் பிராந்தியத்தில் அவர்கள் இன்னும் கைப்பற்றவேண்டியிருந்த இடத்தையும் சொல்கிறது. தேவன் சுதந்திரமாகக் கொடுத்த ஒரு தேசத்தில் இஸ்ரவேலர்கள் பாதுகாப்பாக வாழலாம். தேவனுடைய உரிமையின்கீழ், அத்தேசத்தின் நியாயமான, சட்டப்பூர்வமான குடிவாசிகளாக மாறுகிறார்கள். ஆனாலும் தேவனுடைய முயற்சிக்கு ஏற்பவாறு மனிதர்களுடைய பிரதிவினை இருக்கவேண்டும். அப்புத்தகத்தின் முதல் பாதி, கானானியர்களைத் துரத்தி, அத்தேசத்தை அவர்களுக்கு தேவன் கொடுத்த விதம்பற்றிச் சொல்கிறது; இரண்டாம் பாதி, நிலத்தைக் கைப்பற்றி குடியேறின விதத்தை விவரிக்கிறது.

தேசத்தைக் கைப்பற்றுவதிலிருந்த இந்த பல்வேறு அம்சங்கள், நம் இரட்சிப்பு செயல்படுகிற விதத்தை விவரிக்கிறது. இஸ்ரவேலைப்போல நாமும், நம் இரட்சிப்பைச் சம்பாதிக்க எதுவும் செய்யமுடியாது. எபே 2:8,9. அத்தேசம் தேவனுடனான உடன்படிக்கை உறவால் இஸ்ரவேலருக்கு அருளப்பட்டதுபோல இரட்சிப்பும் ஓர் ஈவாகும். நிச்சயமாக அவர்களது புண்ணியங்களின் அடிப்படையில் அது கொடுக்கப்படவில்லை. உபா 9:5.

ஆனாலும் இஸ்ரவேலர்கள் தேவனுடைய அந்த ஈவை அனுபவிப்பதற்கு, அத்தேசத்தில் வசிப்பதின் பொறுப்புகளை நிறைவேற்ற வேண்டியிருந்தது; அது போல நாமும் தேவனுடைய ராஜ்யத்தின் குடிமக்களாக இருப்பதற்கு அதன் நிபந்தனைகளுக்கு அன்பால் கீழ்ப்படிந்து, பரிசுத்தமாக்கப்படுதலின் செயல்முறையைக் கடக்கவேண்டும். கிருபையால் அவர்களுக்கு தேசம் கொடுக்கப்பட்டதும், கிருபையால் நாம் இரட்சிக்கப்படுவதும் முற்றிலும் ஒன்றில்லை என்றாலும், கிட்டத்தட்ட ஒன்றுதான். நமக்கு அருமையான ஓர் ஈவு கொடுக்கப்பட்டிருக்கிறது, கவனமாக இல்லாவிட்டால், அதை நழுவவிடுவதற்கு வாய்ப்புள்ளது.

`வாக்குத்தத்த தேசத்தைக் கைப்பற்றுவதில் இருந்த சவால்களைப் போல கிறிஸ்தவர்கள் எவ்வாறு இன்று சவால்களைச் சந்திக்கிறார்கள்? பிலி 2:12; எபி 12:28.`