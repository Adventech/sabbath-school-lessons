---
title:  ஏதேனும் கானானும்
date:   23/11/2025
---

`முதல் மனித தம்பதியர் வாழ்ந்த இடப்பகுதியின் அடிப்படையில், விழுகையின் விளைவுகள்பற்றி என்ன தெரிகிறது? ஆதி 2:15; 3:17-24.`

சிருஷ்டிப்பின்போது, நிறைவும் அழகும் நிறைந்த, பூரணமான ஒரு சூழலில் ஆதாமையும் ஏவாளையும் தேவன் வைத்திருந்தார். முதல் மனித தம்பதியர் தங்களை சரீரத் தேவைகளைச் சந்திக்கக்கூடிய அருமையான ஒரு வாழ்க்கைச் சூழலில் தங்கள் சிருஷ்டிகரைச் சந்தித்தார்கள். அங்கே தேவன் பேசினார்; அது தவிர, ஆதாமும் ஏவாளும் தேவனுடைய குணத்தையும், தேவன் வைத்திருந்த வாழ்க்கையும்பற்றி முக்கியக்கருத்துகளைக் கற்றுக்கொள்கிற கற்றல் மையமாகவும் ஏதேன் தோட்டம் இருந்தது. தங்கள் சிருஷ்டிகருடன் இருந்த நம்பிக்கையான உறவை உடைத்தபோது, ஏதேன் தோட்டத்துடனான அவர்களது உறவும் மாறியது; உறவை உடைத்ததின் அடையாளமாக, ஏதேன் தோட்டத்தை விட்டு வெளியேற வேண்டியதாயிற்று. தேவன் கொடுத்திருந்த இடத்தை இழந்தார்கள். ஏதேன் தோட்டம் நிறைவான வாழ்க்கையின் அடையாளமாயிருக்கிறது; அதன் நோக்கங்கள்பற்றி வாக்குத்தத்த தேசத்தின் கருத்திலிருந்து ஆராய்வோம்.

`கோத்திரப்பிதாக்கள் வாக்குத்தத்த தேசத்தை எவ்வாறு புரிந்து வைத்திருந்தார்கள்? ஆதி 13:13,14,15; ஆதி 26:3,24; ஆதி 28:13. அந்த வாக்குறுதிகளின் சுதந்தரவாளிகளாக வாழ்வதுபற்றி அட்வென்டிஸ்டுகளின் கருத்து என்ன? எபி 6:11-15.`

தேவன் காண்பித்த தேசத்திற்குள் ஆபிரகாம் சென்றபோது, விசுவாசத்தால் அந்தத் தேசம் அவருக்கும் அவரது சந்ததியாருக்கும் வாக்குத்தத்த தேசமாக மாறியது. அது 400 வருடங்களாக வாக்குத்தத்த தேசமாக இருந்தது. அது கோத்திரப்பிதாக்களுக்கு சொந்தமான தேசம் அல்ல; அதை தங்கள் பிள்ளைகளுக்கு சுதந்தரமாகக் கொடுப்பதற்கு அதை சம்பாதித்துப் பெற்றிருக்கவில்லை. ஏதேன் தோட்டம் தேவனுக்கு சொந்தமானதாக இருந்ததுபோல, வாக்குத்தத்த தேசமும் அவருக்கே சொந்தமானது. ஏதேன் தோட்டத்தில் இருப்பதற்கான உரிமையைப் பெற ஆதாமும் ஏவாளும் ஒன்றும் செய்திருக்கவில்லை; அதுபோல, வாக்குத்தத்த தேசத்தைப் பெறுவதற்கான தகுதியை அடைவதற்கு இஸ்ரவேலர் எதுவும் செய்திருக்கவில்லை. வாக்குத்தத்த தேசத்தை ஓர் ஈவாகக் கொடுத்தற்கு தேவனே முன்வந்தார். அத்தேசத்தை சொந்தம்கொண்டாட இஸ்ரவேலர் எந்த உரிமையும் பெற்றிருக்கவில்லை. உபா 9:4-6. தேவ கிருபையால்மட்டுமே இஸ்ரவேலர்கள் அதைச் சொந்தமாக்கமுடியும்.

வாக்குத்தத்தங்கள் நிறைவேறும்வரை, முற்பிதாக்கள் அவற்றின் சுதந்தரவாளிகளாக இருந்தார்கள். கிறிஸ்துவைப் பின்பற்றுகிறவர்கள் அதைவிட மேலான வாக்குறுதிகளின் சுதந்தரவாளிகள். எபி 8:6. 'வாக்குத்தத்தமான ஆசீர்வாதங்களை விசுவாசத்தினாலும் நீடிய பொறுமையினாலும் சுதந்தரித்துக்கொள்ளுகிற வர்களைப் பின்பற்றுகிறவர்களாயிருந்தால்' அது நிறைவேறும். எபி 6:11.