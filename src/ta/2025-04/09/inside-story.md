---
title:  மிஷன் கதை
date:   28/11/2025
---

### கவர்ச்சிகரமான சாட்சி அல்ல

ஆண்ட்ரூ மெக்செஸ்னீ

தென் கொரிய வாலிபரான கிம் சன், பிலிப்பைன்ஸில் அட்வென்ட்டிஸ்ட் பல்கலைக்கழகத்தில் படித்துவந்தார்; அங்கு சுவிசேஷக் கூட்டங்களுக்கு அழைக்கும்படி வீடு வீடாகச் சென்றபோது, அவரது அழைப்பின் பேரில் ஒருவர் ஞானஸ்நானம் பெற்றார். தொடர்ந்து அந்த ஊழியத்தைச் செய்து வாழ்க்கை நடத்தமுடியுமா என்று யோசித்தார். கிம் சன் அட்வென்டிஸ்ட் கிடையாது; மேலும், ஊழியத்தின்நிமித்தம் வீடு வீடாகச் செல்வது அதுநான் முதல் அனுபவமாகவும் இருந்தது.

"இவ்வாறு செல்வதை சமூக சேவை என்று அழைப்போமா?" என்று தன்னுடன் வந்த ஒரு போதகரிடம் சன் கேட்டான். அந்தப் போதகர் சிரித்தார். "இல்லை, இதை ஊழியம் என்று சொல்வோம்" என்றார். "இதை முழுநேர வேலையாகச் செய்யலாமா?" என்று கேட்டார். "செய்யலாம், அப்படிப்பட்டவர்களை ஊழியப் பணியாளர் என்று சொல்வோம்".

"எனக்கும் அந்த வேலை கிடைக்குமா?" "கிடைக்கும், வருமானம் அதிகமிருக்காது, ஆனால் செய்யலாம்." "அதற்கு என்ன செய்யவேண்டும்?" "செவிலியர் படிப்பிலிருந்து இறையியல் படிப்பிற்கு மாறவேண்டும்."

"ஓ அப்படியா, என் அம்மாவிடம் கேட்கவேண்டும்." தங்கள் மகன் படித்து, நல்ல வேலைக்குச் செல்வதற்காகத்தான் அவன் பெற்றோர் அங்கு படிக்கவைத்திருந்தார்கள். அதற்குமுன், அவன் தன் இஷ்டப்படி வாழ்ந்து வந்தான்.

தான் வேறு படிப்புக்கு மாறலாமா என்று கேட்டபோது, அவனுடைய அம்மா குழப்பமடைந்தார். செவிலியர் படிப்பையும் முடித்தால், இறையியல் படிப்பில் சேரலாம் என்று அம்மா சொன்னார். "ஆனால் செவிலியர் படிப்பு இதற்கு பொருத்தமாக இருக்காது" என்று சன் சொன்னான். அப்போது அம்மாவுக்கு ஒரு யோசனை வந்தது. அவன் பணக்காரனாகவேண்டும் என்பது அம்மாவின் விருப்பமல்ல. "நீ இறையியல் படிப்பில் சேர்ந்தால், புகைக்கவோ குடிக்கவோ முடியுமா?" என்று கேட்டார். "முடியாது" என்று சொன்னதும், "அப்படியானால் உன் படிப்பை மாற்றிக்கொள்" என்று சந்தோஷமாகச் சொன்னார்.

சன்னுக்கு இறையியல் படிப்பு பிடித்திருந்தது. ஏழாம் நாள் ஓய்வுநாள்குறித்த வேதாகம அடிப்படையை அறிந்துகொண்டான். தானியேல், வெளிப்படுத்தலின் தீர்க்கதரிசனங்களை ஆராய்ந்தான். ஞானஸ்நானம் பெற்றான்.

விடுமுறைக்காக வீட்டிற்கு வந்தபோது, தன் புதிய நம்பிக்கைகள்பற்றி பெற்றோரிடம் கூறினான். ஞாயிற்றுக்கிழமை ஓய்வுநாள் அல்ல, சனிக்கிழமைதான் ஓய்வுநாள் என்று விளக்கினான். தானியேல் புத்தகத்தில் நேபுகாத்நேச்சார் கண்ட கனவுக்கான அர்த்தத்தை விளக்கிச் சொன்னான்.

ஆனால் அவனது பெற்றோர் திறந்தமனதுடன் அதை ஏற்றுக்கொள்ளவில்லை. "உன் தேவனை நீ வைத்துக்கொள். என் கடவுளை நான் வைத்துக்கொள்கிறேன்" என்று அம்மா சொல்லிவிட்டார்.

கிம் சன், 1000 நற்செய்தியாளர்கள் இயக்கத்தின் துணை இயக்குனராக இருக்கிறார்.

அடுத்த வாரம் அதிகம் வாசிக்கவும்.