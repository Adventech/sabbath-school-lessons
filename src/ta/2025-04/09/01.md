---
title:  வாக்குத்தத்தத்தின் சுதந்தரவாளிகள், நம்பிக்கையுடைய கைதிகள்
date:   22/11/2025
---

### இவ்வார ஆராய்ச்சிக்கு
ஆதி 3:17-24; உபா 6:3; யோசுவா 13:1-7; எபி 12:28; லேவி 25:1-5,8-13; எசே 37:14,25.

> <p>மனனவசனம்</p>
> நம்பிக்கையுடைய சிறைகளே, அரணுக்குத் திரும்புங்கள்; இரட்டிப்பான நன்மையைத் தருவேன், இன்றைக்கே தருவேன். சகரியா 9:12.

யோசுவா 13-21 அதிகாரங்களில், இஸ்ரவேல் கோத்திரங்களுக்குப் பங்கிட்டுக் கொடுக்கப்பட்ட பகுதிகளை விளக்கிக்கூறுகிற நிலப்பரப்பு எல்லை குறிகளின் நீண்டபட்டியல்கள் உள்ளன. இன்றைய வாசகர்களுக்கு அது தேவையற்ற பட்டியல்போலத் தோன்றலாம்; ஆனால் அவை வாக்குத்தத்த தேசத்தைப் பற்றிய இறையியல் அர்த்தத்தை அடிப்படையாகக் கொண்டவை. அதை நாம் இன்று அறிவது முக்கியம். ஊர்ஜிதமான இந்தப் பட்டியல்கள்மூலம், அந்தத் தேசம் வெறும் கனவாக அல்ல; தொட்டுணரக்கூடிய, அளவிடக்கூடிய வகையில் அவர்களுக்கு அருளப்பட்டதை இஸ்ரவேலர்கள் புரிந்துகொள்வதை தேவன் விரும்பினார். ஆனால் அந்த வாக்குறுதியை அவர்கள் நிஜமாக்கவேண்டியிருந்தது.

ஆம், அத்தேசத்தை தேவன் அவர்களுக்கு சுதந்தரமாகக் கொடுத்தார்; அவர்களது பிதாக்களுக்கு அருளின வாக்குறுதியின் நிறைவேறுதலாக, ஒரு பரிசாகக் கொடுத்தார். 'இதோ, இந்தத் தேசத்தை உங்களுக்கு முன்பாக வைத்தேன்; நீங்கள் போய், கர்த்தர் உங்கள் பிதாக்களாகிய ஆபிரகாமுக்கும் ஈசாக்குக்கும் யாக்கோபுக்கும் அவர்களுக்குப் பின்வரும் அவர்கள் சந்ததிக்கும் ஆணையிட்டுக் கொடுத்த அந்த தேசத்தைச் சுதந்தரித்துக்கொள்ளுங்கள் என்றார்.' உபா 1:8. ஆம், அவர்கள் ஆற்றவேண்டிய பங்கும் இருந்தது.

இந்த வாரம் அந்த வாக்குத்தத்த தேசத்துடன் சம்பந்தப்பட்ட சில இறையியல் கருத்துகளையும், இயேசுவில் காணப்படுகிற எல்லா வாக்குறுதிகளையும் உரிமைகோருபவர்களுக்கு அவற்றிலுள்ள ஆவிக்குரிய அர்த்தங்களையும் பார்ப்போம்.

2025, நவம்பர் 29 வகுப்புக்காகப் படிக்கவேண்டிய பாடம்