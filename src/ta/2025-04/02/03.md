---
title:  எதிர்பாராத இடங்களில் மதிப்பு
date:   06/10/2025
---

`யோசுவா 2:2–11; எபி 11:31; யாக் 2:25 ராகாபைப்பற்றிச் சொல்லுவது என்ன?`

ராகாபின் சம்பவத்தில், அந்த ஒற்றர்களைப் பாதுகாக்க அவள் பொய் சொன்னாள். அளவுக்கு அதிகமாக பாவத்தில் மூழ்கியிருந்த ஒரு பகுதியில் வாழ்ந்து வந்தாள்; அதனால்தான் அந்த மக்களை தேவன் நியாயந்தீர்க்க வேண்டியதாயிற்று; அந்தச் சூழலில்தான் பொய் சொல்கிறாள். ஆதி 15:16; உபா 9:5; லேவி 18:25-28. புதிய ஏற்பாடு அவளது விசுவாசத்தைப் பாராட்டினாலும்கூட, அவள் செய்ததெல்லாம் சரியென்றோ, அவள் பொய் சொன்னதில் தவறில்லை என்றோ புதிய ஏற்பாடு அவளது செயல்கள்பற்றிக் குறிப்பிடவில்லை.

சீர்கெட்ட கலாச்சாரத்தினருடன் இருப்பதைக் காட்டிலும் அந்த ஒற்றர்களுடன் சேரத் தீர்மானித்தது விசுவாசம் என்று எபிரெயர் 11:31 குறிப்பிடுகிறது. இஸ்ரவேலின் அந்த இரண்டு ஒற்றர்களுக்கும் தங்குவதற்கு இடமளித்து, அவர்கள் பாதுகாப்பாகச் செல்வதற்கான வழிகளைக் காட்டியதை யாக் 2:25 பாராட்டுகிறது. மிகவும் சீர்கேடான கலாச்சாரத்திற்கு மத்தியில், மிகப்பாவமான வாழ்க்கையின் மத்தியில், தேவன் தம் கிருபையால் காப்பாற்றுவதற்கு ராகாபுக்குள்ள இருந்த ஒரு சிறு விசுவாசப் பொறியைக் கண்டார். தேவனில் விசுவாசத்தை வெளிப்படுத்தியதும், அவரது மக்களுடன் இருப்பதற்குத் தீர்மானித்ததும்தான் ராகாபிடமிருந்த சிறு நன்மை; அதை தேவன் பயன்படுத்தினார்; மாறாக, அவள் செய்ததெல்லாம் சரியெனப் பாராட்டவில்லை. ராகாப் மிகுந்த தைரியத்தோடும் விசுவாசத்தோடும், இரட்சிப்புக்கான ஏதுகரமாகவும் செயல்பட்டாள், இஸ்ரவேலின் தேவனைத் தெரிந்துகொண்டாள், அவற்றை தேவன் அவளிடம் மதிப்புமிக்கவையாகக் கண்டார்.

'உங்கள் தேவனாகிய கர்த்தரே உயர வானத்திலும் கீழே பூமியிலும் தேவனானவர்' என்று சொன்னாள். யோசுவா 2:11. ராகாப் ஒரு கானானிய பெண், அவளது அஞ்ஞான மார்க்கத்தில் வானுலக தெய்வங்கள் என அவர்கள் கருதின கடவுள்களிடம் தான் பிரார்த்தனை செய்வார்கள், அந்நிலையில் யெகோவாதான் ஒரே தெய்வம் என்று அவள் அறிக்கையிட்டது குறிப்பிடத்தக்கது.

ராகாப் சொன்ன வார்த்தைகள் இதற்குமுன், தொழுகை தேவனுக்குமட்டுமே உரியது என்று சொல்லப்படுகிற இடங்களில்தான் வருகின்றன. யாத் 20:4; உபா 4:39; உபா 5:8. இஸ்ரவேலரின் தேவன்தாம் மெய்யான ஒரே தேவன் என்று அவள் யோசித்து, மனதாரத் தீர்மானித்திருந்ததை அவளது வார்த்தைகள் காட்டுகின்றன. தேவனே சர்வத்திற்கும் அரசர், அதன்பேரில்தான் எரிகோவுக்கு தீர்ப்பு வழங்கப்பட்டது என்பதைப் புரிந்திருந்ததை அவளது வார்த்தைகள் காட்டின.

இரண்டே இரண்டு சாத்தியங்களின் அடிப்படையில் யெகோவா நியாயந் தீர்ப்பதை அறிந்திருந்தாள்; ஒன்று, அவருக்கு எதிராக தொடர்ந்து கலகத்தில் நீடித்தால் அழிவு அல்லது விசுவாசத்துடன் அவரிடம் சரணடைந்தால் வாழ்க்கை; இதை உணர்ந்தவளாக தார்மீகத்தீர்மானம் செய்தாள். இஸ்ரவேலரின் தேவனைத் தெரிந்துகொண்டதின் நிமித்தம், எரிகோ குடிகள் அனைவரும் இஸ்ரவேலரின் தேவனிடம் திரும்பி, இரக்கம் வேண்டியிருந்தால், அவர்களது முடிவு என்னவாயிருக்கும் என்பதற்கு ராகாப் உதாரணமானாள்.

`இறுதி மெய்ப்பற்று தேவன்மீதுமட்டுமே இருக்கவேண்டியதுபற்றி இந்தச் சம்பவம் கற்பிப்பது என்ன?`