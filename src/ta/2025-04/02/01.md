---
title:  கிருபையால் உண்டான வியப்பு
date:   04/10/2025
---

### இவ்வார ஆராய்ச்சிக்கு

யோசுவா 2:1-21; எண் 14:1-12; எபி 11:31; யாத் 12:13; யோசுவா 9; நெகே 7:25.

> <p>மனன வசனம்</p>
> விசுவாசத்தினாலே ராகாப் என்னும் வேசி வேவுகாரரைச் சமாதானத்தோடே ஏற்றுக்கொண்டு, கீழ்ப்படியாதவர்களோடேகூடச் சேதமாகாதிருந்தாள். எபி 11:31.

'மீண்டும் இப்படிச் செய்துவிட்டேனே?' என்று நினைக்காதவர்கள் நம்மில் அநேகர் இருக்கமுடியாது. பொதுவாக மனிதர்களின் வாழ்க்கையில், ஏன் நம் தனிப்பட்ட வாழ்க்கையில் இந்த வரலாற்றுக்கு பஞ்சமிருக்காது. செய்த தவறறையே எத்தனைமுறை மீண்டும் செய்துவிடுகிறோம்!

இஸ்ரவேலர் வாக்குத்தத்த தேசத்திற்குள் செல்வதற்கு இரண்டாம் வாய்ப்பு கொடுக்கப்பட்டது. அந்தப் பணியை யோசுவா மிகுந்த சிரத்தையுடன் மேற்கொண்டார். யோசுவாவுக்கும் இஸ்ரவேலர்களுக்கும் முன்பாக இருந்ததை முதலில் தெளிவாகப் புரிந்துகொள்ளவேண்டும். யோசுவா இரண்டு ஒற்றர்களை கானானுக்கு அனுப்பிவைக்கிறார். அத்தேசத்தின் தற்காப்பு அமைப்பு, இராணுவ ஆயத்தநிலை, நீர் விநியோக அமைப்பு, எதிரிப் படையினரின் வருகையை அங்குள்ளவர்கள் அணுகுகிற மனநிலை ஆகியவைபற்றி முக்கியமான தகவல்களை அவர்கள் கொண்டுவரவேண்டும்.

இஸ்ரவேலருக்கு அத்தேசத்தைக் கொடுப்பதாக தேவன் வாக்குரைத்திருந்ததால், இஸ்ரவேலர் எந்த முயற்சியும் எடுக்கவேண்டிய அவசியம் இருக்கவில்லை என்று நினைக்கக்கூடாது. தேவனுடைய உறுதிமொழி, மனிதர்களின் பொறுப்புணர்வுக்கு இடமில்லாமல் செய்வதில்லை. இஸ்ரவேலர் இரண்டாம் முறையாக கானானின் எல்லையில் நின்றுகொண்டிருந்தார்கள். மிகுந்த எதிர்பார்ப்பு நிலவியது; ஆனால் கடந்தமுறை இஸ்ரவேலர் இதே நோக்கத்திற்காக அதன் எல்லையில் நின்றிருந்தபோது, அது மிகப்பெரிய தோல்வியில் முடிவடைந்தது.

இந்த வாரம், யோசுவா புத்தகத்திலிருந்து இரண்டு முக்கியச் சம்பவங்களையும், அதில் இன்று நமக்குள்ள விசுவாசப் பாடத்தையும் ஆராய்வோம். தேவனுடைய கிருபையில் பொதிந்துள்ள முடிவில்லாச் சாத்தியங்கள் நம்மை வியப்பில்தான் ஆழ்த்துகின்றன!

2025, அக்டோபர் 11 வகுப்புக்காகப் படிக்கவேண்டிய பாடம்