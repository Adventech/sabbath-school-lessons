---
title:  மேலும் படிக்க
date:   10/10/2025
---

ராகாப் மற்றும் ஒற்றர்கள்பற்றிய சம்பவத்திற்கு பிறகு, ராகாபைப்பற்றி ஒன்றும் சொல்லப்படவில்லை; பின்னர் இயேசுவின் வம்சவரலாற்றில்தான் அவளது பெயர் வருகிறது. அவள் யூதா கோத்திரத்தைச் சேர்ந்த சல்மோன் என்பவரை விவாகம்பண்ணி, போவாவாஸைப் பெற் றாள்; மேலும் அதே வம்சவரலாற்றில் வருகிற பிரபலமான ஒரு பெண்மணியின் மாமியாரானார்; அந்தப் பெண்மணி ரூத். மத் 1:5; ஒப்பிடவும் ரூத் 4:13,21. முற்றிலும் அழிக்கப்படுவதற்கு நியமிக்கப்பட்ட எரிகோவைச் சேர்ந்த வேசியான ஒரு பெண், தாவீதின் அரச வம்சத்தில் ஒரு முக்கியப் பெண்ணாக, மேசியா பிறக்கவிருந்த வம்சத்தில் ஒருவளாக மாறினாள். விசுவாசம் கடுகு அளவே இருந்தாலும், அதன்மூலம் தேவன் இப்படிப்பட்ட ஒரு மாற்றத்தை உண்டாக்க முடியும். மத் 17:20; லூக் 17:6.

'தம் அதிகாரத்தை அங்கீகரித்த விக்கிரக வழிபாட்டுக்காரர்கள்மீது தேவன் இரக்கம் காட்டின சம்பவம் அவளது (ராகாபின்) மனமாற்ற சம்பவம் மட்டுமே கிடையாது. அத்தேசத்தில் பலர் - கிபியோனியர்களும் - தங்கள் அஞ்ஞான மார்க்கத்தைத் துறந்து, இஸ்ரவேலருடன் இணைந்து, உடன்படிக்கையின் ஆசீர்வாதங்களில் பங்கெடுத்தார்கள்.

'தேசம், பாலினம், இனம்ரீதியாக தேவன் எந்தப் பாகுபாடும் பார்ப்பதில்லை. அவரே சகல மனிதர்களையும் சிருஷ்டித்தவர். சிருஷ்டிப்பின் அடிப்படையில் அனைவரும் ஒரே குடும்பம், மீட்பின் அடிப்படையில் அனைவரும் சமம். ஒவ்வோர் ஆத்துமாவும் தங்குதடையின்றி தேவனிடம் செல்வதற்கு, பிரிவினையின் சுவர் ஒவ்வொன்றையும் தகர்த்து, தேவாலயப் பிரகாரங்களின் ஒவ்வொரு அறையையும் திறப்பதற்கு கிறிஸ்து வந்தார். தேவ அன்பு ஒவ் வொரு இடமும் ஊடுருவிச் செல்கிற அளவுக்கு மிகவிசாலமானது, அதிக ஆழமானது, முற்றி லும் நிறைவானது. அது சாத்தானின் வஞ்சகங்களால் வஞ்சிக்கப்பட்டவர்களை அவனது செல்வாக்கிலிருந்து தூக்கி, வாக்குத்தத்தத்தின் வில் சூழ்ந்திருக்கிற சிங்காசனமான தேவ சிங்காசனத்திற்கு அருகில் வைக்கிறது. கிறிஸ்துவுக்குள் யூதனென்றும் கிரேக்கனென்றும் இல்லை, அடிமையென்றும் சுயாதீனனென்றும் இல்லை'.

**கலந்துரையாடக் கேள்விகள்**

`'இரண்டாம் வாய்ப்புகள்'பற்றித் தியானியுங்கள். நாம் எவ்வாறு மற்றவர்களுக்கு இரண்டாம் வாய்ப்புகளை வழங்கவேண்டும்? அதே நேரம், இந்தக் கருத்தை எவ்வாறு தவறாகப் பயன்படுத்தாமல் இருக்கலாம்? உதாரணமாக, வன்முறை உறவில் அல்லல்படுகிற ஒரு பெண்ணிடம் மீண்டும் அந்த உறவில் நீடிக்கும்படி ('கிருபை') ஆலோசனை வழங்குவது, அந்த வன்முறை தொடரவே வழிநடத்தும் அல்லவா? இங்கே ஒரு சமநிலைப் போக்கை எவ்வாறு கடைப்பிடிக்கலாம்?`

`ராகாப் எவ்வாறு விசுவாசத்திற்கு ஒரு முன்மாதிரியாக இருக்கிறாள்? வேதாகம இலட்சியங்களுக்கு ஒத்துப்போகாத வாழ்க்கைமுறை உள்ளவர்கள்கூட தேவனை ஏற்றுக்கொள்ள ஆயத்தமாக இருக்கக்கூடும் என்பதை எவ்வாறு புரிந்துகொள்ளலாம்? அவர்களது செயல்பாடுகள் சிலவற்றைக் குறைகூறாமல் எவ்வாறு அவர்களது விசுவாசத்தை மதிக்கலாம்?`

`கிபியோனியர்களாலும், தேவனிடம் ஆலோசனைகேட்காததாலும் உண்டான வேதனையைப் போக்குவதற்கு நீதியும் கிருபையும் கலந்த நடைமுறைரீதியான ஒரு தீர்வுக்கு யோசுவாவால் வரமுடிந்தது. உங்கள் வாழ்க்கையில் நீதியும் கிருபையும் கலந்த ஒரு தீர்வுபற்றி யோசியுங்கள். இரண்டையும் கலந்து வழங்குவதற்கான சில நடைமுறை வழிகள் என்ன?`