---
title:  ஞாபகமிருக்கட்டும்
date:   14/10/2025
---

`இஸ்ரவேலர்களிடம் தேவன் நினைவுச்சின்னம் ஒன்றை எழுப்பும்படி சொன்னது ஏன்? யோசுவா 4.`

அந்தக் கற்கள் ஓர் 'அடையாளமாக' இருக்கவேண்டும் என்பது தேவனு டைய திட்டம். அதற்கான எபிரெய வார்த்தை ஓட்; அதற்கு 'அதிசயம்' என்றும் அர்த்தமுண்டு; குறிப்பாக, எகிப்தின் வாதைகள் போன்று தேவன் செய்த அற்புத மான செயல்களைச் சுட்டிக்காட்டுகிற வார்த்தை (நாளைய பாடத்தைப் பாருங் கள்). யாத் 7:3; உபா 4:34. ஆழமான அல்லது புத்திக்கெட்டாத ஓர் உண்மையைச் சுட்டிக்காட்டுகிற வெளிச் சுற்றுறை 'அடையாளம்' அல்லது 'சின்னம்' என்றும் கூற லாம். உதாரணமாக வானவில்லானது உடன்படிக்கையின் ஓர் 'அடையாளம்'. ஆதி 9:12, 13. இஸ்ரவேலருடைய வீடுகளின் நிலைக்கால்கள் மற்றும் மேல்சட்டங் களில் தெளிக்கப்பட்ட இரத்தம் ஓர் 'அடையாளம்' யாத் 12:13. முக்கியமாக, ஓய்வுநாளானது சிருஷ்டிப்பு மற்றும் தேவனுடைய பரிசுத்தமாக்குகிற பிரசன் நத்தின் ஓர் 'அடையாளம்'. யாத் 31:13,17; எசே 20:12.

இங்கே அந்த அடையாளம், அவர்கள் அற்புதமாகக் கடந்துசென்ற அனு பவத்தை பின்சந்ததியாருக்கு நினைவூட்டுகிற ஓர் நினைவுச்சின்னமாகச் செயல் படுகிறது. 'நினைப்பூட்டும் அடையாளம்' என்பதற்கான எபிரெயச் சொல் ஷிக்கரோன்; இது ஷகார் என்கிற வார்த்தையிலிருந்து வருகிறது; சரியான ஒரு செயலை நினைத் துப் பார்ப்பதைச் சுட்டிக்காட்டுகிறது. உபா 5:15; 8:2. பிறர் விசாரிக்கிற வகையில் (யாத் 12:26,27; உபா 6:20-25) கல் நினைவுச் சின்னங்களையும் (ஆதி 28:18-22), சடங்குகளையும் உண்டாக்குவது பழைய ஏற்பாட்டில் பொதுவான ஒரு நடவடிக் கையாக இருந்தது. அந்த அற்புதங்களை மீண்டும் மீண்டும் செய்வதற்கு பதிலாக தம் மகத்தான செயல்களை மக்கள் நினைவுகூரவும், கேட்கிறவர்களுக்கு அவற்றை சரியாக எடுத்துக்கூறவும் தேவன் நினைவுச்சின்னங்களை எழுப்பச் சொன்னார்.

'இந்தக் கற்கள் ஏது?' என்று பின்சந்ததியார் கேள்வி எழுப்பும்போது, அது தனிப்பட்ட வகையில் தாக்கம் ஏற்படுத்தக்கூடியதாக இருந்தது. ஒவ்வொரு சந் ததியாரும் அந்தக் கற்களின் பொருளை தனிப்பட்ட வகையில் உணர்ந்து, செயல் பட வேண்டியிருந்தது. யெகோவாவின் மகத்துவமான கிரியைகளின் முக்கியத் துவத்தை ஒவ்வொரு சந்ததியாரும் தாங்களாகவே மீண்டும் கண்டுகொள்வதால் மட்டுமே அற்புதங்களைச் செய்கிற தேவன்மீதான விசுவாசத்தை உயிரோட்டமாக வைத்திருக்கமுடியும். அப்படிப்பட்ட ஒரு விசுவாசம், வேதாகம அடிப்படையி லான பாரம்பரியங்களுக்கு உண்மையுடன் வாழ்வதற்கும், உயிரற்ற மார்க்கப் பாரம்பரியங்களின்படி வாழ்வதற்கும் இடையே உள்ள முக்கிய வித்தியாசத் தைக் காட்டுகிறது. உயிரற்ற மார்க்கப் பாரம்பரியத்தில் அசல் விழுமியமும் வைராக் கியமும் இருக்காது. இறுதியில், வேதாகம அடிப்படையிலான விசுவாசத்தை நாம் நமக்கு சொந்தமாக்கவேண்டும். நமக்காக எவரும், ஏன் நம் மூதாதையர் கள்கூட விசுவாசிக்கமுடியாது.

`தேவனுடன் உங்களுடைய சொந்த அனுபவத்தில், அவர் உங்களுக்காகச் செய்ததை ஞாபக் படுத்துகிற சில தனிப்பட்ட நினைவுச்சின்னங்கள் என்ன?`