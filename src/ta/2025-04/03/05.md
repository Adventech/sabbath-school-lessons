---
title:  மறதி
date:   15/10/2025
---

`பின்வரும் வசனங்களின் வெளிச்சத்தில் யோசுவா 4:20-24ஐ வாசியுங்கள்: நியா 3:7; 8:34; சங் 78:11; உபா 8:2, 18; சங் 45:17. கர்த்தருடைய மகத்துவமான கிரியைகளை நினைவுகூருவது ஏன் முக்கியமானது?`

யோசுவா 4:23 இல் முதலாம் நபரிலிருந்து இரண்டாம் நபருக்கு பேச்சு மாறுகிறது. அதாவது, யோர்தானைக் கடந்த இஸ்ரவேலரிடம், 'உங்கள்' அனை வருக்கும் முன்பாக அது வற்றிப்போனதெனச் சொல்கிறார்கள். ஆனால் சிவந்த சமுத்திரம்பற்றிச் சொல்லும்போது 'எங்களுக்கு முன்பாக வற்றினது' என்று குறிப் பிடுகிறார்கள். இவர்கள், யாத்திரை அனுபவத்தைக் கண்டிருந்த முதல் சந்ததி யைச் சேர்ந்தவர்கள். இரண்டு வெவ்வேறு சந்ததிகள் அனுபவித்த இந்த இரண்டு நிகழ்வுகளும் ஒரேவித முக்கியத்துவம் வாய்ந்தவை; இரண்டாவது சந்ததியார் தங்கள் பெற்றோரின் சாட்சியின்மூலம், யோர்தானைக் கடந்த அனுபவத்தில் அதே முக்கியத்துவத்தைக் கண்டுகொண்டார்கள்.

பொதுவாக, மறதி எல்லா மனிதர்களிடமும் காணப்படுகிற ஒரு தன்மை. ஆனாலும், ஆவிக்குரியரீதியில் மறதியாக இருப்பது, கொடிய விளைவுகளுக்கு வழிவகுக்கும்.

இன்றும்கூட, விசேஷித்த அழைப்பும், ஊழியமும் பெற்றவர்கள் என்கிற நம் அடையாளத்தைப் பாதுகாக்க, நாம் உருவான விதம், நம் அடையாளம், நாம் இருக்கிற நோக்கம் ஆகியவற்றை மறக்கவிடாமல் செய்கிற தருணங்களை உருவாக்கவேண்டும்; அப்போதுதான் நம் தனிப்பட்ட, சபை அளவிலான நினை வுத்திறன் மங்காமல் இருக்கும்.

`கிறிஸ்து நமக்காகச் செய்ததை நாம் எப்போதும் நினைவுகூரவேண்டியது ஏன்? 1 கொரி 11:24,25; யோவான் 14:26. இல்லையெனில், ஏதாவது பயனுண்டா?`

தேவனுடைய கடந்தகாலச் செயல்கள் மற்றும் வெளிப்பாடுகளின் வெளிச் சத்தில் நாம் செல்லவில்லையென்றால், எதிர்காலத்தில் நம் ஊழியத்தைச் செய் வதற்கான ஊக்கத்தை இழந்துவிடுவோம் என்று எலன் ஒய்ட் தெளிவாகப் புரிந் திருந்தார்: 'தேவன் நம்மை வழிநடத்தி வந்த விதத்தையும், கடந்தகாலத்தில் அவர் நமக்குப் போதித்தவற்றையும் நாம் மறக்காதவரையிலும், எதிர்காலம் குறித்து நாம் பயப்படுவதற்கு ஒன்றுமே இல்லை'.—Ellen G. White, Life Sketches, p. 196.

`கடந்தகாலத்தில் தேவன் நம் வாழ்க்கையில் செய்தவற்றை நினைவுகூருவது முக்கியம் என்றா லும், அவருடன் அனுதின அனுபவத்தைப் பெறவேண்டியதும், அவரது அன்பு மற்றும் பிரசன் நத்தின் நிஜத்தை இப்போதே அனுபவிக்கவேண்டியதும் ஏன் முக்கியம்?`