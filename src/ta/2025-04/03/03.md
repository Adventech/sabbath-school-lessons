---
title:  அற்புதம்செய்கிற ஜீவனுள்ள தேவன்
date:   13/10/2025
---

`யோர்தானைக் கடந்த அற்புதமானது, நாம் எப்படிப்பட்ட தேவனைச் சேவிப்பதைக் காட்டுகிறது? யோசுவா 3:6-17.`

யோசுவா 3:5இல் வருகிற 'அற்புதங்கள்' என்பதற்கான எபிரெய வார்த்தை நிப்லாவ்ட். தேவனுடைய தனித்துவமான, மகத்துவமான, இயற்கைக்கு அப்பாற் பட்ட செயல்களை இது குறிக்கிறது. சங் 72:18; 86:10. பின்னர், இந்தச் செயல்களைத் தியானித்துப் பார்த்த இஸ்ரவேலர்கள், கர்த்தரைத் துதித்தார்கள், சங் 9:1; தேசங்களுக்குள் அவரை அறிவித்தார்கள். சங் 96:3. எகிப்தின் வாதைகள், செங் கடலைக் கடத்தல், வனாந்தரத்தில் தேவ வழிநடத்துதல் போன்றவை அத்தகைய அற்புதங்களாகப் பார்க்கப்பட்டன. யாத் 3:20; மீகா 7:15; சங் 78:12-16.

உலகத்தைச் சிருஷ்டித்த தேவனை அவரது சிருஷ்டிப்பு ஒருபோதும் கட் டுப்படுத்தவோ முடக்கவோ முடியாது. அவரால் செய்யக்கூடாதது (அதிசயம்) ஒன்றுமே இல்லை. எரே 32:17. அவரது நாமமும் இயல்பும் அதிசயம். நியா 13:18. அவர் நம் புரிதலுக்கு அப்பாற்பட்டவர்.

இரட்சிக்கக்கூடாத பிற தேசங்களின் தேவர்களுடன் ஒப்பிடும்போது, வேதா கமத்தின் 'ஜீவனுள்ள தேவன்', செயல்படுகிறவர், அவரைப் பின்பற்றுகிறவர்கள் அவர் தங்களுக்காக இடைபடுவார் என்று நம்பிக்கையோடு இருக்கலாம். சங் 96:5; ஏசா 44:8.

பாபிலோனுக்குச் சிறைப்பட்டுச் சென்றபிறகு, இஸ்ரவேலரின் எதிர்காலம் பற்றி தரிசனமாக, நிப்லாவ்ட் என்கிற வார்த்தையிலிருந்து வந்த ஒரு வார்த்தையை சகரியா தீர்க்கதரிசி பயன்படுத்துகிறார். எருசேலம் முழுவதுமாகக் கட்டப்படும், நகரத் தின் வீதிகளில் முதியவர்கள் வீற்றிருப்பார்கள், சிறுவர்களும் சிறுமிகளும் அங்கே விளையாடுவார்கள் என்று தரிசனமாகக் கண்டார். அத்தேசத்திற்கு அழிவு உண்டாவதற்கான அறிகுறிகள் தெரிய, சந்தேகத்தோடு இருந்த குடிமக்களிடம் இவ்வாறு அறிவிக்கிறார்: 'சேனைகளின் கர்த்தர் சொல்லுகிறது என்னவென்றால்: அது இந்த ஜனத்தில் மீதியானவர்களின் பார்வைக்கு இந்நாட்களில் ஆச்சரிய மாயிருந்தாலும், என் பார்வைக்கும் ஆச்சரியமாயிருக்குமோ என்று சேனை களின் கர்த்தர் சொல்லுகிறார். இதோ, கிழக்குதேசத்திலும் தெற்கு தேசத்திலு மிருந்து என் ஜனங்களை நான் இரட்சித்து, அவர்களை அழைத்துக் கொண்டுவரு வேன்; அவர்கள் எருசலேமின் நடுவிலே குடியிருப்பார்கள்; அவர்கள் எனக்கு உண்மையும் நீதியுமான ஜனமாயிருப்பார்கள், நான் அவர்களுக்கு தேவனா யிருப்பேன் என்று சேனைகளின் கர்த்தர் சொல்லுகிறார்.' சக 8:6-8.

`உங்கள் வாழ்க்கையில் சாத்தியமற்றதுபோலத் தோன்றுகிற விஷயங்களில் தேவனை நீங்கள் நம்புவதற்கு லூக் 18:18-27இல் சீடர்களிடம் இயேசு சொன்ன வார்த்தைகள் எவ்வாறு உங்களை ஊக்குவிக்கின்றன?`