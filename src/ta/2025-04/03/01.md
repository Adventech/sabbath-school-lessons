---
title:  கிருபையின் நினைவுச் சின்னங்கள்
date:   11/10/2025
---

### இவ்வார ஆராய்ச்சிக்கு

யோசுவா 3; எண் 14:44; லூக்கா 18:18-27; யோசுவா 4; யோவான் 14:26; எபி 4:8-11.

> <p>மனன வசனம்</p>
> பூமியின் சகல ஜனங்களும் கர்த்தருடைய கரம் பலத்ததென்று அறியும்படிக்கும், நீங்கள் சகல நாளும் உங்கள் தேவனாகிய கர்த்தருக்குப் பயப்படும்படிக்கும், உங்கள் தேவனாகிய கர்த்தர் சிவந்த சமுத்திரத்தின் தண்ணீரை நாங்கள் கடந்து தீருமட்டும் எங்களுக்கு முன்பாக வற்றிப்போகப்பண்ணினதுபோல, உங்கள் தேவனாகிய கர்த்தர் யோர்தானின் தண்ணீருக்கும் செய்து, அதை உங்களுக்கு முன்பாக நீங்கள் கடந்து தீருமளவும் வற்றிப்போகப்பண்ணினார். யோசுவா 4:23,24.

காரில் சென்றுகொண்டிருந்த ஜானை காவல் அதிகாரி நிறுத்தி, ஓட்டுனர் உரிமத்தைக் காட்டும்படி கூறினார். அப்போதுதான், தன் பணப்பையுடன் உரிமத்தையும் அலுவலகத்திலேயே விட்டுவிட்டது நினைவுக்கு வந்தது. அதை எடுக்க மறந்துவிட்டதாக ஜான் விளக்கினார். உடனே ஜானிடம் அந்த அதிகாரி, அவர் என்ன வேலை செய்கிறாரெனக் கேட்டார். தான் பேராசிரியராக இருப்பதாக ஜான் சொன்னார். ஜானுக்கு அபராதம் விதித்த அதிகாரி, அதை அபராதமாக எண்ணவேண்டாமெனக் கூறினார்.

"இது படிப்புக்கட்டணம். பாடம் கற்றுக்கொள்ள விரும்புகிறவர்கள் கட்டணம் செலுத்தவேண்டும். வண்டி ஓட்டும்போது உரிமத்தை மறக்கக்கூடாது என்பதற்கான படிப்புக்கட்டணம் இது. சென்று வாருங்கள், பேராசியரே!" என்று சொன்னார்.

எப்போதும் நம் கண்முன் இல்லாத விஷயங்களை மறப்பது மனித இயல்பு. உதாரணமாக, எடுக்கத் தவறின அலைபேசி அழைப்புகளுக்கும் மின்னஞ்சல் களுக்கும் பதிலளிக்க மறக்கிறோம். செடிகளுக்கு தண்ணீர் பாய்ச்ச மறக்கிறோம்; பிறந்தநாள் வாழ்த்துகள் சொல்ல மறக்கிறோம். ஆனாலும் ஆவிக்குரிய தேவைகளை மறப்பது அபராதத்தைவிட தீவிர விளைவுகளை உண்டாக்கும்; ஏனென்றால், அது நம் நித்திய முடிவு சம்பந்தப்பட்ட விஷயம். எபிரெயர்கள் யோர்தானைக் கடந்துசென்றதை ஆராய்ந்து, அவர்களது அனுபவங்களிலிருந்து கற்றுக்கொள்வோம்.

2025, அக்டோபர் 18 வகுப்புக்காகப் படிக்கவேண்டிய பாடம்