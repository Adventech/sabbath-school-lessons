---
title:  மிஷன் கதை
date:   17/10/2025
---

### வியர்வை உடுப்புகளும் கண்ணீரும்

ஆண்ட்ரூ மெக்செஸ்னி

வியர்வை உடுப்புகள் சிதறிக்கிடக்க, அதை எடுத்துக்கொண்டு ஆட்கள் ஓடுவதை அந்த இருட்டின் மங்கலான வெளிச்சத்தில் பார்த்த ஸிட்ஸி சோண்டாவுக்கு அழுகை வந்தது. தென் ஆப்ரிக்காவிலிருந்து அந்த உடுப்புகளை வாங்கி, ஜிம்பாப்வேக்குக் கொண்டு வந்தபோது இப்படி நடந்தது. கடன் வாங்கிதான் சரக்கு வாங்கியிருந்தார்; இப்போது கடனை திரும்பச் செலுத்த இயலவில்லை. ஒன்றுமே இல்லாத நிலைக்குத் தள்ளப்பட்டார். கண்ணீர் வந்தது. இனி தன் குழந்தைகளை எவ்வாறு கவனிப்பது?

'ஆண்டவரே, ஏற்கனவே என் வியாபாரம் நஷ்டமாகச் சென்றுகொண்டிருக்கிறது. இந்நிலையில் இப்படி வேறு நடந்துவிட்டது. என் பொருள் மட்டும்தான் நஷ்டமடைந்தது' என்று ஜெபித்தார்.

60 வியர்வை உடுப்புகளை ஒரு பெரிய பையில் வைத்து, தென் ஆப்ரிக்காவின் எல்லைப் பகுதியிலிருந்து கிளம்பின ஒரு சிறு பேருந்தின் மேல்பகுதியில் ஏற்றி, ஜிம்பாப்வேயின் புலா வாயோ நகரத்திற்கு வந்துகொண்டிருந்தார். ஆனால் பாதி தூரம் வந்தபோது, பேருந்து பயணி ஒருவர் இறங்கி விட்டதால், அவரைத் தேடுவதற்காக பேருந்தின் மேல்பகுதியிலிருந்த எல்லா பைகளையும் ஓட்டுனர் திறந்துபார்த்தார். ஆனால் ஸிட்ஸியின் பையைமட்டும் திரும்ப மூட மறந்துவிட்டார். பேருந்து தொடர்ந்து சற்று தூரம் சென்ற நிலையில், ஒரு காரின் சைகை ஒளியைக் கண்டு ஓட்டுனர் பேருந்தை நிறுத்தினார். பேருந்து புறப்பட்ட இடத்திலிருந்து வியர்வை உடுப்புகள் ஒவ்வொன்றாகப் பறந்துகொண்டிருப்பதாக அந்தக் காரின் ஓட்டுனர் சொன்னார். ஸிட்ஸி தன் பையைப் பார்த்தபோது 10 வியர்வை உடுப்புகள்மட்டுமே இருந்தன.

தவறு தன் மீதுதான் என்று ஓட்டுனர் உணர்ந்தபோதிலும், "என்னை மன்னித்துக் கொள்ளுங்கள், உங்களுக்கு இழப்பீடு வழங்க என்னிடம் பணம் இல்லை" என்று சொன்னார்.

ஜெபித்துவிட்டு, ஸிட்ஸி கண்ணீரைத் துடைத்துக்கொண்டார். தென் ஆப்ரிக்காவி லிருந்து இறக்குமதி செய்கிற பொருட்களிலிருந்து கிடைக்கிற லாபத்தில் ஸிட்ஸி தசமபாகம் வைத்துவிடுவார். எனவே, தேவன் தன்னைப் பார்த்துக்கொள்வார் என்று நம்பினார்.

புலாவாயோவில், ஸிட்ஸியின் சம்பவத்தைக் கேட்ட நண்பர்கள் அவருக்காக ஜெபித் தார்கள். இன்னொருவர், அவர் மீண்டும் தென் ஆப்ரிக்கா சென்று பொருட்கள் வாங்குவ தற்கு கடனுதவி செய்ய முன்வந்தார்.

தன் ஜெபத்திற்குக் கிடைத்த பதிலாக ஸிட்ஸி அந்தப் பணத்தைப் பெற்றுக்கொண்டு, மீண்டும் தென் ஆப்ரிக்கா சென்றார். புதிதாக வியர்வை உடுப்புகள் வாங்கி, தன்னிடம் ஆர்டர் கொடுத்திருந்தவர்களுக்கு அவற்றைக் கொடுத்தார். இவ்வாறு நான்குமுறை தென் ஆப்ரிக்கா சென்று வந்த பிறகுதான், தான் இரண்டு பேரிடம் வாங்கியிருந்த கடனை அடைக்கமுடிந்தது. ஆனால் அந்தச் சமயங்களில், உணவுக்கும் வீட்டுச் சேலவுகளுக்கும் அவருக்கு கஷ்டமே ஏற்படவில்லை.

"நான் அனைத்தையும் இழந்த சமயத்தில்கூட, நானும் என் குடும்பத்தினரும் பட்டினி கிடக்கவில்லை. ஒழுங்காக தசமபாகமும் காணிக்கையும் கொடுத்தால், தேவன் எப்போதும் உங்கள் தேவைகளைச் சந்திப்பார்" என்று சொன்னார்.