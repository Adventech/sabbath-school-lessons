---
title:  மேலும் படிக்க
date:   17/10/2025
---

'இஸ்ரவேலர்கள் கானானுக்குச் சென்ற பயணத்தை கவனமாக ஆராயுங்கள். யோர் தானைக் கடந்து வாக்குப்பண்ணப்பட்ட தேசத்திற்குள் செல்வதற்குச் செய்த ஆயத்தத்தை யும், கடந்துசென்றதையும் பதிவுசெய்கிற மூன்றாம், நான்காம் அதிகாரங்களை ஆராயுங்கள். கடந்தகால தம் மக்களுக்கு ஆண்டவர் கற்றுக்கொடுத்த பாடங்களை மீண்டும் மீண்டும் நினைவுகூர்ந்து, நம் இருதயத்திற்கும் சிந்தைக்கும் பயிற்சி கொடுப்பது அவசியம். அப்போது அவர்களுக்கு அவர் திட்டமிட்டிருந்ததுபோல நமக்கும், அவரது வார்த்தையின் போதனைகள் எப்போதும் சுவாரஸ்யமாகவும் ஊக்கமளிப்பதாகவும் இருக்கும்'.—Ellen G. White, The Desire of Ages, pp. 390, 391.

'தேவனுடைய பண்டைய மக்களைவிட இன்றைய இஸ்ரவேலர் தேவனை மறந்து, விக் கிரகாராதனைக்குள் வழிநடத்தப்படுகிற மிகப்பெரிய ஆபத்தில் இருக்கிறார்கள். ஓய்வு நாளைக் கைக்கொள்கிறவர்களெனச் சொல்பவர்கள்கூட, அநேக விக்கிரகங்களை வணங்கு கிறார்கள். தம் பண்டைய மக்களிடம் குறிப்பாக விக்கிரகவழிபாடு செய்யக்கூடாதனெ தேவன் கட்டளையிட்டார்; ஏனென்றால், ஜீவனுள்ள தேவனைச் சேவிப்பதிலிருந்து விலகி நால், தம்முடைய சாபம் அவர்கள்மீது வருமென்றும், அதே சமயம், முழு இருதயத்தோடும் முழு ஆத்துமாவோடும், முழுப்பெலத்தோடும் அவர்கள் தம்மீது அன்புகூர்ந்தால், அவர்களது கூடையும் களஞ்சியமும் பரிபூரணமாக ஆசீர்வதிக்கப்படுமென்றும், வியாதி அவர்கள் நடு விலிருந்து நீக்கப்படுமென்றும் கூறினார்'.—Ellen G. White, Testimonies for the Church, vol. 1, p. 609.

**கலந்துரையாடக் கேள்விகள்**

`யோர்தானை அற்புதமாகக் கடந்த அனுபவம்பற்றி வகுப்பில் கலந்தாலோசியுங்கள். அற்புதங்கள் என்றால் என்ன? இன்று தேவன் அற்புதங்கள் செய்வதுபோலத் தோன்றாதது ஏன்?`

`தனிநபர்களாகவும் ஒரு சபையாகவும் ஆவிக்குரிய மறதியைத் தவிர்ப்பதற்கு எந் தெந்த நடைமுறை வழிகளை வகுப்பில் பரிந்துரைக்கலாம்? தேவனுடன் நமக்குச் செயல்படுகிற உறவுவேண்டும், நம் முழு கிறிஸ்தவ அனுபவத்தையும் கடந்தகால மகத்தான அனுபவங்களின்மீது கட்டக்கூடாது என்பது முக்கியம் என்றாலும், தேவன் நம் வாழ்க்கையில் செயல்பட்டதை நினைவுகூருவதற்கு நம் கடந்த கால அனுபவங்களை எவ்வாறு பயன்படுத்தலாம்?`

`ஓய்வுநாள் எவ்வாறு தேவன் நம் வாழ்க்கையில் தலையிடுவதை நமக்கு நினை வூட்டுவதாகவும், அதேசமயம், அவரது ராஜ்யத்தில் நமக்கு வாக்களிக்கப்பட்டுள்ள இளைப்பாறுதலை முன்னரே அனுபவிக்கச் செய்வதாகவும் இருக்கிறது? நாம் நினைவுகூரவேண்டியதை மட்டுமல்ல, எதிர்காலத்தில் நாம் என்ன எதிர்பார்க்கலாம் என்பதையும் ஓய்வுநாள் எவ்வாறு சுட்டிக்காட்டுகிறது?`