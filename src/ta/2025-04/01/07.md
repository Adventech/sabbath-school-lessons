---
title:  மேலும் படிக்க
date:   03/10/2025
---

'இயேசு தம் வாக்குறுதிகளையும் எச்சரிப்புகளையும் எனக்காகவே கொடுத்திருக்கிறார். தேவன் தம்முடைய ஒரே பேறான குமாரனை விசுவாசிக்கிறவன் எவனோ அவன் கெட்டுப்போகாமல் நித்திய ஜீவனை அடையும்படிக்கு அவரைத் தந்தருளி இவ்வளவாய் உல கத்தில் அன்புகூர்ந்தார். தேவ வார்த்தையில் சொல்லப்பட்டுள்ள அனுபவங்கள் என் அனுப வங்களாக மாறவேண்டும். அங்குள்ள ஜெபமும், வாக்குறுதியும், போதனையும், எச்சரிப்பும் எனக்குரியவை. இவ்வாறு சத்தியத்தின் நியதிகளைப் பெற்று, அங்கீகரிக்கும்போது, அவை நம் வாழ்வின் ஓர் அங்கமாக, ஊக்குவிக்கிற சக்தியாக மாறுகின்றன. ஆத்துமாவில் ஏற்றுக் கொள்ளப்படுகிற தேவவார்த்தை சிந்தனைகளை மாற்றுகிறது, குணவளர்ச்சியில் பங்கெடுக் கிறது'.—Ellen G. White Comments, The SDA Bible Commentary, vol. 2, p. 994.

'விழுந்துபோன மனிதன் தன் சொந்த மிகச்சிறந்த நற்கிரியையால் எந்தப் புண்ணியத் தையும் பெறுவது சாத்தியமற்றது என்பதைவிட மிக அதிகமாக தியானிக்கவேண்டிய, அடிக் கடி வலியுறுத்தவேண்டிய அல்லது அனைவரது சிந்தையிலும் மிக ஆழமாகப் பதிக்கவேண்டிய கருத்து வேறு எதுவுமில்லை'.—Ellen G. White, Faith and Works, p. 19.

**கலந்துரையாடக் கேள்விகள்**

`'யோசுவாவின் வாழ்க்கை மற்றும் சூழ்நிலைகளிலிருந்து நம் அனுபவம் பல விதங்களில் மாறுபட்டிருக்கலாம்; ஆனாலும் நம் வாழ்க்கையில் பயன்படுத் தும்படிக்கு அவரது வாழ்க்கையிலிருந்து என்ன ஆவிக்குரிய நியதிகளைக் கற்றுக் கொள்ளலாம்? ஒப்புமைகள்பற்றிப் படிக்கும்போது பின்னணிக் கருத்தை மனதில் வைத்திருப்பது ஏன் முக்கியம்?`

`தேவனுடைய வாக்குறுதிகளுக்கும், நாம் தேவனுக்குக் கீழ்ப்படிவதற்கும் இடையே உள்ள உறவுபற்றி கலந்தாலோசியுங்கள். அவை எவ்வாறு ஒன்றுக்கொன்று உதவி யாக உள்ளன? ஒன்றை விட்டுவிட்டு மற்றதை முக்கியப்படுத்துவதிலுள்ள ஆபத்து கள் என்ன? அதாவது, கிருபையை விட்டுவிட்டு பிரமாணத்தை வலியுறுத்துவதி லுள்ள ஆபத்து என்ன? அல்லது பிரமாணத்தை விட்டுவிட்டு கிருபையை வலி யுறுத்துவதிலுள்ள ஆபத்து என்ன?`

`இந்த வாரப் பாடத்தின் அடிப்படையில், வேதாகமக் கண்ணோட்டத்தில் வெற்றி குறித்து என்ன விளக்கம் கொடுப்பீர்கள்? வெற்றிகுறித்த கிறிஸ்தவ விளக்கத்தில் செழிப்பின் பங்கு என்ன?`

`மோசேயின் ஊழியக்காரனாக யோசுவா எப்படி உணர்ந்திருப்பார்? யோசுவாவின் பொறுப்புகள் அதிகம் இருந்தாலும், அவரைத் தாங்கி நடத்தும்படிக்கு தேவன் கொடுத்த வாக்குத்தத்தம் என்ன? யோசுவா 1:5.`