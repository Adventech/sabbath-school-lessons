---
title:  மிஷன் கதை
date:   03/10/2025
---

### மரத்தைத் தொழுதல்

ஆண்ட்ரூ மெக்செஸ்னி

தாய்லாந்தில் உலகளாவிய ஊழியராகப் பணியாற்ற தாய்லாந்தின் பாங்காக்னோய் முகாமிற்குச் சென்றபோதுதான், அங்குள்ள மரத்தைக் கவனித்தார் சுதாகர். மரத்தில் வண் ணவண் ரிப்பன்களைக் கட்டியிருந்தார்கள். அதைச் சுற்றி கட்டைகளாலும் கற்களாலும் செய்யப்பட்ட சிறு விக்கிரகங்கள் வைக்கப்பட்டிருந்தன. அடிமரத்தில் வாழைப்பழம், ஆப்பிள் கள், ஊதுவர்த்திகள் வைக்கப்பட்டிருந்தன. மூதாதையரின் ஆவி ஒன்று அந்த மரத்தில் குடியிருப்பதாக அங்குள்ள மக்கள் நம்பியதை சுதாகர் அறிந்துகொண்டார்.

தொண்டுள்ளம் கொண்ட ஒரு பெண்மணி செவந்த்-டே அட்வென்ட்டிஸ்ட் மிஷன் மருத்துவமனைக்கு தானமாகக் கொடுத்திருந்த ஒரு நிலத்தில் அந்த மரம் இருந்தது. அந்த மரத்தைத் தொழுதுகொள்ள எதற்காக முகாமுக்குள் அங்குள்ளவர்கள் வருகிறார்களென போதகரிடம் கேட்டார். அந்த நிலம் சபைக்குக் கொடுக்கப்படுவதற்கு முன்னரே அந்த ஊர் மக்கள் அதை வழிபட்டு வருவதாக போதகர் சொன்னார்.

அது உணர்வுகள் சம்பந்தப்பட்ட கலாச்சாரம் என்பது சுதாகருக்குப் புரிந்தது. எனவே, 'ரிப்பன்களையும் மற்ற பொருட்களையும் உடனே அகற்றிவிட்டால், மக்கள் கொந்தளிப் படையலாம்' என்று நினைத்தார்.

ஆனால் ஏதாவது செய்ய ஆசைப்பட்டார். பரலோகத்தின் தேவனை நோக்கி அதிகம் ஜெபித்தபிறகு, அந்த ஊரின் தலைவரிடமும் ஊர் மக்களிடமும் பழகினார். அந்த மரத்திற்கு அருகே கட்டப்பட்ட ஒரு புதிய செல்வாக்கு மையத்தில் நடைபெற்ற சமையல் வகுப்புகளுக்கும், ஆங்கில வகுப்புகளுக்கும், ஆராதனைகளுக்கும் வரும்படி அவர்களை அழைத்தார். பிறகு கொஞ்சம் கொஞ்சமாக ரிப்பன்கள், சிலைகள், வாழைப்பழங்கள், ஆப்பிள்கள், ஊதுவர்த்தி கள் போன்றவற்றை அங்கிருந்து அகற்றினார். அதற்கு ஒரு வாரம் ஆனது.

பிறகு ஒருநாள், சுதாகருக்கு விநோதமான ஓர் அனுபவம் ஏற்பட்டது. அந்த மரத்தை அவர் கடந்துசென்றபோது, ஒரு சத்தம் அவரைக் கூப்பிட்டது. சுதாகர் தனக்குக் கீழ்ப்படிந்தால், அவருக்கு செல்வத்தைக் கொடுப்பதாகச் சொன்னது. ஆனால் சுதாகர் அந்தத் தூண்டு தலில் விழவில்லை. அந்த ஆவி கொடுக்கிற எதையும் அவர் விரும்பவில்லை. அது அங் கிருந்து சென்றுவிட ஆசைப்பட்டார். "இந்த வளாகத்தைவிட்டுச் செல்லவும், இனி ஒரு போதும் இங்கு வராமல் இருக்கவும் இயேசுவின் நாமத்தில் கட்டளையிடுகிறேன்" என்றார்.

மூன்று நாட்களுக்கு பிறகு, அந்த மரம் பட்டுப்போக ஆரம்பித்தது. இலைகள் எல்லாம் உதிர்ந்தன. நான்கு வாரங்களில் அந்த மரம் முற்றிலுமாகப் பட்டுப்போனது. சுதாகர் ஒரு கோடரியை எடுத்து, அதை வெட்டிப்போட்டார். அந்தச் செய்தி அந்த ஊர் முழுவதும் பரவியது. செல்வாக்கு மையத்திற்கு மக்கள் பெருந்திரளாக வர ஆரம்பித்தார்கள். ஒரே மெய்யான தேவனை நோக்கி ஜெபம்பண்ண அந்த ஊர்மக்களுக்கு சுதாகர் சொல் லிக்கொடுத்தார். அந்தச் செல்வாக்கு மையத்தில் நடைபெற்ற ஆராத நையில் ஏழு பேர் கலந்துகொள்ள ஆரம்பித்தார்கள், பிறகு ஞானஸ்நானம் பெற்றார்கள். உலகம் முழுவதிலும் நற்செய்தி சென்றிராத மக்களுக்கு நற்செய்தியை அறிவித்து வருகிற சுதாகர்போன்ற உலகளாவிய ஊழிய முன்னோடிகளுக்காக ஜெபியுங்கள். உலகளாவிய ஊழிய முன்னோடி கள்பற்றி அதிகம் அறிந்துகொள்ள: https://bit.ly/GMPioneers.