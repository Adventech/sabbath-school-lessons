---
title:  வெற்றிக்கான செயல்முறை
date:   27/09/2025
---

### இவ்வார ஆராய்ச்சிக்கு

உபா 18:15-22; யோசுவா 1; எபி 6:17,18; எபே 6:10-18; சங் 1:1-3; ரோமர் 3:31.

> <p>மனன வசனம்</p>
> என் தாசனாகிய மோசே உனக்குக் கற்பித்த நியாயப்பிரமாணத்தின்படியெல்லாம் செய்யக் கவனமாயிருக்கமாத்திரம் மிகவும் பலங்கொண்டு திடமனதாயிரு; நீ போகும் இடமெல்லாம் புத்திமானாய் நடந்துகொள்ளும்படிக்கு, அதை விட்டு வலது இடதுபுறம் விலகாதிருப்பாயாக. யோசுவா 1:7.

போஸ்டன் பில்ஹார்மோனிக் இசைக்குழுவின் இயக்குனரான பெஞ்சமின் சாண்டர், இசைபற்றி விளக்கிக்கொண்டிருந்தார். அதைக் கேட்டதும் தங்கள் செயல்பாடு எப்படி இருந்ததோ என்று மாணவர்களிடம் பதற்றம் உண்டானது. அதைக் கவனித்தவர். பதற்றத்தைத் தணிக்கவும், மாணவர்களின் முழுத்திறனையும் வெளியே கொண்டுவரவும், வகுப்பின் முதல் நாளில் அனைவருக்கும் 'முதல்தர' மதிப்பெண் வழங்கினார். இந்த 'மதிப்பெண்' அவர்களது செயல்பாட்டிற்கு அல்ல; செயல்பாட்டைத் தூண்டுவதற்கு. ஆனால் ஒரு நிபந்தனை போட்டார். அவர்கள் அந்தப் பருவ ஆண்டின் முதல் இரண்டு வாரங்களுக்குள் அந்தப் படிப்பு முடிகிற நாளின் தேதியிட்டு ஒரு கடிதம் எழுதவேண்டும். அந்தக் கடிதத்தில், அந்த முதல்தர மதிப்பெண்ணைப் பெற தாங்கள் ஏன் தகுதியான வர்கள் என்று எழுதியிருக்கவேண்டும்.

யோசுவாவின் புத்தகம் புதிய சாத்தியங்களின் புத்தகம். இஸ்ரவேலரின் வரலாற்றில் 40 ஆண்டுகள் மோசே முக்கியப் பங்காற்றி வந்தார். அந்தக் காலம் முடிந்திருந்தது. எகிப்திலிருந்து புறப்பட்டது, வனாந்தரத்தில் அலைந்தது, கலகத்தோடும் கடினக்கழுத்தோடும் நடந்துகொண்டது போன்ற அனுபவங்கள் முடிந்திருந்தன. தேவனுக்குக் கீழ்ப்படியச் சித்தமாக இருந்த ஒரு புதிய தலைமுறை வாக்குத்தத்த தேசத்திற்குள் நுழையவிருந்தார்கள். அது அவர்களது செயல்பாட்டிற்கு அல்ல, தேவன் எதிர்பார்த்த அளவுக்குச் செயல்படக் கொடுக்கப்பட்ட வாய்ப்பு. இஸ்ரவேலரின் வாழ்வில் ஒரு புதிய அத்தியாயத்தை தேவன் திறந்துவைத்தார், நம் வாழ்க்கையிலும் அவ்வாறு செய்ய வல்லவர்.

2025, அக்டோபர் 4 வகுப்புக்காகப் படிக்கவேண்டிய பாடம்