---
title:  மேலும் படிக்க
date:   26/12/2025
---

"எகிப்திலிருந்து விடுவிக்கப்பட்ட பெருந்திரளான மக்களில் விக்கிரகங்களை வழிபடுபவர்களும் இருந்தார்கள்; அந்தப் பழக்கத்தில் ஊறியிருந்ததால், கானானில் குடியமர்ந்த பிறகும் ஓரளவுக்கு அதில் இரகசியமாக ஈடுபட்டு வந்தார்கள். இஸ்ரவேலர் மத்தியில் இந்தத் தீமை காணப்பட்டதை யோசுவா அறிந்திருந்தார்; அதனால் உண்டாகிற ஆபத்துகளையும் உணர்ந்திருந்தார். எபிரெய மக்கள் மத்தியில் முழு அளவிலான சீர்திருத்தம் உண்டாக ஊக்கமாக ஆசைப்பட்டார். தங்கள் முழு இருதயத்தோடும் தேவனைச் சேவிக்க மக்கள் உறுதியான தீர்மானத்தை எடுக்காத வரையிலும், அவரை விட்டு மேலும் மேலும் தூரே விலகிச் செல்வார்கள் என்பதை அறிந்திருந்தார். எபிரெய மக்களில் ஒரு பகுதியினர் ஆவிக்குரிய வழிபாடு செய்தாலும், பலர் சம்பிரதாய வழிபாட்டுக்காரர்களாக இருந்தார்கள். சிலர் உள்ளுக்குள் விக்கிரக வழிபாட்டுக்காரர்களாக இருந்தார்கள்; ஆனால் அதை வெளிப்படுத்திக்கொள்ள வெட்கப்பட்டார்கள்'.

'இந்தப் பரிசுத்த உடன்படிக்கையானது பரிசுத்தமாகப் பாதுகாக்கப்பட நியாயப்பிரமாணப் புத்தகத்தில் பதிவுசெய்யப்பட்டது. யோசுவா ஒரு பெரிய கல்லை தேவனுடைய ஆசரிப் புக்கூடாரத்திற்கு அருகிலிருந்த ஒரு கருவாலி மரத்தின்கீழ் நட்டினார். "எல்லா ஜனங் களையும் நோக்கி: இதோ, இந்தக் கல் நமக்குள்ளே சாட்சியாயிருக்கக்கடவது; கர்த்தர் நம் மோடே சொன்ன எல்லா வார்த்தைகளையும் இது கேட்டது; நீங்கள் உங்கள் தேவனுக்கு விரோதமாகப் பொய்சொல்லாதபடிக்கு, இது உங்களுக்குச் சாட்சியாயிருக்கக்கடவது என்று சொன்னான்". மக்களுக்குச் சொல்லப்பட்ட அறிவுரைகளும் எச்சரிப்புகளும் தன் சொந்த வார்த்தைகள் அல்ல, தேவனுடைய வார்த்தைகள் என்பதை யோசுவா தெளிவாக அறிவிக்கிறார். அந்தப் பெரிய கல், அது நினைவுச்சின்னமாக நிறுத்தப்பட்ட காரணத்திற்கான நிகழ்வை அடுத்தடுத்த தலைமுறைகளுக்கு சாட்சியமளிக்கும், மேலும், மக்கள் மீண்டும் எப்போதாவது விக்கிரகாராதனைக்குள் வழுகிச் சென்றால், அவர்களுக்கு எதிராகச் சாட்சியிடும்'.

**கலந்துரையாடக் கேள்விகள்**

`'அவர் பரிசுத்தமுள்ள தேவன், அவர் எரிச்சலுள்ள தேவன்' என்பதின் அர்த்தம் என்ன? யோசுவா 24:19. தேவன் எவ்விதத்தில் எரிச்சலுள்ள தேவன்?`

`தேவன்மீது அன்புகூருவதற்கும், அவர் நமக்குக் கொடுத்துள்ள சுயாதீன சித்தத் திற்கும் என்ன தொடர்பு உள்ளது? அதாவது, நமக்கு சுதந்தரம் கொடுக்கப்படாதிருந்தால், நம்மால் எப்படி உண்மையிலேயே அன்புகூரமுடியும்? உண்மையான அன்பைக் கட்டாயப்படுத்த முடியுமா? முடியாது என்றால், ஏன்?`

`இன்றைய திருச்சபையின் தலைவர்கள் நடைமுறைரீதியான எந்தெந்த வழிகளில் விசுவாச தீபத்தை அடுத்த தலைமுறைக்கு அனுப்பமுடியும்?`

`யோசுவாவின் வாழ்க்கையையும், அவரது வாழ்நாள்முழுவதும் இஸ்ரவேலர்கள் தேவனைச் சேவித்தார்கள் என்று சொல்லப்படுவதையும் யோசியுங்கள். உங்கள் வாழ்க்கையைப்பற்றி மற்றவர்கள் எப்படிப்பட்ட முடிவுக்கு வரவேண்டுமென ஆசைப்படுகிறீர்கள்?`