---
title:  இன்று தெரிந்துகொள்ளுங்கள்!
date:   20/12/2025
---

### இவ்வார ஆராய்ச்சிக்கு
யோசுவா 24; ஆதி 12:7; உபா 17:19;5:6; 1 இராஜா 11:2,4,9; 2தீமோ 4:7,8.

> <p>மனனவசனம்</p>
> கர்த்தரைச் சேவிக்கிறது உங்கள் பார்வைக்கு ஆகாததாய்க் கண்டால், பின்னையாரைச் சேவிப்பீர்கள் என்று இன்று தெரிந்துகொள்ளுங்கள்; நானும் என்வீட்டாருமோவென்றால், கர்த்தரையே சேவிப்போம். யோசுவா 24:15.

உடன்படிக்கை புதுப்பிப்பு விழாவாக யோசுவாவின் கடைசி அதிகாரம் அமைந்துள்ளது, அதை நடத்தியவர் இஸ்ரவேலின் ஒரு முதியதலைவர். அங்கு நடந்தது ஓர் உடன்படிக்கையல்ல, உடன்படிக்கை புதுப்பித்தல் நிகழ்ச்சி; அந்த அறிக்கையில், கிழக்கத்திய நாடுகளில் ஆட்சியாளருக்கும் கப்பம்கட்டுகிறவருக்கும் இடையே போடப்படுகிற ஒப்பந்தத்தின் அம்சங்கள் இடம்பெற்றுள்ளன: 1) முன்னுரையில் உடன்படிக்கையைத் துவங்குகிற ஆட்சியாளர் யாரென்கிற அடையாளம்; 2) ஆட்சியாளரும் கப்பம்கட்டுகிறவரும் சம்பந்தப்படுகிற விதம்குறித்த வரலாற்று விபரம்; 3) நன்றி அடிப்படையில் ஆட்சியாளர்மீது கப்பம்கட்டுகிறவர் முழுமெய்ப்பற்றுடன் இருப்பதற்கான உடன்படிக்கை நிபந்தனைகள்; 4) கீழ்ப்படிந்தற்கான ஆசீர்வாதங்களும், உடன்படிக்கையை மீறியதற்கான சாபங்களும்; 5) கப்பம்கட்டுகிறவர் எடுக்கிற உறுதி மொழிக்கு சாட்சிகள்; 6) எதிர்காலத்தில் வாசிப்பதற்காக அந்த ஆவணத்தை எழுதிவைத்தல்; 7) அந்த உடன்படிக்கையை உறுதிப்படுத்துதல்.

யோசுவா மரிக்கவிருந்தார்; அவருக்கு பிறகு யார் என்கிற கேள்வி இருந்தது. அந்த உடன்படிக்கை புதுப்பித்தலானது, யாவேதாம் ராஜா; அவருக்கு மெய்ப்பற்றுடன் இருந்தால், அவரது பாதுகாப்பை அனுபவிக்கலாம் என்பதை நினைவூட்டுவதாக இருந்தது. இஸ்ரவேலருக்கு ஒரு மனித ராஜா தேவைப்படவில்லை. இறையாட்சியின்கீழ் இருந்த அந்தத் தேசத்தில், தேவன்மட்டுமே தங்கள் ராஜா என்பதை அவர்கள் எப்போதும் மனதில் வைத்திருக்க வேண்டியதிருந்தது.

2025, டிசம்பர் 27 வகுப்புக்காகப் படிக்கவேண்டிய பாடம் 102