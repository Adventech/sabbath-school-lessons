---
title:  அனைத்துச் சர்ச்சைகளுக்கும் பின்னணிச் சர்ச்சை
date:   18/10/2025
---

### இவ்வார ஆராய்ச்சிக்கு

யோசுவா 5:13-15; ஏசா 37:16; வெளி 12:7-9; உபா 32:17; யாத் 14:13,14; யோசுவா 6:15-20.

> <p>மனன வசனம்</p>
> இப்படிக் கர்த்தர் ஒரு மனிதனுடைய சொல்கேட்ட அந்நாளையொத்த நாள் அதற்கு முன்னுமில்லை அதற்குப் பின்னுமில்லை; கர்த்தர் இஸ்ரவேலுக்காக யுத்தம்பண்ணினார். யோசுவா 10:14.

தேவகட்டளையின்படி தேவநாமத்தில் தேவ உதவியுடன் பயங்கர இராணுவ நடவடிக்கைகள் மேற்கொள்ளப்பட்டதை யோசுவா புத்தகத்தில் வாசிக்கலாம். கானானைப் பிடிப்பதற்கு தேவன் உதவினார் என்கிற கருத்து யோசுவா புத்தகம் முழுவதிலும் காணப்படுகிறது. அப்புத்தகத்தின் வருணைனயாளர் அதைச் சொல்கிறார், யோசுவா 10:10,11; தேவன்தாமே அதைச் சொல்கிறார்: யோசுவா 6:2; 8:1; யோசுவா அதைக் குறிப்பிடுகிறார், யோசுவா 4:23,24; 8:7; ராகாப் சொல்கிறாள், யோசுவா 2:10; ஒற்றர்கள் சொல்கிறார்கள், யோசுவா 2:24; மக்கள் சொல்கிறார்கள், யோசுவா 24:18. இந்தப் பயங்கர சண்டைகளை தேவனே துவங்கி வைத்ததாகச் சொல்கிறார்கள்.

இந்த உண்மை தவிர்க்கமுடியாத கேள்விகளை எழுப்புகிறது. தேவன் தெரிந்துகொண்ட ஜனங்கள் பழைய ஏற்பாட்டுக் காலங்களில் இத்தகைய நடவடிக்கைகளில் இறங்கியதை நாம் எவ்வாறு புரிந்துகொள்ளலாம்? பழைய ஏற்பாட்டின் நம்பகத்தன்மை, அதிகாரம், வரலாற்று உண்மை ஆகியவற்றைக் களங்கப்படுத்தாமல், தேவன் 'யுத்த தன்மையுள்ளவர்' போலக் காணப்படுவதையும், அவரது அன்பின் குணத்தையும் எவ்வாறு இணைத்துப் பார்க்கலாம்? உதாரணமாக, யாத் 34:6; சங் 86:15; 103:8; 108:4.

யோசுவாவிலும் மற்ற புத்தகங்களிலும் தேவனுடைய கட்டளைகளின்படி நடந்த யுத்தங்கள்குறித்த கடினமான கேள்வியை ஆராயப்போகிறோம்.

2025, அக்டோபர் 25 வகுப்புக்காகப் படிக்கவேண்டிய பாடம்