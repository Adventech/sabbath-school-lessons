---
title:  மேலும் படிக்க
date:   24/10/2025
---

பிரபஞ்சத்தில் தேவனுடைய அதிகாரத்திற்கு எதிராக கலகம் எழுந்தபோது, ஒன்று தேவதன்மையும், மாறாபண்பும், நித்திய இயல்பும் இல்லையென்றாகி, முழுப்பிரபஞ்சத்தின் தலைமைப் பொறுப்பையும் கலகம்செய்த ஜீவிகளில் ஒருவனிடம் விட்டுக்கொடுக்க வேண்டும் அல்லது சிருஷ்டிக்கப்பட்ட அனைத்திற்கும் பரிசுத்தமுள்ள, நீதியுள்ள, அன்பான, இரக்கமிக்க ஒரு பிதாவாகத் திகழவேண்டும். இரண்டாவது சொல்லப்படுவதே நடந்ததாக வேதாகமம் கூறுகிறது; அதன் அடிப்படையில், தீமையின் வல்லமைகளுக்கும் அவரது வல்லமைக் கும் இடையே யுத்தம் நடப்பது தவிர்க்கமுடியாததாகிறது.

குழப்பமும் கலகமும் விளைவிக்கிற அனைத்துலக வல்லமைகளுடன் சம்பந்தப்பட்ட அரசியல் மற்றும் சமூக வரலாற்று வல்லமைகள் இதே துணிகர மனநிலையை யாவேக்கு எதிராக வெளிப்படுத்தியபோது, பிரபஞ்சத்தின் மகத்துவ தேவன் தலையிட்டார். அதனால் கிடைத்த இறுதி வெற்றி, அவர் யுத்தத்தில் வல்லவர் என்று சொல்ல காரணமானது; அந்த வெற்றி, நன்மைக்கும் தீமைக்கும் இடையே நடந்துவருகிற அனைத்துலகப் போராட்டத்திற்கு முற்றுப்புள்ளி வைக்கப்போகிறது. வெளி 20:8-10. மேலும், இஸ்ரவேலரின் தெய்வீக யுத்தங்கள் அனைத்துலகப் போராட்டத்தின் சிறு பிரதிபலிப்பு மட்டுமல்ல, பூமியின் இறுதி நியாயத்தீர்ப்புக்கு நேராகச் செல்கிற அந்தப் போராட்டத்தின் ஒரு பகுதியாகவும் இருக்கிறது.

'தாம் நியமித்த நேரத்தில் அத்தேசத்திற்குள் அவர்கள் செல்வதை அவர்களது சிலாக்கியமாகவும் கடமையாகவும் தேவன் ஏற்படுத்தியிருந்தார், ஆனால் அவர்கள் முழுமனதுடன் அதை அலட்சியம் செய்ததால், அந்த அனுமதி திரும்ப வாங்கப்பட்டது. போர்செய்து அந்தத் தேசத்தைப் பிடிக்கவேண்டும் என்பது அவரது நோக்கமல்ல, மாறாக, தம் கட்டளைகளுக்கு முற்றிலும் கீழ்ப்படிந்து அதைப் பெற அவர் விரும்பினார்'.—Ellen G. White, Patriarchs and Prophets, p. 392.

**கலந்துரையாடக் கேள்விகள்**

`இஸ்ரவேலரிடம் போருக்குச் செல்லும்படி தேவன் கட்டளையிட்டதைப் புரிந்துகொள்ள இந்த அனைத்துலகப் போராட்டத்தின் பின்னணி எவ்வாறு உதவுகிறது?`

`மாபெரும் போராட்டத்தின் நிஜம்பற்றியும், நம்மைச் சுற்றிலும் அது நடைபெறுவதுபற்றியும் திங்கள்கிழமை கேட்கப்பட்ட கேள்விக்கான பதில்களை வகுப்பில் கலந்தாலோசியுங்கள். இந்தப் போராட்டத்தில் நம்முடைய பங்கு என்ன, அதை நிறைவேற்ற எவ்வாறு முயலவேண்டும்?`

`நாம் அமர்ந்திருந்து, கர்த்தர் நமக்காக யுத்தம்பண்ணுவதைக் காணவேண்டும் என்கிற நியதியை நம் ஆவிக்குரிய வாழ்க்கையில் எவ்வாறு பயன்படுத்தலாம்?`

`சபையில் காணப்படுகிற விவாதங்கள் மற்றும் கருத்துவேறுபாடுகளின்போது, யாரெல்லாம் நம் பக்கம் இருக்கிறார்கள் என்று காண ஆசைப்படுகிறோம். யோசுவா 5:13-15இன் அடிப்படையில் நம் மனநிலையை எவ்வாறு மாற்றிக்கொள்ளவேண்டும்?`