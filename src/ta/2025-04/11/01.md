---
title:  தேசத்தில் வாழ்தல்
date:   06/12/2025
---

### இவ்வார ஆராய்ச்சிக்கு
யோசுவா 22; எபே 6:7; யோவான் 7:24; எண் 25; நீதி 15:1; 1பேதுரு 3:8,9.

> <p>மனனவசனம்</p>
> “மெதுவான பிரதியுத்தரம் உக்கிரத்தை மாற்றும்; கடுஞ்சொற்களோ கோபத்தை எழுப்பும்.” நீதிமொழிகள் 15:1.

கூட்டமாக வாழும்போது சிலசமயங்களில் சண்டைகள், பதற்றம் உண்டாகலாம். திருச்சபை போன்ற சமுகத்தில் இது உண்மை. ஏனென்றால் அங்கு வெவ்வேறு பின்னணிகளை, சமுதாய அந்தஸ்துகளைச் சேர்ந்த மக்கள் இருப்பார்கள். அவர்கள் முற்றிலும் வித்தியாசமான கலாச்சாரங்களில் வளர்ந்தவர்களாகவும் இருக்கலாம்; அப்படிப்பட்டவர்கள் ஒரே இடத்தில் வசித்து, பொதுவான ஒரு நோக்கத்திற்காக வேலைசெய்யும்போது அவ்வாறு நேரிடுகிறது.

மக்கள்மத்தியில் உண்டான மிகப்பெரிய தவறான புரிதல்பற்றி யோசுவா 22 சொல்வதை இந்த வாரம் ஆராய்வோம். யோசுவா புத்தகத்தின் துவக்கத்தில், யோசுவா சில கோத்திரத்தாரிடம் யோர்தான் நதியைக் கடந்துசென்று, யோர்தானின் மேற்கே இருந்த கோத்திரத்தாருடன் சேர்ந்து போருக்குச் செல்லும்படி கூறுகிறார். யோசுவா 1:12-18. அந்த வேலை முடிந்ததும், அங்கிருந்து திரும்புகிறார்கள். அப்போது யோர்தானுக்கு கிழக்கே பலிபீடம் ஒன்றைக் கட்டுகிறார்கள். அதனால் யோர்தானின் மேற்கே இருந்த கோத்திரத்தார் கவலையடைகிறார்கள்.

மற்றவர்களுடைய நடவடிக்கைகள்குறித்து அவசரப்பட்டு முடிவுக்கு வருவது ஏன் ஆபத்தானது? நாம் எவ்வாறு திருச்சபையில் ஒற்றுமையைப் பேண முடியும்? நாம் கவனச்சிதறல்களுக்கு இடமளிக்காமல், நம் அழைப்பின் பெரிய காட்சியை மனதில் வைத்திருப்பது ஏன் முக்கியம்? இதுபோன்ற சில கேள்விகளை இந்த வாரம் ஆராய்வோம்.

2025, டிசம்பர் 13 வகுப்புக்காகப் படிக்கவேண்டிய பாடம்