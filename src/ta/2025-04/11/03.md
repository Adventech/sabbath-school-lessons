---
title:  குற்றச்சாட்டுகள்
date:   08/12/2025
---

`ஊருக்குத் திரும்பிக்கொண்டிருந்த கோத்திரத்தாரின் அனுபவத்தை யோசுவா 22:9-20இல் வாசியுங்கள். யோர்தானுக்கு கிழக்கில் இருந்த கோத்திரத்தார்மீது யோர்தானுக்கு மேற்கில் இருந்த கோத்திரத்தார் வைத்த குற்றச்சாட்டுகள் என்ன? அந்தக் குற்றச்சாட்டுகள் எந்த அளவுக்கு உண்மையாக இருந்தன?`

1ஆம் வசனத்தில், யோர்தானுக்கு கிழக்கில் இருந்த கோத்திரத்தார் ரூபனியர்கள், காத்தியர்கள் என்று தங்கள் பொதுவான பெயரில் அழைக்கப்படுகிறார்கள்; ஆனால் இங்கு, ‘ரூபன் புத்திரர்’, ‘காத் புத்திரர்’, ‘மனாசேயின் பாதிக் கோத்திரத்தார்’ என்று வித்தியாசமாக அழைக்கப்படுகிறார்கள். அவர்களைப்பற்றிக்கேள்விப்பட்டது ‘இஸ்ரவேல் புத்திரர்’ என்று வருகிறது. யோசு 22:11. எனவே இரண்டும் ஒரே கூட்டத்தார் அல்ல என்பது தெரிகிறது.

‘இஸ்ரவேல் புத்திரரின் சபையாரெல்லாரும்’ என்கிற வார்த்தைகள், ஒன்பது கோத்திரங்களையும், யோர்தானுக்கு கிழக்கிலிருந்த பாதி கோத்திரத்தாரையும் மட்டுமே குறிப்பிடுகிறது; இரண்டு கூட்டத்தாருக்கும் இடையே கருத்துவேறுபாடு ஏற்பட்டிருந்தது புரிகிறது. நதிக்கு கிழக்கில் இருந்த கோத்திரத்தாரை இஸ்ரவேலர்களாகப் பார்க்கமுடியுமா என்கிற கேள்வி அங்கே எழுந்ததை அச்சம்பவம் காட்டுகிறது.

இறுதியில் சுமுகமான தீர்வு ஏற்பட்டிருக்கும் என்று நாம் நினைக்கலாம்; ஆனால் கிழக்கிலிருந்து வந்த கோத்திரத்தார் யோர்தானுக்கு அருகே ஒரு பலிபீடத்தைக் கட்டியதால் பதற்றம் உண்டாகிறது. அதற்கான காரணத்தையோ அந்தப் பலிபீடத்தின் பயனையோ அத்துடன் சம்பந்தப்பட்ட குறிப்பிட்ட செயலை யோவசனம் குறிப்பிடவில்லை. யோசுவா 3,4ம் அதிகாரங்களில், முதல்முறை யோர்தானைக் கடந்தபோது நடந்ததை அறிந்திருந்தால், ஏன் அப்படிச் செய்தார்கள் என்கிற கேள்வி அதிகரிக்கும். அப்போது யோர்தானைக் கடந்து கானானுக்குச் செல்வதற்காக அதன் அருகே வந்தார்கள். இப்போது, எதிர்திசையில் கடப்பதற்காக வந்திருந்தார்கள்.

இரண்டு சம்பவங்களிலும், கற்களை வைத்து ஒன்றைக் கட்டினார்கள். முதலில் கட்டினது நினைவுச்சின்னம், இரண்டாவது கட்டியது, ஒரு பெரிய பலிபீடம். ‘இந்தக் கற்களின் பொருள் என்ன?’ என்கிற கேள்வி எழுகிறது. ஒப்பிடவும்: யோசு 4:6,22. இந்தப் பலிபீடம் கட்டப்பட்டது பலியிடுவதற்கா அல்லது நினைவுச்சின்னமாகவா? இந்தக் கோத்திரத்தாரும் தேவதுரோகத்தில் விழ ஆரம்பித்திருந்தார்களா?

யோசுவாவிடம் கலந்தாலோசிக்காமல் எலெயாசார் அல்லது கோத்திரத்தலைவர்கள் பயங்கரமான ஒரு சண்டையை உருவாக்கக்கூடிய தப்பெண்ணத்திற்கு வழிவகுக்கிறார்கள்.

`மற்றவர்களை நியாயந்தீர்ப்பதைத் தவிர்க்கும்படி இயேசுவும் பவுலும் வலியுறுத்துவதின் அர்த்தம் என்ன? லூக் 6:37; யோவான் 7:24; 1கொரி 4:5. மற்றவர்களுடைய நோக்கங்கள்குறித்து தவறான தீர்மானங்களுக்கு வருவது ஏன் எளிதாக இருக்கிறது?`