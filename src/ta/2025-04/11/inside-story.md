---
title:  மிஷன் கதை
date:   12/12/2025
---

### ஊழியம்: தேவனுடைய உதவுகிற கரம்

ஆண்ட்ரூ மெக்செஸ்னீ

1000 நற்செய்தியாளர் இயக்கமானது கிம் சன்னை பிலிப்பைன்ஸிலிருந்த தொலையூரப் பகுதி ஒன்றிற்கு ஊழியத்திற்கு அனுப்பியது. 10 மாதங்கள் ஊழியம் செய்யவேண்டும் அது எப்படி முடியுமோ என்று கிம் சன்னிற்கு யோசனையாக இருந்தது. தன் பெற்றோருடன் ஐந்து வருடங்கள் விவாதம்செய்தும் பலன் கிடைக்காமல் இருந்த அனுபவமும் ஞாபகத்திற்கு வந்தது. 10 மாத ஊழியத்தில் என்ன செய்துவிடமுடியுமென யோசித்தார்.

ஜெபித்தபோது, ‘ஆரம்பத்திலேயே வேதாகமம்பற்றிப் பேசினால், என் பெற்றோர்போல பலர் அதைப் புறக்கணிக்கலாம். முதலில் நான் இயேசுவைப்போன்ற குணத்தை வெளிப்படுத்த வேண்டும்’ என்று யோசித்தார்.

தான் ஊழியத்திற்கு வந்திருப்பதாக யாரிடமும் சொல்லக்கூடாது, யாரிடமும் வேதாகமக் கோட்பாடுகள்பற்றிப் பேசக்கூடாது என்று நினைத்தார். மூன்று மாதங்களுக்கு அங்கிருந்தவர்களிடம் நட்பாகப் பழக ஆசைப்பட்டார்.

அந்தத் தொலைதூர பட்டணத்தைச் சென்றடைந்த பிறகு, அங்கிருந்த 20-30 வீடுகளைச் சந்தித்து, அவர்களுக்கு ஏதாவது உதவி தேவைப்படுகிறதா என்று விசாரித்தார். “ஏதாவது உதவி தேவைப்பட்டால் சொல்லுங்கள். உங்களுக்கு உதவ விரும்புகிறேன்” என்று முதல் வீட்டில் சந்தித்த பெண்ணிடம் சொன்னார். தனக்கு தேவைப்பட்ட உதவியை அவர் சன்னிடம் சந்தோஷமாகச் சொன்னார். இவ்வாறு அவர் உதவிசெய்கிற செய்தி அக்கம்பக்கத்தில் பரவியது. சீக்கிரமே பலர் அவரிடம் உதவி கேட்டு வந்தார்கள். முதல் வீட்டில் அவர் உதவிசெய்த பெண்மணி, சன்னுக்கு மதிய உணவும் இரவும் உணவும் கொடுத்தார். முதல் நாளிலேயே அக்கம்பக்கத்தில் 17 பேருக்கு உதவிசெய்தார்.

சன் வீட்டிற்குத் திரும்பியபோது, மிகவும் களைப்படைந்தார். உடனே ‘நான் ஒரு ஊழியக்காரன்’ என்கிற எண்ணம் எழுந்தது. திங்கள்முதல் வெள்ளிவரை காலையில் இரண்டு வீடுகள், மாலையில் இரண்டு வீடுகள் எனச் சந்தித்தார்.

அந்தப் பட்டணத்தின் மக்களுக்கு வேறு வகையிலும் உதவியாக இருந்தார். மக்காச்சோளம் வளர்த்து, அங்கிருந்தவர்களுக்குக் கொடுத்தார். அதற்கு விலை என்ன கேட்டவர்களிடம், ‘வேண்டாம். மக்காச்சோளம் தேவனிடமிருந்து வந்தது. தேவன் அதற்கு விலை கொடுத்துவிட்டார்’ என்று சொன்னார். ஒருமுறை, ஒரு பையனுடைய காலில் புண் இருந்ததைக் கவனித்து, அவனுக்கு தேவையான சிகிச்சையளித்தார். ஒரு சில நாட்கள் கழித்து, அந்தப் புண் முற்றிலும் குணமான பிறகு, அவனுடைய பெற்றோர் வந்து, “உங்களுக்கு எப்படி நன்றி சொல்வது என்றே தெரியவில்லை” என்று கூறினார்கள்.

தான் ஒரு ஊழியக்காரன் என்று சொல்லாமலேயே மூன்று மாதங்கள் அங்கிருந்த மக்களுக்கு உதவிகள் செய்தார். அது இரகசியமில்லை. அவரிடம் அதுபற்றி யாரும் கேட்காததால் சொல்லவில்லை. அடுத்த மூன்று மாதங்கள் எல்லாம் நன்றாக அமையவேண்டுமென ஜெபித்தார்.

கிம் சன், 1000 நற்செய்தியாளர்கள் இயக்கத்தின் துணை இயக்குனராக இருக்கிறார்.

அடுத்த வாரம் அதிகம் வாசிக்கவும்.