---
title:  மிஷன் கதை
date:   07/11/2025
---

### தசமபாகம் கொடுத்தல்: பகுதி 1

ஆண்ட்ரூ மெக்செஸ்னீ

நமிபியாவில் புதிதாக ஒரு வீட்டில் குடியேறினார் ஃப்ராங் முகுபெ. வீட்டிற்கு தேவையான கட்டில், மெத்தை, அடுப்பு, வானொலி, தொலைக்காட்சி பெட்டி, ஜமக்காளம், பானைகள் ஆகியவற்றை கடனுக்கு வாங்கியிருந்ததால், கையில் பணம் இல்லை.

ஆனால் அப்படி நடக்குமென அவர் எதிர்பார்க்கவில்லை. ஃப்ராங் கணக்கியல் ஆசிரியராகப் பணியாற்றி வந்தார், கணக்குப்போட்டுச் செலவழித்தார். முதலில், தசமபாகம், காணிக்கை கொடுப்பதிலும், கடன்களை அடைப்பதிலும் சிக்கல் ஏற்படவே இல்லை. பிறகு, எதிர்பாராத செலவுகள் வந்தன. பணப்பற்றாக்குறை உண்டானது, தசமபாகம், காணிக்கை கொடுப்பதை நிறுத்தினார். என்ன செய்வதெனத் தெரியவில்லை. ஜெபித்தார். கடனை அடைக்க இரண்டு வருடங்கள் ஆயின. பிறகு, மல்கியா 3:8,9 சொல்கிற வார்த்தைகளை வாசித்தார். இரண்டு வருடங்கள் கடந்தன. கடனை அடைக்கிற வரையிலும் ஃப்ராங்கிற்கு போதும் போதுமென ஆகிவிட்டது. சந்தோஷமடைவதற்கு பதிலாக அதிக கவலையாக இருந்தது. கடனுக்கு வாங்கின அனைத்தையும் திரும்பக் கொடுத்து விடத் தீர்மானித்தார். அதை முதன்முலாக அறிந்தவர், அவர் வேலைசெய்த நிறுவனத்தின் முதல்வர்தான். "எனக்கு கொஞ்ச நேரம் வெளியே செல்ல அனுமதிவேண்டும். நான் என் பொருட்களை எல்லாம் திரும்பக் கொடுக்கவேண்டும்" என்று அனுமதி கேட்டார்.

"ஏன் கடனை அடைக்கவில்லையா?" என்று முதலாளி கேட்டார்.

"கடனை அடைத்துவிட்டேன், ஆனால் பொருட்களை எல்லாம் திரும்பக் கொடுக்க ஆசைப்படுகிறேன்" என்று ஃப்ராங் சொன்னார்.

'ஏன்?'

"தேவனுக்கு உரியதை நான் அவருக்குக் கொடுக்காததால், அவை எனக்கும் அவருக்கும் இடையே தடையாக உள்ளன" என்று சொன்னார்.

அவரை பரியாசம்பண்ணும் வகையில் முதல்வர் சிரித்தார்.

ஃப்ராங் தன் வாடகை வீட்டிற்குச் சென்று, தன்னுடன் குடியிருக்கும்படி வந்திருந்த தன் சகோதரனிடம் தன் முடிவைக் கூறினார். அவரும் ஃப்ராங்கிடம் கேள்வி எழுப்பினார்.

"சபிக்கப்பட்ட பொருட்களுடன் தூங்காமல் இருப்பது நல்லது. இவற்றிற்குச் செலவழிப்பதற்கு தேவனுக்குரிய பணத்தை எடுத்துவிட்டேன்" என்று சொன்னார்.

பிறகு கடைக்குச் சென்று, கடை மேலாளரிடம் பேசினார். அந்தப் பொருட்களுக்கு பணம் செலுத்தப்பட்டதை மேலாளர் கணினியில் பார்த்தார்.

"நீங்கள் சுயநினைவோடுதான் பேசுகிறீர்களா?" என்று முதலாளி கேட்டார்.

தனக்கு பிரச்சினை எதுவுமில்லையென ஃப்ராங் சொன்னார்.

"ஆனால் இவற்றை திரும்ப உங்களிடம் வாங்கமுடியாது" என்று மேலாளர் கூறினார். ஃப்ராங் கவலைப்படவில்லை. பிறகு மேலாளர் ஒரு ஆவணத்தை அச்செடுத்தார். அதில், எந்த நஷ்ட ஈடும் எதிர்பார்க்காமல், அந்தப் பொருட்களை எல்லாம் திரும்பக் கொடுப்பதாக எழுதியிருந்தது. அதில் கையொப்பமிடச் சொன்னார்.

மீதி சம்பவத்தை அடுத்த வாரம் வாசிக்கவும்.