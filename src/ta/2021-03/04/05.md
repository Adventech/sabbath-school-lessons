---
title:  புதிய வாழ்க்கை
date:   21/07/2021
---

`பாவத்திற்குச் சாக்குப்போக்குச் சொல்லாமல், அதை பூசிமெழுகப் பார்க்காமல், தாவீது அறிக்கைசெய்கிறான்; பிறகு தேவனிடம் இரக்கம் வேண்டுகிறான். தேவனிடம் அவன் கேட்டது என்ன? சங்கீதம் 51:7-12.`

ஈசோப்பினால் தன்னைச் சுத்திகரிக்குமாறு தாவீது சொல்கிறான். ஆசரிப்புக் கூடாரம் செல்கிற ஒவ்வோர் இஸ்ரவேலனுக்கும் அந்த வார்த்தைகள் புரிந்திருக்கும். மோசேயின் பிரமாணங்களில் சுட்டிக்காட்டப்படும் சடங்காச்சாரச் சுத்திகரிப்பு முறைமைகளைக் குறிப்பிடுகிறான். லேவி 14:4. உலகத்தின் பாவங்களைச் சுமந்துதீர்க்க வரவிருந்த பலியின் முக்கியத்துவத்தை உணர்ந்திருந்தான்.

‘சந்தோஷமும் மகிழ்ச்சியும்’ தாரும் என்றும் தாவீது கேட்கிறான். அவ்வளவு பெரிய பாவத்தைச் செய்துவிட்டு, இப்படிக் கேட்க எப்படி துணிச்சல் வந்தது?

தாவீது கேட்பதின் அர்த்தம் இதுதான்: Mஎன் பாவம் மன்னிக்கப்பட்டதாகச் சொல்லும். அப்போது நான் மறுபடியும் ஆசரிப்புக்கூடாரத்திற்குள் சென்று, உம்மை ஆராதிப்பவர்களின் சந்தோஷத்தையும் மகிழ்ச்சியையும் கேட்கமுடியும்’.

`ஆதாமும் ஏவாளும் பாவம் செய்தபிறகு, தேவனுடைய பிரசன்னத்திலிருந்து ஒளிந்துகொண்டார்கள். ஆதி 3:8. ஆனால், பாவம் செய்தபிறகு தாவீது வைக்கிற வேண்டுகோள் எவ்வாறு வித்தியாசமானது? சங் 51:11,12.`

தேவபிரசன்னத்தை இழந்தவனாக வாழ்வதை தாவீது விரும்பவில்லை. பரிசுத்த ஆவி இல்லாமல் தன்னால் எதுவும் செய்யமுடியாது; பத்சேபாளிடம்பாவத்தில் விழுந்ததுபோல, பிற பாவங்களில் எளிதில் விழநேரிடுமென உணர்ந்தான். அவனுடைய தன்னம்பிக்கை தகர்ந்தது.

தன்னை வைத்து தனக்கு வெற்றிகள் இல்லை; தேவனை முற்றிலும் சார்ந்திருந்தால் மட்டுமே இனி தனக்கு வெற்றியுண்டு என்று தாவீது அறிந்திருந்தான்.

வெற்றியுள்ள கிறிஸ்தவ வாழ்க்கை நம்மால் சாத்தியமல்ல. இயேசுவால்தாம் சாத்தியம். அவர் பிரசன்னமும் ஆவியானவரும் இரட்சிப்பின் சந்தோஷமும் அவசியம்; அதற்காக நாம் ஏங்கவேண்டும். புதுப்பிப்பும் புதிய வாழ்க்கையும் அவசியம். அவருடைய இளைப்பாறுதல் தேவை; அது அவர் நம்மை மறுபடியும் சிருஷ்டிப்பதால் கிடைக்கிறது. பாவமன்னிப்பில்தான் சிருஷ்டிப்பின் இளைப்பாறுதலைப் பெறமுடியும். Mதேவனே, சுத்த இருதயத்தை என்னிலே சிருஷ்டியும், நிலைவரமான ஆவியை என் உள்ளத்திலே புதுப்பியும்ù என்று சிருஷ்டிப்பு சம்பந்தமான வார்த்தைகளைப் பயன்படுத்துகிறான். சங் 51:10. தேவன் மட்டுமே சிருஷ்டிக்கமுடியும்; அவர் நம்மை மீண்டும் சிருஷ்டித்தால்மட்டுமே இளைப்பாறமுடியும்.

`குற்றமனச்சாட்சியிலிருந்து விடுதலைபெற்று, அதனால் கிடைக்கிற சந்தோஷத்தையும் மகிழ்ச்சியையும் பெறமுடியாதபடி உங்களைத் தடுப்பது என்ன? குற்றவுணர்வுதான் காரணம் என்றால், இந்தச் சம்பவத்திலிருந்து என்ன கற்றுக்கொள்ளலாம்?`