---
title:  இளைப்பாறுதலின் விலை
date:   17/07/2021
---

### இவ்வார ஆராய்ச்சிக்கு
2 சாமு 11:1-27; 12:1-23; ஆதி 3:1-8; 1 யோவான் 1:9.

> <p>மனன வசனம்</p>
> தேவனே, சுத்த இருதயத்தை என்னிலே சிருஷ்டியும், நிலைவரமான ஆவியை என் உள்ளத்திலே புதுப்பியும். சங் 51:10.

கொஞ்சமாவது சமாதானம் கிடைக்காதா என்று மக்கள் ஏங்குகிறார்கள். பணம் கொடுத்தாவது அமைதியை வாங்க ஆயத்தமாக இருக்கிறார்கள். பல பெரு நகரங்களில் இணைய இணைப்பு இல்லாத அறைகள் உள்ளன; மணி நேரத்திற்கென வாடகைக்கு எடுக்கலாம். சத்தம்கூடாது; பார்வையாளர்கள் கூடாது என்று கடுமையான விதிகள் உண்டு. சற்றுநேரம் அமைதியாக இருப்பதற்கு, யோசிப்பதற்கு அல்லது தூங்குவதற்கு பணம் செலுத்த மக்கள் ஆயத்தமாக இருக்கிறார்கள்.விமான நிலையங்களில் தூங்கும் கூடுகள் வாடகைக்குக் கிடைக்கின்றன; வெளியே இருந்து சத்தம் கேட்காதபடி காதுகளில் மாட்டிக்கொள்ளும் கருவிகளும் உள்ளன. வேலையிடத்தில் குட்டித்தூக்கம் போடுவதெற்கென தலையையும் முகத்தையும் மூடுவதற்கான குல்லாக்களும் உள்ளன.

மெய்யான இளைப்பாறுதலுக்கும் ஒரு விலை உண்டு. இன்று சுய உதவி மனநல மையங்கள் இருக்கின்றன; அங்கு, நம் எதிர்காலம் நம் கையில்தான் உள்ளது, சரியாக திட்டமிட்டு வாழ்ந்தால், அமைதிபெறலாம் என்று ஆலோசனை வழங்குகிறார்கள். ஆனால் உண்மை நமக்குத் தெரியும்; நமக்கு நாமே இளைப்பாறுதலைக் கொண்டு வர முடியாது. நான்காம் நூற்றாண்டில், அகஸ்டின் என்பவர் பாவஅறிக்கைகள் என்னும் பிரபலமான தன் புத்தகத்தில் அருமையாகச் சொல்லியிருக்கிறார்: ’எங்களை நீர் உமக்காக உருவாக்கினீர்; உம்மில் இளைப்பாறுதல் காணும்வரை எங்கள் இருதயங்களுக்கு இளைப்பாறுதலில்லை’.

இந்த வாரம் தேவனுடைய இருதயத்திற்கேற்ற ஒருவரைப் பற்றிப் படிப்போம்; தேவனுடைய இளைப்பாறுதலின் உண்மையான விலையை அவர் கண்டு கொண்டார்.

_2021, ஜுலை 24 வகுப்புக்காகப் படிக்கவேண்டிய பாடம்_