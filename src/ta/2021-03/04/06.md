---
title:  தேவ வெளிச்சத்தைப் பிரதிபலிக்கிறவர்கள்
date:   22/07/2021
---

தர்மசங்கடமான ஒரு தோல்வியைச் சந்தித்து, பாவமன்னிப்பு பெற்றபிறகு, அந்தச் சம்பவத்தை மறந்தால்போதும் என்று நினைப்பது இயல்பு. தோல்விகளை திரும்ப நினைத்துப் பார்த்தால் வேதனையாக இருக்கும்.

தர்மசங்கடமான ஒரு தோல்வியைச் சந்தித்து, பாவமன்னிப்பு பெற்றபிறகு, அந்தச் சம்பவத்தை மறந்தால்போதும் என்று நினைப்பது இயல்பு. தோல்விகளை திரும்ப நினைத்துப் பார்த்தால் வேதனையாக இருக்கும்.

விலையுயர்ந்த பூச்சாடி விழுந்து நொறுங்கிவிட்டால், ஒரு பெருமூச்சுவிட்டு, நொறுங்கின துண்டுகளை தூரே எறிந்துவிடுவோம். ஜப்பானில் கின்ட்சுகி என்று அழைக்கப்படும் ஒரு பாரம்பரிய கலை உள்ளது; உடைந்த மட்பாண்டங்களை மீண்டும் ஒட்டவைக்கிற கலை. விலையுயர்ந்த பொன் அல்லது வெள்ளி திரவத்தால், அந்தத் துண்டங்களை ஒட்டி, அழகாக, விலைமதிப்புமிக்கதாக மாற்றிவிடுவார்கள்.

தேவன் நம் அக்கிரமங்களை மன்னித்து, மீண்டும் உருவாக்கும் போதெல்லாம், மாற்றங்கள் நிகழ்கின்றன. தேவனுடைய விலையேறப்பெற்ற மன்னிப்பு, உடைந்துபோன நம் நிலையை ஒட்டவைக்கிறது; ஒட்டுவிழுந்த இடங்களில் எல்லாம் கிருபை தென்படுகிறது. அதனால் தேவனுடைய ஒலிபெருக்கிகளாக நாம் மாறலாம். Mஎன் நாவு உம்முடைய நீதியைக் கெம்பீரமாய்ப் பாடும்ù. சங் 51:14. நாமே நம்மைச் சரிபண்ண அல்லது மேம்படுத்த முயலமாட்டோம். ஆவியில் நொறுங்குண்டவர்களாக, இருதயத்தில் நருங்குண்டவர்களாக மாறுவோம்; அதுதான் தேவனுக்கு ஏறெடுக்கிற துதி. அது ஒரு பெரிய பிரகாசமாக, சுற்றியுள்ளோருக்குச் சாட்சிதரும். மன்னிப்பு தேடி அலைவோர், மன்னிப்பு பெற்ற நம் அனுபவத்தின்மூலம் ஈர்க்கப்படுவார்கள்.

`1யோவான் 1:9க்கும், சங்கீதம் 51க்கும் இடையேயுள்ள தொடர்பு என்ன?`

சங்கீதம் 51இன் சுருக்கம்தான் 1யோவான் 1:9. ‘தேவனே, நொறுங்குண்டதும் நருங்குண்டதுமான இருதயத்தை நீர் புறக்கணியீர்’ என்று தாவீது சொல்லுகிறான். சங் 51:17. Mநம்முடைய பாவங்களை நாம் அறிக்கையிட்டால், பாவங்களை நமக்கு மன்னித்து எல்லா அநியாயத்தையும் நீக்கி நம்மைச் சுத்திகரிப்பதற்கு அவர் உண்மையும் நீதியும் உள்ளவராயிருக்கிறார்ù என்று யோவான் உறுதியளிக்கிறான். 1யோவான் 1:9. தேவவார்த்தை பொய்சொல்லாது.

தாவீதின் செயல்கள் அவன் குடும்பத்தில் சரிசெய்ய முடியாத பாதிப்பை உண்டாக்கின.ஆனாலும், தான் மன்னிக்கப்பட்ட உணர்வைப் பெற்றான். தேவ ஆட்டுக்குட்டியானவர், தன் பாவத்திற்காக மரிக்க இருந்ததை உறுதியாக நம்பினான்.

`1யோவான் 1:9இன் வாக்குறுதிகளை உங்கள் வாழ்க்கையில் பயன்டுத்திக்கொள்ள நீங்கள் என்ன செய்யலாம்? அந்த வாக்குறுதியை உங்களுக்குச் சொந்தமாக்கியபிறகு, நீங்கள் எவ்வாறு உணரவேண்டும்?`