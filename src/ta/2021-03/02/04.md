---
title:  கலகத்திற்கு வழிநடத்தும் அமைதியின்மை
date:   06/07/2021
---

எல்லாம் நன்றாகத்தான் தொடங்குகிறது. இஸ்ரவேலர் கானானின்எல்லையை எட்டிவிட்டார்கள்; தேசத்தை வேவுபார்க்க 12 ஒற்றர்களை அனுப்பினார்கள். அது சந்தோஷமான அறிக்கைதான்.

`ஆனால் இஸ்ரவேலரின் எதிர்பார்ப்புகள் தகரும்படி ஒற்றர்கள் சொன்ன செய்தி என்ன? எண் 13:27-33.`

காலேப் நம்பிக்கைதருகிறான்; ஆனால் சந்தேகவாதிகள் ஓங்கிப் பேசினார்கள். தேவன் வாக்களித்த தேசத்தைச் சுதந்தரிக்கப் புறப்படவில்லை. மனதில் அமைதியில்லை; வெற்றி ஆரவாரத்தோடு புறப்பட்டிருக்க வேண்டிய இடத்தில் அழுகிறார்கள்; புலம்புகிறார்கள்.

மனதில் அமைதி இல்லை என்றால், விசுவாசத்துடன் நடக்கமுடியாது. அமைதியின்மை நம் உணர்வுகளைமட்டும் பாதிப்பதில்லை. எவ்வளவுக்கு குறைவாக ஓய்வு எடுக்கிறோமோ (தூக்கம் உட்பட) அவ்வளவுக்கு மோசமான தீர்மானங்களைச் செய்கிறோம். ஓய்வு எடுக்காவிட்டால் உடல் பருமன், போதைப் பழக்கங்கள்,பதற்றம், மனவேதனை போன்ற பிரச்சனைகள் வருவதாக ஆராய்ச்சியாளர்கள் சொல்லுகிறார்கள்.

`அடுத்து என்ன நிகழ்ந்தது? எண் 14:1-10.`

நிலைமை மேலும் மோசமாகியது. ‘கர்த்தருக்கு விரோதமாகமாத்திரம் கல கம்பண்ணாதிருங்கள்’ என்று காலேப் மன்றாடுகிறான்; ஆனால், அவர்கள் செவி கொடுக்கவில்லை. எண் 14:9. ஒட்டுமொத்த ஜனங்களும் தலைவர்களைக் கல்லெறியத் தயாராகிறார்கள். அமைதியின்மை கலகத்திற்கு வழிநடத்துகிறது; கலகம் மரணத்திற்கு வழிநடத்துகிறது.

‘காலேபும் யோசுவாவும் சொன்னதை மற்ற ஒற்றர்கள் சத்தமாக மறுத்துப் பேசினார்கள்; கல்லெறியும்படி கத்தினார்கள். உண்மையுள்ள அந்த மனிதர் களைக் கொல்லுவதற்கு, பைத்தியம் பிடித்தாற்போல கற்களை எடுத்தார்கள். மடத்தன மாகக் கத்திக்கொண்டு ஓடிவந்தார்கள்; திடீரென அவர்கள் கரங்களிலிருந்த கற்கள் கீழே விழுந்தன; மயான அமைதி நிலவியது; பயத்தால் உறைந்தார்கள். அவர்கள் கொலைத்திட்டத்தைத் தகர்க்க, தேவன் தலையிட்டார். அவருடைய பிரசன்னத்தின் மகிமை, பட்சிக்கிற அக்கினிபோல, ஆசரிப்புக்கூடாரத்தில் ஜொலித்தது. ஆண்டவரின் அந்த அடையாளத்தை சகல ஜனங்களும் கண்டார்கள். அவர்களை விட வல்லமை வாய்ந்த ஒருவர் தம்மை வெளிப்படுத்தினார்; அவரைஎதிர்ப் பதற்கு யாரும் துணியவில்லை. தவறான அறிக்கையைச் சொன்ன ஒற்றர்கள் பயத்தால் பீடிக்கப்பட்டு, கூனிக் குறுகினார்கள்; மூச்சிறைக்க தங்கள் கூடாரங்களுக்கு ஓடினார்கள்’.—Ellen G. White, Patriarchs and Prophets, p. 390.

`அங்கே எல்லாரும் பார்க்கும்படியாக கர்த்தருடைய மகிமை வெளிப்பட்டது. எல்லாருமே பயத்தால் உறைந்துபோயிருப்பார்கள் என்பதில் சந்தேகமில்லை. பிறகு மோசேயிடம் தேவன் பேசுகிறார். மோசே, காலேப், யோசுவாஆகியோரைக் கல்லெறிவதற்கு மக்கள் முயன்றாலும்கூட, அது தமக்கு எதிரான கலகம் என்பதை தேவன் அறிந்திருந்தார். எண் 14.`