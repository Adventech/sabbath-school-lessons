---
title:  மேலும் படிக்க
date:   09/07/2021
---

‘பாவ நடத்தையிலிருந்து உண்மையிலேயே மனம்மாறுவதுபோலக் காட்டினார்கள்; ஆனால் நன்றியற்ற தன்மைக்காகவும் கீழ்ப்படியாமைக்காகவும் துக்கிக்காமல், தங்கள் தீய நடத்தையின் விளைவுக்காகத் துக்கித்தார்கள். கர்த்தர் தம் கட்டளையை மாற்றாததை அவர் கள் கண்டபோது, சுயசித்தம் விழித்தது; வனாந்தரத்திற்குள் திரும்பச் செல்லப்போவதில்லை என்று சொன்னார்கள். எதிரிகளின் தேசத்திற்குச் செல்லவேண்டாம் என்று அவர்களுடைய கீழ்ப்படிதலை தேவன் சோதித்து, அவர்கள் கீழ்ப்படியாதவர்கள் என்று நிரூபித்தார். தாங்கள் அவசரப்பட்டு நடந்துகொண்டதும், தேவனுக்குக் கீழ்ப்படியச் சொன்ன ஒற்றர்களைக் கொலை செய்ய முயன்றதும் பெரும் தவறு என்பது அவர்களுக்குத் தெரியும்; ஆனால் அந்தக் கொடிய தவறுக்கும், அதன் விளைவுகளால் ஏற்படுத்தவிருந்த அழிவுகளுக்கும்மட்டுமே பயப்பட்டார் கள். இருதயத்தில் மாற்றம் ஏற்படவில்லை; சந்தர்ப்பம் கிடைத்தால் அதேபோல் மீண்டும் ஒரு கிளர்ச்சியை ஏற்படுத்தியிருப்பார்கள். மோசே தேவனுடைய அதிகாரத்தின்படி, மீண்டும்வனாந்த ரத்திற்குள் செல்லுமாறு கட்டளையிட்டதும் அந்த வாய்ப்பும் கிடைத்ததுù.—Ellen G. White, Patriarchs and Prophets, p. 391

‘ஆனால் விசுவாசத்திற்கும் துணிகரத்திற்கும் சம்பந்தமில்லை. மெய்விசுவாசம் மட்டுமே துணிகரத்திலிருந்து ஒருவனைப் பாதுகாக்கமுடியும். விசுவாசத்திற்குப் பதிலாக சாத்தான் வைத்திருக்கும் போலிதான் துணிகரம். விசுவாசம் தேவனுடைய வாக்குறுதிகளைஉரிமை கோரு கிறது; கீழ்ப்படிதலால் பலனடைகிறது. துணிகரமும் வாக்குறுதிகளை உரிமைகோருகிறது; ஆனால் சாத்தானைப்போல அக்கிரமத்திற்கு சாக்குப்போக்குச் சொல்ல அதைப்பயன்படுத்துகிறது. விசுவாசம் இருந்திருந்தால், நம் முதல் பெற்றோர் தேவ அன்பை நம்பி, அவருடைய கட்டளை களுக்குக் கீழ்ப்படிந்திருப்பார்கள். துணிகரம்தான் அவர்களை தேவனுடைய கட்டளையை மீறச்செய்தது; அவருடைய மாபெரும் அன்பு தங்கள் பாவத்தின் விளைவிலிருந்து தங்களை விடுவிக்கும் என்று நம்பச்செய்தது. எந்த நிபந்தனைகளின் பேரில் பரலோகத்தின் தயவு அருளப் படுகிறதோ, அவற்றிற்கு இணங்காமல் அதை உரிமைகோருவது விசுவாசம் அல்ல. மெய் யான விசுவாசமானது வேதாகமத்தில் சொல்லப்படும் தேவனுடைய வாக்குறுதிகளையும் ஏற்பாடுகளையும் அடிப்படையாகக் கொண்டிருக்கும்’.—Ellen G. White, The Desire of Ages,p. 126.

**கலந்துரையாடக் கேள்விகள்**

`விசுவாசத்திற்கும் துணிகரத்திற்கும் இடையேயுள்ள வித்தியாசம் என்ன? கானானைப் பிடிக்கச் சென்ற செயலானது முதலில் விசுவாசச் செயல்போலத் தோன்றினாலும், இஸ்ரவேலர் முறிந்துபோனது எவ்வாறு அதை துணிகரச்செயலாகக் காட்டுகிறது? விசுவாசத்திலும் துணிகரத்திலும் எவ்வாறு நோக்கமும் சூழ்நிலைகளும் முக்கியப் பங்காற்றுகின்றன?`

`பாவம் மன்னிக்கப்பட்டாலும், பெரும்பாலும் அந்தப் பாவங்களுக்கான விளைவுகளை நாம் அனுபவித்தாகவேண்டும் என்பதுபற்றி விவாதியுங்கள். பாவம் மன்னிக்கப்பட்ட ஒருவர், அந்தப் பாவத்தால் தானோ தனக்குப் பிரியமானவர்களோ துன்பப்படுவதாகக் கருதினால், அவருக்கு நீங்கள் எவ்வாறு உதவமுடியும்?`