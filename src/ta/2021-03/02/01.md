---
title:  இளைப்பாறுதல் இல்லாக் கலக நிலை
date:   03/07/2021
---

### இவ்வார ஆராய்ச்சிக்கு
எண் 11:1-33; 12:1-13; 13:27-33; 14:1-23; 1 கொரி 10:1-11; எண் 14:39-45.

> <p>மனன வசனம்</p>
> இவைகளெல்லாம் திருஷ்டாந்தங்களாக அவர்களுக்குச் சம்பவித்தது; உலகத்தின் முடிவுகாலத்திலுள்ள நமக்கு எச்சரிப்புண்டாக்கும்படி எழுதப்பட்டும் இருக்கிறது. 1கொரி 10:11.

பெரும் பூகம்பங்கள் ஏற்படுவதற்குமுன் நாய்களும், பிற வளர்ப்பு மிருகங்களும் பதற்றமாக நடந்துகொள்வதாக பல நூற்றாண்டுகளாக நம்பப்படுகிறது.

பூகம்பம் ஏற்படும்போது முதலாவது நிலஅதிர்வு அலைகள் வெளிப்படும். பிறகுதான் நிலம் குலுங்க ஆரம்பிக்கும். நில அதிர்வு அலைகளை மிருகங்களால் உணரமுடியும் என்று விஞ்ஞானிகள் நிரூபித்திருக்கிறார்கள். அதனால்தான் நிலம் குலுங்குவதற்குமுன், அவை பதற்றத்துடன் காணப்படுகின்றன. பூமி குலுங்குவதற்குமுன் ஏற்படும், குறைந்த அதிர்வெண் அதிர்வுகளை யானைபோன்ற சில விலங்குகளால் உணரமுடியும். ம னிதர்க ளால் அவற்றை உணரமுடியாது.

2011, ஆகஸ்ட் 23இல், 5.8 ரிக்டர் அளவு பூமியதிர்ச்சி வாஷிங்டன் டி.சியைத் தாக்கியது; அதற்கு ஒரு சில நிமிடங்களுக்குமுன் ஸ்மித்ஸோனியன் நிறுவனத்தில் உள்ள மிருகக்காட்சி சாலையில் சில மிருகங்கள் விநோதமாக நடந்துகொண்டன. லெமூர் எனும் குரங்கினங்கள் பூமி அதிர்வதற்குமுன் 15நிமிடங்கள் தொடர்ந்து கத்திக்கொண்டே இருந்திருக்கின்றன.

இந்த வாரம், மனிதர்களின் விநோதமான சில பதற்றநிலைகள்பற்றிப் பார்ப்போம்; அவை பூமியதிர்ச்சிபோன்ற இயற்கை பேரழிவுகளால் ஏற்பட்ட வை அல்ல; மாறாக, விழுந்துபோன மனிதர்களின் அடிப்படை பாவசுபாவத்தால் ஏற்பட்டவை; கீழ்ப்படிதலோடும் விசுவாசத்தோடும் தம்மிடம் வருகிறவர்களுக்கு இயேசு அருளுகிற இளைப்பாறுதலைப் பெறாததால் ஏற்பட்டவை.

_2021, ஜுலை 10 வகுப்புக்காகப் படிக்கவேண்டிய பாடம்_