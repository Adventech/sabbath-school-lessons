---
title:  தொற்றிக் கொள்ளக்கூடியது
date:   05/07/2021
---

`மிரியாமும் ஆரோனும் எதற்காக எரிச்சலடைந்தார்கள்? எண் 12:1-3.`

மோசேயின் மனைவி சிப்போராள்; எத்தியோப்பாவைச் சேர்ந்தவள்;அவளை மிரியாமுக்கும் ஆரோனுக்கும் பிடிக்கவில்லை. சிப்போராள் அந்நிய தேசமாகிய மீதியானில் வளர்ந்தவள். யாத் 3:1. இஸ்ரவேலில் ‘தெரிந்துகொள்ளப்பட்ட’ நபர்களிலும்கூட விழுகையின் இயல்பு வெளிப்பட்டது; அதுவும் மோசமான விதத்தில். உண்மைதானே!

அவர்கள் சொன்னது ஒரு சாக்குப்போக்கு. குற்றச்சாட்டிற்கான முக்கியக் காரணம் தீர்க்கதரிசன வரம். முந்தின அதிகாரத்தில், மோசேயின் நிர்வாகப் பாரத்தைப் பகிர்ந்து கொள்ள,இஸ்ரவேலில் 70 மூப்பர்களைத் தெரிந்துகொள்ளுமாறு தேவன் சொல்லியிருந்தார். எண் 11:16,17,24,25. ஆரோனும் மிரியாமும் முக்கியத் தலைவர்களாக இருந்தார்கள். யாத் 4:13-15; மீகா 6:4. ஆனால் இப்போது புதிதாகத் தேர்ந்தெடுக்கப்பட்ட தலைவர்கள்நிமித்தம் மனக்குறை ஏற்படுகிறது.அதனால்தான், ‘கர்த்தர் மோசேயைக்கொண்டுமாத்திரம் பேசினாரோ? எங்களைக் கொண்டும்அவர் பேசினதில்லையோ?’ என்றார்கள். எண் 12:2.

`அந்தக் குற்றச்சாட்டிற்கு தேவனுடைய பதில் என்ன? எண் 12:4-13. தேவனுடைய தீர்மானமான முடிவுக்கு காரணம் என்ன?`

தேவன் உடனடியாகப் பதிலளிக்கிறார்; விளக்கம் ஏதும் கேட்கவில்லை.தீர்க்கதரிசன வரம் என்பது அதிகாரம் செலுத்துவதற்கான ஆயுதம் அல்ல.மோசே முற்றிலும் தேவனைச் சார்ந்திருந்ததே, அவன் தலைமைத்துவத்துக்குத் தகுதியாக இருந்தது.

எண் 12:1இல் மிரியாமின் பெயர்தான் முதலாவது வருகிறது; எனவே மோசேமேல் அந்தக் குற்றச்சாட்டை அவள்தான் முதலில் வைத்திருக்கவேண்டும்.ஆரோன் அப்போது இஸ்ரவேலின் பிரதான ஆசாரியனாக இருந்தான். அவனுக்குக் குஷ்டரோகம் வந்திருந்தால், ஆசரிப்புக்கூடாரத்திற்குள் சென்று, மக்களின் பிரதிநிதியாக ஊழியம் செய்திருக்கமுடியாது. மிரியாமுக்கு தண்டனையாக தற்காலிகமாக குஷ்ட ரோகத்தை தேவன் அனுமதிக்கிறார்; அவர்கள் இருவர் மேலும் தேவன் அதிருப்தியடைந்ததை அது காட்டுகிறது; அந்தக் குடும்பத்தினருக்கு தேவைப்பட்ட மனம் மாறுதலைக் கொடுக்க உதவுகிறது. அதில் தனக்கும் பங்கிருந்ததை ஆரோனே ஒத்துக் கொள்கிறான். எண் 12:11. இப்போது, நிம்மதியின்றி, விமர்சிப்பதை நிறுத்தி, மிரியாமுக்காக வேண்டுகிறான். அங்கே அவளுக்காக மோசே பரிந்துபேசுகிறான். எண்12:11-13. இத்தகைய மன நிலையை தேவன் தம் மக்களிடம் விரும்புகிறார். அந்த வேண்டுதலைக் கேட்டு, மிரியாமைக் குணமாக்குகிறார்.

`நம் ஊரிலும் பகுதியிலும் உள்ள திருச்சபைத் தலைவர்களை விமர்சிப்பது எளிது; ஆனால் நம் கருத்து எதுவாக இருந்தாலும் குற்றஞ்சாட்டுவதற்கு பதிலாக, தலைவர்களுக்காகப் பரிந்துபேசுவது எவ்வாறு நம் திருச்சபையிலும் நம் ஆவிக்குரியவாழ்விலும் மிகப்பெரிய மாற்றத்தை உண்டாக்கும்?`