---
title:  விசுவாசமா, துணிகரமா?
date:   08/07/2021
---

`வனாந்தரத்தில் அலைந்துதிரிந்த இஸ்ரவேலருக்கும், இயேசுவின் இரண்டாம் வருகைக்குமுன் வாழ்கிற தேவனுடைய மக்களுக்கும் இடையே என்னஒற்றுமைகளைக் காணமுடிகிறது? 1கொரி 10:1-11.`

வாக்குத்தத்த தேசத்திற்குப் பயணிக்கிற தேவமக்கள் வனாந்தரத்தில்அலைந்து திரிவதை வரலாறு முழுவதிலும் காணமுடிகிறது. இந்த வனாந்தரத்திற்கு பல்வேறு முகங்கள் உண்டு. எப்போதும் மும்முரமாக இயங்கவைக்கிற ஊடகமாக இருக் கலாம்; ஓயாதுவருகிற குறுஞ்செய்திகளாக இருக்கலாம்; பஞ்சமே இல்லாத பொழுது÷ பாக் கு க ளாக இ ரு க்க லாம். பிரச்சனைக ளு க் குத் தீர்வு காண, ஆபாசப்படங்களிலும், பொருள் நாட்டங்களிலும் மூழ்கச்செய்வதாகஇருக்கலாம். அல்லது கவலைகளை மறக்க இன்னும் கொஞ்சம் உடற்கட்டுடன், இன்னும் கொஞ்சம் இளமையுடன், இன்னும் கொஞ்சம் வசதியுடன், இன்னும் கொஞ்சம் கவர்ச்சியுடன் இருக்கத் தூண்டுவதாக இருக்கலாம். இஸ்ரவேலரைப்போல அமைதியின்றி சமாதானத்தைத் தேடி அலைகிறோம்; அதை தவறான இடத்தில் தேடுகிறோம்.

`தேவனுடைய தண்டனைதீர்ப்புக்கு இஸ்ரவேலரின் பதிற்செயல் என்ன? எண் 14:39-45.`

தண்டனை வழங்கப்பட்டதும் இஸ்ரவேலர் சொல்கிற வழக்கமான பதில்தான் வந்தது. ‘நாங்கள் பாவஞ்செய்தோம், கர்த்தர் வாக்குத்தத்தம்பண்ணின இடத்துக்கு நாங்கள் போவோம்’. எண் 14:40.

அரைகுறை அர்ப்பணிப்பு காலந்தவறி தடுப்பூசி போடுவது போன்றது; பயன் இருக்காது. பிறந்து 24 மணி நேரத்திற்குள் மஞ்சள்காமாலை தடுப்பூசி போடவேண்டுமென மருத்துவர்கள் பரிந்துரைக்கிறார்கள். அதைத் தொடர்ந்து குறிப்பிட்ட கால அளவில் இரண்டு அல்லது மூன்று கூடுதல் தடுப்பூசி வழங்க வேண்டும். தவறினால், மஞ்சள்காமாலைக்கு எதிராக பாதுகாப்பு இல்லை.

இஸ்ரவேலரின் கலகச்செயல் மரணத்திலும் ஏமாற்றத்திலும் முடிந்தது. எண் 14. ஏனென்றால் தேவனுடைய புதிய வழிகாட்டல்களுக்குச் செவி கொடுக்கவில்லை; தலைவர் மோசே இல்லாமல், உடன்படிக்கைப் பெட்டிஇல்லா மல் துணிகரமாகப் போருக்குச் சென்றதே காரணம்.

துணிகரத்திற்கு கடும் விலைசெலுத்தவேண்டும். அது மரணத்தை விளை விக்கும். பயம்தான் துணிகரத்தை அதிகரிக்கிறது. அதே பயம்தான் பிறகு நாம் வருத்தப்படவேண்டிய தீர்மானங்களுக்கு நடத்துகிறது.

`எப்போது விசுவாசத்துடன் செயல்பட்டீர்கள்? எப்போது துணிகரத்துடன் செயல்பட்டீர்கள்? இரண்டுக்கும் இருந்த முக்கிய வித்தியாசம் என்ன?`