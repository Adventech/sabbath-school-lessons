---
title:  நிலையற்று அலைதல்
date:   01/07/2021
---

`காயீன் பூமியில் ‘நிலையற்று அலைகிற’ நிலைக்குத் தள்ளப்பட்டதின் காரணம் என்ன? ஆதி 4:1-12.`

தேவன் எதற்காக ஆபேலையும் அவன் காணிக்கையையும் அங்கீகரித்தார், காயீனையும் அவன் காணிக்கையையும் ‘அங்கீகரிக்கவில்லை’ என்று வேதாகமம் விலாவாரியாக விளக்கவில்லை. ஆதி 4:4,5. ஆனால், நமக்குக் காரணம் தெரியும். ‘வாக்குரைக்கப்பட்ட பலி குறித்தும், பலிகாணிக்கைகளின் அவசியம் குறித்தும் முறுமுறுத்தவாறு, நம்பிக்கை இல்லாமல் காயீன் தேவனுக்குமுன் வந்தான். தான் பாவத்திற்காக வருந்தினதை தன் பலிமூலம் காட்டவில்லை. இன்று அநேகர் நினைப்பதுபோல, தேவன் போட்ட திட்டத்தை அப்படியே பின்பற்று வதும், வாக்குரைக்கப்பட்ட இரட்சகரின் பாவ நிவாரணபலியால்தான் இரட்சிப்பு என்று நம்புவதும் தன்னுடைய பெலவீனத்தின் வெளிப்பாடு என்று நினைத் தான். சுயத்தைச் சார்ந்திருக்கத் தீர்மானித்தான். தன் சொந்த புண்ணியங்களை வைத்து வர விரும்பினான்’.—Ellen G. White, Patriarchs and Prophets, p. 72.

பூமியில் காயீன் ‘அலைந்து திரிகிறவனாக’ இருப்பான் என்று தேவன் சொன்னார்; ஆனால் தேவன் அவனை அப்படிச் சிருஷ்டித்திருக்கவில்லை; மாறாக, அவனுடைய பாவச்செயல்களாலும் கீழ்ப்படியாமையாலும் அவ்வாறு நிகழ்ந்தது. தேவனில் இளைப்பாறுதலைக் காணாததால், வேறு எங்கும் அவன் மெய்யான இளைப்பாறுதலைக் காணமுடியாது என்பதை தேவன் அறிந்திருந்தார்.

ஆதி 4:4இல், ‘அங்கீகரித்தல்’ என்று மொழிபெயர்க்கப்பட்டுள்ள எபிரெய வார்த்தையை, ‘உன்னிப்பாக, கவனமாகக் கவனித்தல்’ என்றும் மொழி பெயர்க்கலாம். காணிக்கையை அல்ல, காணிக்கை செலுத்தியவனின் மனதை தேவன் கவனமாக, உன்னிப்பாகக் கவனித்தார். காயீனின் காணிக்கையை அவர் புறக்கணித்தது எவ்வித்திலும் நியாயமற்ற செயல் அல்ல. மாறாக, அந்தக் காணிக்கையைக் கொண்டுவந்தவனை கவனமாக ஆராய்ந்து, அவன் குணத்தையும் மனநிலைகளையும் நோக்கங்களையும் எடைபோட்டு எடுத்த முடிவாகும். நியாயவிசாரணைக்கு இது நல்ல எடுத்துக்காட்டு.

`தேவனுடைய தீர்ப்பை காயீன் எவ்வாறு எடுத்துக்கொண்டான்? ஆதி 4:13-17.`

தேவனுடைய பிரசன்னத்திலிருந்து ஓடும்போது, அமைதியற்ற நிலை ஏற்படுகிறது. தேவனுடைய கிருபைக்காக ஏங்குவதற்கு பதிலாக, உலகப் பொருட்கள், மனித உறவுகள், பரபரப்பான வாழ்க்கை போன்றவற்றால் மனதை நிரப்ப முயலுகிறோம். காயீன் ஒரு வம்சத்தையும் ஒரு நகரத்தையும் உருவாக்கினான். இரண்டுமே பெரிய சாதனைகள்தாம்; அதற்கு மன உறுதியும் சக்தியும் வேண்டும்; ஆனால், அது தேவபக்தியற்ற வம்சமாகவும் கலகமுள்ள நகரமாகவும் இருந்தால், முடிவில் அதால் எந்தப் பயனும் இல்லை.

`பொதுவாக நாம் செய்கிற பாவங்களுக்கான விளைவுகளை நாம் அனுபவிக்க நேரிட்டாலும், சிலுவைமூலம் கிடைக்கிற மன்னிப்பை எவ்வாறு ஏற்றுக்கொள்ள முடியும்?`