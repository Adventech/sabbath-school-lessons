---
title:  மேலும் படிக்க
date:   02/07/2021
---

‘மார்க்கம் என்றால் பரபரப்பாக இயங்கிக்கொண்டே இருக்கவேண்டும் என்று ரபிமார்கள் நினைத்தார்கள். தங்கள் பக்தி பெரியது என்று காண்பிக்க வெளிப்பார்வைக்கு ஏதாவது செய்தார்கள். இவ்வாறு அவர்கள் ஆத்துமா தேவனைவிட்டுப் பிரிந்திருந்தது; சுயநிறைவு மனப்பான்மையை வளர்த்திருந்தார்கள். அதேவித ஆபத்து இன்றும் உள்ளது. தேவனுக்காக பரபரப்பாக இயங்கி, ஏதாவது பணியில் வெற்றி பெறும்போது, மனித திட்டங் களையும் வழிமுறைகளையும் நம்பிவிடுகிற ஆபத்து வருகிறது. ஜெபிக்கிற, விசுவாசிக்கிற தன்மை குறைகிறது. சீடர்களைப்போல, தேவனைச் சார்ந்திருக்க வேண்டியதின் அவசியத்தை மறந்து, நம் கிரியைகள்மூலம் இரட்சிப்பைத் தேடுகிற ஆபத்து நேரிடுகிறது. இயேசுவின் வல்லமையே அனைத்தையும் செய்கிறது என்பதை உணர்ந்து எப்போதும் இயேசுவை நோக்கிப் பார்க்கவேண்டும். தொலைந்துபோன மக்களுக்காக ஊக்கமாகச் செயல்படவேண்டும் என்றாலும், தியானம், ஜெபம், வேத வசன ஆராய்ச்சி ஆகியவற்றிற்காகவும் நேரம் செலவிடவேண்டும். அதிக ஜெபத்தோடு செய்யப்படுகிற, கிறிஸ்துவின் புண்ணியத்தால் பரிசுத்த மாக்கப்படுகிற பணிதான், இறுதியில் நன்மைக்கேதுவான பணியாக விளங்கமுடியும்’.—Ellen G. White, The Desire of Ages, p. 362.

**கலந்துரையாடக் கேள்விகள்**

`தங்களுக்கு முதலிடம் தேடுதல்; நேரிலோ, இணைய வாயிலாகவோ மக்கள் கண்ணில் பட்டுக்கொண்டே இருக்கவிரும்புதல்; எதார்த்தமற்ற, தேவன் கொடுத்திராத நோக்கங்களை முக்கியப்படுத்தல்; இவை போன்ற அழுத்தங்கள் மக்களை சரீர, உணர்வு, ஆவிக்குரிய ரீதியாக முடக்கிவிடுகிறது. இளைப்பாறுதலுக்காக ஏங்குகிறவர்களை வரவேற்கிற ஓர் இடமாக உங்கள் திருச்சபை எவ்வாறு மாறமுடியும்?`

`தேவனுக்கான செயல்பாடுகளிலும்கூட பரபரப்பாக இருக்க வாய்ப்புள்ளதா? மாற்கு 6:3032இன் நிகழ்ச்சியை வகுப்பில் தியானியுங்கள்.`

`1899இல், காரில் ஒருவர் 39.24 மைல் வேகத்தில் சென்று, அதற்கு முந்தைய சாதனையை முறியடித்தார். இன்று அதைவிட வேகமாகச் செல்கிற கார்கள் வந்துவிட்டன. நம் கைப்பேசிகளில் உள்ள மையச்செயலிகளின் வேகம், ஒரு தலைமுறைக்குமுன் இருந்த மிகப்பெரிய கணினிகளின் வேகத்தைவிட அதிகம். விமானத்தின் வேகமும்கூட முன்பைவிட எவ்வளவோ அதிகரித்திருக்கிறது. முன்பு செய்யப்பட்ட எதையும்விட இன்று வேகம் பலமடங்கு அதிகரித்திருக்கிறது. ஆனாலும் என்ன? பரபரப்பு குறையவில்லை; ஓய்வெடுக்க நேரமில்லை. இதிலிருந்து அடிப்படை மனிதனுடைய சுபாவத்தைபற்றியும், இளைப்பாறுதல் குறித்து தேவன் ஒரு கட்டளையைக் கொடுக்க அவசியமிருந்ததுபற்றியும் என்ன தெரிகிறது?`

`பாவத்திற்குமுன்னர் ஏதேனில், ஓய்வுநாள் இளைப்பாறுதல் கொடுக்கப்பட்டது. இந்தச் சத்தியம் இறையியல் ரீதியாக பல உண்மைகளை அடக்கியதாகும்; ஆனாலும் பாவமற்ற, பூரணமான ஓர் உலகத்திலேயே ஓய்வு அவசியமாக இருந்ததுபற்றி இது சுட்டிக்காட்டுவது என்ன?`