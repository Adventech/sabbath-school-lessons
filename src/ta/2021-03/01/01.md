---
title:  24x7 சமுதாயத்தில் வாழ்தல்
date:   26/06/2021
---

### இவ்வார ஆராய்ச்சிக்கு
ஆதி 2:1-3; எரே 45:1-5; யாத் 20:11; 2சாமு 7:12; மாற்கு 6:30-32; ஆதி 4:1-17.

> <p>மனன வசனம்</p>
> என் ஆத்துமா கர்த்தருடைய ஆலயப்பிராகாரங்களின்மேல் வாஞ்சையும் தவனமுமாயிருக்கிறது; என் இருதயமும் என் மாம்சமும் ஜீவனுள்ள தேவனை நோக்கிக் கெம்பீர சத்தமிடுகிறது. சங்கீதம் 84:2.

டிக், டிக்; டிக், டிக்; டிக், டிக். நேரத்திற்கு என்ன இதயமே கிடையாதா!

ஓடிக்கொண்டே இருந்தது. ஓய்வுநாள் ஆரம்பிக்க இரண்டு மணி நேரமே இருந்தது. மேரி தன் சிறிய வீட்டை நோட்டமிட்டாள்; விளையாட்டு பொம்மைகள் சிதறிக்கிடந்தன; சமையல் அறை தாறுமாறாகக் கிடந்தது; இளைய மகள் சாராள் காய்ச்சலில் படுத்துக் கிடந்தாள்; அடுத்த நாள், ஆராதனைக்கு வருபவர்களை மேரிதான் வரவேற்கவேண்டும். அப்படியானால், எப்போதையும்விட அரை மணி நேரத்திற்கு முன்னரே கிளம்பிச் செல்லவேண்டும். “நாளைய தினம் பரபரப்பில்லாமல் அமைந்தால் நன்றாக இருக்கும்!” என்று மனதில் எண்ணிக்கொண்டாள்.

அநேநேரத்தில், அந்த நகரத்தின் மற்றொரு பகுதியில், மேரியின் கணவன் ஜோஸ், மளிகை சாமான்கள் வாங்கி, பணம் செலுத்துவதற்காக நீண்ட வரிசையில் நின்றிருந்தான். போக்குவரத்து நெரிசலை நினைத்தாலே பயமாக இருந்தது. பணம் செலுத்திவிட்டு வெளியேற நீண்ட நேரமாகும். “மற்றவர்களும் இன்றுதான் கடைக்கு வரவேண்டுமா! இப்படியே சென்றால் அவ்வளவுதான்; இதற்கு ஒரு முடிவுவேண்டும்ù என்று மனதிற்குள் வெதும்பினான்.

வேலை, மருத்துவ ஆலோசனை, இணைய உரையாடல், பொருள்வாங்குதல், பள்ளி விழாக்கள் என நம் வாழ்க்கை பரபரப்பாகச் செல்கிறது. பேருந்து, இருசக்கரவாகனம், நான்கு சக்கர வாகனம் என எதில் சென்றாலும், வாழ்வில் முக்கியமானதை உணரமுடியாத அளவுக்கு நேரம் பரபரப்பாகச் செல்கிறது.

இந்தப் பதற்றத்துக்குமத்தியில் நாம் எவ்வாறு இளைப்பாறுதல் பெறுவது?

_2021, ஜூலை 3 வகுப்புக்காகப் படிக்கவேண்டிய பாடம்_