---
title:  நான் சாந்தமும் மனத்தாழ்மையுமாய் இருக்கிறேன்
date:   27/07/2021
---

சாந்தத்தை ஒரு பெலவீனமாகப் பார்க்கிறார்கள்; தாழ்மையைப் பார்த்து நகைக்கிறார்கள். வாயாடிகளும் முரடர்களும்தான் பெரியவர்கள்போல சமூக ஊடகம் நம்மை நம்பவைக்கிறது.

“அறிவுக்கூர்மையால் ஒருவர் சத்தியத்தை அறிந்துகொள்வதில்லை; மெய்யான நோக்கம், முழுஆர்வம், தேவனைச் சார்ந்திருக்கிற விசுவாசம் ஆகியவற்றால் அறிந்துகொள்கிறார். தாழ்மையான இதயத்தோடு தேவ வழிநடத்து தலைத் தேடுபவர்களிடம், தூதர்கள் வருகிறார்கள். சத்தியப் பொக்கிஷங்களை அவர்களுக்குத் திறந்துகொடுப்பதற்காக, ஆவியானவர் அருளப்படுகிறார்”.—Ellen G. White, Christ’s Object Lessons, p. 59.

`பின்வரும் வசனங்களின் அடிப்படையில் சாந்தம், மனத்தாழ்மைக்கு உங்கள் விளக்கம் என்ன? மத் 5:5; 1பேதுரு 3:4; ஏசா 57:15.`

2 கொரி 10:1இல் பவுல், “கிறிஸ்துவின் சாந்தத்தையும் தயவையும்” சுட்டிக் காட்டுகிறான். சாந்தம், தாழ்மை என்றால், எதிர்ப்பின் மத்தியில் தலையை ஆட்டிவிட்டு, பேசாமல் செல்லவைக்கிற குணங்கள் அல்ல. இயேசுவுக்கும் எதிர்ப்பு வந்தது; தம் ஊழியப்பணி இன்னும் நிறைவேறவில்லை என்பதால் அதைத் தவிர்த்தார். யோவான் 4:1-. ஆனால் எதிர்ப்பைச் சந்திக்க நேரிட்டபோது, துணிச்சலாக எதிர்கொண்டார். அதேசமயம், அன்போடு பேசினார். உதாரணமாக, சிலுவைக்குமுன் எருசலேமுக்காகப் புலம்பியபோது, அதன் எதிர்கால நிலையை எண்ணி அழுதாரே தவிர, சபிக்கவில்லை. லூக் 19:41-44.

புதிய ஏற்பாட்டு காலத்தில் வந்த இரண்டாம் மோசேதான் இயேசு என்று பலர் சொல்கிறார்கள். மோசே ஒரு மலையில் பிரமாணத்தைப் பெற்றதுபோல, அவரும் தம் ராஜ்யத்தின் நியதிகளை ஒரு மலையில்தான் முன்வைத்தார். மத் 5:1. பெருங்கூட்ட மக்களுக்கு அற்புதமாக உணவளித்தார். மத் 14:13-21. மோசே “சாந்த குணமுள்ளவன்” என்று எண் 12:3 அழைக்கிறது; அதே வார்த்தைதான் மத் 11:29 இல் வருகிறது. இயேசு 5000 பேருக்கு உணவளித்ததைக் கண்ட ஜனங்கள், “மெய்யாகவே இவர் உலகத்தில் வருகிறவரான  ர்க்கதரிசி” என்றார் கள். யோவான் 6:14. அது உபா 18:15 இல் வருகிற வார்த்தைகள்.

ஆனால் இயேசுவின் சாந்தமும் தாழ்மையும் மோசேயின் தன்மையைவிட மேலானவை. அவர் நம் இரட்சகரான தேவன். மோசே மரித்திருந்தாலும் எதையும் சாதித்திருக்க முடியாது; ஏனென்றால் மோசே தன்னில்தானே ஒரு பாவி; அவனு டைய பாவத்தைச் சுமந்து  ர்க்க ஓர் இரட்சகர் தேவைப்பட்டார். மோசேயின் வாழ்க்கையிலிருந்து நாம் பாடங்களைக் கற்றுக்கொள்ளலாமே தவிர, அவனில் நாம் இரட்சிப்பைக் கண்டடையமுடியாது. நமக்காகப் பரிந்துபேசி, நமக்காக மரிக்கக்கூடிய ஓர் இரட்சகர் தேவைப்பட்டார். பரிந்துபேசுதல் முக்கியம்தான். ஆனால் நம் பாவத்திற்கான விலையை ஏற்றுக் கொண்டு, நம் பாவத்தைச் சுமந்து, சிலுவையில் தொங்குகிற ஒரு தேவன் மட்டுமே நியாயப்படி நம் பாவங்களுக்கான விலையைச் செலுத்தமுடியும்.

இயேசு நம் முன்மாதிரி என்பது மேலானதாக இருந்தாலும், அவர் சிலுவையில் மரித்து உயிர்த் தெழுந்திராவிட்டால், நமக்கு எந்தப் பயனும் இருக்காது.