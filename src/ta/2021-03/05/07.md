---
title:  மேலும் படிக்க
date:   30/07/2021
---

“உங்கள் வேலை கடினமாக இருப்பதாகத் தெரிகிறதா? உங்களுக்கு கஷ்டங்களும் சோதனைகளும் நேரிடுவதாக முறுமுறுக்கிறீர்களா? “பாவச்சோதனையை எதிர்கொள்ளப் பெலனில்லை, கிறிஸ்தவ வாழ்க்கை கடப்பதற்கு கடினமான ஒன்று” என்று நீங்கள் சொல்கிறீர்களா? அப்படியானால், நீங்கள் கிறிஸ்துவின் நுகத்தைச் சுமக்காமல், வேறொரு எஜமானின் நுகத்தைச் சுமந்துகொண்டு இருக்கிறீர்கள்.“—Ellen G. White, Child Guidance, p. 267.

“தொடர்ந்து விழித்திருப்பதும், ஊக்கத்தோடும் அன்போடும் அர்ப்பணித்திருப்பதும் அவசியம்; தேவவல்லமையால் விசுவாசத்தோடு ஆத்துமாவைப் பாதுகாப்பதால் மட்டுமே இவை இயல்பாக நிகழும். தேவனுடைய தயவைப் பெறுவதற்கு நாம் ஒன்றும் செய்ய முடியாது; நிச்சயமாக முடியாது. நம்மையோ, நம் நற்கிரியைகளையோ நாம் நம்பியிருக்க முடியாது; குற்றமும் பாவமும் உள்ள ஆத்துமாக்களாக கிறிஸ்துவிடம் வரும்போது, அவருடைய அன்பில் இளைப்பாறலாம். சிலுவையில் அறையப்பட்ட இரட்சகரின் புண்ணியத்தை முற்றிலும் நம்பி, தம்மிடம் வருகிற ஒவ்வொருவரையும் தேவன் ஏற்றுக்கொள்வார். அன்பு உள்ளத்தில் பொங்கும். உணர்ச்சி பரபரப்பு காணப்படாது; மாறாக அமைதியும் நிரந்தரமுமான நம்பிக்கை காணப்படும். ஒவ்வொரு பாரமும் இலகுவாக இருக்கும்; ஏனென்றால் கிறிஸ்து சுமத்துகிற பாரம் இலகுவானது. கடமை இன்பமானதாக மாறும்; தியாகம் சந்தோஷமாகத் தெரியும். முன்பு இருள்சூழ்ந்தது போலக் காணப்பட்ட பாதை, இப்போது நீதியின் சூரியனுடைய ஒளிக்கதிர்களால் பிரகாசிக்கும். இதுதான் வெளிச்சத்தில் நடப்பதுபோல கிறிஸ்துவின் ஒளியில் நடப்பதாகும்”.—Ellen G. White, Faith and Works, pp. 38, 39

**கலந்துரையாடக் கேள்விகள்**

`இயேசுவோடுள்ள அனுபவத்தில் நீங்கள் உங்களை முற்றிலும் அர்ப்பணித்த தருணம் நினைவிருக்கிறதா? அத்தருணம்பற்றி வகுப்பில் கலந்தாலோசியுங்கள்; குறிப்பாக, நீங்கள் அர்ப்பணித்ததற்கான காரணத்தைச் சொல்லுங்கள்.`

`மத் 11:25-27இல் உள்ள இயேசுவின் ஜெபத்தை வாசித்து, கிருபைபற்றி எவ்வாறு அறியலாம் என்று வகுப்பில் கலந்தாலோசியுங்கள். தேவன் எதற்காக இரட்சிப்பின் திட்டத்தை ஞானிகளுக்கும் கல்விமான்களுக்கு மறைத்து, பாலகர்களுக்கு வெளிப்படுத்துகிறார்?`

`பாரங்களால் பாடுபடுவோரை இயேசுவிடம் அழைத்து வந்து, இளைப்பாறுதல் காணச்செய்வதற்கு நாம் என்ன செய்யலாம்?`

`“சாந்தமும் மனத்தாழ்மையுமாய் இருப்பது”பற்றித் தியானியுங்கள்.” அவ்வாறுஇருந்தால் ஒருவருடைய சுயமதிப்பு பாதிக்கப்படுமே? சுயசந்தேகங்கள் நிறைந்த மனிதர்கள், தங்களைப்பற்றி உயர்வாக எண்ணினால்தானே நல்லது?” என்று யோசிக்கிறீர்களா? “சாந்தமும் மனத்தாழ்மையும்”பற்றி இயேசு சொல்வதைப் புரிந்துகொள்வதற்கு சிலுவையும், சிலுவை சுட்டிக்காட்டுகிற உண்மையும் எவ்வாறு உதவக்கூடும்? சிலுவைக்குமுன், நாம் சாந்தமும் மனத்தாழ்மையுமாக இருப்பதுமட்டுமே எவ்வாறு சரியான மனநிலையாக இருக்கும்?`