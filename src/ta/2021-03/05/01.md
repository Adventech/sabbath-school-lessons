---
title:  என்னிடம் வாருங்கள்
date:   24/07/2021
---

### இவ்வார ஆராய்ச்சிக்கு
மத் 11:20-30; 5:5; உபா 18:15; கலா 5:1; யாத் 18:13-22; கலா 6:2.

> <p>மனன வசனம்</p>
> வருத்தப்பட்டுப் பாரஞ்சுமக்கிறவர்களே! நீங்கள் எல்லாரும் என்னிடத்தில் வாருங்கள்; நான் உங்களுக்கு இளைப்பாறுதல் தருவேன். மத் 11:28.

இயேசு நமக்கு எவ்வளவு அற்புதமான வாக்குறுதியைக் கொடுத்திருக்கிறார். வேலைமட்டும்தான் வருத்தம் கொடுக்கிறதா? வாழ்க்கைதான் எவ்வளவு பாரத்தையும் வருத்தத்தையும் கொண்டுவருகிறது! யார்தான் அதிலிருந்து தப்ப முடிகிறது?

நம் நிலைமை தமக்குத் தெரியுமென்றும், நாம் அனுமதித்தால் நமக்கு உதவி செய்வதாகவும் இங்கு இயேசு சொல்லுகிறார்.  

தம்முடைய நுகத்தைச் சுமக்குமாறு சொல்லிவிட்டு, “என் நுகம் மெதுவாயும் என் சுமை இலகுவாயும் இருக்கிறது” என்கிறார் இயேசு. மத் 11:30. அதாவது “உங்களுடைய பாரத்தையும் நுகத்தையும் அகற்றிவிட்டு, என்னுடைய நுகத்தை உங்கள்மேல் ஏற்றுக்கொள்ளுங்கள்; அது சுமப்பதற்கு எளிதானது” என்று அவர் சொல்கிறார்.

இயேசு சுட்டிக்காட்டுகிற அந்த இளைப்பாறுதலை நாம் எவ்வாறு அனுபவிக்கலாம்? ஆதாம் பாவம்செய்தபிறகு அவனிடம், “உன் முகத்தின் வேர்வையால் ஆகாரம் புசிப்பாய்” என்று தேவன் சொன்னார்; அப்படிப்பட்ட ஓர் உலகத்தில் நாம் வாழ்ந்து கொண்டு இருக்கிறோம். வருத்தப்பட்டு வேலைசெய்வதும், பாரம்சுமப்பதும் எவ்வளவு கடினமானது என்பது நமக்கும் நன்றாகத் தெரியும் தானே!

_2021, ஜுலை 31 வகுப்புக்காகப் படிக்கவேண்டிய பாடம்_