---
title:  என் நுகம் மெதுவாய் இருக்கிறது
date:   28/07/2021
---

யூதமார்க்கமும், புதிய ஏற்பாட்டின் பிற வசனங்களும் பயன்படுத்துகிறț ரீதியில்தான் நுகம்பற்றி மத்தேயு குறிப்பிடுகிறான்; ஆனால் அதைவைத்து பிரமாணம்பற்றிய தவறான கருத்துக்கு மக்கள் வருகிறார்கள் என்று பார்த்தோம்.

மத் 11:30இல் வரும் “இலகுவாய்” என்பதற்கான கிரேக்க வார்த்தையை “நல்லது, இனிமையானது, பயனுள்ளது, இரக்கமுள்ளது” என்றும் மொழி பெயர்க்கலாம். தேவபிரமாணம் பாரமானது, கடினமானது, சில சமயங்களில் பொருத்தமற்றது என்று பலர் கருதுகிறார்கள்.

`நியாயப்பிரமாணத்தின் அருமையைப் புரிந்துகொள்ளவும், அதைக் கொடுத்தவர்மேல் அன்புகாட்டவும் நாம் எவ்வாறு அவர்களுக்கு உதவலாம்?`

குழந்தை முதன்முதலாக நடக்க ஆரம்பித்த காட்சி பெற்றோருக்கு எப்போதும் நினைவில் இருக்கும். தட்டுத்தடுமாறி இரண்டு மூன்று அடிகளைவைத்துவிட்டு, தள்ளாடி கீழேவிழுந்துவிடும். அதனால் இலேசாக அடிபடலாம்; குழந்தை  அழலாம்.  ஆனால்  நடப்பதில்  உள்ள  சுதந்தரத்தை  உணர்ந்ததும், மீண்டும் எழுந்து, நடக்கமுயலும். நட, விழு, எழு, நட, விழு, எழு. இது மீண்டும் மீண்டும் நடக்கும்; கடைசியில் குழந்தை நன்றாக நடக்க ஆரம்பித்துவிடும். பலமுறைதள்ளாடி, விழுந்த நிலையிலும், “அம்மா, அப்பா, நான் நடந்துவிட்டேன்” என்கிற செய்தி, குழந்தையின் பெருமிதமுகத்தில் தெரியும்.

இயேசுவோடு நடப்பது எளிதாக இருக்காது; ஆனால் அதுதான் நல்லது, சரியான காரியமும்கூட. நாம் தடுமாறலாம்; விழலாம்; ஆனாலும் நாம் எழுந்து, அவர் அருகில் நடந்துசெல்ல வேண்டும்.

கலா 5:1இல், “ஆனபடியினாலே, நீங்கள் மறுபடியும் அடிமைத்தனத்தின் நுகத்துக்குட்படாமல், கிறிஸ்து நமக்கு உண்டாக்கின சுயாதீன நிலைமையிலே நிலைகொண்டிருங்கள்” என்று பவுல் எழுதுகிறான்.

`கிறிஸ்து எவ்வாறு நமக்கு சுயா  னம் உண்டாக்கினார்? கிறிஸ்து நம்மைச் சுமக்கச் சொல்லுகிற நுகத்திற்கும், இங்கு பவுல் எச்சரிக்கிற “அடிமைத்தனத்தின் நுகத்துக்கும்” உள்ள வித்தியாசம் என்ன?`

பத்துக்கற்பனையாகிய தேவனுடைய பிரமாணத்திற்குக் கீழ்ப்படிவதை “அடிமைத்தனத்தின் நுகம்” என்று பவுல் சுட்டிக்காட்டவில்லை. மாறாக, கீழ்ப்படியுங்கள்; விசுவாசியுங்கள்; நியாயப்பிரமாணத்தினால் அல்ல, கிறிஸ்துவின் நீதி நம்மை மூடுவதால்மட்டுமே இரட்சிக்கப்படுவதை அறியுங்கள்; அப்போதுதான் மெய் இளைப்பாறுதலும் விடுதலையும் கிடைக்கும் என வலியுறுத்துகிறான்.

`தேவபிரமாணத்திற்குக் கீழ்ப்படியாததால் நாம் பெறத்தவறுகிற இளைப்பாறுதலை, அதற்குக் கீழ்ப்படிவதால் எவ்வாறு பெறலாம்?`