---
title:  அமைதியற்ற நிலையை மாற்றுதல்
date:   15/07/2021
---

`அமைதியற்ற நேரங்களில் நம் இருதயம் கலங்காமல் இருப்பதற்கு என்ன செய்யலாம்? யோவான் 14:1-6. பிரிவினை, சுயநலம், தீராஆசை, மாய்மாலம் ஆகியவற்றை வென்று, மெய்இளைப்பாறுதலைப் பெறுவதற்கு முக்கிய வழி என்ன?`

அமைதியற்ற நிலையைத் தீர்க்க ஒரே வழி இயேசுதான். அவரே வழியும் சத்தியமும் ஜீவனுமாவார். ஊடகத் தாக்கம் நிறைந்த இன்றைய உலகமாகியவனாந் தரத்தில் நோக்கமின்றி அலைந்து திரியும்போது, அவர்மட்டுமே சரியான வழியைக் காட்டமுடியும்; பிரமாணங்களைக் கொடுத்த தேவன்தாமே சத்தியமாக வந்தார்; அவருடைய ஆவியானவர் நம்மை சகல சத்தியத்திற்குள்ளும் வழிநடத்துவார். யோவான் 16:13. தீங்கு, களைப்பு, சோர்வு, நோய், அதைரியம் ஆகியவற்றின் மத்தியில் அவர் ஜீவனைக் கொடுப்பார். வெறும் ஜீவனை அல்ல, பரிபூரண ஜீவனைக் கொடுப்பார். யோவான் 10:10. அந்த ஜீவனில் நித்திய வீடும், நித்திய வாழ்வும் அடங்கும். இவ்வுலகில்தானே முற்றிலும் வேறுபட்ட தரத்துடன் வாழ்வதும் அதில் அடங்கும். அத்தகைய பரிபூரண வாழ்க்கையைக் கொடுக்க நம் சிருஷ்டிகர் வல்லவர்.

‘உங்கள் இருதயம் கலங்காதிருப்பதாக’ என்பது நாம் நம்பிக்கையோடு வாழ்வதற்கான அழைப்பு. கவலை நம்மை மேற்கொள்ளும்போது, நமக்கு உற்சாகத்தைக் கொடுப்பார். அந்தகாரத்திலும் பாவத்திலும் நாம் தவிக்கும்போது, நம்மில்நற்கிரியை தொடங்கியதோடு விடாமல், முற்றும்முடிய நிறைவேற்றுவார். பிலி 1:6.

இங்கு நம் நிலைமை எவ்வளவு மோசமாக மாறினாலும் (மோசமாகத்தான் மாறும்), இயேசுவில் நமக்குள்ள வாக்குறுதிகளை எண்ணிப்பாருங்கள். நமக் கா க ஒரு ஸ்தலத்தை ஆயத்தம்பண்ணுகிறார்; அங்கு வேதனையும், அமைதியின்மையும், பாடுகளும் நித்தியமாக ஒழிந்திருக்கும். அந்த நம்பிக்கையை கிறிஸ்துஇயேசு வில் தேவன் நமக்குத் தந்திருக்கிறார்; நாம் யார், நம் பின்னணி என்ன, இங்கு எவ்வளவு மோசமாக இருக்கிறோம் என்கிற வித்தியாசமின்றி அதைத் தந்திருக்கிறார். ஆனால் இவற்றிற்குமத்தியிலும் தேவன் நம்மை ஏற்றுக்கொள்கிறார் என்பதை நம்பி, நம் பெலவீனம், மனப்புண், மனமுறிவு, விழுந்துபோன இயல்பு ஆகியவற்றின்மத்தியிலும் அவரிடம் செல்லவேண்டும். அந்தக் கிருபையை ஏற்க வேண்டும்; விசுவாசத்தோடு செல்லும்போது நம்பிக்கையளிக்கிறார் என்று செல்ல வேண்டும்.

`நாம் என்ன செய்யவேண்டுமென எரே 3:22இல் தேவன் சொல்கிறார்? பதிலுக்கு அவர் என்ன செய்வாராம்?`

‘நான் இருக்கிற இடத்திலே நீங்களும் இருக்கும்படி, நான் மறுபடியும் வந்து உங்களை என்னிடத்தில் சேர்த்துக்கொள்ளுவேன்’ என்று இயேசு சொன்னதைத் தியானியுங்கள். யோவான் 14:3.

`இரண்டாம் வருகை வாக்குறுதி எவ்வளவு முக்கியமானது? குறிப்பாக மரித்தோரின் நிலை குறித்து அறிந்துள்ள அட்வென்டிஸ்டுகளுக்கு, இரண்டாம் வருகை வாக்குறுதி ஏன் விலையேறப் பெற்றது?`