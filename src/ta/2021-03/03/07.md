---
title:  மேலும் படிக்க
date:   16/07/2021
---

‘சுயநலத்தோடு வாழ்கிற வாழ்க்கையில் வளர்ச்சியும் கனியும் இருக்காது. கிறிஸ்துவை உங்கள் சொந்த இரட்சகராக ஏற்றுக்கொண்டிருந்தால், நீங்கள் உங்களை மறந்து, மற்றவர்களுக்கு உதவுங்கள். கிறிஸ்துவின் அன்பைப் பேசுங்கள், அவருடைய நற்குணத்தை எடுத்துக் கூறுங்கள். கடமைகளைச் செய்யுங்கள். ஆத்துமாக்கள்குறித்த பாரம் இதயத்தில் இருக்கட்டும். காணாமல்போனோரின் இரட்சிப்புக்காக உங்கள் திராணிக்குத்தக்கதாக உங்களால் முடிந்த வழிகளிலெல்லாம் முயலுங்கள். சுயநலமற்ற அன்பின் ஆவியும், பிறருக்காகப் பிரயாசப்படுகிற ஆவியுமாகிய கிறிஸ்துவின் ஆவியைப் பெறும்போது, நீங்கள் வளர்ந்து கனி கொடுப்பீர்கள். ஆவியானவரின் ஈவுகளால் குணம் சுத்திகரிக்கப்படும். உங்கள் விசுவாசம் அதிகரிக்கும், நம்பிக்கைகள் உறுதிபெறும், உங்கள் அன்பு பூரணமடையும். கற்புள்ள, அன்புள்ள, நற்கீர்த்தியுள்ள அனைத்திலும் கிறிஸ்துவின் சாயலை அதிகமதிகமாகப்பிரதிபலிப்பீர்கள்.’—Ellen G. White, Christ’s Object Lessons, pp. 67, 68.

திருச்சபை அங்கத்தினர்களுக்கிடையே பிரச்சனைகளைப் பேசித் தீர்க்கும்போது, ‘சம்பந்தப்பட்ட இருவரின் உள்ளங்களும் கிருபையால் மிருதுவாக்கப்படாத நிலையில் பலமணி நேரம் பேச்சுவார்த்தை நீடிக்கிறது; அவர்களுடைய நேரம் வீணாவதுடன், தேவ ஊழியர்களும் உட் கார்ந்து அனைத்தையும் கேட்கவேண்டியுள்ளது. பெருமையும் சுயநலமும் இல்லையென்றால், பெரும்பாலான சிக்கல்களை ஐந்தே நிமிடங்களில் தீர்த்துவிடலாம்’.—Ellen G. White, Early Writings, p. 119.

**கலந்துரையாடக் கேள்விகள்**

`சுயநலத்தை மேற்கொள்வதற்கான நடைமுறை வழிகளை யோசியுங்கள். அவற்றைச் செயல்படுத்த எவ்வாறு ஒருவருக்கு ஒருவர் உதவமுடியும்?`

`லட்சியங்களில் தவறே இல்லை. ஆனால் அந்த லட்சியங்கள் நம்மை முற்றிலும்ஆக்கிரமிக்காத வகையில் நாம் எவ்வாறு தேவனிடமிருந்து மேன்மையான காரியங்களை எதிர்பார்க்கலாம்?`

`பேராசை, மாய்மாலம், சுயநலம், பொறாமை போன்றவற்றை பெரும்பாலும் நாம் வெளியில் காட்டுவதில்லை. ஆனால் இரகசியமாக மறைத்துவைத்திருப்போம். ஆஸ்பென் மரத்தின் மிகப்பெரிய வேர் அமைப்புபோல, இந்த மோசமானகுணங்கள் மேற்பரப்புக்குக் கீழே மறைந்திருக்கும். ஆவியானவர் நம் குணங்களை மறுரூபமாக்கினால், அது நடைமுறை வாழ்வில் எவ்வாறு வெளிப்படும்? இயேசுவில் மெய் இளைப்பாறுதல் பெற நாம் என்ன செய்யலாம்?`

`இரண்டாம் வருகையின் முக்கியத்துவம்பற்றி எழுப்பப்பட்ட வியாழக்கிழமைக்கான கடைசி கேள்வியைத் தியானியுங்கள். இரண்டாம் வருகை இல்லாமல், ஏதாவது நம்பிக்கை இருக்கிறதா? இயேசுவின் இரண்டாம் வருகையின்உயிர்த்தெழுதல் வரைக்கும் மரித்தோர் நித்திரையாயிருக்கிறார்கள் என்பது நமக்குத் தெரியும். எனவே இரண்டாம் வருகை இல்லாதிருந்தால் என்ன பயன்?`