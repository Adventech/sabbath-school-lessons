---
title:  அமைதியின்மையின் வேர்கள்

date:   10/07/2021
---

### இவ்வார ஆராய்ச்சிக்கு
மத் 10:34-39; லூக் 12:13-21; பிலி 2:5-8; லூக் 22:14-30; மத் 23:1-13.

> <p>மனன வசனம்</p>
> வைராக்கியமும் விரோதமும் எங்கே உண்டோ, அங்கே கலகமும் சகல துர்ச்செய்கைகளுமுண்டு. யாக்கோபு 3:16.

ஆஸ்பென் எனப்படும் காட்டரசு மரங்கள் 45-90 அடி உயரம் வளரக்கூடியவை. குளிர் தட்பவெப்பங்களிலும் தாக்குப்பிடிப்பவை. மரப்பொருட்கள் செய்யவும், தீக்குச்சிகள், தாள்செய்யவும் அவற்றின் கட்டைகளைப் பயன்படுத்துவார்கள். இளம் ஆஸ்பென் மரப்பட்டைகள் ஊட்டச் சத்துள்ளவை; கடும் குளிர் காலங்களில் மான்களும் பிற விலங்குகளும் அவற்றை உண்டு வாழும்.ஆஸ்பென் வளர அதிக சூரிய ஒளி தேவை; கோடைக்காலம் உட்பட எல்லாக் காலங்களிலும் வளரக்கூடியவை.

அவற்றின் வேர் அமைப்பு பிரபலமானது; மிகப்பெரியது. நிலத்தடி நார் வேர்கள் வேகமாகப் பரவி, மிகப்பெரிய அமைப்பாக உருவாகும். ஒருஆஸ்பென் மரத்தின் சராசரி ஆயுட்காலம் 150 வருடங்கள்; ஆனால் அதன் நிலத்தடி வேர் அமைப்பு ஆயிரக்கணக்கான வருடங்கள் வாழக்கூடியவை.

இந்த வாரம், அமைதியின்மைக்கான சில வேர்களைப் பார்ப்போம். இயேசுவில் நாம் மெய்ச்சமாதானத்தைக் காணாதபடி பல விஷயங்கள் தடுக்கின்றன. சில வெளிப்படையாகவே தெரியக்கூடியவை. வேறு சில, ஆஸ்பென் மர நிலத்தடி வேர் அமைப்புபோல கண்ணுக்குப் புலப்படாதவை; நம் இரட்சகரிடமிருந்து நம்மைப் பிரிக்கிற அந்த மனநிலைகளையும் செயல்களையும் நாம் அறியாமல் இருக்கவும் வாய்ப்புள்ளது.

_2021, ஜுலை 17 வகுப்புக்காகப் படிக்கவேண்டிய பாடம்_