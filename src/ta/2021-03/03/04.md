---
title:  தீராத ஆசை
date:   13/07/2021
---

இயேசுவின் பூலோக ஊழியத்தின் கடைசி வாரத்தில், சிலுவையில் அறையப்படுவதற்குமுன் நிகழந்த சம்பவங்கள் நமக்குத் தைரியம் தரக்கூடியவை. அமைதியில்லாமலும், தீரா ஆசையோடும் வாழ்ந்தால் மதிய ற்ற செயல்களும் வார்த்தைகளும் பிறக்கும் என்பதை அங்குக் காணலாம்.

`இராப்போஜன வேளையில், தங்களில் யார் பெரியவன் என்று சீடர்கள் வாக்குவாதம் செய்கிறார்கள். லூக்கா 22:14-30. அதைக் கேட்ட இயேசுவுக்கு எப்படி இருந்திருக்கும்! லூக்கா 22:24. சீடர்கள் அந்தத் தருணத்தின் முக்கியத்துவம் அறியாமல், உலகப்பிரகாரமான மேன்மையில் கவனம் செலுத்தியது ஏன்?`

நம் திருச்சபையில், நம் குடும்பத்தில், நாம் வேலைசெய்யும் இடத்தில் யார் பெரியவர் என்று விவாதிப்பதைத் தவிர்க்கிறோம். அதுபற்றி அதிகமாக யோசித்தாலும்கூட, வெளிப்படையாக யாராவது பேசுகிறோமா?

இயேசுவின் சீடர்கள்மத்தியில் இந்தக் கேள்வி எழும்புவது இது முதல் முறை அல்ல. இதேபோல் ஒரு கேள்வியை மறைமுகமாக ஒரு சமயம் எழுப்பினார்கள்; Mபரலோக ராஜ்யத்தில் எவன் பெரியவனாயிருப்பான்ù. மத் 18:1. இயேசு ஓர் உதாரணத்துடன் பதிலை விளக்கினார். ஒருசிறுபிள்ளையை அழைத்து, நடுவேநிறுத்தினார். என்னசெய்யப்போகிறார் என்று ஆர்வத்தோடு கவனித்தார்கள். மத்18:3இல் இயேசு பதில்சொல்கிறார்:’நீங்கள் மனந்திரும்பிப் பிள்ளைகளைப் போல் ஆகாவிட்டால், பரலோக ராஜ்யத்தில் பிரவேசிக்க மாட்டீர்கள் என்று, மெய்யாகவே உங்களுக்குச் சொல்லுகிறேன்’.

இயேசுவில் மெய் இளைப்பாறுதலைப் பெற மனமாற்றம் அவசியம். அதற்கு வெளியேயிருந்து உதவிதேவை.நம்மால் அதைச்செய்யமுடியாது; இயேசு மட்டுமே செய்யமுடியும். அவர் நம் விழுமியங்களையும் லட்சியங்களையும் மாற்ற முடியும். Mஒரு சிறுபிள்ளைபோல என்னைநம்பி, என்னைச் சார்ந்திருù என்று இயேசு சொல்லுகிறார். மெய்யான மேன்மை என்பது நம் உரிமைகளை விட்டுக்கொடுத்து, ராஜ்யத்தின் விழுமியங்களைப் பற்றிக்கொள்வதாகும்.

இயேசுவோடு இருந்த கடைசி இராப்போஜனத்திலும்கூட சீடர்கள் இந்தப் பாடத்தைக் கற்றிருக்கவில்லை.பூரண ஐக்கியத்துடன் இருப்பதற்கு கடைசியாகக் கிடைத்த ஒரு வாய்ப்பை சண்டையால் கெடுத்துவிட்டார்கள். இயேசுவோடு பல வருடங்கள் இருந்து, அவரோடு ஊழியம்செய்து, அவருடைய பாதத்திலிருந்து கற்றுக்கொண்டபிறகும் இவ்வாறு நடந்து கொண்டார்கள். மனித இருதயம் எவ்வளவு சீர்கேடானது என்பது தெரிகிறதா! மறுபக்கம், நமக்கு எப்போதும் தேவகிருபை அருளப்பட்டிருப்பதும் வெளிப்படுகிறது. சீடர்களின் அந்தப் பரிதாபகரமான நிலையிலும்கூட, இயேசு அவர்களைக் கைவிடவில்லை.

`மனிதன் விழுந்துபோனவன்; சுயமேன்மை எண்ணம் அவனை விடப்போவதில்லை. ஆனால், இயேசுவையும் சிலுவையையும் நோக்கிப் பார்ப்பது எவ்வாறு அதிலிருந்து நம்மை முற்றிலும் குணமாக்கக்கூடும்?`