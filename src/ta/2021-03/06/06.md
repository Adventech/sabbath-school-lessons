---
title:  மாபெரும் போராட்டத்தில் நேருக்குநேராக
date:   05/08/2021
---

கொள்கையில் உறுதியாக இருக்க யோசேப்பு தீர்மானித்தான்; அதன் விளைவாக கஷ்டங்களை அனுபவித்தான். ஆதி 39:11-20. சிறையில் அடைக்கப்பட்டான். போத்திபாருக்குச் சொந்தமானவன் யோசேப்பு; அந்த இடத்திலேயே யோசேப்பை போத்திபார் கொன்றிருக்கலாம்; யாரும் கேள்வி கேட்கமுடியாது. போத்திபார் தன் மனைவியை நம்பாமல் இருந்திருக்கலாம்; ஆனால் தன்மரியாதையைக் காப்பாற்ற நடவடிக்கை எடுக்கிறான். மிகவும்இக்கட்டான அந்தச்சூழ்நிலையிலும், "கர்த்தரோ யோசேப்போடே இருந்தார்." ஆதி 39:21.

இந்த உலகத்தில் நியாயத்தை எதிர்பார்க்கமுடியாது. நன்மைக்குப்பாராட்டும் கிடைக்காது; தீமைக்கு உடனடியாக தண்டனையும் கிடைக்காது. நல்லசெய்தி என்ன தெரியுமா? யோசேப்போடு தேவன் இருந்ததால், சிறைச்சாலையிலும் அவன் சமாதானமாக இருக்கமுடிந்தது. சிறைச்சாலையில் இருந்தபோது, நியாயமில்லாமல் தான் தண்டிக்கப்படுவதாகப் புலம்பி, பின்வாங்கி, தேவனை விட்டு அவன் விலகியிருக்கலாம்.

`சிறைச்சாலையில் யோசேப்பு என்ன செய்தான்? தன்னைச் சுற்றியுள்ளவர்களிடம் எவ்வாறு நடந்துகொண்டான்? ஆதி 39:21-40:22.`

யோசேப்பு இருந்த சூழ்நிலை வேறு; செயல்பட்ட விதம் வேறு. சிறைச்சாலையில் அவன் எதிர்பார்த்ததுபோல யாரும் பழகியிருக்க மாட்டார்கள்; ஆனாலும் மற்றவர்களுடன் சேர்ந்து செயல்பட்டான்; அவர்களுக்கு உதவிசெய்தான். யோசேப்பு உதவிகேட்காமல் இருந்து, தனக்கு அதிக பாதிப்பை வரவழைக்க விரும்பவில்லை. பானபாத்திரக்காரனுக்கு சொப்பனத்திற்கு அர்த்தம் சொல்லி, தனக்கு உதவும்படிக் கேட்டான்.

`உறவுகள்குறித்து என்ன ஒரு கண்ணோட்டத்தை மனதில்வைத்து எபேசியர் 6:1-13இல் பவுல் பேசுகிறார்?`

தேவனுக்கும் சாத்தானுக்கும் இடையே யுகம்நெடுகிலும் நடைபெற்றுவருகிற மாபெரும்போராட்டத்தைத்தான் நம் உறவுகள் பிரதிபலிக்கின்றன. எனவே, உறவுகளில் எதுவுமே பூரணமானதாக இருக்க வாய்ப்பில்லை. எல்லா உறவுகளும் வளருகிற இயல்புடையவைதாம்; நம் உறவுகளை, அதுவும் நமக்குநெருக்க மானவர்களுடனான உறவுகளைப் பயன்படுத்தி, தேவசித்தம் நம் வாழ்வில் நிறை வேறாதபடிக்கு அவற்றைக் கெடுத்துப்போட சாத்தான் மிகுந்த ஆர்வம் காட்டுகிறான். அந்தப் போராட்டங்களை தனியாகச் சந்திக்க நாம் விடப்படவில்லை. உறவுகளைக் கட்டிக்காப்பதற்கான நியதிகளை தேவவார்த்தைகள் சொல்லுகின்றன. தேவன் ஞானத்தைத் தருவதாக வாக்குரைப்பது நம் உறவுகளுக்கும்பொருந்தும். யாக் 1:5. உறவு சிக்கலாகும் போது, யோசேப்புடன் இருந்ததுபோல,நம்மோடும் இருப்பதாக தேவன் வாக்குரைக்கிறார்.

`யாக்கோபு 1:5இன் வாக்குத்தத்தத்தைத் தியானித்து, உறவுகளில்ஞானத்தைத் தரும்படி தேவனிடம் கேளுங்கள். மற்றவர்களுடன் பழகும்போது, பரிசுத்த ஆவியானவரின் உணர்த்துதல்களுக்குச் செவிகொடுக்க எவ்வாறு பழகலாம்?`