---
title:  குடும்ப உறவுகளில் அமைதி காணல்
date:   31/07/2021
---

### இவ்வார ஆராய்ச்சிக்கு
ஆதி 34; எபி 11:17-22; உபா 4:29; 1 யோவான் 3:1,2; ஆதி 39; எபே 6:1-13.

> <p>மனன வசனம்</p>
> இவைகளை முன்னமே நீங்கள் அறிந்திருக்கிறபடியால், அக்கிரமக்காரருடைய வஞ்சகத்திலே நீங்கள் இழுப்புண்டு உங்கள் உறுதியிலிருந்து விலகி விழுந்து போகாதபடிக்கு எச்சரிக்கையாயிருந்து, நம்முடைய கர்த்தரும் இரட்சகருமாகிய இயேசு கிறிஸ்துவின் கிருபையிலும் அவரை அறிகிற அறிவிலும் வளருங்கள். அவருக்கு இப்பொழுதும் என்றென்றைக்கும் மகிமையுண்டாவதாக. ஆமென். 2பேதுரு 3:17,18.

கண்ணுக்கு எட்டியத் தூரம் சுற்றிலும் பார்த்தான் அந்த வாலிபன். அவன் பல நாட்களாகத் தேடிவந்த சகோதரர்கள் அங்கு நின்றார்கள். இவன் கையசைத்தவாறு சந்தோஷமாகச் சென்றான்; ஆனால் அவர்கள் முகங்களிலோ இறுக்கம். உண்மையில் அவனைக் கொல்லும் எண்ணத்தோடு இருந்தார்கள். ரூபன்மட்டும் இல்லையென்றால் கதை அதோடு முடிந்திருக்கும். அவனை இலேசாகத் தட்டி, தண்ணீரில்லாத ஒரு கிணற்றுக்குள் போட்டுவிட, தன் சகோதரர்களைச் சம்மதிக்க வைத்தான். பிறகு யூதா, அடிமைகளை வாங்குகிற வியாபாரிகளிடம் அவனை விற்றால் சற்று பணம் சம்பாதிக்கலாம் என்று யோசனைசொல்கிறான்.

குடும்ப உறவுச் சிக்கல்களுக்கு எவ்வளவு பெரிய எடுத்துக்காட்டு!

வாழ்க்கையில் பல விஷயங்களைத் தேர்வுசெய்கிறோம்; ஆனால் குடும்பத்தை அப்படித் தேர்வுசெய்ய முடியாது. யாரும் பூரணர் அல்ல; தேவ அன்பைப்பிரதிபலிக்கிற பெற்றோர், சகோதரசகோதரிகள், குடும்ப அங்கத்தினர்கள் சிலருக்குக் கிடைத்திருக்கிறார்கள்; ஆனால், பலருக்கு அந்தப் பாக்கியம் இல்லை. குடும்ப உறவுகள் பெரும்பாலும் சிக்கலும் வேதனையும் நிறைந்திருக்கின்றன.

குடும்ப உறவுகளில் நாம் எவ்வாறு தேவனுடைய இளைப்பாறுதலைக் காணலாம்? குடும்ப உறவு சிக்கல்களின் மத்தியிலும் தேவன் இளைப்பாறுதல் தருகிறார். அதை யோசேப்பின் வாழ்க்கையிலும், அவன் குடும்பத்தின் வாழ்க்கையிலுமிருந்து இந்த வாரம் படிப்போம்.

_2021, ஆகஸ்ட் 7 வகுப்புக்காகப் படிக்கவேண்டிய பாடம்._