---
title:  குடும்ப உறவுச்சிக்கல்கள்
date:   01/08/2021
---

குடும்ப உறவுசிக்கல்களை நன்றாக அறிந்தவன் யோசேப்பு. அவனுடைய பூட்டன், பூட்டியாகிய ஆபிரகாம்சாராள் காலத்திலேயே ஆரம்பித்துவிட்டது. சாராள் தனக்குப் பிள்ளை இல்லை என்றதும், தன் வேலைக்காரியாகிய ஆகாரை ஆபிராகமுக்குக் கொடுத்தாள். ஆகார் கர்ப்பமானதும் பகை ஆரம்பிக்கிறது. அந்தச் சூழலில் வளர்ந்த இஸ்மவேல்ஈசாக்கை அந்தப் பதற்றம் தொற்றுகிறது; தங்கள் குடும்பவாழ்க்கையில் அதை வெளிப்படுத்தினார்கள். ஈசாக்கு ஏசாவை அதிகமாக நேசித்தான்; அதனால் அப்பாவின் அன்புக்கும் மரியாதைக்கும் யாக்கோபு ஏங்கவேண்டியதாயிற்று. பிறகு, யாக்கோபும் தன் மாமனால்ஏமாற்றப்படுகிறான்; இரண்டு சகோதரிகளைத் திருமணம் செய்யவேண்டிய நிலை ஏற்படுகிறது;அக்காவும் தங்கையும் ஒத்துப்போகவில்லை; பிள்ளைபெறும் போட்டியில் இருவரும் மாறி மாறி யாக்கோபுக்கு தங்கள் வேலைக்காரிகளைக் கொடுக்கிறார்கள்.

`அந்தக் குடும்பத்திலும், யோசேப்பின் வாழ்விலும் ஆதி 34 இன் நிகழ்ச்சி எத்தகைய தாக்கத்தை உறவுரீதியாகவும் உணர்வு ரீதியாகவும் ஏற்படுத்தியிருக்கும்?`

அம்மாக்களுக்கு இடையேயான போட்டி பிள்ளைகளையும் தொற்றுகிறது; சண்டைபோடுகிற சுபாவமுள்ளவர்களாக வளர்ந்தார்கள். வாலிபர்களான யோசேப்பின் சகோதரர்கள் சீகேம் பட்டணத்து ஆண்கள் அனைவரையும்படுகொலை செய்தார்கள். மூத்த சகோதரனாகிய ரூபன், தன் தகப்பனுக்கு மேலாக தன்னை உயர்த்தி, தன் அதிகாரத்தைக் காட்ட, ராகேலின் வேலைக்காரியும், யாக்கோபின் பல பிள்ளைகளுக்கு தாயுமான பில்காளுடன் சேருகிறான். ஆதி 35:22. அதேசமயம், யோசேப்பின் சகோதரனாகிய யூதா, தன் மருமகளை ஒரு வேசி என தவறாக நினைத்து, அவளோடு சேருகிறான்; அவளுக்கு இரட்டை பிள்ளை பிறக்கிறது. ஆதி 38.

அந்தக் குடும்பப் பதற்றத்தை மேலும் அதிகரிக்கும் வகையில், யாக்கோபு தன் மகன் யோசேப்பின்மேல் ஓரவஞ்சனை அன்புகாட்டி, அவனுக்கு விலையுயர்ந்த பலவருண அங்கியைக் கொடுக்கிறான். ஆதி 37:3. உறவுசிக்கல் நிறைந்த ஒரு குடும்பத்திற்கு அந்தக் கோத்திரப்பிதாவின் குடும்பம் மிகச்சிறந்த உதாரணம்.

`சிக்கலான குடும்ப உறவுகள் இருந்தாலும்கூட ஆபிரகாம், ஈசாக்கு, யாக்கோபு ஆகியோர் எபி 11:17-22இன் விசுவாசவீரர் பட்டியலில் வருவது ஏன்?`

தேவனுடைய விசுவாச வீரர்கள் தங்களது தகுதிக்கேற்ப, தேவனுடைய எதிர்பார்ப்புகளுக்கேற்ப வாழவில்லை. உறவு சிக்கல்கள் காணப்பட்டாலும் எபிரெயர் 11இன் பட்டியலில் சேர்க்கப்பட்டுள்ளார்கள். குடும்பப் பிரச்சனைகளில் சிக்கித் தவித்தாலும்கூட விசுவாசிப்பது, அன்புகூருவது, தேவனில் நம்பிக்கை வைப்பதுபற்றி, கடினமான வழியில் கற்றுக்கொண்டார்கள்.

`உங்கள் குடும்பத்தில் வழிவழியாக வந்துள்ள உறவுசிக்கல்கள் என்ன? ஆண்டவருக்கும் அவருடைய வழிகளுக்கும் நீங்கள் உங்களை அர்ப்பணிப்பதால், எவ்வாறு எதிர்காலத்தில் அது தொடராமல் நீங்கள் தடுக்கமுடியும்?`