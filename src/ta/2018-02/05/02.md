---
title:  மேலான பலி
date:   29/04/2018
---

விசுவாசிகள் தங்களை கடைசிக்காலத்திற்காக ஆயத்தப்படுத்துவதற்கு கிறிஸ்துவின் மேலான பலியை ஆராய்வது முக்கியமாகும். பொதுவாக மனிதர் கள் தங்களுக்கு முன்னால் இருக்கும் ஓர் இலக்கைநோக்கி ஓடுகிறார்கள். ஆனால், அந்த இலக்கு நமக்குப் பின்னாலும் இருக்கலாம். நான் கல்வாரியைப் பற்றிப் பேசுகிறேன். அதாவது, நமக்குரிய இலக்கை இயேசு ஏற்கனவே நமக் காக அடைந்துவிட்டார்; அது மாற்றமுடியாத ஒரு நிகழ்வாகிவிட்டது; எனவே, அடைந்துவிட்ட இலக்கைநோக்கியே நாம் ஓடுகிறோம்.

`தேவன் தம்முடைய குமாரனை நமக்காக இந்த உலகத்திற்கு அனுப்பியது ஏன்? ரோமர் 8:3; 1தீமோ 1:17; 6:16; 1கொரி 15:53.`

பாவத்தை மாம்சத்திலே ஆக்கினைக்குள்ளாகத் தீர்க்கும்படி ஒரு பாவ பலியாக கிறிஸ்துவை தேவன் அனுப்பினார். இதன் பொருள் என்ன? தேவன் சாவாமை உள்ளவர்; அவர் சாகமுடியாது. எனவே, அவர் ஒரு மனிதனானார். நம்முடைய பதிலாளியாக மரிக்கும்படி சாகும்தன்மையை தம்மேல் ஏற்றார்.

இயேசு இயல்பிலேயே தேவனாக இருந்தாலும், மனுஷர் சாயலானார்; அவர் தம்மைத் தாழ்த்தி, சிலுவையின் மரண பரியந்தமும் கீழ்ப்படிந்தார். பிலி 2:6-8. இயேசு சிலுவையில் மரித்தபோது அவருடைய தெய்வீகதன்மை மரிக்க வில்லை; அது எப்படியென்று தேவன்மாத்திரமே அறிவார். மனிதர்களுடைய அறிவுக்கு எட்டாத ஒரு விதத்தில் இயேசுவின் தெய்வீக தன்மை அவருக்குள்ளாக அடங்கியிருந்தது; அவர் கருவில் இருந்த ஒன்பது மாதங்களும், கல்லறையில் இருந்த நாட்களிலும் அது அவருக்குள் இருந்தது; இயேசு இங்கு மனிதனாக வாழ்ந்தபோதும், ஊழியம் செய்தபோதும், தம் சொந்த நலனுக்காக, தமது தேவ தன்மையை அவர் பயன்படுத்தவே இல்லை.

`கிறிஸ்துவுடைய மரணத்தின் நோக்கம்பற்றி லூக்கா 9:22 என்ன சொல்லுகிறது?`

மரிப்பதற்காகவே கிறிஸ்து பிறந்தார். நிந்தனையும், கசையடியும், கொடிய மரணமும் தமக்காகக் காத்திருந்ததை ஆரம்பம்முதல் அவர் நினைத்துப்பார்க் காமல் இருந்திருக்கவே முடியாது. இந்த அன்புக்கு இணையேது; இதுவரையிலும் காணப்படாத, முற்றிலும் புரிந்துகொள்ளமுடியாத அன்பு இது.

`இப்படிப்பட்ட அன்பை எண்ணும்போது மனிதராகிய நாம் அவர் பாதத்தில் விழுந்து, விசுவாசத் தோடு தொழுவதைத் தவிர வேறு என்ன செய்யமுடியும்? மனிதர்களின் புண்ணியங்கள் ஒன்றுக்கும் உதவாதவை என்பதை சிலுவை எவ்வாறு காட்டுகிறது?`