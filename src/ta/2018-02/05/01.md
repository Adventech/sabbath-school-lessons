---
title:  பரலோகப் பரிசுத்த ஸ்தலத்தில் இயேசு
date:   28/04/2018
---

### ஆராய்ச்சிக்கு
ரோமர் 8:3; யோவான் 1:29; வெளிப்படுத்தல் 5:12; எபிரெயர் 7:1-28; எபிரெயர் 9:11-15; லேவியராகமம் 16:13; எபிரெயர் 9:20-23.

> <p>மனன வசனம்</p>
> தேவன் எல்லாவற்றிற்கும் மேலாக அவரை உயர்த்தி, இயேசுவின் நாமத்தில் வானோர் பூதலத்தோர் பூமியின் கீழானோருடைய முழங்கால் யாவும் முடங்கும்படிக்கும், ... எல்லா நாமத்திற்கும் மேலான நாமத்தை அவருக்குத் தந்தருளினார். பிலிப்பியர் 2:9-11.

பரலோகப் பரிசுத்த ஸ்தலத்தில் இயேசு இருப்பது பற்றி, நமக்கு முன்னோடினவராகிய இயேசு மெல்கி சேதேக்கின் முறைமையின்படி நித்திய பிரதான ஆசாரி யராய் நமக்காக அந்தத் திரைக்குள் பிரவேசித்திருக் கிறார் என்று எபிரெயர் 6:20 கூறுகிறது.

பரலோகப் பரிசுத்த ஸ்தலத்தில் கிறிஸ்து நம் பிரதான ஆசாரியனாக ஊழியம்செய்கிறார் என்று புதிய ஏற்பாடு தெளிவுப்படுத்துகிறது. இப்பூமியில் நமக்காகப் பலியாக மாண்டு, உயிர்த்தெழுந்தபிறகு, இந்த ஊழியத்தைச் செய்துவருகிறார். எபி 10:12.

பரலோகப் பரிசுத்தஸ்தலத்தில் கிறிஸ்து செய்து வரும் ஊழியம்பற்றி இந்த வாரம் ஆராய்வோம். தேவ பிள்ளைகள் கடைசிக்காலத்திற்காக ஆயத்தப்படு வதில் இயேசுவின் பரிந்துபேசுகிற ஊழியம் முக்கியப் பங்காற்றுகிறது. அதனால்தான் தேவன் இந்த முக்கிய அறிவுரையைத் தந்திருக்கிறார்: பரிசுத்த ஸ்தலம்பற்றி யும், விசாரணைபற்றியும் தேவபிள்ளைகள் தெளிவாக அறிந்திருக்கவேண்டும். தங்கள் மகா பிரதான ஆசாரி யரின் ஊழியம், பொறுப்புபற்றி ஒவ்வொருவரும் அறிந்திருக்கவேண்டியது அவசியம். இல்லையென் றால், இக்காலத்தில் காணப்படவேண்டிய விசுவாசத் தின்படி வாழ்வதும், தேவன் அவர்களுக்குத் திட்டமிட் டுள்ள பணியைச் செய்வதும் சாத்தியமில்லாமல் போய் விடும் -	EGW, GC, p 488.

பரலோகப் பரிசுத்த ஸ்தலத்தில் கிறிஸ்து நமக்காக என்ன செய்கிறார்? அதை நாம் புரிந்துகொள்வது, அது வும் இந்தக் கடைசிநாட்களில் புரிந்துகொள்வது ஏன் முக்கியமானது? 

_2018, மே 5 வகுப்புக்காகப் படிக்கவேண்டிய பாடம்.