---
title:  தேவ ஆட்டுக்குட்டி
date:   30/04/2018
---

`யோவான் 1:29; வெளி 5:12; 13:8 ஆகியவை சுட்டிக்காட்டப்படுகிற உருவகம் என்ன? இரட்சிப்பின் திட்டத்தை நாம் புரிந்துகொள்வதற்கு அந்த உருவகம் எவ்வளவு முக்கிய பங்கு வகுக்கிறது?`

இயேசுவை யோவான் ஸ்நானன், தேவ ஆட்டுக்குட்டி என்றார்; அவர் நேரடியாகவே ஆசரிப்புக்கூடாரத்தைச் சுட்டிக்காட்டுகிறார். இயேசு மரித்த பிறகு, பாவத்திற்காக இனி ஆட்டுக்குட்டிகளோ பிற மிருகங்களோ பலியாக வேண்டியதில்லை. இந்த உண்மையைத்தான், யோவான் ஸ்நானன் சுட்டிக்காட்டி னார். நான்கு நற்செய்திப் புத்தகங்களிலும் பல்வேறு போதனைகள் உள்ளன; ஆனால், உலகத்தின் பாவங்களைச் சுமந்துதீர்க்கிற தேவஆட்டுக்குட்டியாக அவர் நிறைவேற்றியதைத்தான் அவை வலியுறுத்துகின்றன.

நம் இரட்சிப்புக்காக அவர் மரித்தார்; உயிர்த்தெழுந்தார். ஆனால், அவர் வேலை அவற்றோடு முடிந்துவிடவில்லை.

அடிக்கப்படும் ஆட்டுக்குட்டியாக அவர் தம் பங்கை நிறைவேற்றிய பிறகு, பரலோகப் பரிசுத்த ஸ்தலத் தில் அவர் பிரதான ஆசாரியனாக ஊழியம் செய்துவருவதை எபிரெயர் புத்தகம் சொல்கிறது. சிலுவைக்குப்பின் அவர் இந்த ஊழியத்தைச் செய்வதாக முதன்முதலாகச் சொல்லும் வசனம் எபிரெயர் 1:3. அதற்கு பிறகான அதிகாரங்களிலும் பிரதான ஆசாரியனாகவே இயேசு குறிப் பிடப்படுகிறார். பரலோகப் பரிசுத்த ஸ்தலத்தில் அவர் செய்யும் இந்த ஊழியம் பற்றி எபி 7:1-28 விரிவாகச் சொல்கிறது.

`எபிரெயர் 7:1-28இல், இயேசுவைப்பற்றி பவுல் சொல்வது என்ன?`

மிக அர்த்தமுள்ள வசனங்கள் இவை. ஆரோனின் வம்சத்தில் பிறந்து, பூலோக ஆசரிப்புக்கூடாரத்தில் ஊழியம்செய்த ஆசாரியர்களைவிட, கிறிஸ்து மேலான ஆசாரியத்துவம் உள்ளவராக இருக்கிறார். பூலோக ஆசரிப்புக்கூடாரத் தில் ஊழியம்செய்த பூலோக ஆசாரியர்களுக்குப் பதிலாக, இப்போது பரலோகப் பரிசுத்த ஸ்தலத்தில் நமக்காக ஊழியம்செய்யும் பரலோகப் பிரதான ஆசாரியர் ஒருவர் இருக்கிறார். எனவே, இயேசுவை நாம் நோக்கிப்பார்க்கும்போது, பரலோகப் பரிசுத்த ஸ்தலத்தில் நம் பிரதான ஆசாரியராக அவர் ஊழியம்செய் வதை நாம் நினைக்கவேண்டும்.