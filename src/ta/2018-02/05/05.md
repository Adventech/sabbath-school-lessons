---
title:  நமக்காகப் பரிந்துபேசுகிறவர்
date:   02/05/2018
---

பாவமானது தேவனுக்கும் மனிதனுக்கும் இடையே மிகப்பெரிய பிளவை உண்டுபண்ணியது; கிறிஸ்து நமக்காகப் பலியானதால், மனிதர்களாகிய நாம் தேவனோடு ஒப்புரவாகவும், தொடர்ந்து அவரண்டை செல்லவும் சிலாக்கியம் கிடைத்துள்ளது. எபே 2:18; 1பேதுரு 3:18.

`அந்த நம்பிக்கை நமக்கு நிலையும் உறுதியும் திரைக்குள்ளாகப் போகிறதுமான ஆத்தும நங்கூர மாயிருக்கிறது. நமக்கு முன்னோடினவராகிய இயேசு மெல்கிசேதேக்கின் முறைமையின்படி நித்திய பிரதான ஆசாரியராய் நமக்காக அந்தத் திரைக்குள் பிரவேசித்திருக்கிறார். எபி 6:19,20. இயேசு நமக்காக என்ன செய்திருப்பதாக இந்த வசனங்கள் கூறுகின்றன?`

`கிறிஸ்துவின் ஊழியத்தில் நடைபெறும் வேறு என்ன நிகழ்வுபற்றி எபி 9:24 கூறுகிறது?`

இயேசு நமக்கு முன்னோடியாக, நம்முடைய பிரதிநிதியாக பரலோகப் பரிசுத்த ஸ்தலத்தில் பிரவேசித்து, பிதாவின் பிரசன்னத்திற்கு நமக்காகச் சென்று விட்டார். அதாவது, தாம் பலியாகிப் பெற்ற புண்ணியங்களால் நமக்கு நித்திய மீட்பை உண்டுபண்ணினதைச் சொல்லி, பிதாவின்முன்பு நின்று ஊழியம் செய்துகொண்டிருக்கிறார்.

ஆம், நாம் இயேசுவை ஏற்றுக்கொண்டதும் நம் பாவங்கள் மன்னிக்கப்படு கின்றன; தேவனுக்குமுன் மன்னிப்பைப் பெற்றவர்களாக, சுத்திகரிக்கப்பட்ட வர்களாக நிற்கிறோம். நாம் மெய்யான கிறிஸ்தவர்களாக மாறியிருந்தாலும், பாவத்தை ஜெயங்கொள்வதற்கான அற்புத வாக்குறுதிகள் கொடுக்கப்பட்டி ருந்தாலும் சில சமயங்களில் நாம் பாவம் செய்துவிடுகிறோம் என்பதும் உண்மை தான். அச்சமயங்களில், இயேசு நம் பிரதான ஆசாரியராக பரலோகத்தில் பரிந்து பேசுகிறார். மனந்திருந்துகிற பாவியின் பிரதிநிதியாக அவர் நின்று, நம்முடைய புண்ணியங்களைச் சொல்லி அல்ல, தம்முடைய சொந்தப் புண்ணியங்களைச் சொல்லி, பிதாவுக்குமுன் வேண்டிக்கொள்கிறார். தமது மூலமாய் தேவனிடத்தில் சேருகிறவர்களுக்காக வேண்டுதல்செய்யும்படிக்கு அவர் எப்பொழுதும் உயி ரோடு இருக்கிறவராகையால் அவர்களை முற்றுமுடிய இரட்சிக்க வல்லவராயும் இருக்கிறார். எபி 7:25.

`கிறிஸ்துவின் கிருபையும் இரக்கமும் தொடர்ந்து தங்களுக்குத் தேவைப்படுகிறது என்பதை உணராத கிறிஸ்தவர்கள் யாராவது இருக்கமுடியுமா? அதாவது, இயேசுவுக்குள் புதிய வாழ்வு கிடைத்தாலும், நம் வாழ்க்கையில் அற்புத மாற்றங்கள் உண்டானாலும், தேவனுடைய மன்னிப்பும், இரக்கமும் தொடர்ந்து தேவைப்படுகின்றன. இதை உணராதவர் யார்தான் இருக்கமுடியும்? அப்படியானால், கிறிஸ்து நம்முடைய பிரதான ஆசாரியராக இருக்கிறார் என்பதை அறிந்திருப் பது எவ்வாறு விலையேறப்பெற்ற ஒரு சத்தியம்?`