---
title:  நம்முடைய பிரதான ஆசாரியன்
date:   01/05/2018
---

`எபிரெயர் 7:24-27; 8:6 வசனங்கள் தரும் மாபெரும் நம்பிக்கை என்ன?`

மற்ற ஆசாரியருக்கு இல்லாத பல்வேறு தகுதிகள் கிறிஸ்துவுக்கு இருப்ப தால் நம்மை முற்றிலும் இரட் சிக்க அவர் வல்லவர். அவர் தேவன், நம் பாவங் களை மன்னிக்கிற அதிகாரம் அவருக்கு இருக்கிறது. அவர் நித்திய ஆசாரியத்து வத்தைப் பெற்றவர். இப்பூமியில் இருந்தபோது, வியாதியஸ்தர்களைக் குண மாக்கி, தனிமையில் இருந்தவர்களைத் தேற்றினார்; அதுபோலவே அதே மனதுருக்கத்துடன் தம் மக்களுக்காக எல்லா வேளையிலும் பரிந்துபேசிக் கொண்டிருக்கிறார். அவர் மனிதனுமாக உள்ளார்; ஆனால், பாவமற்ற வராகப் பிறந்தார்; பாவமற்றவராகவே இருந்தார். மனிதர் அனைவருடைய பாவப் பாரத்தையும் சுமந்தவராக அவர் மரித்தார். தேவனும்-மனிதனுமாகிய அவர் மட்டுமே, பாவிகளுக்காக பரலோகப் பரிசுத்த ஸ்தலத்தில் பரிந்துபேசமுடியும்.

கிறிஸ்துவின் பலியே இறுதியானதென இந்த வசனங்கள் காட்டுகின்றன. ஒரே முறை இந்தப் பலி நிகழ வேண்டியிருந்தது; ஒவ்வொரு மனிதனுக்கும் இரட்சிப்பை அருள, அது போதுமானதாக இருந்தது. சிலுவையில் மரித்தது யாரென்று தெரிந்தால்தான், ஒவ்வொரு மனிதனும் இரட்சிக்கப்படுவதற்கு அதை விட மேலான ஒரு பலி இருக்கமுடியாதென்பது புரியும்.

`கிறிஸ்து தம் மரணத்தின்மூலமாகவும், பரலோகத்தில் இப்போது செய்யும் ஊழியத்தின்மூலமாகவும் நமக்கு எதைச் சம்பாதித்துத் தந்திருப்பதாக எபிரெயர் 9:11-15 கூறுகின்றது?`

கிறிஸ்து நித்திய மீட்பை பெற்றுத் தந்ததாக எபி 9:12 கூறுகிறது. மீட்பு என்று மொழிபெயர்க்கப்பட்டுள்ள கிரேக்க வார்த்தைக்கு பிணையமீட்பு விடுதலை என்றும் அர்த்தம் கூறலாம். லூக்கா 1:68 இல், தேவன் தமது ஜனத்தைச் சந்தித்து மீட்டுக்கொண்டார் என்று சகரியா சொல்லும்போது இதே வார்த்தையைத்தான் பயன்படுத்துகிறார். கிறிஸ்து இரத்தம் சிந்துவதே ஒரே வழியாக இருந்தது; எனவே அடிக்கப்பட்ட ஆட்டுக்குட்டியாகிய கிறிஸ்துதாம் இந்த விடுதலையைப் பெற்றுத் தந்தார். சுவிசேஷம் சொல்லும் நற்செய்தி தெரியுமா? தமக்காக அல்ல, நமக்காக அவர் பலியானார்; கிறிஸ்துவின் பலியை ஏற்றுக்கொள்கிற யாவரும் இதன் பயனைப் பெற்றுக்கொள்ளலாம்.

`கிறிஸ்து நித்திய மீட்பை நமக்குப் பெற்றுத்தந்தார்; அதன்பிறகுதான் நமக்காக பரலோகப் பரிசுத்த ஸ்தலத்தில் ஊழியம் செய்கிறார். கிறிஸ்து நமக்காக பரலோகப் பரிசுத்த ஸ்தலத்தில் செய்துவரும் ஊழியம்குறித்து, நாம் எவ்வளவு நம்பிக்கையுடையவர்களாக வாழமுடியும்?`