---
title:  பாவநிவாரண நாள்
date:   03/05/2018
---

கிறிஸ்து நமக்கான பிரதான ஆசாரியனாக ஊழியத்தை ஆரம்பித்திருக்கும் பரலோகப் பரிசுத்த ஸ்தலமானது பூலோக ஆசரிப்புக் கூடாரத்திற்கு ஒரு மாதிரி யாக இருந்ததாக எபிரெயர் கூறுகிறது. பூலோக ஆச ரிப்புக்கூடாரத்தின் இரண்டு அறைகளிலும் நடைபெற்ற ஆராதனைமுறைகளும், பலி மற்றும் சுத்திகரிப்புச் சடங்குகளும் பரலோகத்திலுள்ளவைகைளின் சாயலுக்கும் நிழலுக்கும் ஒத்தி ருக்கிறது; அப்படியே, மோசே கூடாரத்தை உண்டுபண்ணுகையில் மலையிலே உனக்குக் காண்பிக்கப்பட்ட மாதிரியின்படியே நீ எல்லாவற்றையும் செய்ய எச்சரிக்கையாயிரு என்று தேவன் அவனுக்குக் கட்டளையிட்டார். எபி 8:5.

பூலோக ஆசரிப்புக்கூடாரச் சடங்காச்சாரத்தில் பரிசுத்த ஸ்தலம், மகா பரிசுத்தஸ்தலம் ஆகிய இரு அறைகளிலும் ஊழியம்செய்யப்பட்டது; இதே போன்றுதான் பரலோகப் பரிசுத்தஸ்தலத்தில் கிறிஸ்துவினுடைய ஊழியமும் இருக்கிறது. பாவநிவாரண நாள் பூலோக ஆசரிப்புக்கூடாரத்தில், நியாயத்தீர்ப்பு நாளைச் சுட்டிக் காட்டியது; அன்று பரிசுத்த ஸ்தலம் சுத்திகரிக்கப்பட்டது. லேவி 16. வருடத்தில் அந்த ஒரு நாள்மட்டும் பிரதான ஆசாரியன் மகா பரிசுத்தஸ்தலம் சென்று, பாவ நிவாரண ஊழியத்தைச் செய்வார். லேவி 16:12-14.

`எபிரெயர் 9:20-23இன்படி, எது சுத்திகரிக்கப்பட வேண்டியிருந்தது? கிறிஸ்து வினுடைய பாவ நிவாரண நாள் ஊழியத்தை இது எவ்வாறு காட்டுகிறது?`

பரலோகப் பரிசுத்த ஸ்தலம் சுத்திகரிக்கப்படவேண்டியது அவசியமாக இருந்தது என்பதை வாசித்து, வேத அறிஞர்கள் குழம்பினார்கள். ஆனால், பாவநிவாரண நாளை அது சுட்டிக்காட்டுகிறது என்று புரிந்து கொண்டபோது குழப்பம் நீங்கியது. பரலோகப் பரிசுத்த ஸ்தலத்தில் கிறிஸ்து செய்துவருவதாக எபி 9:23 சுட்டிக்காட்டும் ஊழியத்தைத்தான், ஆசரிப்புக்கூடாரத்தில் வருடத்திற்கு ஒரு முறை வரும் பாவ நிவாரண நாளில் பிரதான ஆசாரியன் செய்த ஊழியம் எடுத்துக்காட்டியது. பரலோகப் பரிசுத்த ஸ்தலத்தை ஒரு நாள் கிறிஸ்து சுத்திகரிக்க இருந்தார்; அதற்கு பூலோக ஆசரிப்புக் கூடாரத்தின் சுத்தி கரிப்பு அடையாளமாக இருந்தது. கிறிஸ்து பரலோகம் சென்றதுமே பரலோகப் பரிசுத்த ஸ்தலச் சுத்திகரிப்பு துவங்கியதாக இந்த வசனம் சொல்லவில்லை. இந்த ஊழியம் 1844ம் வருடம் துவங்கியதை தானியேல் புத்தகத்திலிருந்து அறியமுடிகிறது. எவ்வளவு முக்கியமான ஒரு காலக்கட்டத்தில் நாம் வாழ்ந்து கொண்டிருக்கிறோம் என்பதை உணரவேண்டும்; ஆனாலும், கிறிஸ்து நமக்காக ஏற்கனவே நிறைவேற்றியிருப்பதையும், இப்போது பரலோக மகா பரிசுத்த ஸ்தலத்தில் நமக்காகச் செய்துகொண்டிருப்பதையும் நினைத்து, நிச்சயமுள்ளவர் களாக வாழவேண்டும்.

`தேவனுக்குப் பயந்து, அவரை மகிமைப்படுத்துங்கள்; அவர் நியாயத்தீர்ப்புக்கொடுக்கும் வேளை வந்தது என்று முதலாம் தூதனுடைய தூது சொல்கிறது. வெளி 14:7. நியாயத்தீர்ப்பு நிச்சயம் உண்டென்பதால், முடிவு நெருங்கிவிட்டதை உணரமுடிகிறது. நாம் வாழ்கிற விதத்தில் இந்த உண்மை எப்படிப்பட்ட தாக்கத்தை உண்டாக்கவேண்டும்?`