---
title:  மேலும் படிக்க
date:   04/05/2018
---

பூமியில் இயேசு நமக்காகப் பலியாகவிருந்ததையும், பரலோகத்தில் நம் பிரதான ஆசாரியனாக ஊழியம் செய்யவிருந்ததையும் பூலோக ஆசரிப்புக்கூடாரம் சுட்டிக்காட்டியதாக எபிரெயர் புத்தகம் கூறுகிறது. நற்செய்தியின் விளக்கப்பாட மாகவே ஆசரிப்புக்கூடாரம் இருந்தது. பலி, பரிந்துபேசுதல், நியாயத்தீர்ப்பு, பாவத்தின் இறுதிமுடிவு யாவும் உள்ளடங்கிய இரட்சிப்பின் திட்டத்தை அதிலிருந்து யூதர்கள் கற்றுக்கொள்ள வேண்டியிருந்தது. பரலோகப் பரிசுத்த ஸ்தலத்தில் கிறிஸ்து செய்துவரும் இறுதிக்கட்ட பணியானது கடைசிக் காலத்திற்குரியது என்பதைப் புரிந்துகொள்ள தானியேல்புத்தகம் உதவுகிறது. சுத்திகரிப்பையும், விசாரணை யையும், நீதிமானாகத் தீர்க்கப்படுவதையும் வலியுறுத்தும் தானியேலின் கடைசிக் காலத் தீர்க்கதரிசனங்கள் பாவ நிவாரண நாளை உலக வரலாற்றின் இறுதிமட்டும் காட்டிக்கொண்டே இருக்கின்றன. பரலோகப் பரிசுத்த ஸ்தலத்தில் சுத்திகரிப்பு நடக் கிறது; அங்கு மேசியா ராஜாவாகவும் ஆசாரியராகவும் செயல்படுகிறார். இந்தத் தரிசனங்கள் ஒரு குறிப்பிட்ட காலக் கட்டத்தைச் சுட்டிக்காட்டுகின்றன; அதன்மூலம், தேவனுடைய பரிசுத்த வாசஸ்தலத்தில் இறுதிச் சுத்திகரிப்பையும், விசாரணையையும், நீதிமானென்று தீர்ப்புவழங்குவதையும் மேசியா எப்போது துவங்குவார் என்பதைக் கணிக்க முடிகிறது. - ஏச்ணஞீஞணிணிடு ணிஞூ குஞுதிஞுணtட-ஞீச்தூ அஞீதிஞுணtடிண்t கூடஞுணிடூணிஞ்தூ, ணீ 94.

**கலந்துரையாடக் கேள்விகள்**

`1. பின்வரும் எலன் ஒய்ட்டின் மேற்கோளை வாசியுங்கள்: முற்கால இஸ்ரவேலில், மக்கள் விசுவாசத்தோடு பாவங்களை அறிக்கையிட்டபோது, அப்பாவங்கள் பாவ நிவாரண பலியின்மீது வைக்கப்பட்டன. அப்பலியின் இரத்தம் பூலோகப் பரிசுத்த ஸ்தலத்தில் தெளிக்கப்பட்டது, அவை அங்கு மாற்றப்பட்டதற்கு அடையாளமாய் இருந்தது; அதுபோல புதிய உடன்படிக்கையில், மனந்திருந்தி விசுவாசத்தோடு அறிக்கையிடுகிறவர்களின் பாவங்கள் கிறிஸ்துவின்மீது வைக்கப்பட்டு, மெய் யாகவே பரலோகப் பரிசுத்தஸ்தலத்திற்குள் மாற்றப்படுகின்றன. பூலோகப் பரிசுத்தஸ்தலத்திற்குள் மாற்றப்பட்டிருந்த பாவங்கள் சுத்திகரிப்புநாளில் அங்கிருந்து அகற்றப்பட்டன. அதுபோல பரலோகத்தில் பதிவுசெய்யப்பட்டுள்ள பாவங்கள் பரலோகப் பரிசுத்தஸ்தல சுத்திகரிப்பின்மூலம் அங்கிருந்து முற்றிலும் அகற்றப்படுகின்றன. ஆனால் இதைச் செய்வதற்குமுன், யாரெல்லாம் பாவத்தி லிருந்து மனந்திரும்பி, கிறிஸ்துவில் விசுவாசம்வைத்ததன்மூலம் பாவ நிவாரணத்தின் பலன்களைப் பெறத் தகுதிபெற்றுள்ளார்களென்று புத்தகப்பதிவு களை ஆராய்ந்து பார்த்தாகவேண்டும் - எஇ, ணீ 421,422. இயேசுவின் பாவநிவாரண பலன்களைப் பெறுவதற்கு எலன் ஒய்ட் கூறும் இரண்டு தகுதிகள் என்ன? கடைசி நாட்களில், நியாயவிசாரணை நடந்துவரும் நிலையில் இந்த இரண்டு விஷயங் களையும் தேவபிள்ளைகள் மனதில் வைத்திருப்பது ஏன் முக்கியமானது?`

`2. இரத்தத்தின் முக்கியத்துவம் என்ன? லேவி 16:15,16. இரத்தம் எதைச் சுட்டிக்காட்டி யது? பாவநிவாரண நாளின் சடங்கில் இரத்தம் எவ்வாறு முக்கியப் பங்காற்றியது? கிறிஸ்துவின் இரத்தம் இன்று நமக்கு எவ்வளவு முக்கியமானதாக இருக்கிறது?`