---
title:  கர்த்தருடைய நாள்
date:   24/06/2018
---

இயேசுவின் இரண்டாம் வருகைபற்றி புதிய ஏற்பாடு மட்டும்தான் போதிக்கிறதென்று சிலர் நினைக்கிறார்கள்; இது உண்மையல்ல. இயேசு முதலாம் முறை வந்து, மரித்து, உயிர்த்தெழுந்து, பரலோகம் சென்ற பிறகுதான் இரண்டாம் வருகை சம்பந்தப்பட்ட உண்மை தெளிவாக வெளிப்பட்டது என் பதை மறுக்கமுடியாது. ஆனால், புதிய ஏற்பாடு இந்த வருகைபற்றி எவ்வளவு சொல்கிறதோ, அவ்வளவுக்கு பழைய ஏற்பாடும் வெகு காலத்திற்கு முன்னரே இந்த முக்கிய உண்மையை அடையாளங்களாகச் சுட்டிக்காட்டுகிறது. இயேசுவின் இரண்டாம் வருகைபற்றி புதிய ஏற்பாட்டு எழுத்தாளர்கள் புதிதாக எதை யும் வெளிப்படுத்தவில்லை; பழைய ஏற்பாட்டில் ஏற்கனவே வெளிப்பட்டிருந்த ஒரு சத்தியத்தை அதிகம் வலியுறுத்தினார்கள். இரட்சகர் சிலுவையில் அறையப்பட்டு, உயிர்த்தெழுந்த பிறகுதான், இரண்டாம் வருகைகுறித்த வாக்குறுதியை முற்றிலுமாகப் புரிந்துகொள்ள முடிந்தது.

`ஏசாயா 13:6,9; சகரியா 14:9; தானியேல் 12:1 ஆகிய வசனங்கள் இயேசுவின் இரண்டாம் வருகைபற்றி போதிப்பது என்ன?`

கர்த்தருடைய நாளானது துன்மார்க்கருக்கு அழிவும் துக்கமும் அமளி யுமான ஒரு நாளாக இருக்குமென்பதில் சந்தேகமில்லை. ஆனால் தேவ பிள்ளைகள் அனைவருக்கும், புஸ்தகத்தில் எழுதியிருக்கிறவர்களாகக் காணப் படுகிற அனைவருக்கும் இது விடுதலையின் நாள். பிலி 4:3; வெளி 3:5; 13:8. கர்த்தருடை நாளானது துன்மார்க்கருக்குத் தண்டனைத் தீர்ப்பையும், தேவ னுக்கு உண்மையாக இருப்பவர்களுக்கு பாதுகாப்பையும் வழங்கப்போகிற ஒரு நாளென்பதை முதலில் பழைய ஏற்பாடுதான் சொல்கிறது. உதாரணமாக, கர்த்தருடைய உக்கிரக்கோபத்திற்கு சிலர் ஆளாகிறார்கள்; ஆனாலும், நீதி யைத் தேடுஙகள் மனத்தாழ்மையைத் தேடுங்கள் என்கிற அழைப்புக்குச் செவி கொடுப்பவர்கள் கர்த்தருடைய கோபத்தின்நாளிலே மறைக்கப்படுவார்கள். செப் 2:1-3.

`இயேசுவின் இரண்டாம் வருகையின்போது துன்மார்க்கரும் இரட்சிக்கப் பட்டோரும் தனித்தனியே இரு பிரிவுகளாகப் பிரிக்கப்படுவார்கள் என்பதை மத் 24:30,31 வசனங்கள் எவ்விதத்தில் சுட்டிக்காட்டுகின்றன?`

`கடைசிக்கால நிகழ்வுகள் அரங்கேறும் சமயத்தில், நாம் எந்தப் பக்கத்தில் இருக்கிறோம் என்பது தெளிவாகப் புலப்படும். சரியான பக்கத்தில் நாம் இருப்பதற்கு இப்போதே என்ன தீர்மானங்களைச் செய்யவேண்டும்?`