---
title:  ஜீவனுள்ளோரும் மரித்தோரும்
date:   28/06/2018
---

நானே உயிர்த்தெழுதலும் ஜீவனுமாயிருக்கிறேன், என்னை விசுவாசிக் கிறவன் மரித்தாலும் பிழைப்பான் என்று இயேசு சொன்னார். யோவான் 11:25. தம் சிநேகதனாகிய லாசருவை உயிர்த்தெழச் செய்வதற்குமுன் இயேசு சொன்ன வார்த்தைகள் இவை. நம்புதற்கரிய இவ்வார்த்தைகளை மக்கள் விசுவாசிக்க வேண்டுமென்று சொன்னதோடு இயேசு நிறுத்திக்கொண்டாரா? இல்லை, மரித்து, நாட்கள் சென்று, நாற்றமெடுக்க ஆரம்பித்திருந்த லாசருவின் சடலத்தை உயிரோடு எழுப்பவும் செய்தார். யோவான் 11:39.

இயேசுவை நம்புகிறவர்களும் மரிக்கிறார்கள். ஆனால், இயேசு சொன் னதுபோல, அவர்கள் மரித்தாலும் மீண்டும் பிழைப்பார்கள். இதுதான் மரித்தோ ரின் உயிர்த்தெழுதல். இதுதான் நம் எதிர்பார்ப்புகள் எல் லாம் நிறைவேறப்போகிற முக்கிய நாளாக இரண்டாம் வருகையை நோக்கிப்பார்க்கச் செய்கிறது.

`இயேசு திரும்ப வரும்போது கிறிஸ்துவுக்குள் மரித்தவர்கள் என்னவாகிறார்கள் என்று ரோமர் 6:5; 1தெச 4:16; 1கொரி 15:42-44, 53-55 கூறுகின்றன?`

இரண்டாம் வருகையின் நம்பிக்கை என்னவென்றால், இயேசு மரித்து உயிர்த்தெழுந்ததுபோல, ஒவ்வொரு காலக்கட்டத்திலும் வாழ்ந்து மரித்துப் போன அவருடைய பிள்ளைகள் அனைவரும் உயிரோடு எழும்புவார்கள். அவருடைய உயிர்த்தெழுதலில்தான் தங்களுடைய உயிர்த்தெழுதலுக்கான நிச்சயத்தைப் பெற்றிருக்கிறார்கள்.

`இயேசு வரும்போது உயிரோடு இருக்கிறவர்களுக்கு என்ன ஆகும்? பிலி 3:21; 1தெச 4:17.`

இயேசு வரும்போது உயிரோடு இருக்கிற விசுவாசிகளுக்கு புதிய சரீரம் கிடைக்கும்; அது இப்போதைய சரீரம் போன்றதல்ல; மரித்தோரிலிருந்து எழும் புகிற நீதிமான்களுக்கு அவர் தருகிற அதே அழியாமையுள்ள சரீரத்தைத் தருவார். உயிரோடிருக்கும் நீதிமான்கள் ஒரு நிமிஷத்திலே, ஒரு இமைப் பொழுதிலே மறுரூபமாவார்கள். தேவனுடைய சத்தம் கேட்டவுடன் அவர்கள் மகிமையடைந்தார்கள்; இப்போது அழியாமையுள்ளவர்களாக மாற்றப்பட்டு, உயிர்த்தெழுந்த பரிசுத்தவான்களோடுகூட கர்த்தரைச் சந்திக்க ஆகாயத்தில் எடுத்துக்கொள்ளப்பட்டார்கள். – EGW, GC, p 645

`நித்திய வாழ்க்கையைப் பலிகொடுத்தாலும், இந்த உலகத்தில் நீங்கள் வைத்திருக்க விரும்பும் விஷயங்களை எல்லாம் பட்டியலிடுங்கள். அப்படியொரு பட்டியலைப் போடமுடிந்ததா?`