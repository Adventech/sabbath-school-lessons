---
title:  வானத்தின் மேகங்கள்மேல்
date:   27/06/2018
---

வேதாகமத்தின் மையக் கருத்தாக, முக்கியக் கருத்தாக இரண்டாம் வருகை இருக்கிறது; ஆனாலும், இயேசு உண்மையிலேயே நேரடியாக வரப்போகிறார் என்பதை எல்லாக் கிறிஸ்தவர்களும் நம்புவதில்லை. உதாரணமாக, இயேசு நேரடியாக வரப்போவதில்லை. மாறாக, பூமியில் தம்முடைய சபையில் அவர் தமது ஆவியை வெளிப்படச்செய்வதே அவருடைய வருகை என்கிறார்கள். அதாவது, கிறிஸ்தவ மார்க்கத்தின் ஒழுக்க நியதிகளை மக்கள் கடைபிடிக்கும் போது கிறிஸ்துவின் இரண்டாம் வருகை நிறைவேறுகிறதாம். இது ஒரு பொய்யான போதனை என்பதில் நாம் சந்தோஷப்படலாம். இது உண்மையாக இருக்குமானால், நீண்டகால நம்பிக்கை ஏதாவது நமக்கு இருக்கமுடியுமா?

**இரண்டாம் வருகைபற்றிக் கூறும் புதிய ஏற்பாட்டு வசனங்கள் கீழே உள்ளன. கிறிஸ்துவின் வருகை எப்படிப்பட்டதாக இருக்குமென இவை கூறுகின்றன?**

`மத்தேயு 24:30`

`1தெச 4:16`

`மத்தேயு 26:64`

`வெளி 1:7`

`2 தெச 1:7-10`

ஆகாயம் திறந்து மூடுவதுபோலத் தெரிந்தது. தேவ சிங்காசனத்திலிருந்து மகிமை பளிச்சிட்டதுபோல் தெரிந்தது. காற்றில் அசையும் நாணப்போல மலை கள் அதிர்ந்தன; பாறைகள் துண்டுதுண்டாகி எங்கும் சிதறின. பெரும் புயல் வரு வதுபோன்ற பெரும் சத்தம் கேட்டது. கடல் கடுமையாகக் கொந்தளித்தது. அழிவு வேலையில் மும்முரமாக ஈடுபட்டிருக்கும் பிசாசுகள் கத்துவதுபோல் சூறாவளிக் காற்றின் ஒலி கேட்டது. கடலின் அலைகள்போல பூமி ஏறி இறங்கிக் கொண்டிருந்தது. அதன் மேற்பரப்பு உடைந்துகொண்டிருந்தது. அதன் ஆதாரங் கள் நிலைகுலைந்துக் காணப்பட்டன. மலைத்தொடர்கள் மூழ்கின. மனிதர் வாழும் தீவுகள் மறைந்தன. துன்மார்க்கத்தினால் அழிந்த சோதோமைப்போல துறைமுகப்பட்டணங்கள் கொந்தளிப்பான தண்ணீரால் அழிந்தன. தேவனு டைய உக்கிரமான கோபாக்கினையாகிய மதுவுள்ள பாத்திரம் மகா பாபிலோ னுக்கு கொடுக்கப்படுமென்பதை தேவன் நினைவுகூர்ந்தார். - EGW, GC, p 637.

இயேசுவின் இரண்டாம் வருகை பிரமாண்டமான ஒரு நிகழ்வாக இருக்கப் போகிறது; அது உண்மையிலேயே இந்த உலகத்திற்கு முடிவுகட்டப்போகிறது. இயேசு தம் முதலாம் வருகையில் நமக்காக எவற்றை நிறைவேற்றினார் என்பது அவருடைய இரண்டாம் வருகையில் வெளிப்படும்.

`இயேசு உண்மையிலேயே வரப்போகிறார் என்று நம்பினால், அது இப்போது நாம் வாழ்கிற விதத் தில் என்ன தாக்கத்தை உண்டாக்கும்? வாழ்க்கையில் உண்மையிலேயே முக்கியமான விஷயங் களுக்கு நாம் முன்னுரிமையளிக்க, இது எவ்வாறு உதவக்கூடும்?`