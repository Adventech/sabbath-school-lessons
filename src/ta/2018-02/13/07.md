---
title:  மேலும் படிக்க
date:   29/06/2018
---

விழுந்துபோன இவ்வுலகில் மனிதர்கள் பாவத்திலும் உபத்திரவத்திலும் அகப்பட்டுள்ள சோகச் சம்பவத்திற்குப் பிற்சேற்கையாக இயேசுவின் இரண்டாம் வருகை அமையவில்லை. மாறாக, இரண்டாம் வருகை ஒரு பிரமாண்டமான முடிவு; கிறிஸ்தவ விசுவாசத்தின் மகத்தான நம்பிக்கை. இதில்லாமல் நமக்கு எதுவுமே இல்லை. ஒரு துயரத்திற்குமேல் அடுத்த துயரம், ஒரு இழப்பிற்குமேல் அடுத்த இழப்பு என எல்லாமே மரணத்தில் முடிவதாகவே நிலைமை மாறியிருக்கும். கிறிஸ்துவின் வருகை நமக்கு நம்பிக்கையைத் தந்திருக்கிறது. வில்லியம் ஷேக்ஸ் பியர், வாழ்க்கை ஒரு கட்டுக்கதை. வெறும் வார்த்தையாலும் உக்கிரத்தாலும் ஒரு முட்டாள்சொன்ன கதை. அது ஒன்றுமே இல்லை என்கிறார். ஆனால் உயிர்த்தெழு தல் உண்டென்று ஆண்டவர் மீண்டும்மீண்டும் வலியுறுத்துகிறார். தம் உயிரைக் கொடுத்து நம்மை மீட்டிருக்கிறார். மாற்கு 10:45. தாம் வாங்கியதைப் பெறுவதற்கு மீண்டும் வருகிறார். வானத்தின் நட்சத்திரங்களோ, மரங்களிலிருக்கும் பறவைகளோ இயேசுவின் வருகையை நமக்கு அறிவிக்கவில்லை. எக்காளம் தொனிக்கும், அப்பொழுது மரித்தோர் அழிவில்லாதவர்களாய் எழுந்திருப்பார்கள்; நாமும் மறுரூபமாக்கப்படுவோம் என்று தேவனே சொல்கிறார். 1கொரி 15:52. ஒரு நாளில் நாம் வானத்தை அண்ணாந்து பார்த்து, மனுஷகுமாரன் சர்வ வல்லவரின் வலது பாரிசத்தில் வீற்றிருப்பதையும், வானத்தின் மேகங்கள்மேல் வருவதையும் காணப் போகிறோம். மாற்கு 14:62. இவை அனைத்தையும் தேவ வார்த்தை சொல்கிறது. அவருடைய வார்த்தை வாக்குரைப்பதால் நிச்சயமாக நம்பலாம்.

**கலந்துரையாடக் கேள்விகள்**

`1	கிறிஸ்தவர்களின் வாழ்க்கையில் கிறிஸ்தவ நியதிகள் அனைத்தும் முற்றிலும் வெளிப்படுவதுதான் இயேசுவின் இரண்டாம் வருகை என்று சிலர் நம்புகிறார்கள். இதைக் கேட்பதற்கு இதமாக இருக்கலாம்; ஆனால் முடிவில் இது நமக்கு ஏதாவது நம்பிக்கையைத் தரமுடியுமா? அவர்கள் சொல்வது உண்மையாக இருந்தால் நிலைமை என்னவாகும்?`

`2	ஒன்றுமில்லாமையிலிருந்து பிரபஞ்சம் வந்ததாகச் சொல்வது ஏன் ஒரு முட்டாள் தனமான கருத்து? இவ்வாறு சிலர் கருத்தைப் பரப்புவதற்கும், சிலர் அதை நம்பு வதற்கும் காரணம் என்ன? நித்தியமாக ஒரு தேவன் இருக்கிறார், அவர்தான் அனைத்தையும் சிருஷ்டித்தார் என்பதுதான் இப்பிரபஞ்சம் உண்டாக்கப்பட்டதற்கான பகுத்தறிவுமிக்க ஒரு காரணமாக இருக்கமுடியும். எவ்வாறு?`

`3	நித்திய வாழ்க்கையை பலிகொடுத்தாலும், இந்த உலகத்தில் விட்டுவிடக்கூடாது என்று நீங்கள் பட்டியலிட்டதை உங்கள் வகுப்பில் கலந்தாலோசியுங்கள். ஒவ்வொருவருடைய பட்டியல்களிலிருந்தும் என்ன கற்றுக்கொண்டீர்கள்? அப்படி எதையுமே எழுதமுடியவில்லை என்றால், நாம் இரட்சிக்கப்படாதபடி நம் வாழ்க்கையில் எதுவும் குறுக்கே நிற்காமல் இருக்க என்ன செய்யலாம்? ஆனால், அநேகர் பல விஷயங்களால் இழுப்புண்டு, தங்கள் இரட்சிப்பை விலை பேசுகிறார்கள்.`