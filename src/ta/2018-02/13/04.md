---
title:  நீண்ட கால வாய்ப்புகள் 
date:   26/06/2018
---

`நம்முடைய மிகப்பெரிய எதிர்பார்ப்பு என்ன? ஏன்? தீத்து 2:13.`

இப்பிரபஞ்சம் உருவான விதம்பற்றி பேராசிரியர் ஒருவர் பின்வருமாறு சொன்னார். அதாவது 1300 கோடி வருடங்களுக்குமுன்னர் சொல்லமுடியாத அளவுக்கு அடர்த்தியான மிகச்சிறிய திரட்சி ஒன்று, ஒன்றுமில்லாமையிலிருந்து திடீரென வெளியே வந்து, வெடித்துச் சிதறியது. அந்த வெடிப்பிலிருந்துதான் நம்முடைய பிரபஞ்சம் உருவாயிற்று. ஆனால் இந்த சொல்லமுடியாத அளவுக்கு அடர்த்தியான மிகச்சிறிய திரட்சி ஒன்றுமில்லாமையிலிருந்து எவ் வாறு வெளியே வந்தது என்று அவர் சொல்லவில்லை. அப்படி நடந்ததாக விசுவாசித்து, ஊகித்துக்கொண்டார்.

நம்முடைய ஆரம்பத்தில்தான் நம்முடைய முடிவும் இருக்கிறது என்று இந்த வாரப்பாடத்தின் துவக்கத்தில் பார்த்தோம். நம்முடைய முடிவு நம்பிக்கை தரக்கூடியதாக இருக்காதென்று இந்தப் பேராசிரியர் கூறுகிறார். சொல்ல முடியாத அளவுக்கு அடர்த்தியான மிகச்சிறிய திரட்சியிலிருந்து உருவான இந்தப் பூமியும் அதிலுள்ளவைகளும் மனிதர்களும் அதேபோல கடைசியில் ஒன்றுமில்லாமல் போய் விடுவார்களாம்.

மாறாக, நம்முடைய தோற்றம்பற்றி இதைவிட பகுத்தறிவுள்ள காரணத்தை வேதாகமம் சொல்கிறது; மிகுந்த நம்பிக்கைதரும் காரணமாக அது இருக்கிறது. உருவாக்குகிற தேவனுக்கு ஸ்தோத்திரம். நம்முடைய நீண்ட கால எதிர்பார்ப்புகள் மகிழ்ச்சியளிப்பவையாக இருக்கின்றன. எதிர்காலம் குறித்து நாம் அதிக நம்பிக்கையுள்ள வர்களாக இருக்கலாம்; இயேசுவின் இரண்டாம் வருகைபற்றிய வாக்குறுதியைத்தான் இந்த நம்பிக்கை சார்ந்துள்ளது.

`2தீமோ 4:6-8இல் பவுல் என்ன சொல்கிறார்? எதன்மேல் அவருடைய நம்பிக்கை இருந்தது?`

பவுல் சீக்கிரம் கொல்லப்படவிருந்தார்; ஆனாலும் இரட்சிப்பின் நிச்சயத் தோடும் கிறிஸ்துவின் வருகைகுறித்த நம்பிக்கையோடும் காணப்பட்டார்; அதை அவர் பிரசன்னமாகுதல் என்று அழைக்கிறார். 2தீமோ 4:8. தமது சுய நீதியை நம்பி அல்ல, இயேசுவின் நீதியை நம்பி, இயேசுவின் இரண்டாம் வருகை குறித்த வாக்குறுதியில் நம்பிக்கை வைத்திருந்தார்; 1தீமோ 1:15. அதனால்தான் நீதியின் கிரீடம் தனக்குக் காத்திருக்கிறது என்கிறார். அப்போதைய சூழ்நிலையில், மரணதண்டனையை எதிர்பார்த்து சிறைச்சாலையில் இருந்தாலும், தம்முடைய நீண்டகால எதிர்பார்ப்புகள் மேலானவை என்பதை பவுல் அறிந்திருந்தார். அப்போதிருந்த சூழ்நிலையைப் பாராமல், பரந்த ஒரு காட்சியை மனதில் வைத்திருந்ததே அதற்கு காரணம்.

`இப்போதைக்கு உங்களுடைய சூழ்நிலைகள் எப்படி வேண்டுமானாலும் இருக்கலாம்; ஆனால் பவுலிடம் காணப்பட்ட அதே நம்பிக்கை எவ்வாறு உங்களிடமும் காணப்படமுடியும்? மேலான காட்சியையும், அதில் நமக்குள்ள நம்பிக்கையையும் காண நாம் என்ன செய்யலாம்?`