---
title:  தானியேலும் இயேசுவின் இரண்டாம் வருகையும்
date:   25/06/2018
---

இயேசுவின் காலத்திலிருந்த யூதர்கள் பலர், மேசியா வந்து, ரோமர்களைத் தோற்கடித்து, அனைத்துத் தேசங்களிலும் இஸ்ரவேலை அதிகாரமிக்கதாக ஸ்தாபிப்பார் என்று நினைத்தார்கள்; ஆனால் இயேசுவின் முதலாம் வருகையின் நோக்கமும் இரண்டாம் வருகையின் நோக்கமும் அதுவல்ல. மாறாக, பாவம் செய்து விழுந்துபோன இவ்வுலகை ஆங்காங்கே ஒட்டுப்போட்டு சரிசெய் வதைவிட, தம் மக்களுக்காக மேலான ஒரு நோக்கத்தை தேவன் வைத்திருந்தார். இந்தப் பழைய பூமியைச் சரிசெய்து புதிய பூமி உருவாக்கப்படப்போவதில்லை; புதிய பூமி முற்றிலும் புதிதாகப் படைக்கப்பட்டதாக இருக்கும். பழைய ஏற் பாட்டிலேயே தானி 2ஆம் அதிகாரம்தான் இந்த உண்மையை மிகத்தெளிவாக வெளிப்படுத்துகிறது.

பாபிலோன், மேதிய-பெர்சியா, கிரேக்கம், இறுதியாக ரோம் ஆகிய உலகின் நான்கு பெரும் சாம்ராஜ்யங்களின் எழுச்சியையும் வீழ்ச்சியையும்பற்றி தானியேல் 2 கூறுகிறது; ரோம சாம்ராஜ்யமானது உடைந்து, இன்றைய ஐரோப் பிய நாடுகள் உருவாயின. இந்த நான்கு பெரும் சாம்ராஜ்யங்களும் ஒன்றன்பின் ஒன்றாக வரவிருந்ததுபற்றி நேபுகாத்நேச்சார் தம் கனவில் கண்டார்; ஆனால் கனவின் முடிவு பிரமிப்பூட்டுவதாக இருந்தது. இந்த உலகத்திற்கும், நம் ஆண்ட வராகிய இயேசு கிறிஸ்துவின் வருகைக்குப்பிறகு வரவிருக்கும் உலகத்திற்கும் ஒப்பீடே கிடையாது என்பதை வலியுறுத்தவே அந்தக் காட்சியைத் தந்தார்.

`இந்த உலகத்தின் கதியையும், புதிய பூமியின் தன்மையையும்பற்றி தானி 2:34, 35,44,45 ஆகிய வசனங்கள் என்ன சொல்கின்றன?`

இயேசு வரும்போது என்ன நிகழும் என்பதை இந்த வசனங்கள் சிறிதும் சந்தேகத்திற்கு இடமின்றி சொல்கின்றன. தாமே அந்தக் கல் என்று லூக்கா 20:17,18இல் இயேசு கூறினார்; இந்தப் பூமியில் எஞ்சியிருந்த அனைத்தையும் இந்தக் கல் நொறுக்கி நிர்மூலமாக்கியது. இந்தக் கல் பொன்னையும், வெள்ளி யையும், களிமண்ணையும், இரும்பையும், வெண்கலத்தையும் நொறுக்கியபிறகு அவை, கோடைகாலத்தில் போரடிக்கிற களத்திலிருந்து பறந்துபோகிற பதரைப்போலாயிற்று; அவைகளுக்கு ஒரு இடமும் கிடையாதபடி காற்று அவை களை அடித்துக் கொண்டுபோயிற்று என்று தானி 2:35 கூறுகிறது. அதாவது, இயேசு இவ்வுலகத்திற்கு வந்தபிறகு, இங்குள்ள எதுவுமே மிஞ்சியிருக்காது.

இந்த உலகத்தில் ஒரு துரும்பும் காணாதபடி அழித்த கல்லானது ஒரு பெரிய பர்வதமாகி பூமியையெல்லாம் நிரப்பிற்று. இரண்டாம் வருகையின் போது எழும்புகிற இந்த ராஜ்யமானது என்றென்றைக்கும் நிற்கும். தானி 2:44.

அதாவது, இந்தப் பூமியில் வாழ்ந்து, மரிக்கிற ஒவ்வொருவருமே இரண் டில் ஒரு முடிவைச் சந்தித்தாக வேண்டும். ஒன்று நாம் நித்தியகாலமாக இயேசு வோடு இருப்போம், அல்லது இந்தப் பழைய உலகின் பதரோடு சேர்ந்து ஒன்று மில்லாமல் மறைந்துபோவோம். இந்த இரண்டில் ஏதோ ஒரு முடிவை நித்திய மாக நாம் சந்திக்கப்போகிறோம்.