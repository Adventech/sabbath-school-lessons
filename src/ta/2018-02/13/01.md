---
title:  நம் ஆண்டவராகிய இயேசுவின் வருகை
date:   23/06/2018
---

### ஆராய்ச்சிக்கு
ஏசா 13:6,9; மத்தேயு 24:30,31;  தானி 2:34,35;  2தீமோ 4:6-8;  2தெச 1:7-10.

> <p>மனன வசனம்</p>
> மின்னல் கிழக்கிலிருந்து தோன்றி மேற்கு வரைக்கும் பிரகாசிக்கிறதுபோல, மனுஷகுமாரனுடைய வருகையும் இருக்கும். மத்தேயு 24:27.

கவிஞரான டி. எஸ். எலியட் ஒரு கவிதையில், என்னுடைய துவக்கத்தில்தான் என்னுடைய முடிவு இருக்கிறது என்று ஆரம்பித்திருப்பார். சுருக்கமான வரிகள்தாம்; ஆனால் அழுத்தமான உண்மை. துவக்கத்தில்தான் முடிவுகளும் காணப்படுகின்றன. செவந்த்-டே அட்வென்ட்டிஸ்ட் என்கிற பெயரும்கூட இந்த உண்மையைப் பிரதிபலிக்கிறது. இரண்டு அடிப் படை வேதாகமப் போதனைகள் இந்தப் பெயரில் உள் ளது. செவந்த் -டே என்பது நான்காம் கற்பனை கூறு கிற ஏழாம் நாள்; உலகம் ஆறு நாட்களில் சிருஷ்டிக்கப் பட்டது என்பதை வாராவாரம் நினைவுப்படுத்துகிற ஒரு சின்னம். அட்வென்ட்டிஸ்ட் என்பது இயேசுவின் இரண்டாம் வருகையைச் சுட்டிக்காட்டுகிறது. நித்திய வாழ்க்கைபற்றிய வாக்குறுதி உட்பட வேதாகமத்தின் அனைத்து வாக்குறுதிகளும் எதிர்பார்ப்புகளும் அன்று தான் நிறைவேறப்போகின்றன.

நமது ஆரம்பமாகிய உலகச் சிருஷ்டிப்புக்கும், நமது முடிவு அல்லது நம் பாவ வாழ்க்கையின் முடிவா கிய இரண்டாம் வருகைக்குமிடையே கால இடைவெளி எவ்வளவு பெரிதாகஇருந்தாலும், ஆரம்பமும் முடி வும் ஒன்றுக்கொன்று தொடர்புடையவை. நம்மைச் சிருஷ்டித்த அதே தேவன்தாம் திரும்ப வரப் போகிறார்; யோவான் 1:1-3. கணப்பொழுதில், கடைசி எக்காளம் தொனிக்கும்போது, ஒரு இமைப்பொழுதிலே இறுதி யாக நம்மை மீட்டுக்கொள்ளப்போகிறார். 1கொரி 15:52. எனவே, நம் ஆரம்பத்தில்தான் நம் முடிவும் இருக்கிறது.

நாம் வாழ்கிற இந்த உலகத்தை பொறுத்த வரை எல்லா நிகழ்வுகளுக்கும் இறுதி நிகழ்வான நம் இரண்டாம் வருகைபற்றி இந்த வாரம் பார்ப்போம். 

_2018, ஜூன் 30 வகுப்புக்காகப் படிக்கவேண்டிய பாடம்._