---
title:  பாழாக்குகிற அருவருப்பு
date:   15/05/2018
---

கடைசிக்காலம்பற்றி கிறிஸ்து பேசினபோது, பாழாக்குகிற அருவருப்புபற்றிப் சொன்னார்; தானியேல் சொல்கிற ஓர் உருவகம் இது. தானி 9:27; 11:31; 12:11.

தேவனுடைய பிரமாணத்தை முற்றிலும் மீறின சமயங்களில்தான் அதை அருவருப்பு என்று தேவன் சொல்லியிருக்கிறார்; உதாரணமாக, விக்கிரகவழிபாடு உபா 27:15. ஒழுக்கக்கேடான பாலியல் நடை முறைகள். லேவி 18:22. எனவே, பாழாக்குகிற அருவருப்பு என்பது தேவதுரோகச் செயலைச் சுட்டிக்காட்டுகிறது.

`பாழாக்குகிற அருவருப்பு என்று இயேசு எதைக் குறிப்பிடுகிறார்? மத் 24:15; லூக்கா 21:20.`

கி.பி. 70இல் எருசலேமுக்கு வரவிருந்த பேரழிவை இயேசு குறிப்பிட்டார்; இது அந்த இரு வசனங்களிலிருந்தும் தெளிவாகிறது. அப்போது அஞ்ஞான ரோமானது அந்நகரத்தையும் பரிசுத்த தேவாலயத்தையும் அழித்துப்போட்டது.

ஆனாலும், எருசலேமின் அழிவு போன்று உடனே நிகழவிருந்த நிகழ்வு கள், எதிர்காலத்தில் நிகழவிருக் கும் கடைசிக்கால நிகழ்வுகளையும் அடையாள மாகச் சுட்டிக்காட்டுகின்றன; எனவே, இரண்டாவது ஒரு நிறைவேறுதலும் இருக்கிறது. உலகம் அவநம்பிக்கையாலும் கலகத்தாலும் கடினப்பட்டு, தேவ னுடைய தண்டனை தீர்ப்புகளைப் பெற விரைந்துகொண்டிருப்பதற்கு ஓர் அடை யாளமாக எருசலேம் இருப்பதை கிறிஸ்து கண்டார். - EGW, GC, p 22.

பாழாக்குகிற அருவருப்பு என்பது, ரோம சாம்ராஜ்யத்தின் கடைசியில் எழும்பினது. போப்புமார்க்க காலத்தோடு சம்பந்தப்படுத்தி தானி 12:11உம் தானி 11:31உம் சொல்கின்றன. இரட்சிக்கப்படவும், பரிந்துபேசவும் மாற்றுவழி அறிமுகமான காலக்கட்டம் அது; கிறிஸ்து நமக்காகச் செய்திருப்பதையும், இப்போது பரலோகப் பரிசுத்தஸ்தலத்தில் நமக்காகச் செய்துகொண்டிருப்ப தையும் நயவஞ்சகமாக அபகரிக்க முயலும் மார்க்கம் அது. 

இந்நிகழ்வுகளின் வரலாற்றுப் பின்னணியை அறிந்துகொள்ள, தானியேல் 8:9-12 உதவுகிறது. இரண்டு காலக்கட்ட ரோம வல்லமை இங்குக் காட்டப் படுகிறது. முதல் காலக் கட்டம்: தெற்கும்-கிழக்குமாக சிறிய கொம்பு வேகமாகப் பரவிய காலக்கட்டம். தானி 8:9. பரந்து விரிந்த ரோம சாம்ராஜ்யத்தை இது சுட்டிக்காட்டுகிறது. இரண்டாவது காலக்கட்டம்: இந்தச் சின்ன கொம்பு மேல்நோக்கி வேகமாக வளருகிறது. தானி 8:10-12. நட்சத்திரங்களில் சிலவற்றை கீழே விழப் பண்ணுகிறது. (தேவபிள்ளைகளை உபத்திரவப்படுத்துதல்.) அது சேனை யினுடைய அதிபதியாகிய இயேசு பரியந்தமும் தன்னை உயர்த்துகிறது. தானி 8:11. இது போப்புமார்க்க காலத்தைக் குறிக்கிறது. அஞ்ஞான ரோம சாம் ராஜ்யம் வீழ்ந்தபோதிலும், அதிலிருந்து எழுந்த போப்பு மார்க்கம், இன்றும் ரோமாக இருக்கிறது. அதனால்தான், சின்னகொம்பு என்கிற ஒரே அடையாளம் இரண்டு காலக்கட்டத்தையும் சுட்டிக்காட்டுகிறது. தானி 7:9,10 சொல்கிற நியாயத்தீர்ப்பும், தானியேல் 8:14 சொல்கிற பரிசுத்த ஸ்தல சுத்திகரிப்பும், மத்தேயு 24:29 சொல்கிற வான அடையாளங்களும் கடைசி நாட்களில் தேவன் தம் பிள்ளைகளுக்காகத் தலையிடுவதைச் சுட்டிக்காட்டுகின்றன.