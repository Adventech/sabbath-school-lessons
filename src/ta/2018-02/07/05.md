---
title:  பத்துக் கன்னிகைகள்
date:   16/05/2018
---

மத்தேயு 24இல் தம் வருகைக்கான அடையாளங்களைச் சொல்லிவிட்டு, மத்தேயு 25இல் அதற்கு ஆயத்தமாவதற்கான வழிகளை இயேசு சொன்னார்.

`இயேசுவின் வருகைக்காக நாம் ஆயத்தப்படுவதற்கு அவர் மத்தேயு 25:1-13இல் வலியுறுத்தும் விஷயங்கள் எவ்வாறு நமக்கு உதவக்கூடும்?`

கன்னிகைகள் என்கிற வார்த்தை, கிறிஸ்தவர்களென தங்களை அழைப் போரைச் சுட்டிக்காட்டுகிறது. மாபெரும் போராட்டத்தில் சாத்தான் பக்கம் இல்லாதவர்கள். பரலோகராஜ்யம் என்று அவர்களைக் குறிப்பிட்டார். மத் 25:1. ஆனால், கடைசி நேரத்தில் அவர்கள் அனைவரும் தூங்கிவிட்டார்கள். மத் 25:5. தாம் வரு கிற வேளையை எதிர்பார்த்து விழித்திருக்கும்படி ஏற்கனவே இயேசு எச்சரித்திருந்தார். மத்தேயு 24:42.

பத்துக்கன்னிகைகளும் தீவட்டி வைத்திருந்தார்கள்; எல்லாருமே மண வாளனைச் சந்திக்கப் புறப்பட்டுச் சென்றார்கள். அப்படியானால் அவர்கள் எல்லாருமே மணவாளன் வருகைக்காகக் காத்திருந்தவர்கள். தாமதமானதால், எதிர்பார்த்து நம்பிக்கையோடிருந்தவர்கள் தூங்கிவிட்டார்கள். திடீரென, மணவாளன் வருகிறார் என்கிற சத்தம்கேட்டு எல்லாரும் விழித்தார்கள்.

புத்தியில்லாத கன்னிகைகள் ஆயத்தமாக இல்லை; திகைத்தார்கள். ஏன்? எங்கள் தீவட்டிகள் அணைந்து போய்விட்டன என்று அவர்கள் சொன்னதாக சில ஆங்கில மொழிபெயர்ப்புகளில் உள்ளது. மத்தேயு 25:8. மூல மொழியான கிரேக்க மொழியில் அணைந்து போகின்றன என்று சொன்னதாக உள்ளது. அதாவது, தீவட்டிகள் அணையப்போகும் நிலையில் எரிந்துகொண்டிருந்தன. ஏதோ கொஞ்சம் எண்ணெய் இருந்தது; ஆனால், போதுமான எண்ணெய் இல்லை. அப்படியானால் பிரச்சனை என்ன?

கிறிஸ்து வரப்போகிறார் என்று அறிந்தும், அவரோடு மேலோட்டமான தொடர்பு வைத்திருப்பவர்களை இந்தக் கன்னிகைகள் சுட்டிக்காட்டுகிறார்கள். அவர்களிடம் கொஞ்சம் எண்ணெய் இருக்கிறது; அதாவது, ஆவியானவரின் கிரியை வாழ்க்கையில் கொஞ்சம் காணப்படுகிறது; விளக்கோ அணைந்து போகும் நிலையில் மின்னுகிறது. தங்கள் தேவை அதிகமாயிருந்தும், இருப்பது போதும் என்று திருப்தியாக இருக்கிறார்கள்.

ஒருவருடைய ஆசையைப் பொறுத்து அவர் இருதயத்தில் ஆவியானவர் கிரியைசெய்து, புதிய தன்மையை உள்ளே உருவாக்குகிறார்; ஆனால் புத்தி யில்லாத கன்னிகைகள் சுட்டிக்காட்டிய மக்கள் மேலோட்டமான கிரியையோடு மனநிறைவு அடைகிறார்கள். அவர்கள் தேவனை அறியாதவர்கள். அவர் குணத்தை ஆராயாதவர்கள்; அவரோடு பேசிப்பழகாதவர்கள்; அதனால் அவரை நம்புவதையும், அவருக்காக எதிர்பார்த்து, வாழ்வதையும் அறியாத வர்கள். அவர்கள் தேவனைச் சேவிப்பது வெறும் சடங் காகக் குறுகிப்போகிறது. 

`இந்தக் கன்னிகைகள் செய்த அதே தவறுகளை நாமும் செய்யாமலிருக்க, நம்மை எவ்வாறெல்லாம் ஆராய்ந்து பார்க்கலாம்? அதே தவறுகள் நம்மிடம் காணப்பட்டால், எவ்வாறு நம்மை மாற்றிக்கொள்ளலாம்?`