---
title:  மேலும் படிக்க
date:   18/05/2018
---

ஒரு தாலந்தைப் பெற்றவன் போய், நிலத்தைத் தோண்டி, தன் எஜமானுடைய பணத்தைப் புதைத்து வைத்தான்.

ஒரு தாலந்தைப் பெற்றவன், தான் பெற்றதைப் பெரிதாக நினைக்கவில்லை. பெரிதாக என்னிடம் தாலந்து எதுவும் இல்லை என்று நினைத்து, கிறிஸ்துவுக்காகச் சேவைசெய்யாமல் இருப்பவர்களுக்குக் கொடுக்கப்படும் எச்சரிப்பு இது. ஏதாவது பெரிய வேலையைச் செய்யச் சொல்லியிருந்தால், எவ்வளவு சந்தோஷமாக முயற்சி யில் இறங்கியிருப்பார்கள்! சிறுசிறு வேலைகளைச் செய்யக்கூடியவர்களாக அவர் கள் இருப்பதாலேயே, தாங்கள் எதுவும் செய்யத் தேவையில்லையென நினைத்து, நியாயப்படுத்துகிறார்கள். இதில் தவறுசெய்கிறார்கள். ஆண்டவர் வரங்களைப் பகிர்ந்தளிப்பது நம் குணத்தைச் சோதிக்கிற ஒன்றாகும். தன் தாலந்தைப் பயன்படுத்த மறுத்தவன், உண்மையற்ற ஊழியக்காரனெனக் காட்டிவிட்டான். அவனிடம் ஐந்து தாலந்துகள் தந்திருந்தாலும், ஒரு தாலந்தைப் புதைத்துவைத்ததுபோலவே புதைத்தி ருப்பான். ஒரு தாலந்தை அவன் அற்பமாக எண்ணியதால், பரலோக வரங்களை அவன் புறக்கணித்தது தெரிகிறது.

கொஞ்சத்திலே உண்மையுள்ளவன் அநேகத்திலும் உண்மையுள்ளவனாய் இருக்கிறான். சிறியவை என்பதால் சிறுசிறு விஷயங்களைக் குறைவாக மதிப்பிடுகிறார்கள்; ஆனால், வாழ்க்கையைச் சீர்ப்படுத்துவதில் அவை பெரும் பங்காற்றுகின்றன. கிறிஸ் தவ வாழ்க்கையில் முக்கியமற்றவை என்று எதுவும் இல்லை. சிறுசிறு விஷயங்களின் முக்கியத்துவத்தைக் குறைத்து மதிப்பிட்டால், நம் குணங்கள் சீர்ப்படுவதில் பெரும் சீர்கேட்டைச் சந்திக்கவேண்டியிருக்கும். - EGW, COL, p 355,356.

**கலந்துரையாடக் கேள்விகள்**

`1	பூமியை சொர்க்கபுரியாக மாற்றுவதற்கு, மக்கள் வகுத்த சில சித்தாந்தங்கள்பற்றிச் சொல்லுங்கள். அவற்றில் ஒன்றுகூட வெற்றியாக அமையவில்லை. ஏன்?`

`2	தேவன் சொல்கிறபடி செய்யும்போது, நம் விசுவாசம் எவ்வாறு பெலப்படுகிறது? அதாவது, கிரியையில்லாத விசுவாசம் எவ்வாறு செத்ததாக இருக்கிறது? யாக் 2:26. தேவனுடைய கற்பனைகளைக் கைக்கொள்கிறவர்களுக்கு (வெளி 14:12) உபத்திரவங்கள் வருமாம். அவை நினையாத நேரத்தில் வரப்போவதால், இப் போதே அதற்கு நம்மை ஆயத்தப்படுத்துவது ஏன் அவசியம்?`

`3	அந்த உவமையில், மேலோட்டமாகப் பார்த்தால், பத்துபேருமே கன்னிகைகள்தாம்; செயல்பட்டதும் ஒன்றுபோல்தான்; அப்படியானால், அந்தச் சம்பவம் எவ்வாறு நமக்கு ஓர் எச்சரிப்பாக இருக்கிறது? புத்தியில்லாத கன்னிகைகள்போல நம்மை நாமே வஞ்சித்துவிடாமல் இருக்க, நாம் என்ன செய்யலாம்?`

`4	கூடுமானால், தெரிந்துகொள்ளப்பட்டவர்களும் வஞ்சிக்கப்படுவார்கள் என்றால் என்ன அர்த்தம்? தெரிந்துகொள்ளப்பட்டவர்கள் என்றால் யார்? மத்தேயு 24:31; ரோமர் 8:33; கொலோ 3:12. அப்படியானால் வஞ்சகங்கள் எவ்வளவு கொடியவை என்பதுபற்றி என்ன புரிகிறது?`