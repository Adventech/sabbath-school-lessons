---
title:  உங்கள் தாலந்துகளைப் பயன்படுத்துதல்
date:   17/05/2018
---

`நம் தாலந்துகளைப் பயன்படுத்துவது கிறிஸ்துவின் வருகைக்காக நம்மை ஆயத்தப்படுத்துவதில் என்ன பங்கு வகிக்கிறது?`

முந்தின உவமையைவிட வித்தியாசமான ஓர் உவமையை இயேசு இங்குச் சொல்கிறார்; ஆனால், இரண்டுமே கிறிஸ்துவின் வருகைக்காக ஆயத்தப்படு வதுபற்றித்தான் பேசுகின்றன. ஆயத்தமாக இருந்தவர்கள், ஆயத்தமாக இல்லாதவர்கள்பற்றி இரண்டும் சொல்கின்றன. இரண்டிலும் ஆவிக்குரிய நிலை யில் அசட்டையாக இருந்தவர்கள் நித்திய அழிவைச் சந்தித்தார்கள்.

பத்துக்கன்னிகைகள்பற்றிய உவமையில், எண்ணெய் என்பது பரிசுத்த ஆவியானவரைச் சுட்டிக்காட்டுவதுபோல, பை நிறைய பணம் என்பது (மத் 25:15; எளிய மொழிபெயர்ப்பு) தாலந்துகளைச் சுட்டிக்காட்டுகிறது. இதற்கான கிரேக்க வார்த்தை டேலண்டா. ஆவியானவரின் விசேஷித்த வரங்களையும், இயல்பாகவே நமக்குள்ள திறமைகளையும் சேர்த்து, தாலந்துகள் என்கிறோம். 

ஊழியக்காரர்கள் அனைவருக்கும் எஜமான் தாலந்துகளைக் கொடுத்தார். அந்தத் தாலந்துகள் எஜமானுக்குச் சொந்தமானவை என்பதையும் கவனிக்க வேண்டும். மத்தேயு 25:14. அவனவனுடைய திறமைக்குத்தக்கதாக ஒவ்வொரு வனிடமும் தாலந்துகளைக் கொடுத்தார். மத்தேயு 25:15. தங்களுக்குச் சொந்த மல்லாத பொருள்களுக்கு அந்த ஊழியக்காரர்கள் உக்கிராணக்காரர்களாக இருந்தார்கள்; எனவே அவற்றுக்குப் பொறுப்பாளிகளாகவும் இருந்தார்கள். அதனால்தான் எஜமான் திரும்பிவந்ததும், அவர்களிடம் கணக்குக் கேட்டான். மத்தேயு 25:19. 

ஆவிக்குரிய வரங்களைத் தருகிறவர் ஆவியானவர். 1கொரி 12:1-11, 28-31; எபே 4:11. தங் களிடம் எந்த வரமும் இல்லை என்று நினைப்பவர்களுக்கு இது ஒரு நற்செய்தி. கொடுப்பவர் இல்லாமல் வரங்களும் இல்லை. எனவே, மிகப்பெரிய ஈவாகிய ஆவியானவரைப் பெற்றுக்கொண்டுதான் இவர்கள் தங்களுக்குரிய தாலந்துகளைப் பெற்றார்கள்.

நமக்கான வரங்கள் கிறிஸ்துவிடம் ஆயத்தமாக இருக்கின்றன. ஆனால் ஆவியானவரை நாம் பெற்றுக்கொண்டு, அவரிடம் நம்மை அர்ப்பணித்தால்தான், அந்த வரங்களைச் சொந்தமாக்கமுடியும். பொல்லாத ஊழியக்காரன் இந்த விஷயத்தில்தான் தவறுசெய்தான். அவனுக்கு ஒரு வரம் கொடுக்கப்பட்டது; அவன் அதை ஒன்றுமே செய்யாமல் வைத்திருந்தான். தன் தாலந்தை அவன் மேம்படுத்தவில்லை. கிருபையாக தனக்கு அவர் தந்ததை எடுத்து, ஏதாவது செய்ய, அவன் எந்த முயற்சியும் எடுக்கவில்லை. அதனால்தான் இயேசு அவன் பொல்லாதவனும் சோம்பலுமானவன் என்று கடுமையாகப் பேசினார். மத் 25:26.

`கடைசிக் காலத்தையும், தம்முடைய வருகையையும்பற்றிப் பேசும்போது இயேசு இந்த உவமையைச் சொன்னார். அப்படியானால், நம்முடைய தாலந்துகளை நாம் பயன்படுத்துவது, கடைசி நாட் களுக்கு நம்மை ஆயத்தப்படுத்துவதில் எவ்வாறு முக்கியப் பங்காற்றுகிறது?`