---
title:  கடைசிமட்டும் நிலைத்திருத்தல்
date:   14/05/2018
---

`மத்தேயு 24:9-ல் இயேசு சொல்வதையும், வெளி 13:11-17இல் அவரது ஏவுதலால் யோவான் எழுதி வைத்திருப்பதையும் வாசித்தால், என்ன ஒற்றுமை களைக் காணமுடிகிறது?`

கடைசிக்காலத்தில் வாழ்கிற தம் மக்கள்மேல் அக்கறையுள்ளவராக, உலகம் முழுவதிலும் எழும்பும் ஒரு வஞ்சகம்பற்றியும் கிறிஸ்து சொல்கிறார்; அது விசுவாசிகளின் விசுவாசத்தை எதிர்க்கிற, பொய்தொழுகை செய்ய மக்களைக் கட்டாயப்படுத்துகிற வஞ்சகமாகும். விசுவாசத்தில் உறுதியாக நிற்பவர்கள் வெறுப்பையும் உபத்திரவத்தையும் மரணத்தையும் சந்திக்கநேரிடும்.

`உலகளாவிய அளவில் எதிர்ப்பு உண்டானாலும் இரட்சிக்கப்படவும், உண்மை யுள்ளவர்களாக விளங்கவும் ஒரே வழி என்ன? மத்தேயு 24:13.`

வேதாகமத்தின் சத்தியங்களால் தங்கள் இருதயங்களைப் பாதுகாப்பவர் கள் தவிர வேறு எவரும் அந்த இறுதி பெரும் யுத்தத்தில் நிலைநிற்கமுடியாது. -	EGW, GC, p 593.

அதாவது, வேதாகமத்தின் சத்தியங்களால் தங்கள் இருதயங் களைப் பாதுகாக்கிற எவரும் கடைசிக்கால வஞ்சகங்களால் வழிவிலகிப் போவதில்லை. தற்கால சத்தியத்தில் அவர்கள் உறுதியாக நிற்கவேண்டும்; இல்லையேல், வஞ்சகங்களில் அவர்கள் விழுந்துபோவார்கள்.

`தேவனில் உண்மையுள்ளவர்களாக நிலைத்திருப்பதற்கு வேறு எதுவும் முக்கிய மாகும்? மத்தேயு 7:24-27.`

தேவனுடைய வார்த்தைகளை அறிவுப்பூர்வமாக அறிந்திருப்பது முக்கியம்தான்; ஆனால் உபத்திரவங்கள்மத்தியில் விசுவாசத்தில் நிலைத்திருப் பதற்கு அதுமாத்திரம் போதாதென்று இயேசு சொல்கிறார். நாம் கற்றதைச் செயலில் காட்டவேண்டும்; அதாவது, இயேசுவைக்குறித்த சத்தியத்திற்குக் கீழ்ப்படியவேண்டும். மேலுள்ள உவமையில், கட்டினவர்கள் இருவருமே இயேசு சொல்லியவற்றைக் கேட்டிருந்தவர்கள்தாம். ஆனால், இயேசு சொன்ன படி செய்தவர் நிலைத்திருந்தார்; செய்யாதவர் அழிந்துபோனார்.

`கீழ்ப்படிகிறவர் நிலைத்திருப்பதற்கும், கீழ்ப்படியாதவர் விழுந்துபோவதற்கும் காரணம் என்ன? ஒருவர் விசுவாசத்தில் உறுதியாக நிற்பதற்கு, கீழ்ப்படிதல் எப்படிப்பட்ட உதவிசெய்கிறது?`