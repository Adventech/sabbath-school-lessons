---
title:  மத்தேயு 24உம் 25உம்
date:   12/05/2018
---

### ஆராய்ச்சிக்கு
மத்தேயு 24:1-25; வெளி 13:11-17; மத்தேயு 7:24-27; லூக்கா 21:20; மத்தேயு 25:1-30.

> <p>மனன வசனம்</p>
> கள்ளக்கிறிஸ்துக்களும் கள்ளத்தீர்க்கதரிசிகளும் எழும்பி, கூடுமானால் தெரிந்துகொள்ளப் பட்டவர்களையும் வஞ்சிக்கத்தக்கதாகப் பெரிய அடையாளங்களையும் அற்புதங்களையும் செய்வார்கள். மத்தேயு 24:24.

கடைசிக்காலத்தைப்பற்றிய முக்கிய சத்தியங் களையும், கடைசிக்காலத்திற்காக எவ்வாறு ஆயத்தப் படலாம் என்பதையும் மத்தேயு 24, 25 அதிகாரங்களில் இயேசு சொல்கிறார். கடைசிக்காலங்கள் குறித்து இந்த அதிகாரங்களில் இயேசு போதித்திருக்கிறார். அதே நேரம், அப் போது உடனே நிகழவிருந்த எருசலேமின் அழிவையும் மனதில் வைத்துப் பேசினார்; இஸ்ரவேல ரின் வரலாற்றில் குறிப்பிடத்தக்க பேரழிவாக அது விளங்கியிருந்தது.

இயேசு தம் சீடர்களிடம் பேசிய வார்த்தைகள், வரவிருந்த தலைமுறைகளைச் சேர்ந்த அவருடைய பிள்ளைகளுக்கும் பொருந்தும்; அவர் வரும்போது உயிரோடு இருப்பவர்களுக்கும் பொருந்தும். இயேசு சொல்லும் விஷயங்கள் சுவாராசியமான சம்பவங்கள் அல்ல. இந்த உலகத்திற்கும் அவருடைய சபைக்கும் என்னவெல்லாம் காத்திருக்கின்றதாம்? யுத்தங்கள், யுத்தங்களின் செய்திகள், கொள்ளைநோய்கள், கள்ளக்கிறிஸ்துகள், உபத்திரவம் ஆகியவையே. வரலாற்றைத் திரும்பிப் பார்த்தால், இயேசு சொன்னது போலவே எல்லாம் நடந்திருப்பது புரியும். எனவே, நம்முடைய நாட்களில் இன்னும் நிறைவேறாமல் இருக் கும் விஷயங்கள் அவர் சொன்னபடியே நிச்சயம் நிறை வேறும் என்று நாம் நம்பலாம்.

என்ன நிகழவிருந்தது என்பதுபற்றி மாத்திரம் இயேசு எச்சரித்திருக்கவில்லை. மனுஷகுமாரன் திரும்ப வரும்போது, அவர் பிள்ளைகள் ஆயத்தமாக இருப்பதற்கான உவமைகளையும் அவர் சொல்லி யிருக்கிறார்; அவை சொல்லும் செய்திக்கு நாம் செவி கொடுக்கவேண்டும். ஆம், இக்கட்டான காலங்கள் வரலாம். ஆனால், அவர் திரும்பவரும்போது அவ ருக்காகக் காத்திருக்கிற மக்களை அவர் ஆயத்தப் படுத்துவார். 

_2018, மே 19 வகுப்புக்காகப் படிக்கவேண்டிய பாடம்._