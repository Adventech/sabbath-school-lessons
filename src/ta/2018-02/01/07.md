---
title:  மேலும் படிக்க
date:   06/04/2018
---

சிருஷ்டிகள் அன்பினால் மெய்ப்பற்று வைத்திருந்த வரையிலும் தேவனுடைய சர்வலோகம் முழுவதிலும் பூரண இசைவு காணப்பட்டது. தங்கள் சிருஷ்டிகரின் நோக்கத்தை நிறைவேற்றுவதே பரம சேனைகளின் மகிழ்ச்சியாக இருந்தது. அவருடைய மகிமையைப் பிரதிபலித்து, அவருடைய துதியைப் பறைசாற்றுவதில் அவர்கள் களிகூர்ந்தார்கள். தேவன்மேல் வைத்திருந்த அன்பு பெரியதாக இருந்தது; அதேசமயம் சுயநலமும் சந்தேகமும் இல்லாத அன்பை ஒருவர்மேலொருவர் வைத்திருந்தார்கள். விண்ணுலக இசைவைக் கெடுக்கும் அபசுரம் எதுவும் அங்கு இல்லை. ஆனால் இந்தச் சந்தோஷமான நிலையில் ஒரு மாற்றம் வந்தது. தேவன் தம் சிருஷ்டிகளுக்கு அருளியிருந்த சுயாதீனத்தை ஒருவன் தவறாகப் பயன்படுத்தி னான். கிறிஸ்துவுக்கு அடுத்ததாக தேவனிடம் மிகுந்த கனத்தைப் பெற்றிருந்த அவனுக்குள் பாவம் தோன்றியது - EGW, 5T, p 133.

அன்பினால் மெய்ப்பற்று என்று எலன் ஒய்ட் எழுதுகிறார். அன்புதான் மெய்ப்பற்றுக்கும் நம்பகத்தன்மைக்கும் வழிநடத்துகிறது. தன் கணவன் அல்லது மனைவியை நேசிக்கும் ஒருவர் அவருக்கு உண்மையாக இருப்பதில்தான் தன் அன்பை வெளிப்படுத்துகிறார். அப்படித்தான் பரலோக ஜீவிகளும் இருக்கிறார்கள். தேவனோடுள்ள நம் உறவும் அப்படிதான் இருக்கவேண்டும்.’

**கலந்துரையாடக் கேள்விகள்**

`1.	சாத்தான் இருப்பதையும், மாபெரும் போராட்டத்தில் அவன் ஈடுபட்டிருப்பதை யும் சுட்டிக்காட்டுகிற வேதாகம வசனங்களைக் காட்டுங்கள். சாத்தான் என்பது இருதயத்தில் உள்ள தீமையைச் சுட்டிக்காட்டும் ஒரு சொல் அல்ல; அவன் ஒரு நபர் என்பதை மக்கள் புரிந்துகொள்ள நாம் எவ்வாறு உதவலாம்?`

`2.	செவந்த்-டே அட்வென்ட்டிஸ்டுகள் அளவுக்கு வேதாகமக் கொள்கைகளை அறிந்த வர்கள் வேறு எவருமே இருக்கமுடியாது. அருமைதான். ஆனால், இந்த அறிவு மட்டும் நமக்கு ஏன் போதாது? வெறும் தகவல்களை அறிந்திருப்பதைவிட இன் னும் அதிகமாக நமக்குத் தேவைப்படுவது என்ன?`

`3.	இவ்வுலக வாழ்வில் இயேசுவின் பிரசன்னத்தை எவ்விதங்களில் அனுபவித்திருக் கிறீர்கள்? உங்களுடைய வாழ்க்கையில் எப்படிப்பட்ட கஷ்டம் வந்தாலும் இந்த அனுபவம் எவ்வாறு உதவக்கூடும்?`

`4.	அன்பினால் மெய்ப்பற்று என்பதுபற்றி வகுப்பில் விவாதியுங்கள். கற்பனைக்கும் கிருபைக்கும் விசுவாசத்திற்கும் கீழ்ப்படிதலுக்கும் இடையேயுள்ள தொடர்பை சிறப்பாக அறிந்துகொள்வதற்கு இந்தக் கருத்து எவ்வாறு உதவக்கூடும்? அன்பு என்றாலே, அதில் சுதந்தரமும் சேர்ந்துதான் காணப்படுகிறது என்பதை இது எவ் வாறு உணர்த்துகிறது? இப்போதும்கூட, என்னென்ன வழிகளில் அன்பினால் நாம் தேவன்மேல் மெய்ப்பற்று வைக்கலாம்?`