---
title:  தகவல்மட்டும் போதாது
date:   02/04/2018
---

தீமை ஏன் வந்தது என்பதற்கு நாம் விளக்கம் சொல்லமுடியாது; ஏனெனில், அதை நியாயப்படுத்துவதற்கு எதுவும் இல்லை. ஆனால், பரலோகத்தில் லூசி பரின் இருதயத்தில் அது தோன்றியதாக வேதாகமம் சொல்கிறது. எலன் ஒய்ட் ஆச்சரியமான சில விபரங்களைத் தருகிறார். மாபெரும் போராட்டம் புத்தகத் தில் தீமையின் தோற்றம் என்கிற அதிகாரத்தில் அதைப்பற்றி வாசிக்கலாம். மற்றபடி, பரலோகத்தில் இது எவ்வாறு ஆரம்பித்தது என்று வேதாகமம் அதிகமாக எதுவும் சொல்லவில்லை. ஆனால், பூமியில் இது எவ்வாறு ஆரம்பித்தது என்று மிகத் தெளிவாகக் கூறுகிறது.

`ஆதாம்-ஏவாள் குற்றவாளிகளாகும்படி நடந்தது என்ன? ஆதி 3:1-7.`

தேவன் என்ன சொல்லியிருந்தார் என்பதை ஏவாள் நன்றாக அறிந்திருந் தாள். தோட்டத்தின் நடுவில் இருக்கிற விருட்சத்தின் கனியைக் குறித்து தேவன், நீங் கள் சாகாதபடிக்கு அதைப் புசிக்கவும் அதைத் தொடவும் வேண்டாம் என்று சொன்னார் என்று அவளே சொல்கிறாள். ஆதி 3:3. அந்த மரத்தைத் தொடவேண்டாம் என்று தேவன் சொன்னதாக வேதாகமம் சொல்லவில்லை. ஆனால், கனியைப் புசித்தால் மரணம் நிச்சயம் என்பது அவளுக்குத் தெரியும்.

வெளிப்படையாக அந்த வார்த்தைகளை சாத்தான் புரட்டுகிறான். சர்ப்பம் ஸ்திரீயை நோக்கி: நீங்கள் சாகவேசாவதில்லை என்றது. ஆதியாகமம் 3:4.

உண்மையை அப்படியே புரட்டிவிட்டான். முதலில் அவன் எவ்வளவு நய வஞ்சகமாகப் பேசினானோ தெரியாது; ஆனால், தான் சொன்னதிற்கு தடை சொல்லாமல் அவள் கேட்க ஆரம்பித்ததுமே, தேவன் சொன்னதை வெளிப்படை யாகவே மறுத்துப்பேசுகிறான். ஏவாள் அறியாமையிலா இருந்தாள்? எனக்குத் தெரியவே தெரியாது என்று அவள் சொல்லவே முடியாது. 

அவளுக்குத் தெரிந்திருந்தது.

ஏவாள் எல்லாவற்றையும் அறிந்திருந்தபோதிலும் தவறுசெய்தாள். ஏதேனின் பரிபூரண சூழ்நிலையிலும்கூட பாவம்செய்யாமல் ஏவாளைத் தடுப்பதற்கு, தகவல்கள் ஏதும் செய்யமுடியவில்லை. ஆதாம் நிலைமையும் அப்படித்தான்; அவனுக்கும் உண்மை தெரியும். எனவே, இப்போது நாம் இரட்சிக்கப்படுவதற்கு தகவல் தெரிந்திருப்பதுமட்டுமே போதுமென்று நம்மைநாமே முட்டாள்களாக்கி விடக்கூடாது. ஆம், தேவனுடைய வார்த்தை சொல்வதை அறிந்திருப்பது முக் கியம்தான். அத்தோடுசேர்ந்து, வேதாகமம் சொல்கிறபடி கீழ்ப்படிவதற்குத் தேவையான அர்ப்பணிப்பும் நம்மில் இருக்கவேண்டும்.

`தேவன் ஒன்றைச் சொல்ல, சாத்தான் இன்னொன்றைச் சொல்லுகிறான். ஆதாம்-ஏவாள் சரியானதை அறிந்திருந்தபோதிலும் சாத்தானுக்குச் செவிகொடுக்கத் தீர்மானித்தார்கள். பல ஆயிரம் வருடங்கள் கடந்துவிட்டன; இந்த நிலையில் ஏதாவது மாற்றம் உண்டாகியிருக்கிறதா? இதே தவற்றை நாமும் செய்யாதிருக்க, நாம் என்ன செய்யலாம்?`