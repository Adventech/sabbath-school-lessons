---
title:  நியாயப்பிரமாணமும் நற்செய்தியும்
date:   05/04/2018
---

நம் அடையாளம் என்ன என்பதை செவந்த்-டே அட்வென்ட்டிஸ்ட் என்கிற பெயரே அதிகம் காட்டிவிடும். செவந்த்-டே என்பது ஏழாம்நாளான ஓய்வு நாளைச் சுட்டிக்காட்டுகிறது. அதாவது, அந்த ஒரு கற்பனையை மட்டுமல்ல, அதன்மூலம் மற்ற எல்லா கற்பனைகளையும் நாம் நம்புகிறோம் என்பதைக் காட்டுகிறது. அட்வென்ட் டிஸ்ட் என்பது இயேசுவின் இரண்டாம் வருகையை நாம் நம்புவதைக் காட்டுகிறது. இயேசு முதலாம்முறை வந்து, நம் பாவத்திற்கு பலியாக மரித்தார் என்று நம்பினால் மட்டுமே அவருடைய இரண்டாம் வருகை அர்த்தமுடையதாக இருக்கும். எனவே, செவந்த்-டே அட்வென்ட்டிஸ்ட் என் கிற பெயரானது தற்கால சத்தியத்தின் இணைபிரியாத இரு அங்கங்களைச் சுட்டிக்காட்டுகிறது. 1. கற்பனை, 2. சுவிசேஷம்.

**கற்பனையும் சுவிசேஷமும் எவ்வளவுக்கு நெருங்கிய தொடர்புடையவை என்று பின்வரும் வசனங்கள் சொல்கின்றன?**

`எரே 44:23`

`ரோமர் 3:20-26`

`ரோமர் 7:7`

சுவிசேஷம் என்றால் நற்செய்தி. தேவனுடைய கற்பனையை மீறி நாம் பாவம் செய்துவிட்டாலும், இயேசு நம் பாவத்திற்காக சிலுவையில் மரித்தார் என்று விசுவாசித்தால் நம் செய்த பாவத்திற்கும், கற்பனையை நாம் மீறியதற்கும் நாம் மன்னிப்பைப் பெற்றுக்கொள்ளாம். இதுதான் நற்செய்தி. மேலும், கற்பனைக்கு முற்றிலுமாகக் கீழ்ப்படிவதற்கான வல்லமையும் நமக்குக் கொடுக்கப்பட்டுள்ளது.

அதனால்தான், கடைசி நாட்களில் மாபெரும்போராட்டம் மிக உக்கிரத் தோடு நடைபெற்றாலும்கூட அதில் தேவ பிள்ளைகள் விசேஷித்த விதத்தில் நடந்துகொள்வார்களெனச் சுட்டிக்காட்டப்படுகிறது.

`நியாயப்பிரமாணத்திற்கும் நற்செய்திக்கும் இடையேயுள்ள தொடர்பை வெளி 14:12 எவ்வாறு வெளிப்படுத்துகிறது?`

`தேவனுடைய கட்டளைகளுக்குக் கீழ்ப்படியவேண்டும் என்பதில் உறுதியாக இருப்பவர்கள் செவந்த்-டே அட்வென்ட்டிஸ்டுகள்; கட்டளைகளுக்குக் கீழ்ப்படிவது கிரியைத்துவம் இல்லை என்பதையும், அவர் நம்மை இரட்சித்திருப்பதால் அவர்மேல் உண்டாகும் அன்பின் விளைவால் அந்தக் கீழ்ப்படிதல் வருகிறது என்பதையும் எவ்வாறு மற்றவர்களுக்குக் காட்டலாம்? உபா 11:1; 1யோவான் 5:3 ஆகிய வசனங்கள் இந்தக் கருத்தை எவ்வாறு வலியுறுத்துகின்றன?`