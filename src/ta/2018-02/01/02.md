---
title:  பரிபூரணண் ஒருவனின் விழுகை
date:   01/04/2018
---

வேதாகம உலகப் பார்வைக்கு, அனைத்துலகப் போராட்டம்தான் பின் புலம். இதன் அடிப்படையில், பல கேள்விகள் எழும்புகின்றன. அவற்றில் முக்கியமான கேள்வி: இது எப்படி நிகழ்ந்தது? என்பதே. அண்டசராசரத்தை யும் சிருஷ்டித்தவர் அன்புள்ளவர்; எனவே, துவக்கத்திலிருந்தே அந்தச் சிருஷ்டிப்பில் தீமையும் வன்முறையும் முரண்பாடும் அடங்கியிருக்க நிச்சயம் வாய்ப்பே இல்லை; ஆதி சிருஷ்டிப்போடு சம்பந்தமற்ற ஒன்றிலிருந்துதான் இந்தப் போராட்டம் தோன்றியிருக்கவேண்டும்; இது நிச்சயமாக இந்தச் சிருஷ்டிப்பின் விளைவாக வந்ததல்ல. ஆனாலும், இங்குப் போராட்டம் நடக்கிறது; இது உண்மை; நாமெல்லாரும் அதில் சம்பந்தப்பட்டுள்ளோம்.

`லூசிபரின் விழுகைபற்றியும், தீமை உருவானதுபற்றியும் வேதாகமம் சொல்வது என்ன? எசேக்கியேல் 28:1,2, 11-17; ஏசா 14:12-14.`

பரலோகத்தில் வாழ்ந்த லூசிபர் முதலில் ஒரு பரிபூரணனாக இருந்தான். அப்படியொரு சூழ்நிலையில் அவனுக்குள் எவ்வாறு அக்கிரமம் எழுந்தது? நமக்குத் தெரியவில்லை. இதனை அக்கிரமத்தின் இரகசியம் என்று வேதாகமம் குறிப்பிடுவதற்கு இதுவும் ஒரு காரணமாக இருக்கலாம். 2தெச 2:7.

தாம் சிருஷ்டித்த அறிவு ஜீவிகளுக்கு தெரிந்தெடுக்கும் உரிமையை தேவன் கொடுத்தார்; லூசிபரின் விழுகைக்கு இந்த ஒன்றைத்தவிர வேறு எந்தக் காரணத்தையும் சொல்லமுடியாது. இதுபற்றி எலன் ஒய்ட் விபரமாகக் கூறு கிறார்: பாவம் ஏன் இருக்கிறது என்று காரணம்சொல்லி, பாவத்தின் தோற்றத்தை விளக்குவது கடினம். பாவம் இடையில் புகுந்துவிட்டது; அது இருப்பதற்கு எவ்விதக் காரணமும் சொல்லமுடியாது. அது ஒரு புதிர். அதற்கு விளக்கம் சொல்வது என்பது, அதை நியாயப்படுத்துவது ஆகும். நாம் அதற்கு விளக்கம்சொல்ல முடியுமானால், அது இருப்பதற்குக் காரணங்காட்ட முடியுமானால், அது பாவமாக இருக்காது. - எஇ, ணீ 492,493.

பாவம் என்பதற்குப் பதிலாக, தீமை என்று போட்டு வாசித்தாலும் அர்த்தம் அதுதான். தீமை ஏன் இருக்கிறது என்று காரணம்சொல்லி, தீமையின் துவக்கத்தை விளக்குவது கடினம். தீமை இடையில் புகுந்துவிட்டது; அது இருப்பதற்கு எவ் விதக் காரணமும் சொல்லமுடியாது. அது ஒரு புதிர். அதற்கு விளக்கம்சொல்வது என்பது, அதை நியாயப்படுத்துவது ஆகும். நாம் அதற்கு விளக்கம்சொல்ல முடியுமானால், அது இருப்பதற்குக் காரணங்காட்டமுடியுமானால், அது தீமையாக இருக்காது.

`தெரிந்துகொள்ளும் உரிமை நிஜமான ஒன்று. இதை உங்களுடைய வாழ்க்கையில் எவ்வளவு தூரம் உணர்ந்திருக்கிறீர்கள்? தெரிந்துகொள்ளும் உரிமையைப் பயன்படுத்திச் செய்கிற தீர்மானங்களை, ஏன் ஜெபத்தோடும் கவனத்தோடும் செய்யவேண்டும்?`