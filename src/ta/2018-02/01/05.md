---
title:  முடிவுபரியந்தம் உங்களுடனே கூட இருக்கிறேன்
date:   04/04/2018
---

பவுல் இரத்தச்சாட்சியாக மரித்த காலத்தில் நீரோ அரசன் ஆரம்பித்துவைத்த உபத்திரவமானது சில சமயங்களில் தீவிர உக்கிரத்தோடும், சில சமயங்களில் மிதமான உக்கிரத்தோடும் பல நூற்றாண்டுகளாகத் தொடர்ந்தது. மிகக்கொடிய குற்றங்களை கிறிஸ்தவர்கள் செய்ததாகப் பொய்யாகக் குற்றஞ்சாட்டினார்கள். பஞ்சம், கொள்ளைநோய், பூகம்பம் போன்ற பேரழிவுகளுக்கு கிறிஸ்தவர்கள் தாம் காரணம் என்றார்கள். அனைவரின் வெறுப்புக்கும் சந்தேகத்திற்கும் கிறிஸ் தவர்கள் ஆளானதால், ஆதாயம்பெறுவதற்காக அப்பாவிகளையும் மாட்டிவிட காட்டிக்கொடுப்போர் காத்திருந்தார்கள். பேரரசுக்கு எதிராகக் கலகம்செய்பவர் கள், மதவிரோதிகள், சமுதாயத்தின் விஷப்பூச்சிகள் என்று அவர்களைக் குற்றஞ் சாட்டினார்கள். ஏராளமானோர் மிருகங்களுக்கு இரையாக்கப்பட்டார்கள்; பலர் விளையாட்டு அரங்குகளில் உயிரோடு எரிக்கப்பட்டார்கள். - எஇ, ணீ 88.

சபை வரலாற்றில் கணிசமான ஒரு காலம் தேவபிள்ளைகளுக்கு உபத்திர வம் உண்டாகும் என்று வெளி 12:14 முன்னுரைக்கிறது. சபையானது உபத்திர வப்பட்ட 1260 வருடங்களை இந்த 1260 நாட்கள் சுட்டிக்காட்டுகின்றன. அந்தச் சமயத்தில் ஸ்திரீயானவள் (சபை) வனாந்தரத்திற்கு ஓடிப்போனாள். வெளி 12:6. கழுகுகளைப்போல இரண்டு சிறகுகள் அவளுக்கு இருந்ததாக இருமுறை சொல்கிறது. உதவிகிடைத்த ஓர் இடத்திற்கு சபை தப்பியோடியதை இது சுட்டிக் காட்டுகிறது. வனாந்தரத்தில் அவளுக்குப் பாதுகாப்பு கிடைத்தது; சர்ப்பத்தால் அவளை ஒன்றும் செய்யமுடியவில்லை. வெளி 12:14. பெரிய உபத்திரவங்கள் மத்தியிலும் தேவன் தமக்கென்று சிலரை மீதமாகப் பத்திரப்படுத்தி வந்திருக் கிறார். கடைசிநாட்களில் தம் மக்களுக்கு நேரிடக்கூடிய ஆபத்துகளை மனதில் வைத்தே, உலகத்தின் முடிவுபரியந்தம் சகல நாட்களிலும் நான் உங்களுடனே இருக்கிறேன் என்று கிறிஸ்து சொன்னார். மத் 28:20. 

`இயேசுவைப் பின்பற்றின அநேகர் இரத்தச் சாட்சிகளாக மரித்தபோதிலும், இந்த வாக்குறுதி எவ்வாறு நமக்கு உதவியாக இருக்கமுடியும்? ரோமர் 8:31-39; மத்தேயு 10:28.`

உபத்திரவமோ பஞ்சமோ மரணமோ தேவனுடைய அன்பைவிட்டு நம் மைப் பிரிக்கமுடியாது. கிறிஸ்துவின் பிரசன்னம் நம்மோடு இருப்பதால் வேதனை, உபத்திரவம், பாடுகள், மரணம் போன்றவற்றிலிருந்து நாம் தப்பமுடி யாது. அப்படியொரு விதிவிலக்கை தேவன் நமக்குத் தரவில்லை. இயேசுவை யும் அவர் நமக்காக செய்தவற்றையும் மனதில் வைத்திருந்தால், இந்த உபத்திர வங்கள்மத்தியிலும் நம்மோடு இருப்பதாக அவர் சொன்னதை நம்பி வாழு வோம்; புதிய பூமியில் நமக்கு நித்திய வாழ்வைத் தருவார் என்கிற வாக்குறுதியை நம்புவோம். இந்த உலகத்தில் நமக்கு என்ன நேரிட்டாலும், இதுமுதல் நீதியின் கிரீடம் எனக்காக வைக்கப்பட்டிருக்கிறது, நீதியுள்ள நியாதிபதியாகிய கர்த்தர் அந் நாளிலே அதை எனக்குத் தந்தருளுவார்; எனக்கு மாத்திரமல்ல, அவர் பிரசன்ன மாகுதலை விரும்பும் யாவருக்கும் அதைத் தந்தருளுவார் என்று உறுதியுடன் கூறலாம். 2தீமோ 4:8. அவர் பிரசன்னமாகுதலை விரும்புகிறவர் இந்த நம்பிக்கையையும் வாக்குறுதியையும் தமக்குச் சொந்தமாக்கிக்கொள்ளலாம்.