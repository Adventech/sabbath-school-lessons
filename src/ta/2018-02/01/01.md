---
title:  அனைத்துலகப் போராட்டம்
date:   31/03/2018
---

### ஆராய்ச்சிக்கு
எசேக் 28:1,2; எசேக் 28: 11-17; ஆதி 3:1-7; வெளி 12:1-17; ரோமர் 8:31-39; வெளி 14:12.

> <p>மனன வசனம்</p>
> அப்பொழுது வலுசர்ப்பமானது ஸ்திரீயின்மேல் கோபங்கொண்டு, தேவனுடைய கற்பனைகளைக் கைக்கொள்ளுகிறவர்களும், இயேகிறிஸ்துவைக் குறித்துச் சாட்சியை உடையவர்களுமாகிய அவளுடைய சந்ததியான மற்றவர்களுடனே யுத்தம்பண்ணப் போயிற்று. வெளி 12:17.

மாபெரும் போராட்டம் என்று நாம் அழைக்கிற அனைத்துலகப் போராட்டத்தை அடிப்படையாக வைத்துதான் வேதாகமம் இவ்வுலக நிகழ்ச்சிகளை விளக்குகிறது. இதே பின்னணியில்தான் இப்பிரபஞ்சநிகழ்வுகள் அனைத்தும் அரங்கேறிவருகின்றன. பாவம், உபத்திரவம், மரணம், தேசங்களின் எழுச்சி - வீழ்ச்சி, நற்செய்தி சொல்லுதல், கடைசிக்கால நிகழ்வுகள் போன்ற இவை யாவும் அனைத்துலகப் போராட்டத்தின் அடிப்படையில்தான் நிகழ்கின்றன.

இப்போராட்டம் நடைபெற்ற முக்கிய இடங்கள் சிலவற்றை இவ்வாரம் பார்ப்போம். பரிபூரணனாகச் சிருஷ்டிக்கப்பட்டிருந்த லூசிபர் என்கிற ஒரு நபரின் மனதில் இந்தப் போராட்டம் முதலில் துவங்கியது; அதற்குக் காரணம் தெரியவில்லை. பூமியில் பூரண நிலையில் சிருஷ்டிக்கப்பட்ட ஆதாம்-ஏவாள் என்பவர்களுக்குள் அவன் தன் கலகத்தைப் புகுத்தி, லூசிபர் அவர்களையும் விழச்செய்தான். லூசிபரின் விழுகை, நம் முதல் பெற்றோரின் விழுகை ஆகிய இரண்டும்தான் இந்தப் போராட்டத்திற்கு அச்சாணிகள். போராட்டம் வேர்விட்டு, அசுரவேகத்தில் வளர்ந்துவருகிறது. இந்த அனைத்துலக நிகழ்வில் நாம் அனைவருமே அங்கம்வகிக்கிறோம்.

ஒருநாளில் இது முடியப்போகிறது; அன்று சாத்தானை கிறிஸ்து முற்றிலும் வென்றிருப்பார் என்பது நல்ல செய்தி. சிலுவையில் இயேசு நமக்காக எல்லா வற்றையும் நிறைவேற்றிவிட்டதால், அந்த வெற்றியில் நாமும் பங்குபெறலாம் என்பது மிகமிக நல்ல செய்தி. இயேசு நிச்சயம் வருவார். அந்த வெற்றியின் ஒரு பகுதியாக, இயேசுவில் தேவன் தரப்போகிற அனைத்தையும் நாம் பெற்றுக்கொள்ளலாம். அதற்கு விசுவாசத்தோடும் கீழ்ப்படிதலோடும் வாழ, தேவன் அழைக்கிறார்.

_2018, ஏப்ரல் 7 வகுப்புக்காகப் படிக்கவேண்டிய பாடம்_