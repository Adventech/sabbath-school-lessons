---
title:  'வெளிப்படுத்தலில் கிறிஸ்து: பகுதி 1'
date:   18/04/2018
---

வெளிப்படுத்தலின் அமைப்பு, கருத்து என அனைத்திலும் ஒரே விஷயம் தான் மையமாக உள்ளது; இயேசு கிறிஸ்துவை வெளிப்படுத்துவதுதான் அது. இயேசுகிறிஸ்து ... வெளிப்படுத்தின விசேஷம் என்று அப்புத்தகம் ஆரம்பிக் கிறது. 

1. இயேசு கிறிஸ்து தந்த வெளிப்பாடு அல்லது 
2. இயேசுகிறிஸ்துவைப்பற்றிய சாட்சி என்று இதைச் சொல்லலாம். வெளி 1:2. 

வெளிப்படுத்தலைப் புரிந்துகொள்வது கடினம் என்று சிலர் சொல்கிறார் கள்; வெளிப்படுத்தப்பட்ட ஒன்றைப் புரிந்துகொள்வது எவ்வாறு கடினமாக இருக்கமுடியும்? இப்புத்தகத்தைப் புரிந்துகொள்ளமுடியாது என்றால், இதை வேதாகமத்தில் ஆண்டவர் சேர்த்திருப்பாரா?

`வெளி 1:1-8 வசனங்கள் இயேசுவைப்பற்றி என்ன சொல்லுகின்றன?`

கிறிஸ்து பூமியின் ராஜாக்களுக்கு அதிபதி என்று வெளிப்படுத்தல் புத்தகத்தின் துவக்கம் சொல்கிறது. ராஜாதி ராஜா என்று அப்புத்தகத்தின் முடிவு சொல்கிறது. வெளி 19:16. இங்கு நமக்குள்ள நற்செய்தி என்ன தெரியுமா? பூமியின் குழப் பங்களுக்குமத்தியிலும், நம் அன்புள்ள இரட்சகரிடம்தான் இறுதி அதிகாரம் இருக்கிறது என்பதுதான் அந்த நற்செய்தி.

கிறிஸ்துவே நம் மீட்பரென வெளி 1:6 தெளிவாகச் சொல்கிறது. தமது இரத்தத்தினாலே நம்முடைய பாவங்களற நம்மைக் கழுவினவர். சிலுவையில் அவர் நமக்காகப் பலியானதை இவ்வசனம் சுட்டிக்காட்டுகிறது. அவர் நம்மைக் கழுவினது மட்டுமல்லாமல், பரிசுத்தப்படுத்தியும் இருக்கிறார். 1கொரி 6:11. இப்படிப் பட்ட வசனங்கள்தாம் இரட்சிப்பின் நிச்சயத்தை நமக்குத் தருகின்றன; ஏனென்றால், இயேசுவே நம் பாவங்களைக் கழுவுகிறவர் என்பதை அவை நமக்குக் காட்டுகின்றன. நமக்குநாமே இதைச் செய்துகொள்ளவே முடியாது.

`இயேசுவைப்பற்றி வெளிப்படுத்தல் 1:7 என்ன சொல்லுகிறது?`

மேகங்களுடனே கிறிஸ்து வரப்போகிறார் என்கிற வாக்குறுதிதான் ஒட்டுமொத்த கிறிஸ்தவ விசுவாசத்திற்கும் மையமாக இருக்கிறது. இயேசு நேரடியாக மீண்டும் வரப்போகிறார்; உலகத்தார் அனைவரும் அதைக் காணப் போகிறார்கள். சகல உபத்திரவங்களும் குழப்பங்களும் அழிவுகளும் அதன் பிறகு இருக்காது. நித்தியவாழ்வு குறித்த வாக்குறுதிகள் யாவும் நிறைவேறும்.

`இயேசுவைப்பற்றி வெளிப்படுத்தல் 1:8 என்ன சொல்லுகிறது? இப்போது நாம் எப்படிப்பட்ட பாடுகளை அனுபவித்துக்கொண்டிருந்தாலும், இந்த வசனம் நமக்குத் தருகிற நம்பிக்கை என்ன?`