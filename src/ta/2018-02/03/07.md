---
title:  மேலும் படிக்க
date:   20/04/2018
---

தேவனைப்பற்றிய ஆழமான விஷயங்கள் வெளிப்படுத்தலில் உள்ளன. இந்தப் புத்தகத்தை வெளிப்படுத்தல் என்று அழைப்பதால், இது முத்தரிக்கப்பட்ட புத்தகம் அல்ல என்பது உறுதிதியாய்த் தெரிகிறது. வெளியரங்கமாக்கப்பட்ட புத்தகம்தான் வெளிப்படுத்தல். இந்தப் புத்தகத்திலுள்ள மறைபொருட்களை தேவன்தாமே தம் தாசனுக்கு வெளிப்படுத்தினார்; வாசிக்கிற அனைவரும் அதைப் புரிந்து கொள்ளவேண்டும் என்பதே அவருடைய திட்டம். யோவானின் நாட்களில் வாழ்ந்தவர்களுக்கு வேண்டிய சத்தியங்கள் இதில் இருந்தன; இவ்வுலக வரலாற்றின் கடைசி நாட்களில் வாழ்கிறவர்களுக்கு வேண்டிய சத்தியங்களும் இதில் உள்ளன. இந்தத் தீர்க்கதரிசனத்தின் சில சம்பவங்கள் கடந்தகாலத்தில் நிகழ்ந்தன; சில இப் போது நடக்கின்றன; சில அந்தகார வல்லமைகளுக்கும் பரலோகப் பிரபுவுக்கும் இடையே நடக்கிற மாபெரும் போராட்டம் இறுதிக் கட்டத்தை நெருங்கிவிட்டதைக் காட்டுகின்றன; வேறு சில மீட்கப்பட்டவர்கள் புதிய பூமியில் வெற்றிக்களிப்புடன் காணப்படுவதை வெளிப்படுத்துகின்றன. -  EGW, AA, p 584.

வெளிப்படுத்தலின் ஆரம்பத்திலும் முடிவிலும் நாம் பார்த்த வசனங்கள் எல்லாம் இயேசுவையே அதிகம் வெளிப்படுத்துகின்றன. அப்புத்தகத்தில் மேற் கோள் காட்டப்படும் பழைய ஏற்பாட்டு வசனங்கள் எல்லாமே வரலாற்று நிகழ்வு களைச் சுட்டிக்காட்டினாலும், அவைமூலமாக ஆண்டவராகிய இயேசுவைத்தான் வெளிப்படுத்தல் புத்தகம் முன்வைக்கிறது. உதாரணமாக, வெளி 3:14; 5:5,6,7; 7:14; 19:11-16. இந்த வசனங்களை ஒன்றுசேர்த்து ஆராய்ந்தால், இயேசுவைக் குறித்த விளக்கமான வெளிப்பாட்டைக் காணலாம்; அவர் பிள்ளைகளெனச் சொல்லிக் கொள்ளும் நமக்கு, அவர் எவ்வளவு முக்கியமானவர் என்பது புரியும்.

**கலந்துரையாடக் கேள்விகள்**

`1. புதிய ஏற்பாடு முழுவதிலும் அடிக்கடி பழைய ஏற்பாட்டு வசனங்கள் மேற்கோள் காட்டப்படுகின்றன; இதிலுள்ள முக்கியத்துவம் என்ன? நம் விசுவாசம் எவ்வளவுக்கு வேதாகமத்தில் புதைந்திருக்கவேண்டும்? நாம் எவ்வளவுக்கு தேவவார்த்தையில்சிரத்தைக் காட்டவேண்டும்? என்பதுபற்றி என்ன புரிகிறது? நம் தனிப்பட்ட வாழ்க்கையாக இருந்தாலும், சபை வாழ்க்கையாக இருந்தாலும், வேதாகமத்தின் அதிகாரத்தைக் குறைக்கமுயல்கிற வல்லமைகளுக்கு எதிராக எவ்வாறு நம்மை நாம் பாதுகாக்கலாம்? `

`2. வெளிப்படுத்தல் புத்தகத்தை வாசித்து, இயேசுவைப்பற்றிச் சொல்லும் வசனங் களை எல்லாம் பட்டியலிடுங்கள். வகுப்பில், அந்த வசனங்களைச் சத்தமாக வாசியுங்கள். நம் ஆண்டவரின் தன்மை, ஊழியம், வல்லமை, குணம்பற்றி அந்த வசனங்கள் வேறு என்ன சொல்கின்றன? இதிலிருந்து எப்படிப்பட்ட ஆறுதலை நாம் பெறலாம்?`

`3. இந்த உலகம் மரண சாபத்திற்கு உட்பட்டது; மரணத்திலிருந்து விடுதலை உண்டு என்கிற வாக்குறுதியிலிருந்து எவ்வாறு நாம் நம்பிக்கையும் ஆறுதலும் பெறலாம்?`