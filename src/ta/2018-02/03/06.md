---
title:  'வெளிப்படுத்தலில் கிறிஸ்து: பகுதி 2'
date:   19/04/2018
---

`வெளிப்படுத்தல் 1:10-18இல் இயேசு தம்மைப்பற்றி என்ன சொல்லுகிறார்?`

இந்த வசனங்களின்படி, பரலோகப் பரிசுத்த ஸ்தலத்தின் முதலாம் அறை யில் இயேசு இருக்கிறார். இயேசு செய்கிற வேலை என்னவென்று புரிந்ததும் யோவானுக்குப் பயமுண்டாக்கிறது; இயேசுவின் பாதத்தில் விழுகிறார். ஆறுத லின் நாயகன் இயேசு, பயப்படவேண்டாம் என்கிறார்; மேலும், தம்மைப்பற்றி நான் அல்பாவும் ஓமெகாவும், முந்தினவரும் பிந்தினவரும் என்கிறார். வெளி 1:11. தாம் நித்திய தேவனாக இருப்பதைச் சுட்டிக்காட்டுகிறார். பிறகு, தமது மரணத்தைப்பற்றியும், உயிர்த்தெழுதலைப்பற்றியும், அந்த உயிர்த்தெழுதல் பெற்றுத்தரும் நம்பிக்கைபற்றியும் கூறுகிறார். மரணத்திற்கும் பாதாளத்திற்கு முரிய திறவுகோல்களை உடையவர் இயேசு. அதாவது, மார்த்தாளுடைய சகோதரன் மரித்தபோது, நானே உயிர்த்தெழுதலும் ஜீவனுமாயிருக்கிறேன், என்னை விசுவாசிக்கிறவன் மரித்தாலும் பிழைப்பான்; உயிரோடிருந்து என்னை விசுவாசிக்கிறவனெவனும் என்றென்றைக்கும் மரியாமலும் இருப்பான்; இதை விசுவாசிக்கிறாயா? என்று கேட்டார். தாம் சொன்ன அதே கருத்தை இங்கு யோவானிடமும் சொல்கிறார். மார்த்தாளிடம் இயேசு சொன்னதை எழுதியவரும் இதே யோவான்தான். யோவான் 11:25,26.

`மார்த்தாளுக்கும் யோவானுக்கும் உயிர்த்தெழுதல் நம்பிக்கையை இயேசு கொடுத்தார். கிறிஸ்தவ விசுவாசத்தின் முழு நிறைவேறுதல் இந்த நம்பிக்கை. இந்த நம்பிக்கை இல்லையென்றால், வேறு நம்பிக்கைகளால் என்ன பயன் இருக்கமுடியும்?

`வெளிப்படுத்தல் 22:7,12,13 இயேசுவைப்பற்றி என்ன சொல்லுகிறது?`

கிறிஸ்து இயேசுவே அல்பாவும் ஓமேகாவுமாக இருக்கிறார்; இயேசுவே பழைய ஏற்பாட்டின் ஆதியாகமம்; புதிய ஏற்பாட்டின் வெளிப்படுத்தலும் இயேசுவே. இரண்டு ஏற்பாடுகளுமே கிறிஸ்துவில் சங்கமிக்கின்றன. இரண் டாம் ஆதாம் கீழ்ப்படிந்ததால், முதலாம் ஆதாம் தேவனோடு ஒப்புரவாக முடிந்தது; சாத்தானின் சோதனைகளை இரண்டாம் ஆதாம் மேற்கொண்டு, முதலாம் ஆதாமின் மோசமான தோல்வியை நிவிர்த்திசெய் தார். - EGW, 6SDABC, p 1092,1093. ஆம், இயேசுவே ஆரம்பமும் முடிவுமாக இருக்கிறார். அவர் ஆதி யில் நம்மைச் சிருஷ்டித்தார்; இறுதியில் நம்மைத் திரும்பவும் சிருஷ்டிக்கப் போகிறார்.

வெளிப்படுத்தல் புத்தகத்தில் ஆரம்பம்முதல் இறுதிவரை வரலாறும், முடிவுகால நிகழ்வுகளும் சொல்லப்பட்டாலும், அது கிறிஸ்துவை வெளிப் படுத்துகிற புத்தகம். இறுதி நிகழ்வுகள்குறித்து நாம் என்னதான் ஆராய்ந்தாலும், இயேசு கிறிஸ்துதான் எல்லாவற்றிற்கும் மையமாக இருக்கவேண்டும்.

`ஒவ்வொரு நாளும் நாம் எவ்வாறு இயேசுவை நம் வாழ்க்கையின் மையமாக வைக்கமுடியும்?`