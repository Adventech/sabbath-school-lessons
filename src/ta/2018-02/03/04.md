---
title:  வெளிப்படுத்தலில் ஆசரிப்புக்கூடாரக் கருத்து
date:   17/04/2018
---

வெளிப்படுத்தலில் இரு முக்கிய பிரிவுகள் உள்ளன என்று பார்த்தோம்:

1 வரலாற்று நிகழ்வுகள் 2 கடைசிக்கால நிகழ்வுகள் 

இந்த இரு பிரிவுகளுக்குள்ளும் பரவிக்கிடக்கிற மையக்கருத்தாக எபிரெய ஆசரிப்புக்கூடாரம் உள்ளது.

பூலோக ஆசரிப்புக்கூடாரத்தில், பிராகாரத்திலிருந்த தகனபலீபீடத்தில் மிருகங்களைப் பலியிட்டார்கள். சிலுவையைச் சுட்டிக்காட்டிய பலிமிருகத்தைப் பலியிட்ட பிறகு, ஆசரிப்புக்கூடாரத்தின் முதல் அறைக்குள் ஆசாரியன் செல் வான்; இயேசு பரலோகம் சென்றபிறகு, பரலோகப் பரிசுத்த ஸ்தலத்திற்குள் அவர் பிரவேசித்ததற்கு இது முன்னடையாளமாக இருந்தது. குத்துவிளக்குகளின் மத்தியிலே இயேசு உலாவுகிற காட்சி இதைத்தான் உணர்த்துகிறது. வெளி 1:13. 

`வெளி 4:1,2இல் திறக்கப்பட்டிருந்த வாசல் எதைச் சுட்டிக்காட்டுகிறது. அந்தச் சம்பவம் எங்கே நடக்கிறது? அப் 2:33; 5:31: எபே 1:20,21; எபி 10:12,13; சங் 110:1; வெளி 12:5.`

இயேசு பரலோகத்திற்குச் சென்றதுமே, இந்த முதலாம் வாசல்வழியாக பரலோகப் பரிசுத்த ஸ்தலத்திற்குள் சென்றார். வெளிப்படுத்தல் புத்தகம் கிறிஸ்துவைக் காட்டும் முதல் காட்சியில், பரலோகப் பரிசுத்த ஸ்தலத்தின் முதல் அறையிலுள்ள குத்துவிளக்குகளின் மத்தியில் அவர் நிற்பதாகச் சொல்கிறது. வெளி 1:10-18.

`தேவனுடைய ஆலயம் திறக்கப்பட்டதும் உடன்படிக்கை பெட்டியை யோவான் பார்க்கிறார். வெளி 11:19. பூலோக ஆசரிப்புக்கூடாரத்தில் இரண்டாம் அறை யில்தான் உடன்படிக்கை பெட்டி இருந்தது; அப்படியானால் இந்த உண்மை சுட்டிக்காட்டும் செய்தி என்ன? வேலி 16:12-14.`

பரலோக ஆசரிப்புக்கூடாரத்தில் உடன்படிக்கை பெட்டி காணப்பட்ட இடம் மகாபரிசுத்த ஸ்தலம்; அதாவது, இரண்டாம் அறை. வெளிப்படுத்தலில் நமக்கு ஆறுதலான விஷயம் என்ன? இரண்டு அறைகளிலுமே இயேசு ஊழியம் செய்கிறார்; அதுதவிர, பரலோக நிகழ்வுகளும் பூலோக நிகழ்வுகளும் ஒன் றோடு ஒன்று சம்பந்தப்பட்டுள்ளன. வெளிப்படுத்தல் சொல்வதுபோல, கடந்த காலத்தில் பாடுகள் இருந்திருக்கலாம்; கடைசிக்காலங்களில் பாடுகள் உண்டாகலாம். ஆனால், கர்த்தருடைய நாளுக்காக நிற்கக்கூடிய மக்களை ஆயத்தப் படுத்தும் பணியில் பரலோகம்முழுவதும் ஈடுபட்டிருக்கிறது. பர லோகத்திற்கும் பூமிக்கும் நெருங்கிய தொடர்பு இருப்பது தெரிகிறது. - EGW, L, p 307.