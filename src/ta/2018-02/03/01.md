---
title:  இயேசுவும் வெளிப்படுத்தல் புத்தகமும்
date:   14/04/2018
---

### ஆராய்ச்சிக்கு
1கொரி 10:1-11; வெளி 12:1-17; வெளி 19:11-15; எபே 1:20; வெளி 11:19: வெளி 1:10-18.

> <p>மனன வசனம்</p>
> நான் ஜெயங்கொண்டு என் பிதாவினுடைய சிங்காசனத்திலே அவரோடேகூட உட்கார்ந்ததுபோல, ஜெயங்கொள்ளுகிற வனெவனோ அவனும் என்னுடைய சிங்காசனத்தில் என்னோடேகூட உட்காரும்படிக்கு அருள்செய்வேன். வெளி 3:21.

புதிய ஏற்பாடு நேரடியாக பழைய ஏற்பாடுடன் தொடர்புடையது. புதிய ஏற்பாட்டை மேலோட்டமாக வாசித்தாலே இந்த முக்கிய உண்மை தெரியவரும். நற்செய்திப் புத்தகங்களும் நிருபங்களும் பழைய ஏற்பாட்டுச் சம்பவங்களையும் மேற்கோள்களையும் நேரடியாகவோ மறை முகமாகவோ அடிக்கடி சுட்டிக் காட்டுகின்றன. மேலும், இயேசுவும் தம்மைப்பற்றியும் தம் ஊழியம்பற்றியும் சொன்னபோது வேதவாக்கியங் கள் நிறைவேறவேண்டும் என்று அடிக்கடி சுட்டிக் காட்டினார். மத் 26:54,56; மாற்கு 14:49; யோவான் 13:18; 17:12.

வெளிப்படுத்தல் புத்தகமும் அப்படித்தான். பழைய ஏற்பாடு இல்லாமல், குறிப்பாக தானியேல் புத்தகம் இல்லாமல் இதைப் புரிந்துகொள்ள முடியாது. இரண்டு புத்தகங்களையும் சேர்த்தே ஆராய்வதற்கு இதுவும் ஒரு காரணம்.

வேதாகமத்தின் மற்ற புத்தகங்களின் உதவியுடன் வெளிப்படுத்தலில் உள்ள பழைய ஏற்பாட்டு வசனங் களை ஆராய்ந்தால், இயேசுவை அவ்வசனங்கள் வெளிப்படுத்துவதைக் காணலாம். இது வெளிப்படுத் தல் புத்தகத்தின் முக்கிய அம்சம் ஆகும்; அதாவது, இயேசு யார்? தம் மக்களுக்காக அவர் என்ன செய் திருக்கிறார்? கடைசிக்காலத்தில் நமக்காக அவர் என்ன செய்யப்போகிறார்? இவற்றையே வெளிப்படுத் தல் கூறுகிறது. கடைசிக்கால நிகழ்வுகள் எதுவானாலும் அதில் இயேசுவைத்தான் மையப்படுத்த வேண்டும்; அதையே வெளிப்படுத்தல் செய்கிறது. வெளிப்படுத் தல் புத்தகம் சொல்கிற இயேசுபற்றி இந்த வாரம் படிப் போம். 

_2018, ஏப்ரல் 21 வகுப்புக்காகப் படிக்கவேண்டிய பாடம்_