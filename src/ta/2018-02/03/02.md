---
title:  வெளிப்படுத்தலின் அமைப்பு
date:   15/04/2018
---

தானியேல், வெளிப்படுத்தலில் இரு முக்கிய பிரிவுகள் உள்ளன: 1 வரலாற்று நிகழ்வுகள் 2 கடைசிக்கால நிகழ்வுகள்

இவற்றில் வரலாற்று நிகழ்வுகள் எல்லாம் கடைசிக்கால நிகழ்வுகளுக்கு முன்னடையாளமாக இருக்கின்றன. அதாவது, பழைய ஏற்பாட்டு வரலாற்றில் நிகழ்ந்தவற்றை ஆராயும்போது, நமக்கு என்ன நிகழக்கூடும் என்பதை அறிய முடிகிறது, அல்லவா? தானியேல், வெளிப்படுத்தல் புத்தகங்களுக்கும் இந்த நியதி பொருந்தும்.

`மேலே நாம் விவாதித்த நியதியை 1கொரி 10:1-11இல் எவ்வாறு காணமுடிகிறது?`

சென்ற வாரம், தானியேலில் சில சம்பவங்களைப் பார்த்தோம். தானி 3:6,15,27; 6:6-9,21,22. குறிப்பிட்ட ஓரிடத்தில் நிகழ்ந்த வரலாற்றுச் சம்பவங் கள் அவை; ஆனால் வெளிப்படுத்தலில் சொல்லப்படும் கடைசிக் கால நிகழ்வு களை ஓரளவுக்கு அவை பிரதிபலிக்கின்றன. இந்தச் சம்பவங்களை வாசிக்கும் போது, கடைசிக் காலத்தில் தேவபிள்ளைகளுக்கு பெரிய அளவில் நடக்கப் போவதை அறியமுடிகிறது. முக்கிய விஷயம் என்ன தெரியுமா? இப்போது நாம் எப்படிப்பட்ட சூழ்நிலையில் இருந்தாலும் இறுதி வெற்றி நமக்குதான். வெளிப்படுத்தல் சொல்லும் விஷயங்களில், வெற்றி குறித்து நிச்சயமாக இருங்கள் என்கிற உறுதி அளிக்கப்படுகிறது.

வெளி 1-11 அதிகாரங்களில் வரலாற்றுப் பகுதியும், அதைத் தொடர்ந்து 13-22 அதிகாரங்களில் கடைசிக்கால நிகழ்வுகளும் காணப்படுகின்றன: சில விதிவிலக்குகளும் உள்ளன.

`வெளி 12:1-17இல் சொல்லப்படுவது வரலாற்று நிகழ்வா? கடைசிக்கால நிகழ்வா? எப்படி?`

இரு அம்சங்களுமே இந்த அதிகாரத்தில் உள்ளன. எப்படி? 

1	குழந்தை இயேசுவை சாத்தான் தாக்கியதைப்பற்றியும் (வெளி 12:4), சாத்தானைப் பரலோகத்திலிருந்து வெளியேற்றியதைப்பற்றியும் (வெளி 12:7-9), வரலாற்றில் சபைக்கு உண்டான உபத்திரவத்தைப்பற்றியும் (வெளி 12:14-16) பார்க்கிறோம். 

2	அதைத் தொடர்ந்து, கடைசிக்கால மீதமான மக்கள்மேல் சாத்தான் தொடுக்க இருக்கும் தாக்குதலைப்பற்றிப் பார்க்கிறோம். வெளி 12:17.

`வரலாற்றிலிருந்து எவரும் பாடம் கற்றுக்கொள்வதில்லை என்று சொல்வார்கள். அதாவது, எந்தக் காலக்கட்டத்தில் வாழ்கிறவர்களாக இருந்தாலும், ஒரேவிதமான தவறுகளை தொடர்ந்து செய்கிறார்கள். ஏராளமான வரலாற்று சம்பவங்கள் அதற்குத் திருஷ்டாந்தங்களாக உள்ளன. அதே தவற்றை நாமும் செய்யாமல் இருக்க, நாம் என்ன செய்யலாம்?`