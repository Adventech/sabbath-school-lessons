---
title:  பாடம்
date:   07/06/2018
---

என் ஜனங்களே, அவளை விட்டு வெளியே வாருங்கள்

தீர்க்கதரிசனங்களை கடைசிக்கால நிகழ்வுகளோடு சம்பந்தப்படுத்தி, உலக நிகழ்வு ஒவ்வொன்றையும் வேத அறிஞர்கள் உன்னிப்பாகக் கவனித்து வருகிறார்கள். உதாரணமாக, கடைசிக்கால நிகழ்வுகளில் அமெரிக்காவின் பங்கை எடுத்துக்கொள்வோம். 1851ஆம் ஆண்டிலேயே அட்வென்ட்டிஸ்டுகள் சிலர், அமெரிக்காதான் இரண்டாவது மிருக வல்லமை என்று கூறினார்கள். வெளி 13:11-15. அச்சமயத்தில் அமெரிக்கா இருந்த நிலையை எடுத்துக்கொண் டால் இது குறிப்பிடத்தக்க கண்டுபிடிப்பு. 1800களின் மத்தியில், அன்றைய பிரஷ்யா, பிரான்ஸ், ஆஸ்திரியா-ஹங்கேரி, இங்கிலாந்து போன்ற நாடுகள்தாம் உலக வல்லமைகளாக விளங்கிவந்தன. அந்தச் சமயத்தில் அமெரிக்காவிடம் அமைதிக்கால இராணுவ வீரர்களாக இருபதாயிரம்பேர் மட்டுமே இருந்தார்கள்; 1815இல் வாட்டர்லூ போரில் சண்டையிட்டுக்கொண்ட இராணுவ வீரர்களில் பத்தில் ஒரு பங்குதான் இது. 1814இல் அமெரிக்காவை பிரிட்டன் கைப்பற்றி, வாஷிங்டன் நகரைத் தீயிட்டுக் கொளுத்தியது. 1876 இல், செவ்விந்திய தலைவ ரான சிட்டிங் புல் என்பவர் தளபதி கஸ்டரின் ஏழாவது பிரிவு அமெரிக்க காலாட் படையைத் தோற்கடித்து, துவம்சம்செய்தார். எனவே, வருங்காலத்தில் மிருகத் தின் முத்திரையை உலகத்தில் கட்டாயப்படுத்தும் ஒரு வல்லமையாக அமெரிக் காவை சில விளக்கவுரையாளர்கள் சுட்டிக்காட்டி வந்தாலும், அமெரிக்கா அந் நாட்டு பூர்வீகக் குடிகளான செவ்விந்தியர்களோடு யுத்தம் செய்துவந்தது; பல யுத்தங்களில் பெரும்பாலும் வெற்றிபெறவும் இல்லை! 

நாம் நம்புகிறவிதத்தில்தான் உலக நிகழ்வுகள் நிகழ்ந்து வருகின்றன. ஆனால், முடிவு வருவதற்குமுன் இன்னும் நிகழவேண்டிய சம்பவங்கள் உள் ளன. மிருகத்தின் முத்திரையை தற்சமயம் எந்த வல்லமையும் கட்டாயப்படுத்த வில்லை. எனவே, மிருகத்தின் முத்திரைபற்றிப் பேசும்போது, இதை மறக்கக் கூடாது. இன்னும் வெளியரங்கமாகவேண்டிய சங்கதிகள் ஏராளம் உள்ளன.

`வெளி 18:1-4 என்ன சொல்கிறது? இதை இக்காலக்கட்டத்தில் நாம் நினைவில் வைத்திருப்பது ஏன் முக்கியமானது? உலகத்தில் நாம் செய்யவேண்டிய ஊழியப்பணிபற்றி இந்த வசனங்கள் என்ன சொல்கின்றன?`

அரசியல், ஒழுக்க, ஆன்மிக நிலை தரங்கெட்டுப் போகிற ஒரு காலத்தை இவ்வசனங்கள் காட்டுகின்றன. பொய்யான மதப்போதனைகள் அதிகமாகக் காணப்படும். ஆனாலும், மிகப் பெரிய நம்பிக்கையை அவ்வசனங்கள் தருகின் றன. ஏனெனில், வானத்திலிருந்து இறங்கிவருகிற தூதனுடைய மகிமையால் பூமி பிரகாசமாகிறது. தாங்கள் என்ன செய்யவேண்டுமென்று இன்னும் அறியா மல் இருக்கிற தேவபிள்ளைகள் பாபிலோனில் உண்டு; பாபிலோனைவிட்டு வெளியே வரும்படி அவர்களை அழைக்கிறார். எனவே, ஏற்கனவே பாபிலோ னுக்கு வெளியே இருக்கிற தேவபிள்ளைகள், இன்னும் பாபிலோனுக்குள் இருக்கிறவர்களுக்காக முடிவுகாலம் மட்டும் பிரயாசப்படவேண்டும்.

`இன்னும் பாபிலோனில் இருக்கும் சிலரை என் ஜனங்களே என்று தேவன் அழைக்கிறார். அதுபற்றி என்ன நினைக்கிறீர்கள்? மற்றவர்களை எடைபோடும்போது, இதை மனதில் வைத்திருப்பது ஏன் முக்கியமானது?`