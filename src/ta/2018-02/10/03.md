---
title:  தீர்க்கதரிசனத்தில் அமெரிக்கா
date:   04/06/2018
---

வெளி 13 சொல்கிறபடி ரோம் எவ்வாறு இன்றோ, எதிர்காலத்திலோ அப்படிப்பட்ட செல்வாக்கைச் செலுத்தமுடியுமென மக்கள் கேட்கிறார்கள். படைகளுக்குக் கட்டளையிடுகிற அதிகாரமும் ஒரு சமயத்தில் அதற்கு இருந்தது; ஆனால், இனி எப்படி சாத்தியம்? வெளி 13இல் இதற்கான பதிலும் இருக்கிறது.

`இந்த வல்லமையைக் கண்டுகொள்ள வெளி 13:11,12 சுட்டிக்காட்டுகிற அடை யாளங்கள் யாவை?`

வெளி 13:11,12இல் சொல்லப்படும் மிருகத்திற்கு முன்னால் வந்த மிருகத்திற்கு நாற்பத்திரண்டு மாதங்கள் அதிகாரம் கொடுக்கப்பட்டது. வெளி 13:5. ரோம்தான் அந்த மிருகம் என்று புரொட்டஸ்டண்டுகள் அறிவார்கள். இந்த நாற்பத்திரண்டு மாதங்களும், தானி 7:25இல் உள்ள ஒருகாலமும் காலங் களும் அரைக் காலமும், வெளி 12:14இல் உள்ள மூன்றரை வருடமும், வெளி 12:6இல் உள்ள 1260 தீர்க்கதரிசன நாட்களும் ஒரே காலக்கட்டம்தான். இந்தக் காலக்கட்டத்தில்தான் ரோம வல்லமை தன் எதிரிகளைக் கொடுமைப்படுத்தியது. இந்தத் தீர்க்கதரிசனக் காலக்கட்டம் (ஒரு நாள் = ஒரு வருடம் என்கிற நியதியின் படி) போப்பு மேலாதிக்கம் செலுத்த ஆரம்பித்த கி.பி. 538ம் வருடத்தில் துவங்கி 1798இல் முடிவடைந்தது. 1798இல் போப் கைது செய்யப்பட்டார். அப்போதுதான் போப்புமார்க்க வல்லமைக்கு சாவுக்கேதுவான காயம் உண்டானது.

நாற்பத்திரெண்டு மாதங்கள் முடிவடைந்த 1798 வாக்கில் இன்னொரு வல்லமை தோன்றியது. வெளி 13:11. இதற்கு முந்தின வல்லமைகள் எல்லாம் தண்ணீரிலிருந்து எழும்பின. தானி 7:2,3. அது மக்கள் கூட்டத்தைச் சுட்டிக்காட்டு கிறது. அந்த வேசி உட் கார்ந்திருக்கிற தண்ணீர்களைக் கண்டாயே; அவைகள் ஜனங்களும் கூட்டங்களும் ஜாதிகளும் பாஷைக்காரருமாம். வெளி 17:15. ஆனால், அடுத்த மிருகம் பூமியிலிருந்து எழும்புகிறது. 

இதுபோன்ற காரணங்களை வைத்து இந்த வல்லமை அமெரிக்காதான் என்கிற முடிவுக்கு வரமுடிகிறது. ஏனென்றால், மக்கள் சஞ்சாரமற்ற ஒரு பகுதி யிலிருந்து அமெரிக்கா எழும்பியது; பெரிய சாம்ராஜ்யங்களை எதிர்த்து எழும்ப வேண்டிய சூழ்நிலை ஏற்படவில்லை.

புதிய உலகின் எந்தத் தேசம் 1798ல் அதிகாரத்திற்கு வந்தது? பெலத்தை அளிக்கக்கூடியதாகக் காட்சியளித்தது? உலகத்தின் கவனத்தை ஈர்த்தது? இந்த அடையாளத்தை வைத்துப் பார்க்கும் போது, கேள்விக்கிடமின்றி ஒன்று புலனா கிறது. ஒரே நாடுதான் இந்தத் தீர்க்கதரிசனத்திற்க்குப் பொருந்துகிறது; அது அமெரிக்க ஐக்கிய நாடுகள்தான். - EGW, GC, p 440.

ஆட்டுக்குட்டிக்கு ஒப்பான இரண்டு கொம்புகள் இருப்பதாக இந்த வல்லமை சித்தரிக்கப்படுவதால், இது முதலில் சாதுவானதுபோல இருந்தது. பின்னர்வலுசர்ப்பத்தைப் போலப் பேசுகிறது. வெளி 13:11. எனவே, முந்தின மிருகத்தின் காலக்கட்டத்தில் நடைபெற்ற உபத்திரவத்தை இது சுட்டிக்காட்டு கிறது. எனவே, தீர்க்கதரிசனம் முன்னுரைப்பதுபோல ரோம் எவ்வாறு ஆதிக் கம் இனி செலுத்தமுடியும் என்கிற கேள்விக்கு வெளி 13:11-17 பதிலளிக்கிறது. அமெரிக்காவின் பெலத்தோடு அது அதிகாரம் செலுத்தும்.