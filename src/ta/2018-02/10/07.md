---
title:  மேலும் படிக்க
date:   08/06/2018
---

தேவனுடைய பிரமாணத்தை தாக்குவதன்மூலம், அவருடைய அதிகாரத்தை யும், ஆளுகையையும் சாத்தான் தாக்குகிறான். எனவே கடைசிக்கால நிகழ்வுகளின் போது தேவனுடைய கற்பனைகளைக் கைக்கொள்வோரை சாத்தான் தாக்குவான். வெளி 12:17; 14:12. ஏனென்றால், அவர்கள்மட்டுமே பூமியிலுள்ள அவனுடைய பிரதிநிதிகளை வணங்காமல் இருப்பார்கள். ஆரம்பத்தில் பரலோகத்தில் தொடுத்த யுத்தத்தை பூமியிலும் தொடருவான்; பரலோகத்தில் தோற்கடிக்கப்பட்டதுபோல இங்கே பூமியிலும் தோற்கடிக்கப்படுவான். பரலோகத்தில் மாபெரும் போராட் டத்தை ஆரம்பித்ததுமுதலே பிரமாணங்களை ஒழிக்கவேண்டும் என்பதே சாத்தா னின் நோக்கமாக இருந்துவந்தது. இதை நிறைவேற்றவே, சிருஷ்டிகருக்கு எதிராக கலகத்தில் ஈடுபட்டான். பரலோகத்திலிருந்து வெளியே தள்ளப்பட்டாலும், அதே போராட்டத்தை பூமியிலும் தொடர்ந்தான். மனிதர்களை வஞ்சித்து, அதன்மூலம் அவர்கள் தேவ கற்பனையை மீறவேண்டும் என்கிற ஒரே நோக்கத்தோடே செயல் பட்டான். கற்பனைகளில் ஏதாவது ஒன்றை ஒதுக்கும்படி செய்துவிட்டால், இறுதி விளைவு ஒன்றாகத்தான் இருக்கும். ஒருவன் ஒன்றிலே தவறினால் அவன் எல்லா கற்பனைகளை யும் மீறினவனாகக் காணப்படுகிறான்; அவன் எல்லாவற்றிலேயும் குற்றவாளியாயிருப்பான். யாக்கோபு 2:10. - EGW, GC, p 582. 

**கலந்துரையாடக் கேள்விகள்**

`1	கடைசி நாட்களில் என்னவெல்லாம் நிகழுமென நாம் நினைக்கிறோமோ அதை எவ்வாறு உலக நிகழ்வுகள் நிரூபிக்கின்றன? இன்னும் எஞ்சியிருக்கும் நிகழ்வுகள் என்ன? வேதாகமத்திலும் எலன் ஒய்ட்டின் எழுத்துகளிலும் தெளிவாகச் சொல் லாத அடையாளங்கள் குறித்து பலர் தீவிரமாகப் பேசிவருகிறார்கள். அவற்றுக்கு நாள் குறிக்கவும் செய்கிறார்கள். அவற்றைத் துணிகரமாக முன்னுரைக்கவும் செய்கிறார்கள். இவற்றுக்கு நாம் எவ்வாறு எச்சரிப்புடன் நடந்துகொள்ளலாம்?`

`2	தொழுகைபற்றித் தியானியுங்கள். ஒன்றைத் தொழுதுகொள்வது என்றால் என்ன அர்த்தம்? நாம் யாரைத் தொழுகிறோமோ, அவரை எவ்வாறு தொழுதுகொள் கிறோம்?`

`3	பாபிலோனில் இன்னமும் தேவபிள்ளைகள் இருக்கிறார்கள் என்பதுபற்றித் தியானி யுங்கள். பாபிலோன் என்பது ஓர் அடையாளமே தவிர, உண்மையான பாபி லோன் அல்ல. அப்படியானால் பாபிலோன்பற்றி என்ன புரிந்துகொண்டீர்கள்? பிறருடைய அரசியல், மத நம்பிக்கைகளைத் தாண்டி, அவர்களுக்கு நாம் சத்தியத் தைச் சொல்லவேண்டியதுபற்றி என்ன புரிந்துகொண்டீர்கள்?`