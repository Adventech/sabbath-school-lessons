---
title:  சாவுக்கேதுவான காயம் சொஸ்தமாக்கப்பட்டது
date:   03/06/2018
---

`போப்புமார்க்கம் முற்காலத்தில் என்ன செய்தது, இனி என்ன செய்யும் என்பதுபற்றி வௌ 13:1-10 சொல்வதற்கான காரணம் என்ன? அதன் பங்கு எவ்வளவு வலியுறுத்தப்படுகிறது? கடைசிக்கால நிகழ்வுகளின் அடிப்படையில் இதை நாம் எவ்வாறு புரிந்துகொள்ளலாம்?`

எல்லாச் சபைகளிலும் தேவனுக்கு உண்மையானவர்கள் இருக்கிறார்கள். ஆனாலும் இந்த அமைப்பு வரலாற்றில் முன்பு செய்ததையும், கடைசிக்கால நிகழ்வுகளில் செய்யப்போவதையும் வேதாகமம் சுட்டிக்காட்டுகிறது.

`வெளி 13:3 சொல்கிற சம்பவம் என்ன? ரோமின் முக்கியத்துவம் இங்கு எவ்வாறு சுட்டிக்காட்டப்படுகிறது?`

பல நூற்றாண்டுகளாக மத அதிகாரம் மிகுந்த ஒரு சபையாக ரோமச் சபை விளங்கியது; மேற்கத்திய நாடுகளின் அரசியல் மையமாகவும் பலவிதங்களில் திகழ்ந்தது. அதன் வல்லமைக்கு புனித ரோம சாம்ராஜ்ய நான்காம் ஹென்றி மன்னனின் அனுபவம் ஓர் எடுத்துக்காட்டு. போப் ஏழாம் கிரிகரியைக் கோபப் படுத்தும் விதத்தில் மன்னன் நடந்துகொண்டான். எனவே போப்பிடம் மன்னிப்புக் கேட்க போப்பின் அரண்மனைக்கு வந்தான். ரோமப் பேரரசனை அரண்மனையின் வெளிமுற்றத்தில், கடுங்குளிரில், மூன்று நாட்களுக்கு போப் காத்திருக்க வைக்கிறார்; அதன்பிறகு தன்னைப் பார்க்க அனுமதிக்கிறார். இந்த வெற்றியால் மார்தட்டிய ஏழாம் கிரிகரி, ராஜாக்களின் அகந்தையைத் தாழ்த்து வதுதான் தன் வேலையெனப் புகழ்ந்துகொண்டார்.

ஆனாலும், பதினெட்டாம் நூற்றாண்டின் பிற்பகுதியில் சீர்திருத்தம், ஆன்மிக எழுப்புதல், பிரெஞ்சுப் புரட்சி ஆகியவற்றின் தாக்கத்தால், ரோமின் அரசியல் ஆதிக்கமும் மத ஆதிக்கமும் ஆட்டம்கண்டன. போப் ஆறாம் பயஸ் என்பவரை பிரெஞ்சு படையினர் 1798இல் கைதுசெய்தனர்; அவர் நாடு கடத்தப்பட்ட நிலையில் 1799இல் மரித்துப்போனார்.

சாவுக்கேதுவான காயம் சொஸ்தமானதாக வெளி 13 கூறுகிறது. வெளி 13:3. ஏழாம் கிரிகரியின் நாட்களில் இருந்ததுபோன்ற அரசியல் வல்லமை இன்று ரோமுக்கு இல்லாமல் இருக்கலாம்; ஆனாலும், சமீபத்திய பிரபல போப்பு மார்களின் முயற்சியால் அது இன்னமும் அரசியல்-மத ரீதியில் செல்வாக்குமிக்க ஒரு சக்தியாகத்தான் திகழ்கிறது. உதாரணமாக, 2015-ல் போப் பிரான்சிஸ், வரலாற்றிலேயே முதன்முறையாக அமெரிக்க காங்கிரஸின் இரண்டு அவைகளி லும் பேசினார். தீர்க்கதரிசனத்தின்படி, இந்தச் செல்வாக்கு வரவர வளர்ந்து கொண்டுதான் இருக்கும்.

`நாம் என்ன செய்தியைப் பிரசங்கிக்க அழைக்கப்பட்டுள்ளோமோ அதை எவ்வாறு உண்மையுடன் பிரசங்கிக்கலாம்? அதே நேரம் மற்றவர்களை அதிகம் புண்படுத்திவிடாமல் எவ்வாறு அதைச் சொல்லலாம்? தற்கால சத்தியத்தை நாம் அறிவிக்கும்போது, மதசகிப்புத்தன்மை அடிப்படையில் அடிபணிந்துவிடாமல் இருக்க என்ன செய்யலாம்?`