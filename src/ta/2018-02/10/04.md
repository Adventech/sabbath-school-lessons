---
title:  தொழுகை சம்பந்தப்பட்ட பிரச்சனை 
date:   05/06/2018
---

மக்கள் விக்கிரக வழிபாட்டிலும், பொய்த்தொழுகையிலும் விழுவதையும், தேவன் அவர்களை எச்சரிப்பதையும் வேத வரலாறு முழுவதிலும் காணலாம். மத் 4:8-10. இறுதி நாட்களில், மீண்டும் தொழுகை சம்பந்தமான பிரச்சனை எழும்பப் போகிறது. வெளி 13. அப்போதும், தாங்கள் யாரைத் தொழவேண்டு மென மக்கள் ஒரு தீர்மானத்திற்கு வந்தாகவேண்டும். யோசுவா 24:15.

தானியேலும் கடைசிக்காலமும் என்கிற 2ம் வாரப் பாடத்தில், மூன்று எபிரெய வாலிபர்கள்பற்றிய ஒரு சம்பவத்தைப் படித்தோம்; பொற்சிலையைப் பணிந்துகொள்ள அந்த வாலிபர்களுக்குக் கட்டளையிட்டார்கள். தானி 3:5. கடைசிக்காலங்களில் தேவபிள்ளைகளுக்கு உண்டாகும் உபத்திரவம்பற்றி விளக்கும்போது, தானி 3இன் வார்த்தைகளை வெளி 13 பயன்படுத்துவதாகவும் பார்த்தோம். அதனால்தான், தானி 3இல் நிகழ்ந்த சம்பவமானது கடைசி நாட் களில் நிகழும் சம்பவங்களுக்கு முன்னடையாளமாக இருப்பதாகக் கருதப்படு கிறது. அங்கு பொற்சிலைபோல, வெளி 13இல் மிருக வல்லமைகள் உள்ளன. பொற் சிலையை வணங்காத வர்கள் எரிகிற சூளைக்குள் எறியப்படுவார்களெனச் சொல்லப்பட்டது. அதுபோல, மிருகத்தின் சொரூபத்தை வணங்காத யாவரை யும் கொலைசெய்ய கட்டளையிடப்படுகிறது. வெளி 13:15.

`தொழுகை சம்பந்தப்பட்ட பிரச்சனை எவ்வளவு பெரிய விஷயமாக உருவாகு மென வெளி 14:9-11; 16:2; 19:20; 20:4 கூறுகின்றன?`

எப்போதுமே பொய்த்தொழுகையின் தலைநகரம் பாபிலோன்தான். நான் மேகங்களுக்கு மேலாக உன்னதங்களில் ஏறுவேன் என்று லூசிபர் சொன்னது போல (ஏசாயா 14:14), பாபேல் கோபுரத்தைக் கட்டினவர்களும் விரும்பினார் கள்; இன்னொரு ஜலப்பிரளயம் வந்தால் அதன்மூலம் தங்களைக் காத்துக்கொள்ள பிரயாசப்பட்டார்கள். இன்னொரு முறை தாம் ஜலப்பிரளயத்தை வரச்செய்வ தில்லை என்கிற தேவனுடைய வாக்குறுதியை நம்ப அவர்கள் மறுத்தார்கள்.

புது-பாபிலோனிய சாம்ராஜ்யமும் இதுபோல மனிதர்களின் கைக்கிரியை களைதாம் மேன்மைப்படுத்தியது; நான் கட்டின மகா பாபிலோன் அல்லவா? என்று பெருமைபாராட்டினார் நேபுகாத்நேச்சார். தானி 4:30. ராஜாவாகிய பெல் ஷாத்சார் கொடுத்த விருந்தில், சாலோமோனின் தேவாலயத்திலிருந்து கொண்டு வந்திருந்த பொற்பாத்திரங்களை எடுத்து, அவர்கள் திராட்சரசம் குடித்து, பொன் னும் வெள்ளியும் வெண்கலமும் இரும்பும் மரமும் கல்லுமாகிய தேவர்களைப் புகழ்ந்தார்கள். தானி 5:3,4. தேவாலயத்தின் பாத்திரங்களில் போதை பானங் களை ஊற்றினார்கள்; அதிலிருந்து பருகின அனைவருமே புத்திமயங்கிபோனார் கள். அதனால், பாபிலோன் பிடிக்கப்பட்ட சமயத்தில் அந்நகரிலிருந்த அநேகர் மடிந்துபோனார்கள். எனவே சத்தியத்தில் நடப்பதுபோல நடிப்பது, உக்கிரமான பாபிலோனின் மதுவை நாம் காணக்கூடாமல் செய்து, வஞ்சிக்கக்கூடும்.

`எந்தவிதமான பொய்த்தொழுகையும் நம்மிடம் காணப்படவில்லையென நாம் எவ்வாறு உறுதியாகச் சொல்லமுடியும்?`