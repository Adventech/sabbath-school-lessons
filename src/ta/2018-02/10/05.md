---
title:  மகா பாபிலோன்
date:   06/06/2018
---

`பாபிலோன்பற்றி பின்வரும் வசனங்கள் என்ன சொல்கின்றன? எரேமியா 51:6,7,53,57; சகரியா 2:7; வெளி 17:5,6; 18:2,3.`

வரலாற்றில் பொய்த்தொழுகையின் தலைநகரமாக பாபிலோன் இருந்து வந்துள்ளது; எனவே, கடைசிக்காலத்தில் தேசங்களை வஞ்சிக்கிற வல்லமைக்கு ஏற்ற ஓர் அடையாளமாக அது இருக்கிறது.

`வலுசர்ப்பத்தையும், சமுத்திரத்திலிருந்து எழும்பின மிருகத்தையும், சிவப்புநிற மிருகத்தையும் ஒப்பிடுங்கள். வெளி 12:3; 13:1-3; 17:3. என்னென்ன ஒற்றுமை- வேற்றுமைகளைக் காணமுடிகிறது?`

மூன்று மிருகங்களுக்குமே ஏழு தலைகளும் பத்துக் கொம்புகளும் இருந் தன; தானியேல் 7 சொல்கிற மிருகங்களுக்கும் சேர்த்து ஏழு தலைகளும் பத்துக் கொம்புகளும் இருந்தன. ஒவ்வொரு ராஜ்யமும் தனக்கு முன்னிருந்த ராஜ்யத் தைத் தோற்கடித்து ஆட்சிக்கு வந்தது. அதுபோல, சிவப்புநிற மிருகத்திடமும், அஞ்ஞான ரோம் ஆகிய வலுசர்ப்பத்தின் தன்மைகளும், போப்பு மார்க்கமான சமுத்திரமிருகத்தின் தன்மைகளும், பூமிமிருகத்தின் தன்மைகளும் காணப் பட்டன. வெளி 13:11-14. தேவனுடைய எதிரிகளான மூன்று வல்லமைகளின் கூட்டணியாக இருந்தது. சிவப்புநிற மிருகம்பற்றி வெளி 17இல் கூடுதலாக ஒரு தகவல் உள்ளது. ஒரு ஸ்திரீ அதன்மேல் இருந்தாள். மத, அரசியல் வல்லமை களின் தீய கூட்டணியை அது சுட்டிக்காட்டுகிறது. வெளி 12இல் சொல்லப்படும் நல்ல ஸ்திரீக்கும் முற்றிலும் எதிரானவளாக இந்த ஸ்திரீ இருக்கிறாள்.

| வெளிப்படுத்தல் 12 - நல்ல ஸ்திரீ | வெளிப்படுத்தல் 17 - வேசியான ஸ்திரீ |
| ------------ | ------------ |
| வானத்தில் இருந்தாள் | திரளான தண்ணீர்களின்மேல் இருந்தாள்	 |
| சூரியனை அணிந்திருந்தாள் | இரத்தாம்பரமும் சிவப்பான ஆடையணிந்திருந்தாள் |
| 12 நட்சத்திரங்களுள்ள கிரீடமிருந்தது | பொன், இரத்தினங்கள், முத்துக்களால் சிங்காரித்திருந்தாள்	 |
| வலுசர்ப்பம் தாக்கியது | வலுசர்ப்பம் ஆதரித்தது	 |
| மீதமானவர்களின் தாய் | வேசிகளின் தாய் |

பாபிலோன் வேசிகளின் தாயாக வேசிமார்க்கத்தைப் பெருக்கி வந்தது. தேவதுரோக தாய்ச் சபைக்கு அநேக தேவதுரோக குமாரத்திகள் இருக்கிறார்கள். தேவதுரோக கிறிஸ்தவ மார்க்கம் பரப்பின பொய்ப்போதகங்களுக்கும், செய்த அட்டூழியங்களுக்கும் தேவன் பொறுப்பாளி இல்லை. உண்மையான மக்களை சாத்தான் தாக்கினாலும், தேவன் அவர்களைப் பாதுகாத்து வருகிறார்.

சத்தியத்திலிருந்து பாபிலோன் விலகியதுபற்றி வெளி 14:8 ஏற்கனவே எச்சரித்திருக்கிறது. இந்நிலையின் இறுதி வஞ்சகம்தான் மிருகத்தின் முத்திரை. வெளி 14:9-11. இந்த எச்சரிப்பை மிகுந்த வல்லமையோடு சொல்லவேண்டும்; இன்னும் பாபிலோனில் இருக்கிறவர்கள் அவளைவிட்டு வெளியே வந்து, தேவனுடைய கடைசிக்கால மீதமான சபையோடு இணைந்துகொள்ள தேவன் தருகிற இறுதி அழைப்பு இதுதான். வெளி 18:1-4.