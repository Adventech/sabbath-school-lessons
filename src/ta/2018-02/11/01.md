---
title:  தேவ முத்திரையா? மிருகத்தின் முத்திரையா?
date:   09/06/2018
---

### ஆராய்ச்சிக்கு
ஆதி 17:9-11; யாத் 31:13,17; வெளி 13:17; எபே 1:13,14; எபி 4:9,10.

> <p>மனன வசனம்</p>
> சர்வவல்லமையுள்ள தேவனாகிய கர்த்தாவே, தேவரீருடைய கிரியைகள் மகத்துவமும் ஆச்சரியமுமானவைகள்; பரிசுத்தவான்களின் ராஜாவே, தேவரீருடைய வழிகள் நீதியும் சத்தியமுமானவைகள். வெளி 15:3. 

மோசே - ஆட்டுக்குட்டியானவருடைய பாடலின் ஆரம்பவரிகள்தாம் இன்றைய மனன வசனங்கள். மிருகத்திற்கும் அதின் சொரூபத்திற்கும் அதின் முத்திரைக்கும் அதின் நாமத்தின் இலக்கத்திற்கும் எதிர்த்து நின்று ஜெயங்கொண்டவர்கள் இந்தப் பாடலைப் பாடினார்கள். வெளி 15:3. அவர்களில் ஒருவராக நாமும் இருக்க என்ன செய்யலாம்?

மிருகத்தின் முத்திரைக்கு எதிராக எச்சரிக்கிற மூன்றாம் தூதனுடைய தூதை அறிவிப்பது என்பது கடைசிக்கால தேவனுடைய மக்களின் முக்கியமான அடையாளங்களில் ஒன்றாகும். வேதாகமம் முழுவதி லும் இந்த முத்திரையைப்பற்றி வேறு எங்கும் அதிகம் எச்சரிக்கப்படவில்லை; எனவே இந்த முத்திரை என்ன வாக இருக்குமென பல குழப்பமான முடிவுகளுக்கு காலம்காலமாக மக்கள் வந்திருக்கிறார்கள்: நெற்றி யில் போடப்படும் பட்டிக் குறியீடு, ஒரு கடன் அட்டை எண், ஏதாவது பயோமெட்ரிக் அடையாளம் என பலவிதக் கருத்துகள் நிலவுகின்றன.

பாபிலோனில் குழப்பமான கருத்துகள் பெருகி யிருப்பது குறித்து ஆச்சரியப்படக்கூடாது. பாபிலோன் என்றாலே குழப்பம் என்றுதான் அர்த்தம். ஆனால் தேவனுடைய மக்கள் இந்த விஷயம் குறித்து தெளிந்த அறிவுரையவர்களாக இருக்கவேண்டும்; அப்போது தான் மூன்றாம் தூதனுடைய செய்தியை வல்லமையோடு அறிவிக்கமுடியும். மிருகத்தின் முத்திரை என்னவென் றும், தேவனுடைய முத்திரையைப் பெற்றுக்கொண்டு அதிலிருந்து எவ்வாறு தப்பலாமென்றும் இந்த வாரம் பார்ப்போம். 

_2018, ஜூன் 16 வகுப்புக்காகப் படிக்கவேண்டிய பாடம்_