---
title:  மிருகத்தின் முத்திரை
date:   13/06/2018
---

நாம் பெறக்கூடாத இந்த முத்திரை என்ன? தானி 7 சொல்கிற நான்காம் மிருக வல்லமையானது, தன் ஆளுகையின் பிற்பகுதியில் காலங்களையும் பிரமாணங்களையும் மாற்ற நினைப்பான் என்று ஏற்கனவே பார்த்தோம். தானி 7:25. இந்த வல்லமைதான் சமுத்திரத்திலிருந்து எழுந்த மிருகம் என்று வெளி 13 சொல்கிறது. இந்த வல்லமை மாற்ற நினைத்த பிரமாணம் நான்காம் கற்பனை யாகிய ஓய்வுநாளாகும். பத்துக் கற்பனைகளில் ஓய்வுநாள்தான் தேவனைப் பற்றி, அவர் வானத்தையும் பூமியையும் சமுத்திரத்தையும் அவைகளிலுள்ள எல்லாவற்றையும் உண்டாக்கி, ஏழாம்நாளிலே ஓய்ந்திருந்தார் என்று நேரடி யாகச் சுட்டிக்காட்டுகிறது. யாத் 20:11.

இந்த மிருக வல்லமை மாற்ற நினைத்த இதே கற்பனையைத்தான் முதலாம் தூதனுடைய தூது சுட்டிக்காட்டுகிறது; தேவனைமட்டுமே சிருஷ்டிகராகத் தொழும்படி அந்தத் தூதன் கூறுகிறான். மிருகத்தையும் அதன் சொரூபத்தையும் வணங்குகிறவர்களின் நிலை என்னவாகுமென மூன்றாம் தூதன் எச்சரிக்கிறான்; வெளி 14:9. பிறகு, தேவனுக்கு உண்மையாக நடப்போரைப்பற்றிக் கூறுகிறான். வெளி 14:12.

`தேவனுக்கு உண்மையாக நடப்பவர்கள்பற்றி வெளி 14:12 சொல்கிற விபரத்தை வைத்து, கடைசிக்கால நிகழ்வுகளில் ஓய்வுநாள் முக்கியப் பங்கு வகிக்குமென்று எவ்வாறு புரிந்துகொள்ள முடிகிறது?`

தேவனுடைய கற்பனைகளையும் இயேசுவின் மேலுள்ள விசுவாசத்தை யும் காத்துக்கொள்ளுகிறவர்களாகிய பரிசுத்தவான்களுடைய பொறுமை இதிலே விளங்கும் என்று வெளி 14:12 கூறுகிறது. தேவனுடைய கற்பனை களில் நான்காம் கற்பனையும் ஒன்று. ஓய்வுநாள்பற்றிய அக்கற்பனைதான் தேவனே சிருஷ்டிகர், அவரை மட்டுமே வணங்கவேண்டும் என்கிறது. எனவேதான், மிருகத்தின் முத்திரையானது நேரடியாக ஞாயிறு ஆசரிப்புடன் தொடர்புள்ளதாகக் கருதப்படுகிறது. ஞாயிறு ஆசரிப்பானது வேதாகமத்தில் சொல்லப்படாத ஒரு போலி ஓய்வுநாள் ஆசரிப்பாகும். ஆனால், நான்காம் கற்பனையைக் கைக்கொள்ளும்படி வேதாகமம்தானே கட்டளையிட்டுள்ளது.

அப்படியானால் இன்று ஞாயிற்றுக்கிழமைகளில் ஆசரிப்பவர்கள் மிருகத் தின் முத்திரையைப் பெற்றவர்கள் என்று அர்த்தமா? இல்லை. மிருகத்தின் இந்தப் பொய்த்தொழுகையில் ஈடுபட மறுப்பவர்கள் கொலை செய்யப்படுவார் களென வெளி 13:15 கூறுகிறது. இறுதியில், இது வாழ்வா, சாவா என்கிற ஒரு பிரச்சனையாக உருவாகப் போகிறது. ஆனால், இந்த நிகழ்வுகளுக்கான காலக் கட்டம் இன்னும் வரவில்லை: இந்த இறுதிச் சோதனை வேளையில்தான் மிருகத் தின் முத்திரையைப் பெறப்போகிறவர்கள் யாரெனத் தெரியும். எனவே, இது வரையிலும் யாரும் மிருகத்தின் முத்திரையைப் பெறவில்லை.

`தேவனுடைய கற்பனைகள், இயேசுவின் மேலுள்ள விசுவாசம் இரண்டும் இப்போதும்கூட ஒரு மெய்யான கிறிஸ்தவரிடம் காணப்படவேண்டிய மிகமுக்கியத் தன்மைகளாக எவ்வாறு விளங்குகின்றன?`