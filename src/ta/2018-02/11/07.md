---
title:  மேலும் படிக்க
date:   15/06/2018
---

தேவபிள்ளைகளின் நெற்றிகளில் முத்திரைபோடப்பட்டு, அசைக்கப் படுதலுக்கு ஆயத்தமாக்கப்பட்டதும் தீர்ப்பு வரும். முத்திரை என்பது காணக்கூடிய முத்திரையோ, அடையாளமோ அல்ல; மாறாக அவர்கள் தடுமாறாதபடி ஆவிக் குரியரீதியாகவும் அறிவுரீதியாகவும் அவர்களை சத்தியத்தில் ஸ்திரப்படுத்தும் செயலாகும். ஆனால் தேவனுடைய நியாயத்தீர்ப்புகள் ஏற்கனவே தொடங்கி யாயிற்று; இனி வரப்போவதை நாம் அறியும்படி தேசத்தில் தீர்ப்புகள் உண்டாகி வருகின்றன. - EGW, The Faith I live By, p 285.

மெய்ப்பற்றுக்கான மிகப்பெரும் சோதனையாக ஓய்வுநாள் இருக்கும், ஏனென்றால், கற்பனைகளில் இதுமட்டுமே மறுக்கப்பட்டுள்ளது. மனிதருக்கு நேரிடும் இறுதிச் சோதனையின் போது, தேவனைச் சேவிப்பவர்கள் யார்? அவரைச் சேவிக்காதவர்கள் யார்? என்பது வேறுபடுத்திக் காட்டப்படும். அரசாங்க சட்டத் திற்கு இணங்கி, பொய்யான ஓய்வுநாளை ஆசரிப்பது நான்காம் கற்பனைக்கு முரணாகவும், தேவனுக்கு எதிரான ஒரு வல்லமைமேலுள்ள பற்றை நிரூபிப்பதாகவும் இருக்கும்; அதுபோல, தேவனுடைய கட்டளைக்குக் கீழ்ப்படிந்து, மெய்யான ஓய்வுநாளைக் கைக்கொள்வது சிருஷ்டிகர்மேல் பற்று வைத்திருப்பதற்கான ஆதார மாக இருக்கும். ஒரு சாரார், உலக வல்லமைகளுக்குக் கீழ்ப்படிவதைக் குறிக்கிற அடையாளத்தை ஏற்றுக்கொண்டு, மிருகத்தின் முத்திரையைப் பெறுவதுபோல, இன்னொரு சாரார் தெய்வீக அதிகாரத்தின்மேல் பற்றுவைத்து, அதற்கான தேவனுடைய முத்திரையைப் பெறுவார்கள். - EGW, GC, p 605.

**கலந்துரையாடக் கேள்விகள்**

`1	தேவையற்ற சர்ச்சையை உண்டாக்காமல், மிருகத்தின் முத்திரைபற்றியும், தேவ னுடைய முத்திரைபற்றியும் எவ்விதங்களில் எல்லாம் மற்றவர்களுக்குத் தெரியப் படுத்தலாம்? உதாரணமாக, மிருகத்தின் முத்திரை இப்போது யாரிடமும் இல்லை என்பதை வலியுறுத்துவது ஏன் முக்கியமானது?`

`2	ஓய்வுநாளும், பரிசுத்த ஆவியானவரால் முத்திரிக்கப்படுவதும் எவ்வாறு சம்பந்தப் படுகிறது?`

`3	ஆவிக்குரிய ரீதியாகவும், அறிவு ரீதியாகவும் சத்தியத்தில் ஸ்திரப்படுதல் என்று எலன் ஒய்ட் கூறுகிறார். அதன் அர்த்தம் என்ன?`

`4	பாபிலோனின் தன்மைகள், அதன் நெறிமுறைகள், அணுகுமுறைகள்பற்றி விவாதி யுங்கள். தேவனுடைய ராஜ்யத்தின் நெறிமுறைகளிலிருந்து அவை எவ்வாறு வேறு படுகின்றன? பாபிலோனின் நெறிமுறைகள் சில எவ்வாறு நம்முடைய சபைக் குள் இரகசியமாக இப்போது நுழைந்துகொண்டிருக்கின்றன? அவற்றை அடை யாளங் காணவும், தேவனுடைய ராஜ்யத்தின் நெறிமுறைகளைப் பிரதிபலிக்கிற கிறிஸ்தவ தன்மையோடு அவற்றை அணுகவும் நாம் என்ன செய்யலாம்?`