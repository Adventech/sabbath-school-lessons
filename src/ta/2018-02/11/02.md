---
title:  தேவபிள்ளைகளின் அடையாளம்
date:   10/06/2018
---

`பழைய ஏற்பாட்டுக் காலத்தில் தேவபிள்ளைகளை வெளிப்படையாக அடை யாளங்காட்டுகிற அடையாளங்கள் இரண்டு இருந்தன. ஒன்று விருத்தசேத னம். இந்த அடையாளம் முதலில் யாருக்குக் கொடுக்கப்பட்டது? ஆதி 17:9-11.`

இரட்சிப்பு உடன்படிக்கையின் அடையாளமாக ஆபிரகாமும் அவருடைய சந்ததியாரும் விருத்தசேதனம் பண்ணவேண்டுமென்று தேவன் கட்டளை யிட்டார். ஆண்குழந்தைகள் பிறந்து எட்டாம் நாளில் விருத்தசேதனம் பண்ண வேண்டும். லேவி 12:3. இது ஒரு சடங்காக இருந்தாலும், ஆழமான அர்த்தமுடை யதாயிருந்தது. இருதய விருத்தசேதனத்தை அது சுட்டிக்காட்டியது. உபா 30:6. அதனால்தான் பவுல், புறம்பாக மாம்சத்தில் செய்யப்படும் விருத்தசேதனமும் விருத்தசேதனமல்ல. எழுத்தின்படி உண்டாகாமல், ஆவியின்படி இருதயத்தில் உண்டாகும் விருத்தசேதனமே விருத்தசேதனம் என்கிறார். ரோமர் 2:28,29.

புதிய ஏற்பாட்டில், விருத்தசேதனம்போய் ஞானஸ்நானம் வந்ததை 1கொரி 7:19; கலா 5:6; 6:15 குறிப்பிடுகின்றன. பாவத்திற்கு மரித்து, புதிய ஜீவனுள்ளவர்களாக உயிர்த்தெழுகிற புது சிருஷ்டிப்பின் அனுபவத்தை ஞான ஸ்நானம் சுட்டிக்காட்டுகிறது. ரோமர் 6:3,4. அதனால்தான் விருத்தசேதனம் ஒன்றுமில்லை என்றும், அன்பினால் கிரியைசெய்கிற விசுவாசமும், தேவனு டைய கற்பனைகளைக் கை க்கொள்வதுமே உண்மையில் முக்கியம் என்கிறார்.

`தம்முடைய பிள்ளைகளைச் சுட்டிக்காட்ட தேவன் வெளிப்படையாகக் கொடுத் திருக்கும் இரண்டாவது அடையாளம் என்ன? அது ஏன் கொடுக்கப்பட்டது? யாத் 31:13,17; எசே 20:12,20.`

ஓய்வுநாள். இது சிருஷ்டிப்பிலேயே கொடுக்கப்பட்டது. ஆதி 2:2,3. ஆனால் விருத்தசேதனம் ஆபிரகாமிடமிருந்துதான் ஆரம்பித்தது. அதனால்தான் ஆதியாகமத்தைச் சுட்டிக்காட்டி, ஓய்வுநாள் மனுஷனுக்காக உண்டாக்கப் பட்டது என்று இயேசு சொன்னார். மாற்கு 2:27. சிருஷ்டிப்பின்மூலம் நாம் தேவனுக்கே சொந்தமானவர்கள் என்பதை இது சுட்டிக்காட்டுகிறது. ஏனெனில், அவர் நம்மை உண்டாக்கி, மீட்டிருக்கிறார்; நம்மை நீதிமான்களாக்கி, பரிசுத்தப் படுத்தியிருக்கிறார். விருத்தசேதனம்பண்ணுதல் இனி முக்கியமல்லவென்று பவுல் சொன்னாலும், ஓய்வுநாள் உட்பட தேவனுடைய கற்பனைகளைக் கைக்கொள்வது இன்றும் முக்கியமானது என்று அவர் கூறுகிறார். எபி 4:9.

`இருதயத்தில் மெய்யாகவே நீங்கள் விருத்தசேதனம் பெற்றுள்ளீர்களா? உங்களுடைய எண்ணங்களும் நோக்கங்களும் அதுபற்றி என்ன கூறுகின்றன?`