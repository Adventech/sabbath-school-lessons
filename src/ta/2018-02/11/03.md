---
title:  மிருகமும் பொய்த்தொழுகையும்
date:   11/06/2018
---

`மிருகத்தின் முத்திரையை நாம் பெறக்கூடாதென வெளி 13:17; 14:9,10; 16:2 எவ்வாறு வலியுறுத்துகின்றன?`

மிருகத்தின் முத்திரையைப் பெறுகிறவர்கள் கலப்பில்லாமல் வார்க்கப் பட்ட தேவ கோபத்திற்கு ஆளாவார்கள், கடைசி ஏழு வாதைகளால் தண்டிக்கப் படுவார்கள், அக்கினிக் கடலில் தள்ளப்படுவார்கள். ஆனால், மிருகத்தின் முத்திரையைத் தரிக்க மறுப்பவர்கள்பற்றி வேதாகமம் என்ன சொல்கிறது; ஜெயங்கொண்டவர்களாக, தேவனுக்கும் ஆட்டுக்குட்டியானவருக்கும் ஸ்தோத்திரப்பாடøல் பாடியவாறு கண்ணாடிக் கடலண்டையில் நிற்பார்கள்.

ஒருவர்கூட பெறக்கூடாத இந்த முத்திரை என்ன? பொய்தொழுகைதான் இந்த முத்திரை என்று மேலுள்ள வசனங்கள் தெளிவாகக் கூறுகின்றன. மேலும், தானி 7இல் சொல்லப்படும் நான்காம் மிருக வல்லமையானது தன் ஆளுகையின் பிற்பகுதியில் காலங்களையும் பிரமாணங்களையும் மாற்ற நினைப்பான் என்று ஏற்கனவே பார்த்தோம். தானி 7:25. இந்த வல்லமைதான் சமுத்திரமிருகமாக வெளி 13 சொல்கிறது. இந்த வல்லமை மாற்ற நினைத்த பிரமாணம் நான்காம் கற்பனையாகிய ஓய்வுநாளாகும். பத்துக் கற்பனைகளில் ஓய்வுநாள்தான் காலத்தைப்பற்றியது; அது தேவனை வானத்தையும் பூமியையும் சமுத்திரத்தை யும் அவைகளிலுள்ள எல்லாவற்றையும் உண்டாக்கினவராக சுட்டிக்காட்டு கிறது. யாத் 20:11.

இந்த மிருக வல்லமை மாற்ற நினைத்த நான்காம் கற்பனையைத்தான் முதலாம் தூது சுட்டிக்காட்டுகிறது; தேவனைமட்டுமே சிருஷ்டிகராகத் தொழும்படி அந்தத் தூதன் கூறுகிறான். வெளி 12-14 அதிகாரங்களில் தொழுகை சம்பந்தமாக ஏழு வசனங்கள் உள்ளன; ஆனால் வெளி 14:7 மட்டும்தான் மெய் யான தொழுகையைச் சுட்டிக்காட்டுகிறது: மற்ற ஆறு வசனங்களும் மிருகத்தை யும் அதன் சொரூபத்தையும் தொழுவது பொய்த்தொழுகையென எச்சரிக்கின் றன. வெளி 13:4,8,12,15; 14:9,11. பொய்த்தொழுகை செய்கிறவர்களின் நிலை என்னவாகுமென மூன்றாம் தூதன் சொல்லிவிட்டு, மெய்த்தொழுகைக்காரர் கள்பற்றி இப்படிக் கூறுகிறான்: தேவனுடைய கற்பனைகளையும் இயேசுவின் மேலுள்ள விசுவாசத்தையும் காத்துக்கொள்ளுகிறவர்களாகிய பரிசுத்தவான் களுடைய பொறுமை இதிலே விளங்கும். வெளி 14:12.

அதாவது, மூன்று தூதர்களும் அறிவித்த செய்திகள் மக்களை இரண்டு பிரிவுகளாகப் பிரித்துக் காட்டுகின்றன. ஒன்று, ஏழாம்நாள் ஓய்வுநாள் கட்டளையையும் சேர்த்து, தேவனுடைய அனைத்துக் கட்டளைகளையும் கைக்கொண்டு சிருஷ்டிகரைத் தொழுபவர்கள்; மற்றொன்று, மிருகத்தையும் அதன் சொரூபத்தையும் தொழுபவர்கள். ஓய்வுநாளைக் கைக்கொண்டு அதன்மூலம் சிருஷ்டிகரைத் தொழுதுகொள்வதற்கு ஒரு மாற்றுவழியை இந்தப் பொய்த்தொழுகைமுறை வழங்குகிறது.

`தொழுகைக்கும் மெய்ப்பற்றுக்கும் இடையேயுள்ள தொடர்பு என்ன? தேவன்மேல் நமக்கு மெய்ப்பற்று இருந்தால், நம் தொழுகையில் என்னென்ன அம்சங்கள் காணப்படவேண்டும்?`