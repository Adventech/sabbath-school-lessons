---
title:  ஓய்வுநாள் என்கிற முத்திரை
date:   14/06/2018
---

தேவனுக்கு உண்மையாக நடப்பவர்களின் ஓர் அடையாளமாக ஓய்வுநாள் விளங்கிவந்துள்ளதை வரலாறு முழுவதிலும் காணலாம். ஆதாம்-ஏவாள் முதல், இஸ்ரவேலரின் காலம்வரை காணலாம். புதிய ஏற்பாட்டுச் சøபியிலும் ஓய்வுநாள் கடைபிடிக்கப்பட்டது. இயேசு ஓய்வுநாளை ஆசரித்தார்; அப்போஸ் தலர்களும் ஆசரித்தார்கள்; கடைசிக்காலத்தில் தேவனுடய கற்பனைகளைக் கைக்கொள்கிறவர்கள், இயேசுவின் மேலுள்ள விசுவாசத்தைக் காத்துக்கொள்கிற வர்கள் என்று தேவபிள்ளைகளை வேறுபடுத்திக் காட்டும் அடையாளமாக ஓய்வுநாள் விளங்கப்போகிறது.

`ஓய்வுநாள் எவ்வாறு மிகமுக்கியமான ஒரு நாளாக இருக்கிறது? கிறிஸ்தவர் களுக்கு இது ஏன் தனிச்சிறப்புக்குரிய ஒரு நாள்? யாத் 20:8-11; எபி 4:9,10.`

பத்துக்கற்பனைகளின் மையப்பகுதியில் ஓய்வுநாள் கற்பனை உள்ளது. சிருஷ்டிகர் தம்முடைய அதிகாரத்தின் முத்திரையாக, அடையாளமாக அதைக் கொடுத்தார். உன் தேவனாகிய கர்த்தர் என்று அவருடைய பெயரைச் சொல்லி ஓய்வுநாள் வலியுறுத்தப்படுகிறது. வானம், பூமி, சமுத்திரம், அவைகளிலுள்ள எல்லாம் என அவர் ஆளுகைக்கு உட்பட்டிருக்கிற பகுதிகளைச் சொல்லியும், கர்த்தர் ஆறுநாளைக்குள்ளே வானத்தையும் பூமியையும் உண்டாக்கி, ஏழாம் நாளிலே ஓய்ந்திருந்தார் என்று அவருடைய அதிகாரத்தை வலியுறுத்தியும் ஓய்வுநாள் அடையாளங் காட்டப்படுகிறது.

இயேசுவின் மூலமாக தேவன் சகலத்தையும் சிருஷ்டித்தாரென புதிய ஏற்பாடு கூறுகிறது. யோவான் 1:1-3; கொலோ 1:16; எபி 1:1,2. எனவே, ஆறு நாட்களில் நம் உலகத்தைச் சிருஷ்டித்து, ஏழாம் நாளில் ஓய்ந்திருந்தது இயேசுதான். அதுபோல, வெள்ளிக்கிழமை மதிய வேளையில் சிலுவையில் தொங்கிய இயேசு, முடிந்தது என்று சொன்னதும் முக்கியத்துவம் வாய்ந்த நிகழ்வாகும். யோவான் 19:30. சிருஷ்டிப்பின் கிரியையை முடித்து, ஓய்வுநாளில் அவர் ஓய்ந்திருந்ததுபோல, இயேசு நம்மை மீட்கும்படி நமக்காக மரித்து, தம் பாவ நிவாரண கிரியையை முடித்தபிறகும் ஓய்வுநாளில் கல்லறையில் ஓய்ந்திருந்தார். முதலில் சிருஷ்டிப்பு, பிறகு சிலுவை என ஓய்வுநாள் இரண்டு விதத்தில் ஆசீர் வதிக்கப்பட்டுள்ளது. அதனால்தான் ஓய்வுநாளில் ஓய்ந்திருக்கும் கிறிஸ்தவர், தேவன் தம்முடைய கிரியைகளை முடித்து ஓய்ந்ததுபோல, தானும் தன் கிரியை களை முடித்து ஓய்ந்திருப்பான் என்று எபிரெயர் 4:10 கூறுகிறது. நம்மை நாமே இரட்சிக்கமுடியாது; ஆரம்பம்முதல் முடிவுமட“டும் கிறிஸ்துவின் கிரியையே விசுவாசத்தின்மூலம் அதைச் சாத்தியமாக்குகிறது என்பதற்கு மிகச்சரியான ஒரு சின்னமாக ஓய்வுநாள் இருக்கிறது. ஒப்பிடவும்: எபி 12:2.

`நம் கிரியைகளிலிருந்து நாம் ஓய்ந்திருப்பதை ஓய்வுநாள் சுட்டிக்காட்டுகிறது என்றால், ஞாயிறு ஆசரிப்பு எதைச் சுட்டிக்காட்டுகிறது? பாபிலோனின் அடிப்படைக் குணம் இதில் எவ்வாறு வெளிப்படுகிறது?`