---
title:  தேவனுடைய முத்திரை 
date:   12/06/2018
---

ஓர் ஆவணத்தில் கையெழுத்துக்கு இருக்கிற மதிப்பு முத்திரைக்கும் உண்டு. முற்காலங்களில், ஓர் அச்சை மென்மையான மெழுகு அல்லது களிமண் ணில் அழுத்தி, முத்திரையிடுவார்கள்; முத்திரையிட்டவர்தான் உரிமையாளர் என்பதை அது சுட்டிக்காட்டியது.

`தேவனுடைய முத்திரை என்ன? எப்போது அது கொடுக்கப்படுகிறது? எபே 1:13,14; 4:30; 2தீமோ 2:19; வெளி 7:1-4; 14:1.`

தேவனே உரிமையாளர், பாதுகாக்கிறவர் என்பதின் அடையாளம்தான் தேவனுடைய முத்திரை. நாம் மனம்மாறி, ஆவியானவரின் ஈவைப் பெறும் போது முத்திரிக்கப்படுகிறோமென்று பவுல் கூறுகிறார். அனைத்து விசுவாசிகளுக்கும் கொடுக்கப்படும் ஒரு முன்பணம் என்று இதை அவர் அழைக்கிறார். அதாவது, இயேசு திரும்பவரும்போது நாம் பெற்றுக்கொள்ளும் சுதந்தரத்திற் கும் பூரணமீட்பிற்கும் இது அச்சாரமாக இருக்கிறதாம். இரண்டாம் வருகைக்கு சற்றுமுன் போடப்படுகிற ஒரு முத்திரைபற்றி வெளிப்படுத்தல் புத்தகம் விவரிக்கிறது. பின்மாரியின் சமயத்தில் பரிசுத்த ஆவியானவர் ஊற்றப்படும் போது 144,000 பேர் இந்த முத்திரையைப் பெறுகிறார்கள். தேவனுடைய நாமம் அல்லது முத்திரை அவர்களுடைய நெற்றிகளில் எழுதப்பட்டிருக்கும். ஆவியானவர் அவர்களுடைய வாழ்க்கையில் கிரியைசெய்வதன்மூலம் அவர் கள் தேவனுடைய குணத்தைப் பிரதிபலிக்கிறவர்களாக மாறுகிறார்கள்.

`தேவனுடைய முத்திரையை மிருகத்தின் முத்திரையோடு ஒப்பிடுங்கள். இரண்டுக்குமுள்ள வித்தியாசங்களைக் குறிப்பிடுங்கள். வெளி 7:3; 14:9.`

தேவனைத் தொழுகிற உண்மை பிள்ளைகள் முத்திரையிடப்படுவதாகவும், மிருகத்தைத் தொழுகிறவர்களுக்கு அடையாளம் கொடுக்கப்படுவதாகவும் ஆங்கில வேதாகமத்தில் உள்ளது. முத்திரை நெற்றியில் போடப்பட்டது; தேவன் கட்டளையிட்டுள்ளபடி அவரைத் தொழுகொள்ள அவர்கள் மனதில் தீர்மானித்ததை அது சுட்டிக்காட்டுகிறது. ஆனால் அடையாளமானது, நெற்றி யிலோ கையிலோ போடப்படுகிறது. இதன் அர்த்தம் என்னவென்றால், இரண் டில் ஒரு காரணத்திற்காக மிருகத்தை மக்கள் வணங்குகிறார்கள். ஒன்று, மிருக வல்லமைகள்தான் மெய்யான கடவுள் என்று மனதில் தீர்மானித்து வணங்கு கிறார்கள்; அல்லது, தங்களுக்கு அதில் சம்மதம் இல்லையானாலும் வேறு வழியின்றி தொழுகிறார்கள்; ஒத்துப்போகாவிட்டால் கடும் விளைவுகளைச் சந்திக்க நேரிடுமென்கிற பயம்தான் காரணம். அதாவது வாங்கவோ விற்கவோ கூடாமல் போய், கடைசியில் கொல்லப்படவும் வாய்ப்புள்ளது. வெளி 13:17,15.

உலகத்தோடு இசைந்துபோகிறவர்கள், உலகத்திற்கு ஒத்த வேஷத்தைத் தரித்து, மிருகத்தின் முத்திரையைப் பெற ஆயத்தமாகிறார்கள். தங்களுடைய சுயத்தின்மேல் நம்பிக்கைவைக்காமல், தேவனுக்குமுன் தங்களைத் தாழ்த்தி, சத்தியத்திற்குக் கீழ்ப்படிந்து, தங்கள் ஆத்துமாக்களைச் சுத்திகரிப்பவர்கள் பரலோகக் குணத்தைப்பெற்று, தங்கள் நெற்றிகளில் தேவனுடைய முத்திரை யைப் பெற ஆயத்தமாகிறார்கள். - EGW, 5T, p216.