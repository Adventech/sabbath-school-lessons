---
title:  ஓய்வுநாளும் பரிணாமக்கொள்கையும்
date:   30/05/2018
---

ஆத்துமா அழியாது என்று சாத்தான் எந்த அளவுக்கு உலகை வஞ்சித் திருக்கிறானோ அந்த அளவுக்கு வேதாகம ஓய்வுநாள் ஞாயிற்றுக்கிழமைக்கு மாறிவிட்டதாகச் சொல்லி வஞ்சித்திருக்கிறான். பாடம் 6, 8.

ஏழாம்நாள் ஓய்வுநாளின் முக்கியத்துவத்தைக் குறைத்துக்காட்டும் பரிணாம் எனும் இன்னொரு வஞ்சகத்தையும் பிசாசு பரப்பிவருகிறான்.

`தேவன் நம் உலகை எவ்வாறு சிருஷ்டித்தார்? இதைச் சிருஷ்டிக்க எத்தனை நாட்கள் எடுத்துக்கொண்டார்? ஆதியாகமம் 1:1-2:3.`

சிருஷ்டிப்புபற்றி இரண்டு உண்மைகள் புலப்படுவதை புரிந்து கொள்ள லாம். முதலாவது, எல்லாமே திட்டமிடப்பட்டு நிகழ்ந்தன; எதுவுமே ஏனோ தானோவென்று, ஒழுங்கின்றி, எதேச்சையாக நிகழவில்லை. சிருஷ்டிப்பு விபரத்தில் எந்தச் சந்தேகத்திற்கும் வேதாகமம் இடமளிக்கவில்லை. இரண்டா வது, ஒவ்வொரு உயிரினத்தையும் தனித்தன்மையுடன் சிருஷ்டித்தார். ஒன்றிலி ருந்து அடுத்தது, அதிலிருந்து அடுத்தது என்று உருவாகவில்லை. ஆதியாகமத்தை எழுத்தின்படி பார்க்காதவர்களுக்குக்கூட இந்த இரண்டு உண்மைகளும் தெளி வாகப் புலப்படுகின்றன.

ஆனால், டார்வினுடைய பரிணாமக்கொள்கை இரண்டு விஷயங்களை வலியுறுத்துகின்றன. அதாவது, ஒழுங்கு ஏதுமின்றி, பொதுவான இயற்கை கூறிலிருந்து உயிரினங்கள் எல்லாம் உருவாயிற்று என்கிறது. ஆதியாகமத்தோடு அடிப்படையில் ஒத்துப்போகாத ஒரு கொள்கையை வைத்து ஆதியாகமத்திற்கு அநேகர் விளக்கம் காண்பது ஏனென்று தெரியவில்லை? பரிணாமம் என்கிற பெரும்பிழை மதநம்பிக்கை இல்லாத இலட்சக்கணக்கானோரை மட்டுமல்ல, கிறிஸ்தவர்களெனச் சொல்லிக்கொள்ளும் அநேகரையும்கூட, கிறிஸ்தவ விசு வாசத்தில் அதுவும் ஒன்றென்பதுபோல நம்பச் செய்துள்ளது. ஆனால், வேதாகமப் போதனைக்கு இந்தக் கொள்கை முற்றிலும் முரணாக இருக்கிறது.

மேலும், கடைசிக்கால நிகழ்வுகளின் பின்னணியில் பார்த்தால், பரிணாமக் கருத்துகள் நாம் வஞ்சிக்கப்படும் ஆபத்தை மேலும் அதிகரிக்கின்றன. சுமார் 300 கோடி வருடங்களுக்கு முன்னர் இப்பூமியில் உயிரினம் தோன்றியதாக பரிணாமக் கொள்கை கூறுகிறது. இதை நம்பாமல், ஆறு நாட்களில் உலகம் சிருஷ்டிக்கப்பட்டதாகவும், அதில் ஏழாம் நாளை ஒரு நினைவுச்சின்னமாகவும் ஏன் கருதவேண்டும்? என்று நினைக்கிறார்கள். பரிணாமக் கொள்கையானது ஏழாம் நாளுக்கு முக்கியத்துவம் இல்லாமல் ஆக்குகிறது; ஏனெனில், ஆறு நாள் சிருஷ்டிப்பை ஒரு கட்டுக்கதைபோல அது காட்டுகிறது. அதாவது, ரோமுலஸ், ரீமஸ் என்கிற இரட்டைச் சகோதரர்களை ஓநாய்கள் பாலூட்டி வளர்த்ததாகச் சொல்லப்படும் ஒரு புராணக்கதைபோல இதையும் காட்டுகிறது. உலகம் ஆறுநாளில் சிருஷ்டிக்கப்பட்டது என்று நம்பினால் ஞாயிற்றுக்கிழமையில் ஆராதிக்காமல் ஓய்வுநாளில் ஆராதிக்கவேண்டும்; அது உபத்திரவத்தைக் கொண்டுவரும்; எனவே, உலகம் கோடிக்கணக்கான வருடங்களுக்குமுன் உருவானதாகச் சொல்வதை நம்புவதில் தவறு என்னவென்று நினைக்கிறார்கள்.