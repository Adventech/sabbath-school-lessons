---
title:  கடைசிக்கால வஞ்சகங்கள்
date:   26/05/2018
---

### ஆராய்ச்சிக்கு
வெளி 2:13,24; 2கொரி 11:13-15; சங்கீதம் 146:4; ஆதி 1:1-2:3; வெளி 13:1-17.

> <p>மனன வசனம்</p>
> உலகமனைத்தையும் மோசம்போக்குகிற பிசாசு என்றும் சாத்தான் என்றும் சொல்லப்பட்ட பழைய பாம்பாகிய பெரிய வலுசர்ப்பம் தள்ளப்பட்டது; அது பூமியிலே விழத்தள்ளப்பட்டது, அதனோடேகூட அதைச்சேர்ந்த தூதரும் தள்ளப்பட்டார்கள். வெளி 12:9.

சாத்தான் பரலோகத்திலிருந்து வெளியேற்றப் படச் சற்றுமுன்வரை தூதர்களை வஞ்சிப்பதில்தான் ஈடுபட்டிருந்தான். தேவபிரசன்னத்தில் நிற்கும் தன் இடத்திலிருந்து புறப்பட்டுச் சென்று, தூதர்கள் மத்தி யில் அதிருப்தியின் ஆவியை லூசிபர் பரவச்செய்தான். நயவஞ்சகமாகச் செயல்பட்டு, தேவன்மேல் பயபக்தி உள்ளவன்போல சிலகாலம் நடித்து, தன்னுடைய உண்மையான நோக்கத்தை மறைத்துக்கொண்டான்; பரலோக ஜீவிகளைக் கட்டுப்படுத்திவந்த பிரமாணங் கள்மேல் அவர்களுக்கு அதிருப்தியைத் தூண்டினான்; அவை தேவையற்ற கட்டுப்பாட்டைச் சுமத்துவதாக மறைமுகமாகக் குறிப்பிட்டான். - EGW, GC, p 495.

ஏதேனில், சாத்தான் ஒரு சர்ப்பம்போல வேடம் பூண்டு, ஏவாளை தந்திரமாக ஏமாற்றினான். சென்று போன நாட்கள் முதல் இன்றுவரை செய்வதுபோல, தான் நினைத்ததைச் சாதிக்கும்படி ஆயிர வருடங்களின் முடிவுமட்டும் சாத்தான் வஞ்சகத்தைதான் பயன்படுத்து வான். வெளி 20:8.

அவன் நம்மைவிட அறிவாளியாக, சக்தி வாய்ந்தவனாக, கைதேர்ந்தவனாக இருப்பதுதான் வருத்தகரமானது; அதனால்தான் அவனுடைய கண்ணிகளிலிருந்து தப்பிப்பதற்கு நாம் இயேசுவையும் அவருடைய வார்த்தையையும்பற்றிப் பிடிக்கவேண் டும். ஆனாலும் உங்கள் தேவனாகிய கர்த்தரைப் பற்றிக்கொண்ட நீங்களெல்லாரும் இந்நாள்வரைக்கும் உயிரோடிருக்கிறீர்கள். உபா 4:4. இது சொல்கிற நியதி இன்று நமக்கும் நிச்சயம் பொருந்தும்.

பிசாசின் படுசாமர்த்தியமான வஞ்சகங்கள் சில வற்றைபற்றியும், அவற்றிலிருந்து நம்மை நாம் பாது காக்கும் வழிகள்பற்றியும் இந்த வாரம் ஆராய்வோம். 

_2018, ஜூன் 2 வகுப்புக்காகப் படிக்கவேண்டிய பாடம்._