---
title:  ஆத்துமா அழியாமை கோட்பாடு 
date:   29/05/2018
---

`மரித்தோரின் நிலைபற்றி, பிர 9:5,6,10; சங் 115:17; சங் 146:4; 1கொரி 15:16-18; தானி 12:2 என்ன சொல்கின்றன? இரண்டு மாபெரும் தவறுகளி லிருந்து நாம் தப்புவதற்கு இந்த வசனங்கள் தரும் பெரிய பாதுகாப்பு என்ன?`

சமீப வருடங்களாக ஒரு செய்தி அதிகமாகப் பரவுகிறது; அதாவது மரித்தவர்கள் மீண்டும் சுயநினைவு பெற்று, உயிர்வாழ்கிறார்களாம்; அதாவது, இருதயம் துடிப்பது நின்று, மூச்சுபேச்சில்லாமல் ஆகிறதாம். அவ்வாறு மரித்த நிலையிலிருந்து தங்களுக்கு மீண்டும் சுயநினைவு வந்ததாகச் சொல்லி அநேகர் வியக்க வைக்கிறார்கள். வேறுசிலர், தங்கள் உயிர்பிரிந்து தாங்கள் காற்றில் மிதந்ததாகவும், கீழே தங்கள் சரீரங்களைக் கண்டதாகவும் கூறுகிறார்கள். இன் னும் சிலர், தங்கள் சரீரங்கள் மிதந்துசென்றதாகவும், ஒளியும் அக்கறையுமிக்க ஒரு ஜீவியைச் சந்தித்ததாகவும், அது தங்களுக்கு அன்பு பற்றிய உண்மைகளைப் போதித்ததாகவும் சொல்கிறார்கள். வேறு சிலர் தாங்கள் மரித்த அனுபவத்திற்கு பின், மரித்த தங்கள் உறவினர்களைச் சந்தித்துப் பேசினதாகக் கூறுகிறார்கள்.

கிட்டத்தட்ட மரணத்தைச் சந்தித்த அனுபவங்கள் என்று இதற்கு விஞ்ஞானரீதியாக பெயர் சூட்டுமளவிற்கு இது பிரபலமாகியுள்ளது. இதில் உண்மை இல்லை என்றாலும், ஆத்துமா அழிவில்லாதது என்று கூறுவதற்கு இதை ஆதாரமாகக் காட்டுகிற கிறிஸ்தவர்கள் இருக்கிறார்கள்; மரித்தபிறகு ஆத்துமா வேறொரு நிலைக்குச் சென்று, அங்கே சுயநினைவோடு திரிகிறதாம்.

கிட்டத்தட்ட மரணத்தைச் சந்தித்த அனுபவம் என்பது இரண்டு மாபெரும் தவறுகளில் ஒன்றாகும். மரித்ததும் ஆத்துமா வேறொரு நிலையை அடைகிறது என்று நம்புகிறவர், ஆவி மார்க்க வஞ்சகங்களில் சிக்கும் வாய்ப்பு அதிகம்; இந்த வஞ்சகங்கள் ஒருவரை நேரடியாகவோ மறைமுகமாகவோ இயேசு எனக்குத் தேவையில்லை என்கிற நிலைக்குக் கொண்டுசென்றுவிடும். ஆனால், கிட்டத்தட்ட மரணத்தைச் சந்தித்த அனுபவம் ஏற்பட்டதாகச் சொல் கிறவர்கள் தாங்கள் சந்தித்த மரித்த தங்கள் உறவினர்கள் தங்களிடம் அன்பு, சமாதானம், நற்குணம்பற்றிப் பேசி தங்களைத் தேற்றினதாகக் கூறுகிறார்கள்; ஆனால், கிறிஸ்துவுக்குள்ளான இரட்சிப்பு, பாவம், வரவிருக்கும் நியாயத் தீர்ப்புபற்றிப் பேசினதாகச் சொல்வதில்லை. ஆனால், இவைதாம் வேதாகமம் சொல்கிற அடிப்படை சத்தியங்கள். மறுஉலக கிறிஸ்தவ அனுபவத்தை தாங்கள் பெற்றதாகச் சொல்கிறவர்கள், மிகவும் அடிப்படையான கிறிஸ்தவ போதனை களையும் தாங்கள் அங்குக் கேட்டதாகச் சொன்னால், அது பகுத்தறிவுள்ள பேச் சாக இருக்கும். ஆனாலும், இவர்களது பேச்சு புதுயுகக் கோட்பாட்டாளர்களின் பேச்சுபோல இருக்கிறது; தாங்கள் மரித்து பிழைத்ததாகச் சொன்னாலும், கிறிஸ்தவ அனுபவத்தில் இவர்களுக்கு நாட்டம் ஏற்படுவதில்லை.

`நம்முடைய புலனுணர்வுகள் நமக்குள் வேறு போதனைகளைப் போதித்தாலும்கூட, கிறிஸ்தவர்களாகிய நாம் தேவனுடைய வார்த்தை சொல்வதையே முழுவதும் நம்பவேண்டியது ஏன் முக்கியமானது?`