---
title:  இரண்டு மாபெரும் தவறுகள்
date:   28/05/2018
---

சாத்தானின் வஞ்சகம்பற்றி பின்வரும் வசனங்கள் என்ன சொல்லுகின்றன?

`2கொரி 11:13-15`

`2தெச 2:9,10`

`வெளி 12:9`

`வெளி 20:10`

கடைசிக்கால வஞ்சகங்கள்குறித்து இயேசு தம்முடைய பிள்ளைகளை எச்சரித்திருக்கிறார் என்று முன்பு ஒரு பாடத்தில் படித்தோம். குறிப்பாக, கள்ளக் கிறிஸ்துக்களும் கள்ளத்தீர்க்கதரிசிகளும் எழும்புவார்களென அவர் எச்சரித்தி ருக்கிறார்; அவர்கள் அநேகரை வஞ்சிப்பார்கள். மத் 24:5.

கடைசிக்கால கள்ளத்தீர்க்கதரிசிகள், கள்ளக்கிறிஸ்துக்களின் வஞ்சகம் குறித்து எச்சரிப்போடு இருந்தால்மட்டும் போதாது. மாபெரும் போராட்டத்தில் தன்னால் முடிந்த அனைவரையும் வஞ்சிக்க சத்துரு பல சூழ்ச்சிகளை வைத்திருக் கிறான். அந்தச் சூழ்ச்சிகளை கிறிஸ்தவர்கள் அறிந்திருக்கவேண்டும்; வேதாக மத்தை வாசித்து, அதன் போதனைகளுக்குக் கீழ்ப்படிந்தால்தான் அவற்றிலி ருந்து தப்பமுடியும்.

பிரமாண்டமான இரண்டு வஞ்சகங்கள்பற்றி எலன் ஒய்ட் விளக்குகிறார்: ஆத்துமா அழிவில்லாதது, ஞாயிற்றுக்கிழமை பரிசுத்தமானது என்கிற இந்த இரண்டு மாபெரும் தவறுகள் மூலமாக மக்களை சாத்தான் தன் வஞ்சகங்களின் கீழ் கொண்டுவருவான். முதலாவதாகக் கூறப்படுவது ஆவிமார்க்கத்திற்கு அஸ்திவாரமிடுகிறது; பிந்தினது ரோமோடு ஓர் அனுதாபப் பிணைப்பை உண்டாக்குகிறது. ஆவிமார்க்கத்தின் கரத்தைப்பற்றிக்கொள்ள கடல்தாண்டி தங்கள் கைகளை நீட்டுவதில் அமெரிக்காவின் புரொட்டஸ்டண்டுகள்தாம் முதலாவதாக இருப்பார்கள்; ரோம வல்லமையோடு கைகோர்க்க நீண்ட தூரம் கடந்துசெல்வார்கள்; இந்த மும்முனை ஐக்கியத்தின் செல்வாக்கால் மனச்சாட்சி சுதந்திரங்களை காலின்கீழ் போட்டு மிதிப்பதில் இந்த நாடு ரோமைப்போலவே செயல்படும். - GC, p 588.

எலன் ஒய்ட் இந்த வார்த்தைகளை எழுதி பல வருடங்கள் கடந்துவிட்டன; ஆனால் இந்த இரண்டு மாபெரும் தவறுகளும் இன்றும் கிறிஸ்தவ உலகில் நிலவி வருவதைக் காண்கிறோம்.

`இந்தக் கடைசி நாட்களில் வேதாகமச் சத்தியங்களை ஏற்றுக்கொள்வதும், அந்தச் சத்தியங் களுக்குக் கீழ்ப்படிய மனதார இணங்குவதும் எவ்வாறு சாத்தானின் வஞ்சகங்களிலிருந்து தப்புவ தற்கான சக்திவாய்ந்த ஆயுதங்களாக இருக்கின்றன?`