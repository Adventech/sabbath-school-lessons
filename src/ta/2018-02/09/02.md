---
title:  மிகப் பிரமாண்டமான வஞ்சகம்
date:   27/05/2018
---

மாபெரும் போராட்டம்பற்றி முதல் வாரப் பாடத்தில் பார்த்தோம்; அனைத்துலகையும் தாண்டி, அது நம் பூமிக்கு வந்ததுதான் வருத்தகரமானது.

அநேகர், ஏன் கிறிஸ்தவர்களும்கூட, மாபெரும் போராட்டம் ஒன்று நடை பெறுவதை நம்புவதில்லை; ஏனெனில், சாத்தான் ஒருவன் இருப்பதாக அவர் கள் நம்புவதில்லை. உலகத்தில் காணப்படும் தீமையைத்தான் வேதாகமத்தில் சாத்தான் என்று விஞ்ஞான வளர்ச்சிக்கு முந்தைய கலாச்சாரத்தினர் சொல்லி யிருப்பாத அவர்கள் நினைக்கிறார்கள். அசாதாரண ஜீவி ஒருவன் மனிதர்கள் மேல் தீயநோக்கத்துடன் இருப்பது என்பது ஒரு விஞ்ஞானப் புனைகதை என்று அநேகர் நினைக்கிறார்கள்.

`பின்வரும் வசனங்களை எல்லாம் வாசியுங்கள். சாத்தான் உண்மையிலேயே இருப்பதுபற்றியும், கடைசிக் கால நிகழ்வுகளில் அவனுக்குள்ள பங்குபற்றியும் அவை என்ன சொல்கின்றன? வெளி 2:13,24; 12:3,7-9,12,17; 13:2; 20:2,7,10.`

இறுதி நாட்களில் பூமியின் குடிமக்கள்மேல் சாத்தான் எவ்வளவாய் அதிகாரம் செலுத்தப்போகிறான் என்பதையும், அவர்களை இரட்சிப்பிலிருந்து வழிவிலக்குவது மாத்திரமின்றி, இயேசுவுக்கு உண்மையாய் இருப்பவர்களை எவ்வளவாய் உபத்திரவப்படுத்தப் போகிறான் என்பதையும் வெளிப்படுத்தல் காட்டுகிறது. சாத்தானுடைய தந்திரங்களில் எல்லாம் பெரிய தந்திரம், சாத்தான் என்று ஒருவன் இல்லை என மக்களை நம்பச்செய்வதுதான்; 2கொரி 2:11. தந்திரம் என்பதற்கான கிரேக்க வார்த்தைக்கு மனது என்றும் பொருள் உண்டு. சக்தி வாய்ந்த எதிரி ஒருவன் இருக்க, அவன் இல்லையென்று நினைப்பவர்கள் எவ் வாறு அவனிடமிருந்து தப்ப நினைப்பார்கள்? கிறிஸ்தவர்களெனச் சொல்லிக் கொள்ளும் அநேகர், பிசாசானவன் இருப்பதை உண்மையென்று நம்பாதது ஆச்சரியத்திற்குரியது. நாம் கடைசிக்காலத்தை நெருங்கிவிட்டோம்; சாத்தான் இவ்வுலகத்தில் பலசூழ்ச்சிகளோடு கிரியைசெய்து வருகிறான்; ஆனால் அது பற்றிச் சொல்லும் வேத வசனங்களை அவர்கள் புறக்கணிக்கிறார்கள்; அவற் றிற்கு தவறாக அர்த்தம் காண்கிறார்கள். சாத்தான் ஒருவன் இருப்பதை வேதாக மம் ஆணித்தரமாகச் சொல்லியும் அநேகர் அதை மறுக்கிறார்கள். வேதாகமப் போதனைகளைப் புரிந்துவைத்திருப்பது எவ்வளவு முக்கியமானது பாருங்கள்!

`குறிப்பாக இந்தக் கடைசி நாட்களில் சாத்தான் பல தந்திரங்களோடு செயல்படுவான் என்று வெளிப்படுத்தல் கூறினாலும், வெளி 12:11 தரும் மிகப்பெரும் நம்பிக்கை என்ன? பிசாசுக்கு எதிராக நமக்கு வல்லமை தரக்கூடிய ஆதாரம் யார்?`