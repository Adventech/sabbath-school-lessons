---
title:  மேலும் படிக்க
date:   13/04/2018
---

உலக வரலாற்றின் இறுதிக்கட்டத்தை நெருங்குகிறோம்; தானியேல் தீர்க்கதரி சனங்களை விசேஷமாகக் கவனிக்கவேண்டும். வெளிப்படுத்தின விசேஷத்தையும் தானியேல் புத்தகத்தையும்தொடர்புபடுத்திப் படிக்கவேண்டும். இவற்றைப் புரிந்து கொள்ளமுடியாது என்று பலர் நினைக்கிறார்கள்; இது சாத்தானின் வழிநடத்துதல். ஆனால், இந்தத் தீர்க்கதரிசனங்களை ஆராய விசேஷ ஆசி கிடைக்குமென்று வேதாகமம் சொல்கிறது. தானியேலின் தரிசனங்கள்குறித்து, ஞானவான்களோ உணர்ந்துகொள்வார்கள் என்று தானியேல் 12:10 சொல்கிறது. நூற்றாண்டுகள் நெடு கிலும் தேவ பிள்ளைகளை வழிநடத்தும்படி, தம் தாசன் யோவான்மூலமாக கிறிஸ்து அருளின வெளிப்படுத்தலில், இந்தத் தீர்க்கதரிசன வசனங்களை வாசிக்கிறவனும், கேட்கிறவர்களும், இதில் எழுதியிருக்கிறவைகளைக் கைக்கொள்ளுகிறவர்களும் பாக்கியவான்கள் என வெளி 1:3 சொல்கிறது. - EGW, PK, p 547,548. 

தானியேல் புத்தகம் என்றதும், ராஜ்யத்தின் வீழ்ச்சியும் எழுச்சியும், விசாரணை யும், இக்கட்டுக் காலத்தில் தேவபிள்ளைகள் இறுதியாக விடுவிக்கப்படுவதும்தான் நம் நினைவுக்கு வரும். தானி 7:22, 26; 8:14; 12:1. ஆனால், உபத்திரவங்கள் எப் போது நேரிட்டாலும் அவற்றை எதிர்கொள்ள தனிப்பட்ட விதத்தில் நாம் எவ்வாறு ஆயத்தமாக இருக்கலாம் என்பதுபற்றியும் தானியேல் புத்தகம் சொல்கிறது. கடைசிக் காலத்திற்கான மிகமுக்கியச் செய்திகளை இந்தப் பகுதிகள் கூறுகின்றன. மிருகத்தின் முத்திரை, இக்கட்டுக் காலம், வரப்போகும் உபத்திரவம் போன்றவற்றை அறிந்தி ருப்பது முக்கியம்தான்; ஆனால், தேவனோடு நம் அனுபவம் சரியாக இல்லாவிட் டால், இந்த அறிவு நம்மைக் குற்றவாளிகளாகவே தீர்க்கும். எல்லாவற்றிற்கும் மேலாக, தானியேலும் நேபுகாத்நேச்சாரும் மற்றவர்களும் பெற்றிருந்த மறுபிறப் பின் அனுபவத்தை நாமும் நிச்சயம் பெற்றிருக்கவேண்டும்.

**கலந்துரையாடக் கேள்விகள்**

`1. தானியேல் 9:3-19இல் தானியேலின் ஜெபத்தை வாசியுங்கள். நம்முடைய எந்த நற்குணத்தாலும் புண்ணியத்தாலும் அல்ல, தம்முடைய கிருபையால் தேவன் நம்மை நேசித்து, மீட்கிறார் என்பதுகுறித்தும் தானியேல் அறிந்திருந்ததை அந்த ஜெபத்தில் எவ்வாறு காணமுடிகிறது? இந்த உண்மையை அறிந்திருந்தால் மட்டும் போதாது; ஏன் அனுபவித்திருக்கவும் வேண்டும்?`

`2. தேவன் மேலிருந்த தங்கள் நம்பிக்கைகளுக்கு அரசியல் அதிகாரிகள் மிரட்டல் விடுத்தபோது அந்த மூன்று எபிரெய வாலிபர்களும், பின்னர் தானியேலும் சந்தித்த சவால்களை வகுப்பில் கலந்தாலோசியுங்கள். தானி 3; 6. இரண்டு சம்பவங்களிலும் என்ன ஒற்றுமைகள் காணப்படுகின்றன? உண்மையுள்ளவர்களாக வாழ்ந்தால், பலத்த சாட்சிகளாகத் திகழலாம் என்பதை இவற்றிலிருந்து எவ்வாறு அறியலாம்?`

`3. மறுபடியும் பிறத்தல் என்றால் என்ன? நாம் மறுபடியும் பிறக்கவேண்டும் என்று இயேசு ஏன் சொல்லுகிறார்? யோவான் 3:7.`