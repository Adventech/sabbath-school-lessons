---
title:  கொஞ்சத்தில் உண்மையாயிருத்தல்
date:   08/04/2018
---

> <p></p>
> கொஞ்சத்திலே உண்மையுள்ளவன் அநேகத்திலும், உண்மையுள்ளவனாயிருக்கிறான்; கொஞ்சத் திலே அநீதியுள்ளவன் அநேகத்திலும் அநீதியுள்ளவனாயிருக்கிறான். லூக்கா 16:10.

இதில் இயேசுவின் சொற்களைக் கவனியுங்கள். கொஞ்சத்திலே அநீதி செய்து, அது தவறில்லையென சமரசமாவது எளிது. கொஞ்சம் என்றால், எவ் வளவு என்பது முக்கியம் அல்ல என்றாகிறது. அதனால்தான் கொஞ்சம் என் கிறார். நம் தனி அனுபவம், அல்லது பிறர் வாழ்வில் ஒன்றை நாம் கவனித்தி ருப்போம். அதாவது, ஒரு அநீதியில் சமரசமானால், அடுத்த அநீதியில் சமரசம் ஆவோம்; பிறகு இன்னொரு அநீதியில் சமரசம் ஆவோம்; கடைசியில் அநேகத் தில் அநீதி செய்துவிடுவோம்.

இதை மனதில் வைத்து, தானியேல் 1ஐ வாசிப்போம். பாபிலோனுக்குச் சிறைப்பட்டுப்போன அந்த நான்கு நண்பர்கள்பற்றிய முதல் சம்பவம் அதில் சொல்லப்பட்டுள்ளது.

`இஸ்ரவேல் ஒரு தேசமாக எப்படிப்பட்ட தீர்மானத்தைச் செய்திருக்கவேண்டும்? தானியேல், அனனியா, மீஷாவேல், அசரியா ஆகியோர் செய்த தீர்மானம் இதனை எவ்விதங்களில் எல்லாம் வெளிப்படுத்துகிறது? உபா 4:6-8; சக 8:23.`

ஞானத்தில் மற்றவர்களைவிட அவர்கள் பத்து மடங்குச் சமர்த்தராகக் காணப்பட்டதற்கு அவர்கள் சாப்பிட்ட ஆகாரம்தான் காரணம் என்று நேரடிக் குறிப்பு இல்லாவிட்டாலும், அந்தக் காரணம் இருப்பது தெளிவாகத் தெரிகிறது. தானி 1:20. தேவனே அவர்களுக்கு ஞானம் கொடுத்தார். அதாவது, பாபிலோ னின் அசுத்த உணவுகளைச் சாப்பிட மறுத்து, தேவனுக்கு உண்மையாக இருந்ததால், அவர்கள்மூலமாக தேவன் கிரியைசெய்ய முடிந்தது. அவர்கள் கீழ்ப்படிந்தார்கள்; தேவன் ஆசீர்வாதம் தந்தார். இந்நான்கு வாலிபரும் வேதாகமப் போதனைகளிளின்படி உண்மையோடு நடந்ததுபோல, இஸ்ரவேலர் அனைவரும் இருந்திருந்தால், இதே ஆசீர்வாதத்தை அனைவருக்கும் தந்திருக்க மாட்டாரா? இக்கடைசி நாட்களில் நாம் உண்மையுள்ளவர்களாக வாழ்ந்தால், நம்மையும் ஆசீர்வதிக்கமாட்டாரா?

`ஒரு சபையாக நாம் அதிக வெளிச்சமும் சத்தியமும் பெற்றிருக்கிறோம். நாம் ஒரு கேள்வியை நம்மிடம் கேட்கவேண்டும்; நாம் பெற்றிருப்பதில் நாம் உண்மையும் கீழ்ப்படிதலும் உள்ளவர்களாக வாழ்கிறோமா? அதே நேரம், தேவனுக்குப் பலத்த சாட்சிகளாக வாழ்வதற்கு, நாம் தனித்தனியாக எப்படிப்பட்ட தீர்மானங்களை எடுக்கவேண்டும்?`