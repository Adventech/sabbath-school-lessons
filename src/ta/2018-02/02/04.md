---
title:  பொற்சிலை
date:   10/04/2018
---

தூரா சமவெளியில் மூன்று எபிரெய வாலிபர்கள் சந்தித்த அனுபவம் தானி 3இல் உள்ளது; தேவபிள்ளைகள் கடந்தகாலத்தில் சந்தித்த உபத்திரவங்களையும், இனி சந்திக்கப்போகிற உபத்திரவங்களையும் வெளி 13 சொல்கிறது. இந்த இரு அனுபவங்களுக்கும் சம்பந்தமிருப்பதாக வேத அறிஞர்கள் கருதுகிறார்கள்.

`தானி 3:1-6ஐ வெளி 13:11-15உடன் ஒப்பிடுங்கள். ஒற்றுமைகள் யாவை?`

இரண்டிலுமே தொழுகைதான் மையமாக இருக்கிறது; இரண்டிலும், கட்டாயத்தொழுகைபற்றிப் பார்க்கிறோம். தேவனுக்குமட்டுமே உரிய தொழுகை தங்களுக்கு வேண்டும் என்று அரசர்கள் சொன்னார்கள்.

`கடைசி நாட்களில் நமக்கு எப்படிப்பட்ட அனுபவம் உண்டாகும்? அதை நாம் எவ்வாறு எதிர்கொள்ளவேண்டும்? இதைப்பற்றி, தானி 3:13-18 இலிருந்து எவ்வாறு கற்றுக்கொள்ளலாம்?`

பூமியிலேயே அதிகாரமிக்க நேபுகாத்நேச்சார் அந்த வாலிபர்களையும் அவர்கள் தேவனையும் ஏளனமாகப் பேசினார்: உங்களை என் கைக்குத் தப்புவிக்கப்போகிற தேவன் யார்? என்று கேட்டார். அந்தத் தேவன் யார் என்று சீக்கிரமே அவர் கண்டும்கொண்டார். ஏனெனில், பின்னர் அவர், சாத் ராக், மோஷாக், ஆபேத்நோகோ என்பவர்களுடைய தேவனுக்கு ஸ்தோத்திரம்; அவர்கள் தங்களுடைய தேவனைத் தவிர வேறொரு தேவனையும் சேவித்துப் பணியாமல், அவரையே நம்பி, ராஜாவின் கட்டளையைத் தள்ளி, தங்கள் சரீரங் களை ஒப்புக்கொடுத்ததினால், அவர் தமது தூதனை அனுப்பி, தம்முடைய தாசரை விடுவித்தார் என்றார். தானி 3:28.

நடந்த அற்புதம் சாதாரணமானது அல்ல; எனவே, அந்த வாலிபர்கள் சேவித்த தேவன் விசேஷித்தவர் என்று அவர் உறுதியாக நம்பினார்.

அந்த அக்கினிச்சூளையிலிருந்து அவர்கள் விடுவிக்கப்படாமலும் போயி ருக்கலாம்; அதை அவர்கள் உணர்ந்தும் இருந்தார்கள். தானி 3:18. உயிரோடே எங்களை எரித்துக் கொன்றாலும், ராஜாவின் கட்டளைக்கு நாங்கள் கீழ்ப்படிய மாட்டோம் என்று சொல்லி, சரியானதைச் செய்தார்கள்; அதற்குக் காரணம் என்ன? அவர்களுடைய விசுவாசமும், தங்கள் நம்பிக்கைமேல் அவர்களுக்கு இருந்த உறுதியும்தான்; விளைவுகளைப்பற்றி அவர்கள் பயப்படவில்லை என்பதற்கு ஒரு பலத்த சாட்சியாக அந்தச் சம்பவம் இருக்கிறது.

`கடைசிநாட்களில் தொழுகை சம்பந்தப்பட்ட உபத்திரவங்கள் எழும்போது, அவர்களைப் போல நாம் உண்மையுள்ளவர்களாக இருக்க என்ன செய்யலாம்? கொஞ்சத்திலே உண்மையுள்ள வர்களாக இல்லாவிட்டால், கடைசி நாட்களின் நெருக்கடி போன்ற அநேகத்தில் உண்மையோடு இருக்கமுடியுமென நினைக்கிறீர்களா?`