---
title:  புறஜாதியாரின் மனமாற்றம்
date:   11/04/2018
---

மெய்யான தேவன் உண்டென்றும், அவர் வல்லமையுள்ளவர் என்றும் நேபுகாத்நேச்சார் ஒத்துக்கொள்கிறார். தானியேல் 3. ஆனால், தேவனுடைய வல்லமைபற்றிய தகவலை அறிந்துகொள்வதால்மட்டும், ஒருவன் மறுபடியும் பிறந்துவிட முடியாது. யோவான் 3:7. தானியேல் 3 இல் நேபுகாத்நேச்சார் அறிக்கை செய்தபோதிலும், அவர் அப்போது மனமாறவில்லை என்பதை தானி 4:30 காட்டுகிறது.

`தானி 4:30ஐ வாசியுங்கள். நேபுகாத்நேச்சாரின் பிரச்சனை என்ன? யோவான் 15:5; அப் 17:28; தானி 5:23.`

தானியேல் 4ஆம் அதிகாரம் எப்படி முடிகிறது? மெய்யான வல்லமை உடையவர் தேவன்தாம், அவரில்லாமல் தான் ஒன்றுமே இல்லை என்பதை நேபுகாத்நேச்சார் கஷ்டப்பபட்டு அறிந்துகொண்டார்.

முன்பு அகந்தையோடு இருந்த ராஜா, இப்போது தேவனுடைய தாழ்மை யான பிள்ளையாக மாறினார்; கொடுமையான சர்வாதிகாரி உருக்கமான ராஜா வாக மாறினார். பரலோக தேவனை எதிர்த்துத் தூஷணம்பேசியவர், இப்போது உன்னதமானவரின் வல்லமையை ஒத்துக்கொண்டார்; யேகோவாவுக்குப் பயப் படுதலையும், தன் குடிமக்களின் சந்தோஷத்தையும் வளர்க்கமுயன்றார். இராஜாதி ராஜாவும் கர்த்தாதி கர்த்தாவுமானவர் கடிந்துகொண்டதால், எல்லா நிர்வாகிகளும்அறிந்திருக்கவேண்டிய பாடத்தை அவர் கற்றுக்கொண்டார். மெய்யான நற்குணத்தில்தான் மெய்யான மேன்மை அடங்கியிருக்கிறது என்பதுதான் அந்தப் பாடம். யேகோவாவை ஜீவனுள்ள தேவனாக ஏற்றுக் கொண்ட அவர், நேபுகாத்நேச்சாராகிய நான் பரலோகத்தின் ராஜாவைப் புகழ்ந்து, உயர்த்தி, மகிமைப்படுத்துகிறேன்; அவருடைய கிரியைகளெல்லாம் சத்தியமும், அவருடைய வழிகள் நியாயமுமானவைகள்; அகந்தையாய் நடக்கிறவர்களைத் தாழ்த்த அவராலே ஆகும் என்றார். - EGW, PK, p 521.

`தேவனைப்பற்றி தானி 4:35இல் தானியேல் கூறும் உண்மைகள் என்ன?`

எபிரெயர்களின் தேவனுடைய வல்லமை, ஆளுகை, அதிகாரத்தை ஒரு புறஜாதியான் ஏற்றுக்கொண்டதாக தானி 4 முடிகிறது. ஒருவிதத்தில்ஆதிகாலச் சபையில் நிகழ்ந்த அனுபவத்திற்கு முன்னடையாளமாக இந்தச் சம்பவம் இருக்கிறது. யூதர்களின் சாட்சியாலும் தேவ வல்லமையாலும் தேவனைப்பற்றிய சத்தியத்தை ஆதிச்சபைக்காலத்தில் புறஜாதியார் அறிந்து, புறஜாதியாரும் அந்தச் சத்தியத்தை உலகத்திற்கு அறிவிக்க ஆரம்பித்தார்கள்.