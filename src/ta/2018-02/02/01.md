---
title:  தானியேலும் முடிவுகாலமும்
date:   07/04/2018
---

### ஆராய்ச்சிக்கு
லூக்கா 16:10; தானியேல் 1; 2; 3:1-6; வெளி 13:11-15; தானியேல் 3:13-18; யோவான் 3:7; தானியேல் 4; 6.

> <p>மனன வசனம்</p>
> ராஜா தானியேலை நோக்கி: நீ இந்த மறைபொருளை வெளிப்படுத்தினபடி யினால், மெய்யாய் உங்கள் தேவனே தேவர்களுக்கு தேவனும், ராஜாக்களுக்கு ஆண்டவரும், மறைபொருள்களை வெளிப்படுத்துகிறவருமாய் இருக்கிறார் என்றான். தானியேல் 2:47.

ஆதி இஸ்ரவேலருக்கு கர்த்தர் பெரிய திட்டங்களை வைத்திருந்தார். நீங்கள் எனக்கு ஆசாரிய ராஜ்யமும் பரிசுத்த ஜாதியுமாய் இருப்பீர்கள் என்றார் தேவன். யாத் 19:6. யாவேதான் தேவன் என்று இந்த ஆசாரிய ராஜ்யத்தார் இந்த உலகத்திற்குச் சாட்சி பகரவேண்டியிருந்தது. ஏசா 43:10,12. ஆனால், தேவன் அழைத்திருந்த பரிசுத்த அழைப்புக்கு ஏற்றபடி அவர்கள் வாழவில்லை என்பது பரிதாபமானது. கடைசியில், அவர்கள் பாபிலோனுக்குச் சிறைப்பட்டுப் போகும் நிலை ஏற்பட்டது.

சிறைப்பட்ட நிலையிலும், யூதேயர்களில் தனி நபர்களை தமக்குச் சாட்சியாகப் பயன்படுத்த தேவ னால் முடிந்தது. அதாவது, இஸ்ரவேல்-யூத தேசங் களைவைத்து நிறைவேற்றமுடியாததை, தானியேலும் மூன்று நண்பர்களுமாகிய கைதிகள்மூலம் ஓரளவுக்கு தேவன் நிறைவேற்றினார். இஸ்ரவேல் தேசம் எப்படிப்பட்டதாக இருந்திருக்கவேண்டும்? என்ன செய்திருக்கவேண்டும்? என்பதற்கு இந்த மூவரும் ஒருவிதத்தில் உதாரணமாக இருந்தார்கள்.

கடைசி நாட்களுக்கு வெகுகாலத்திற்குமுன், எங்கோ ஓரிடத்தில் அவர்கள் வாழ்ந்தார்கள்; ஆனால், அவர்களுடைய பண்புகள் கடைசிக்கால மக்களாகிய நமக்கு முன்மாதிரிகளாக உள்ளன. ஏனெனில், அன்று பாபிலோனிய அரசவை மக்கள் தேவனை அறியாதவர்களாக இருந்ததார்கள்; அவர் களைப்போல்தான் இன்றைய உலகம் இருக்கிறது; இவர்கள்முன் தேவனுக்குச் சாட்சியாக வாழவே நம்மை தேவன் அழைத்திருக்கிறார். தானியேல்-அவரு டைய நண்பர்கள் வாழ்விலிருந்து நாம் என்ன கற்றுக் கொள்ளலாம்?

_2018, ஏப்ரல் 14 வகுப்புக்காகப் படிக்கவேண்டிய பாடம்_