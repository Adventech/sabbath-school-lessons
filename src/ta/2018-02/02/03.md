---
title:  தானியேலின் மனத்தாழ்மை
date:   09/04/2018
---

ஆயிரக்கணக்கான வருடங்களாக, உலகம்முழுவதிலும் ஏராளமானோர் வேதாகமத்தின் தேவன்மேல் நம்பிக்கை வைப்பதற்கு தானி 2ம் அதிகாரம் காரணமாக இருந்திருக்கிறது. தேவன் இருக்கிறார் என்பதற்கும், அவருக்கு எல்லாம் தெரியும் என்பதற்கும் பகுத்தறிவு ரீதியான பலத்த ஆதாரம் அதில் உள்ளது. தேவ னுடைய முன்னறிவு அந்த அதிகாரத்தில் வெளிப்படுவதுதான், அவர் இருக் கிறார் என்பதற்கான ஆதாரம்.

`தேவன் உண்மையிலேயே இருக்கிறார் என்பதற்கு உறுதியான ஆதாரத்தை தானி 2 எவ்வாறு தருகிறது? ஐரோப்பாவைப்பற்றி மிகச் சரியாக தானியேல் 2:40-43 சொல்வதைக் கவனியுங்கள். 2600 வருடங்களுக்குமுன் வாழ்ந்த ஒருவர், இந்தச் சூழலை அன்று சரியாகச் சொல்லமுடிந்ததானால், தேவனுடைய வெளிப்பாடேயன்றி வேறு காரணம் எதுவும் இருந்திருக்கமுடியுமா?`

தேவன்தாம் அவற்றையெல்லாம் தனக்கு வெளிப்படுத்தினார் என்று எந்த ஒளிவுமறைவும் இல்லாமல் தானியேல் சொல்கிறார். அவர் ஞானவான் என்பதை அங்கிருந்தவர்கள் ஏற்கனவே அறிந்திருந்தார்கள். எனவே, ராஜா வின் கனவையும் அதன் அர்த்தத்தையும் சொன்னதற்கு அவைதாம் காரணமென அவர் தற்பெருமை அடித்திருக்கலாம். ஆனால் தானியேலுக்கு உண்மை தெரி யும். அவரும் அவரோடிருந்தவர்களும் ஜெபித்தார்கள். தானி 2:17-23. அவர் கள் முற்றிலும் தேவனையே சார்ந்திருந்தார்கள். இல்லையேல், மற்ற ஞானி களுடன் சேர்ந்து, அவர்களும் மரித்திருப்பார்கள்.

அரசவை சாஸ்திரிகளும் ஞானிகளும் ஜோசியர்களும் ராஜாவின் கன வைச் சொல்லமுடியவில்லை என்பதை ராஜாவுக்கு தானியேல் பின்னர் ஞாபகப் படுத்துகிறார். மாறாக, பரலோகத்தின் தேவனே மெய்யான ஒரே தேவன் என் பதால், அவர்தாம் மறைபொருள்களை வெளிப்படுத்தமுடியும் என்கிறார்.

இவ்வாறு, தானியேல் தாழ்மையுள்ளவராக, முற்றிலும் தேவனைச் சார்ந்தி ருந்தார்; அதனால்தான் தேவனுக்கு பலத்த சாட்சியாகத் திகழமுடிந்தது. அன்று தானியேலே தாழ்மையோடு இருந்திருந்தால், இன்று நாம் எவ்வளவு தாழ்மை யோடு இருக்கவேண்டும்? இயேசு நமக்காகச் சிலுவையில் செய்தது தானி யேலுக்குத் தெரியாது; ஆனால், நமக்குத் தெரியும். அதை மனதில் வைத்திருந் தால் போதும், நாம் தாழ்மையுள்ளவர்களாக மாறிவிடுவோம்.

`தாழ்மைபற்றி சிலுவை நமக்கு என்ன கற்றுத்தரவேண்டும்? நம் பாவநிலைபற்றியும், இரட்சிப்பிற் காக நாம் முற்றிலும் தேவனையே சார்ந்திருப்பதுபற்றியும் சிலுவை நமக்கு உணர்த்துவது என்ன? சிலுவையைத்தவிர வேறு எதையாவது குறித்து நாம் பெருமைபாராட்ட முடியுமா? கலா 6:14.`