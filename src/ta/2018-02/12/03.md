---
title:  பாபிலோன் விழுந்தது
date:   18/06/2018
---

பாபிலோனின் செல்வாக்கு உலகில் வெகுதூரம் பரவி, சீர்கேட்டை உண்டாக்கியிருந்தாலும், ஒருநாளில் அதற்கு முடிவுக்கட்டப்படும் என்று வெளிப்படுத்தல் புத்தகம் கூறுகிறது.

`மகா பாபிலோன்பற்றி வெளி 18:1-10 என்ன சொல்கிறது?`

வெளி 14:8இல், பாபிலோன் விழுகைபற்றி இரண்டாம் தூதன் சொன்ன செய்தியை வெளி 18:2 மீண்டும் சொல்கிறது. பாபிலோன் எவ்வளவு சீர்கெட்டி ருந்தது என்பதை இது தெரிவிக்கிறது.

வேதாகமம் சொல்வதைப் பாருங்கள்: ஆண்டவருடைய வருகைக்கு முன்பு, சகல வல்லமையோடும் அடையாளங்களோடும் பொய்யான அற்புதங் களோடும் கெட்டுப்போகிறவர்களுக்குள்ளே அநீதியினால் உண்டாகும் சகல வித வஞ்சகத்தோடும் சாத்தான் செயல்படுவான். இரட்சிக்கப்படத்தக்கதாய்ச் சத்தியத்தின் மேலுள்ள அன்பை அங்கிகரியாதவர்கள் பொய்யை விசுவாசிக் கத்தக்கதாகக் கொடிய வஞ்சகத்தில் விழுவார்கள். 2தெச 2:9-11. இந்த நிலை உருவானபின் கிறிஸ்தவஉலகெங்கிலும் சபையும் அரசாங்கமும் கைகோர்க்கும்; அதன்பிறகு பாபிலோனின் விழுகை முற்றுப்பெறும். படிப்படியாக இந்த மாற் றம் நிகழும். வெளி 14:8 முற்றிலுமாக நிறைவேறுவது இனி நடக்கப்போகும் ஒன்று. - EGW, GC, p 389, 390.

முற்றிலுமாக நிறைவேறுகிற காலம் எப்போது வருமென்று தேவனுக்கு மட்டுமே தெரியும். ஆனால் இந்த வசனங்கள் ஒரு விஷயத்தை உறுதிப்படுத்து கின்றன; அதாவது, பாபிலோன் தன் மிகுந்த தீமையின்நிமித்தம் ஒரு நாளில் தேவனுடைய நியாயத்தீர்ப்பைச் சந்திக்கப்போகிறது. அவளுடைய பாவம் வானபரியந்தம் எட்டினது, அவளுடைய அநியாயங்களை தேவன் நினைவு கூர்ந்தார். வெளி 18:5. முற்காலப் பாபிலோன்பற்றி எரேமியா 51:9 சொல்கிறதை இந்த வார்த்தைகள் நினைவூட்டுகின்றன; எனவே இந்த பாபிலோனும் நியாயந் தீர்க்கப்படுகிற ஒரு நாள் நிச்சயம் வரும். இதில் ஆச்சரியப்படுவதற்கு எதுவுமில்லை. பண்டைய பாபிலோன் நியாயந்தீர்க்கப்பட்டது. தானி 5. பாபி லோன் உட்பட ஒவ்வொருவருமே தங்களுடைய செய்கைகளுக்குக் கணக்கு ஒப்புவிக்க வேண்டுமென்று பல இடங்களில் வேதாகமம் வலியுறுத்துகிறது. அந்த நியாயத்தீர்ப்பில் நமக்காகப் பரிந்துபேசுவதற்கு ஒருவர் நிற்கப்போகிறார் என்பதுதான் நமக்கு ஆறுதலான விஷயம். 1யோவான் 2:1; தானி 7:21. இல்லை யென்றால், பாபிலோனுக்கு நேரிடுகிற அதே கதிதான் நமக்கும் நேரிடும்.

`இன்று அநியாயமும் அக்கிரமமும் தண்டனையிலிருந்து தப்ப நேரிடலாம்; ஆனால், தேவனுடைய இறுதி நியாயத்தீர்ப்பு நாளில் அவை தண்டிக்கப்படுமென வாக்குரைக்கப்பட்டுள்ளது. இது நமக்கு எவ்வளவு ஆறுதலைத் தருகிறது?`