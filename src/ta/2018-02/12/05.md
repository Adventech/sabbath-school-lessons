---
title:  அர்மகெதோனும் கர்மேல் மலையும் - பகுதி 1
date:   20/06/2018
---

அர்மகெதோன் யுத்தம் என்றால் என்ன? முதலாவது, இந்தப் பெயருக்கு மெகிதோ மலை என்று பெயர். ஆனால், அந்தப் பகுதியில் மெகிதோ என்கிற பெயரில் மலை எதுவும் இல்லை; கர்மேல் மலைதான் அருகில் உள்ளது. அத னால், மெகிதோ மலை என்பது கர்மேல் மலை என்று வேத அறிஞர்கள் கருது கிறார்கள்.

மேலும், கர்மேல் மலையில்தான் எலியாவும் பாகாலின் களளத்தீர்க்கதரிசிகளும் சவால்விட்டு மோதிக்கொண்டார்கள்; எனவே, வெளி 13 சொல்லும் நிகழ்வுக்கு அந்த நிகழ்ச்சி முன்னடையாளமாக இருப்பதாகவும் வேத அறிஞர் கள் கருதுகிறார்கள்.

வலுசர்ப்பம், மிருகம், கள்ளத்தீர்க்கதரிசிபற்றி வெளி 16:13 சொல்கிறது; இந்தப் பொய்த் திரித்துவம்பற்றி, வெளி 13ம் பேசுவதை 9ஆம் வாரப் பாடத்தில் படித்தோம்.

வெளி 13இன் சம்வங்கள் உச்சக்கட்டத்தை எட்டுகின்றன. வச 13,14; அப்போது இரண்டாம் மிருகம் அசாதாரண கிரியைகளைச் செய்கிறது; அது மனுஷருக்குமுன்பாக வானத்திலிருந்து பூமியின்மேல் அக்கினியை இறங்கப் பண்ணியது. வெளி 13:13. இந்த நிகழ்வுகளைத் தொடர்ந்து, தேவனோடு சாத்தான் நேரடியாக மோதுகிறான்; மேலும் மிருகத்திற்குச் செய்யப்பட்ட சிலையை வணங்குகிறவர்களும்கூட தேவனைத் தொழுகிறவர்களோடு யுத்தம் பண்ண புறப்படுகிறார்கள். வெளி 13:14.

`வெளிப்படுத்தல் சொல்கிறபடி இறுதி நிகழ்வுகளின் போக்கு எவ்வாறு இருக்கும் என்பதை அறிந்துகொள்ள 1இராஜா 18:1-18 சொல்கிற நிகழ்வுகள் எவ்வாறு உதவுகின்றன?`

மாபெரும் போராட்டத்தின் காட்சியை இங்கு மிகத்தெளிவாகக் காண லாம். பிரச்சனை என்னவென்று எலியா மிகத்தெளிவாகக் கூறுகிறார். வச 18. ஜனங்கள் தேவனுடைய பிரமாணங்களை மறந்து, பொய்தேவர்களை நாடி, அவற்றைப் பணிந்துகொண்டார்கள். வரலாறுமுழுவதிலும் எத்தனையோ உருவகங்களிலும் வழிகளிலும் இந்த நிலைதானே காணப்பட்டு வருகிறது? ஒன்று நாம், வானத்தையும் பூமியையும் சமுத்திரத்தையும் நீரூற்றுகளையும் உண்டாக்கினவரைத் தொழவேண்டும்; அல்லது, வேறு யாரையாவது தொழ வேண்டும். வெளி 13இல், தேவனைத் தொழுவதற்குப் பதிலாக மக்கள் மிருகத் தையும் அதன் சொரூபத்தையும் வணங்குகிறார்கள். இதில் நடுநிலை என்பது கிடையாது. இன்றைய நாளாக இருந்தாலும், அர்மகெதோன் யுத்தமாக இருந்தா லும், கர்மேல் மலை நிகழ்ச்சிபோல, நாம் யாரை வணங்குகிறோம் என்பதில் தெளிவாக இருக்கவேண்டும்; இது அவ்வளவு முக்கியம் வாய்ந்த விஷயமாக இருக்கிறது.