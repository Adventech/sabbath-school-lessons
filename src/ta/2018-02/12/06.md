---
title:  அர்மகெதோனும் கர்மேல் மலையும் - பகுதி 2
date:   21/06/2018
---

`1இராஜா 18:18-40 இல் என்ன நிகழ்ந்தது? எவ்வாறு முடிந்தது? இங்கு நடந்ததுபோலவே எல்லாம் நடக்கும் என்று நினைக்கக்கூடாது. கடைசி நாட் களில் மாபெரும் போராட்டம் இறுதிக்கட்டத்தை எட்டும்போது, உலகளாவிய அளவில் என்ன நிகழும் என்பதுபற்றி இச்சம்பவம் காட்டுவது என்ன?`

கர்மேல் மலையில் தேவனுடைய தீர்க்கதரிசியாகிய எலியாவுக்கும், பாகாலுடைய நூற்றுக்கணக்கான தீர்க்கதரிசிகளுக்கும் யுத்தம் நடந்தது. அங்கு நன்மையின் பக்கத்திலிருந்தது ஒருவர்தான்; தீமையின் பக்கத்திலிருந்தவர்கள் ஏராளம். யார் உண்மையான தேவன் என்பதுதான் பரீட்சை. வானத்தையும் பூமியையும் சிருஷ்டித்த தேவனா, பாகாலா? பாகாலும் வலுசர்ப்பத்தைச் சுட்டிக்காட்டுகிற ஓர் அடையாளம்தான்; இவ்வாறு வஞ்சிப்பது அவனுடைய உத்திகளில் ஒன்று. வெளி 12:9.

காளையைப் பலியிட்டு, அக்கினி இறங்கிவரும்படி பாகால் தீர்க்கதரிசிகள் வேண்டிக்கொண்டார்கள். காலையிலிருந்து மதியம்மட்டும் கத்திக்கொண்டி ருந்தார்கள். உரத்த சத்தமாய்க் கூப்பிடுங்கள்; பாகால் தூங்கினாலும் தூங்கு வான் என்று எலியா நக்கல்பண்ணினார். 1இராஜா 18:27. பைத்தியம்பிடித்தவர் கள்போல பாகால் தீர்க்கதரிசிகள் செயல்பட்டார்கள். இரத்தம் வடியுமட்டும் பட்டயங்களால் தங்களைக் கீறிக்கொண்டார்கள். ஆடிக் களைத்து, அந்திப்பலி சமயத்தில்தான் ஓய்ந்தார்கள்.

எலியா காளையைத் துண்டித்து, மூன்று முறை தண்ணீர் ஊற்றச்சொல் கிறார்; சுற்றிலும் வாய்க்கால் போல தண்ணீர் நின்றது. தேவனிடம் ஓர் எளிய ஜெபத்தை எலியா ஏறெடுத்தார். தேவன் உடனே அக்கினியை அனுப்பி, பலி பீடத்தின் கல், கீழுள்ள மண் உட்பட அனைத்தையும் பட்சிக்கச்செய்தார். பாகால் அல்ல, தேவனே மெய்யான தேவன் என்பது சந்தேகத்திற்கு இடமின்றி நிரூபண மானது.

`பாகாலின் தீர்க்கதரிசிகளுக்கு முடிவில் என்னவானது? இறுதி நாட்களிலும் என்ன நடக்குமென வெளி 16:13; 19:20,21 கூறுகின்றன?`

அர்மகெதோன்பற்றி இப்போதைக்கு பல விஷயங்கள் நமக்குத் தெரியா மல் இருக்கலாம்; ஆனால், அதன் விளைவுமட்டும் நிச்சயம்: தேவனுடைய எதிரிகள் அழிக்கப்படுவார்கள்; தேவனை பற்றியும் அவருடைய பரிசுத்த வான்கள் பற்றியும் நியாயம் நிரூபிக்கப்படும்.

`அர்மகெதோனை மனதில் வைத்துப் பேசாவிட்டாலும், 1கொரி 15:1,2இல் பவுல் வலியுறுத்தும் கருத்து என்ன? எதிர்காலத்தில் நிகழப்போவதைக் கருத்தில்கொண்டால், பவுல் சொல்கிறபடி வாழ்வது ஏன் முக்கியமானது? அர்மகெதோனின் பின்னணியில்தான் வெளி 16:15 வருகிறது. இந்த இரண்டுமே நமக்கு வலியுறுத்துகிற கருத்து என்ன?`