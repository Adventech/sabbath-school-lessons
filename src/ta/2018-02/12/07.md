---
title:  மேலும் படிக்க
date:   22/06/2018
---

அர்மகெதோன் யுத்தம்பற்றிய விவரத்தில், பல இடங்களில் விசித்திரமான ஜீவிகளும் மோசமான நிகழ்வுகளும் வருகின்றன; ஆனால் மனிதர் வாழ்க்கைக்குப் பயன்தருகிற சத்தியம்தான் அதிகம் காணப்படுகிறது. உதாரணத்திற்கு வெளி 16:15: இதோ, திருடனைப்போல் வருகிறேன். தன் மானம் காணப்படத்தக்கதாக நிர்வாண மாய் நடவாதபடிக்கு விழித்துக்கொண்டு, தன் வஸ்திரங்களைக் காத்துக்கொள்ளு கிறவன் பாக்கியவான். வெளி 16:15. அர்மகேதோன்பற்றி விளக்கும் வேதப்பகுதி யின் மையத்தில் வருகிற இந்த வசனம், இயேசுவின் வருகைக்கும் கடைசிக்கால நிகழ்வுகளுக்கும் ஆயத்தமாகும்படி வலியுறுத்துகிற பல புதிய ஏற்பாட்டு வசனங் களை நினைவூட்டுகிறது.

இதேபோன்ற இன்னொரு வசனம் வெளி 17:14: இவர்கள் ஆட்டுக்குட்டி யானவருடனே யுத்தம்பண்ணுவார்கள், ஆட்டுக்குட்டியானவர் கர்த்தாதி கர்த்தரும் ராஜாதி ராஜாவுமாயிருக்கிறபடியால் அவர்களை ஜெயிப்பார்; அவரோடுகூட இருக்கிறவர்கள் அழைக்கப்பட்டவர்களும் தெரிந்துகொள்ளப்பட்டவர்களும் உண்மை உள்ளவர்களுமாய் இருக்கிறார்கள். கடைசிக்காலத்தின் இறுதி யுத்தத்தில் போராடுகிறவர்களின் முக்கிய நோக்கம் ஆயுதங்களால் மற்றவர்களை அழிப்பது அல்ல, மாறாக தங்களுடைய தெய்வீக அழைப்புக்கும் தெரிந்துகொள்ளுதலுக்கும் உண்மையாக இருப்பதுதான். திரும்பவும் சொல்கிறேன், அர்மகெதோன் யுத்தம் மனதிற்கான ஒரு யுத்தம். இருதயம் சம்பந்தப்பட்ட ஒரு யுத்தம். அடிக்கப்பட்ட ஆட்டுக்குட்டியானவர்மேல் முழுமெய்ப்பற்று வைக்கக் கொடுக்கப்படுகிற ஓர் அழைப்பு. வெளி 5:9,10,12; 13:8. - யோன் பாலியன்.

**கலந்துரையாடக் கேள்விகள்**

`1	வெளிப்படுத்தலில் சொல்லப்படும் நிகழ்வுகள் பல அங்குச் சுட்டிக்காட்டப்படுகிற இடங்களில் எழுத்தின்படியே நடைபெறும் என்று நம்புகிற ஒருவருக்கு எவ்வாறு உண்மையைப் புரியவைப்பீர்கள்? வசனங்களுக்கு இவ்வாறு அர்த்தம்காண்பது தவறான வழி என்பதை விளங்கச்செய்ய என்ன அணுகுமுறையைக் கையாள்வீர் கள்?`

`2	பாபிலோனின் தாக்கம் உலகம் முழவதிலும் பரவியுள்ளது. பாபிலோனின் போதனைகள் சிலவற்றைக் கூறுங்கள். அந்தப் போதனைகளை இனங்கண்டு, தப்பித்துக்கொள்வதற்கு நாம் என்ன செய்யலாம்?`

`3	கிறிஸ்தவ உலகெங்கிலும் சபையும் அரசாங்கமும் கைகோர்க்கும்; அதன்பிறகுதான் பாபிலோனின் விழுகை முற்றுப்பெறும் என்று எலன் ஒய்ட் சொல்வதாக திங்கட் கிழமை பாடத்தில் படித்தோம். சபையும் அரசாங்கமும் கைகோர்க்கும் என் பதைக் கவனியுங்கள். இதில் நமக்குக் கொடுக்கப்படுகிற எச்சரிப்பு என்ன?`