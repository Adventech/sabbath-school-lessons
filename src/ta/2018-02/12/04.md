---
title:  அர்மகெதோன் 
date:   19/06/2018
---

அநேகருக்கு வெளிப்படுத்தல் புத்தகம்பற்றி அதிகம் தெரியாது; அதைப் பிரபலப்படுத்திய ஒரு வார்த்தை அர்மகெதோன். வெளி 16:16. பூமி தப்புமா, தப்பாதா என்பதை முடிவுசெய்கிற ஓர் இறுதி யுத்தத்தை இந்த வார்த்தை சுட்டிக் காட்டுவதாக மதநம்பிக்கை இல்லாதவர்களும் நம்புகிறார்கள். இராட்சத விண் கல் ஒன்று பூமியைத் தாக்கி அழிக்கத் தயாராக இருப்பதுபோல அர்மகெதோன் என்கிற ஓர் ஆங்கிலத் திரைப்படம் எடுக்கப்பட்டுள்ளது. மதநம்பிக்கை இல்லாத வர்களும்கூட ஓரளவுக்கு உலகத்தின் முடிவுபற்றி யோசிக்கிறார்கள்.

வெளிப்படுத்தலை நன்கு வாசித்து, அதை நம்புகிற பல கிறிஸ்தவர்கள்கூட, உலகத்தின் முடிவில் மத்திய கிழக்குப்பகுதியில் உண்மையிலேயே ஓர் இராணுவ யுத்தம் நடக்கப்போவதாகவும், அதுதான் அர்மகெதோன் யுத்தம் என்றும் நினைக்கிறார்கள். 20 கோடி வீரர்கள் அடங்கிய ஆசியப் படை ஒன்று வடஇஸ்ர வேலுக்குள் நுழைவதால் உண்டாகிற யுத்தம்தான் அது என்றும் ஒரு கருத்து நிலவுகிறது. அந்தப் பகுதியில் காணப்படுகிற பல்வேறு இராணுவ-அரசியல் சச்சரவுகள் இறுதியில் இராணுவப் போராக வெடித்து, மெகிதோ பகுதியில் அர்மகெதோன் யுத்தமாக நடைபெறுமென்றும் சிலர் நினைக்கிறார்கள்.

ஆனால் இதற்கு முற்றிலும் மாறுபட்ட ஒரு காட்சியை வேதாகமம் காட்டு கிறது. அர்மகெதோன் என்பது இரண்டு எதிரி நாடுகளுக்கிடையேயான யுத்த மல்ல, மாபெரும் போராட்டத்தில் ஈடுபட்டுள்ள இரண்டு சாராருக்கு இடையே நடக்கிற யுத்தம். பொருளாதார-அரசியல்ரீதியான காரணிகள் பலவும் இதில் சம்பந்தப்பட்டிருந்தாலும், இது பொருளாதாரத்தையோ அரசியலையோ முன் வைத்து நடக்கும் யுத்தமல்ல; மதநம்பிக்கை சம்பந்தமான யுத்தம்.

`அர்மகெதோன்பற்றி அறிந்துகொள்ள வெளி 16:12-16 போதும். என்ன புரிகிறது?`

முதலாவது, எல்லாமே அடையாளமாக அப்பகுதி சொல்வதைக் கவனியுங் கள். வலுசர்ப்பத்தின் வாயிலிருந்தும், மிருகத்தின் வாயிலிருந்தும், கள்ளத்தீர்க்க தரிசியின் வாயிலிருந்தும் தவளைக்கு ஒப்பான ஆவிகள் வருகின்றன. வெளி 13இன் வல்லமைகள் அவை. கள்ளத்தீர்க்கதரிசி என்பது வெளி 13:11 சொல்கிற பூமிமிருகமாகத்தான் இருக்கவேண்டும். பிசாசின் ஆவிகள் சர்வ வல்லமை யுள்ள தேவனுடைய மகாநாளில் நடக்கிற யுத்தத்திற்குச் செல்கின்றன. வெளி 16:14; எனவே, இது மாபெரும் போராட்டம் என்பது புரிகிறது. எப்படிப் பார்த் தாலும் அர்மகெதோன் யுத்தமானது, கிறிஸ்து பக்கம் உள்ளவர்களுக்கும் சாத் தான் பக்கம் உள்ளவர்களுக்கும் நடக்கிற உலகளாவிய யுத்தம். வெளிப்படுத்தல் சொல்கிற பாபிலோன், இன்றைய ஈராக்கின் ஒரு மூலையில் இருக்கிற ஓர் இடத்தைக் குறிப்பிடாததுபோல, அர்மகெதோன் என்பது மெகிதோ பகுதியில் நடக்கும் எந்த இராணுவப் போரையும் சுட்டிக்காட்டவில்லை.

`வெளி 16:15ஐ வாசியுங்கள். இவ்வளவு நடந்தாலும்கூட இயேசு நமக்கு நற்செய்தியைச் சொல்லித் தேற்றுகிறார். அதாவது அவருடைய வருகையையும், அவருடைய நீதியால் நாம் மூடப்பட வேண்டியதையும்பற்றிய வாக்குறுதி கொடுக்கப்படுகிறது. நாம் ஆவிக்குரிய ஒரு யுத்தத்தில் ஈடுபட்டிருக்கிறோம் என்பதைப் புரிந்துகொள்ள இது எவ்வாறு உதவுகிறது?`