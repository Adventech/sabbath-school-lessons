---
title:  பாபிலோனும் அர்மகெதோனும்
date:   16/06/2018
---

### ஆராய்ச்சிக்கு
வெளி 14:8; வெளி 16:19; ஏசாயா 52:9; வெளி 18:1-10; வெளி 16:12-16; 1இராஜா 18:1-40; 1கொரி 15:1,2.

> <p>மனன வசனம்</p>
> இரகசியம், மகா பாபிலோன், வேசிகளுக்கும் பூமியிலுள்ள அருவருப்புகளுக்கும் தாய் என்னும் நாமம் அவள் நெற்றியில் எழுதியிருந்தது. வெளி 17:5.

வெளிப்படுத்தலில் உருவகங்களும், பழைய ஏற்பாட்டு வசனங்களும் அதிகம் காணப்படுகின்றன. உதாரணமாக, பாபிலோன் என்கிற பெயர் வெளிப் படுத்தலில் ஆறுமுறை வருகிறது. ஆனால் இந்தப் பாபிலோன், உலக வரலாற்றில் நூற்றுக்கணக்கான வருடங்களுக்குமுன் இருந்த நேபுகாத்நேச்சாரின் பண்டைய சாம்ராஜ்யம் அல்ல. மாறாக, இந்தப் பழைய ஏற்பாட்டு சாம்ராஜ்யத்தை ஓர் உருவகமாகப் பயன்படுத்தி ஒரு சத்தியத்தை யோவான் வலியுறுத்து கிறார். மிகப்பெரிய அரசியல்-மத வல்லமையாக இருந்து தேவனுடைய மக்களை அடக்கிய பாபி லோன், கடைசி நாட்களில் இதேபோல செயல்பட முற் படுகிற மிகப்பெரிய அரசியல்-மத வல்லமைகளைச் சுட்டிக் காட்டப் பயன்படுகிறது.

அர்மகெதோன் என்கிற வார்த்தையும் அது போன்றதுதான். இந்த வார்த்தை வெளிப்படுத்தலில் மட்டும்தான் வருகிறது; ஆனால், மெகிதோ மலை என்று அர்த்தமுடைய ஒரு எபிரெய சொற்றொடரி லிருந்து இந்த வார்த்தை வந்துள்ளது; இது முற்கால இஸ்ரவேலிலிருந்த ஓர் இடம். அர்மகெதோன்பற்றிய ஊகங்களுக்கு பஞ்சமே இல்லை; உலக வரலாற்றின் முடிவில் மெகிதோவில் மிகப்பெரிய அளவில் இராணுவ யுத்தம் ஒன்று நடக்க இருப்பதாக அநேகர் நினைக்கிறார்கள்.

பாபிலோன் மற்றும் அர்மகெதோன்பற்றியும், இந்த உருவகங்கள் மூலம் வேதாகமம் நமக்குக் கற்றுத் தரும் பாடங்கள்பற்றியும் இந்த வாரம் ஆராய்வோம். 

_2018, ஜூன் 23 வகுப்புக்காகப் படிக்கவேண்டிய பாடம்_