---
title:  அவளுடைய உக்கிரமான மது
date:   17/06/2018
---

`வெளிப்படுத்தலில் வெளி 14:8; 16:19; 17:5; 18:2,10,21 ஆகிய ஆறு இடங் களில் பாபிலோன்பற்றிக் குறிப்பிடப்படுகிறது. பழைய ஏற்பாட்டில் பாபிலோன் பற்றிச் சொல்லப்படும் சம்பவத்தை மனதில் வையுங்கள்; கடைசிக்கால நிகழ்வு களின் பின்னணியில் பாபிலோனை வைத்து என்ன உண்மைகளை இந்த வசனங் கள் வலியுறுத்துகின்றன?`

எருசலேம், பாபிலோன் ஆகிய இரண்டு பட்டணங்களைப்பற்றிய சம்பவங்கள் அடங்கிய புத்தகம்தான் வேதாகமம் என்று சிலர் சொல்வார்கள். வேதாகமம் முழுவதிலும் எருசலேம் என்பது தேவனுடைய நகரத்தையும், அவருடயை உடன்படிக்கை மக்களையும் சுட்டிக்காட்டுகிறது. சங் 102:22; ஏசா 52:9; 65:19; வெளி 3:12. அதேசமயம் பாபிலோன் என்பது கொடுமையையும் வன்முறையையும் பொய்மார்க்கத்தையும் தேவனுக்கு எதிரான கலகத்தையும் சுட்டிக்காட்டுகிறது. 

உதாரணத்திற்கு, பாபேல் கோபுரத்தைப் பாருங்கள். ஆதி 11:9. பாபேல் என்பதற்கான எபிரெய வார்த்தைதான் பாபிலோன் ராஜ்யத்தைச் சுட்டிக்காட் டவும் பயன்பட்டுள்ளது. பாபிலோனிலுள்ள சபையிலிருந்து வாழ்த்துதலை அனுப்புவதாக 1பேதுரு 5:13இல் பேதுரு கூறுகிறார். இன்று ஈராக்கில் இருக் கும், அழிந்துபோன பாபிலோனை இங்கு அவர் குறிப்பிடவில்லை, சபைக்கு உபத்திரவத்தைத் தரவிருந்த ரோமை குறிப்பிடுகிறார்; இது பொதுவாக எல் லாருக்கும் தெரியும். எனவே, ரோமின் செயல்பாடுகள்பற்றி வலியுறுத்த வெளிப் படுத்தல் புத்தகம் இந்த வார்த்தையைப் பயன்படுத்துவது சுவாரஸ்யமானது.

`உலகத்திலும், தேவனுடைய பிள்ளைகளிலும் பாபிலோன் உண்டாக்கிய தீய செல்வாக்குபற்றி வெளி 14:8; 18:3 என்ன சொல்கின்றன?`

வெளிப்படுத்தல் சொல்கிறபடி, பாபிலோன் சுட்டிக்காட்டுகிற வல்லமை யானது, உலகம்முழுவதிலும் பரந்து, விரிந்து காணப்படும் சீர்கேடுமிக்க ஒரு செல்வாக்காகும். வேசித்தனமாகிய உக்கிரமான மது என்கிற சொற்றொட ரானது பொய்க்கோட்பாட்டையும், பொய்ப்போதகத்தையும் சீர்கேடான நடவடிக்கைகளையும் சுட்டிக்காட்டுவது தெளிவாகத் தெரிகிறது. வெளி 14:8. பாபிலோன் என்பது தீமையின் ஓர் அடையாளம்; அது எல்லா ஜாதிகளிலும் பரவியுள்ளது. வெளி 18:3. எனவே, எந்தவொரு மனிதனும் சீர்கெட்டுப் போகாதபடிக்கு எச்சரிக்கையாக இருப்பது நல்லது.

`இன்று உலகம்முழுவதிலும் காணப்படும் சீர்கேட்டையும் குழப்பத்தையும் அநியாயத்தையும் பாருங்கள். இயேசுவிலும் அவருடைய வார்த்தையிலும் நாம் வேரூன்றி இருக்கவேண்டுமென்று இவை எவ்வாறு வலியுறுத்துகின்றன?`