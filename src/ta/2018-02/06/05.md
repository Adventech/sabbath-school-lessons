---
title:  புதிய ஏற்பாட்டில் ஏழாம் நாள்
date:   09/05/2018
---

ஓய்வுநாளின் இடத்தை ஞாயிற்றுக்கிழமை பிடித்ததாக பலர் காட்டுகின்ற வசனங்கள் உண்மையில் அப்படிச் சொல்லவே இல்லை. புதிய ஏற்பாட்டில் ஏழாம்நாள் ஓய்வுநாளைச் சுட்டிக்காட்டும் வசனங்கள், பத்துக்கற்பனைகளில் ஒன்றாக அது கடைப்பிடிக்கப்பட்டு வந்ததையே காட்டுகின்றன.

`கிறிஸ்துவின் மரணத்திற்கு முன்னரும் பின்னரும் ஏழாம்நாள் ஓய்வுநாள் ஆசரிக்கப்பட்டதைப்பற்றி லூக்கா 4:14-16; 23:55,56 என்ன சொல்லுகின்றன?`

கிறிஸ்துவோடு இருந்த பெண்கள், கற்பனையின்படியே ஓய்வுநாளில் ஓய்ந்திருந்தார்கள். லூக்கா 23:56. சீனாயில் கற்பலகையில் எழுதித்தரப்பட்ட நான்காம் கற்பனைதான் அது. அவர்கள் இயேசுவோடு இருந்த சமயங்களில் தேவனுடைய கற்பனைகளைக் கைக்கொள்ளும்படி அவர்களுக்குப் போதித் திருந்தார்; ஓய்வுநாள் கற்பனையும் அதில் அடங்கும்; கற்பனைகளில் மாற்றம் ஏதும் செய்ததாக அவர் எங்கும் சொல்லவில்லை. கிறிஸ்து தம் சீடர்களிடம், நீங்கள் என்னிடத்தில் அன்பாயிருந்தால் என் கற்பனைகளைக் கைக்கொள் ளுங்கள் என்று சொன்னார். யோவான் 14:15. அவர்தாமே கற்பனைகளைக் கைக்கொண் டார்; ஏழாம் நாள் ஓய்வுநாளும் அதில் அடங்கும். ஓய்வுநாளின் இடம் ஞாயிற்றுக்கிழமைக்குக் கொடுக்கப்பட்டிருந்தால், அந்தப் பெண்களுக்கு நிச்சயம் தெரிந்திருக்கும்.

`ஏழாம்நாள் ஓய்வுநாளை ஆசரிக்கவேண்டும் என்பதற்கு அப் 13:14,42-44; அப் 16:12,13 எவ்வாறு ஆதாரங்களாக இருக்கின்றன? முதல் நாளில் ஓய்வுநாள் ஆசரிக்கப்பட்டது என்பதற்கு இவை ஏதாவது ஆதாரம் தருகின்றனவா?`

ஓய்வுநாளானது ஞாயிற்றுக்கிழமைக்கு மாற்றப்பட்டதற்கு இந்த வசனங்களில் எந்த ஆதாரமும் இல்லை. மாறாக, இயேசுவை விசுவாசித்த ஆதிகால விசுவாசிகள் ஏழாம் நாள் ஓய்வுநாளை ஆசரித்ததை இந்த வசனங்கள் தெளிவாகச் சுட்டிக்காட்டுகின்றன.

ஜெபாலயத்திற்கு வெளியே நடந்த ஒரு நிகழ்வுபற்றி அப் 16:13 சொல் கிறது. ஓர் ஆற்றினருகே விசுவாசிகள் கூடினார்கள்; அங்கே போய் ஜெபிப்பது சிலருடைய வழக்கமாக இருந்தது. ஓய்வுநாள் ஞாயிற்றுக்கிழமைக்கு மாற்றப் பட்டிருந்திருக்குமானால், நிச்சயம் இந்த வசனம் அதைச் சொல்லியிருக்கும்.

`ஏழாம்நாள்தான் ஓய்வுநாள் என்பதை ஞாயிறு ஆசரிப்புக்காரர்களுக்கு அன்பாக, குற்றப்படுத்தா மல் எடுத்துச்சொல்ல சில வழிகளைக் கூறுங்கள்.`