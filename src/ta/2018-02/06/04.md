---
title:  ஓய்வுநாள் ஞாயிற்றுக்கிழமைக்கா?
date:   08/05/2018
---

பிற சபைகளைச் சேர்ந்த சகோதர சகோதரிகள், நியாயப்பிரமாணம் ஒழிந்து போயிற்று; நாம் நியாயப்பிரமாணத்திற்குக் கீழ்ப்பட்டிராமல் கிருபைக்குக் கீழ்ப்பட்டிருக்கிறோம் என்று சொல்வதைக் கேட்டிருப்பீர்கள். உண்மையில் அவர்களுடைய வாதமெல்லாம் நான்காம் கற்பனை ஒழிந்து விட்டது என்பதுதான். பலர் இப்படிக்கூடச் சொல்வதில்லை. மாறாக, இயேசு உயிர்த்தெழுந்த நாளை மகிமைப்படுத்துவதற்காக, ஏழாம்நாளான சனிக் கிழமையின் இடத்தை முதல் நாளான ஞாயிற்றுக்கிழமை பிடித்துவிட்டதாகச் சொல்கிறார்கள். அதை நிரூபிக்க வசனங்கள் இருப்பதாகவும் நம்புகிறார்கள்.

பழைய ஏற்பாட்டில் ஏழாவது நாளாக இருந்த ஓய்வுநாள், புதிய ஏற்பாட்டி லும் முதலாம் நாளாக மாற்றப்பட்டுவிட்டதாக பின்வரும் புதிய ஏற்பாட்டின் சில வசனங்கள் சுட்டிக்காட்டுகிறதென கிறிஸ்தவர்கள் பலர் நினைக்கிறார்கள். இந்த வசனங்களை வாசிப்போம்; ஏதாவது நாள் மாற்றப்பட்டதைக் குறித்து இந்த வசனங்கள் பேசுகின்றனவா? மாற்றம்பற்றிய எந்தவிதக் கட்டளையையும் கொடுக்காமல், ஒரு குறிப்பிட்ட நாளில் நிகழ்ந்த சம்பவம்பற்றி அவை சொல் கின்றனவா?

`அந்த அறையில் சீடர்கள் எதற்காகக் கூடியிருந்ததாக யோவான் 20:19-23 கூறுகின்றது? சிலர் சொல்வதுபோல, இயேசு உயிர்த்தெழுந்த நாளில் ஆராதனை செய்வதற்காகவா அங்குக் கூடியிருந்தார்கள்?`

`ஓய்வுநாளானது வாரத்தின் முதல் நாளாகிய ஞாயிற்றுக்கிழமைக்கு மாற்றப் பட்டதாகச் சுட்டிக்காட்டுகிற ஏதாவது ஒரு விஷயம் அப் 20:6,7இல் காணப்படு கிறதா? அப் 2:46.`

`1கொரி 16:1-4 ஐ வாசியுங்கள். வாரத்தின் முதல் நாளில் வீடுகளில் காணிக்கை சேகரிக்கும்படி மட்டும்தான் இப்பகுதி சொல்கிறது; ஞாயிற்றுக்கிழமைக்கு ஓய்வுநாள் மாற்றப்பட்டதாக எவ்விதத்திலாவது இந்த வசனம் கூறுகிறதா?`

ஏழாம் நாள் ஓய்வுநாள் வாரத்தின் முதல் நாளுக்கு மாற்றப்பட்டதென்கிற உபதேசத்தை நிரூபிக்க அவர்கள் பயன்படுத்ததுகிற ஆதாரவசனங்கள் இப்படிப்பட்டவைதாம். ஏதோ ஒரு காரணத்திற்காக, விசுவாசிகள் ஒன்றுகூடி வந்த தருணங்களைத்தாம் இந்த வசனங்கள் சொல்கின்றனவே தவிர, ஏழாம் நாள் ஓய்வுநாளுக்குப் பதிலாக வாரத்தின் முதல் நாளில் ஆராதனை நடந்ததாக இவை எதுவுமே சொல்லவில்லை. கிறிஸ்தவர்கள் ஞாயிற்றுக்கிழமையில் ஆராதனைசெய்வதற்கு பல நூற்றாண்டுகளாகக் கூறிவந்த கதையையே இந்த வசனங்களை வைத்து இப்போதும் சொல்லிவருகிறார்கள். உண்மையில் அந்த வசனங்கள் சொல்லாத ஒன்றை அவர்கள் சொல்கிறார்கள்.