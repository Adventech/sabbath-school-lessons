---
title:  ஓய்வுநாளை மாற்ற எடுக்கப்பட்ட முயற்சி
date:   10/05/2018
---

தேவனுடைய நியாயப்பிரமாணமான பத்துக்கற்பனைகளை இன்றும் நாம் கடைபிடித்தாகவேண்டும். யாக் 2:10-12. ஏழாம்நாள் ஓய்வுநாளும் அதில் அடங்கும். ஞாயிற்றுக்கிழமை ஆசரிப்புக்கு வேத ஆதாரம் எதுவும் இல்லை; ஆனால், கிறிஸ்தவர்கள் பலர் ஞாயிற்றுக்கிழமை ஆராதனை செய்வது ஏன்?

பாபிலோன், மேதிய-பெர்சியா, கிரேக்கம், ரோம் ஆகிய நான்கு சாம் ராஜ்யங்கள் எழும்புவதுபற்றி தானியேல் 7 கூறுகிறது. ரோம சாம்ராஜ்யத்தின் கடைசிக்கட்டத்தில், அந்த ராஜ்யத்திலிருந்து ஒரு சிறிய கொம்பு எழும்பியதாகச் தானி 7:8 சொல்கிறது. அதுவும் ரோம ராஜ்யத்தின் ஒரு பகுதிதான்; ஆனால் பின்னான காலக்கட்டத்தில் எழும்புகிறது. ரோமிலிருந்து நேரடியாக எழுந்து, இன்றுவரை இருக்கும் அந்த வல்லமை போப்புமார்க்கம் தவிர வேறு எதுவாக இருக்கமுடியும்? 1600களில் தாமஸ் ஹாப்ஸ் என்பவர் பின்வருமாறு எழுதினார்: இந்தத்திருச்சபையின் அதிகாரம் எங்கிருந்து உண்டானது என யோசித்தால், மாண்டுபோன ரோம சாம்ராஜ்யத்தின் ஆவியாக, அதன் கல்லறையின்மேல் வீற்றிருந்து அதிகாரம் செலுத்துவதைக் காணலாம்.

`ஞாயிறு ஆசரிப்பு முதலில் எவ்வாறு உருவானது என்பதைப் புரிந்துகொள்ள தானியேல் 7:23-25 வசனங்கள் எவ்வாறு உதவுகின்றன?`

பிரமாணத்தை மாற்ற அந்தச் சின்ன கொம்பு திட்டமிட்டதாக மூலபாஷை யான அரமெய்க் மொழியில் வசனம் 25 சொல்கிறது. தேவ பிரமாணத்தை மாற் றும் அதிகாரம் ஏதாவது பூலோக வல்லமைக்கு இருக்கிறதா?

மிகச்சரியான விபரங்கள் வரலாற்றில் புதைந்து தெளிவில்லாமல் இருக் கின்றன. ஆனாலும், போப்புமார்க்கத்தின்கீழ்தான் ஏழாம்நாள் ஓய்வுநாளின் இடத்தை ஞாயிறு ஆசரிப்பு பிடித்துக்கொண்டது. உறுதியாகக் காலூன்றிவிட்ட அந்தச் சடங்கை புரொட்டஸ்ட்ன்ட் சீர்திருத்தம் இருபத்தோராம் நூற்றாண்டு வரையிலும் உயிரோடு வைத்திருக்கிறது. இன்று பெரும்பாலான புரொட்ட ஸ்டண்டுகள் வேதாகம கற் பனையின்படி ஏழாம் நாளில் ஆசரிப்பதற்குப்பதிலாக, மனிதகற்பனையின்படி வாரத்தின் முதல் நாளை ஆசரித்துவருகிறார்கள்.

`வெளி 13:1-17ஐ தானியேல் 7:1-8,21,24,25 உடன் ஒப்பிடுக. கடைசிக்கால நிகழ்வுகளை நாம் புரிந்துகொள்ள இரண்டிலும் உள்ள பொது உருவகம் என்ன?`

ரோமின் போப்புமார்க்கக் காலக்கட்டத்தைக் குறிக்கும் உருவகம் உட்பட, தானியேல் சொல்கிற உருவகத்தை வெளிப்படுத்தல் புத்தகம் நேரடியாகவே பயன்படுத்தி, கடைசிக்கால உபத்திரவம்பற்றிப் பேசுகிறது. வெளிப்படுத்தல் சொல்கிற அரசுகளின் கட்டளைப்படி தொழுதுகொள்ள மறுப்போருக்கு அந்த உபத்திரவம் வர இருக்கிறது.

`யாத் 20:11இல் நான்காம் கற்பனை சொல்வதை வெளி 14:7 வலியுறுத்துகிறது. தொழுகை சம்பந்தமாக கடைசிக்காலத்தில் எழும்பும் இக்கட்டில், ஓய்வுநாள் ஒரு முக்கியக் காரணியாக இருக்கும் என்பதைப் புரிந்துகொள்ள இது எவ்வாறு உதவுகிறது?`