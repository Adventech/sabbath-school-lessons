---
title:  மேலும் படிக்க
date:   11/05/2018
---

பரலோகத்தில் தேவனோடு யுத்தம்செய்த அதே வலுசர்ப்பமாகிய சாத்தான் தான், தேவனுடைய கற்பனைகளைக் கைக்கொள்ளும் தேவபிள்ளைகளோடு பூமியில் யுத்தம்செய்கிறது. வெளி 12:7,17; 13:2,4.சாத்தான்தானே தொழுகையைப் பெறுகிறான். வெளி 13:4. எனவே, பரலோகத்தில் தேவனுக்கு எதிராகத் தொடங்கிய யுத்தத்தை பூமியிலும் தொடர அவன் விரும்புகிறான். தேவபிரமாணத்தை தாக்கு வதன்மூலம், அவன் தேவனைத் தாக்குகிறான்.

தேவன் வானங்களையும் பூமியையும் சிருஷ்டித்தவர் என்றும், அதனால் அனைத்துப் பொய்தேவர்களையும்விட வித்தியாசமானவர் என்றும் நான்காம் கற்பனை அவரை வெளிப்படுத்துகிறது. தேவனே ஜீவனின் ஆதாரம்; தொழுகைக்கு உரியவர் என்கிற எண்ணத்தை எப்போதும் மனிதர் மனதில் பசுமையாக வைத்தி ருக்கும்படி நான்காம் கற்பனையைக் கொடுத்தார். மனிதர்கள் தேவன்மேல் மெய்ப் பற்று வைக்காமல், அவருடைய கற்பனைகளுக்குக் கீழ்ப்படியாமலிருக்க வேண்டு மென்று சாத்தான் நினைக்கிறான்; அதனால்தான் தேவனே சிருஷ்டிகரெனச் சுட்டிக் காட்டும் கற்பனைக்கு எதிரான அனைத்து முயற்சிகளிலும் இறங்கியிருக்கிறான். 

தேவன் வானங்களையும் பூமியையும் சிருஷ்டித்தவர்; அதனாலேயே அவரைத் தொழுகிறோம். அவருடைய படைப்பாளுமையின் சின்னமாக ஏழாம் நாள் ஓய்வுநாள் இருக்கிறது. ஆதி 2:1-3. தேவனுடைய அதிகாரத்தை எதிர்ப்பதற் காக, அவருடைய அதிகாரத்திற்கு அடிப்படைச் சின்னமாக விளங்கும் ஏழாம் நாள் ஓய்வுநாளை அவன் தாக்குவதில் எந்த ஆச்சரியமும் இல்லை.

கடைசி நாட்களில், தேவன்மேல் மெய்ப்பற்றுள்ளவர்களாய் அவர்மேல் அசையா உறுதியுடன் இருக்கும் ஒரு கூட்ட மக்களை பூமியில் தேவன் வைத்திருப்பார். அவருடைய அனைத்து கற்பனைகளுக்கும் கீழ்ப்படிந்து அவர்கள் தங்கள் மெய்ப் பற்றைக் காட்டுவார்கள். தேவன்மட்டுமே சிருஷ்டிகர் என்றும், அதனால் அவரே தொழுகைக்கு பாத்திரர் என்றும் சுட்டிக்காட்டுகிற கற்பனையும் அவற்றில் அடங்கும்.

**கலந்துரையாடக் கேள்விகள்**

`1.	பாவத்தின் நிஜத்தை ஒத்துக்கொள்ளும் சிலர், தேவனுடைய பிரமாணம் ஒழிந்து விட்டதாகவும் சொல்கிறார்கள்; இதிலுள்ள பிரச்சனை என்ன? இது எவ்விதத்தி லாவது பகுத்தறிவுள்ள பேச்சாக இருக்கமுடியுமா?`

`2.	ஓய்வுநாளின் இடத்தை ஞாயிற்றுக்கிழமை பிடித்துக்கொண்டதாக யாராவது உங்க ளிடம் விவாதம் செய்திருக்கிறார்களா? நீங்கள் என்ன விளக்கம்சொன்னீர்கள்? பயன் இருந்ததா? ஏழாம் நாள் ஓய்வுநாளைக் கைக்கொள்வது, கிரியையால் இரட் சிக்கப்பட முயல்வது என்கிற வாதத்திற்கு நீங்கள் என்ன பதில்சொல்லமுடியும்?`

`3.	ஓய்வுநாள்பற்றி மற்றவர்களிடம் பேசும்போதும், கடைசிக்கால நிகழ்வுகளுக்காக நாம் ஆயத்தமாகும்போதும், ஓர் உண்மையை மனதில் வைத்திருக்கவேண்டும். மிருகத்தின் முத்திரை சம்பந்தப்பட்ட சவால்கள் இனிதான் உண்டாகப் போகின் றன என்பதுதான் அந்த உண்மை. இது ஏன் முக்கியமானது?`