---
title:  மேலும் படிக்க
date:   27/04/2018
---

அசட்டுத்துணிவு கூடாது; ஆனால், இரட்சிப்பின் நிச்சயம் இருக்கவேண்டும். இரட்சிப்பின் நிச்சயம் என்று பொய்யாக நினைக்கவும் வாய்ப்புள்ளது. இதுகுறித்து இயேசு எச்சரித்திருக்கிறார். மத்தேயு 7:21 ஐ வாசியுங்கள். அந்நாளில் அநேகர் என்னை நோக்கி: கர்த்தாவே! கர்த்தாவே! உமது நாமத்தினாலே தீர்க்கதரிசனம் உரைத்தோம் அல்லவா? உமது நாமத்தினாலே பிசாசுகளைத் துரத்தினோம் அல்லவா? உமது நாமத்தினாலே அநேக அற்புதங்களைச் செய்தோம் அல்லவா? என்பார்கள். அப்பொழுது, நான் ஒருக்காலும் உங்களை அறியவில்லை. அக்கிரமச் செய்கைக்காரரே, என்னைவிட்டு அகன்று போங்கள் என்று அவர்களுக்குச் சொல்லு வேன் என்று சொன்னார். மத்தேயு 7:22-23.

இவர்களிடம் இரண்டு கொடிய தவறுகள் உள்ளன. முதலாவது, அவர்கள் பல மகத்தான விஷயங்களைச் செய்திருந்தாலும், தேவ சித்தத்தை நிறைவேற்றவில்லை; அதாவது, அவருடைய கற்பனைகளுக்குக் கீழ்ப்படியவில்லை. பாவிகளே, அல்லது குறைவுள்ளவர்களே, அல்லது பூரணமற்றவர்களே என்னைவிட்டு அகன்றுபோங்கள் என்று இயேசு சொல்லவில்லை. மாறாக, அவர்களை அக்கிரமச் செய்கைக்காரர் என்கிறார். இதற்கான கிரேக்க வார்த்தை அநோமிய; இதற்கு கட்டளைகளின்படி செய்யாதவர்கள் என்று அர்த்தம். அவர்கள் முக்கியப்படுத்தும் விஷயங்களைக் கவனியுங்கள்; உம்முடைய நாமத்தினால் நாங்கள் இதைச் செய்யவில்லையா? அதைச் செய்யவில்லையா? என்று கேட்கிறார்கள். தேவனுக்கு முன் தங்களை நியாயப்படுத்த தங்களுடைய கிரியைகளை அவர்கள் சுட்டிக்காட்டு கிறார்கள் என்றால், கிறிஸ்துவைவிட்டு எவ்வளவுதூரம் விலகியிருந்திருக்கிறார்கள்? கிறிஸ்துவின் கிரியைகள்மட்டுமே நம்மை இரட்சிக்கமுடியும்; விசுவாசத்தால் அவற்றை நமக்குச் சொந்தமாக்கலாம். நம் கிரியைகளில் அல்ல, கிறிஸ்து நமக்காகச் செய்தவற்றில்தான் நம் நிச்சயம் இருக்கிறது. உங்களுக்கு நிச்சயம் தேவையா? தேவனுடைய கட்டளைகளுக்குக் கீழ்ப்படியுங்கள்; பிறகு கிறிஸ்துவுடைய நீதியின் புண்ணியங்களை மட்டுமே சார்ந்திருங்கள்; அப்போது நிச்சயத்தைப் பெறுவீர்கள்.

**கலந்துரையாடக் கேள்விகள்**

`1. என்னை நான் பார்க்கும்போது, எப்படி நான் இரட்சிக்கப்படமுடியுமென தெரிய வில்லை. இயேசுவை நான் பார்க்கும்போது எப்படி நான் இரட்சிக்கப்படாமல் போகமுடியுமெனத் தெரியவில்லை என்று சொல்வாராம் மார்ட்டின் லூதர். இந்த சிந்தனை எவ்வாறு நமக்கும் உதவமுடியும்?`

`2. உலகத்தோற்றத்திற்குமுன்னரே நாம் இரட்சிக்கப்படுவதற்குத் தெரிந்துகொள்ளப் பட்டோம். அதற்காக எல்லாருமே இரட்சிக்கப்படுவார்கள் என்று சொல்லமுடி யாது; ஏன்? தேவன் எல்லாரையுமே தெரிந்துகொண்டார்; ஆனால் இதை ஏற்றுக் கொள்ளத் தீர்மானிக்காதவர்கள் இரட்சிக்கப்படமுடியாது; இதைத் தியானியுங்கள்.`

`3. பிதாவும் குமாரனும் ஆவியானவரும் அன்புகாட்டுகிற ஓர் உலகத்தில்தான் தீமை யும் காணப்படுகிறது; இதை தெளிவாகப் புரிந்துகொள்ள மாபெரும்போராட்டம் எவ்வாறு உதவுகிறது?`