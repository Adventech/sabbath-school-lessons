---
title:  ஆவியானவரின் அன்பு
date:   24/04/2018
---

பிதாவைக் குறித்து தவறான கருத்து இருப்பதுபோல, ஆவியானவரைக் குறித்தும் தவறான கருத்து நிலவுகிறது. பிதாவுக்கும் குமாரனுக்கும் இடையே உள்ள அன்புதான் ஆவி என்று சிலர் கருதுகிறார்கள். அதாவது, பிதாவுக்கும் குமாரனுக்கும் இடையே உள்ள பாசம்தான் ஆவியாக இருக்கவேண்டுமெனக் கருதுகிறார்கள். தேவத்துவத்தின் இரு நபர்களுக்கு இடையேயுள்ள வெறும் உறவு என்று அவரைக் குறைத்து நினைக்கிறார்கள்; அந்தத் தேவத்துவத்தில் அவரும் ஒரு நபர் என்று அவரைப் பார்ப்பதில்லை.

ஆனால், அவர் ஒரு நபரென வேதாகமம் நிரூபிக்கிறது. பிதா, குமாரனின் நாமத்தோடு அவருடைய நாமத்தையும் சொல்லித்தான் கிறிஸ்தவர்கள் ஞான ஸ்நானம் எடுக்கிறார்கள். மத் 28:19. ஆவியானவர் கிறிஸ்துவை மகிமைப் படுத்துகிறார்; மக்களைக் கண்டித்து, உணர்த்துகிறார்; துக்கமடைகிறார்; போதிக் கிறார்; பரிந்துபேசுகிறார்; பரிசுத்தப்படுத்துகிறார்.; சகல சத்தியத்திற்குள்ளும் வழிநடத்துகிறார். யோவான் 16:14, 8; எபே 4:30; லூக்கா 12:12; ரோமர் 8:26; 1பேதுரு 1:2; யோவான் 16:13. அவர் தேற்றரவாளன்; உதவியாளர் (எளிய மொழி யாக்கம்); துணையாளர் (பொது மொழிபெயர்ப்பு). யோவான் 14:16. பிதா, குமாரனைப்போல ஆவியானவரும் தேவன்தாம். மூவரும் சேர்ந்து ஒரே தேவனாக இருக்கிறார்கள். 

`ஆவியானவர் சகலவிதத்திலும் தேவனுடைய அன்பை வெளிப்படுத்தவே செயல் பட்டுவருகிறார். அவருடைய கிரியைகள் சிலவற்றைக் கூறுங்கள். லூக்கா 12:12; யோவான் 16:8-13; அப்போஸ்தலர் 13:2.`

ஆவியானவர் தேவன் என்பதற்கு மிகப்பெரிய ஆதாரம் கிறிஸ்து ஒரு மனிதனாக அவதரித்ததுதான். பரிசுத்த ஆவியினால் இயேசு பிறந்தார். மத்தேயு 1:20. தேவன்மட்டுமே அவ்வாறு சிருஷ்டிக்க முடியும்.

நேர்எதிரான இரண்டு அற்புதங்களை கிறிஸ்துவுக்காக ஆவியானவர் செய்தார். முதலாவது, சர்வ வியாபகரான கிறிஸ்துவை மரியாளின் கருவறைக் குள் கொண்டுவந்தார். அதே மனித சரீரத்தோடுதான் கிறிஸ்து பரமேறிச் சென் றார். இரண்டாது, அதே மனித சரீரத்தோடு இருக்கும் கிறிஸ்துவை உலகம் முழு வதிலுமுள்ள கிறிஸ்தவர்களுக்கு வெளிப்படுத்தி வருகிறார்.

பிதாவோடும் குமாரனோடும் சேர்ந்து ஆவியானவரும் நமக்காகக் கிரியைசெய்கிறார். மனிதர்கள்மேல் தேவத்துவம் பரிதாபம்கொண்டது; மீட்பின் திட்டத்தைச் செயல்படுத்த பிதாவும் குமாரனும் ஆவியானவரும் தங்களையே அர்ப்பணித்தார்கள். - EGW, Counsels on Health, p 222.

பிதாவும் குமாரனும் ஆவியானவரும் நம்மேல் சம அளவில் அன்புகூருகிறார்கள், நித்திய ராஜ்யத்திற்குள் நம்மைச் சேர்க்கும்படி கிரியைசெய்கிறார்கள். இவ் வளவு பெரிய ஒரு இரட்சிப்பை நாம் புறக்கணிக்கலாமா?

`நம்முடைய நித்திய நலனுக்காக பிதாவும் குமாரனும் ஆவியானவரும் சேர்ந்து செயல்படுகிறார்கள் என்பது நமக்கு எவ்வளவு பெரிய ஆறுதலைத் தருகிறது?`