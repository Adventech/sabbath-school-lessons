---
title:  பிதாவின் அன்பு
date:   22/04/2018
---

சில நாட்களில் இயேசு சிலுவையில் அறையப்பட இருந்த நிலையில், தம் மூலமாக எவ்வாறு பிதாவிடம் செல்லமுடியுமென்று தம்மோடு இருந்தவர்களுக்கு அவர் சொன்னார். அப்போதுதான் பிலிப்பு, ஆண்டவரே, பிதாவை எங்களுக் குக் காண்பியும், அது எங்களுக்குப் போதும் என்கிறார். யோவான் 14:8.

`பிலிப்புவுக்கு இயேசு சொன்ன பதில் என்ன? இயேசுவின் பதிலில் இருந்து பிதாவைப்பற்றி நாம் என்ன அறிந்துகொள்ள முடிகிறது? யோவான் 14:9. இயேசு சொன்ன பதிலால், தேவனைப்பற்றிய தவறான கருத்து எப்படி நீங்கும்?`

பழைய ஏற்பாட்டின் தேவன் நியாயந்தீர்க்கிறவர் என்றும், புதிய ஏற்பாட் டின் தேவன் முற்றிலும் இரக்கமும் கிருபையும் மன்னிப்பும் நிறைந்தவர் என்றும் சிலர் சொல்கிறார்கள். இவ்வாறு அவர்கள் வித்தியாசப்படுத்திப் பேசுவதில் சிறிதும் உண்மை கிடையாது. இரண்டு ஏற்பாடுகளும் சொல்கிற தேவன் ஒருவரே; அதே பண்புகளை உடையவரே.

பிதாவாகிய தேவனைப்பற்றிய உண்மையை வெளிப்படுத்துதல் என்பது கிறிஸ்து இந்த உலகத்திற்கு வந்ததற்கான ஒரு காரணம். பல நூற்றாண்டுகளாக தேவனைப்பற்றியும் அவருடைய குணம்பற்றியும் தவறான கருத்துகள் மனிதர் மத்தியில் பரவியிருந்தன. தேவனைப்பற்றிய தவறான எண்ணத்தால் பூமி இருளடைந்திருந்தது. அந்தக் கொடிய இருளை நீக்கவும், உலகம் மீண்டும் தேவனைச் சரியாகப் புரிந்துகொள்ளவும் சாத்தானின் வஞ்சக வல்லமையை முறிக்கவேண்டியிருந்தது. - EGW, DA, p 22. இந்தக் காரணங்களை முன்னிட்டும் இயேசு இந்த உலகத்திற்கு வந்தார்.

தேவன் மாறாதவர். பழைய ஏற்பாட்டு நிகழ்வுகளில் சம்பந்தப்பட்ட அனைத்து உண்மைகளும் நமக்குத் தெரிந்திருந்தால், புதிய ஏற்பாட்டில் காணப் படுவதுபோலவே பழையஏற்பாட்டிலும் அவர் இரக்கமுள்ளவராக இருந்திருப் பதைக் காணமுடியும். தேவன் அன்பாகவே இருக்கிறார். 1யோவான் 4:8. தேவன் மாறுவதில்லை. இயேசுகிறிஸ்து நேற்றும் இன்றும் என்றும் மாறாத வராய் இருக்கிறார். எபிரெயர் 13:8. பழைய ஏற்பாட்டின் தேவன்தாம் சிலுவை யில் நமக்காகத் தொங்கினார் என்பதை மறக்கக்கூடாது.

இந்தத் தேவன் கிருபையும் மனதுருக்கமும் கோபிக்கிறதற்குத் தாமதமுமா னவர். சங் 145:8. அவர் உண்மையுள்ளவர், அன்பு மாறாதவர். சங் 143:8. தம்மைப் பின்பற்றுகிறவர்கள்மேல் பிரியமுள்ளவர். சங் 147:11. மக்களுக்கு வளமான வாழ்வைத் தந்து, நம்பிக்கையூட்டுகிறவர். எரே 29:11. அவர் கடிந்து கொள்ளாமல் தம் மக்களை நினைத்து கெம்பீரமாய்க் களிகூருகிறவர். (மகிழ் வுடன் பாடுபவர்). செப் 3:17. தேவன் உண்மையிலேயே இப்படிப்பட்டவர் தாம் என்பதற்கு இன்னும் அநேக வசனங்கள் உள்ளன.

`பிதாவாகிய தேவனை இயேசு வெளிப்படுத்துகிறார். தேவனைக் குறித்து பயப்படுகிற ஒருவருக்கு இது எவ்வாறு நம்பிக்கைதருகிற உண்மையாக இருக்கிறது?`