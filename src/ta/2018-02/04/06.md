---
title:  நித்திய சுவிசேஷம்
date:   26/04/2018
---

`நித்திய சுவிசேஷம் என்றால் என்ன? வெளிப்படுத்தல் 14:6,7.`

சுவிசேஷம் நித்தியமானது. தேவன் மாறாதவர் என்பதற்கு இதுவும் ஓர் அத்தாட்சி. தேவன் மாறாதவர்; அவருடைய சுவிசேஷமும் மாறாதது. இந்தச் சுவிசேஷத்தை ஏற்றுக்கொள்ள ஆயத்தமாயிருப்பவர்கள் அதன் நிச்சயத்தைப் பெறுகிறார்கள். தேவனுடைய அன்பு மாறாது என்பதை சுவிசேஷம் வெளிப் படுத்துகிறது; இந்தச் செய்திதான் உலகத்திற்கு அறிவிக்கப்படவேண்டியுள்ளது. ஒவ்வொருவரும் இதைக் கேட்டாகவேண்டும்; அதனால் இச்செய்தியைப் பரப்ப தம் மக்களை அழைக்கிறார்.

`தமக்குமுன்பாக நாம் அன்பில் பரிசுத்தமுள்ளவர்களும் குற்றமில்லாதவர்களுமாய் இருப்பதற்கு, அவர் உலகத்தோற்றத்துக்கு முன்னே கிறிஸ்துவுக்குள் நம்மைத் தெரிந்துகொண்டபடியே, தம்முடைய தயவுள்ள சித்தத்தின்படியே, நம்மை இயேசுகிறிஸ்துமூலமாய்த் தமக்குச் சுவிகாரபுத்திரராகும்படி முன்குறித்திருக் கிறார். எபேசியர் 1:4,6. சுவிசேஷம் உண்மையிலேயே நித்தியமானது என்பது இதிலிருந்து இன்னும் அதிகமாக எவ்வாறு வெளிப்படுகிறது?`

உலகத்தோற்றத்துக்கு முன்னே அவருக்குள் நாம் தெரிந்துகொள்ளப்பட் டோம். இதுதான் நித்திய சுவிசேஷம்! இயேசுவுக்குள் நாம் இரட்சிக்கப்பட வேண்டும் என்பது இந்த உலகம் சிருஷ்டிக்கப்படும் முன்னரே அவர் சித்தமாக இருந்தது.

தெரிந்துகொள்தல், முன்குறித்தல், தயவுள்ள சித்தம், சுவிகாரப்புத்திரர் போன்ற வார்த்தைகளைக் கவனியுங்கள். கிறிஸ்துவுக்குள் நாம் நித்திய ஜீவனைப் பெறுவதற்கு எவ்வளவாய் அவர் விரும்புகிறாரென இந்த இரு வசனங்களும் கூறுகின்றன. ஆதிகாலம் முதலே தேவன் இதையெல்லாம் செய்து விட்டார். 2தெச 2:13; 2தீமோ 1:9; எனவே நாம் செய்கிற எந்தக் கிரியையாலும் அல்லது எந்தப் புண்ணியத்தாலும் அல்ல, தேவன் தம்முடைய அன்பால் செய்த செயல் மூலமாகவே இரட்சிப்பு கிடைத்திருக்கிறது; இது அவருடைய சுத்த கிருபை. நாம் இரட்சிப்பைப் பெற்றுக்கொள்ள நாம் சிருஷ்டிக்கப்படுமுன்னரே தெரிந்துகொள்ளப்பட்டோம் என்றால், நாம் செய்கிற ஏதாவது ஒன்றால் அதைப் பெற நினைப்பது சாத்தியமா? அதை ஏற்றுக்கொள்ளவோ புறக்கணிக்கவோ தீர்மானிக்கிற வேலைமட்டுமே நம்முடையது.

அவருக்கு முன்பாக நாம் அன்பில் பரிசுத்தமுள்ளவர்களும் குற்றமில்லாதவர்களுமாக நடந்துகொள்வதன்மூலமாக இந்தத் தெரிந்துகொள்ளப்படுதல் நம் வாழ்க்கையில் வெளிப்படுகிறது.

`கிறிஸ்துவின் வருகைக்குமுன் அறிவிக்கவேண்டிய கடைசிக்காலச் செய்தியாக இந்த நித்திய சுவிசேஷம் இருக்கிறது. இதை உலகத்திற்கு அறிவிக்க நாம் அழைக்கப்பட்டிருக்கிறோம். நித்திய சுவிசேஷத்தைப் பிறருக்கு அறிவிக்கும்முன், அதை நாம் அறிந்திருப்பதும், அதன் நிஜத்தை நாம் அனுபவிப்பதும் ஏன் முக்கியம்?`