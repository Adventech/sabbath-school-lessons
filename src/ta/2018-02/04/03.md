---
title:  கிறிஸ்துவின் அன்பு
date:   23/04/2018
---

தேவனிடமிருந்து மனிதர்களை பாவம் பிரித்தது; இருவருக்குமிடையே மிகப்பெரிய பிளவு உண்டானது; அந்தப் பிளவைச் சரிசெய்யாவிட்டால், மனிதர் நித்தியமாக அழியும் நிலை இருந்தது. அவ்வளவுக்கு ஆபத்தான பிளவு அது. பாவப்பிரச்சனையைச் சரிசெய்யவும், நீதியும் பரிசுத்தமும் உள்ள தேவனிடம் மனிதர்களை மீண்டும் ஒப்புரவாக்கவும் நம்புவதற்கரிய ஒரு விஷயம் நிகழ வேண்டியிருந்தது. தேவனோடு நித்தியமும் இருந்த ஒருவர், தேவனாகவே இருந்த ஒருவர், மனிதனாக வந்து, தமது மனிததன்மையில் நம் பாவங்களுக்கான பலியாக தம்மையே கொடுக்கவேண்டியிருந்தது.

`இயேசுவைப்பற்றி யோவான் 1:1-3; பிலிப்பியர் 2:5-8 சொல்வது என்ன?`

கிறிஸ்து நித்தியமானவர்; அவர் எவரையும் சார்ந்திருக்கவில்லை. அவர் தேவனாக இருந்தார்; வெளிப்புற தோற்றத்தில் மட்டுமல்ல, உண்மையிலேயே அவர் தேவனாக இருந்தார். தெய்வீகம் அவருடைய மாறாத பண்பாக இருந் தது. தெய்வீகம் தமக்குள் உள்ளடங்கியிருந்த ஒரு மனிதனாக இயேசு வந்தார்; மனித மாம்சத்தில் நியாயப்பிரமாணத்தை நிறைவேற்றி, நியாயப்பிரமாணத்தை மீறினவர்களான நம் எல்லாருக்காகவும் பதிலாளியாக மரிக்க அவர் வந்தார். ரோமர் 3:23.

கிறிஸ்து ஒரு மனிதனானார்; ஆனால் மற்ற மனிதர்களைவிட கூடுதல் அனுகூலம் எதுவும் அவருக்கு இல்லை. அவர் தேவனுடைய கட்டளைகளுக்குக் கீழ்ப்படிந்தார்; தமக்குள் இருந்த தெய்வீக வல்லமையின் பெலத்தினால் அல்ல; மற்ற மனிதர்கள் கேட்டுப்பெறக்கூடிய அதே தேவ வல்லமையால் கீழ்ப்படிந்தார்.

இயேசு முற்றிலும் தேவனாக, முற்றிலும் மனிதனாக இருந்தார். அதாவது, சர்வத்தையும் தம்முடைய வல்லமையுள்ள வசனத்தினாலே தாங்குகிற அவர் தாமே, முன்னணையிலே கிடத்தியிருக்கிற பிள்ளையாகக் காணப்பட்டார். எபி 1:3; லூக்கா 2:16. எல்லாவற்றிற்கும் முந்தினவர், எல்லாம் அவருக்குள் நிலை நிற்கிறது என்று சொல்லப்படுகிறவர்தாமே, ஒரு மனித குழந்தையாக ஞானத்தி லும் வளர்த்தியிலும் விருத்தியடைந்தார். கொலோ 1:17; லூக்கா 2:52. உண்டான தொன்றும் அவராலேயல்லாமல் உண்டாகவில்லை என்று சொல்லப்பட்டவர் தாமே, மரத்திலே தூக்கிக் கொலைசெய்யப்பட்டார் யோவான் 1:3; அப் 5:30.

கிறிஸ்து நம்மேல் அன்பாக இருக்கிறார். பிதா நம்மேல் அன்பாக இருப்ப தின் பிரதிபலிப்புதான் அது என்பதை இவ்வசனங்கள் வெளிப்படுத்தும்போது, நாம் ஸ்தோத்திரம்செலுத்த எத்தனை கோடி காரணங்கள் இருக்கும்!

`ரோமர் 8:38,39இல் பவுல் சொல்வது உண்மைதான் என்பதற்கு, இன்றைய பாடத்தில் நாம் படித்தவை எவ்வாறு முக்கிய காரணங்களாக விளங்கமுடியும்?`