---
title:  இரட்சிப்பும் முடிவுகாலமும்
date:   21/04/2018
---

### ஆராய்ச்சிக்கு
யோவான் 14:9; செப்பணியா 3:17; யோவான் 1:1-3; ரோமர் 8:38,39; சங்கீதம் 91:15,16; வெளி 14:6,7; எபேசியர் 1:4,5.

> <p>மனன வசனம்</p>
> நாம் தேவனிடத்தில் அன்புகூர்ந்ததினால் அல்ல, அவர் நம்மிடத்தில் அன்புகூர்ந்து, நம்முடைய பாவங்களை நிவிர்த்திசெய்கிற கிருபாதாரபலியாகத் தம்முடைய குமாரனை அனுப்பினதினாலே அன்பு உண்டாயிருக்கிறது. 1யோவான் 4:10.

கிறிஸ்தவ மார்க்கத்திற்கும், மற்ற மார்க்கத்திற் கும் இடையே முக்கிய ஒரு வித்தியாசம் இருக்கிறது; அதாவது, மற்ற மார்க்கத்தார் தங்கள் மார்க்கங்களைத் தோற்றுவித்தவர்களின் போதனைகளைதாம் போதிப் பார்கள்; தங்களுக்காக அவர்கள் எதுவும் செய்ததாகச் சொல்வதில்லை. அப்படியே அவர்கள் ஏதாவது செய் திருப்பினும், அவற்றால் இவர்களை இரட்சிக்கவும் முடியாது. மக்கள் தங்களைத்தாங்களே காப்பாற்றிக் கொள்ளும் வித்தையைக் கற்றுக்கொடுக்கவே இந்தத் தலைவர்கள் முயலக்கூடும்.

மாறாக கிறிஸ்தவர்கள், இயேசு என்ன போதித் திருக்கிறார் என்றும், அவர் தங்களுக்காக என்ன செய் திருக்கிறார் என்றும் வலியுறுத்துகிறார்கள். அவ்வாறு கிறிஸ்து செய்திருப்பவைதாம் நாம் இரட்சிக்கப்படு வதற்கான ஒரே வழியாகவும் இருக்கிறது. கிறிஸ்து மனித மாம்சத்தில் வந்தார்; சிலுவையில் மரித்தார்; உயிர்த்தெழுந்தார்; பரலோகத்தில் ஊழியம்செய்கிறார்; இந்தச் செயல்கள் மட்டுமே நம்மை இரட்சிக்கின்றன. ரோமர் 8:3; 5:8; 1பேதுரு 1:4; எபி 7;25. மனிதனின் நன்மை, பரிசுத்தம், நேர்மை, அன்பு உள்ளடக்கிய அனைத்தையும் சுட்டிக்காட்டி, இவை மனிதர்களின் இரட்சிப்பில் பங்காற்றியதாக, புண்ணியம்சேர்த்ததாக தேவ தூதர்களிடம் தெரிவித்தால், அந்தப் பேரம் சதிக் குற்றமெனப் புறக்கணிக்கப்படும். - EGW, FW, p 24.

கடைசி நாட்களின் வஞ்சனைகளுக்கும் அழிவு களுக்கும் மத்தியில் இந்த அற்புத உண்மையை அறிந்தி ருப்பது மிகவும் முக்கியமாகும். 

_2018, ஏப்ரல் 28 வகுப்புக்காகப் படிக்கவேண்டிய பாடம்._