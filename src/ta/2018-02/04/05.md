---
title:  இரட்சிப்பின் நிச்சயம்
date:   25/04/2018
---

தாங்கள் இரட்சிக்கப்படுவோமா என்கிற சந்தேகம் சில செவந்த்-டே அட் வென்ட்டிஸ்டுகளுக்கு இருக்கிறது. நித்தியவாழ்வு குறித்த நிச்சயம் அவர் களுக்கு இல்லை. எதிர்காலத்தில் என்ன ஆகுமோ என்று பயப்படுகிறார்கள். தங்களை நல்லவர்களாக்க, கடினமாக முயல்கிறார்கள்; முயற்சி தோல்வியில் முடிகிறது. தங்களைப் பார்க்கும்போது, ஆவிக்குரிய பயணம் கலக்கத்திற்கு உள்ளாகி விடுகிறது.

இயேசுவின் குணத்திற்கும் நம் குணத்திற்கும் கொஞ்சமும் சம்பந்தமில்லை என்று காணும்போதும், ஜீவனுக்குப் போகிற வாசல் இடுக்கமும், வழி நெருக் கமுமாய் இருக்கிறது; அதைக் கண்டுபிடிக்கிறவர்கள் சிலர் போன்ற வசனங் களை வாசிக்கும்போதும், பரலோகத்திற்குச் செல்ல வாய்ப்புண்டா? என்கிற சந்தேகம் எல்லோருக்கும் வந்துவிடுகிறது. மத் 7:14.

கடைசிக்காலத்திற்கு ஆயத்தமாக வேண்டுமானால், இப்போதே இரட்சிப் பின் நிச்சயத்தைப் பெற்றிருக்கவேண்டும். இரட்சிப்பின் நிச்சயத்தில் களிகூர்ந் தால்தான், எதிர்காலம் குறித்த பயமிருக்காது. தேவத்துவத்தின் நபர்கள் என்றும் உயிரோடிருக்கிறவர்கள்; நம் இரட்சிப்பிற்காகக் கிரியைசெய்து வருகிறார்கள். எனவே, இரட்சிப்பின் நிச்சயத்தோடு நாம் வாழவேண்டும்; வாழமுடியும்.

பின்வரும் வசனங்களை வாசியுங்கள். இரட்சிப்பு குறித்தும், தேவன் நமக்காகச் செய்திருப்பவைகுறித்தும், நமக்கு அவர் வாக்குரைத்திருப்பவைகுறித்தும் என்ன நிச்சயங்களை அவை நமக்குத் தருகின்றன?

`சங் 91:15,16`

`யோவேல் 2:31,32`

`யோவான் 10:28`

`ரோமர் 10:-13`

`1யோவான் 5:11-13`

பரிசுத்தமாக வாழும்படி தேவன் சொல்கிறார், அதற்காக நம்மை அழைத்தி ருக்கிறார். கிறிஸ்து நம்மை இரட்சித்திருப்பதால் பரிசுத்தமாக வாழமுடியுமே தவிர, அந்த இரட்சிப்பைப் பெறுவதற்கான ஒரு வழியாக பரிசுத்த வாழ்க்கை இருக்காது. மரணபரியந்தம் விசுவாசமுள்ளவர்களாக நாம் இருக்கவேண்டும்; ஆனாலும், தேவன் நமக்குத் தந்துள்ள இந்த ஈவுதான் இரட்சிப்பிற்கான ஒரே நம்பிக்கையாகும். கடைசிநாட்களில் தேவ பிள்ளைகள் உண்மையோடும் கீழ்ப் படிதலோடும் வாழ்வார்கள்; கிறிஸ்து தங்களுக்காகச் செய்திருப்பவற்றின் நிச்ச யத்திலிருந்துதான் உண்மையான கீழ்ப்படிதல் பிறக்கும்.