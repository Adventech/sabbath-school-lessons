---
title:  தேவனுக்குப் பயந்து, அவரை மகிமைப்படுத்துங்கள்
date:   22/05/2018
---

உலகம் முழுவதிற்கும் நித்திய சுவிசேஷத்தை அறிவிக்கும்படி சொல்லி விட்டு, தேவனுக்குப் பயந்து, அவரை மகிமைப்படுத்துங்கள் என்று வெளி 14:6இன் முதலாம் தூதன் சொல்கிறான். எனவே, நித்திய சுவிசேஷத்தோடு சேர்த்து இக்காலத்திற்கான சத்தியத்தின் அம்சங்களையும் அறிவிக்கவேண்டும். கடைசி நாட்களுக்கான தற்காலச் சத்தியத்தில் வெளி 14:7ம் அடங்கும்.

`வெளி 14:7இல் தேவனுக்குப் பயந்து, அவரை மகிமைப்படுத்துங்கள் என்று தூதன் சொல்லும் செய்தியின் அர்த்தம் என்ன? நாம் எவ்வாறு தேவனுக்குப் பயந்து, அவரை மகிமைப்படுத்தலாம்? இது எவ்வாறு நற்செய்தியோடு சம்பந்தப்பட்டிருக்கிறது?`

தேவனுக்குப் பயப்படுவதும், அவரை மகிமைப்படுத்துவதும் சம்பந்தமற்ற கருத்துகள் அல்ல. வேதாகமம் சொல்கிறபடி நாம் உண்மையிலேயே தேவ னுக்குப் பயந்தால், அவருக்கு மகிமையைச் செலுத்துவோம். ஒன்றைச் செய் வது இன்னொன்றுக்கு தானாகவே வழிநடத்தும்.

`தேவனுக்குப் பயப்படுதலின் பொருள்பற்றியும், அவரை மகிமைப்படுத்துவதற்கு அது வழிநடத்துவதுபற்றியும் புரிந்துகொள்ள பின்வரும் வசனங்கள் எவ்வாறு உதவுகின்றன? ஆதி 22:12; யாத் 20:20; யோபு 1:9; பிரசங்கி 12:13; மத் 5:16.`

தேவனுக்குக் கீழ்ப்படிவதே அவருக்குப் பயப்படுவதென மேலுள்ள வசனங்கள் சுட்டிக்காட்டுகின்றன. தேவனுக்குக் கீழ்ப்படிந்து, சரியான செயல் களைச் செய்யும்போது, அவரை மகிமைப்படுத்துகிறோம். தேவன்மேலுள்ள பயபக்தியால், நடுங்குவதுதான் பயமென்று பலர் நினைக்கிறார்கள்; ஆனால், இது அதைவிட ஆழமானது. நாம் விழுந்துபோனவர்கள். நாம் பாவிகள். நாம் மரணத்திற்குப் பாத்திரவான்கள். சிலசமயங்களில் எவ்வளவு மோசமான செயல் களைச் செய்துவிடுகிறோம்; நீதியும் நியாயமுள்ள தேவன் அந் தச்செயல்களுக்கு நம்மைக் கொல்வதுதான் சரியானது; இதை உணராதவர்கள் யாராவது இருக்க முடியுமா? இந்தப் பயம்தான் முதலாவது நம்மை பாவமன்னிப்பு வேண்டி சிலுவையண்டைச் செல்லத்தூண்டுகிறது: இரண்டாவது, அந்தத் தீமையிலிருந்து நாம் சுத்திகரிக்கப்படும்படி அவருடைய வல்லமையைக் கேட்டு மன்றாடச் செய்கிறது. சிலுவைமட்டும் இல்லையென்றால், நம் ஆத்துமாக்களை நாம் இழப்பதுதவிர வேறு வழியில்லை. மத் 10:28.

`தேவனுக்குப் பயந்து வாழ்ந்த அனுபவம் உங்களுக்கு உண்டா? தேவன்மேல் சரியான அளவு பயமிருப்பது எவ்வாறு நம் ஆவிக்குரிய வாழ்வில் பயனளிக்கிறது; தேவன் நம்மிடம் எதிர் பார்ப்பதுபோல விசுவாசமுள்ளவர்களாக வாழ்வதற்கு எவ்வாறு உதவுகிறது?`