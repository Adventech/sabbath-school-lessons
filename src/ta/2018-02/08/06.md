---
title:  வானத்தையும் பூமியையும் உண்டாக்கினவரையே தொழுதுகொள்ளுங்கள்
date:   24/05/2018
---

`வெளி 14:6,7 என்னென்ன விஷயங்களைக் குறிப்பிட்டுச் சொல்கிறது? அவை எவ்வாறு ஒன்றுக்கொன்று தொடர்புடையவைகளாக இருக்கின்றன?`

சுவிசேஷத்தை உலகத்திற்கு அறிவிக்கும்படியும், தேவனுக்குப் பயந்து, அவரை மகிமைப்படுத்தும்படியும் சொல்லிவிட்டு, தேவனே சிருஷ்டிகரென்று அவரைத் தொழுகொள்ளும்படி அழைப்பு கொடுக்கிறது. தேவனை சிருஷ்டிகராக ஏற்றுக்கொள்ளாவிட்டால், நித்திய சுவிசேஷம், சாட்சிபகர்தல், நியாயத்தீர்ப்பு போன்ற தற்கால சத்தியங்கள் அர்த்தமுடையவயைõக இருக்குமா? தேவன் தாம் அனைத்தையும் சிருஷ்டித்தவர் என்கிற அடிப்படைச் சத்தியத்திலிருந்துதான் இந்தச் சத்தியங்களும், மற்ற அனைத்து சத்தியங்களும் உருவாகியுள்ளன. தேவனை சிருஷ்டிகராகத் தொழுதுகொள்ளும்போது, அடிப்படையான ஒரு விஷயத்தை நாம் நம்புவது வெளிப்படுகிறது. அடிப்படையில் நாம் தேவ னுடைய சாயலில் படைக்கப்பட்ட மனிதர்கள், மற்ற உயிரினங்களைவிட வித்தி யாசமானவர்கள் என்பது வெளிப்படுகிறது. தேவனை சிருஷ்டிகராகத் தொழது கொள்ளும்போது, நம் பிழைப்புக்கும் எதிர்கால நம்பிக்கைக்கும் அவரே ஆதார மென்று அவரைச் சார்ந்திருப்பதை ஒத்துக்கொள்கிறோம். இங்குதான் ஏழாம் நாள் ஓய்வுநாளைக் கைக்கொள்வதும் முக்கியமானதாகிறது. தேவனே நம் சிருஷ்டிகர் என்பதால், அவரை மட்டுமே நாம் தொழுகிறோம் என்று காட்டு கிறோம். சுவிசேஷத்தை அறிவிக்கவேண்டும்; நியாயத்தீர்ப்பு உண்டென அறியவேண்டும்; தேவனை நம் சிருஷ்டிகராகத் தொழுதுகொள்ளவேண்டும்.

`தேவனை நம் சிருஷ்டிகராக நாம் தொழுதுகொள்வது முக்கியம் என்பதைப் புரிந்துகொள்ள வெளி 14:8-11 வசனங்கள் எவ்வாறு உதவியாக இருக்கின்றன?`

கடைசிக்கால நிகழ்வுகளின்போது, சிருஷ்டிகரைத் தொழுவதற்கு பதிலாக மிருகத்தையும் அதன் சொரூபத்தையும் தொழுவதற்கான அழுத்தம் உலகம் முழுவதிலும் அதிகரிக்கும். மிருகத்தையும் அதன் சொரூபத்தையும் வணங்கு பவர்கள்குறித்து வேதாகமம் சொல்கிற எச்சரிப்பைக் கவனிக்கவேண்டும்; அப்போதுதான் தேவனை நம் சிருஷ்டிகராக, நம் தொழுகைக்குப் பாத்திரராக ஏற்றுக்கொள்வது எவ்வளவு முக்கியமென்பது புரியும். இந்த உண்மையைப் புரிந்துகொள்வது, முன்பைவிட இப்போது மிக முக்கியமானதாக இருக்கிறது.

`இவ்வுலகில் தேவன் சிருஷ்டித்துள்ளவற்றின் ஒப்பற்ற அழகை நேரமெடுத்து தியானியுங்கள். அவற்றையெல்லாம் சிருஷ்டித்தவரைப்பற்றி அவை என்ன சொல்லுகின்றன? அவர்மட்டுமே ஏன் தொழுகைக்குப் பாத்திரராக இருக்கிறார்?`