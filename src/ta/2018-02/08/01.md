---
title:  சிருஷ்டிகரைத் தொழுதுகொள்ளுங்கள்
date:   19/05/2018
---

### ஆராய்ச்சிக்கு
வெளி 14:6,7; மத்தேயு 24:14; கலா 3:22; லூக்கா 23:32-43; ஆதியாகமம் 22:12; வெளி 14:8 - 12.

> <p>மனன வசனம்</p>
> வேறொரு தூதன் வானத்தின் மத்தியிலே பறக்கக்கண்டேன்; அவன் பூமியில் வாசம்பண்ணுகிற சகல ஜாதிகளுக்கும், கோத்திரத்தாருக்கும், பாஷைக்காரருக்கும், ஜனக்கூட்டத்தாருக்கும் அறிவிக்கத்தக்கதாக நித்திய சுவிசேஷத்தை உடையவ னாயிருந்(தான்). வெளி 14:6.

2பேதுரு 1:12இல் இப்பொழுது அறிந்திருக்கிற சத்தியம் என்று வேதாகமம் குறிப்பிடுகிறது. இதை தற்கால சத்தியம் என்று செவந்த்-டே அட்வென்ட்டிஸ்ட் கிறிஸ்தவர்கள் குறிப்பிடுகிறார்கள். அதாவது, தேவையான சமயத்தில் மனிதர்களுக்கு தேவன் சத்தி யத்தை வெளிப்படுத்துகிறார், நாட்கள் செல்லசெல்ல அதிகம் அதிகமான வெளிச்சத்தை ஆண்டவர் தந்து கொண்டே இருக்கிறார். விழுந்துபோன தம்பதி யருக்கு, ஆதி 3:15இல் முதல் நற்செய்தி வாக்குத் தத்தமாகக் கொடுக்கப்பட்டது; ஸ்திரீயின் வித்திலிருந்து அவர்கள் எதிர்பார்த்த இரட்சிப்பு கிடைக்குமென்று சொன்னார். ஆபிரகாம் பெரிய பலத்த ஜாதியாவான், அவனுக்குள் பூமியிலுள்ள சகல ஜாதிகளும் ஆசீர் வதிக்கப்படும் என்கிற வாக்குறுதி தந்தார். நற்செய்தி யின் வாக்குத்தத்தத்தை அது முழுதளவில் வெளிப் படுத்தியது. ஆதி 18:18. இயேசு தம்மைப்பற்றி மனுஷகுமாரனும் ஊழியங்கொள்ளும்படி வராமல், ஊழியஞ்செய்யவும், அநேகரை மீட்கும்பொருளாகத் தம்முடைய ஜீவனைக்கொடுக்கவும் வந்தார் என்று சொன்னார். மாற்கு 10:45. இந்த இயேசுவின் வருகை தான் நற்செய்தியின் மிகப்பெரிய வெளிப்பாடு.

கிறிஸ்தவர்களின் எதிர்பார்ப்புகள் எல்லாம் நிறைவேறப்போகிற காலத்தில் வாழ்கிற கிறிஸ்தவர் களுக்கு வெளி 14:6-12இல் மூன்று தூதர்கள் தற்கால சத்தியத்தை அறிவிப்பதாக நாம் நம்புகிறோம்.

இந்த வாரத்தில், முக்கியமாக முதலாம் தூதனு டைய தூதுபற்றிப் படிப்போம்; ஏனெனில், கடைசிக் கால உபத்திரவங்கள் மத்தியிலும் உண்மையுள்ளவர் களாக வாழ விரும்புவர்களுக்கான முக்கிய சத்தியங் கள் அதில் உள்ளன. 

_2018, மே 26 வகுப்புக்காகப் படிக்கவேண்டிய பாடம்_