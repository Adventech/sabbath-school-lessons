---
title:  நியாயத்தீர்ப்புக் கொடுக்கும் வேளை வந்தது
date:   23/05/2018
---

முதலாம் தூதனுடைய தூதில், தேவனுக்குப் பயப்படுதலும், அவரை மகிமைப்படுத்தலும் நியாயத்தீர்ப்புடன் சம்பந்தப்படுத்திப் பேசப்படுகிறது. வெளி 14:7. தேவன் நியாயமுள்ளவர், சரியான நியாயத்தீர்ப்பை வழங்குவார் என்று வேதாகமம் மிகத்தெளிவாகப் போதிக்கிறது. இந்த உலகில் நியாயமும் தீர்ப்பும் புரட்டப்படலாம்; ஆனால், நியாயமான தீர்ப்பு வழங்கப்படும் நாள் வரப்போகிறது. அதனால், தேவனுக்குப் பயந்து வாழ்வது அவசியம்.

அதனால்தான், நித்திய சுவிசேஷத்தில் நியாயத்தீர்ப்பும் சேர்த்துக் கூறப் படுகிறது. இரண்டுக்குமுள்ள சம்பந்தம் என்ன? சுவிசேஷம் என்றால் நற் செய்தி. நாம் அனைவரும் பாவிகள், தேவனுடைய பிரமாணத்தை மீறினவர் கள்; ஆனாலும், சிலுவையில் தொங்கின அந்தக் கள்ளனைப்போல, நியாயத் தீர்ப்பு நாளில் நம் பாவத்திற்கும் தேவபிரமாணத்தை மீறினதற்குமான தண்டனை யைப் பெறாமல் இருக்கலாம் என்பதுதான் அந்த நற்செய்தி.

`பின்வரும் வசனங்களை வாசியுங்கள்; என்னுடைய சுயபுண்ணியங்களின் பேரில் நான் நிற்கநேர்ந்தால் என்னவாகும்? என்று உங்களை நீங்களே கேட்டுப் பாருங்கள். மத் 12:36; பிரசங்கி 12:14; ரோமர் 2:6: 1கொரி 4:5.`

நம் தலையிலுள்ள முடிகளின் எண்ணிக்கையைக்கூட அறிந்திருக்கும் தேவன், இந்த உலகத்தை நியாயந்தீர்க்கப்போகிறார். அதனால்தான், நித்திய சுவிசேஷம் அவ்வளவு பெரிய ஒரு நற்செய்தியாக இருக்கிறது. நியாயத்தீர்ப்பு உண்டு, ஆனால் இயேசுவுக்கு உண்மையுள்ளவர்களாக வாழ்ந்து, கர்த்தராகிய இயேசுவின் நாமத்தினால் கழுவப்பட்டும் பரிசுத்தமாக்கப்பட்டும் நீதிமான் களாக்கப்பட்டும் இருப்பவர்களுக்கு ஆக்கினைத்தீர்ப்பில்லை. 1கொரி 6:11; ரோமர் 8:1. ஏனெனில், இயேசு கிறிஸ்து அவர்களுக்கு நீதியாக இருக்கிறார்; நியாயத் தீர்ப்பில் அவர்கள் நீதிமான்களாகத் தீர்க்கப்பட அவர் நீதி போதுமானது.

குற்றச்சாட்டுகளை மனிதன் தானாக எதிர்கொள்ள முடியாது. பாவக்கறை படிந்த வஸ்திரங்களோடு, தேவன்முன்பாக தன் பாவத்தை அறிக்கையிடலாம். மனந்திரும்பி, விசுவாசத்தோடு தங்கள் ஆத்துமாக்களை தம்மிடம் அர்ப்பணிக் கிற ஒவ்வொருவருக்காகவும் நம் வழக்கறிஞரான இயேசு பரிந்துபேசுகிறார். அவர்களைக் குற்றப்படுத்துகிறவனை அவர் கல்வாரியைச் சொல்லித் தோற் கடிக்கிறார். சிலுவையின் மரணப்பரியந்தமும் தேவபிரமாணத்திற்கு அவர் பரிபூரணமாகக் கீழ்ப்படிந்ததால், வானத்திலும் பூமியிலும் சகல அதிகாரத்தையும் அவர் பெற்றுக்கொண்டார்; தம் பிதாவின் இரக்கங்களை முன்னிட்டு, பாவ மனிதனை மீண்டும் அவரோடு ஒப்புரவாகச் செய்கிறார். - 5கூ, ணீ 471.

`நியாயத்தீர்ப்பு நிச்சயம் உண்டு என்பதால், நாம் ஏன் கட்டாயமாக பாவமன்னிப்பைப் பெற்றிருக்க வேண்டும்? இயேசுவின்மூலம் தேவன் நமக்குக் காட்டின அதே கிருபையையும் பாவமன்னிப்பை யும் நாம் எவ்வாறு நமக்கு எதிராகக் குற்றம்செய்தவர்களுக்குக் காட்டமுடியும்?`