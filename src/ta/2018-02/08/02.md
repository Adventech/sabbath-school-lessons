---
title:  நற்செய்தி அனைவருக்குமுரியது
date:   20/05/2018
---

`வெளி 14:6; மத்தேயு 24:14; 28:19 ஆகிய வசனங்கள் பொதுவாக வலியுறுத்தும் கருத்து என்ன? வெளிஊழியமும், சாட்சிபகர்தலும் நம் சபையின் இலக்கை நிறைவேற்றுவதில் எவ்வளவு முக்கியப் பங்காற்றுகின்றன என்பதைப் புரிந்து கொள்ள இந்த வசனங்கள் எவ்வாறு உதவுகின்றன?`

ஒருவிதத்தில், முதலாம் தூதனுடைய தூதுதான் மாபெரும் ஊழியக் கட்டளையாக இருக்கிறது. மத் 28:19. இக்கடைசிக்காலத்தில் கொடுக்கப்படும் கட்டளை இது. மெய்யாகவே இது தற்காலச் சத்தியம்.

உலகம்முழுதிலுமுள்ள சகல ஜாதிகளுக்கும் அதுதவிர சகல கோத்திரத் தாருக்கும், பாஷைக்காரருக்கும், ஜனக்கூட்டத்தாருக்கும் சத்தியம் அறிவிக்க வேண்டுமென்று மேலுள்ள மூன்று வசனங்களும் வலியுறுத்துகின்றன. அதா வது, இந்தச் செய்தி உலகம்முழுவதிற்கும் உரியது; ஒவ்வொரு நபரும் இதைக் கேட்டாகவேண்டும்.

`உலகத்தார் அனைவரும் நற்செய்தியை அறிந்திருப்பது ஏன் அவசியமென்று கலா 3:22 கூறுகிறது?`

உலகத்தில் பாவம் இல்லாத இடமே இல்லை; அதனால்தான் உலகம் முழு வதும் சென்று, ஊழியப்பணி செய்ய அழைக்கிறார். சகல ஜாதிக்காரரும், கோத்திரத்தாரும், பாஷைக்காரரும், ஜனக்கூட்டத்தாரும் பாவத்திற்குட்பட்டடு, தேவனுடைய பிரமாணத்தை மீறி, பாவத்தீன்கீழ் அடைபட்டுள்ளார்கள். ஏதேனில் ஆதாம் விழுந்தது, ஒவ்வொரு மனிதனையும் பாதித்துள்ளது; எந்தத் தேசத்தாரும் கோத்திரத்தாரும் மக்களும் இந்தப் பாவத்திலிருந்து தப்பிக்க வில்லை. பாவத்தின் உடனடி விளைவுகளுக்கு ஆளானவர்களாக நாம் இருக் கிறோம்; நிவாரணம் கிடைக்காதிருந்தால், பாவத்தின் சம்பளமான நித்திய மரணத்தை சந்தித்திருப்போம். ஆனால் நிவாரணம் கிடைத்தது. இயேசுவின் வாழ்க்கை, மரணம், உயிர்த்தெழுதல், பரலோக பரிசுத்த ஸ்தலத்தில் அவர் செய்கிற ஊழியம் - இவை மாத்திரமே அந்த நிவாரணத்தைத் தருகின்றன. இயேசு கிறிஸ்துவில் தேவன் தங்களுக்கு அருளியிருக்கும் இந்த மாபெரும் நம்பிக்கையை ஒவ்வொருவரும் அறியவேண் டும். இதனால்தான் செவந்த்-டே அட்வென்ட்டிஸ்டுகள் உலகம்முழுவதும் சென்று, இயேசுவைப்பற்றிக் கேள்விப்படாதோருக்கு அவரைப்பற்றி அறிவித்துவருகிறார்கள்.

`பிறருக்கு நற்செய்தியை அறிவிப்பது, அவ்வாறு அறிவிப்பவருக்கு எவ்வித ஆவிக்குரிய பலனை அளிக்கிறது? அதாவது, பிறருக்கு ஊழியம்செய்ய புறப்படுவது எவ்வாறு இயேசுவின் வருகைக்காக ஆயத்தமாவதற்கான மிகச்சிறந்த வழிகளில் ஒன்றாக இருக்கிறது?`