---
title:  சிலுவையில் தொங்கிய கள்ளனும், நித்திய சுவிசேஷமும்
date:   21/05/2018
---

உலகத்திற்கு நித்திய சுவிசேஷத்தை அறிவிக்க வேண்டுமென வெளி 14:6 சொல்கிறது. தன்னில்தானே எந்த நம்பிக்கையும் தராமுடியாத ஓர் உலகத் தில் வாழும் மக்களுக்கு அறிவிக்கப்படவேண்டிய நம்பிக்கையின் செய்தி இது.

`நித்திய சுவிசேஷமானது பாவிகள் அனைவருக்கும் மிகப்பெரிய நம்பிக்கையைத் தருவதை லூக்கா 23:32-43 எவ்வாறு வெளிப்படுத்துகிறது?`

இவன் கடினப்பட்ட ஒரு குற்றவாளி அல்லவென்று எலன் ஒய்ட் எழுது கிறார்; இயேசுவைப்பற்றி அவனுக்குள் உணர்த்தப்பட்டபோது அதை தவிர்க்க முயன்றான்; எனவே இறுதியில் தான் கைதுசெய்யப்படும்வரையிலும் மேலும் மேலும் பாவத்திற்குள் மூழ்கினான், ஒரு குற்றவாளியாக விசாரிக்கப்பட்டு, சிலுவையில் மரணதண்டனை பெற்றான். - EGW, DA, p 749.

ஆனாலும், அவனில் என்ன நிகழ்ந்தது? சிலுவையில் தொங்கிய நிலை யில், இயேசுவை சற்றுப் பார்த்துவிட்ட அந்தக் கள்ளன், ஆண்டவரே, நீர் உம்முடைய ராஜ்யத்தில் வரும்போது அடியேனை நினைத்தருளும் என்றான். லூக்கா 23:42.

இயேசு என்ன பதில் சொன்னார்? சரி நண்பா, உனக்கு உதவ ஆசைதான். ஆனால், நீ உணர்த்தப்பட்டபோது, அதை அசட்டைசெய்துவிட்டு, மேலும் மேலும் பாவத்திற்குள் மூழ்கியிருக்கக்கூடாது என்று சொன்னாரா? வேதபார கர் பரிசேயர் என்பவர்களுடைய நீதியிலும் உங்கள் நீதி அதிகமாயிராவிட்டால், பரலோக ராஜ்யத்தில் பிரவேசிக்கமாட்டீர்கள் என்று ஏற்கனவே தாம் சொன் னதைச் சுட்டிக்காட்டினாரா? மத் 5:20. அந்தக் கள்ளனின் கடந்தகால தவறுகள் எதையாவது இயேசு அப்போது நினைவுப்படுத்தினாரா?

இல்லை. மாறாக, குணக்குறைபாடுள்ள அந்தத் திருடனை, தன் சார்பில் எந்த நீதியையும் காட்டமுடியாத அந்தத் திருடனை, முன்னர் தம்மை மறுதலித்த அந்தக் கள்ளனை இயேசு திரும்பிப் பார்த்தார்.

அவனை புதிய மனிதனாகக் கண்டார்; உடனே இப்படிச் சொல்கிறார்: நான் உனக்குச் சொல்கிறேன்; இப்போது நான் உனக்குஒரு நிச்சயத்தைத் தருகிறேன்; இப்போதே உன்னுடைய பாவங்களும் குற்றங்களும் குறைகளும் உனக்கு மன்னிக்கப்பட்டன; எனவே, நீ என்னுடனேகூடப் பரதீசிலிருப்பாய் என்றார். லூக்கா 23:43.

இதுதான் நித்திய சுவிசேஷம், முதலாம் தூதனுடைய தூதின் அடிப்படைச் செய்தி. இந்தச் சத்தியத்தைப் போதிக்காமல் நியாயப்பிரமாணம், ஓய்வுநாள், மரித்தோரின் நிலைபற்றிப் போதிப்பதில் எந்தப் பிரயோஜனமும் இல்லை. நித்திய சுவிசேஷத்தை மையமாகக் கொண்டிராத இந்தப் போதனைகளால் ஏதாவது நன்மை இருக்கமுடியுமா?

`இந்தச் சம்பவத்திலிருந்து நீங்கள் எப்படிப்பட்ட நம்பிக்கையைப் பெற்றுக்கொள்ளமுடியும்?`