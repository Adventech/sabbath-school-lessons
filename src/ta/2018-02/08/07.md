---
title:  மேலும் படிக்க
date:   25/05/2018
---

வானத்தையும் பூமியையும் சமுத்திரத்தையும் நீரூற்றுகளையும் உண்டாக்கின வரையே தொழுதுகொள்ளுங்கள் என்று வெளி 14:7 கூறுகிறது; கர்த்தர் ஆறு நாளைக்குள்ளே வானத்தையும் பூமியையும் சமுத்திரத்தையும் அவைகளிலுள்ள எல்லாவற்றையும் உண்டாக்கினார் என்று யாத் 20:11 ஓய்வுநாள்பற்றிச் சொல்கிறது. இந்த இரண்டு வசனங்களுக்கும் தொடர்பிருப்பதாக வேத அறிஞர்கள் எப்போதுமே நம்பிவருகிறார்கள். வெளிப்படுத்தலில் கூடுதலாக, நீரூற்றுகளையும் படைத்தவர் தேவன்தாம் என்று சொல்லப்படுகிறது.

ஆசிரியர் யோன் பால்ட்வின் பின்வருமாறு கூறுகிறார்: யாத் 20:11இலிருந்து வரிசையாகச் சொல்லிவிட்டு, ஒன்றைமட்டும் வித்தியாசமாக தூதன் சொல்கிறான்; நீரூற்றுகள் என்று தூதனை இயேசு சொல்லவைத்தது ஏன்? அது தேவநோக்கமாக இருக்கவேண்டும். மரங்கள், பறவைகள், மீன்கள், மலைகள் என்று சிருஷ்டிப்பி லிருந்து வேறு எதையும் சொல்லாமல் நீரூற்றுகள் என்று தூதன் சொல்வது ஏன்?

தேவன் நியாயத்தீர்ப்புக் கொடுக்கும் வேளை வந்ததைபற்றிப் பேசும்போது தான், நீரூற்றுகள்பற்றி வருகிறது; எனவே, முற்காலத்தில் தேவன் நியாயத்தீர்ப்பு வழங்கின ஒரு சம்பவத்தை மக்களுக்கு அது நினைவூட்டுகிறது. நீரூற்றுகள் என்பதன் மூலம் ஜலப்பிரளயத்தை மக்களுக்கு நினைவூட்ட வேண்டுமென்று தேவன் நினைத்திருக்கலாம். ஜலப்பிரளய சம்பவத்தில், தேவன் நியாயந்தீர்க்கிறவர் என்றும், என்றென்றும் உண்மையும் கிருபையும் உள்ளவர் என்றும் தெரிகிறது. நீரூற்றுகள் என்றதும், இந்த அர்த்தங்கள் மனதில் வரவேண்டும். வெளி 14இல் நியாயத்தீர்ப்புபற்றி முதலாம் தூதன் அறிவிக்கும் செய்தியை தனிப்பட்டவிதத்தில் எவ்வளவு சிரத்தை யுடன் கவனிக்கவேண்டும் என்பதை நமக்கு நினைவூட்டுவதற்காக நீரூற்றுகள் எனும் வார்த்தையைச் சேர்த்திருக்கலாம். - யோன் பால்ட்வின்.

**கலந்துரையாடக் கேள்விகள்**

`1	நாமெல்லாரும் ஆடுகளைப்போல வழிதப்பித் திரிந்தோம் என்று ஏசாயா 53:6 கூறுகிறது. இங்கு எல்லாரும் என்பதற்கான எபிரெய வார்த்தை கள்ளானு. அதே வசனத்தில், நம்மெல்லாருடைய அக்கிரமத்தையும் இயேசு தம்மேல் விழப் பண்ணியதாகவும் ஏசாயா கூறுகிறார். இங்கும் எல்லாரும் என்பதற்கான எபிரெயெ வார்த்தை கள்ளானுதான். நம் பாவப்பிரச்சனை எவ்வளவு பெரிதாக இருந்தாலும், அதற்கான தீர்வு அதைவிட மேலானது என்பதை இது எவ்வாறு காட்டுகிறது?`

`2	சிலுவையில் தொங்கின கள்ளனுடைய சம்பவத்தில் வேறு என்ன படிப்பினைகள் உள்ளன? ஒருவேளை அந்தக் கள்ளனுக்கு மன்னிப்பு வழங்கப்பட்டு, அவனைச் சிலுவையிலிருந்து இறக்கி, வாழவிட்டிருந்தால், எப்படிப்பட்ட வாழ்க்கையை அவன் வாழ்ந்திருப்பான்? நம்முடைய வாழ்க்கையை மாற்றவல்ல கிறிஸ்துவின் வல்லமைபற்றி இதிலிருந்து என்ன தெரிகிறது?`