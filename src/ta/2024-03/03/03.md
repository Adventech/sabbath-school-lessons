---
title:  லேவியை அழைத்தல், உபாவாசம்பற்றிய கேள்வி
date:   15/07/2024
---

`அல்பேயுவின்குமாரனாகியலேவியார்?அவர்இயேசுவின்சீடராவதற்குஏன்ஆட்சேபனை இருந்திருக்கும்? மாற்கு 2:13-22.`

இயேசுவின் நாட்களில் ஆயக்காரர்கள் உள்ளூர் அல்லது ரோம அரசின் கீழ் வரிவசூலிக்கிற வேலை செய்தார்கள். யூதேயாவில் யூதமக்களுக்கு அவர்களைப் பிடிக்காது; ஏனென்றால் வசூலிக்கவேண்டிய தொகையைவிட அதிகமாக வசூலித்து, தங்கள் சொந்த மக்களையே கொள்ளையடித்து செல்வந்தர்களானார்கள். யூதச்சட்டங்களின் விளக்கவுரையான மிஷ்னாவிலிருந்து எடுக்கப்பட்ட டோஹோரோத் எனும் துண்டுப்பிரசுரம், "வரிவசூலிப்பவர்கள் ஒரு வீட்டிற்குள் நுழைந்தால், வீடும் அதிலுள்ள அனைத்தும் சேர்த்து தீட்டுப்படும்" என்று சொல்கிறது.

`அதனால்தான் வேதபாரகர்கள் தாங்கமுடியாமல், "அவர் ஆயக்கார ரோடும் பாவிகளோடும் போஜனபானம் பண்ணுகிறது என்ன?" என்று கேட்கிறார்கள்.`

இயேசு அவர்கள் கேள்விக்கு எவ்வாறு பதிலளித்தார்? அதைப் புறக்கணிக்கவில்லை. மாறாக, வித்தியாசமாக அணுகுகிறார்; சுகமுள்ளவர்களுக்கு அல்ல, வியாதியஸ்தர்களுக்கே மருத்துவர் தேவை என்கிறார். அதன்மூலம் தம்மை, பாவத்தால் பாதிக்கப்பட்ட ஆத்துமாவைக் குணமாக்கக்கூடிய ஆவிக்குரிய மருத்துவரெனச் சொல்லுகிறார். வியாதியஸ்தர்கள் இருக்கிற இடத்தைத் தேடி மருத்துவர் செல்லக்கூடாதா?

மாற்கு 2:18-22இல் ஒரு புதிய கருத்து வைக்கப்படுகிறது. சர்ச்சைகள் சம்பந்தப்பட்ட ஐந்து சம்பவங்களில் இது நடு சம்பவம். முந்தின சம்பவம் லேவி கொடுத்த ஒரு விருந்து சம்பந்தப்பட்டது; அடுத்த சம்பவம் உபவாசம் சம்பந்தப்பட்டது. பரிசேயர்களின் சீடர்களும் யோவான் ஸ்நானனுடைய சீடர்களும் உபவாசமிருக்கும்போது, இயேசுவின் சீடர்கள் ஏன் உபவாசம் இருப்பதில்லை என்று கேள்வி கேட்கப்பட்டது. அதற்கு இயேசு உவமையாக, தம்முடைய பிரசன்னத்தை கலியாண விருந்துடன் ஒப்பிட்டுப் பேசுகிறார். கலியாண விருந்தில் விருந்தினர்கள் உபவாசமிருக்க வாய்ப்பே இல்லை. ஆனால் மணவாளன் எடுத்துக்கொள்ளப்படுகிற ஒரு நாள் வருமென, சிலுவையை மனதில் வைத்து முன்னுரைக்கிறார். அதன்பிறகு உபவாசிப்பதற்கு அதிக நேரம் இருக்கும்.

கோடித்துண்டைப் பழைய வஸ்திரத்தோடு இணைப்பதில்லை, புது திராட்சரசத்தைப் பழந்துருத்திகளில் வார்த்துவைப்பதில்லை என்று இயேசு தொடர்ந்து சொல்லுகிற இரண்டு விளக்கங்கள், மதத்தலைவர்களின் போதனை வேறாகவும், அவரது போதனை வேறாகவும் இருப்பதைக் காட்டுகின்றன. இரு போதனைகளையும் சுவாரசியமாக வேறுபடுத்திக் காட்டினார். போதகர்கள் எவ்வளவு தூரம் சீர்கெட்டுப் போயிருந்தார்கள் என்பதையும் இது வெளிப்படுத்துகிறது. கவனமாக இல்லாவிட்டால், மெய்ப்பக்திகூட அந்தகாரமாக மாறிவிடக்கூடும்.

`இயேசுவின் நாட்களிலிருந்த ஆயக்காரர்களுக்கு இணையாக இன்று யாரையெல்லாம் சொல்லலாம்? அவர்களைப்பற்றிய நமது எண்ணத்தை எவ்வாறு சரிசெய்யலாம்?`