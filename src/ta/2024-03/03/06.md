---
title:  "'இடைச்செருகல்' சம்பவம்: பகுதி 2"
date:   18/07/2024
---

`எந்த அனுபவம் இயேசுவின் குடும்பத்தார் அவரை மதிமயங்கியவராகக் கருதச் செய்தது? மாற்கு 3:20,21.`

புத்தி சரியில்லாதவர் என்பது ஒரு பயங்கர குற்றச்சாட்டு. தன்னைத்தானே புண்படுத்துபவரை பொதுவாக இவ்வாறு குற்றஞ்சாட்டுவார்கள். அவ்வாறுதான் இயேசுவின் குடும்பத்தார் அவரைக் கருதியிருக்க வேண்டும்; ஏனென்றால் சாப்பிடக்கூட நேரம் எடுக்காமல், பரபரப்பாக இயங்கிக் கொண்டிருந்தார். அவரைப் பிடித்துக்கொள்வதற்காகச் சென்றார்கள்; அப்போதுதான் முதல் சம்பவத் திற்கு இடையே இரண்டாம் சம்பவம் புகுத்தப்படுகிறது; அது பிசாசுடன் சேர்ந்து இயேசு செயல்படுவதாக வேதபாரகர்களின் குற்றச்சாட்டு சம்பவம்.

இந்த இடைச்செருகல் சம்பவத்தில், முதலாம் சம்பவத்திற்கும் இடைச் சம்பவத்திற்கும் இடையே விநோதமான ஓர் ஒற்றுமை காணப்படுகிறது. வேதபாரகர் அவரைப் பார்த்த அதே கண்ணோட்டம்தான் இயேசுவின் குடும்பத்தாரிடமும் காணப்பட்டது. அவர் பிசாசுடன் சேர்ந்து செயல்படுவதாக வேதபாரகர்கள் சொல்லுகிறார்கள்.

`இயேசுவின்குடும்பத்தார்விரும்பியதுஎன்ன?அதற்குஅவருடையபதில்என்ன? மாற்கு 3:31-35.`

அது சற்று விநோதமான காட்சிதான். உங்கள் தாயோ குடும்ப அங்கத்தினர்களோ உங்களைப் பார்க்க வந்தால், சந்திக்கமாட்டீர்களா? பிரச்சினை என்ன வென்றால், இயேசுவின் குடும்பத்தார் அப்போது தேவ சித்தத்திற்கு இசைந்தவர்களாக இல்லை. இயேசு அந்த உண்மையை உணர்ந்திருந்தார்; அதனால்தான் யார் தம் குடும்பத்தாரென விளக்குகிறார். தேவ சித்தத்தைச் செய்கிறவர்களே அவருக்கு சகோதரனும் சகோதரியும் தாயுமாக இருக்கிறார்கள். அவர் தேவகுமாரன்; தேவ சித்தத்திற்கு இசைந்தவர்கள் அவருடைய குடும்பத்தினராகிறார்கள்.

மாற்குவின் இந்த இடைச்செருகல் சம்பவத்தின் இரு கதைகளிலும் ஒரு ஆழமான முரண்பாடு உள்ளது. இடைக் கதையில், தன்னில்தானே பிரிந்திருக்கிற வீடு நிலைத்திருக்க முடியாதென இயேசு சொல்லுகிறார். ஆனால் இயேசுவின் சொந்தக் குடும்பத்தாரே பிரிந்திருப்பது போலத்தான் முதலில் பார்த்ததும் தோன்றுகிறது! ஆனால் இயேசு தமது குடும்பம்பற்றிக் கொடுக்கிற மறுவரையறையில் இந்தப் புதிருக்கு விடை கிடைக்கிறது. அவருடைய உண்மையான குடும்பத்தார், அவரோடு சேர்ந்து தேவ சித்தத்தை நிறைவேற்றுபவர்கள். லூக்கா 12:53; 14:26.

வரலாறு முழுவதிலும் பல சமயங்களில், தங்கள் உறவினர்களே தங்களை அந்நியர்களாகக் கருதுகிற நிலைதான் பல கிறிஸ்தவர்களுக்கு ஏற்பட்டிருக்கிறது. அது கடினமான ஓர் அனுபவம். இயேசுவும் அதே கஷ்டத்தை அனுபவித்ததை மாற்குவின் இந்தப் பகுதி வெளிப்படுத்துகிறது. இத்தகைய வேதனையான தனிமையை அனுபவிப்பவர்களை அவரால் புரிந்துகொள்ள முடியும்; அவர்களுக்கு ஆறுதல்தர முடியும்.