---
title:  திமிர்வாதக்காரனைக் குணமாக்குதல்
date:   14/07/2024
---

`இயேசுவிடம்கொண்டுவரப்பட்டபோதுதிமிர்வாதக்காரன்எதிர்பார்த்ததுஎன்ன?`

அவன் பெற்றுக்கொண்டது என்ன? மாற்கு 2:1-12. அவனுக்கு முடக்குவாதம் இருந்தது; அதனால் அவனது நான்கு நண்பர்கள் அவனை இயேசுவிடம் சுமந்துசெல்ல வேண்டியிருந்தது. அவர்கள் கூரையைப் பிரித்து, இயேசுவுக்குமுன்பாக அவனை இறக்கினார்கள்; இயேசு அவர்களுடைய விசுவாசத்தைக் கண்டதாக மாற்கு 2:5 கூறுகிறது. விசுவாசம் எவ்வாறு கண்கூடாகத் தெரியக்கூடும்? அன்பைப்போல அதுவும் செயலில் தெரிகிறது; அந்த நண்பர்களின் விடாமுயற்சி அதை வெளிப்படையாகக் காட்டுகிறது.

அவனுக்கு சரீரக் குணமாகுதல் தேவைப்பட்டது. ஆனால் அவன் இயேசுவின் பிரசன்னத்தில் வந்ததும், இயேசு பேசின முதல் வார்த்தைகள் பாவமன்னிப்பு பற்றியது. அந்தச் சம்பவம் முழுவதிலும் அந்த மனிதன் பேசவே இல்லை. மாறாக, மதத்தைலவர்கள்தாம் இயேசுவின் வார்த்தைகளுக்கு தங்கள் மனதில் ஆட்சேபனை தெரிவிக்கிறார்கள். அவர் தேவதூஷணம் பேசுவதாகவும், தேவனைத் திட்டுவதாகவும், தேவனுக்கு மட்டுமே உரிய உரிமைகளை எடுப்பதாகவும் கருதுகிறார்கள்.

ஆட்சேபனைக்காரர்களை அவர்களது கருத்தை வைத்தே இயேசு மடக்குகிறார்; அது வெளிப்படையான ஒரு சிறிய கருத்தை வைத்து பெரிய கருத்தை விளக்குகிற ரபிமார்களின் பாணியாகும். ஒருவருடைய பாவம் மன்னிக்கப்பட்டது என்று சொல்லுவது வேறு; திமிர்வாதமுடைய ஒருவரை நடக்கவைப்பது வேறு. இயேசு தேவ வல்லமையால் ஒருவரை நடக்கவைக்க முடியுமானால், தம்மால் பாவங்களை மன்னிக்கமுடியும் என்று அவர் சொல்லுவதும் உண்மையாகத்தான் இருக்கவேண்டும்.

`இயேசுவுக்கும் அந்தத் தலைவர்களுக்கும் இடையே நடந்ததை மீகா 6:6-8 எவ்வாறு விளக்குகிறது?`

உண்மையில் எது முக்கியம் என்பதை அந்த மதத்தலைவர்கள் மறந்துபோனார்கள்: நீதிசெய்வதும், இரக்கம்காட்டுவதும், தேவனுக்குமுன் தாழ்மையாக நடப்பதும்தான் முக்கியம். தேவனைப்பற்றி தாங்கள் புரிந்திருந்த கருத்திலேயே மூழ்கியிருந்ததால், தங்கள் கண்களுக்குமுன்பாக தேவன் செய்ததைக் காணமுடியவில்லை. தாம் தேவனிடமிருந்து வந்திருந்ததற்கான அதிக ஆதாரத்தைக் கொடுத்தார்; அவர்கள் மனதை தம்மால் வாசிக்கமுடியுமெனக் காண்பித்தார். அது ஒன்றும் சாதாரண விஷயமல்ல. அவர்களால்கூட மறுக்கமுடியாத அளவுக்கு அவர்கள் முன்பாகவே அந்தத் திமிர்வாதக்காரனைக் குணமாக்கினார்; ஆனாலும் அவர்கள் மனது மாறியதாக எந்தக் குறிப்பும் இல்லை.

`இந்த மனிதர்கள் விழுந்த அதே கண்ணியில் விழாமல் நாம் எவ்வாறு தப்பலாம்? அதாவது, மதச்சடங்குகளில் மூழ்கியிருந்ததால்,மெய்மார்க்கத்தின் விஷயங்களைக் காணமுடியாதநிலைக்குச் சென்றதிலிருந்து எவ்வாறு தப்பிக்கலாம்? யாக்கோபு 1:27.23.`