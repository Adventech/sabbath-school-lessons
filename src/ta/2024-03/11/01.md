---
title:  கைதும் விசாரணையும்
date:   07/09/2024
---

### இவ்வார ஆராய்ச்சிக்கு
மாற்கு 14; யோவான் 12:4-6; ரோமர் 8:28; யாத் 24:8; எரே 31:31-34; சக 13:7.

> <p>மனன வசனம்</p>
> 'அப்பா பிதாவே, எல்லாம் உம்மாலே கூடும்; இந்தப் பாத்திரத்தை என்னிடத்திலிருந்து எடுத்துப்போடும், ஆகிலும் என் சித்தத்தின்படியல்ல, உம்முடைய சித்தத்தின் படியே ஆகக்கடவது என்றார்'. மாற்கு 14:36.

மாற்குப் புத்தகத்தின் 14-16 அதிகாரங்களை 'பாடுகளின் விபரம்' என்று அழைக்கிறார்கள்; ஏனென்றால், இயேசுவின் பாடு, மரணம், உயிர்த்தெழுதல்பற்றி அவை விவரிக்கின்றன. மாற்குவின் கடைசி ஆறு அதிகாரங்கள், ஒரு வாரத்தில் நிகழ்ந்த சம்பவங்களைப் பேசுவதாக 9ஆம் பாடத்தில் பார்த்தோம். மாற்கு 14-16இன் பெரும்பாலான நிகழ்வுகள், இயேசுவின் சிலுவை பாடுகளின் வாரத்தில், வியாழக்கிழமையிலும் வெள்ளிக்கிழமையிலும் நிகழ்ந்தவை. இயேசு வெள்ளிக்கிழமையில் மரித்து, ஞாயிற்றுக்கிழமையில் உயிர்த்தெழவிருந்தார்.

இந்த வாரத்தின் ஆராய்ச்சி மாற்கு 14. இது ஐந்தாம் 'இடைச்செருகல்' சம்பவத்துடன் ஆரம்பிக்கிறது; எதிரெதிராக நடைபெற்ற இரண்டு நிகழ்வுகளை இணைத்துப் பேசுகிறது. அதன்பிறகு திருவிருந்து பற்றியும், கெத்சமெனே வியாகுலம் பற்றியும் பேசுகிறது. அங்கே அவரைக் கைதுசெய்து, விசாரிப்பதற்காக தலைவர்கள்முன் கொண்டுசெல்லுகிறார்கள். அச்சமயத்தில் பேதுரு இயேசுவை மறுதலிக்கிறார்; அது மாற்கு புத்தகத்தின் ஆறாவது 'இடைசெருகல்' சம்பவம். இங்கும் இரண்டு எதிரெதிர் செயல்கள் நடக்கின்றன; ஆனால் அவை ஒரே உண்மையைச் சுட்டிக்காட்டுவதுதான் விநோதம்.

இந்த வருணணை முழுவதிலும், இரண்டு எதிரெதிர் கதைக்களங்கள் சேர்ந்து வருகின்றன. இந்த எதிரெதிர் கதைக்களங்களில் இயேசுவின் வெற்றிச் சிறப்பை விறுவிறுப்பாக மாற்கு வெளிப்படுத்துகிறார்.

2024 செப்டம்பர் 14 வகுப்புக்காகப் படிக்கவேண்டிய பாடம்