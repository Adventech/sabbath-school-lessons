---
title:  எல்லாவற்றையும் விட்டுவிட்டு ஓடுதல்
date:   11/09/2024
---

`இரட்சிப்பின் திட்டத்திற்கு மிகவும் முக்கியமான என்ன சம்பவம் மாற்கு 14:43-52இல் நிகழ்கிறது?`

இயேசுவின் மிகநெருங்கிய கூட்டாளிகளில் ஒருவன் அவரை எதிரிகளிடமிருந்து காட்டிக்கொடுத்தது அதிர்ச்சியாக உள்ளது. யூதாஸின் நோக்கம்பற்றி நற் செய்திப் புத்தகங்கள் விரிவாகப் பேசவில்லை. ஆனால் எலன் ஜி. ஒய்ட் எழுது கிறார்: 'யூதாஸúக்கு இயல்பாகவே தீவிர பண ஆசை இருந்தது; ஆனாலும் இது போன்ற ஒரு காரியத்தைச் செய்கிற அளவுக்கு அவன் சீர்கெட்டிருக்க வில்லை. பேராசை எனும் தீயகுணத்தைப் பேணி வளர்த்திருந்தான்; இறுதியில் அதுவே அவன் வாழ்க்கையைக் கட்டுப்படுத்துகிற நோக்கமாகியது. கிறிஸ்துவின் மீதான ஆசையைவிட உலகத்தின்மீதான ஆசை மேலோங்கியது. ஒரு தீய குணத்திற்கு அடிமையாகியதால், அவன் தன்னை சாத்தானிடம் ஒப்படைத்து, பாவத்திற்குள்ளாக எந்த எல்லைக்கும் செல்லவும் தூண்டப்பட்டான்'.

காட்டிக்கொடுப்பது யாருக்கும் பிடிக்காது; ஏன், அப்படிப்பட்டவர்களைப் பயன்படுத்துகிறவர்களுக்கே பிடிக்காது. மத்தேயு 27:3-7. ஆனால் யூதாஸின் செயல் அதைவிட இழிவானது; ஏனென்றால் நட்பின் போர்வையின்கீழ் தன் நயவஞ்சகத்தை மறைக்கமுயலுகிறான். தான் முத்தமிடுகிற நபரைக் கைதுசெய்யும்படி, அங்கே வந்த கும்பலிடம் சொல்லியிருந்தான். யூதாஸ் தன் துரோகத்தை இயேசுவிடமிருந்தும் பிற சீடர்களிடமிருந்தும் மறைக்க விரும்பினான்போல.

இயேசுவைக் கைதுசெய்ததும் அங்கே களேபரமாகிறது. ஒருவன் பட்டயத்தை உருவி, பிரதான ஆசாரியனுடைய வேலைக்காரனின் காதை வெட்டுகிறான். அது பேதுரு என்று யோவான் 18:10 சொல்லுகிறது. தாம் தேவாலயத்தில் போதித்தபோது தம்மை வெளிப்படையாகக் கைதுசெய்ய தைரியமின்றி, இரகசியமாகக் கைதுசெய்ததற்காக இயேசு அந்தக் கும்பலைக் கடிந்துகொள்கிறார். ஆனால் வேதவாக்கியம் நிறைவேறும்படிக்கு அவ்வாறு நடந்ததாகக் கூறுகிறார். பாடுகள்குறித்த விபரம் முழுவதிலும் வருகிற முக்கியக் கருத்துதான் இதிலும் வருகிறது; அதாவது, மனித சித்தம் மேசியாவை அழிக்க முயல்கிற சமயத்தில், தேவசித்தம் நிறை வேறுகிறது.

பேதுரு உட்பட அனைவருமே ஓடிவிடுகிறார்கள்; ஆனால் பேதுரு மறுபடி வருகிறார்; தூரத்தில் இயேசுவைப் பின்தொடருகிறார்; ஆனால் பிரச்சினையில் சிக்குகிறார். மாற்கு 14:51,52 இல், ஒரு வாலிபன் இயேசுவைப் பின்தொடர்ந்ததாகச் சொல்லப்படுகிறது; இந்த விபரம் நற்செய்தி புத்தகங்கள் எதிலும் சொல்லப்படவில்லை, இங்குமட்டுமே சொல்லப்படுகிறது. சிலர் அது மாற்குவாக இருக்கவேண்டுமென நினைக்கிறார்கள்; ஆனால் அதற்கு ஆதாரமில்லை. ஆனால், அவன் நிர்வாணமாய் ஓடிப்போகிறான். அந்த வாலிபன், இயேசுவைப் பின்பற்றும்படி அனைத்தையும் விட்டுவிடுவதற்கு பதிலாக, இயேசுவைவிட்டு ஓடும்படி அனைத்தையும் விட்டுவிடுகிறான்.

`ஒரே ஒரு தீமைக்கு அடிமையாக இருந்ததுதான் நம்பிக்கைத்துரோகம் செய்ய யூதாஸை வழிநடத்தியது என்கிற பயங்கர உண்மைபற்றி யோசியுங்கள். பாவத்தை வெறுத்து, தேவகிருபையால் அதை மேற்கொள்வதற்கு இதிலிருந்து நாம் என்ன அறிந்துகொள்ளலாம்?`