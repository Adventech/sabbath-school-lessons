---
title:  மேலும் படிக்க
date:   13/09/2024
---

'பேதுரு சபித்தும் ஆணையிட்டும் கொண்டிருந்த போதே, சேவலின் கூவல் சத்தம் அவரது காதுகளில் கேட்டுக் கொண்டிருந்தபோதே, தம்மை முறைத்துப் பார்த்துக் கொண்டிருந்த நியாயாதிபதிகளிடமிருந்து திரும்பி, அந்தப் பரிதாப சீடனை இயேசு நன்றாகப் பார்த்தார். அதே சமயம் பேதுருவின் கண்களும் தன் எஜமானை நோக்கித் திரும்பின. அவரது அமைதியான முகசாயலில் மிகுந்த பரிதாபமும் துக்கமும் காணப்பட்டது; ஆனால் அதிலே கோபமே இல்லை.

'வெளுத்து, வேதனையிலிருந்த முகத்தையும், நடுங்கின உதடுகளையும், மனதுருக்கத்தோடும் மன்னிப்போடும் பார்த்த பார்வையையும் கண்டபோது, அது ஓர் அம்பைப்போல, அவரது உள்ளத்தை ஊடுருவியது. மனச்சாட்சி விழித்தது. விஷயங்கள் ஞாபகத்திற்கு வந்தன. ஒரு சில நாழிகைகளுக்குமுன், தான் தன் ஆண்டவரோடு சிறைக்குச்செல்லவும் மரிக்கவும் ஆயத்தமாக இருப்பதாக வாக்குக்கொடுத்தது நினைவுக்கு வந்தது. அன்று இராத்திரியில் மூன்றுமுறை தம்மை மறுதலிக்க போவதாக மேலறையில் இரட்சகர் சொன்னபோது உண்டான துக்கமும் நினைவுக்கு வந்தது. இயேசுவை தனக்குத் தெரியாது என்று அப்போதுதான் பேதுரு சொல்லியிருந்தார்; ஆனால் தன் ஆண்டவருக்கு தன்னை எவ்வளவு நன்றாகத் தெரிந்திருந்தது, தனக்கே தெரியாதிருந்த தன் போலித்தனத்தை அவர் எவ்வளவு சரியாக அறிந்திருந்தார் என்பதை இப்போது உணர்ந்து, மிகவும் மனங்கசந்தார்'.–Ellen G. White, The Desire of Ages, pp. 712, 713.

**கலந்துரையாடக் கேள்விகள்**

`இயேசுவின் முன்னுரைத்தல்களில் ஒன்றுதான் மாற்கு 14:9. அப்படிப்பட்ட சூழ்நிலையில் முன்னுரைக்க கடினமான ஒன்று; ஆனாலும் அது எவ்வாறு நிறைவேறியது?`

`யூதாஸையும் பேதுருவையும் ஒப்பிட்டுப் பாருங்கள். இயேசுவின் பாடு விபரத்தில், அவர்களிடையே காணப்படுகிற ஒற்றுமை-வேற்றுமைகள் என்ன?`

`கர்த்தருடைய திருவிருந்தின் அர்த்தம்பற்றி விவாதியுங்கள். அதை எவ்வாறு நம் சபையில் அதிக அர்த்தமுடையதாக்கலாம்? எவ்வாறு அதிக அங்கத்தினர்களை அதில் பங்கேற்கச் செய்யலாம்?`

`கெத்செமனேயில் இயேசு ஜெபத்தில் கேட்டதை, தேவன் கொடுக்காததுபற்றி விவாதியுங்கள். நாம் ஜெபத்தில் கேட்பதை தேவன் கொடுக்காதபோது இதிலிருந்து என்ன அறியலாம்?`

`இயேசுவை மறுதலித்து, பேதுரு ஏமாற்றமளித்தாலும், இயேசு அவரைத் தள்ளிவிடவில்லை. இந்த உண்மையிலிருந்து நீங்கள் என்ன நம்பிக்கையைப் பெறலாம்?`