---
title:  மேலும் படிக்க
date:   12/07/2024
---

'இயேசுவைப்பற்றி மாற்கு 1 சித்திரிக்கிற காட்சி என்ன? சீடர்கள் ஏற்படுத்த இயேசுவுக்கு அதிகாரமிருந்தது; அவர்கள் அதற்கு இணங்கிவந்தார்கள். சாத்தானின் கீழிருக்கிற அசுத்த ஆவிகளுக்கு நேர் எதிராக அவர் பரிசுத்தமுள்ளவர். நன்மைக்கும் தீமைக்கும் இடையே மிகப்பெரிய யுத்தம் நடைபெற்று வருகிறது; பிசாசுகளைவிட இயேசுவுக்கு அதிக அதிகாரம் உள்ளது. வியாதியஸ்தர்கள்மேல் இயேசு மனதுருகினார்; அவர்களுக்கு உதவினார்; வேறு எவரும் அவர்களைத் தொடமுடியாத விதத்தில் அவர்களைத் தொட்டார்.

"தாம் நிறுவப்போகிற ராஜ்யத்தைப் பற்றியும், சாத்தானால் சிறைப்பட்டவர்களை விடுவிக்கிற தம் ஊழியம்பற்றியும் ஜெபாலயத்தில் இயேசு பேசினார். அப்போது ஒரு பயங்கர அலறல் கேட்டு பேச்சை நிறுத்தினார். பிசாசு பிடித்த ஒருவன் கூட்டத்திலிருந்து முன்னால் வந்து, "ஐயோ! நசரேயனாகிய இயேசுவே, எங்களுக்கும் உமக்கும் என்ன? எங்களைக் கெடுக்கவா வந்தீர்? உம்மை இன்னார் என்று அறிவேன், நீர் தேவனுடைய பரிசுத்தர்" என்று சத்தமிட்டான்.

'திரும்பின இடமெல்லாம் குழப்பமும் திகிலுமாக இருந்தது. மக்கள் கவனம் கிறிஸ்துவிடமிருந்து திரும்பியது; அவர் பேசுவதைக் கேட்கவில்லை. சாத்தான் தன்னால் பாதிக்கப்பட்டவனை ஜெபாலயத்திற்குச் செல்ல வைத்ததற்கு அதுதான் காரணம். ஆனால் இயேசு அந்தப் பிசாசைக் கடிந்துகொண்டு, "நீ பேசாமல் இவனை விட்டுப் புறப்பட்டுப்போ" என்று அதை அதட்டினார். உடனே அந்த அசுத்த ஆவி அவனை அலைக்கழித்து, மிகுந்த சத்தமிட்டு, அவனை விட்டுப் போய்விட்டது. வனாந்தரச் சோதனையில் சாத்தானை நேருக்கு நேராகச் சந்தித்தவர், மீண்டும் தம் எதிரியை நேருக்கு நேராகச் சந்தித்தார். பிசாசு தன்னால் பாதிக்கப்பட்டவனை தன் கட்டுப்பாட்டிலேயே வைத்திருக்க தன் வல்லமை முழுவதையும் பிரயோகித்தது. அங்குக் கட்டுப்பாட்டை இழப்பது இயேசுவுக்கு வெற்றியைக் கொடுத்ததாகி விடும் ஆனால் இரட்சகர் அதிகாரத்தோடு பேசி, பாதிக்கப்பட்டவனை விடுவித்தார்".

அதேநேரத்தில், தம் ஊழியத்தை மும்முரமாகச் செய்தார்; ஒவ்வோர் இடமாகச் சென்றார்; கிட்டத்தட்ட எல்லா மக்களோடும் தொடர்பில் இருந்தார். ஊழியத்தையும் மக்களையும் எவ்வாறு அவரால் அமைதியாகவும் தடுமாற்றமின்றியும் அணுகமுடிந்தது? அவருடைய அனுதின ஜெப அனுபவத்தால் என்பதில் சந்தேகமில்லை. ஜெபம் செய்யவும், வேதவசனங்களை ஆராயவும் நடைமுறை ரீதியான ஓர் அட்டவணையை எவ்வாறு உருவாக்கலாம்? எது உங்களுக்கு சரியாக இருக்கிறதெனப் பாருங்கள்; அமைதலான ஆவியைப் பெறவும், ஆவியாலும் தேவ வார்த்தையாலும் வழிநடத்தப்படவும் அந்த நேரத்தைப் பயன்படுத்துங்கள்.

**கலந்துரையாடக் கேள்விகள்**

`கிறிஸ்தவ வாழ்க்கையில் ஜெபத்தின் முக்கியத்துவம்பற்றி வகுப்பில் பேசுங்கள். ஜெபத்தின் நோக்கம், பயன்பற்றி மக்களிடம் காணப்படுகிற கேள்விகள் என்ன?`

`சில நேரங்களில், நம் விசுவாசம்பற்றி அதிகமாகப் பேசாமல் இருப்பது நல்லதாக இருக்கும்; அத்தகைய சூழல்கள் பற்றி வகுப்பில் பேசுங்கள். எப்போது அது விவேகமாக இருக்கும்; நம் சாட்சியில் சமரசமாகாமல் அதை எவ்வாறு செய்யலாம்?`

`இன்று உங்கள் கலாச்சாரத்தில் உள்ள 'குஷ்டரோகிகள்' யார்? அவர்களுக்கு சுவிசேஷத்தைக் கொண்டுசெல்ல, உங்கள் சபை எவ்வாறு அணுகலாம்; 'தொடலாம்'?`