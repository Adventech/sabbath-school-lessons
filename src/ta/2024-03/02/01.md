---
title:  இயேசுவின் ஊழியத்தில் ஒரு நாள்
date:   06/07/2024
---

### இவ்வார ஆராய்ச்சிக்கு
மாற்கு 1:16-45; யோவான் 1:29-42; மாற்கு 5:41; லூக்கா 6:12; லேவி 13.

> <p>மனன வசனம்</p>
> 'இயேசு அவர்களை நோக்கி: என் பின்னே வாருங்கள், உங்களை மனுஷரைப் பிடிக்கிறவர்களாக்குவேன் என்றார் '. மாற்கு 1:17.

ஒவ்வொரு சுவிசேஷப் புத்தகமும் இயேசு ஊழியத் துவக்கத்தை தனக்கே உரிய விதத்தில் அறிமுகப்படுத்துகிறது.

மத்தேயுவில்,இயேசு தம் சீடர்களை அழைத்தது, பிறகு மலைப்பிரசங்கம் பண்ணினது ஆகியவற்றுடன் இயேசுவின் ஊழியம் தொடங்குகிறது.

லூக்காவில், நாசரேத் ஜெபாலயத்தில் இயேசு முதல் பிரசங்கத்தைச் செய்ததுடன் இயேசுவின் ஊழியம் தொடங்குகிறது.

யோவானில், இயேசு முதன்முதலாக சீடர்கள் சிலரை அழைத்தது, கானா ஊர் திருமணத்தில் முதல் அற்புதத்தைச் செய்தது ஆகியவற்றுடன் இயேசுவின் ஊழியம் தொடங்குகிறது.

மாற்குவில், இயேசு நான்கு சீடர்களை அழைத்தது, கப்பர்நகூமில் ஓய்வுநாள் அனுபவம், அதைத் தொடர்ந்த நிகழ்ச்சி ஆகியவற்றுடன் இயேசுவின் ஊழியம் தொடங்குகிறது.

"இயேசுவுடன் ஓய்வுநாள்"பற்றி மாற்குவின் துவக்கத்தில் பார்க்கிறோம்; அதிலிருந்து அவர் யாரெனப் புரிந்துகொள்ள முடிகிறது. இந்த வாரப்பாடப் பகுதி முழுவதிலும், அவரது வார்த்தைகள் சிலவற்றையே பார்க்கிறோம்.: சீடத்துவத்திற்கு அவர் கொடுத்த சுருக்கமான அழைப்பு, பிசாசுக்குக் கட்டளையிட்டது, பிற இடங்களுக்கும் செல்லத் திட்டமிட்டது, ஒரு குஷ்டரோகியைக் குணமாக்கி அவன் சுகமானதை ஆசாரியனிடம் காட்டும்படி கட்டளையிட்டது போன்றவை. அவரது செயல்கள், குறிப்பாக, அவர் மக்களைக் குணமாக்கியது வலியுறுத்தப் படுகின்றன. இயேசுவின் ஊழியத்தின் வேகத்தை எடுத்துக் காட்டுகிற வகையில் உடனே என்கிற வார்த்தையை இந்தச் சுவிசேஷ எழுத்தாளர் பயன்படுத்துகிறார்.

2024 ஜூலை 13 வகுப்புக்காகப் படிக்கவேண்டிய பாடம்