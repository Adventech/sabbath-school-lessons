---
title:  இறுதி நாட்கள்
date:   31/08/2024
---

### இவ்வார ஆராய்ச்சிக்கு
மாற்கு 12:41-44; மாற்கு 13:1-32; தானி 9:24-27; தானி 7:25; 1 தெச 4:13-18.

> <p>மனன வசனம்</p>
> 'அப்பொழுது மனுஷகுமாரன் மிகுந்த வல்லமையோடும் மகிமையோடும் மேகங்களின்மேல் வருகிறதைக் காண்பார்கள். அப்பொழுது அவர் தம்முடைய தூதரை அனுப்பி, தாம் தெரிந்துகொண்டவர்களை பூமியின் கடைமுனை முதற்கொண்டு வானத்தின் கடைமுனைமட்டுமுள்ள நாலு திசைகளிலுமிருந்து கூட்டிச்சேர்ப்பார்'. மாற்கு 13:26,27.

மாற்கு 12இன் இறுதியிலுள்ள ஒரு சிறு சம்பவத்துடன் இந்த வாரப்பாடம் தொடங்குகிறது. அங்கே ஒரு விதவைபற்றிய ஓர் உண்மையை இயேசு சொல்லுகிறார். இந்த வாரம் முக்கியமாக மாற்கு 13இல், எருசலேம் தேவாலயம் குறித்த தீர்க்கதரிசனத்தையும், மேலும் பல விஷயங்களையும் பார்ப்போம். மத்தேயு 24; லூக்கா 21 ஆம் அதிகாரங்களுக்கு இணையான இந்த அதிகாரத்தில் எருசலேமின் அழிவுகுறித்தும், அதையும் தாண்டி உலகத்தின் முடிவுமட்டும் பார்க்கிறோம்.

மாற்கு 13இன் தீர்க்கதரிசனமானது, இயேசுவின் காலம்முதல் அவரது இரண்டாம் வருகை காலம்வரை சம்பந்தப்பட்டது என்பதை அந்த அதிகாரம் தெளிவுபடுத்துகிறது. இந்தப் பாணியில் அமைந்த 'முடிவுக்கால தீர்க்கதரிசன விளக்கத்தை முக்காலவியல் விளக்கம்' என்கிறோம். ஏனென்றால், ஏற்கனவே முடிந்துவிட்டவைபோல இந்தத் தீர்க்கதரிசனங்களுக்கு சிலர் முற்காலவியல் விளக்கம் காண்கிறார்கள்; வேறு சிலர் இனிமேல் நடக்கப்போகிறவைபோல பிற்காலவியல் விளக்கம்காண்கிறார்கள்.

மாற்குவில் உள்ள இயேசுவின் பல போதனைகளைப் போலவே, இங்கும் அவரது சீடர்கள் கேள்விகேட்ட போதோ, தவறாகப் புரிந்துகொண்டபோதோ, அவர் சொன்ன பதில்தாம் போதனைகளாக உள்ளன. கிறிஸ்தவ வாழ்க்கைக்கும் அனுபவத்திற்கும் அவசியமான போதனைகளை இயேசு போதிப்பதற்கு இந்தக் கேள்விகளும் தவறான புரிதல்களும்தான் வாய்ப்பளித்தன. இதில் எதிர்கால நிகழ்வுகளை முன்னுரைப்பது மட்டுமல்லாமல், வரவிருக்கிற சோதனைகளுக்கு ஆயத்தமாகிற வழியை அன்றுள்ளவர்களுக்கும் இன்றுள்ளவர்களுக்கும் இயேசு போதிக்கிறார்.

2024 செப்டம்பர் 7 வகுப்புக்காகப் படிக்கவேண்டிய பாடம்