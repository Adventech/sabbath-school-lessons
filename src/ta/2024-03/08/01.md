---
title:  'சீடர்களுக்குப் போதித்தல்: பகுதி 2'
date:   17/08/2024
---

### இவ்வார ஆராய்ச்சிக்கு
மாற்கு 10; ஆதி 1:27; 2:24; கலா 4:1,2; ரோமர் 6:1-11; ஏசா 11:1-16.

> <p>மனன வசனம்</p>
> 'அப்படியே, மனுஷகுமாரனும் ஊழியங்கொள்ளும்படி வராமல், ஊழியஞ் செய்யவும், அநேகரை மீட்கும்பொருளாகத் தம்முடைய ஜீவனைக் கொடுக்கவும் வந்தார் என்றார்'. மாற்கு 10:45.

இந்த வாரம் மாற்கு 10ஐ ஆராய்வோம்; இந்த விசேஷித்த பகுதியில்தான் தம் சிலுவை ஆயத்தம்குறித்து இயேசு தம் சீடர்களுக்குப் போதிக்கிறார். இந்த அதிகாரத்தில் பாதிவரை சீடர்களைப் பற்றி வருகிறது; மீதிப்பதிகுயில் சீடத்துவத்திற்கு முக்கியமான விஷயங்களை இயேசுவிடம் வந்த மற்றவர்களுடைய கண்ணோட்டத்தில் பார்க்கிறோம். பரிசேயர்கள் வந்து, விவாகரத்துகுறித்து அவரோடு தர்க்கிக்கிறார்கள். பெற்றோர் தங்கள் பிள்ளைகளை இயேசு ஆசீர்வதிக்கும்படி கொண்டுவருகிறார்கள். ஐசுவரியவான் ஒருவன் நித்திய ஜீவன்பற்றிக் கேட்கிறான்; குருடன் ஒருவன் தனக்குப் பார்வை தருமாறு கேட்கிறான்.

மாற்குவின் இந்த அதிகாரமானது, இயேசுவைப் பின்பற்றுவதின் அர்த்தத்தை, குறிப்பாக இந்தப் பூமியில் நாம் வாழ்வதற்குரிய நியதிகளைப் போதிக்கிறது. குறிப்பாக திருமணம், பிள்ளைகள், ஐசுவரியத்தைக் கையாளுதல், அவரைப் பின்பற்றுவதின் விலை, அதன் பிரதிபலன் போன்ற கருத்துகளை. அனைத்திற்கும் மேலாக இரண்டாவது ஒரு குருடன் குணமானதுபற்றிச் சொல்கிறது. மாற்கு 10:46-52; 8:22-26. அதோடு இந்தப் பகுதி முடிவடைகிறது. மாற்கு 8:22- 10:52. ஆனால், இயேசுவைப் பின்பற்றுவதின் விலையையும் விளைவுகளையும் அருமையாக எடுத்துக்காட்டுகிறது.

மொத்தத்தில், இயேசுவைப் பின்பற்றுகிறவர்களை சீடத்துவத்தின் சவால்களைச் சந்திக்க இந்தப் பாடங்கள் ஆயத்தப்படுத்துகின்றன; 2000 வருடங்களுக்கு முன்பிருந்த சீடர்களும், இருபத்தோராம் நூற்றாண்டின் சீடர்களும் அதில் அடங்குவார்கள்.

2024 ஆகஸ்ட் 24 வகுப்புக்காகப் படிக்கவேண்டிய பாடம்