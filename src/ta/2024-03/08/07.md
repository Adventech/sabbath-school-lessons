---
title:  மேலும் படிக்க
date:   23/08/2024
---

'இயேசு எப்போதுமே சிறுபிள்ளைகளை நேசித்தார். அவர்களது சிறுபிள்ளைத்தன பரிவையும், வெளிப்படையான களங்கமற்ற அன்பையும் அங்கீகரித்தார். அவர்களது கபடற்ற வாய்களிலிருந்து பிறந்த நன்றிமிக்க துதியானது அவரது காதுகளுக்கு இசையாக இருந்தது; தந்திரமும் மாய்மாலமுமான மனிதர்களைச் சந்தித்து, அதனால் உண்டான அழுத்தத்திலிருந்து அது அவருக்குப் புத்துணர்வு கொடுத்தது. இரட்சகர் சென்ற இடங்களிலெல்லாம் அவரது முகத்தில் தெரிந்த அருளும் தாழ்மையும் இரக்கமும் சிறுபிள்ளைகள் அவரை நம்பவும் நேசிக்கவும் செய்தன'.

'அந்த வாலிப அதிகாரிபோல பொறுப்புமிக்க உயர் பதவிகளிலும், மிகுந்த செல்வச் செழிப்புகளிலும் இருப்பவர்களுக்கு, கிறிஸ்துவைப் பின்பற்றுவதற்காக அனைத்தையும் கொடுப்பது மிகப்பெரிய தியாகமாகத் தெரியலாம். ஆனால் அவருடைய சீடர்களாக விரும்புகிற அனைவருக்கும் இதுதான் வாழ்க்கைச் சட்டம். கீழ்ப்படிதலுக்கு குறைவான எதுவும் ஏற்றுக்கொள்ளப்படாது. சுயத்தை அர்ப்பணிக்கவேண்டும் என்பதே கிறிஸ்துவினுடைய போதனைகளின் சாராம்சம். பெரும்பாலும் இது அதிகாரமிக்க வார்த்தைகளில் கட்டளையிடப் பட்டது; ஏனென்றால் விருப்பத்தோடு ஈடுபட்டால் முழுமனிதனையும் சீர்கெடுத்துவிடக்கூடிய விஷயங்களை வெட்டி எறிவதைவிட மனிதனை இரட்சிப்பதற்கு வேறு வழியே இல்லை'.

**கலந்துரையாடக் கேள்விகள்**

`சிறுவர்களும் வாலிபர்களும் கிறிஸ்துவோடும் சபையோடும் இணைந்திருப்பதற்கு என்னென்ன வழிகளில் நீங்கள் உதவலாம்? இதைச் செய்வது ஏன் மிகவும் முக்கியமானது?`

`தாங்கள் பணத்தைப் பற்றியெல்லாம் யோசிப்பதில்லை என மக்கள் சொல்லுவதுண்டு. அது உண்மையில்லை. எல்லாருமே பணம்பற்றி யோசிப்பதுண்டு; அதில் தவறில்லை. அப்படியானால் பணம் எப்போது பிரச்சினையாகிறது; உண்மையுள்ள கிறிஸ்தவர்கள் அவர்கள் ஏழைகளாகவோ பணக்காரர்களாகவோ இருந்தாலும், பண விஷயத்தில் ஏன் கவனமாக இருக்கவேண்டும்?`

`இயேசு உங்களிடம், 'நான் உனக்கு என்னசெய்ய வேண்டும்?' என்று கேட்டால், என்ன பதில் சொல்வீர்கள்?`

`மாற்கு 10:43-45இல் இயேசு சொல்கிற வார்த்தைகளைத் தியானியுங்கள். அது எப்படிப்பட்ட வாழ்க்கையாக இருக்கும்? ஊழியங்கொள்ளாமல் ஊழியம்செய்வதற்கு எவ்வாறு கற்றுக்கொள்ளலாம்? நாம் வாழ்கிற விதத்திலும், மற்றவர்களோடு இடைபடுகிற விதத்திலும் இதை எவ்வாறு கடைப்பிடிக்கலாம் ?`