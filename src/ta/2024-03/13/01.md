---
title:  உயிர்த்தெழுந்த கர்த்தர்
date:   21/09/2024
---

### இவ்வார ஆராய்ச்சிக்கு
மாற்கு 15:42-47; மாற்கு 16; கொலோ 2:10-12; 1கொரி 15:1-8; தானி 9:24-27; யோவான் 20:11-18.

> <p>மனன வசனம்</p>
> 'அவன் அவர்களை நோக்கி: பயப்படாதிருங்கள், சிலுவையில் அறையப்பட்ட நசரேயனாகிய இயேசுவைத் தேடுகிறீர்கள்; அவர் உயிர்த்தெழுந்தார்; அவர் இங்கே யில்லை; இதோ, அவரை வைத்த இடம் (என்றான்)'. மாற்கு 16:6.

இயேசு சிலுவையில் அறையப்பட்டதும் சீடர்களுடைய எதிர்பார்ப்புகள் மங்கி, விசுவாசம் ஒழிந்தது. அந்த வார இறுதி ஒரு திகிலான அனுபவமாக இருந்தது; அவர்களுடைய எஜமானின் மரணம் மட்டுமல்ல, தங்கள் உயிருக்கு ஆபத்திருந்ததும் அச்சுறுத்தியது. யோவான் 20:19.

மாற்கு புத்தகத்தின் கடைசி அதிகாரமான மாற்கு 16இல், இயேசுவின் மரணத்திற்குப்பிறகு நிகழ்ந்தவற்றைப் பார்ப்போம்.

முதலாவது, இயேசு உயிர்த்தெழுந்த நேரத்தையும், அந்தப் பெண்கள் ஞாயிற்றுக்கிழமை காலையில் கல்லறைக்கு வந்ததற்கான காரணத்தையும் பார்ப்போம். உயிர்த்தெழுதலை வைத்து ஞாயிற்றுக்கிழமையை பலர் புனிதமாக்குவதால், உயிர்த்தெழுதலின் காலைபற்றிப் பேசுவதற்கு அட்வென்டிஸ்டுகள் சில சமயங்களில் தயங்குகிறார்கள்; ஞாயிறு உயிர்த்தெழுதலை வைத்து தவறான இறையியல் கருத்து உருவானாலும், நாம் எவ்வாறு அதில் மகிழலாம்?

இரண்டாவது, மாற்கு 16இன் முதல் சில வசனங்களை இந்தப் பாடத்தில் பார்க்கிறோம்; இந்தப் புத்தகம் முழுவதிலும் ஊடுபாவுபோல செல்கிற ஒரு கருத்தை அந்த வார்த்தைகள் வலியுறுத்துகின்றன. இந்தக் கருத்துகளை திங்கள், செவ்வாய்ப் பாடங்களில் பார்ப்போம்.

மூன்றாவது, புதன், வியாழன் பாடத்தில் மாற்கு 16இன் மீதமுள்ள பகுதியை ஆராய்ந்து, நமக்குமுன் வைக்கப்பட்டுள்ள ஊழியத்தை ஆராய்வோம். உலகம்முழுவதிற்கும் சுவிசேஷத்தைக் கொண்டுசெல்லும்படி மாற்கு புத்தகம் நமக்கு சவால் விடுவதுடன் நம் ஆராய்ச்சியை முடிப்போம்.

2024 செப்டம்பர் 28 வகுப்புக்காகப் படிக்கவேண்டிய பாடம்