---
title:  கல் புரட்டப்பட்டது
date:   23/09/2024
---

`மாற்கு 16:1-8; 1கொரி 15:1-8 பொதுவாகச் சொல்கிற கருத்து என்ன?`

சுவிசேஷப் புத்தகங்கள் ஒவ்வொன்றிலும் உயிர்த்தெழுதலின் சம்பவம் வருகிறது. ஒவ்வொரு சுவிசேஷ எழுத்தாளரும் வெவ் வேறு கண்ணோட்டத்தில் சொல்கிறார்கள்; ஆனால் அங்குள்ள முக்கியக் கருத்துகள் 1கொரி 15:1-8 இலும் காணப்படுகின்றன. மரித்தார், அடக்கம்பண்ணப்பட்டார், உயிர்த்தெழுந்தார், தரிசனமானார் என்கிற நான்கு கருத்துகள் மீண்டும்மீண்டும் வருகின்றன. மாற்குப் புத்தகத்தில், 'மரித்தார்', 'அடக்கம்பண்ணப்பட்டார்' என்றும் (15ம் அதிகாரம்), 'உயிர்த்தெழுந்தார்', 'தரிசனமானார்' என்றும் (16ம் அதிகாரம்) வருகின்றன. கலிலேயாவில் ஒரு கூட்டம் நடைபெற்றது. மாற்கு 16:7. அங்கே அவரைக் காணலாமெனச் சொல்லப்பட்டது. யோவான் 21.

உயிரோடு எழுந்த ஒரு கடவுளை கிறிஸ்தவர்கள் நம்புவதைப் புரிந்து கொள்ள சிலர் தடுமாறுகிறார்கள். ஆனால் அவர் உயிர்த்தெழுந்ததற்கு உறுதியான காரணம் உள்ளது; அதைப் பகுத்தறிவதும் எளிது. ஒன்றுமே புரியாதவர்கள்கூட, ஆதி 1உம் 2உம் சொல்கிறபடி தேவன் சிருஷ்டிகர் என்று நம்பினால் போதும், உயிர்த்தெழுதல் என்கிற அற்புதம் பகுத்தறிவுக்கு விளங்கும். பிரபஞ்சத்தையும், பிறகு பூமியில் உயிரையும் படைத்த தேவனுக்கு, தாம் விரும்பினால், இயேசுவை உயிர்த்தெழச் செய்ய நிச்சயமாக வல்லமை இருந்திருக்கும். தேவன் இருக்கிறார் என்கிற உண்மை இயேசுவின் உயிர்த்தெழுதல் தவிர்க்கமுடியாதது என்று காட்டவில்லை; மாறாக, பகுத் தறிவுக்கு ஏற்றதாக ஆக்குகிறது.

அடுத்து, கல்லறை காலியாக இருந்தது. நாத்திக வரலாற்றாசிரியர்கள்கூட அதை ஒத்துக்கொள்கிறார்கள். இல்லையென்றால், அவர் உயிர்த்தெழுந்தார் என்கிற கூற்று ஆரம்பித்திலிருந்தே அர்த்தமற்றதாகியிருக்கும்; அவரது சரீரம் அங்கே இருந்திருந்தால், அவர் உயிர்த்தெழுந்தார் என்று சொல்லமுடியாது.

அடுத்து, அவருடைய சீடர்கள் அவரது சரீரத்தைத் திருடிச்சென்றாரெனச் சொல்லுவதிலும் அர்த்தமில்லை. அங்கிருந்த போர்ச்சேவர்களைத் தாண்டி சீடர்களால் சென்றிருக்க முடியாது. அதையும் மீறிச்சென்று, சரீரத்தை எடுத்திருந்தால், அதைத் திருடினதற்காக சீடர்கள் கைதுசெய்யப்பட்டிருக்க வேண்டும் அல்லவா? சீடர்கள் அதைச் செய்யவில்லை என்பதை மதத்தைலவர்கள் அறிந்திருந்தார்கள்.

மேலும், உயிர்த்தெழுந்த இயேசுவை தாங்கள் கண்டதாக ஏராளமானோர் சாட்சிசொன்னார்கள். சீடர்கள் உட்பட அநேகர் முதலில் நம்பவில்லை. கிறிஸ்தவர்களை எதிர்ப்பதில் மிகத்தீவிரமாக இருந்த ஒருவரான பவுல், தான் உயிர்த்தெழுந்த கர்த்தரைப் பார்த்ததாகவும், அந்த அனுபவம் தன் வாழ்க்கை அனுபவத்தையே முற்றிலும் எதிர்பாராத விதங்களில் மாற்றியதாகவும் சொல்கிறார்.

இறுதியாக, உயிர்த்தெழுந்த கர்த்தரை தாங்கள் பார்த்ததாகச் சொன்னவர்கள் உருவாக்கிய கிறிஸ்தவ சபையின் வளர்ச்சிக்கு (பல காரணங்கள் இருந்தாலும்), அவர்கள் சாட்சியும் முக்கியக் காரணம். அவர்கள் பொய் பேசியிருந்தால், அதற்காக உயிரையே கொடுக்கத் தயாராக இருந்திருப்பார்களா? அவரது மரணத்திற்கு முன்னரும் , பிறகான வருடங்களிலும் அவர்கள் சொன்ன சாட்சி, அவரது உயிர்த்தெழுதலுக்கு வல்லமையான சாட்சியாகும். அப் 3:15; 1பேதுரு 1:3.

`கிறிஸ்து உயிர்த்தெழுந்தார் என்பதற்கு உங்களிடம் என்ன ஆதாரம் இருக்கிறது என்று ஒருவர் கேட்டால், அவருக்கு என்ன பதில் சொல்லுவீர்கள்?`