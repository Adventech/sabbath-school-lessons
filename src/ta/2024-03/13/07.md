---
title:  மேலும் படிக்க
date:   27/09/2024
---

'விசுவாசிக்கு, கிறிஸ்துவே உயிர்த்தெழுதலும் ஜீவனுமாக இருக்கிறார். பாவத்தின் மூலம் இழந்த ஜீவன் நம் இரட்சகர்மூலம் மீண்டும் கிடைக்கிறது; தாம் சித்தங்கொள்பவனை உயிர்ப்பிக்கிற வல்லமை அவரிடம் உள்ளது. அழியாமையைக் கொடுக்கிற உரிமை அவரிடம் உள்ளது. மனிதனாக இருந்தபோது தாம் கொடுத்த உயிரை, மீண்டும் எடுத்து, மனிதர்களுக்குக் கொடுக்கிறார். "நானோ அவைகளுக்கு ஜீவன் உண்டாயிருக்கவும், அது பரிபூரணப்படவும் வந்தேன்". "நான் கொடுக்கும் தண்ணீரைக் குடிக்கிறவனுக்கோ ஒருக்காலும் தாகமுண்டாகாது; நான் அவனுக்குக் கொடுக்கும் தண்ணீர் அவனுக்குள்ளே நித்தியஜீவகாலமாய் ஊறுகிற நீரூற்றாயிருக்கும்". "என் மாம்சத்தைப் புசித்து, என் இரத்தத்தைப் பானம் பண்ணுகிறவனுக்கு நித்தியஜீவன் உண்டு; நான் அவனைக் கடைசிநாளில் எழுப்புவேன்". யோவான் 10:10; 4:14; 6:54.

'விசுவாசிக்கு, மரணம் ஒரு அற்ப விஷயம். அது ஒரு இமைப்பொழுது என்று கிறிஸ்து சொல்லுகிறார். "ஒருவன் என் வார்த்தையைக் கைக்கொண்டால், அவன் என்றென்றைக்கும் மரணத்தைக் காண்பதில்லை." "என்றென்றைக்கும் மரணத்தை ருசிபார்ப்பதில்லை". கிறிஸ்தவனுக்கு மரணம் ஒரு நித்திரை; அது இமைப்பொழுது அமைதி மற்றும் அந்தகாரம். ஜீவனானது கிறிஸ்துவுக்குள் தேவனில் மறைந்திருக்கிறது; "நம்முடைய ஜீவனாகிய கிறிஸ்து வெளிப்படும்போது, நீங்களும் அவரோடேகூட மகிமையிலே வெளிப்படுவீர்கள்." யோவான் 8:51, 52; கொலோ. 3:4'.

உயிர்த்தெழுதலின் நிஜத்தை நம்பமுடியாத நாத்திக வரலாற்றாசிரியர்கள்கூட, இயேசு கொல்லப்பட்டார் என்றும், அவரது மரித்தபிறகு உயிர்த்தெழுந்ததை அநேகர் பார்த்ததாகச் சொன்னார்கள் என்றும், அதன்பிறகு கிறிஸ்தவ சபையை உருவாக்கினார்கள் என்றும் ஒத்துக்கொள்கிறார்கள். இதற்கு காரணம், இயேசு இரட்டை சகோதரர்களில் ஒருவராக இருந்திருக்கலாம்; அல்லது ஆதிகாலச் சீடர்கள் மதிமயங்கி, தாங்கள் இயேசுவைக் கண்டதாகச் சொல்லியிருக்கலாம் என்கிறார்கள். இயேசு உண்மையிலேயே மரிக்கவில்லை; மயக்கமாக இருந்தார்; பிறகு மயக்கம் தெளிந்துவிட்டார் என்று சிலர் சொல்கிறார்கள். இன் னொருவர், வேற்றுலக வாசி ஒருவர் வந்து, இயேசுவின் சரீரத்தைக் கொண்டு சென்றுவிட்டார் என்கிறார். இத்தகைய வாதங்களையும், அவை உண்மைக்கு மாறானவை.

**கலந்துரையாடக் கேள்விகள்**

`இயேசுவின் உயிர்த்தெழுதல்குறித்து சீடர்கள் பொய் சொல்ல என்ன அவசியம் இருக்கிறது? தங்கள் நம்பிக்கையின்நிமித்தம் அவர்கள் வெறுப்பையும், புறக்கணிப்பையும், உபத்திரவத்தையும்தானே சந்தித்தார்கள்? பொய்யான ஒரு கதையை உருவாக்குவதில் அவர்களுக்கு என்ன லாபம் இருக்கிறது?`

`இயேசு உயிர்த்தெழுந்தார் என்பதற்கு நீங்கள் உறுதியாக நம்புகிற ஆதாரம் என்ன? காரணங்களை வகுப்பில் கலந்தாலோசியுங்கள்.`

`இயேசுவின் உயிர்த்தெழுதலால் நமக்குக் கிடைக்கிற மாபெரும் நம்பிக்கைபற்றித் தியானியுங்கள். இயேசுவின் உயிர்த்தெழுதலுக்கு பவுல் எவ்வளவு முக்கியத்துவம் கொடுக்கிறார்? 1கொரி 15.`