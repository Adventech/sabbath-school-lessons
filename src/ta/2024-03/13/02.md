---
title:  உயிர்த்தெழுதலில் களிகூருதல்
date:   22/09/2024
---

`மாற்கு 15:42-16:6 என்ன சொல்கிறது, உயிர்த்தெழுதலின் நிஜத்தை எவ்வாறு உணர்த்துகிறது?`

இயேசு மரித்த நாள் 'ஆயத்த நாள்' என்பதில் சுவிசேஷப் புத்தக எழுத்தாளர்கள் அனைவரும் உடன்படுகிறார்கள். மத் 27:62; மாற்கு 15:42; லூக்கா 23:54; யோவான் 19:14,31,42. இது வியாழக்கிழமை சூரிய அஸ்தமனத்திலிருந்து வெள்ளிக்கிழமை சூரிய அஸ்தமனம் வரையிலான சமயம் என்று பெரும்பாலான விளக்கவுரையாளர்கள் புரிந்துள்ளார்கள். இயேசு வெள்ளிக்கிழமை மதியத்திற்குப் பிறகு மரித்தார்; சூரிய அஸ்தமனத்திற்குள்ளாக அடக்கம்பண்ணப்பட்டார்.

ஓய்வுநாளில் கல்லறையில் கர்த்தர் ஓய்ந்திருந்தார்; இயேசுவின் சீடர்கள் அனைவரும் ஓய்ந்திருந்தார்கள். 'கற்பனையின்படியே ஓய்வுநாளில் ஓய்ந்திருந்தார்கள்'. லூக் 23:56. நான்காம் கற்பனைக்குக் கீழ்ப்படிவதின் கடமைகுறித்து இயேசு குறைத்துக் காட்டியிருந்தால், நிச்சயமாக ஓய்ந்திருந்திருக்க மாட்டார்கள்.

சனிக்கிழமை இரவில், அந்தப் பெண்கள் கந்தவர்க்கங்களை வாங்கினார்கள்; ஞாயிற்றுக்கிழமை காலையில், அடக்கச் சடங்குகளை நிறைவேற்றுமப்டிக்கு கல்லறைக்குச் சென்றார்கள். ஆனால் இயேசு அங்கே இல்லை!

இரண்டாம் நூற்றாண்டின் ஆரம்பத்திலேயே, இயேசு ஞாயிற்றுக்கிழமையில் உயிர்த்தெழுந்ததை கிறிஸ்தவர்கள் முக்கியப்படுத்த ஆரம்பித்தார்கள். ஞாயிற்றுக்கிழமையை பரிசுத்த நாளாக மாற்றுவதற்கு அதைக் காரணமாக்கினார்கள். ஆனால் புதிய ஏற்பாடு அவ்வாறு போதிக்கிறதா?

`இயேசுவுடைய உயிர்த்தெழுதலின் நினைவாக புதிய ஏற்பாடு சொல்வது என்ன? கொலோ 2:10-12.`

உயிர்தெழுதலின் நினைவாக ஞாயி ற் று க் கி ழமையை ப ரிசுத்தமாக ஆசரிக்குமாறு வேதாகமத்தில் ஒரு வார்த்தைகூட இல்லை. உயிர்த்தெழுதலுக்கு நினைவாக இருப்பது ஞானஸ்நானம்தான். 'மேலும் பிதாவின் மகிமையினாலே கிறிஸ்து மரித்தோரிலிருந்து எழுப்பப்பட்டதுபோல, நாமும் புதிதான ஜீவனுள்ளவர்களாய் நடந்துகொள்ளும்படிக்கு, அவருடைய மரணத்திற்குள்ளாக்கும் ஞானஸ்நானத்தினாலே கிறிஸ்துவுடனேகூட அடக்கம்பண்ணப்பட்டோம்' ரோமர் 6:4.

ஞாயிறு ஆசரிப்பு குறித்த பொய்யான இறையியல் கருத்துக்குமத்தியிலும், ஞாயிறு காலையில் இயேசு உயிர்த்தெழுந்ததுகுறித்து அட்வென்டிஸ்டுகள் மகிழலாம். இயேசு மரணத்தின்மேல் வெற்றி சிறந்தார்; அவரது உயிர்த்தெழுதலில், நம் உயிர்த்தெழுதலின் நிச்சயம் உறுதிசெய்யப்பட்டுள்ளது.

> <p></p>
> 'நம்முடைய கர்த்தராகிய இயேசுகிறிஸ்துவின் பிதாவாகிய தேவனுக்கு ஸ்தோத்திரம் உண்டாவதாக; அவர், இயேசுகிறிஸ்து மரித்தோரிலிருந்து எழுந்ததினாலே, அழியாததும் மாசற்றதும் வாடாததுமாகிய சுதந்தரத்திற்கேதுவாக, ஜீவனுள்ள நம்பிக்கை உண்டாகும்படி, தமது மிகுந்த இரக்கத்தின்படியே நம்மை மறுபடியும் ஜெநிப்பித்தார்'. 1பேதுரு 1:3,4.

`இயேசுவின் உயிர்த்தெழுதலைக்குறித்து பேதுருவுக்கு இருந்த நிச்சயத்தைப் பாருங்கள். நாமும் எவ்வாறு அந்த நிச்சயத்தைப் பெற்றிருக்கலாம்?`