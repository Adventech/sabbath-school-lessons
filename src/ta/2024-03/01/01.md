---
title:  சுவிசேஷத்தின் துவக்கம்
date:   29/06/2024
---

### இவ்வார ஆராய்ச்சிக்கு
அப்போஸ்தலர் 13:1-5, 13; 15:36-39; மாற்கு 1:1-15; ஏசா 40:3; தானியேல் 9:24-27.

> <p>மனன வசனம்</p>
> 'யோவான் காவலில் வைக்கப்பட்ட பின்பு, இயேசு கலிலேயாவிலே வந்து, தேவனுடைய ராஜ்யத்தின் சுவிசேஷத்தைப் பிரசங்கித்து: காலம் நிறைவேறிற்று, தேவனுடைய ராஜ்யம் சமீபமாயிற்று; மனந்திரும்பி, சுவிசேஷத்தை விசுவாசியுங்கள் என்றார் '. மாற்கு 1:14,15.

மாற்கு சுவிசேஷத்தை எழுதியவர் யார்? அது ஏன் எழுதப்பட்டது? எந்தச் சுவிசேஷமும் அதன் ஆசிரியரின் பெயரைச் சொல்லவில்லை. யோவானில் கிட்டத்தட்ட ஆசிரியரின் பெயர் வருகிறது; இயேசுவுக்கு அன்பாயிருந்த சீஷன் என்கிற குறிப்பு உள்ளது. யோவான் 21:20,24.

ஆனாலும், ஆரம்பக்காலம் முதலே, வேதாமக சுவிசேஷப் புத்தகங்கள் ஒவ்வொன்றும் ஏதாவது அப்போஸ்தலருடன் (மத்தேயு, யோவான்) அல்லது அப்போஸ்தலருடனிருந்த ஒருவருடன் தொடர்பு படுத்தப்பட்டுள்ளது. உதாரணமாக, லூக்காவின் சுவிசேஷம் பவுலுடன் தொடர்புபடுத்தப்படுகிறது. கொலோ 4:14; 2தீமோ 4:11; பிலே 1:24. மாற்குவின் சுவிசேஷம் பேதுருவுடன் தொடர்புபடுத்தப்படுகிறது. 1பேதுரு 5:13.

மாற்குவின் ஆசிரியர் வசனத்தில் தன் பெயரைக் குறிப்பிடாவிட்டாலும், ஆரம்பக்காலப் பாரம்பரியத்தின்படி, மாற்கு சுவிசேஷத்தினுடைய ஆசிரியர் யோவான் மாற்கு என்பது தெரியவருகிறது; இவர், பவுல் மற்றும் பர்னபாவுடன் பயணம்செய்தவர். அப் 13:2,5. பிறகு பேதுருவுக்குத் துணையாக இருந்தவர். 1பேதுரு 5:13.

முதல் வேலையாக, மாற்குபற்றி வேதாகமம் சொல்வதை இந்த வாரத்தில் படிப்போம்; அவர் ஆரம்பத்தில் தோற்று, பின்னர் வெற்றிப் பாதைக்குத் திரும்பியவர். பிறகு நமது ஆராய்ச்சியில், மாற்கு சுவிசேஷம் எதை நோக்கிச் செல்கிற தென்றும், தோற்று, பிறகு மனந்திரும்பிய ஓர் ஊழியப்பணியாளர் ஏன் இப்படியொரு புத்தகத்தை எழுதவேண்டுமென்றும் பார்ப்போம்.

2024 ஜூலை 6 வகுப்புக்காகப் படிக்கவேண்டிய பாடம்