---
title:  இயேசுவின் சுவிசேஷம்
date:   04/07/2024
---

`இயேசு பிரசங்கித்த சுவிசேஷச் செய்தியின் மூன்று பகுதிகள் யாவை? மாற்கு 1:14,15.`

இயேசுவின் எளிய, நேரடி செய்திகளை மாற்கு இங்கே சுருக்கமாகச் சொல்லுகிறது. அதன் மூன்று பகுதிகள் கீழே அட்டவணையில் விளக்கப்பட்டுள்ளன:

| பிரிவு | உள்ளடக்கம் |
| --- | --- |
| காலத்தீர்க்கதரிசனம் | காலம் நிறைவேறியது |
| உடன்படிக்கை வாக்குறுதி | தேவனுடைய ராஜ்யம் சமீபித்திருக்கிறது |
| சீடத்துவத்திற்கான அழைப்பு | மனந்திரும்பி, சுவிசேஷத்தை ஏற்றுக்கொள்ளுங்கள் |

இயேசு குறிப்பிடுகிற காலத் தீர்க்கதரிசனமானது தானியேல் 9:24-27இன் 70-வாரத் தீர்க்கதரிசனம். இந்தத் தீர்க்கதரிசனம் இயேசுவின் ஞானஸ்நானத்தில் நிறைவேறியது; அப்போது அவர் பரிசுத்த ஆவியால் அபிஷேகம் பண்ணப்பட்டு, தம் ஊழியத்தைத் தொடங்கினார். அப் 10:38. இந்த அற்புதமான 70 வாரத் தீர்க்கதரிசனமானது பின்வரும் அட்டவணையில் விளக்கப்பட்டுள்ளது:

![Chart](https://sabbath-school-resources-assets.adventech.io/ta/ss/2024-03/01/chart.png)

இந்தத் தீர்க்கதரிசனத்தில், ஒரு நாள் என்பது ஒரு வருடத்தைக் குறிக்கிறது (எண் 14:34; எசே 4:6). இந்தத் தீர்க்கதரிசனம் 457 இல், எருசலேமை திரும்ப எடுத்துக் கட்டி முடிப்பதற்கு பெர்சியாவின் அர்தசஷ்டா ராஜா கட்டளை பிறப்பித்தபோது தொடங்கியது (பார்க்க எஸ்றா 7).

அறுபத்தொன்பது தீர்க்கதரிசன வாரங்கள் கி.பி. 27 இல் முடிகின்றன; அப்போதுதான் இயேசு ஞானஸ்நானம் பெற்று, தம் ஊழியத்தின் தொடக்கத்தில் பரிசுத்த ஆவியால் அபிஷேகம் செய்யப்பட்டார். அதன் பிறகு மூன்றரை வருடங்கள் கழித்து சிலுவையில் அறையப்படவிருந்தார். இறுதியாக, எழுபதாம் வாரம் கி.பி. 34 இல் முடிவடையவிருந்தது; அப்போது ஸ்தேவான் கல்லெறிந்து, கொல்லப்பட்டார்; சுவிசேஷம் யூதர்களுக்கும், புறஜாதிகளுக்கும் செல்ல ஆரம்பித்தது.

`70 வார தீர்க்கதரிசனத்தை கடைசியாக எப்போது ஆராய்ந்தீர்கள்? இந்தத் தீர்க்கதரிசனத்தை அறிந்துகொள்வது, இயேசுவின்மீது மட்டுமல்ல, தீர்க்கதரிசன வார்த்தையின் நம்பகத்தன்மையிலும் விசுவாசத்தை அதிகரிக்க எவ்வாறு உதவும்?`