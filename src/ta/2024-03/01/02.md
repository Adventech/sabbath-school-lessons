---
title:  தோற்றுப்போன ஊழியர்
date:   30/06/2024
---

`அப்போஸ்தலர் புத்தகத்தில் மாற்கு எவ்வாறு அறிமுகப்படுத்தப்படுகிறார்? அப் 12:12.`

யோவான் மாற்குதான் மாற்கு சுவிசேஷத்தை எழுதியிருக்க வேண்டும்; அநேகமாக கி.பி. 40 களின் மத்தியில் அப்போஸ்தலர் 12 இன் நிகழ்வுகளின்போது, அவர் ஒரு இளைஞர். அவரது தாயின் பெயர் மரியாள் என்று வசனம் 12 சொல்லுகிறது. மரியாள் வசதிபடைத்தவர்; சபையை ஆதரித்தார்; தன் வீட்டில் ஜெபக்கூட்டங்கள் நடத்தினார்; அப்போஸ்தலர் 12 இன் பிரபலமான நிகழ்வு அங்கு தான் நிகழ்கிறது. சிறையிலிருந்து பேதுரு தப்பியதும், அதைத் தொடர்ந்த நிகழ்வுகளும், பிறகு ஏரோது மரித்ததும் நகைச்சுவையாக உள்ளன; பேதுருவையும் அந்த ராஜாவையும் வேறுபடுத்திக் காட்டுகின்றன. இந்தச் சம்பவத்தில் மாற்குவுக்கு பங்கேதும் இல்லை என்றாலும், இந்தக் கட்டத்தில் அவர் அறிமுகம் செய்யப்படுவது பர்னபாவோடும் சவுலோடும் அவர் பின்னர் சேரவிருந்ததற்கு முன்னுரையாக அமைகிறது.

`சவுலோடும் பர்னபாவோடும் மாற்கு எவ்வாறு சேருகிறார்? பிறகு என்னவாகிறது? அப் 13:1-5, 13.`

சுமார் கி.பி. 46இல் பவுல்-பர்னபாவின் முதல் ஊழியப்பயணம்பற்றி அப்போஸ்தலர் 13 விவரிக்கிறது. இது கி.பி. 46 இல் துவங்கினது. 5ம் வசனத்தில் தான் மாற்குபற்றிச் சொல்லப்படுகிறது; அவர் உதவியாளாக அல்லது வேலையாளாக இருந்திருக்கிறார். பிறகு 13ம் வசனத்தில்தான் அவர்பற்றி வருகிறது; அங்கே அவர் எருசலேமுக்கு திரும்பிச் சென்றுவிட்டதாகமட்டும் சொல்லப்படுகிறது.

அவர் திரும்பிச் சென்றதற்கு எந்தக் காரணமும் சொல்லப்படவில்லை; அவரது உணர்வுகள்குறித்த குறிப்புகளும் இல்லை; அதனால் ஊழியப்பணியிலிருந்து அவர் ஏன் பின்வாங்கியிருக்கலாமென ஊகிக்கத்தான் முடிகிறது; ஆனால் நிச்சயம் ஆபத்தையும் சவால்களையும் சந்தித்திருப்பார் என்பதில் மட்டும் சந்தேகமில்லை. எலன் ஒய்ட் இவ்வாறு கூறுகிறார்: 'பயமும் அதைரியமும் அதிகரித்த நிலையில், கர்த்தருடைய பணிக்காக முழுமனதுடன் தன்னை அர்ப்பணிப்பதிலிருந்து மாற்கு சற்றே தடுமாறினார். கஷ்டங்களுக்குப் பழக்கப் பட்டிராத நிலையில், பாதையில் காணப்பட்ட ஆபத்துகளாலும் தனிமை அனுபவங்களாலும் மனமுடைந்து போனார்' (The Acts of the Apostles, p. 169). சுருக்கமாக, சூழ்நிலைகள் மிகவும் கடினமானதால், வெளியேற விரும்பினார்.

`உங்கள் கிறிஸ்தவ அனுபவத்தில் நீங்கள் பின்வாங்கிய அல்லது முற்றிலும் தோற்ற ஏதாவது அனுபவத்தை யோசித்துப் பாருங்கள். அந்த அனுபவத்திலிருந்து என்ன கற்றுக்கொண்டீர்கள்?`