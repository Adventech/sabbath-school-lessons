---
title:  மேலும் படிக்க
date:   05/07/2024
---

வெளி 14:6,7இன் முத்தூது, மாற்கு 1:15இல் சொல்லப்படுகிற இயேசுவின் சுவிசேஷச் செய்திக்கு ஒத்திருக்கிறது.

முதலாம் தூதன், இரண்டாம் வருகைக்கு உலகத்தை ஆயத்தம்பண்ணும்படி, கடைசி நாட்களில் நித்திய சுவிசேஷத்தை உலகத்திற்குக் கொண்டுவருகிறான். இயேசுவின் செய்தியைப் போலவே, தூதன் சொன்ன கடைசிக்கால சுவிசேஷத்திலும் அதே மூன்று கூறுகள் உள்ளன; கீழே அட்டவணையில் விவரிக்கப்பட்டுள்ளன:

| மாற்கு 1 | பிரிவு | வெளிப்படுத்தல் 14 |
| --- | --- | --- |
| காலம் நிறைவேறியது. தானியேல் 9 | காலத் தீர்க்கதரிசனம் | நியாயத்தீர்ப்புக் கொடுக்கிற வேளை. தானியேல் 7;8 |
| ராஜ்யம் சமீபித்திருக்கிறது | உடன்படிக்கை வாக்குறுதி | நித்திய சுவிசேஷம் |
| மனந்திரும்புங்கள், விசுவாசியுங்கள் | சீடத்துவத்திற்கு அழைப்பு | பயப்படுங்கள், மகிமைப்படுத்துங்கள், தேவனைத் தொழுங்கள் |

முதல் தூதனின் தூது, வருகைக்கு முந்தைய நியாயவிசாரணையை அறிவிக்கிறது; அது 1844 இல் தொடங்கியது; தானி 8:14 இன் 2,300 இராப்பகல் தீர்க்கதரிசனத்தில் முன்னுரைக்கப்பட்டது. நியாயத்தீர்ப்பால் உபத்திரவமடைந்த தேவமக்கள் தேவனுடைய ராஜ்யத்தைப் பெறுகிறார்கள். தானி 7:22. பயப்படுங்கள், மகிமைப்படுத்துங்கள், தேவனைத் தொழுதுகொள்ளுங்கள் என்று கொடுக்கப்படுகிற முதலாம் தூதனுடைய அழைப்பு, சீடத்துவத்திற்கான அழைப்பு; வெளி 13இன் மிருக வல்லமைகள் கடைசி நாட்களில் ஒரு பொய்யான கடவுளுக்குப் பயந்து, அதை மகிமைப்படுத்தவும் தொழவும் சொல்லும்போது கொடுக்கப்படுகிறது.

சுவிசேஷ அறிவிப்பு துவங்கின காலத்தில், மாற்கு 1இன் இயேசுவின் செய்தியானது தானியேல் தீர்க்கதரிசனத்தோடு தொடர்புடையதாக இருந்தது போலவே, உலக வரலாற்றின் முடிவில் அறிவிக்கப்படுகிற முதல் தூதும் தானியேல் தீர்க்கதரிசனங்களுடன் தொடர்புடையதாக இருக்கிறது.

**கலந்துரையாடக் கேள்விகள்**

`மாற்கு 1:1-13இல் இயேசுவையும் யோவான் ஸ்நானனையும் ஒப்பிட்டு ஆராயுங்கள். அவர்கள் அறிமுகப்படுத்தப்படுகிற விதத்திலிருந்து என்ன விசேஷித்த பாடங்களைப் படிக்கமுடிகிறது?`

`ஞானஸ்நானத்தின் அர்த்தம் என்ன? ரோமர் 6:1-4; யோவான் 3:1-8 ஐ வாசித்து, மாற்கு 1:9-13 இலுள்ள இயேசுவின் ஞானஸ்நானத்துடன் ஒப்பிடுங்கள். என்ன ஒற்றுமைகளையும் வேற்றுமைகளும் உள்ளன? ஞானஸ்நானத்தின் அர்த்தம்பற்றி இன்னும் தெளிவாகப் புரிந்துகொள்ள இது எவ்வாறு உதவுகிறது?`

`மாற்கு 1:14,15இல் இயேசுவின் சுவிசேஷத்தையும், வெளி 14:6,7இல் முதலாம் தூதனுடைய செய்தியையும் ஒப்பிட்டு ஆராயுங்கள். இந்தச் செய்திகளை ஆராய்வது, இன்று நீங்கள் சிறப்பாக ஊழியம்செய்ய எவ்வாறு உதவும்?`