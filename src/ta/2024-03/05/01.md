---
title:  கடலருகே அற்புதங்கள்
date:   27/07/2024
---

### இவ்வார ஆராய்ச்சிக்கு
மாற்கு 4:35-41; சங் 104:1-9; மாற்கு 5:1-43; எண் 27:17.

> <p>மனன வசனம்</p>
> 'இயேசு அவனுக்கு உத்தரவுகொடாமல்: நீ உன் இனத்தாரிடத்தில் உன் வீட்டிற்குப்போய், கர்த்தர் உனக்கு இரங்கி, உனக்குச் செய்தவைகளையெல்லாம் அவர்களுக்கு அறிவியென்று சொன்னார்'. மாற்கு 5:19.

இயேசு முக்கியமாக கலிலேயாவில் ஊழியம்செய்தார்; குறிப்பாக கலிலேயாக் கடலைச் சுற்றிலும் ஊழியம் நடைபெற்றது; அது உண்மையில் ஒரு பெரிய ஏரி; அதன் நீளம் சுமார் 21 கி.மீ; அகலம் 13 கி.மீ. அந்தப் பகுதியில் அது மிகப்பெரிய ஒரு நீர்நிலை; அருகில் வசித்த மக்களின் வாழ்வாதாரமாகவும் இருந்தது.

இயேசுவும் அவரது சீடர்களும் கடலைக் கடந்து செல்வதாக மாற்கு 4ஆம் அதிகாரம் முடிவடைகிறது. அப்போது புயல் வீசவே, இயேசு காற்றையும் கடலையும் அதட்டி, அமைதிப்படுத்துகிறார். மாற்கு 6உம் இதே போன்ற காட்சியுடன்தான் முடிகிறது; அங்கே படகிலிருந்த தம் சீடர்களைநோக்கி தண்ணீரின் மேல் இயேசு நடந்துசென்றதைப் பார்க்கலாம். இந்த இரண்டு காட்சிகளுக்கும் இடையே இயேசு நிலப்பகுதியில் செய்த பல அற்புதங்களையும், அவரது சீடர்களுடைய முதல் ஊழியப்பணியையும் காணமுடிகிறது. இந்தச் சம்பவங்களை இந்த வாரம் ஆராய்வோம்.

இந்தப் பரபரப்பான சம்பவங்களின் முக்கிய நோக்கமே இயேசு யாரென்பதை வாசகர்கள் காணவேண்டும் என்பதே. அவரால் புயலை அடக்கமுடிந்தது; பிசாசுகளைத் துரத்தமுடிந்தது; அவரது வஸ்திரங்களைத் தொட்ட பெண்ணைக் குணமாக்க முடிந்தது; மரித்த சிறுமியை உயிரோடு எழுப்பமுடிந்தது; தம் சொந்தப் பட்டணத்தில் பிரசங்கித்தார்; பிரசங்கிக்கிற ஊழியத்திற்காக தம் சீடர்களை அனுப்பினார்; ஒரு சில அப்பங்களையும் மீனையும் வைத்து திரளானபேர்களைப் போஷித்தார்; தண்ணீரின்மேல் நடந்தார்; ஆச்சரியமான இந்த வல்லமையின் வெளிப்பாடுகள் அவர் தேவனுடைய குமாரன் என்று சீடர்கள் புரிந்துகொள்ள உதவின.

2024 ஆகஸ்ட் 1 வகுப்புக்காகப் படிக்கவேண்டிய பாடம்