---
title:  மேலும் படிக்க
date:   02/08/2024
---

'தேவனுடைய பயிற்சியின்கீழ் இருக்கிற அனைவரிலும் இந்த உலகத்திற்கும் அதன் பழக்கவழக்கங்களுக்கும்இணங்காத ஒரு வாழ்க்கை வெளிப்படவேண்டும்; தேவ சித்தம் குறித்த அறிவைப்பெறுகிற தனிப்பட்ட அனுபவம் ஒவ்வொருவருக்கும் இருக்கவேண்டும். அவர் நம் இருதயத்தில் பேசுவதை ஒவ்வொருவரும் கேட்கவேண்டும். மற்ற அனைத்துச் சத்தத்தையும் அடக்கி, அவருக்குமுன்பாக அமைதியாகக் காத்திருக்கும்போது, ஆத்தும அமைதி தேவ சத்தத்தை தெளிவாகக் கேட்கச்செய்யும். "நீங்கள் அமர்ந்திருந்து, நானே தேவனென்று அறிந்துகொள்ளுங்கள்" என்று சொல்கிறார். சங் 46:10. அதில்மட்டுமே மெய்யான அமைதியைக் காணமுடியும். தேவனுக்காக ஊழியம்செய்கிற அனைவருக்கும் இது மிகவும் பயனுள்ள ஓர் ஆயத்தம். மக்கள் அங்குமிங்கும் ஓடிக்கொண்டும், வாழ்க்கை பரபரப்பாக அழுத்திக் கொண்டும் இருந்தாலும், இவ்வாறு புத்துணர்வு பெறுகிற ஆத்துமாவை வெளிச்சமும் சமாதானமுமான சூழல் சூழ்ந்திருக்கும்; அவர்கள் வாழ்க்கையில் வாசனை வீசும்; மனிதர்களுடைய இருதயங்களைச் சென்றடைகிற ஒரு தெய்வீக வல்லமை வெளிப்படும்'.–Ellen G. White, The Desire of Ages, p. 363.

'தாங்கள் கண்டதுபோல, இயேசுவால் பல அற்புதங்களைச் செய்யமுடியுமானால், அவரால் ஏன் தம் மக்கள் அனைவருக்கும் சுகத்தையும் பெலத்தையும் செல்வச்செழிப்பையும் கொடுக்கமுடியாது? அவர்களை ஏன் வல்லமையிலும் கனத்திலும் உயர்த்தமுடியாது? திருப்தியடையாத இருதயங்கள் இவ்வாறு கேள்வி எழுப்பின. தேவன் தம்மை அனுப்பியதாகச் சொல்லியும், இஸ்ரவேலின் ராஜாவாக இருக்க மறுத்தது அவர்களால் புரிந்து கொள்ளமுடியாத புதிராக இருந்தது. அவர் மறுத்ததை மற்றவர்கள் தவறாகப் புரிந்துகொண்டார்கள். தம்முடைய ஊழியத்தின் தெய்வீக தன்மை குறித்து அவரே சந்தேகப்பட்டதால்தான், தாம் சொன்னது உண்மை என வலியுறுத்த அவர் துணியவில்லை என்று பலர் முடிவுசெய் தனர். இவ்வாறு அவநம்பிக்கைக்கு தங்கள் இருதயங்களைத் திறந்தார்கள்; சாத்தான் விதைத்த விதை தவறான புரிந்துகொள்ளுதல், நம்பிக்கையிழத்தல் எனும் கனிகளைத் தந்தது'.–Ellen G. White, The Desire of Ages, p. 385.

**கலந்துரையாடக் கேள்விகள்**

`இயேசு உங்களை எதிலிருந்து விடுவித்திருக்கிறார் என்று யாராவது கேட்டால், அவருக்கு என்ன பதில் சொல்வீர்கள்?`

`யோவான் ஸ்நானன் போன்ற நல்ல மனிதர்களைக்கூட சிறையிலிருக்கவும் கொல்லப்படவும் தேவன் சிலசமயங்களில் அனுமதிப்பதின் காரணம்பற்றி விவாதியுங்கள். இத்தகைய கடினமான சூழ்நிலைகளிலும் நாம் என்ன ஆறுதல் அல்லது நம்பிக்கையைப் பெறலாம்?`

`போதனையைக் கேட்கக் கூடியிருந்த 5000 மக்களுக்கு கொஞ்சம் உணவைவைத்துப் போஷித்ததில் என்ன பாடங்கள் உள்ளன?`

`இயேசுவைப் பற்றிய இன்றைய பிரபல கருத்துகளை, மாற்கு 5உம் 6உம் அவரைப்பற்றிச் சொல்கிற கருத்துகளுடன் ஒப்பிடுங்கள். அதாவது, அரசியல் அதிகாரத்தைப் பெறவும், மற்றவர்களை அடக்கவும் இயேசுவைப் பயன்படுத்த விரும்புகிறவர்கள்பற்றி அது என்ன சொல்கிறது?`