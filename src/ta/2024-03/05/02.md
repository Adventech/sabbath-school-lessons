---
title:  ஒரு புயலை அடக்குதல்
date:   28/07/2024
---

`மாற்கு 4:35-41 சொல்கிற சம்பவம் என்ன, இயேசுவைப்பற்றி என்ன பாடங்களைப் படிக்கலாம்?`

கரையில் நின்ற கூட்டத்தாருக்குப் போதிக்கும்படி இயேசு ஒரு படகில் ஏறினதாக மாற்கு 4 துவங்குகிறது. மாற்கு 4:10-12இல், அவர் தம் சீடர்களிடம் தனியாகப் பேசுவதற்காக படகிலிருந்து இறங்கி வந்திருக்கலாம். ஒருநாள் முழுவதும் போதனைசெய்த நிலையில், அவர் 'படவிருந்தபடியே' அவரைக் கொண்டு போனார்கள். அதாவது, அவர் மிகவும் களைத்துப் போயிருந்தார். படகின் பின்விளிம்பில், படுக்கிற பகுதியில் தலைவைத்து, உடனடியாகத் தூங்கிவிடுகிறார். அப்போது அந்த ஏரியில் பயங்கர புயல் வீசுகிறது; படகு மூழ்கிவிடும்போலத் தோன்றினபோது, சீடர்கள் அவரை எழுப்புகிறார்கள். ஆனால் இயேசு காற்றையும் அலைகளையும் அதட்டி, அமைதிப்படுத்துகிறார். அந்த ஏரியில் மிகுந்த அமைதலுண்டாயிற்று. அந்தத் தெய்வீக வல்லமையின் வெளிப்பாட்டைக் கண்டு, சீடர்கள் பயந்ததில் ஆச்சரியமில்லை.

`யாவேபற்றி சங் 104:1-9 சொல்கிற காட்சி எவ்வாறு கிறிஸ்து அந்தப் புயலை அடக்கியதோடு ஒத்துப்போகிறது?`

மாற்கு 4:35-41 இன் சம்பவத்தில், வேதாகமத்தின் ஒரு பொதுவான பாணி காணப்படுகிறது; அது 'அருட்காட்சி'; அதில், தேவன் ஒரு மனிதனுக்குத் தரிசனமாவார். இதுபோன்ற நிகழ்வுகளில் ஐந்து தன்மைகள் பொதுவாகக் காணப்படும்: 1) தெய்வீக வல்லமையின் வெளிப்பாடு, 2) மனிதபயம், 3) 'பயப்படாதீர்கள்' என்கிற கட்டளை 4) தேவன் தரிசனமாகியிருக்கிறார் என்பதை வெளிப்படுத்துகிற வார்த்தைகள் 5) அந்த வெளிப்பாட்டிற்கு மனிதர்களின் எதிர்வினை. இந்த ஐந்தில் நான்கு தன்மைகள் இந்தச் சம்பவத்தில் உள்ளன; புயலை அடக்கினது தெய்வீக வல்லமையின் வெளிப்பாடு; அதற்கு சீடர்கள் பயந்தது மனிதபயத்தின் வெளிப்பாடு. "ஏன் இப்படிப் பயப்பட்டீர்கள்?ற என்பது 'பயப்படாதீர்கள்' என்கிற கட்டளை. 'இவர் யாரோ?' என்று சீடர்கள் கேட்டது, மனித எதிர்வினை. தேவன் தரிசனமானதை வெளிப்படுத்துகிற வார்த்தைகள்தாம் இல்லை. இந்தப் புத்தகம் முழுவதிலும் விடுபட்டுள்ள இந்த விபரம் வெளிப்படுத்தலும் இரகசியமும் கலந்த கருத்தில் முக்கியப் பங்காற்றுகிறது; இயேசுவைப் பற்றிய உண்மையை வெளிப்படுத்துகிற வகையில் அமைந்துள்ளது. 'இவர் யாரோ? காற்றும் கடலும் இவருக்குக் கீழ்ப்படிகிறதே' என்று சீடர்கள் கேட்ட கேள்வி, அவர் கர்த்தராகிய தேவனுடைய குமாரன் என்பதையும், அவரே தேவன் என்பதையும் வாசகர்கள் புரிந்துகொள்ள உதவுகிறது.

`தேவ வல்லமைபற்றி யோசியுங்கள். உங்கள் வாழ்க்கையின் சகல காரியங்களிலும் இந்த வல்லமையைச் சார்ந்திருக்கவும் நம்பவும் நீங்கள் என்ன செய்யலாம்?`