---
title:  வித்தியாசமான மேசியா
date:   01/08/2024
---

`மாற்கு 6:34-52இல் இயேசுவும் சீடர்களும் சந்தித்த பிரச்சினை என்ன? அதற்குக் கிடைத்த தீர்வு என்ன?`

சீடர்கள் ஊழியத்திலிருந்து திரும்பியபிறகு, கலிலேயாக் கடலின் கிழக்கு கடற்கரையிலிருந்த ஒதுக்குப்புறமான ஒரு பகுதிக்கு ஓய்வெடுக்கும்படி செல்கிறார்கள். ஆனால் அவர்கள் செல்வதற்கு முன்னரே அங்கு 5000 பேர் கூடிவிடுகிறார்கள். அவர்கள் மேய்ப்பனில்லாத ஆடுகளைப்போல இருந்ததை இயேசு பார்க்கிறார். அன்று முழுவதும் அவர்களுக்குப் போதிக்கிறார்.

மாலையானதும் உணவுக்காக மக்களை அனுப்பிவிடும்படி சீடர்கள் சொல்கிறார்கள்; ஆனால், சீடர்களே அவர்களுக்கு உணவுகொடுக்கும்படி இயேசு சொல்கிறார். (மாற்கு 6:35-38). அந்தப் பிரச்சினையைத் தீர்க்க அவர்கள் மனிதப் பிரகாரமான வழிகளில் யோசித்ததை அவர்களுடைய உரையாடல் காட்டுகிறது. ஆனாலும், ஐந்து அப்பம் இரண்டு மீனைக் கொண்டு, அந்தக் கூட்டத்தாருக்கு அற்புதமாக உணவளித்து, இயேசு அந்தப் பிரச்சினையைத் தீர்க்கிறார்.

இந்தச் சம்பவத்தின் கூறுகள், மேசியா குறித்து இயேசுவின் நாட்களில் காணப்பட்ட கருத்தை மேலும் ஊக்குவிப்பதுபோல உள்ளன. மேசியா இஸ்ரவேலை எதிரிகளிடமிருந்து விடுவித்து, நீதியையும் சமாதானத்தையும் நிலைநாட்டுவார் என்று நம்பியிருந்தார்கள். வனாந்தரப்பகுதிகளில் அலைந்து கொண்டிருந்த பலர், இராணுவப் பெலத்தால் கலகத்தைக் பயன்படுத்தி, மேசியா அவ்வாறு செய்யப் போவதாகக் கருதியிருந்தார்கள். ஒப்பிடவும்: யோவான் 6:14,15; அப் 21:38.

இயேசுவின் பார்வையில், 'மேய்ப்பனில்லாத ஆடுகளைப்போல' அவர்கள் இருந்ததாகச் சொன்னதும் இந்தக் கருத்துக்கு வலுசேர்க்கிறது; இது எண் 27:16 இலிருந்து எடுக்கப்பட்ட ஒரு மேற்கோள்; அங்கே மோசே, தனக்குப் பிறகு இஸ்ரவேலருக்கு ஒரு தலைவரை நியமிக்கும்படி தேவனிடம் கேட்கிறார். பழைய ஏற்பாட்டில், தேவ மக்களுக்கு ஒரு தலைவர் வேண்டுமென்று இஸ்ரவேலருக்கு ஒரு தலைவரோ இராஜாவோ இல்லாத சமயத்தில்தான் சொல்லப்படுகிறது. 1இராஜா 22:17; 2நாளா 18:16; எசேக் 34:5,6.

ஆனால் இயேசு அவர்களது பொய்யான எதிர்பார்ப்புகளை நிறைவேற்ற வில்லை. மாறாக, தம் சீடர்களையும் கூட்டத்தினரையும் அனுப்பிவிடுகிறார். ரோமுக்கு எதிராகக் கலகம்செய்வதற்குப் பதிலாக, என்ன செய்கிறார்? ஜெபிக்கும்படி மலைக்குச் செல்கிறாரேதவிர, மக்கள் எதிர்பார்த்ததைச் செய்யவில்லை.

இஸ்ரவேலரை மேசியா விடுவிக்கப்போகிறார் என்கிற பிரபல நம்பிக்கைக்குப் பதிலாக, பாவ அடிமைத்தனத்திலிருந்து மக்களை விடுவிக்கும்படி வந்தார். அவர் தண்ணீரின்மேல் நடந்தது, அவர் உண்மையிலேயே இயற்கையின் கர்த்தர் என்பதை சீடர்களுக்குக் காட்டியது. அவர் அரசாளுவதற்கு வரவில்லை; மாறாக அநேகருக்காக தம் ஜீவனை ஈடாகக் கொடுக்கடி வந்தார். மாற்கு 10:45.

`தீர்க்கதரிசனம்குறித்த சரியான பார்வை அவசியம் என்பதுபற்றி இந்தச் சம்பவம் சொல்வது என்ன? கிறிஸ்துவின் முதலாம் வருகையைப்பற்றிய தவறான புரிதல் சிலரைப் பேரழிவுக்கு வழிவகுத்தது என்றால், அவருடைய இரண்டாவது வருகையைப் பற்றிய தவறான புரிதல் எவ்வளவு அதிகமாக பேரழிவுக்கு நடத்தமுடியும்?`