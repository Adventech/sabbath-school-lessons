---
title:  மேலும் படிக்க
date:   26/07/2024
---

'தேவ சேவையை குறைவின்றி செய்வதே மெய்யான பரிசுத்தம். இதுதான் மெய்யான கிறிஸ்தவ வாழ்வின் நிபந்தனை. முழு மனதோடான சேவைக்கு, கொஞ்சமும் குறையாத அர்ப்பணிப்பை கிறிஸ்து கேட்கிறார். இருதயத்தையும் மனதையும் ஆத்துமாவையும் பெலத்தையும் அர்ப்பணிக்கச் சொல்கிறார். தனக்காக வாழ்கிறவன் கிறிஸ்தவன் அல்ல.

'அன்புதான் செயல் நியதியாக இருக்கவேண்டும். அன்புதான் வானத்திலும் பூமியிலும் தேவனுடைய அரசாங்கத்தின் அடிப்படை நியதி; அதுதான் கிறிஸ்தவக் குணத்தின் அடிப்படையாக இருக்கவேண்டும். அதுமட்டுமே ஒருவரை நிலையாக மாற்றமுடியும்; வைக்கமுடியும்.

அதுமட்டுமே பாடுகளையும் சோதனைகளையும் தாங்குகிறவராக மாற்றமுடியும். 'அன்பு தியாகத்தில் வெளிப்படுகிறது. மீட்பின் திட்டம் தியாகத்தால் போடப்பட்டது; அதன் ஆழத்தையும் அகலத்தையும் உயரத்தையும் அளக்க முடியாத அளவுக்கு ஒரு தியாகம். கிறிஸ்து நமக்காக அனைத்தையும் கொடுத்தார்; கிறிஸ்துவை ஏற்றுக்கொள்கிறவர்கள் தங்கள் மீட்பரின்நிமித்தம் அனைத்தையும் தியாகம்செய்ய ஆயத்தமாக இருப்பார்கள். எல்லாவற்றையும்விட அவரது மகிமைகுறித்த எண்ணமே அதிகமாக இருக்கும்'.

**கலந்துரையாடக் கேள்விகள்**

`'அன்புதான் செயல்நியதியாக இருக்கவேண்டும். அன்புதான் வானத்திலும் பூமியிலும் தேவனுடைய அரசாங்கத்தின் அடிப்படை நியதி'. இந்த அற்புத உண்மையை சிலுவை எவ்வாறு நமக்கு வெளிப்படுத்துகிறது? நம் வாழ்க்கையில், இதே போன்ற அன்பை எவ்வாறு பிரதிபலிக்கலாம்? நாம் ஏன் பிரதிபலிக்கவேண்டும்?`

`வெளிமக்களை அறியாமையில் வைக்கவே இயேசு உவமைகளைச் சொன்னதாக வாதிடுகிற ஒருவருக்கு நீங்கள் என்ன பதில்சொல்லலாம்? ஒவ்வொரு மனிதனுக்காகவும் மரித்த இயேசு (பார்க்கவும் 1யோவான் 2:2), தாம் சிலுவையில் மரித்து இரட்சிக்க விரும்பியவர்களை ஏன் வேண்டுமென்றே அறியாமையில் வைக்க வேண்டும்?`

`விளக்கை விளக்குத்தண்டின் மேல்தான் வைக்கவேண்டும்; கூடைக்குள் வைக்கக்கூடாது. மாற்கு 4:21. உள்ளூர் மக்களுடன் உங்களுடைய சபை பேணுகிற உறவில் இந்த நியதி காணப்படட்டும். விளக்கை எவ்வாறு உயர்த்தி வைக்கலாம்?`

`வளருகிற விதை குறித்த உவமையை யோசியுங்கள். மாற்கு 4:26-29. சுவிசேஷ விதை வளருவதில் மனிதர்கள் என்ன பங்காற்றுகிறார்கள்; தேவன் என்ன பங்காற்றுகிறார்? நமக்கும் அதில் பங்கு இருந்தாலும், நாம் முற்றிலும் தேவனையே சார்ந்திருப்பதை எவ்வாறு உறுதிசெய்யலாம்? இவ்வாறு முழுவதுமாகச் சார்ந்திருக்க மனநிலை, நாம் வளருவதற்குச் செய்யவேண்டியவற்றின் ஒரு பகுதியாக இருக்கமுடியுமா?`