---
title:  விளக்கும் அளக்கும் கூடையும்
date:   24/07/2024
---

`விளக்குகுறித்த உவமையில் இயேசு வலியுறுத்துகிற கருத்து என்ன? மாற்கு 4:21 -23.`

இயேசுவின் நாட்களில், இடம் மற்றும் பொருளாதார வசதியின் அடிப்படையில் வீடுகள் வெவ்வேறு அளவில், வெவ்வேறு பாணியில் கட்டப்பட்டிருந்தன. கிரேக்கப்பாணியில் முற்றங்களுடன் வீடுகள் கட்டப்பட்டன; தகுதிக்கேற்ப வசதிகளைச் சேர்த்தார்கள். அல்லது, சாதாரண விவசாயிகளின் சிறிய வீடுகளை மனதில் வைத்தும் இயேசு பேசியிருக்கலாம். சிறிய வீடோ பெரிய வீடோ, நியதி இதுதான்: இயேசுவைக் குறித்த சத்தியம் ஒருநாள் வெளிப்படும் என்பதே.

மாற்கு 4:21இல் இயேசு இரண்டு கேள்விகளைக் கேட்கிறார். முதல் கேள்வி நேர்மறையான பதிலுக்குரியது: "விளக்கைத் தண்டின்மேல் தானே வைப்பார்கள்?". இரண்டாவது கேள்வி, எதிர்மறையான பதிலுக்குரியது: "விளக்கை மரக்காலின் கீழாகிலும், கட்டிலின் கீழாகிலும், வைப்பார்களா?" இயேசு தம் கருத்தை வலியுறுத்த நகைச்சுவை பாணியில் பேசுகிறார். விளக்குகள் வெளிச்சம் கொடுக்கவேண்டும்; கொடுக்காவிட்டால்,அவற்றால் பயன் இல்லை. இரகசியங்கள் வெளியரங்கமாகிற கருத்தை வைத்தும் மாற்கு 4:22 அந்த உவமையை விளக்குகிறது. மின்னஞ்சலோ கணினியோ ஹேக் செய்யப்பட்டால், இரகசியம் வெளியரங்கமாக வாய்ப்புள்ளது! ஆனால் இயேசு இங்கு சுவிசேஷம் பற்றிப் பேசுகிறார்.

`அளப்பதற்கான கூடைகுறித்த உவமையால் இயேசு சொல்கிற பாடம் என்ன? மாற்கு 4:24,25.`

உலகின் பல இடங்களில், விளைபொருட்களை திறந்தவெளிச் சந்தைகளில் விற்பார்கள். விற்கிற பொருட்களை அளந்துகொடுக்க சாதனம் வைத்திருப்பார்கள். வாங்குகிறவர்கள் தங்களுக்கு நியாயமான எடையில் பொருள் கிடைப்பதை உணரும்படி, சரியான எடைக்கும் கூடுதலாக பொருட்களைப் போட்டுக் கொடுப்பார்கள். உண்மை வெளிப்படும்படி, நல்ல விற்பனையாளர் கள் வாடிக்கையாளர்களை நடத்துகிற விதத்தை இயேசு சுட்டிக்காட்டுகிறார். ஒருவர் உண்மையாக வெளிச்சத்தைப் பின்பற்றினால், அவர் அதிகம் பெற்றுக் கொள்வார். ஆனால் அவர் வெளிச்சத்தைப் புறக்கணித்தால், அவர் ஏற்கனவே பெற்றிருந்ததும் அவரிடமிருந்து எடுத்துக்கொள்ளப்படும்.

`என்ன அளவினால் அளக்கிறீர்களோ அந்த அளவினால் உங்களுக்கு அளக்கப்படும் என்கிற நியதியை எவ்வாறு சிறப்பாகப் புரிந்துகொள்ளலாம்? மற்றவர்களுடனான எல்லா அணுகுமுறைகளிலும் இதுபற்றி யோசியுங்கள்.`