---
title:  உவமைகள்
date:   20/07/2024
---

### இவ்வார ஆராய்ச்சிக்கு
மாற்கு 4:1-34; யாக்கோபு 1:21; ஏசா 6:1-13; சங் 104:12; தானி 4:10-12.

> <p>மனன வசனம்</p>
> 'பின்னும் அவர் அவர்களைநோக்கி: நீங்கள் கேட்கிறதைக் கவனியுங்கள்; எந்த அளவினால் அளக்கிறீர்களோ, அந்த அளவினால் உங்களுக்கும் அளக்கப்படும்; கேட்கிற உங்களுக்கு அதிகம் கொடுக்கப்படும். உள்ளவனெவனோ அவனுக்குக் கொடுக்கப்படும்; இல்லாதவனெவனோ அவனிடத்தில் உள்ளதும் எடுத்துக்கொள்ளப் படும் என்றார்'. மாற்கு 4:24,25.

இந்த வாரம் மாற்கு 4இலுள்ள உவமைகளை ஆராய்வோம். மத்தேயு, மாற்கு, லூக்கா சுவிசேஷங்களை எடுத்துக்கொண்டால், மாற்கு சுவிசேஷத்தில் தான் உவமைகள் குறைவாக உள்ளன. இயேசு சொன்ன உவமைகளின் அர்த்தம், விளக்கம்குறித்து, 'அவற்றை எவ்வாறு அர்த்தம் காண்பது? இயேசு ஏன் அவற்றைப் பயன்படுத்தினார், எப்படிப்பட்ட படிப்பினைகளை வலியுறுத்த விரும்பினார், அவற்றிற்கு எவ்வளவு தூரம் அப்படியே அர்த்தம்காண வேண்டும் அல்லது வெறும் உருவகமாகத்தான் எடுக்கவேண்டுமா?' என்று பல வருடங்களாக அறிஞர்கள் விவாதித்து வந்துள்ளார்கள்.

இந்த வாரப்பாடத்தில் இந்தக் கேள்விகளுக்கெல்லாம் விடை சொல்லவில்லை. மாறாக, அவற்றை ஆராய்ந்து, அந்த உவமைகள் மூலம் இயேசு வலியுறுத்தின கருத்தை தேவ கிருபையால் ஆராயப்போகிறோம்.

மாற்கு 4இல் ஐந்தே உவமைகள் உள்ளன - விதைத்தல், விளக்கு, அளவு, வளருகிற விதை, கடுகு விதை ஆகிய உவமைகள். அந்த அதிகாரத்தின் பெரும்பாலான பகுதி விதைத்தல் உவமை பற்றி உள்ளது. முதலில் உவமையும், பிறகு உவமைகளுக்கான காரணமும், தொடர்ந்து உவமையின் விளக்கமும் சொல்லப்படுகிறது. இந்த மூன்று படி முறையின்படி ஞாயிறு, திங்கள், செவ்வாய் பாட ஆராய்ச்சிகள் உள்ளன. பிறகு புதன், வியாழன் பாடங்களில் பிற உவமைகளை ஆராய்வோம்.

2024 ஜூலை 27 வகுப்புக்காகப் படிக்கவேண்டிய பாடம்