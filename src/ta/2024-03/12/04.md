---
title:  சிலுவையில் அறையப்படுதல்
date:   17/09/2024
---

`வேதனைமிக்க என்னமுரண்பாடு மாற்கு 15:21-38இல் காணப்படுகிறது?`

இயேசுவின் பாடு விபரத்தின் இந்தக் கட்டத்தில், அவர் தம்மைக் கொல்ல விரும்பினவர்களின் கட்டுப்பாட்டில், ஏதும் பேசாதவராக இருந்தர். தாம் கைது செய்யப்படுகிறவரையிலும், மற்றவர்களுக்காகச் செயல்பட்டார். இப்போது மற்றவர்கள் அவருக்குச் செய்கிறார்கள். அவர் பல இடங்களுக்கு நடந்தேசென்று பிரசங்கிக்கிற பெலம் உடையவராக இருந்தாலும்கூட, அவர் பெற்ற அடிகளும், உணவு-தூக்கம் இல்லாத நிலையும், அவரைக் களைப்படையச் செய்திருந்தன; அதனால் வழிபோக்கர் ஒருவர் அவரது சிலுவையைச் சுமக்க வேண்டியதாயிற்று.

சிலுவையில் அவரது வஸ்திரத்தை உரிந்து, வீரர்கள் அவரவர் பங்கை எடுத்துக்கொள்ளும்படி சீட்டுப்போட்டார்கள். சங் 22:18. சிலுவையில் அறைவது, இரத்தமே வடியாமல் கொல்லுகிற ஒரு முறை. ஆணிகளால் சிலுவையில் அறைவார்கள். யோவான் 20:24-29. உள்ளங்கைக்கு கீழே பெரிய இரத்த நாளங்கள் செல்லாத மணிக்கட்டில்தான் ஆணிகளை அறைந்திருக்க வேண்டும். எபிரெய மற்றும் கிரேக்க மொழியில், 'கை' என்பதற்கான வார்த்தை முன்கையையும் சுட்டிக்காட்டலாம். சிலுவையில் அறையப்படுகிற உடலின் எடையைத் தாங்குமளவிற்கான கட்டமைப்புகள் உள்ளங்கைக்கு கிடையாது. முன்கையின் நடுப்பகுதியில் செல்லுகிற நடுநரம்பு, ஆணிகளால் சிதைந்து, கை முழுவதும் கடுமையான வலி ஏற்பட்டிருக்கும். மூச்சுத் திணறியிருக்கும். நன்றாக மூச்சுவிடுவதற்காக, ஆணிகள் அடிக்கப்பட்ட கால்களை ஊன்றி, தங்கள் கைகளை விரிக்க முயன்றால், அது மேலும் பயங்கர வலியை ஏற்படுத்தும். சிலுவையில் உயிர் போவதற்கு தீவிர மூச்சுத்திணறலும் ஒரு காரணமாக இருந்திருக்கலாம்.

இயேசு சிலுவையில் அறையப்பட்டபோது பயங்கர கேலிக்கும் நிந்தைக்கும் ஆளானார். மாற்குவின் சுவிசேஷத்தில் வெளிப்படுத்தல்/இரகசிய கருத்து காணப்படுகிறது; அதில் தாம் யாரென்பது குறித்துச் சொல்லவேண்டாமென இயேசு கேட்டுக்கொள்கிறார். எனவே 'கர்த்தர்', 'மனுஷ குமாரன்', 'கிறிஸ்து' போன்ற பெயர்கள் பெரும்பாலும் மாற்குவின் எழுத்துகளில் காணப்படவில்லை.

இந்த நிலை சிலுவையில் மாறுகிறது. அவரை மறைக்கமுடியவில்லை. இயேசுவைக் கேலிசெய்யும்போது, மதத்தலைவர்கள் இப்பெயர்களைப் பயன்படுத்துவது விநோதம். எவ்வாறு தங்களையே குற்றவாளிகளாக்கினர்கள்!

அவர்களது கேலிப்பேச்சுக்களில் ஒன்று தனித்துவமானது. மாற்கு 15:31 இல், 'மற்றவர்களை இரட்சித்தான், தன்னைத்தான் இரட்சித்துக்கொள்ளத் திராணியில்லை' என்று சொல்கிறார்கள். சிலுவையில் அவரால் ஒன்றும் செய்ய இயல வில்லை என்பதை வலியுறுத்தும்படி, மற்றவர்களை இரட்சித்தான் என்கிறார்கள். இதற்கான கிரேக்க வார்த்தைக்கு 'குணமாக்குதல்' அல்லது 'காப்பாற்றுதல்' என்று அர்த்தம். எனவே, வஞ்சப்புகழ்ச்சியாக, அவர் இரட்சகர் என்பதை ஒத்துக்கொள்கிறார்கள். இந்த வஞ்சப்புகழ்ச்சி அதோடு நிற்கவில்லை; அவர் தம்மை இரட்சிக்க முடியாததற்கு அல்லது இரட்சிக்க விரும்பாததற்கு காரணம், சிலுவையில் அவர் மற்றவர்களை இரட்சித்தார் என்பதே.

`யோவான் 1:1-3ஐ வாசியுங்கள். பிறகு மாற்குவில் சிலுவையில் அறையப்பட்ட இயேசுவைப் பற்றிச் சொல்லுகிற வேதப்பகுதியை வாசியுங்கள். கிறிஸ்துவின் மரணத்தால் நாம் பெறுகிற சிலாக்கியம்பற்றி என்ன புரிகிறது?`