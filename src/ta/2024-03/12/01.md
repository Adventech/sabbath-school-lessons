---
title:  விசாரணை, சிலுவையில் அறையப்படுதல்
date:   14/09/2024
---

### இவ்வார ஆராய்ச்சிக்கு
மாற்கு 15; லூக்கா 13:1; சங் 22:18; யோவான் 20:24-29; 1:1-3; தானி 9:24-27.

> <p>மனன வசனம்</p>
> 'ஒன்பதாம்மணி நேரத்திலே, இயேசு: எலோயீ! எலோயீ! லாமா சபக்தானி, என்று மிகுந்த சத்தமிட்டுக் கூப்பிட்டார்; அதற்கு: என் தேவனே! என் தேவனே! ஏன் என்னைக் கைவிட்டீர் என்று அர்த்தமாம்'. மாற்கு 15:34.

இயேசுவின் பாடு விபரத்தின் மையப்பகுதி மாற்கு 15. இயேசுவின் விசாரணை, அவர் குற்றஞ்சாட்டப்படுதல், வீரர்கள் அவரைக் கேலிசெய்தல், அவரை சிலுவையில் அறைதல், அவரது மரணம், அவர் அடக்கம்பண்ணப்படுதல்பற்றி அதில் வருகிறது. இந்த அதிகாரத்தின் நிகழ்வுகள் மிகவிளக்கமாகச் சொல்லப்படுகின்றன; அதிலுள்ள உண்மைகளே நம்மிடம் பேசவேண்டுமென ஆசிரியர் விரும்பியிருக்கலாம்.

இந்த அதிகாரம்முழுவதிலும் வஞ்சப்புகழ்ச்சி முக்கியப் பங்காற்றுகின்றது. எனவே, வஞ்சப்புகழ்ச்சிகுறித்த விளக்கத்தை அறிந்திருக்க வேண்டும்.

வஞ்சப்புகழ்ச்சியில் மூன்று பகுதிகள் இருக்கும்: 1) இரண்டு நிலை அர்த்தம், 2) இரண்டு நிலைகளும் ஒன்றுக்கொன்று முரணாக அல்லது வேறுபட்டு இருக்கும், 3) அதில் முரண் இருப்பது அதில் சம்பந்தப்பட்டவருக்குத் தெரியாது, என்ன நடக்கிறது என்பதை உணரமாட்டார், அதன் விளைவுகளால் தான் பாதிக்கப்படுவதை அறிந்திருக்க மாட்டார்.

பிலாத்து, "நீ யூதருடைய ராஜாவா?" என்று கேட்கிறான்; சிலுவையின் மேல் அறிவிப்பு வைத்தார்கள்; வீரர்கள் கேலிசெய்தார்கள், மதத்தலைவர்கள்; "மற்றவர்களை இரட்சித்தான், தன்னைத்தான் இரட்சித்துக்கொள்ளத் திராணியில்லை" என்று பரியாசம் பண்ணினார்கள், அரிமத்தியா ஊரானாகிய யோசேப்பு வருகிறார்; இவ்வாறு இந்த அதிகாரம் முழுவதும் வேதனைமிக்க முரண்களால் நிறைந்துள்ளது; அவை இயேசுவின் மரணம், அதன் அர்த்தம்குறித்த வல்லமையான சத்தியங்களை வெளிப்படுத்துகின்றன.

2024 செப்டம்பர் 21 வகுப்புக்காகப் படிக்கவேண்டிய பாடம்