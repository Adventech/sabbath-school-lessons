---
title:  மேலும் படிக்க
date:   20/09/2024
---

'பிலாத்து இயேசுவை விடுவிக்க ஏங்கினான். ஆனால் அவ்வாறு செய்து, தன் பதவியையும் மரியாதையையும் காப்பாற்றுவது கடினம் என்பதை அறிந்திருந்தான். தன் உலக அதிகாரத்தை இழப்பதைவிட, குற்றஞ்செய்யாத ஒரு உயிரைப் பலியிடத் தீர்மானித்தான். இதுபோல எத்தனை பேர், இழப்பு அல்லது உபத்திரவத்திலிருந்து தப்புவதற்கு தங்கள் கொள்கையைப் பலிகொடுக்கிறார்கள். மனச்சாட்சியும் கடமையும் ஒரு திசையைக் காட்டினால், சுயநல ஆர்வம் இன்னொரு திசையைக் காட்டுகிறது. தவறான திசையில்தான் மனம் வலுவாக இழுக்கப்படுகிறது; தீமையோடு சமரசம்செய்கிறவன் குற்றவுணர்வு எனும் இருண்ட ஆழத்திற்குள் இழுக்கப்படுகிறான்'.–Ellen G. White, The Desire of Ages, p. 738.

'நம் பதிலாளியும் மீட்கும்பொருளுமான கிறிஸ்துவின்மீது நம் அனைவருடைய அக்கிரமும் சுமத்தப்பட்டது. நியாயப்பிரமாணத்தின் ஆக்கினையிலிருந்து நம்மை மீட்கும்படிக்கு அவர் ஒரு அக்கிரமக்காரராக எண்ணப்பட்டார். ஆதாமின் வம்சத்தார் அனைவரின் பாவமும் அவர் ஆத்துமாவை அழுத்தியது. பாவத்திற்கு எதிரான தேவகோபமும், அக்கிரமித்தின் நிமித்தமும் அவர் வெளிப்படுத்துகிற பயங்கர அதிருப்தியும் அவரது குமாரனுடைய ஆத்துமாவைத் திகிலடயைச் செய்தது. கிறிஸ்து தம் வாழ்நாள்முழுவதும் விழுந்துபோன ஓர் உலகத்திற்கு பிதாவினுடைய இரக்கத்தையும் மன்னிக்கிற அன்பின் நற்செய்தியையும் வெளிப்படுத்திக் கொண்டிருந்தார். பாவிகளில் பிரதானமானவர்களுக்கும் இரட்சிப்பை அருளுவதே அவரது நோக்கம். ஆனால், இப்போது அவர் சுமந்து கொண்டிருந்த பாவத்தின் கொடிய பாரமானது, பிதாவின் ஒப்புரவாக்குகிற முகத்தை அவர் காணவிடாமல் செய்தது. மிகுந்த வியாகுலமான இந்த வேளையில் தேவனுடைய முகம் மறைக்கப்பட்டதால், மனிதனால் புரிந்துகொள்ள முடியாத ஒரு துக்கம் அவர் இருதயத்தை ஊடுருவி வியாகுலப்படுத்தியது. உடல் ரீதியான வலியை உணரமுடியாத அளவுக்கு இந்த வியாகுலம் அதிகமாக இருந்த்து'.–The Desire of Ages, p. 753.

**கலந்துரையாடக் கேள்விகள்**

`பபதிலாள் மரணம் குறித்த இறையியல் கருத்து எலன் ஒய்ட்டுக்கும் வேதாகமத்திற்கும் எவ்வளவு முக்கியமாக இருக்கிறதெனக் கவனியுங்கள். உதாரணத்திற்கு ஏசா 53. நம் பாவத்திற்கு தண்டனையாக கிறிஸ்து தம்மையே பலியாகக் கொடுத்த பலியாள் மரணம் என்கிற முக்கியக் கருத்தைக் குறைத்துப்பேசுகிற எந்த இறையியல் கருத்தும் ஏன் பொய்யான இறையியல் கருத்தாக உள்ளது?`

`இன்றைய உலகில் இயேசுவுக்குப் பதிலாகக் கேட்கப்படுகிற 'பரபாஸ்' யாராக அல்லது எதுவாக இருக்கமுடியும்?`

`வெளிப்புறத் தோற்றங்களை வைத்து நியாயந்தீர்க்கக் கூடாது என்பதுபற்றி அரிமத்தியா யோசேப்பின் செயல் சொல்வது என்ன?`

`தானியேல் 9:24-27ஐ மீண்டும் வாசியுங்கள். கேட்கிற எவருக்கும் இந்தப் பகுதி குறித்து வேதபாடம் நடத்த திறன்பெற்றிருக்கவேண்டியது ஏன்? உங்களால் முடியுமா?`