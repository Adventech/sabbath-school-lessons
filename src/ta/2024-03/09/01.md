---
title:  எருசலேம் சர்ச்சைகள்
date:   24/08/2024
---

### இவ்வார ஆராய்ச்சிக்கு
மாற்கு 11; 1இராஜா 1:32-48; சகரியா 9:9, 10; ஏசாயா 56:7; எரேமியா 7:11; மாற்கு 12:1-34.

> <p>மனன வசனம்</p>
> 'நீங்கள் நின்று ஜெபம்பண்ணும்போது, ஒருவன்பேரில் உங்களுக்கு யாதொரு குறை உண்டாயிருக்குமானால், பரலோகத்திலிருக்கிற உங்கள் பிதா உங்கள் தப்பிதங்களை உங்களுக்கு மன்னிக்கும்படி, அந்தக் குறையை அவனுக்கு மன்னியுங்கள்'. மாற்கு 11:25.

இயேசுவுக்கும் மதத்தலைவர்களுக்கும் இடையே எழுந்த ஐந்து தொடர் சர்ச்சைகள்பற்றி மாற்கு 2உம் 3உம் பதிவுசெய்கின்றன. பாடம் 3. மாற்கு 11; 12 இன்படி, எருசலேமில் இயேசுவுக்கும் மதத்தலைவர்களுக்கும் இடையே ஆறு தொடர் சர்ச்சைகள் எழுகின்றன. பாடம் 3இல் பார்த்த சர்ச்சைகள் அவரது பூலோக ஊழியத்தின் ஆரம்பத்தில் நடந்தன; மாற்கு 11;12 இன் சர்ச்சைகள் அவரது பூலோக ஊழியத்தின் முடிவில் நடந்தன. ஒவ்வொன்றும் கிறிஸ்தவ வாழ்வின் முக்கிய விஷயங்களைப் பேசுகின்றன. இத்தகைய சர்ச்சையான சூழ்நிலைகளில், இயேசு சொன்ன அறிவுரைகள், விசுவாசத்தின் அடிப்படை அம்சங்களிலும், அன்றாட அனுபவத்தின் நடைமுறை விவகாரங்களிலும் விசுவாசிகளுக்கு வழிகாட்டுகின்றன.

மதத்தலைவர்கள் இயேசுவை எதிர்க்கவும் குழப்பவும் தோற்கடிக்கவும் வருகிறார்கள்; ஆனால் முடியவே முடியவில்லை. மக்களை தேவனுக்கு எதிராகச் செயல்பட வைத்த விஷயங்கள் என்ன? தவறான அபிப்பிராயங்களை மேற்கொள்ளவும், ஆவியானவருடைய அழைப்பைப் புறக்கணிக்கிறவர்களின் இருதயங்களில் அவர் பேசவும் கிறிஸ்தவர்கள் என்ன செய்யலாம்? இவற்றைப் பார்ப்போம்.

மாற்கு 11இன்படி, எருசலேமில் பஸ்காபண்டிகை சமயமாகிய மார்ச்-ஏப்ரல் இல் இயேசுவின் ஊழியம் நடைபெறுகிறது. மாற்கு 11-16 அதிகாரங்கள், ஒரு வாரத்திற்குள்ளாக நடந்த விஷயங்களைப் பேசுகின்றன; அதைச் சொல்ல அதிக இடம் எடுத்துக்கொள்கின்றன. முதல் 10 அதிகாரங்களில், சுமார் மூன்றரை வருட நிகழ்வுகள் சொல்லப்படுகின்றன. எனவே இறுதிக் காட்சிகளின் முக்கியத்தைக் கருதியே இங்கு அதிக விபரங்கள் உள்ளன.

2024 ஆகஸ்ட் 31 வகுப்புக்காகப் படிக்கவேண்டிய பாடம்