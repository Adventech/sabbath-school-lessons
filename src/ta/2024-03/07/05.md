---
title:  யார் பெரியவன்?
date:   14/08/2024
---

`மாற்கு 9:30-41ஐ வாசியுங்கள். இயேசு தம் பாடு மரணம்பற்றி இரண்டாம் முறை சொல்வது என்ன வகையில் வேறுபடுகிறது? மாற்கு 8:31. மேலும், சீடர்கள் எதைக்குறித்து வாக்குவாதம் செய்தார்கள்? இயேசு கொடுக்கிற அறிவுரை என்ன?`

முதலாம் முறை முன்னறிவித்தபோது, தம்மைப் புறக்கணித்து, கொல்ல விருந்தவர்கள்பற்றிச் சொன்னார். இரண்டாவது முன்னறிவிப்பில், தாம் காட்டிக் கொடுக்கப்படவிருந்த உண்மையைக் குறிப்பிடுகிறார். அந்தச் சமயத்தில், காட் டிக்கொடுப்பவன் யாரெனச் சொல்லவில்லை; வாசிக்கிற நமக்கு அது யாரெனத் தெரியும்; யூதாஸ்தான் என்று ஏற்கனவே வருகிறது. மாற்கு 3:19. தாம் கொல்லப்பட்டு, மூன்றாம் நாளில் உயிர்த்தெழவிருந்ததுபற்றி இயேசு மீண்டும் குறிப்பிடுகிறார். ஆனால், முதலாம் முறையைவிட இந்த முறை அந்த விபரங்களில் சீடர்கள் குறை வாகவே ஆர்வம்காட்டுகிறார்கள். பிடிக்காத செய்திகளைப்பற்றி அதிக விவாதம் இருக்காது.

கலிலேயாக் கடலுக்கு வடக்கே, பிலிப்புச் செசரியா என்கிற இடத்தில் இயேசு இருந்தார். மாற்கு 8:27. கலிலேயாவைக் கடந்து, கப்பர்நகூமுக்கு வருகிறார். மாற்கு 9:30,33. எனவே அவர் வடக்கிலிருந்து தென்பகுதிக்கு வந்ததைப் புரிந்துகொள்ள முடிகிறது. ஆனாலும், பன்னிரு சீடர்களும் பின்தங்கிவிட, அவர் மட்டும் கப்பர்நகூ முக்கு வருகிறார். அனைவரும் வீட்டிற்கு வந்து சேர்ந்தபிறகு, வழியில் எதைக் குறித்துத் தர்க்கித்தார்களெனக் கேட்கிறார். யாரும் பேசவில்லை; தவறுசெய்த குழந்தை மாட்டிக்கொண்டால் விழிப்பதுபோல, அந்தக் கேள்வியால் வாய்பேசாமல் இருந்தார்கள். தங்களில் யார் பெரியவன் என்று தர்க்கித்திருந்தார்கள். இது போன்ற கேள்வி தங்களில் எழுவதை பெரும்பாலும் யாரும் ஒத்துக்கொள்ளாவிட்டாலும், எல்லாரிலும் எழுவதுண்டு. ஆனால் தேவனுடைய ராஜ்யத்தில், இதற்கான பதில் தலைகீழானது.

இயேசுவின் பதிலில் இரு பகுதிகள் உள்ளன. முதலாவது, முதல்வனாய் (பெரியவனாய்) இருக்க விரும்பினால், ஊழியக்காரனாக மாறவேண்டும் என்று சொல்லுகிறார். பிறகு அதை ஒரு செயல்மூலம் எடுத்துக்காட்டுகிறார். ஒரு சிறு பிள்ளை அதை அருகிலிருந்து கேட்டுக் கொண்டிருந்திருக்க வேண்டும். அவர் அந்தப் பிள்ளையை அழைத்து, அவர்கள் நடுவே நிறுத்துகிறார். அந்தப் பிள்ளை அதனால் பயந்திருக்கலாம். எனவே பிள்ளையை அணைத்து, பயத்தைப் போக்குகிறார். அந்தச் சிறுபிள்ளையை ஏற்றுக்கொள்கிறவன் தன்னை ஏற்றுக்கொள்வதாகச் சொல்லுகிறார். தம்மை ஏற்றுக்கொள்கிறவன் தம் பிதாவை ஏற்றுக்கொள்வதாகக் கூறுகிறார். அங்கே ஒரு சிறுபிள்ளையை தேவனோடு தொடர்புபடுத்தி பேசுகிறார்.

வெளியே இருக்கிறவர்கள்பற்றி யோவான் ஒரு கேள்வி கேட்கிறார்; நமக்கு விரோதியாயிராதவன் நம் பட்சத்தில் இருக்கிறான் என்கிற ஒரு முக்கியப் பாடத்தை இயேசு போதிக்கிறார். கிறிஸ்தவ சேவையில் இருப்பவர்களை, சிறு வழிகளில் ஆதரித்தாலே, பரலோகம் அவர்களைக் காணாமல் விடுவதில்லை.

`முதலாவது இருப்பதுபற்றிய உலகக் கருத்திலிருந்து பரலோகக் கருத்து எவ்வாறு வேறுபடுகிறது? அதில் எந்தக் கருத்தின்படி இருக்க முயலுகிறீர்கள்?`