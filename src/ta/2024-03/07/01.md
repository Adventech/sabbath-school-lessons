---
title:  'சீடர்களுக்குப் போதித்தல்: பகுதி 1'
date:   10/08/2024
---

### இவ்வார ஆராய்ச்சிக்கு
மாற்கு 8:22-38; மத் 20:29-34; யோவான் 12:25; மாற்கு 9:1-50; மல்கியா 4:5, 6; லூக்கா 9:30,31.

> <p>மனன வசனம்</p>
> 'ஒருவன் என் பின்னே வர விரும்பினால், அவன் தன்னைத்தான் வெறுத்து, தன் சிலுவையை எடுத்துக்கொண்டு என்னைப் பின்பற்றக்கடவன்.' மாற்கு 8:34.

மாற்கு புத்தகத்தின் முதல் பாதியில் இயேசு யாரெனப் பார்க்கிறோம். அவரது வல்லமையான போதனையும் அற்புதங்களும் அதற்கு உதவுகின்றன. அவர் மேசியா. இவ்வாறு சொல்லி வரும்போது, தாம் யாரென நினைக்கிறீர்களென அவர் சீடர்களிடம் கேட்பது திருப்புமுனையாக இருக்கிறது.

அந்தக் கேள்விக்கு பேதுரு அருமையான ஒரு பதிலைச் சொல்கிறார்; உடனே ஒரு மேசியாவாக தாம் செல்கிற திசையை இயேசு விளக்க ஆரம்பிக்கிறார்; அவர் சிலுவையைநோக்கிச் சென்றுகொண்டிருந்ததை அறிவோம்.

மாற்கு 8இன் கடைசிப் பகுதிமுதல் மாற்கு 10இன் இறுதிவரை, இயேசு தம் பயணம்குறித்து சீடர்களுக்கு முக்கியமாகப் போதிக்கிறார். இந்தக் கடைசி அதிகாரங்களில், சிலுவைகுறித்து முன்னறிவிக்கிறார். அதன்பிறகு சீடத்துவம்குறித்து விசேஷித்த அறிவுரை வழங்குகிறார். இந்த வல்லமையான பாடங்கள் இன்றைக்கும் பொருத்தமானவை.

இரண்டு வெவ்வேறு தருணங்களில் இரண்டு குருடர்களை இயேசு சுகமாக்கின சம்பவங்களை மாற்குவின் இந்தப் பகுதியில் பார்க்கிறோம்; ஒன்று மாற்கு 8இன் நடுப்பகுதியிலும், அடுத்தது மாற்கு 10இன் முடிவிலும் வருகிறது. இயேசு யார்? அவர் நோக்கம் என்ன? சீடத்துவத்தில் இவைபற்றின ஆவிக்குரிய நுண்ணறிவு அடங்கும் என்பதையே இந்த அற்புதங்கள் எடுத்துக்காட்டுகின்றன. சுமார் இரண்டாயிரம் வருடங்களுக்குமுன்பு சீடர்களை அவரது போதனைகள் மாற்றியதுபோல, இயேசுவைப் பின்பற்றுவதற்காக நாம் கொடுக்கிற அதிக விலை, நமக்குக் கிடைக்கிற நன்மைபற்றி அவை இன்றும் சீடர்களை அறிவுறுத்தி வருகின்றன.

2024 ஆகஸ்ட் 17 வகுப்புக்காகப் படிக்கவேண்டிய பாடம்