---
title:  புளித்தமாவைக்குறித்து எச்சரிக்கையாயிருங்கள்
date:   08/08/2024
---

`பரிசேயர்களுடைய என்ன அணுகுமுறை இயேசுவை மிகவும் வருத்தமடையச் செய்தது? மாற்கு 8:11-13.`

தம் தெய்வீகவல்லமையை வெளிப்படுத்தி, அந்த மெத்தனக்காரர்களை அவர் ஏன் நம்ப வைத்திருக்கக்கூடாது? மாற்கு 3இன் கடைசியில் அந்தப் பிரச்சினை வருகிறது; அங்கே பரிசுத்த ஆவியானவருக்கு விரோதமான பாவம்பற்றி இயேசு பேசுகிறார். ஒருவரின் காது அடைக்கப்பட்டும், கண் மூடப்பட்டும் இருந்தால், மற்றொரு அற்புதம் செய்தாலும், பரலோகத்திலிருந்து ஓர் அடையாளம் காட்டப்பட்டாலும், அவரை நம்பவைக்கமுடியாது. எல்லாவற்றையும் போலவே அதையும் நிராகரித்து விடுவார். நம்பமாட்டேன் என்று இருப்பவரை நம்பவைக்க அற்புதங்கள்கூட போதாது.

`சீடர்கள் என்ன மறந்துபோனார்கள், அதிலிருந்து இயேசு சுட்டிக்காட்டிய கருத்து என்ன? மாற்கு 8:14-21.`

இயேசு அந்த வாய்ப்பைப் பயன்படுத்தி, பரிசேயர்கள் மற்றும் ஏரோதின் 'புளித்தமாவு' குறித்து எச்சரித்தார். மாற்கு 8:15; அதாவது அவர்களுடைய போதனைகளைக்குறித்து எச்சரித்தார். மத் 16:12.

ஆனால் சீடர்கள், உணவிற்கான அப்பத்தை அவர்களிடமிருந்து வாங்கக் கூடாதெனச் சொல்வதாக தவறாகப் புரிந்துகொள்கிறார்கள். சீடர்களின் தவறான புரிதலின் சமயங்களிலெல்லாம் செய்ததுபோல, அப்போதும் அவர்களுக்கு அறிவுரை வழங்குகிறார். அடுக்கடுக்காக கேள்விகளைக் கேட்கிறார்; முதல் சில கேள்விகள் அவர்களிடமிருந்து பதிலை எதிர்பாராமல் அவர்களை உணர்த்துவதற்காகக் கேட்கப்பட்டவை; தம் ஊழியம்குறித்து அவர்கள் புரிந்துகொள்ளாத வருத்தத்தால் கேட்டார். அவரது வார்த்தைகள், மாற்கு 4:10-12இல் புறம்பே இருக்கிற புரிந்துகொள்ளாத மக்களைப்பற்றி அவர் சொன்னதை ஞாபகப்படுத்துகின்றன. சீடர்களை ஆவிக்குரிய மெத்தனத்திலிருந்து விழிக்கச்செய்வதற்காக அவ்வாறு கேட்டிருக்கலாம்.

தாம் 5000 பேரைப் போஷித்த போதும், 4000 பேரைப் போஷித்த போதும் மீதியான துணிக்கைகளை எத்தனை கூடை நிறைய எடுத்தீதார்களெனக் கேட்டார்; மாற்கு 6:30-44; 8:1-10. நம்மிடம் குறைவான வளங்கள் இருந்தாலும், நமக்கு உதவிசெய்ய மேசியாவுக்கு ஒரு தடையும் இல்லை என்பதை அவர்கள் புரிந்திருக்கவேண்டும் என்பதற்காக மாற்கு 8:19,20 இல், அவ்வாறு கேட்டிருக்கலாம். மாற்கு 8:21இல், மீண்டும் தம் கருத்தை வலியுறுத்துகிற வகையில் கேள்வி கேட்கிறார்: "அப்படியானால், நீங்கள் உணராதிருக்கிறது எப்படி?". ஏனென்றால், இயேசுவோடு இருந்து, என்னவெல்லாம் பார்த்திருந்தார்கள்? அனுபவித்திருந்தார்கள்?

`தேவன் நிஜம் என்பதையும், அவரது அன்பையும், நம்ப, எப்போதும் நம் இருதயங்கள் திறந்திருக்க நாம் என்ன செய்யலாம்? தேவனையும் அவரது அன்பையும்குறித்து நமக்குக் கொடுக்கப் பட்டுள்ள அனைத்து சாட்சிகளையும் யோசித்துப் பாருங்கள். சில சமயங்களில், சந்தேகம் எழுவது ஏன் மிக எளிதாகிவிடுகிறது?`