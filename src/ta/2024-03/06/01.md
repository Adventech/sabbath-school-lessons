---
title:  உள்ளேயிருந்து புறப்படுகிறவைகள்
date:   03/08/2024
---

### இவ்வார ஆராய்ச்சிக்கு
மாற்கு 7; ஏசா 29:13; யாத் 20:12; மாற்கு 8:11-21.

> <p>மனன வசனம்</p>
> 'மனுஷனுக்குப் புறம்பே இருந்து அவனுக்குள்ளே போகிறதொன்றும் அவனைத் தீட்டுப்படுத்தமாட்டாது; அவன் உள்ளத்திலிருந்து புறப்படுகிறவைகளே அவனைத் தீட்டுப்படுத்தும்'. மாற்கு 7:15.

இந்த வாரம் மாற்கு 7 ஐயும் மாற்கு 8இன் முதல் பாதியையும் ஆராய்வோம். மாற்கு 7இன் துவக்கத்தில், மதப்பாரம்பரியங்களை இயேசு புறக்கணிப்பதால், சர்ச்சை எழும்புகிறது. ஆனாலும், இன்றைய கிறிஸ்தவ வாழ்க்கைக்கு அதிமாகப் பொருந்தக்கூடியவிதத்தில் நமக்கு உதவியாக அதைச் செய்கிறார்.

அங்கே இயேசு ஒரு விடுகதை சொல்கிறார்; விசுவாசம் என்றால் என்னவென்பதைப் புரிந்துகொள்ள அது உதவுகிறது.

அதன்பிறகு, தீரு-சீதோன் பகுதிகளுக்குச் சென்று, ஒரு பெண்ணைச் சந்திக்கிறார்; நற்செய்திப் புத்தகங்களில் இயேசுவோடு பேசி வெற்றிபெற்ற ஒரே பெண்மணி அவளாகத்தான் இருக்கமுடியும். அது ஒரு விநோதமான உரையாடல்; அதில் புதைந்திருந்த சில இரகசியங்களை இனங்கண்டு அந்தப் பெண் பேசுகிறாள். அவளுடைய விசுவாசத்தின்நிமித்தம், இயேசு அவள் கேட்டதைச் செய்கிறார்.

மாற்கு 7இலுள்ள இன்னோர் அற்புதம் ஒரு முக்கிய உண்மையை வெளிப்படுத்துகிறது; அதாவது, அற்புதங்கள் எவ்வளவுதான் பிரமாதமாக இருந்தாலும், சத்தியத்திற்கு இருதயங்களைத் திறக்க அவை போதாது என்பதுதான். இயேசுவைப் புறக்கணிப்பதிலேயே பிடிவாதமாக இருந்த மதத்தலைவர்களில் என்ன மாற்றங்களை அற்புதங்களால் செய்யமுடிந்தது?

மாற்கு 8இல், அப்பத்தை போதனைகளுக்கும் பாரம்பரியங்களுக்கும் அடையாளமாக வைத்து இயேசு பேசினதை ஆராய்வோம். பக்தியான வாழ்க்கையின் அர்த்தம், நடைமுறைகுறித்த மகத்தான பாடங்கள் இந்தச் சம்பவங்களில் உள்ளன.

2024 ஆகஸ்ட் 10 வகுப்புக்காகப் படிக்கவேண்டிய பாடம்