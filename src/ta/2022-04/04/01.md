---
title:  பழைய ஏற்பாட்டு நம்பிக்கை
date:   15/10/2022
---

### இவ்வார ஆராய்ச்சிக்கு
யோபு 19:25-27; 1தீமோ 6:16; சங் 49; சங் 71; ஏசா 26:14, 19; தானி 12.

> <p>மனன வசனம்</p>
> ‘விசுவாசத்தினாலே ஆபிரகாம் தான் சோதிக்கப்பட்டபோது, ஈசாக்கைப் பலியாக ஒப்புக்கொடுத்தான். மரித்தோரிலிருந்து எழுப்ப தேவன் வல்லவராயிருக்கிறா ரென்றெண்ணி, தனக்கு ஒரேபேறானவனையே பலியாக ஒப்புக்கொடுத்தான்; மரித்தோரி லிருந்து அவனை பாவனையாகத் திரும்பவும் பெற்றுக்கொண்டான்’. எபி 11:17, 19.

பழைய ஏற்பாட்டு நம்பிக்கையானது ஆத்துமா அழிவில்லாதது என்கிற பழைய கிரேக்கக் கருத்துகளை அல்ல, மரித்தோரின் உயிர்த்தெழுதல் குறித்த வேதாகமப் போதனையை அடிப்படையாகக் கொண்டது. ஆனால் உடலிலிருந்து உயிர் பிரிந்து, சடலம் சாம்பலாக எரிக்கப்பட்ட பிறகு அல்லது மண்ணுக்குள் மக்கிப்போன பிறகு, மீண்டும் எப்படி உயிரோடு எழும்ப முடியும்? நூற்றுக்கணக்கான வருடங்களுக்குமுன் அல்லது ஆயிரக்கணக்கான வருடங்களுக்கு முன் மரித்தவர்கள் எவ்வாறு மீண்டும் தங்கள் அடையாளத்தைப் பெற முடியும்?

இந்தக் கேள்விகள் வாழ்க்கையின் மறைபொருளை யோசிக்கச் செய்கின்றன. நாம் உயிரோடு இருக்கிறோம்; தேவன் ஒவ்வொரு நாளும் கிருபையாக அருளுகிற வாழ்க்கையை அனுபவிக்கிறோம். இயற்கைக்கு அப்பாற்பட்ட விதத்தில் உயிர் எவ்வாறு உருவானதென நமக்குத் தெரியாது. ஆனால் ஒன்றுமில்லாமையில் இருந்து தேவன் தம் வார்த்தையின் வல்லமையால் உயிரை உண்டாக்கினார் என்பதை அறிவோம். ஆதி 1; சங் 33:6, 9. எனவே, முதன்முதலாக ஒன்றுமில்லாமையிலிருந்து பூமியில் தேவன் உயிரை உண்டாக்க முடியுமானால், மனிதனுக்கு மீண்டும் உயிர்கொடுத்து, முன்புபோல அவனைக் கொண்டுவர அவர் வல்லவர்; அவருடைய திறனை நாம் ஏன் சந்தேகிக்க வேண்டும்?

இறுதி உயிர்த்தெழுதல் குறித்த கருத்தானது பழைய ஏற்பாட்டு காலங்களில் வலியுறுத்தப்பட்டதையும், அதுபற்றி யோபுவும் சங்கீதக்காரர்களும் ஏசாயாவும் தானியேலும் சொல்லியிருப்பதைத் தியானிப்போம்.

_2022, அக் 22 வகுப்புக்காகப் படிக்கவேண்டிய பாடம்_