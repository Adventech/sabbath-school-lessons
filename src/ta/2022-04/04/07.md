---
title:  மேலும் படிக்க
date:   21/10/2022
---

அனைத்துப் பொருட்களும் அணுக்களால் ஆனவை; அவை இன்னமும் சிறிய துகள்களான குவார்க்குகள், லெப்டான்களால் ஆனவை; இவைதாம் அனைத்து பௌதீகப் பொருட்களின் கட்டுமானத் தொகுதிகள் என்று நம்பப்படுவதாக நவீன அறிவியல் கற்பிக்கிறது. பௌதீக உலகத்தின் மையமாக குவார்க்குகளும் லெப்டான்களும் இருக்குமென்றால், இந்த உலகத்தைப் படைத்து, நடத்தி வருகிற தேவனால் நம்மை உயிர்த்தெழச் செய்கிறகாலம் வரும்போது அந்த குவார்க்குகளையும் லெப்டான்களையும் மாற்றியமைக்க முடியாதா? நாத்திகரான பெர்ட்ரன்ட் ரஸல் என்பவர், உயிர்த்தெழுதலைப் பரிகாசம் பண்ணும் வகையில், ‘நரமாமிசிகளுக்கு உணவானவர்களின் கதி என்ன, அவர்கள் நரமாமிசகளின் உடலில் கலந்து விடுகிறார்கள், எனவே உயிர்த்தெழுதலில் யாருக்கு என்ன கிடைக்கும்?’ என்று கேட்டார். ஆனால் ஆண்டவர், இருக்கிற ஒவ்வொன்றின் கட்டுமானத் தொகுதிகளான குவார்க்குகளையும் லெப்டான்களையும் எங்கிருந்தாவது எடுத்து, நம் ஒவ்வொருவரையும்பற்றி அவரிடமுள்ள தகவலின் அடிப்படையில் நம்மை மீண்டும் உண்டாக்க முடியாதா? அவருக்கு நம் அசல் மூலக்கூறுகள் தேவையில்லை; எதையும் பயன்படுத்த முடியும். அல்லது புதிய குவார்க் குகளையும் லெப்டான்களையும் தம் வார்த்தையால் உண்டாக்கி, அவற்றை வைத்துச் செய்ய முடியும். எப்படிச் செய்தாலும், பிரபஞ்சத்தைப் படைத்த தேவனால் நம்மை மீண்டும் உண்டாக்க முடியும்; மரித் தோரின் உயிர்த்தெழுதலில் அதைச் செய்வதாக வாக்குரைத்திருக்கிறார்.

‘முதலாம் உயிர்த்தெழுதலில் ஜீவனின் அதிபதி தாம் சம்பாதித்த சொத்துக்களை அழைப்பார்; கடைசி எக்காளம் தொனிக்குபோது நித்திய வெற்றிக்கு உரியவர்களாக பெருந்திரளானவர்கள் எழுகிற அந்த வெற்றியின் வேளை வரும்மட்டும், நித்திரை பண்ணுகிற ஒவ்வொரு பரிசுத்தவானையும் பத்திரப்படுத்தி, விலையுயர்ந்த முத்தாகப் பாதுகாப்பார்; அவர்களை பெயர் முதலாய் அறிந்திருப்பார். வாழ்ந்தபோது அவர்களில் வாசம்பண்ணின இரட்சகரின் வல்லமையாலும், அவர்கள் பங்குபெற்ற தெய்வீக இயல்பாலும், மரித்தோரிலிருந்து எழுப்பப் படுகிறார்கள்’.

**கலந்துரையாடக் கேள்விகள்**

`2 லட்சம் கோடி விண்மண்டலங்களும், அவை ஒவ்வொன்றிலும் கோடிகோடியான நட்சத்திரங்களும் இருப்பதாகச் சொல்கிறார்கள். சூரியக் குடும்பத்தில் சூரியனைச் சுற்றி சில கோள்கள் இருப்பதுபோல, இந்த நட்சத்திரங்கள் சிலவற்றைச் சுற்றிலும் கோள்கள் உள்ளன. தேவனுடைய இந்த நம்பமுடியாத ஆற்றலை யோசித்துப் பாருங்கள்; இவர் இந்த நட்சத்திரங்களைப் படைத்தவர்மட்டுமல்ல, பெயர்பெயராக அறிந்தவர்.சங் 147:4. இதே தேவனால் மரித்தோரை உயிர்த்தெழச் செய்ய முடியும்; அதை இந்த ஆச்சரியமான எதார்த்தம் நிரூபிக்காவிட்டாலும், இத்தகைய மகத்துவ உயிர்த்தெழச் செய்வது ஏன் அவரது திறனுக்கு அப்பாற்பட்டதாக இருக்க முடியாது?`

`முற்கால ‘விசுவாச வீரர்கள்’ பலருடைய உண்மைத் தன்மையையும் எதிர்பார்ப்புகளையும் எபிரெயர் 11 வலியுறுத்துகிறது. இயேசுவின் உயிர்த்தெழுதலுக்கு முன்னரே பழைய ஏற்பாட்டு நபர்கள் பெற்றிருந்த நம்பிக்கைபற்றி நாம் அதிகம் அறிந்துகொள்ள இந்த அதிகாரம் எவ்வாறு உதவுகிறது?`