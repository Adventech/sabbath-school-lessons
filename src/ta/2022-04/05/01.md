---
title:  சிலுவைக்குமுன் உயிர்த்தெழுதல்
date:   22/10/2022
---

### இவ்வார ஆராய்ச்சிக்கு
யூதா 9; லூக் 9:28-36; 1இராஜா 17:8-24; லூக் 7:11-17; மாற்கு 5:35-43; யோவான் 11:1-44.

> <p>மனன வசனம்</p>
> ‘இயேசு அவளை நோக்கி: நானே உயிர்த்தெழுதலும் ஜீவனுமாயிருக்கிறேன், என்னை விசுவாசிக்கிறவன் மரித்தாலும் பிழைப்பான்; உயிரோடிருந்து என்னை விசுவாசிக்கிறவனெவனும் என்றென்றைக்கும் மரியாமலும் இருப்பான்; இதை விசுவாசிக்கிறாயா என்றார்’. யோவான் 11:25, 26.

உயிர்த்தெழுதல்பற்றி இதுவரை பார்த்த வசனங்கள் தனிநபர்களின் எதிர்பார்ப்புகளையும், எதிர்கால வாக்குறுதிகளையும் அடிப்பையாக வைத்துச் சொல்லப்பட்டவை. யோபு 19:25-27; எபி 11:17-19; சங் 49:15; சங் 71:20; தானி 12:1, 2, 13. ஆனாலும், உண்மையிலேயே மரணத்திலிருந்து உயிர்த்தெழுந்த சம்பவங்களும் உள்ளன.

முதல் உயிர்த்தெழுதலின் சம்பவம் மோசேயினுடையது. யூதா 9; லூக் 9:28-36. இஸ்ரவேலின் முடியாட்சி காலத்தில், சாறிபாத் விதவையின் மகனும், சூனேமியாளின் மகனும் உயிர்த்தெழுப்பப்பட்டிருக்கிறார்கள். 1இராஜா 17:8-24; 2இராஜா 4:18-37. கிறிஸ்து இப்பூமியில் மாம்சத்தில் இருந்தபோது, நாயீன் ஊர் விதவையின் மகன், யவீருவின் மகள், லாசரு ஆகியோரை உயிரோடு எழுப்பினார். லூக் 7:11-17; லூக் 8:40-56; யோவான் 11. இவர்கள் மீண்டும் உயிரோடு எழுப்பப்பட்டாலும், மோசேயைத் தவிர மற்றவர்கள் மீண்டும் மரித்து விட்டார்கள். மரணத்தின்போது முற்றிலும் உணர்வற்ற நிலைக்குச் செல்வதாக வேதாகமம் போதிப்பதை இவர்களுடைய அனுபவங்கள் உறுதிப்படுத்துகின்றன. யோபு 3:11-13; சங் 115:17; சங் 146:4; பிர 9:5, 10. இந்தச் சம்பவங்களிலும், வேதாகமம் சொல்கிற வேறு உயிர்த்தெழுதல் சம்பவங்களிலும் எதிலுமே மரணத்தின்போது அவர்கள் ஏதாவது அனுபவத்தைப் பெற்றதாக வேதாகமம் சொல்லவில்லை. கிறிஸ்துவின் மரணத்திற்கும் உயிர்த்தெழுதலுக்கும் முன்பு நிகழ்ந்த உயிர்த்தெழுதல் சம்பவங்களை இந்த வாரம் ஆழமாக ஆராய்வோம்.

_2022, அக் 29 வகுப்புக்காகப் படிக்கவேண்டிய பாடம்_