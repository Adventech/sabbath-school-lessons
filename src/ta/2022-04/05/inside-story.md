---
title:  மிஷன் கதை
date:   28/10/2022
---

### கிறிஸ்துவின் தூதுவர்

_பென்ஜி லீச்_

புளோரிடாவின் ஆர்லாண்டோவில் உள்ள ஃபாரெஸ்ட் லேக் கல்வி நிறுவனத்தின் போதகராக இருந்த எனது குறிக்கோள்களில் ஒன்று, ஒவ்வொரு மாணவருடனும் பழகுவது. 1970 களின் நடுப்பகுதியில் 450 மாணவர்களைக் கொண்ட அந்தப் பள்ளியில் இது ஒரு சவாலாக இருந்தது. பள்ளி ஆண்டின் தொடக்கத்தில், ஒரு மாணவர் என்னிடம் வந்து, ‘‘உங்களுக்கு இன்னமும் பவுலுடன் பழக வாய்ப்பு கிடைக்கவில்லையா?’’ என்று கேட்டார்.

‘‘நீங்கள் அவனுடன் பழக வேண்டும். அவன் எங்கிருந்து வருகிறான் என்று கேளுங்கள்’’ என்று மாணவன் கூறினான்.

என் ஆர்வம் எழுந்தது; அதனால் நான் பவுலை என் அலுவலகத்திற்கு அழைத்தேன். அவன் மிகவும் கூச்ச சுபாவமுள்ள 16 வயது இளைஞராக இருந்தான். ‘‘பவுல், நீ எங்கிருந்து வந்திருக்கிறாய்?’’ என்று கேட்டேன்.

‘‘நான் ஜார்ஜியாவில் பிளெய்ன்ஸ் என்று அழைக்கப்படும் ஒரு சிறிய நகரத்தைச் சேர்ந்தவன்’’ என்று கூறினான்.

எனக்கு மிகவும் ஆச்சரியமாக இருந்தது. ‘‘என்ன? அமெரிக்காவின் ஜனாதிபதி ஜிம்மி கார்ட்டர் அங்குதான் வாழ்கிறார்! பவுல், உனக்கு ஜனாதிபதியை தெரியுமா?’’ என்று கேட்டேன். ‘‘ஓ, ஆமாம்’’ என்று சொன்னார்.

ஒரு கோடைக்காலத்தில், ஃபாரெஸ்ட் லேக் அகாடமியில் தனது கல்விக் கட்டணத்தைச் செலுத்த அவனுக்கு ஒரு வேலை தேவைப்பட்டது; பிளெய்ன்ஸில் உள்ள பிரதான தொழிலான வேர்க்கடலைக் கிடங்கில் அவனுக்கு வேலை கிடைத்தது. ஓய்வுநாளில் விடுப்பு வேண்டுமென தெளிவாகச் சொல்லியிருந்தான். ஆனால், வெள்ளிக்கிழமையில் திங்கட்கிழமை திரும்பி வருவதாகச் சொல்லிவிட்டு கிளம்பியபோது அவனது மேற்பார்வையாளர் அவரைத் தடுத்து நிறுத்தினார்.

‘‘முடியாது. நீ நாளைக்கு வர வேண்டும். சனிக்கிழமை இங்கு வேலை நடக்கும். இல்லையேல் உனக்கு வேலை இருக்காது’’ என்றார் மேற்பார்வையாளர்.

பவுல் ஒரு கணம் யோசித்தான். ‘‘நான் உரிமையாளரிடம் பேசலாமா?’’ ‘‘அதிபர்தான் மேற்பார்வையாளர்!’’ என்று மேற்பார்வையாளர் சொன்னார். ‘‘அவர் ஊரில் இருக்கிறாரா?’’ என்று பால் கேட்டான். ‘‘ஆம், ஆனால் அவரிடம் பேசினாலும் பயனிருக்காது என்றே நினைக்கிறேன்’’ என்றார்.

பவுல் கார்ட்டர் வீட்டிற்குச் சென்றான். உளவு சேவை மூலமாகச் செல்லவேண்டியிருந்தது; ஆனால் ஜனாதிபதியைச் சந்தித்து பேசமுடிந்தது. பவுல் தன் நிலைமையையும், ஏழாவது நாள் ஓய்வுநாளைக் கடைப்பிடிப்பதையும்பற்றி விளக்கியபோது கவனமாகக் கேட்டார். ‘‘தங்கள் நம்பிக்கைகளுக்காக உண்மையாக நிற்கிற எந்த ஒரு இளைஞனையும் நான் மதிக்கிறேன்’’ ‘‘நீங்கள் ஓய்வுநாட்களில் ஓய்வு எடுத்துக்கொள்ளலாம்’’ என்றார். ஜனாதிபதி.