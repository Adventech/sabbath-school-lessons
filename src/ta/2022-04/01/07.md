---
title:  மேலும் படிக்க
date:   30/09/2022
---

‘தேவனுடைய விவரிக்கமுடியாத பரலோக மகிமையைக் கண்டு அனுபவித்திருந்தும், தேவனுடைய மகாபெரிய மகத்துவத்தைப் பார்த்திருந்தும், அந்த மகிமையின் மத்தியில் இருந்திருந்தும் அவருக்கு எதிராகக் கலகம் செய்தவர்களுக்கு (சாத்தானுக்கும் அவனுடைய தூதர்களுக்கும்) மீட்பின் நம்பிக்கை சாத்தியமே இல்லை. அவர்களுடைய உள்ளத்தின் ஆழத்தில் உணர்த்துமளவிற்கு புதிய, அற்புதமான தேவனுடைய மேன்மைவாய்ந்த வல்லமை எதுவுமில்லை; ஏனென்றால் அவற்றை ஏற்கனவே அனுபவித்துவிட்டார்கள். விவரிக்கமுடியாத மகிமையின் பிரசன்னத்திலேயே அவர்கள் கலகம்பண்ண முடியுமென்றால், அவர்கள் நல்லவர்களாக விளங்குவதற்கு அதைவிட சாதகமான ஒரு நிலையில் வைக்கவே முடியாது. அவர்களுடைய மனக்கடினமிக்க சந்தேகங்களையும் கலகக்குண முறுமுறுப்புகளையும் மேற்கொள்கிற அளவுக்கு வேறெந்தவல்லமையின்ஆற்றலும் இல்லை; அதைவிட ஆழத்திலும் உயரத்திலும் முடிவே இல்லாத மகிமையும் இல்லை. பரலோக மன்றங்களில் எவ்வளவு மேன்மையான சிலாக்கியங்களைப் பெற்றிருந்தார்களோ, அந்த அளவுக்கு அவர்களுடைய குற்றமும் தண்டனையும் இருக்கும்’.

‘‘ஆரம்பம்முதலே தேவனும் கிறிஸ்துவும் சாத்தானுடைய தேவதுரோகத்தையும், அதன் வஞ்சக வல்லமைமூலம் மனிதன் விழயிருந்ததையும் அறிந்திருந்தார்கள். பாவம் இருக்க வேண்டுமென தேவன் நியமிக்கவில்லை; ஆனால் அது வருமென ஏற்கனவே அறிந்திருந்தார்; அந்த அவசரநிலையை எதிர்கொள்வதற்கான ஏற்பாட்டைச் செய்திருந்தார். உலகத்தார்மேல் அவர் வைத்த அன்பு மிகவும் பெரிது, ‘விசுவாசிக்கிறவன் எவனோ அவன் கெட்டுப்போகாமல் நித்திய ஜீவனை அடையும்படிக்கு’ தம்முடைய ஒரேபேறான குமாரனுடன் உடன்படிக்கை பண்ணினார்’’.

**கலந்துரையாடக் கேள்விகள்**

`ப உலகத்தில் பாவம் தோன்றி, தொடர்ந்து நிலவுவதற்கு தேவன்தாம் காரணமா என்பதுபற்றி வகுப்பில் கலந்தாலோசியுங்கள். அந்தக் குற்றச்சாட்டுக்குப் பதிலளிக்க நாம் எவ்வாறு முயலலாம்?`

`தீமைகுறித்த ஒட்டுமொத்த கேள்விக்கும் சிலுவை எவ்வாறு சரியான பதிலாக இருக்கிறது? தீமையின் தோற்றம்குறித்த எந்தக் கருத்தாக இருந்தாலும், சிலுவையும் அதில் நிகழ்ந்ததுமே ஏன் மையமாக இருக்க வேண்டும்?`

`உலகத்தில் பாவமும் பாடுகளும் பல்லாயிரம் ஆண்டுகளாக உள்ளன; தன் கலகத்தின் கொடிய விளைவுகளை சாத்தான் இதற்குள் முழுவதுமாக உணர்ந்திருப்பான். அப்படியிருந்தும் எதற்காக தேவனுக்கு எதிராக தொடர்ந்து கலகத்தை நடத்துகிறான்?`

`சகல மனிதர்கள்மேலும் கிறிஸ்து காண்பித்த நிபந்தனையற்ற அன்பே மனிதர்களோடு நாம் இடைபடுகிற எல்லா விஷயங்களிலும் பிரதிபலிக்க வேண்டும் என்று மத் 5:43-48இல் கிறிஸ்து சொல்லுகிறார். உங்கள் குடும்பத்திலும் திருச்சபையிலும் எவ்வாறு இந்தப் பாணியை முடிந்தவரை அதிகமாகப் பிரதிபலிக்கலாம்?`

`‘பிசாசானவன் கெர்ச்சிக்கிற சிங்கம்போல் எவனை விழுங்கலாமோ என்று வகை தேடிச் சுற்றித்திரிகிறான்’ என்று அப்போஸ்தலனாகிய பேதுரு நம்மை எச்சரிக்கிறார். 1பேதுரு 5:8; எபே 6:10-20. நாம் எவ்வாறு ‘பிசாசின் தந்திரங்களை’ மேற்கொள்ளலாம்? எபே 6:11.`