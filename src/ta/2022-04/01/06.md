---
title:  அவநம்பிக்கை பரவுதல்
date:   29/09/2022
---

`பரலோகக் கலகம் பூமிக்குப் பரவினதுபற்றி, வெளி 12 என்ன சொல்லுகிறது?`

முரண்பாடான சில கருத்து மோதல்களால் லூசிபர் விழவில்லை. லூசிபரும் அவன் தூதர்களும் ஒரு பக்கமும், கிறிஸ்துவும் அவரது தூதர்களும் மறுபக்கமும் இருக்க மிகப்பெரிய ஒரு யுத்தம் பரலோகத்தில் ஏற்பட்டது. வெளி 12. இந்த வேதப்பகுதியில் லூசிபர் ‘பெரிய வலுசர்ப்பம்’, ‘பழைய பாம்பு’, ‘பிசாசு, சாத்தான்’ ‘சகோதரர்மேல் குற்றஞ்சுமத்துகிறவன்’ என்று அழைக்கப்படுகிறான். வெளி 12:9, 10. கிறிஸ்து ‘மிகாவேல்’ என்று அழைக்கப்படுகிறார். வெளி 12:7. அதற்கு ‘தேவனுக்கு ஒப்பானவன் யார்’ என்று அர்த்தம்.

‘பிரதான தூதனாகிய மிகாவேல்’ ஒரு தூதனாகத்தான் இருக்கவேண்டுமென சில வியாக்கியானர்கள் நம்புகிறார்கள். யூதா 9. ஆனால் தானியேல் புத்தகத்தில் ஒவ்வொரு முக்கிய தீர்க்கதரிசனமும் கிறிஸ்துவோடும் அவருடைய நித்திய ராஜ்யத்தோடும்தான் முடிவடைகின்றன; உதாரணமாக, கைகளால் பெயர்க்கப்படாத கல். தானி 2:34, 35; மனுஷகுமாரன். தானி 7:13; சேனையினுடைய அதிபதி, அதிபதிகளுக்கு அதிபதி. தானி 8:11, 25. பெரிய அதிபதியாகிய மிகாவேல். தானி 12:1. எனவே கர்த்தருடைய தூதனானவர் என்பது கர்த்தரைச் சுட்டிக்காட்டுகிறது. யாத் 3:1-6; அப் 7:30-33. மிகாவேல் என்பவர் கடவுள்; அதாவது கிறிஸ்து. 

தொடர்ந்து நிகழ்ந்து வருகிற மாபெரும் போராட்டம்பற்றிய ஒரு பொதுவான கண்ணோட்டத்தை வெளி 12 வழங்குகிறது. அந்தப் போராட்டம் 

1. பரலோகத்தில் ஆரம்பித்து, மூன்றில் ஒரு பங்கு பரலோக ஜீவிகள் பூமிக்குத் தள்ளப் பட்டபோது ஆரம்பித்தது.

2. சிலுவையில் கிறிஸ்து வெற்றிபெற்றதில் உச்சக்கட் டத்தை அடைந்தது.

3. தேவனுடைய முடிவுகால மீதமான மக்களிடம் இன்றும் தொடருகிறது.

இந்தப் போராட்டத்தின் ஆரம்பம்பற்றி எலன் ஒய்ட் பின்வருமாறு விளக்குகிறார்: ‘தேவன் தமது மிகுந்த இரக்கத்தால் லூசிபர்மேல் மிகுந்த பொறுமை காண்பித்தார். அவன் முதன்முதலாக அதிருப்தி மனநிலை அடைந் ததும் அல்லது பரலோக தூதர்களுக்கு முன்பாக பொய்யான குற்றச்சாட்டுகளை வைத்தபோதும் உடனே அவனுடைய மேன்மையான ஸ்தானத்திலிருந்து இறக்கவில்லை. நீண்டகாலம் அவனை பரலோகத்தில் விட்டு வைத்திருந்தார். மனந்திரும்பி, கீழ்ப்படிந்தால் மன்னிப்பைப் பெறலாம் என்று மீண்டும்மீண்டும் அவனிடம் சொன்னார்’.–Ellen G. White, The Great Controversy, pp. 495, 496.

பரலோகப் பிரதேசங்களில் அந்த யுத்தம் எவ்வளவு காலம் நீடித்தது என்று நமக்குத் தெரியாது. அதன் தீவிரமும் காலக்கட்டமும் எவ்வளவு அதிகமாக இருந்தாலும், அந்த ஒட்டுமொத்த போராட்டத்தின் மிகமுக்கிய அம்சம் என்னவென்றால், சாத்தானும் அவனுடைய தூதர்களும் தோற்கடிக்கப்பட்டார்கள்; ‘வானத்தில் அவர்கள் இருந்த இடமும் காணப்படாமற்போயிற்று’. வெளி 12:8; லூக் 10:18. பிரச்சனை என்னவென்றால், அவர்கள் இந்தப் பூமிக்கு வந்தார்கள்.

`இந்த யுத்தத்தின் எதார்த்தம் பூமியில் தொடர்வதை எவ்விதங்களில் எல்லாம் காணமுடிகிறது? இந்தப் போராட்டத்தில் சத்துருவைத் தோற்கடிப்பதற்கு, நம்முடைய ஒரே நம்பிக்கை என்ன?`