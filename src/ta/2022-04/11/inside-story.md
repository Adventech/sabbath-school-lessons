---
title:  மிஷன் கதை
date:   09/12/2022
---

### தைரியமான சாட்சி

_ரிக் மெக்எட்வர்ட்_

பருவத்தேர்வின் தொடக்கத்தில், சாண்ட்ராவிடம் பல்கலைக்கழக வகுப்புத் தோழன் அவளது வகுப்பு குறிப்புகளை அலைபேசியில் படம் எடுக்கலாமா என்று கேட்டான். ‘‘நீ ஆங்கிலத்தில் எழுதுவதை நான் பார்த்தேன். நான் எனது ஆங்கிலத்தை மேம்படுத்த விரும்புகிறேன்’’ என்று கூறினான்.

மத்திய கிழக்கில் பல்கலைக்கழகத்தில் ஆங்கிலத்தில் வகுப்புகள் நடத்தப்படுவதில்லை. ஆனால் சாண்ட்ராவின் தாய்மொழி ஆங்கிலம்; ஆங்கிலத்தில் குறிப்புகள் எடுப்பது அவளுக்கு எளிதாக இருந்தது. ‘‘இதோ எடுத்துக்கொள்’’ என்று சாண்ட்ரா தனது ஏட்டை நீட்டினாள். 

அடுத்த நாள், வகுப்புத் தோழன் மீண்டும் புகைப்படம் எடுக்க அனுமதி கேட்டான். பலநாட்கள் தொடர்ச்சியாகப் படங்களை எடுத்தான்; அதன்பிறகு மிகவும் கவனமாக குறிப்புகள் எடுக்க வேண்டும் என்று சாண்ட்ரா முடிவுசெய்தாள். தன்னுடைய குறிப்பு ஏட்டின் பக்கங்களின் கீழே பிடித்தமான வேதாகம வசனங்களை எழுதத் தீர்மானித்தாள். 

அடுத்த முறை வகுப்புத் தோழன் படம் எடுக்கக் கேட்டபோது, சாண்ட்ராவுக்கு சற்றே பயமாக இருந்தது. அவர் வசனங்களைக் கவனித்து, தனது குறிப்புகளைக் கேட்பதை நிறுத்திவிடுவானோ என்று கவலைப்பட்டாள். தேவன் தம் மகிமைக்காக வேதாகம வசனங்களைப் பயன்படுத்த வேண்டும் என்று ஜெபித்தாள். 

வகுப்புத் தோழன் வேதாகம வசனங்களை முதலில் கவனித்ததாகத் தெரியவில்லை. ஆனால் இரண்டு நாட்களுக்குப் பிறகு, வகுப்பு விரிவுரைகளின்போது ஆசிரியர் குறிப்பிடாத தகவல்கள் குறிப்புகளில் இருப்பதை உணர்ந்தான். அவன் சாண்ட்ராவிடம் சென்று ஒரு பக்கத்தின் கீழே இருந்த வசனத்தை க்காட்டினான். ‘‘இது வேதாகமத்தில் உள்ள வசனமா?’’ என்று கேட்டான். ‘‘ஆமாம்’’ என்று சாண்ட்ரா சொன்னாள். 

வகுப்புத் தோழன் ஒன்றும் சொல்லவில்லை. ‘‘உன்னை நீ ஊக்கப்படுத்த இந்த வழியைத்தான் கடைப்பிடிக்கிறாயா?’’ என்று கேட்டான். சாண்ட்ரா நிம்மதியுடன் சிரித்தாள்.

‘‘உண்மைதான்’’ ‘‘எனக்கு பிடித்த வசனங்களை என் குறிப்பேட்டில் எழுதுகிறேன். அவை எப்போதும் என் வாழ்க்கைக்கு மிகவும் உதவியாகவும் பயனுள்ளதாகவும் இருக்கின்றன’’ என்று சொன்னாள்.

அந்த நாளுக்குப் பிறகு, வகுப்புத் தோழன் சாண்ட்ராவின் மார்க்கம்பற்றியும் நம்பிக்கைகளைப் பற்றியும் பல கேள்விகளைக் கேட்டான். பல்கலைக்கழகத்தில் ஒன்றாகப் படித்தபோது, செவந்த்டே அட்வென்டிஸ்ட் திருச்சபையின் நம்பிக் கைகளைப் பற்றியும் அறிந்துகொண்டார்கள். பருவத்தேர்வின் முடிவில், சாண்ட்ராவின் வசனம் நிறைந்த குறிப்பேடு முழுவதையும் நகலெடுக்க விரும்புவதாகச் சொன்னான். 

அவனுடன் சாண்ட்ரா மீண்டும் படிக்கவில்லை என்றாலும், இருவரும் தொடர்ந்து தொடர்பு கொண்டுள்ளனர்.