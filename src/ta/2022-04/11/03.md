---
title:  கிட்டத்தட்ட மரணத்தைச் சந்தித்த அனுபவங்கள்
date:   05/12/2022
---

ஆத்துமா அழிவில்லாதது என்கிற கருத்தை ‘நிரூபிப்பதற்கு’ உதவுகிற சில பிரபலமான நவீன வாதங்களில் ஒன்று ‘கிட்டத்தட்ட மரணத்தைச் சந்தித்த அனுபவங்கள்’. ரேய்மன்ட் ஏ. மூடி ஜûனியர் என்பவர் தான் எழுதியுள்ள ஒரு புத்தகத்தில்–Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), Raymond A. Moody, Jr. ’மரணத்தை’ அனுபவித்து, உயிரோடு வந்த நூற்றுக்கும் மேற்பட்டவர்களிடம் செய்த ஆராய்ச்சியின் முடிவுகளைக் கொடுத்திருக்கிறார். இந்த நபர்கள் தாங்கள் மீண்டும் உயிரோடு வருவதற்கு முன் அன்பும் பாசமும் நிறைந்த ஒளியான ஒரு நபரைப் பார்த்தார்களாம். இது ‘மரணத்திற்கு பிறகும் மனித ஆவி உயிரோடு இருப்பதற்கான பரபரப்பான ஆதாரமாக இருப்பதாக’ கருதப்படுகிறது. கடந்த வருடங்களில், இதே கருத்தை வலியுறுத்தி இது போன்ற பல புத்தகங்கள் வந்துள்ளன.

`1இராஜா 17:22-24; 2இராஜா 4:34-37; மாற்கு 5:41-43; லூக் 7:14-17; யோவான் 11:40-44 ஆகிய வசனங்களிலுள்ள உயிர்த்தெழுதல் சம்பவங்களை வாசியுங்கள். உயிர்த்தெழுந்த நபர்கள் தாங்கள் மரித்திருந்த சமயத்தில் ஏதாவது உணர்வு இருந்ததாகச் சொல்லியுள்ளார்களா? இதற்கான பதில் ஏன் முக்கியமானது?`

இன்றைய புத்தகங்களில் வருகிற கிட்டத்தட்ட மரித்த அனுபவங்கள் எல்லாமே மருத்துவ ரீதியாக மரித்த மனிதர்கள்பற்றியதே, உண்மையில் மரித்தவர்கள் பற்றியதல்ல. ஆனால் லாசரு மரித்து நான்கு நாட்களாகியிருந்தது; அவனுடைய சரீரம் அழுகி, நாற்றமடித்தது. யோவான் 11:39. லாசருவோ வேதாகமக் காலங்களில் மரணத்திலிருந்து உயிர்த்தெழப்பட்ட வேறு யாருமோ மரணத்திற்கு பிறகு தாங்கள் பரலோகத்திலோ, உத்தரிப்பு ஸ்தலத்திலோ நரகத்திலோ இருந்ததாக எதையும் குறிப்பிடவில்லை. இது ஒரு மௌன வாதம்; ஆனால் மரித்தோர் சுயநினைவின்றி இருக்கிறார்கள் என்கிற வேதாகமக் கோட்பாட்டிற்கு முற்றிலும் ஒத்துப்போவது. 

அப்படியானால் இன்று அதிகமாகப் பேசப்படுகிற கிட்டத்தட்ட மரித்த அனுபவங்களை எவ்வாறு புரிந்துகொள்வது? யோபு 3:11-13; சங் 115:17; சங் 146:4; பிர 9:10 ஆகிய வசனங்கள் சொல்கிறபடி மரித்தோர் சுயநினைவின்றி இருக்கிறார்கள் என்கிற வேதாகமக் கருத்தை ஏற்றுக்கொண்டால், இரண்டு விதத்தில்தான் அர்த்தம் காண முடியும்: ஒன்று, தீவிரமான சூழ்நிலைகளில் மனோவேதியல் மாற்றம் ஏற்படுவதால் அப்படியொரு மாயத்தோற்றம் உண்டாகலாம்; அல்லது இயற்கைக்கு அப்பாற்பட்ட, சாத்தானுடைய வஞ்சக அனுபவங்களாக இருக்கலாம். 2கொரி 11:14. உண்மையான விளக்கம் சாத்தானுடைய வஞ்சகம் என்பதுதான்; ஏனென்றால் இத்தகைய நபர்கள் மரித்த தங்கள் உறவினர்களுடன் பேசினதாகச் சொல்லுகிறார் கள்! மேலுள்ள இரண்டு காரணிகளும் சேர்ந்ததாகவும் இருக்கலாம். 

`இந்த வஞ்சகம் அதிகம் காணப்படுவதாலும், அநேகர் அதை நம்புவதாலும், வேதாகமப் போதனைகளுக்கு எதிராக நாம் எத்தகைய அனுபவங்களுக்கு ஆளானாலும், தேவ வார்த்தையின் போதனையில் உறுதியாக இருக்கவேண்டியது அவசியம். கிட்டத்தட்ட மரணத்தைச் சந்தித்த அனுபவம் இப்போது அறிவியலின் அங்கீகாரத்துடனும் பேசப்படுகிறது. அறிவியல் ‘நிரூபிக்கிற’ விஷயங்களிலும்கூட நாம் கவனமாக இருக்கவேண்டியதின் அவசியம்பற்றி இது என்ன சொல்லுகிறது?`