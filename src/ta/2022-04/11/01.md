---
title:  சில கடைசிக்கால வஞ்சகங்கள்
date:   03/12/2022
---

### இவ்வார ஆராய்ச்சிக்கு
மத் 7:21-27; யோவான் 11:40-44; 1பேதுரு 3:18; 1சாமு 28:3-25; எபே 6:10-18.

> <p>மனன வசனம்</p>
> ‘அது ஆச்சரியமல்ல, சாத்தானும் ஒளியின் தூதனுடைய வேஷத்தைத் தரித்துக்கொள்வானே. ஆகையால் அவனுடைய ஊழியக்காரரும் நீதியின் ஊழியக்காரருடைய வேஷத்தைத் தரித்துக்கொண்டால் அது ஆச்சரியமல்லவே; அவர்கள் முடிவு அவர்கள் கிரியைகளுக்குத்தக்கதாய் இருக்கும்’. 2கொரி 11:14, 15.

இன்றைய நம் உலகம் அசாதரணமான, கற்பனையான கருத்துகள் கலந்த ஓர் இடமாக மாறியிருக்கிறது; ஹாலிவுட்டிற்கு அதில் பெரும் பங்கு உண்டு; தவறும் வஞ்சகமும் கலந்த மதக்கருத்துகளையும் புனைவு கருத்துகளையும் வைத்து திரைப்படங்கள் எடுப்பதற்கு தயங்குவதே இல்லை. ‘நீங்கள் சாகவே சாவதில்லை’ என்கிற பழைய பொய்யை வைத்து, கடந்த சில ஆண்டுகளில் சில பிரபலமான புத்தகங்களும் திரைப்படங்களும் காணொளி விளையாட்டுகளும் வெளிவந்துள்ளன. சாத்தானுடைய மருட்சியான இந்தக் களம் நம் கண்முன் வைக்கப்படுகிறது; நம்மைத் தூண்டி இழுக்கிறது; அதுவால் எண்ணற்ற வடிவங்களில் தோன்ற முடியும்; சில சமயங்களில் அறிவியலின் போர்வையிலும் வர முடியும்.

‘கிட்டத்தட்ட மரித்த’ அனுபவம் என்கிற பெயரில் மிகமோசமான ஒரு வஞ்சகம் தலைதூக்கியுள்ளது; அதாவது ‘மரித்து’, திரும்பவும் உயிர்வந்ததாகச் சொல்கிற சிலர், மறுமையில் தங்களுக்கு உண்டான அனுபவங்களைப் பகிர்கிறார்கள். ஆத்துமா அழிவில்லாதது என்பதற்கு பலர் இதை ஆதாரமாகப் பார்க்கிறார்கள்.

இந்த வாரத்தில், மறைஞானம், கிட்டத்தட்ட மரித்த அனுபவங்கள், மறுஅவதாரம், குறிசொல்லுதல், மூதாதையர் வழிபாடு உட்பட வேறுபல கடைசிக்கால வஞ்சகங்கள்பற்றி பார்ப்போம். இந்த ஆபத்தான விஷயங்களை நாம் நம்பிவிடாமல் எச்சரிக்கையாக இருக்கவேண்டியது அவசியம்.

_2022, டிசம்பர் 10 வகுப்புக்காகப் படிக்கவேண்டிய பாடம்_