---
title:  இயேசுவின் முன்மாதிரி
date:   11/12/2022
---

`இயேசுவானவருடைய வளர்ச்சியின் என்ன நான்கு அம்சங்களை லூக் 2:52 சுட்டிக்காட்டுகிறது?`

இயேசு பரிபூரண மனிதராக இருந்தார்; மனித வளர்ச்சியின் அனைத்து அடிப்படை பரிமாணங்களிலும் வளர்ச்சியடைந்தார். ‘இயேசுவானவர் ஞானத்திலும், வளர்த்தியிலும், தேவகிருபையிலும், மனுஷர் தயவிலும் அதிகமதிகமாய் விருத்தியடைந்தார்’. லூக் 2:52. முறையே மனரீதியான, உடல்ரீதியான, ஆவிக்குரியரீதியான, சமுதாய ரீதியான வளர்ச்சியை இது குறிக்கிறது. ‘இயேசுவின் சிந்தையானது அவருடைய வயதைக் கடந்த ஞானமும் சிந்தையும் நிறைந்து மிகவும் சுறுசுறுப் பாக, ஆழமானதாக இருந்தது. ஆம், அற்புதமான அவரது குணத்தில் சிறு குறைகூட இல்லை. குழந்தைப்பருவத்தின் விதிகளுக்கு இணங்க, சரீர, மனத்திறன்கள் படிப்படியாக வளர்ந்தன. இயேசு குழந்தைப் பருவத்திலேயே, குறிப்பிடத் தக்க அரிய மனநிலையோடு காணப்பட்டார். அவருடைய கரங்கள் எப்போதும் மற்றவர்களுக்குச் சேவைசெய்ய ஆயத்தமாக இருந்தன. எதாலும் கெடுக்கமுடியாத பொறுமை, நேர்மை, ஒருபோதும் சமரசமாக உண்மை ஆகியவற்றை வெளிப்படுத்தினார். நியதியில் கற்பாறைபோல உறுதியாக இருந்த அவருடைய வாழ்க்கை, சுயநலமற்ற மனிதாபிமானத்தின் அருமையை வெளிப் படுத்தியது.’–Ellen G. White, The Desire of Ages, pp. 68, 69. 

`உபதேசிப்பது, பிரசங்கிப்பது, குணமாக்குவது என்கிற இயேசுவின் மூன்றடுக்கு ஊழியத்தை எவ்வாறு இன்று நாம் திறமையாகச் செய்யலாம்? மத் 4:23.`

அனைத்தம்சங்களும் ஒன்றிணைந்த, பிரிக்கமுடியாத ஒரு நபர்தான் மனிதன் என்பதை உணர்ந்தால், மார்க்கம் என்பது ஆவிக்குரிய விஷயங்கள் மட்டுமே சம்பந்தபட்டது அல்ல என்பது புரியும். சத்தியம் என்பது உண்மையில் மனிதனின் ஒட்டுமொத்த அம்சங்களுக்கும், ஒட்டுமொத்த வாழ்நாள் காலத்திற்கும், வாழ்க்கையின் எல்லா பரிமாணங்களுக்கும் பொருந்தக்கூடியது. நம் சரீர, ஆவிக்குரிய கூறுகள் மிகவும் நெருக்கமாக ஒருங்கிணைந்தவை; அவற்றைப் பிரிக்க முடியாது. நாம் விழுந்துபோனவர்கள்; மேலே இயேசுவைப் பற்றிச் சொல்லப்படுகிற அளவுக்கு நாம் வர முடியாது; ஆனாலும் தேவ கிருபையால் முடிந்த அளவுக்கு அவற்றைப் பிரதிபலிக்க முயல வேண்டும். ஏனென்றால், ‘மனிதனில் அவனது சிருஷ்டிகருடைய சாயலை மீண்டும் கொண்டுவருவதும், அவனைச் சிருஷ்டித்தபோது இருந்த பூரணத்தை மீண்டும் கொடுப்பதும், சரீரமனஆவிக்குரிய வளர்ச்சியை மேம்படுத்துவதும்’ மீட்பின் கிரியையாகும்.–Ellen G. White, Education, pp. 15, 16. தம்வருகைக்காக மக்களை ஆயத்தப்படுத்துகிற வேலையின் ஒரு பகுதியாக இதைச் செய்யவே தேவன் முயலுகிறார்.  

`இயேசுவோடு நம்மை ஒப்பிட்டுப்பார்த்து, வித்தியாசத்தை அறிந்து நாம் எளிதில் அதைரியமடைய லாம். அப்படியானால் சிலுவையையும் அது சுட்டிக்காட்டுவதையும் நோக்கிப் பார்ப்பது எவ்வாறு இயேசுவோடு நம்மை ஒப்பிட்டுப் பார்த்து நாம் அதைரியமடைவதிலிருந்து பாதுகாக்க முடியும்?`