---
title:  மேலும் படிக்க
date:   16/12/2022
---

‘மாபெரும் போராட்டம் முடிவுகட்டத்தை நெருங்கிவருகிறது. கடலிலும் நிலத்திலும் உண்டாகிற பேரழிவுகுறித்த ஒவ்வொரு அறிக்கையும் சகலத்திற்கும் முடிவு நெருங்கியிருப்பதைச் சாட்சியிடுகின்றன. யுத்தங்களும் யுத்தங்கள்பற்றிய செய்தியும் அதை அறிவிக்கின்றன. நமக்குமுன் நிகழ்கிற பெரிய நிகழ்வுகளைப் பார்த்தும் துரிதமாகச் செயல்பட அதிகம் தூண்டப்படாத கிறிஸ்தவன் யாராவது இருக்கமுடியுமா? கர்த்தர் வருகிறார். சமீபத்தில் வந்துவிட்ட தேவனுடைய காலடிச் சத்தங்கங்கள் நமக்குக் கேட்கின்றன’.

‘ஒவ்வொரு நாளும் விசுவாச வாழ்க்கை வாழ வேண்டும். இக்கட்டு காலம்பற்றி பதற்றமும் இக்கட்டும் அடைந்து, அதன்மூலம் நாமே இக்கட்டு காலத்தை வருவிக்கக் கூடாது. ‘‘மாபெரும் சோதனையின் நாளில் நிலைநிற்கமுடியுமா என்று எனக்குப் பயமாக இருக்கிறது’’ என்றும் யோசிக்க வேண்டாம். இன்றைக்கு, தற்சமயம் வாழும் வாழ்க்கையைப் பாருங்கள். நாளை உங்களுடையதல்ல. இன்றைக்கு சுயத்தின்மேல் தொடர்ந்து வெற்றிபெற வேண்டும். இன்றைக்கு தொடர்ந்து, ஜெபவாழ்க்கை வாழ வேண்டும். இன்றைக்கு தொடர்ந்து விசுவாசத்தின் நல்ல போராட்டத்தைப் போராட வேண்டும். இன்றைக்கு தேவன் உங்களை ஆசீர்வதிப்பதை நம்ப வேண்டும். அந்தகாரத்திற்கும் அவநம்பிக்கைக்கும் எதிராக வெற்றிபெறும் போது, எஜமானின் நிபந்தனைகளை நிறைவேற்றி, சுற்றியுள்ளவர்களுக்கு ஆசீர்வாதமாக மாறுவீர்கள்’. 

‘கர்த்தர் சீக்கிரம் வருகிறார், அவரை சமாதானத்தோடு சந்திக்க ஆயத்தமாக வேண்டும். நம்மைச் சுற்றியுள்ளவர்களுக்கு வெளிச்சத்தைக் கொடுப்பதற்கு நம் திறனுக்குட்பட்ட அனைத்தையும் செய்ய வேண்டும். கவலையாக இல்லாமல் மகிழ்ச்சியாக இருந்து, ஆண்டவராகிய இயேசுவை எப்போதும் நமக்கு முன்பாக வைத்திருக்க வேண்டும். நாம் அவருடைய பிரசன்னமாகுதலுக்காகக் காத்திருக்க வேண்டும். அவரைப் பார்ப்பதும், மீட்கப்பட்டவர்களாக வரவேற்பைப் பெறுவதும் எவ்வளவு மகிமையாக இருக்கும்!வெகுகாலம் காத்திருந்து விட்டோம், ஆனால் நம் விசுவாசம் பெலவீனமடையக் கூடாது. ராஜாவை அவருடைய சௌந்தரியத்தில் பார்க்க முடிந்தால், நாம் என்றென்றும் ஆசீர்வதிக்கப்பட்டிருப்போம். ‘‘வீட்டிற்குச் செல்கிறேன்’’   என்று சொல்லி, சத்தமாக அழவேண்டும்போல உணருகிறேன்.’ 

**கலந்துரையாடக் கேள்விகள்**

`மனிதன் என்றால், சரீரம், ஆத்துமா, ஆவி என அனைத்தம்சமும் அடங்கும், பிரித்துப்பார்க்க முடியாது என்கிற கருத்தானது, மார்க்கத்தில் அனைத்தம்சமும் சம்பந்தப்பட்டிருப்பதையும், நம் தனிப்பட்ட வாழ்க்கைமுறைகுறித்து கவனமாக இருக்க வேண்டியதையும் சிறப்பாகப் புரிந்துகொள்ள எவ்வாறு உதவும்?`

`மெய்யான எழுப்புதல்களும் சீர்த்திருத்தங்களும் தேவனை மையமாகக்கொண்டவை; மனித நடத்தைகளை மையமாகக் கொண்டவை அல்ல. பரிசேயன், ஆயக்காரன் பற்றி உவமை இந்த நியதியை எவ்வாறு எடுத்துரைக்கிறது? லூக் 18:9-14.`

`வகுப்பில், வியாழக்கிழமை பாடத்திற்கான கடைசிக் கேள்வியைக் கலந்தாலோசியுங்கள். நீங்கள் ஆயத்தமாகிவிட்டதை எவ்வாறு அறியலாம்; ஊகமின்றி நிச்சயத்தோடு காணப்படலாம்?`