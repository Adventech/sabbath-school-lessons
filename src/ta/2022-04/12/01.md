---
title:  வேதாகம உலகக்கண்ணோட்டம்
date:   10/12/2022
---

### இவ்வார ஆராய்ச்சிக்கு
லூக் 2:52; மத் 4:23; 1கொரி 6:19, 20; சங் 24:3, 4; அப் 8:4-24; 1யோவான் 3:1-3.

> <p>மனன வசனம்</p>
> ‘சமாதானத்தின் தேவன் தாமே உங்களை முற்றிலும் பரிசுத்தமாக்குவாராக; உங்கள் ஆவி ஆத்துமா சரீரம் முழுவதும், நம்முடைய கர்த்தராகிய இயேசுகிறிஸ்து வரும்போது குற்றமற்றதாயிருக்கும்படி காக்கப்படுவதாக’. 1தெச 5:23.

கிறிஸ்துவின் இரண்டாம் வருகைக்கு முன்பு இரண்டு முக்கிய ‘உலகளாவிய நிகழ்வுகள்’ நடக்குமென வெளிப்படுத்தல் புத்தகம் சொல்கிறது. முதலாவது, உலகம் முழுவதிலும் பொய் பரவும். வெளி 13. சமுத்திரத்திலிலிருந்து எழும்பின மிருகத்தை ‘பூமியின் குடிகள் யாவரும்’ கண்டு பிரமித்து, பின்பற்றுவார்கள். வெளி 13:3, 7, 8, 12, 16. இரண்டாவது உலகம் முழுவதிற்கும் சுவிசேஷம் செல்லும். வெளி 14. ஒவ்வொரு ஜாதியாருக்கும், கோத்திரத்தாருக்கும், பாஷைக்காரருக்கும், ஜனத்தாருக்கும் சுவிசேஷம் அறிவிக்கப்படும். வெளி 14:6, 7. அந்த ‘இக்கட்டு காலத்தில்’ ‘தந்திரமுள்ள போதகமாகிய பலவித காற்று’ வீசும். 2தீமோ 3:1; எபே 4:14. மக்கள் ‘சத்தியத்துக்குச் செவியை விலக்கி, கட்டுக்கதைகளுக்குச் சாய்ந்து போவார்கள்’. 2தீமோ 4:4. ‘ஆத்துமா அழிவில்லாதது, ஞாயிற்றுக்கிழமை பரிசுத்தமானது என்கிற இரண்டு பெரிய பொய்கள்மூலமாக சாத்தான் மக்களை தன் வஞ்சகங்களுக்குள் கொண்டுவருவான். முந்தின பொய் ஆவிமார்க்கத்திற்கு அடித்தளமிடுகிறது; பிந்தின பொய் ரோமுடன் பாசப்பிணைப்பை ஏற்படுத்துகிறது’.1 

இந்த இறுதி நிகழ்வுகள் நிகழ்கிறவரையிலும் நமக்குக் கிடைத்துள்ள அனைத்து சத்தியங்களிலும் உறுதியாக நிற்க வேண்டும். கிறிஸ்துவின் மகிமையான பிரசன்னமாகுதலுக்கு ஆயத்தமாகும்படி பரிசுத்த ஆவியானவர் நம்மை வழிநடத்த காத்திருக்கும்போது மனிததன்மை, மரித்தோரின் நிலை உட்பட்ட அனைத்து சத்தியத்திலும் உறுதியாக இருக்க வேண்டும்.

_2022, டிசம்பர் 17 வகுப்புக்காகப் படிக்கவேண்டிய பாடம்_