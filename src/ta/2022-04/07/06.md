---
title:  ‘நித்திரையடைந்தவர்களில் முதற்பலனானார்’
date:   10/11/2022
---

`உபா 26:1-11இன் வெளிச்சத்தில் 1கொரி 15:20ஐ வாசியுங்கள். பவுல் என்ன அர்த்தத் தில் ‘கிறிஸ்து நித்திரையடைந்தவர்களில் முதற்பலனானார்’ என்கிறார்?`

‘முதற்பலனை’ காணிக்கையாகச் செலுத்துவது பண்டைய இஸ்ரவேலில் ஆழ்ந்த ஆவிக்குரிய முக்கியத்துவம் வாய்ந்த விவசாய நடைமுறை. தேவனே கிருபையாகப் பெலனளிக்கிறார்; கதிர்கள் வளர்ந்து, அறுவடைக்கு ஆயத்தமா கிற நிலங்களை தம் உக்கிரணக்காரர்களுக்கு வழங்குகிறார் என்பதை பயபக்தியாக அங்கீகரிப்பதின் ஓர் அடையாளமாகச் செய்தார்கள். யாத் 23:19; யாத் 34:26; லேவி 2:11-16; உபா 26:1-11. முதல் விளைச்சலானது அறுவடை ஆரம்பித்ததை மட்டுமல்ல, பொருட்களின் தரத்தையும் சுட்டிக்காட்டியது.

வெய்ன் குருடெம் என்பவர் பின்வருமாறு கூறுகிறார்: ‘கிறிஸ்துவை ‘முதற் பலனானவர்’ (கிரேக்க மொழியில் அபார்செ) என்று பவுல் அழைப்பது, நாமும் கிறிஸ்துவைப் போல மாறுவதற்கு விவசாய நடைமுறையிலிருந்து பவுல் பயன்படுத்துகிற ஓர் உருவகம். அறுவடையாகிற ‘முதற் விளைச்சல்கள்’ அல்லது முதல் பலன் மீதமுள்ள விளைச்சலின் தரத்தைக் காட்டுவதுபோல, ‘முதற்பலனாகிய’ கிறிஸ்து, தேவனுடைய இறுதி ‘அறுவடையில்’ மரணத்திலிருந்து நம்மை எழுப்பி, அவருடைய பிரசன்னத்திற்குக் கொண்டுவரும்போது, உயிர்த்தெழுந்த நம் சரீரங்கள் எப்படி இருக்கும் என்பதைக் காட்டுகிறார்’.–Systematic Theology (Grand Rapids, MI: Zondervan, 1994), p. 615.

மகிமையடைந்த மனித சரீரத்தோடு இயேசு கல்லறையிலிருந்து வெளியே வந்தார்; ஆனாலும் சிலுவையில் அறையட்ட தழும்புகள் இருந்தன. யோவான் 20:20, 27. அப்படியானால், உயிர்த்தெழப்படுகிற தேவ பிள்ளைகள் அவரைப்போல தங்கள் உபத்திரவத்தின் தழும்புகளோடு காணப்படுவார்களா? பவுல் அப்போஸ்தலன், மகிமையடைந்த தன் சரீரத்தில் தன் ‘மாம்சத்திலிருந்த முள்ளையும்’, ‘இயேசுவினுடைய அச்சடையாளங்களையும்’ தரித்திருப்பாரா? 2கொரி 12:7; கலா 6:17.

தான் மரிக்கும்மட்டும், ‘பரலோக ஒளியால் குருடாக்கப்பட்டிருந்த தன் கண்களில் கிறிஸ்துவினுடைய மகிமையின் அடையாளங்களைபவுல் தன்னுடைய சரீரத்தில் சுமந்துகொண்டே இருந்தார்.’ அப் 9:19. அதற்காக அவரோ மகிமை யடைந்த மீட்கப்பட்டவர்களோ, தங்களது உபத்திரவங்களின் அடையாளங் களுடன் எழுந்திருப்பார்கள் என்று அர்த்தமல்ல. ஒப்பிடவும் 1கொரி 15:50-54. கிறிஸ்துவோ, ‘தமக்கு நேர்ந்த கொடுமையின் அடையாளங்களை எப்போதும் சுமப்பார். ஒவ்வொரு ஆணிகளின் அடையாளமும் மனிதன் அற்புதமாக மீட்கப் பட்ட சம்பவத்தையும், அவனை மீட்க கொடுக்கப்பட்ட அதிகப்பட்ச விலையை யும் சொல்லும்’. நம்முடைய அடையாளங்கள் எல்லாம் நித்தியமாக நீக்கப்படு வதை அவருடைய அடையாளங்கள் உறுதிப்படுத்துகின்றன.

`சிலுவையின் தழும்புகளை கிறிஸ்து எப்போதும் பெற்றிருப்பார். அது தேவன்நம்மேல் வைத்திருக்கிற அன்பையும், நம்மை இரட்சிக்க செலுத்திய விலையையும்பற்றி என்ன சொல்லுகிறது? நம்மை இரட்சிப்பதற்கு தேவத்துவம் செலுத்தியிருக்கிற விலைபற்றியும் என்ன சொல்லுகிறது?`