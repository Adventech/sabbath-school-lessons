---
title:  மரணத்தின்மேல் கிறிஸ்துவின் வெற்றி
date:   05/11/2022
---

### இவ்வார ஆராய்ச்சிக்கு
மத் 27:62-66; யோவான் 10:17, 18; மத் 27:51-53; யோவான் 20:11-29; 1கொரி 15:5-8.

> <p>மனன வசனம்</p>
> ‘நான் அவரைக் கண்டபோது செத்தவனைப் போல அவருடைய பாதத்தில் விழுந்தேன்; அப்பொழுது அவர் தம்முடைய வலது கரத்தை என்மேல் வைத்து, என்னை நோக்கி: பயப்படாதே, நான் முந்தினவரும் பிந்தினவரும், உயிருள்ளவருமாயிருக்கிறேன்; மரித்தேன், ஆனாலும், இதோ, சதாகாலங்களிலும் உயிரோடிருக்கிறேன், ஆமென்; நான் மரணத்திற்கும் பாதாளத்திற்குமுரிய திறவுகோல்களை உடையவராயிருக்கிறேன் என்றார்’. வெளி 1:17, 18.

இயேசுவின் உயிர்த்தெழுதல் கிறிஸ்தவ விசுவாசத்தின் மையம். இந்தக் கருத்தை பவுல் வல்லமையாகப் பதிவுசெய்திருக்கிறார்: ‘மரித்தோர் உயிர்த்தெழாவிட்டால், கிறிஸ்துவும் எழுந்திருக்கவில்லை. கிறிஸ்து எழுந்திராவிட்டால், உங்கள் விசுவாசம் வீணாயிருக்கும்; நீங்கள் இன்னும் உங்கள் பாவங்களில் இருப்பீர்கள். கிறிஸ்துவுக்குள் நித்திரையடைந்தவர்களும் கெட்டிருப்பார்களே’. 1கொரி 15:16-18. இதுபற்றி அடுத்த வாரம் விளக்கமாகப் பார்ப்போம்.

‘இயேசுகிறிஸ்துவை, சிலுவையில் அறையப்பட்ட அவரையேயன்றி, வேறொன்றையும் உங்களுக்குள்ளே அறியாதிருக்கத் தீர்மானித்திருந்தேன்’. 1கொரி 2:2. கிறிஸ்துவின் மரணம்பற்றி பவுல் பல கருத்துகளை வலியுறுத்தினாலும், கிறிஸ்து உயிர்த்தெழாதிருந்தால், அவற்றால் ஒரு பயனும் இல்லை.

கிறிஸ்துவுக்குள் மரித்தவர்கள் ‘மோட்சத்திற்கு எடுத்துக் கொள்ளப்படு வதாகவும்’, பரலோக சந்தோஷத்தை அனுபவிப்பதாகவும் நம்பினால், கிறிஸ்துவின் உயிர்த்தெழுதலும், நம் உயிர்த்தெழுதலும் அவசியம்தானா?

கிறிஸ்துவின் உயிர்த்தெழுதல் பற்றியும், அதில் நாம் நம்பிக்கை கொள்ள அவர் கொடுத்துள்ள உறுதியான ஆதாரங்கள் பற்றியும் இவ்வாரம் பார்ப்போம்.

_2022, நவம்பர் 12 வகுப்புக்காகப் படிக்கவேண்டிய பாடம்_