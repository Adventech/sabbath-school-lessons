---
title:  மேலும் படிக்க
date:   11/11/2022
---

இயேசுவின் உயிர்த்தெழுதல் போன்ற ஒன்றை நம்ப இன்றைய உணர்வு சம்மதிப்பதில்லை. ஆனாலும், வரலாற்று ஆதாரம் மிகவலுவாக உள்ளது; அதாவது, உயிர்த்தெழுதல் உண்மை என்று ஏற்றுக்கொள்ள முடியாதவர்கள்கூட, உயிர்த்தெழுந்த இயேசுவை அநேகர் கண்டதை ஏற்றுக்கொள்ளாமல் இருக்க முடியாது. எனவே உயிர்த்தெழுதலுக்கு எதிராகப் பேசுகிறவர் கள், உயிர்த்தெழுந்த இயேசுவைக் கண்டதாகச் சொன்னவர்கள் என்னென்ன காரணங்களுக்காகச் சொல்லியிருக்கலாம் என்று விளக்கமளிக்க முயலுகிறார்கள்.

சிலர், இயேசு உயிர்த்தெழுந்ததுபோல சீடர்கள் எல்லாரும் பிரமையடைந்ததாகச் சொல்கிறார்கள். ‘‘இயேசு உண்மையில் மரிக்கவில்லை; மயக்கத்தில் இருந்தார், சிலுவையிலிருந்து இறக்கப்பட்டதும் மீண்டும் விழித்துவிட்டார்; அவர் தரிசனமானது, அவர் மரணத்திலிருந்து உயிர்த்துவிட்டதாக அவருடைய சீடர்கள் நினைத்துக் கொண்டார்கள்’’ என்று சிலர் சொல்கிறார்கள். நீங்கள் நம்புகிறீர்களோ இல்லையோ, வேறு சிலர், இயேசு இரட்டைபிறவி என்றும், அவரது சகோதரரைத்தான் கிறிஸ்து என்று சீடர்கள் நினைத்ததாக சிலர் சொல்கிறார் கள். அதாவது, கிறிஸ்துவின் உயிர்த்தெழுதலுக்கு வரலாற்று ஆதாரம் உறுதியாக இருப்பதால்தான், அதை மறுப்பதற்கு இது போன்ற கருத்துகளை மக்கள்முன் வைக்கிறார்கள். உயிர்த்தெழுதல் மிகமுக்கியக் கருத்தாக இருப்பதால்தான், அதை நாம் நம்புவதற்கு நல்ல பல காரணங்களைக் கொடுத்துள்ளார்.

‘‘சிலுவையிலிருந்து ‘முடிந்தது’ என்று உண்டான சத்தம், மரித்தவர்களின் காதுகளில் விழுந்தது. அது கல்லறைகளின் சுவர்களைத் துளைத்துச் சென்று, நித்திரையாயிருந்தவர்களை எழுந்திருக்கும்படி கட்டளையிட்டது. பரலோகத்திலிருந்து கிறிஸ்துவின் சத்தம் பிறக்கும்போதும் இவ்வாறு நடக்கும். அந்தச் சத்தம் பாதாளத்தைத் துளைத்துச் சென்று, கல்லறை களை உடைத்தது. இரட்சகரின் உயிர்த்தெழுதலின்போது ஒரு சில கல்லறைகள் திறந்தன; ஆனால், அவருடைய இரண்டாம் வருகையில் மரித்த பரிசுத்தவான்கள் அவரது சத்தத்தைக் கேட்பார்கள்; மகிமையான, அழியாமையுள்ள சரீரம் உடையவர்களாக எழுந்திருப்பார்கள். கிறிஸ்துவை மரித்தோரிலிருந்து எழுப்பின அதே வல்லமை அவரது திருச்சபையை எழுப்பும்; அதிகாரங்களுக்கும் துரைத்தனங்களுக்கும் மேலாக, இந்த உலகத்தில் மட்டுமல்ல, இனி வரும் உலகத்திலும் எல்லா நாமத்திற்கும் மேலாக அதை மகிமையடையச் செய்யும்’.

**கலந்துரையாடக் கேள்விகள்**

`‘முடிந்தது’ ‘அவர் உயிர்த்தெழுந்தார்’ ஆகியவை முக்கியத்துவமிக்க இரு அறிக்கைகள். யோவான் 19:30; மத் 28:6. இரட்சிப்பின் வரலாற்றிற்குள் அவை எவ்வாறு ஒன்றை யொன்று உறுதிப்படுத்துகின்றன? இந்த வார்த்தைகளில் நமக்குள்ள மிகப்பெரிய நம்பிக்கை என்ன?`

`இயேசுவின் சரீரத்தை சீடர்கள் திருடாமல் இருக்கவே கல்லறையருகே பாதுகாவலர்களை நிறுத்த மதத்தலைவர்கள் விரும்பினார்கள். கிறிஸ்துவின் கல்லறை காலியாக இருந்தது என்கிற உண்மையை வெளிப்படுத்த இந்தச் சம்பவம் எவ்வாறு உதவுகிறது? கிறிஸ்தவர்களாகிய நமக்கு கல்லறை காலியாக இருந்தது என்பது ஏன் முக்கியமானது?`