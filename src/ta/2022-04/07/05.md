---
title:  உயிர்த்தெழுந்த இயேசுவின் சாட்சிகள்
date:   09/11/2022
---

`உயிர்த்தெழுந்த இயேசுவைப் பார்த்ததும் சீடர்களின் எதிர்வினை என்ன? யோவான் 20:11-29; 1கொரி 15:5-8.`

காலியாக இருந்த கல்லறையில் இருந்த இரண்டு தூதர்கள் மகதலேனா மரியாளிடமும் இன்னும் சில பெண்களிடமும் இயேசு உயிர்த்தெழுந்து விட்டதாகச் சொன்னார்கள். மத் 28:1, 57; மாற்கு 16:1-7; லூக் 24:1-11. பிறகு இயேசுவே அவர் களுக்குத் தரிசனமானார்; அவர்கள் அவரைத் தொழுதார்கள். மத் 28:1, 9, 10; யோவான் 20:14-18. அவர் பேதுருவுக்கும் தரிசனமானார். லூக் 24:34; 1கொரி 15:5. எம்மாவூர் கிராமத்துக்குப் போகும் வழியில் இரண்டு சீடர்களுக்குத் தரிசனமானார்; அவர்களோடு பேசியபோது அவர்களுடைய இருதயங்கள் கொழுந்துவிட்டு எரிந்தன. மாற்கு 16:12; லூக் 24:13-35. இயேசு மேலறையில் தரிசனமானபோது, முதலாவது சீடர்கள் பயந்து, நடுங்கினார்கள்; பிறகு நடந்தசம்பவங்களை அறிந்து, சந்தோஷத்தால் நிறைந்தார்கள். லூக் 24:33-49 யோவான் 20:19-23. ஒரு வாரம் கழித்து, அதே அறைக்குள் கதவுகளைத் திறக்காமலேயே இயேசு மீண்டும் தரிசனமானார்; அப்போது, அவர் உயிர்த்தெழுந்ததை தோமா நம்பினார். யோவான் 20:24-29.

இயேசு உயிர்த்தெழுந்தது முதல் பரலோகத்திற்குச் சென்றதுவரை இடைப்பட்ட நாற்பது நாட்களில் ‘ஐந்நூறுபேருக்கு அதிகமான சகோதரருக்கும் ஒரே வேளையில் தரிசனமானார்’. 1கொரி 15:6. பிறகு யாக்கோபுக்குத் தரிசனமானார். 1கொரி 15:7. இயேசு கலிலேயாக் கடற்கரையில் சீடர்கள் சிலருடன் சேர்ந்து காலை உணவு சாப்பிட்டார்; பிறகு பேதுருவிடம் பேசினார். யோவான் 21:1-23. வேறு பலருக்கும் தரிசனமானார். அப் 1:3. பரலோகத்திற்குச் செல்வதற்கு முன் இறுதியாக ஒருமுறை தரிசனமானார். லூக் 24:50-53; அப் 1:1-11. உயிர்த்தெழுந்த இயேசுவை தானே கண்ணாரக் கண்டதாகவும் பவுல் சொல்லுகிறார். தமஸ்கு சாலை யில் பவுலுக்குத் தரிசனமானார். 1கொரி 15:8; ஒப்பிடவும் அப் 9:1-9.

மற்ற சீடர்களுக்கு இயேசு தரிசனமானபோது, தோமா இல்லை. அதை அவர்கள் சொன்னபோது, ‘அவருடைய கைகளில் ஆணிகளினாலுண்டான காயத்தை நான் கண்டு, அந்தக் காயத்திலே என் விரலையிட்டு, என் கையை அவருடைய விலாவிலே போட்டாலொழிய விசுவாசிக்கமாட்டேன்’ என்று சொன்னார். யோவான் 20:25. ஒரு வாரம் கழித்து, சீடர்களுடன் தோமா இருந்தபோது இயேசு தரிசனமானார்; அப்போது தோமாவிடம், ‘நீ உன் விரலை இங்கே நீட்டி, என் கைகளைப் பார், உன் கையை நீட்டி, என் விலாவிலே போடு, அவிசுவாசியாயிராமல் விசுவாசியாயிரு’ என்று சொன்னார். யோவான் 20:27.

உடனே தோமா, ‘என் ஆண்டவரே! என் தேவனே!’ என்று அறிக்கையிட்டார்.

மேலும் இயேசு, ‘தோமாவே, நீ என்னைக் கண்டதினாலே விசுவாசித்தாய், காணாதிருந்தும் விசுவாசிக்கிறவர்கள் பாக்கியவான்கள்’ என்று சொன்னார். யோவான் 20:29.

`‘காணாதிருந்தும் விசுவாசிக்கிறவர்கள் பாக்கியவான்கள்’. உயிர்த்தெழுந்த இயேசுவை நீங்கள் நேரடியாகக் கண்டிருக்கவில்லை என்றாலும், அவர்மேல் விசுவாசம்வைக்க வேறு என்னென்ன காரணங்கள் உள்ளன?`