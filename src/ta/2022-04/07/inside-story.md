---
title:  மிஷன் கதை
date:   11/11/2022
---

### வார்த்தையை ஏற்றுக்கொள்ளுதல், பகுதி 1

_ஆண்ட்ரூ மெக்செஸ்னி_

பசிபிக் பெருங்கடலில் உள்ள அமெரிக்க காமன்வெல்த் நாடான வடக்கு மரியானா தீவுகளைச் சேர்ந்த யூலாலியா ரஷித் என்பவர், பீர் வாங்குவதற்காக கடைக்குச் சென்றார். 
அது கிறிஸ்துமஸ் சமயம். தனிமையில் இருந்தார்; விடுமுறையைக் கொண்டாட யாரும் இல்லை. 37 ஆண்டுகளாக குடிப்பழக்கத்திற்கு அடிமையாகியிருந்தார்; தனது நான்கு குழந்தைகளையும் 13 பேரக்குழந்தைகளையும் கைவிட்டுவிட்டார். பெருங்குடல் புற்றுநோயால் பாதிக்கப்பட்டிருந்தாள்.

யூலாலியா நடந்து சென்றபோது, இருட்டான தெருவில் ஒரு சிறிய மரப்பெட்டி கண்ணில் பட்டது. உள்ளே பணம் இருக்கலாம் என்று நினைத்து அதை எடுத்து குலுக்கினாள். ஒரு காசு உள்ளே இருந்தது; அந்த மரப்பெட்டியை தன் பையில் வைத்துக்கொண்டாள். சில நிமிடங்களுக்குப் பிறகு, கடையின் வெளிச்சத்தில் நின்று, அவள் பெட்டியை வெளியே எடுத்தாள்; அதன் மேலே, ‘‘உம்முடைய வசனம் என் கால்களுக்குத் தீபமும், என் பாதைக்கு வெளிச்சமுமாயிருக்கிறது’’ என்று எழுதப்பட்டிருந்தது. சங்கீதம் 119:105.

மறுநாள் காலை, கிறிஸ்துமஸ் தினத்தன்று, யூலாலியா பெட்டியில் உள்ள வார்த்தைகளை மீண்டும் படித்தாள். ‘‘இது என்ன வார்த்தை?’’ என்று வியந்தாள். ‘‘என் பாதையை ஒளிரச் செய்கிற இந்த விளக்கு எது?’’ யூலாலியா எப்பொழுதும் இயேசுவை நம்பினாள்; ஆனால் அவருடன் ஒருபோதும் உறவை வைத்திருந்ததில்லை. இப்போது சங்கீதம் 119:105ஐ அவர் தாய்மொழியான டோமோரோ மற்றும் பலாவ் மொழிகளில் மொழிபெயர்க்க முயன்றாள். பல வேதாகம மொழிபெயர்ப்புகளில் அந்த வசனத்தைப் பார்த்தாள். இன்னும் அந்த வார்த்தைகள் புரியாததால், முழு வேதாகமத்தையும் படிக்க முடிவுசெய்தாள். ஒருவேளை எங்காவது ஒரு விளக்கத்தைக் கண்டுபிடிக்கலாம் என்று நம்பினாள்.

தொடர்ந்து வாசித்து வந்தபோது ஒருநாள், யோவான் 1:1ஐ வாசிக்க நேர்ந்தது: ‘‘ஆதியிலே வார்த்தை இருந்தது, அந்த வார்த்தை தேவனிடத்திலிருந்தது, அந்த வார்த்தை தேவனாயிருந்தது’’. அவர் கண்கள் மகிழ்ச்சியில் ஒளிர்ந்தன. ‘‘அந்த வார்த்தை மாம்சமாகி, நமக்குள்ளே வாசம்பண்ணினார்’’ என்று தொடர்ந்து வாசித்தாள். ‘‘இதோ பதில்!’’ என்று எண்ணினார். ‘இயேசுதான் வார்த்தை! இயேசுவே என் பாதையை வெளிச்சமாக்குகிற விளக்கு!’’

இப்போது வேதாகமத்தை வாசிப்பது பிடித்திருந்தது. வாசித்துக்கொண்டே இருந்தா; தொடர்ந்து ஜெபிக்க ஆரம்பித்தார். வேதாகமத்தை வாசித்து, ஜெபித்தபோது, அவரது வாழ்க்கை மாறியது. யாத்திராகமம் 20ல் ஏழாவது நாளை ஓய்வுநாளாக தேவன் பிரித்தெடுத்ததைப் படித்தார்; வீட்டிலேயே ஓய்வுநாளைக் கடைபிடிக்க ஆரம்பித்தார். லேவியராகமம் 11 இல் சுத்தமான மற்றும் அசுத்தமான உணவுகளைப்பற்றி படித்து தனது உணவுப்பழக்கத்தை மாற்றினார்.

அவரது குடும்பத்தினர் அவர் குடிப்பதை நிறுத்தியதைக் கண்டு வியந்தனர். ஒருநாள் தான் குடிப்பதில்லை என்று முடிவு செய்ததாகவும், கண் இமைக்கும் நேரத்தில் மதுவின் மீதான ஆசையை இயேசு நீக்கிவிட்டதாகவும் அவர்களிடம் சொன்னார். 