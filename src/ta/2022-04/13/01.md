---
title:  நியாயவிசாரணை செயல்முறை
date:   17/12/2022
---

### இவ்வார ஆராய்ச்சிக்கு
மத் 25:31-46; தானி 7:9-14; 1கொரி 6:2, 3; 2பேதுரு 2:4-6; மல் 4:1; வெளி 21:8.

> <p>மனன வசனம்</p>
> ‘ஏனென்றால், சரீரத்தில் அவனவன் செய்த நன்மைக்காவது தீமைக்காவது தக்க பலனை அடையும்படிக்கு, நாமெல்லாரும் கிறிஸ்துவின் நியாயாசனத்திற்கு முன்பாக வெளிப்பட வேண்டும்’. 2கொரி 5:10.

நியாயவிசாரணை பற்றி வேதாகமம் சந்தேகத்திற்கு இடமின்றி பேசுகிறது. தேவன் உலகத்தை நியாயந்தீர்ப்பார். பழைய ஏற்பாட்டிலும், புதிய ஏற்பாட்டிலும் ஏராளமான வசனங்கள் இதுகுறித்துப் பேசுகின்றன. இந்த உலகத் தில் அரிதாகவே கிடைக்கிற நியாயம், இறுதியாக ஒரு நாளில் நிச்சயமாகவே கிடைக்கப் போகிறது. 

தேவன் ‘பூரண ஞானமுள்ளவர்’. யோபு 37:16. ‘சகலத்தையும் அறிந்திருக்கிறார்’. 1யோவான் 3:20. நம்முடைய மிக இரகசியமான நோக்கங்களும் அவருக்குத் தெரியும். பிர 12:14; எரே 17:10. நாம் மற்ற எல்லாரிடமிருந்து, எல்லாவற்றையும் மறைக்கலாம்; ஆனால் தேவனுக்கு மறைவானது எதுவுமில்லை.

எனவே ஒவ்வொருவரையும் பற்றி தேவனுக்கு தகவல் தெரிவதற்காக நியாய விசாரணை நடக்கவில்லை. தேவனுடைய நியாயவிசாரணைகள் பூமியிலும் பரலோகத்திலும் உள்ள அவருடைய சிருஷ்டிகள் அறிந்துகொள்வதற்காக நடைபெறுகிற ஓர் ஏற்பாடு. இந்தச் செயல்முறை பிரபஞ்சவரலாற்று தன்மையுடையது; ஏனென்றால் லூசிபர் இந்தக் கலகத்தை பரலோகத்தில் ஆரம்பித்து, பின்னர் இந்த உலகத்திற்குப் பரப்பினான். வெளி 12:7-9. 

இந்த வாரம் கடைசிக்கால நியாய விசாரணை செயல்முறையையும் அதன் மூன்று காலக்கட்டங்களையும் பார்ப்போம். ஒன்று வருகைக்கு முந்தைய நியாய விசாரணை, இரண்டு ஆயிரவருட அரசாட்சியில் நியாயவிசாரணை, மூன்று இறுதி நியாயத்தீர்ப்பு. இந்த ஒட்டுமொத்த செயல்முறையும் நீதிமான்களை விடுவிக்கப்படுவதிலும், துன்மார்க்கர் இரண்டாம் மரணத்தைச் சந்திப்பதிலும் முடிவடைகிறது.

_2022, டிசம்பர் 24 வகுப்புக்காகப் படிக்கவேண்டிய பாடம்_