---
title:  மிஷன் கதை
date:   23/12/2022
---

‘‘இறுதி நியாயத்தீர்ப்பு நாளில், இரட்சிப்பை இழந்த ஒவ்வோர் ஆத்துமாவும் தாங்கள் சத்தியத்தைப் புறக்கணித்த தன்மையைப் புரிந்துகொள்வார்கள். சிலுவை காட்டப்படும்; அக்கிரமத்தால் குருடாகியிருந்த ஒவ்வொரு மனதும் அதன் மெய்யான பொருளைப் புரிந்துகொள்ளும். பாவிகள் புரிந்துகொள்ளாத ஒருவர் கல்வாரியில் பலியானக் காட்சியானது ஆக்கினைக்கான காரணத்தை உணர்த்தும். பொய்யான ஒவ்வொரு சாக்குப்போக்கும் ஓடிப்போகும். தேவ துரோகத்தின் தன்மை எவ்வளவு கொடியது என்பது புலப்படும். தங்கள் தீர்மானம் என்ன வென்பதை மனிதர்கள் கண்டுகொள்வார்கள். நீண்டகால மாபெரும் போராட்டத்தில்சம்பந் தப்பட்ட சத்தியம், பொய்குறித்த ஒவ்வொரு கேள்வியும் தெளிவாக்கப்படும். பிரபஞ்சத்தின் நியாயவிசாரணையில், பாவம் இருந்ததற்கும் அல்லது தொடர்ந்ததற்கும் தேவன் காரணமில்லை என்பது நிரூபணமாகும். தேவனுடைய கட்டளைகள் பாவத்திற்கு துணை போகவில்லை என்பது நிரூபிக்கப்படும். தேவனுடைய அரசாட்சியில் எந்தக் குறைபாடும், அதிருப்திக்கான எந்தக் காரணமும் இருக்கவில்லை. சகல இருதயங்களின் எண்ணங்களும் வெளிப்படும்போது, மெய்ப்பற்றோடு இருந்தவர்களும் கலகக்காரரும் ஒன்றுசேர, ‘பரிசுத்தவான்களின் ராஜாவே, தேவரீருடைய வழிகள் நீதியும் சத்தியமுமானவைகள். கர்த்தாவே, யார் உமக்குப் பயப்படாமலும், உமது நாமத்தை மகிமைப்படுத்தாமலும் இருக்கலாம்?’ என்று சொல்லுவார்கள்’’.–Ellen G. White, The Great Controversy, pp. 670, 671. 

**கலந்துரையாடக் கேள்விகள்**

`‘நீங்கள் சுயத்தைப் பற்றிக்கொண்டு, உங்கள் சித்தத்தை தேவனிடம் ஒப்படைக்க மறுத்தால், மரணத்தைத் தேர்ந்தெடுக்கிறீர்கள். பாவம், அது எங்குக் காணப்பட்டாலும் தேவன் பட்சிக்கிற அக்கினியாக இருக்கிறார். நீங்கள் பாவத்தைத் தேர்ந்தெடுத்து, அதிலிருந்து விலகமறுத்தால், பாவத்தைப் பட்சிக்கிற தேவனுடைய பிரசன்னம் உங்களையும் பட்சித்துவிடும்’.–Ellen G. White, Thoughts From the Mount of Blessing, p. 62. தண்டனைத் தீர்ப்பின் தன்மையைப் புரிந்துகொள்ள இந்த மேற்கோள் எவ்வாறு உதவுகிறது?`

`மீட்கப்பட்டவர்கள் நியாயவிசாரணையில் பங்கேற்கிற வரையிலும் துன்மார்க்கரில்ஒருவர்கூட இறுதி நியாயத்தீர்ப்பை அடைவதில்லை என்கிற கருத்துபற்றி தியானியுங்கள். வியாழக்கிழமை பாடத்தின் கடைசியில் அதுபற்றிக் கேட்டிருந்தோம். தேவன் ஒளிவுமறைவின்றி, வெளிப்படைத்தன்மையுடன் நடப்பதுபற்றி இது கற்பிப்பது என்ன? அன்பு அரசாட்சி செய்கிற ஒரு பிரபஞ்சத்தில், இந்த வெளிப்படைத்தன்மை ஏன் முக்கியம்?`

`ஆயிரவருட நியாயவிசாரணையில் பரிசுத்தவான்கள் பங்கேற்பது, அவர்களுக்கு பிரியமானவர்கள் துன்மார்க்கராக இருந்தால் அவர்கள் நியாயந்தீர்க்கப்படுகிற விஷயத்தில் எவ்வாறு ஆறுதலாக இருக்கும்?`