---
title:  முரணான வேதவாக்கியங்களா?
date:   19/11/2022
---

### இவ்வார ஆராய்ச்சிக்கு
லூக் 16:19-31; லூக் 23:43; யோவான் 20:17; பிலி 1:21-24; 1பேதுரு 3:13-20; வெளி 6:9-11.

> <p>மனன வசனம்</p>
> ‘வேதவாக்கியங்களை ஆராய்ந்துபாருங்கள்; அவைகளால் உங்களுக்கு நித்தியஜீவன் உண்டென்று எண்ணுகிறீர்களே, என்னைக்குறித்துச் சாட்சிகொடுக்கிற வைகளும் அவைகளே’. யோவான் 5:39.

‘உங்களிலிருக்கிற நம்பிக்கையைக் குறித்து உங்களிடத்தில் விசாரித்துக் கேட்கிற யாவருக்கும் சாந்தத்தோடும் வணக்கத்தோடும் உத்தரவுசொல்ல எப்பொழுதும் ஆயத்தமாயிருங்கள்’ என்று பேதுரு எச்சரிக்கிறார். 1பேதுரு 3:15. ‘சமயம் வாய்த்தாலும் வாய்க்காவிட்டாலும் ஜாக்கிரதையாய்த் திருவசனத்தைப் பிரசங்கம்பண்ணு; எல்லா நீடிய சாந்தத்தோடும் உபதேசத்தோடும் கண்டனம்பண்ணி, கடிந்துகொண்டு, புத்திசொல்லு. ஏனென்றால், அவர்கள் ஆரோக்கியமான உபதேசத்தைப் பொறுக்கமனதில்லாமல் போகுங்காலம் வரும்’ என்று பவுல் சொல்லுகிறார். 2தீமோ 4:2, 3. எனவே, நம்முடைய விசுவாசத்திற்கு பொருந்துகிற எளிதில் விளக்கக்கூடிய வசனங்களைமட்டுமல்ல, பொதுவாக நம் நம்பிக்கைக்கு முரணானதைக் கற்பிக்கப் பயன்படும் வசனங்களையும் பார்க்க வேண்டும்.

இயேசுவின் முன்மாதிரியைப் பின்பற்றி ஆராய வேண்டும். ‘கிறிஸ்துதாமே சத்தியத்தின் ஒரு வார்த்தையைக்கூட அடக்கிவைக்காமல், எப்போதும் அன்போடு அதைப் பேசினார். அவர் ஒருபோதும் முரட்டுத்தனமாக நடந்ததில்லை; ஒருபோதும் தேவையின்றி கடினமான வார்த்தையைப் பேசினதுமில்லை; எளிதில் வதங்கிவிடுகிற ஒரு ஆத்துமாவுக்கு தேவையற்ற வேதனையைக் கொடுத்ததுமில்லை’. ஆத்துமா இயல்பிலேயே அழியாமையுள்ளது என்கிற தங்களுடைய கருத்தைநியாயப்படுத்துவதற்கு மக்கள் பயன்படுத்துகிற சில வசனங்களை இந்த வாரம் பார்ப்போம். நாம் தியானிக்கிற விஷயங்கள் நம் இருதயங்களில் ஆழமான தாக்கங்களை உண்டாக்க வேண்டும்; இந்தப் போதனைபற்றி கேள்வி எழுப்புகிறவர்களுக்கு அன்போடு பதிலளிக்க உதவ வேண்டும்.

_2022, நவம்பர் 26 வகுப்புக்காகப் படிக்கவேண்டிய பாடம்_