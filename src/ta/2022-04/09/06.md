---
title:  பலிபீடத்தின் கீழே உள்ள ஆவிகள்
date:   24/11/2022
---

முடிவுகாலத்தின் ஐந்தாவது முத்திரை திறக்கப்படும்போது அசாதாரண மான ஒரு காட்சி வெளிப்படுகிறது. இரத்தசாட்சிகளாக மரித்த ஆத்துமாக்கள் ‘பலிபீடத்தின்கீழே’ இருந்து, பழிவாங்கும்படி தேவனை நோக்கிக் கூப்பிட்டதாக உருவகமாகச் சொல்லப்படுகிறது. வெளி 6:9-11 இந்தப் ‘பலிபீடம்’ ஏழாம் முத்திரை யில் குறிப்பிடப்பட்டுள்ள தூப பீடமாக இருக்கவேண்டுமென சில விளக்கவுரையாளர்கள் நம்புகிறார்கள். வெளி 8:1-6. ஆனால் வெளி 6:9-11இல் ‘சுகந்த வர்க்கத்திற்கு’ பதிலாக ‘இரத்தம்’ பற்றிச் சொல்லப்படுகிறது; எனவே அது தகன பலிபீடத்தை ஞாபகப் படுத்துகிறது; அதில்தான் பலிமிருகங்களின் இரத்தத்தை ஊற்றுவார்கள். லேவி 4:18, 30, 34. அந்தப் பலிகளின் இரத்தம் பலிபீடத்தைச் சுற்றி தெளிக்கப்பட்டதுபோல, இரத்தசாட்சிகள் தேவனுடைய வார்த்தைக்கும் இயேசுவைக் குறித்த சாட்சிக்கும் உண்மையாக இருந்ததின் நிமித்தம் உயிரைப் பறிகொடுத்தார் கள்; அந்த இரத்தம் அடையாளமாக பலிபீடத்தைச் சுற்றி தெளிக்கப்பட்டது. வெளி 6:9; மேலும் பார்க்கவும்: வெளி 12:17; 14:12.

பலிபீடத்தின் கீழ் ‘ஆத்துமாக்கள்’ என்பதும் அடையாளம்தான். அதற்கு அப்படியே அர்த்தம்கண்டால், இரத்தச்சாட்சிகள் பரலோகத்தில் சந்தோஷமாக இல்லையென்றும், இன்னும் பழிவாங்குவதற்காகக் கூப்பிடுவதாகவும் அர்த்தம் வரும். அது தங்கள் இரட்சிப்பின் பலனை அவர்கள் அனுபவிக்காதது போன்ற பிம்பத்தை உண்டாக்கும். பழிவாங்குகிற ஆசை வாழ்க்கையை மோசமாக்கும்.

பரலோகத்தில் உள்ளபடியே யோவானுக்கு தரிசனத்தில் காட்டவில்லை. ‘போர் வீரர்கள் ஏறியிருப்பது போன்று மங்கினநிற, கறுப்புநிற, சிவப்புநிற குதிரைகள் அங்கில்லை. அடிக்கப்பட்டவண்ணமாயிருக்கிற ஒரு ஆட்டுக்குட்டியைப் போல இயேசு அங்கு இருக்கவில்லை. அந்த நான்கு மிருகங்களும் அவற்றின் குணாதிசயங்களைச் சுட்டிக்காட்டச் சொல்லப்பட்ட சிறகுகளுள்ள பிராணிகளைக் குறிப்பிடவில்லை. அதுபோல, பரலோகத்தில் பலிபீடத்தின்கீழே ‘ஆத்துமாக்கள்’ எதுவும் இல்லை. அந்த ஒட்டுமொத்த காட்சியும் உருவகமாகவும் அடையாளமாகவும் காடப்பட்டதாகும்’.

அட்வென்டிஸ்ட் கிறிஸ்தவரல்லாத ஜார்ஜ் இ. லாட் பின்வருமாறு எழுதுகிறார்; அட்வென்டிஸ்ட் கருத்தைப் பிரதிபலிக்கிறார்: ‘வெளி 6:9-11ஐ ஆராயும்போது, அங்குள்ள பலிபீடம் பலிமிருகங்களின் இரத்தம் ஊற்றப்படுகிற தகன பலிபீடம் என்பது தெரிகிறது. இரத்தச்சாட்சிகளின் ஆத்துமாக்களை யோவான் பலிபீடத்தின் கீழ் பார்த்ததாகச் சொல்லப்படுவது, மரித்தோரின் நிலை பற்றியோ இடைபட்ட நிலையில் அவர்கள் இருக்கிற நிலைபற்றியோ குறிப்பிடவில்லை; தங்கள் தேவனுடைய நாமத்தினால் அவர்கள் இரத்தச்சாட்சிகளாக மரித்தார்கள் என்கிற உண்மையைத்தான் அது தெளிவாகச் சுட்டிக்காட்டுகிறது’.–A Commentary on the Revelation of John (Grand Rapids, MI: Eerdmans, 1972), p. 103.

`அநியாயத்திற்கு ஆளாகி, இன்னும் நியாயம் கிடைக்காதபட்சத்தில் அதற்காகக் கதறாதவர்கள் யாராவது இருக்க முடியுமா? இந்த உலகத்தில் அரிதாகவே நியாயம் கிடைக்கிறது; ஆனாலும் நாம் நமக்கு நியாயம் கிடைக்குமென எவ்வாறு விசுவாசத்தோடு இருக்கலாம்? இந்த அற்புத வாக்குறுதி யிலிருந்து என்ன நம்பிக்கையைப் பெறலாம்?`