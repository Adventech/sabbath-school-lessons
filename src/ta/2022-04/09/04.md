---
title:  ‘தேகத்தைவிட்டுப்பிரிந்து, கிறிஸ்துவுடனேகூட இருக்க’
date:   22/11/2022
---

`பவுல் எப்போது ‘கிறிஸ்துவுடனேகூட’, ‘கர்த்தருடனே கூட’ இருப்பதற்கு எதிர்பார்த்தார்? பிலி 1:21-24; 1தெச 4:13-18.`

இப்போதே ‘கிறிஸ்துவுக்குள்ளாக’ வாழ வேண்டும்; அவருடைய இரண்டாம் வருகைக்கு பிறகு ‘கிறிஸ்துவுடனேகூட’ வாழ வேண்டும் என்கிற ஆசை பவுலுக்கு ஊக்கமளித்தது. 2கொரி 5:17; 1தெச 4:17. தான் தன் இரட்சகராகிய கர்த்தருக்கு சொந்தம் என்கிற நிச்சயத்தை மரணம்கூட தகர்க்கமுடியாதென அப்போஸ்தலன் சொன்னார். ‘மரணமானாலும், ஜீவனானாலும் கர்த்தராகிய கிறிஸ்து இயேசு விலுள்ள தேவனுடைய அன்பைவிட்டு நம்மைப் பிரிக்கமாட்டாது’. ரோமர் 8:39, 39. ‘நாம் பிழைத்தாலும் கர்த்தருக்கென்று பிழைக்கிறோம், நாம் மரித்தாலும் கர்த்தருக்கென்று மரிக்கிறோம்; ஆகையால் பிழைத்தாலும் மரித்தாலும் நாம் கர்த்தருடைய வர்களாயிருக்கிறோம்’. ரோமர் 14:8.

இந்த நிச்சயத்தை மனதில்கொண்டு, ஏற்கனவே மரித்த விசுவாசிகளைப்பற்றி பவுல், ‘இயேசுவுக்குள் நித்திரையடைந்தவர்கள்’ என்று சொன்னார். 1தெச 4:14. கிறிஸ்துவின் இரண்டாம் வருகையில் நித்திய ஜீவனைப் பெற அவர்கள் உயிர்த்தெழுவார்களெனக் குறிப்பிட்டார். 1 கொரி 15:16-18; 1தெச 4:13-18.

தான் மரித்தபிறகு தன் ஆத்துமா தன்னைவிட்டுப் பிரிந்து, கிறிஸ்துவுடனே கூட வாழும் என்கிற அர்த்தத்திலா பவுல், ‘தேகத்தைவிட்டுப்பிரிந்து, கிறிஸ்துவுடனே கூட இருக்க எனக்கு ஆசையுண்டு’ என்று சொன்னார்? இல்லவே இல்லை. இந்த வசனத்தில் ‘கஷ்டங்கள் நிறைந்த இந்த வாழ்க்கையிலிருந்து விடுபட்டு, கிறிஸ்துவோடு இருக்க வேண்டும் என்கிற தன் ஆசையைச் சொல்கிறார். இந்த இரண்டு நிகழ்வுகளுக்கும் இடையே ஒரு காலக்கட்டம் இருக்கிறது. இதை அவர் இங்கே குறிப்பிடவில்லை. மரித்ததும் பரலோகத்திற்குச் செல்ல பவுல் விரும்பினதாக இந்த வசனம் போதிக்கவில்லை. இரண்டாம் வருகை மட்டும் இந்தப் பிரதிபலன் கொடுக்கப்படாது என்பதில் பவுல் மிகவும் தெளிவாக இருந்தார். 2தீமோ 4:8’.

சுருக்கமாக பவுல், ‘தன் தேகத்தைவிட்டு தான் பிரிந்த பிறகு, அதாவது மரித்தபிறகு, அடுத்த கணம் தான் காண்பது மரித்தோரை எழுப்புவதற்கு கிறிஸ்து ஆகாயத்தின் மேகங்கள்மேல் வருகிற காட்சியாகத்தான் இருக்கும்; அப்போது, ‘கர்த்தருடனேகூட’ தான் இருக்க முடியும் என்று சொல்லுகிறார். 1தெச 4:17. சில சமயங்களில் வேதாகம எழுத்தாளர்கள் நீண்டகாலக்கட்ட இடைவெளியில் நிகழ்கிற இரண்டு நிகழ்வுகளைச் சேர்த்து குறிப்படுவதையும் கவனிக்க வேண்டும்’.

ஆனால் வாழ்வதைவிட மரிப்பதை பவுல் ஏன் விரும்புகிறார்? ஏனென்றால், இறுதியாக தன் கஷ்டங்கள் அனைத்திலுமிருந்து விடுபட்டு இளைப்பாற முடியும்; அதன்பிறகு சரீரத்தில் வேதனையை அனுபவிக்க வேண்டிய அவசியமில்லை. 1கொரி 9:27. மேலும் ‘நீதியின் கிரீடத்தை’ பெறுகிற முழுநிச்சயத்தோடு மரணத்தை எதிர்கொள்ள முடியும். 2தீமோ 4:6-8. பவுல் உண்மையில் மரிக்க விரும்பவில்லை என்றாலும், தன் மரணத்திற்குப் பிறகு நிகழ்வதை அறிந்திருந்தார்.

`குறிப்பாக கடினமாக காலக்கட்டங்களில், மரணம் நேரிட்டு, அடுத்த கணம் ‘கிறிஸ்துவுடனேகூட’ இருப்பது எவ்வளவு நன்றாக இருக்கும் என யார்தான் நினைப்பதில்லை? பிலிப்பியரில் பவுல் சொல்வதைப் புரிந்துகொள்ள இந்த எண்ணம் எவ்வாறு உதவுகிறது?`