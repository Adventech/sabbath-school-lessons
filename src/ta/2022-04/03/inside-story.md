---
title:  மிஷன் கதை
date:   14/10/2022
---

### ஒவ்வொரு காசும் பரிசுத்தமானது

_ஆண்ட்ரூ மெக்செஸ்னி_

110.52 அமெரிக்க டாலர்கள் மதிப்புள்ள இரண்டு பண அஞ்சல்களையும், அதன் உறைக்குள் கையால் எழுதப்பட்ட குறிப்பையும் படித்தபோது ஷியாமளாவின் கண்கள் ஆச்சரியத்தால் விரிந்தன. அமெரிக்க கிழக்கு கடற்கரையிலிருந்து கடிதம் வந்தது; அட்வென்டிஸ்ட் மிஷனின் முன்னணிப் பிரிவான உலகளாவிய ஊழியத்திற்கு வழங்கப்பட்டிருந்தன; அதன் ஊழியர்கள் சத்தியம் சென்றிராத பகுதிகளில் புதிதாக விசுவாசிகளை உருவாக்குகிறார்கள்.

‘‘தேவனின் அன்பைப் பற்றி மக்கள் அறிந்துகொள்ள உதவுவதற்காக உலகளாவிய

ஊழியத்திற்கு நன்கொடை அளித்துள்ளேன். நான் தேவனை நேசிக்கிறேன், என் சுற்றுப்புறத்தில் நற்செய்தியைப் பரப்புவதற்கு உதவ முயற்சிக்கிறேன்’’ என்று கடிதத்தில் எழுதியிருந்தார்.

110.52 டாலர் நன்கொடை தெருவில் கிடைத்த சில்லறை என்று எழுதியிருந்தவர் விளக்கியிருந்தார். தன் குடுவையில் சில்லறை நிரம்பியதும், அவற்றைப் பணத்தாள்களாக மாற்றி, நன்கொடையை அனுப்பினதாக எழுதியிருந்தார்.

சில வாரங்களுக்குமுன்பு ஜெனரல் கான்ஃபரன்ஸின் உலகளாவிய ஊழிய அலுவல கத்திற்கு மற்றொரு ஆச்சரியமான கடிதம் வந்தது. அமெரிக்க மேற்கு கடற்கரையிலிருந்து வந்த அந்தக் கடிதத்தில் குறிப்பு எதுவும் இல்லை; ஆனால் அதனுடன் இணைக்கப்பட்ட 165 டாலர் காசோலை இருந்தது. அது ஒரு கைதிக்கு சிறைச்சாலையால் வழங்கிய பணம். சிறையில் உள்ள கைதிகள் மாதம் 55 டாலர் வரை சம்பாதிப்பதற்கு, குறைந்தது மூன்று மாதங்கள் உழைக்க வேண்டும். ‘‘அது அவரது முதல் நன்கொடை அல்ல,’’ என்று ஷியாமளா கூறினார்.

மூன்றாவது கடிதத்தை நிம்ஃபா திறந்தார்; இவர் ஷியாமளாவுடன் இணைந்து உலகளாவிய ஊழியத்தில் நன்கொடை பிரிவில் பணிபுரிகிறார். சில நாட்களுக்கு முன்பு உலகளாவிய ஊழியத்தின் தொலைபேசி எண்ணைத் தொடர்புகொண்ட ஒருவரிடமிருந்து, குளோபல் மிஷனின் இணையதளம் மூலம் சமர்ப்பிக்கப்பட்ட நன்கொடை வந்து சேர்ந்ததா என்று விசாரித்து கடிதம் வந்திருந்தது. அழைத்தவரின் வங்கி பரிவர்த்தனையை அவரது வங்கி நிராகரித்ததை நிம்ஃபா கண்டறிந்தார். அழைப்பாளர் நன்கொடை வழங்க மாற்று வழியைக் கேட்டபோது, காசோலை அல்லது இணைய பரிமாற்றம்மூலம் அனுப்ப பரிந்துரைத்தார். சில நாட்களுக்குப் பிறகு 70,000 டாலருக்கான காசோலை வந்தது. ஒரு சொத்தை விற்று கிடைத்த பணத்திலிருந்து அந்த நன்கொடை வந்திருந்தது. ‘‘அந்தச் சொத்தை விற்றால், எல்லாவற்றையும் ஊழியத்திற்குக் கொடுப்பதாக அவர் தேவனிடம் வாக்குறுதி அளித்திருந்தார்’’ என்று நிம்ஃபா கூறினார். தேவனின் பணிக்கு மக்கள் உண்மையோடு கொடுப்பதுபற்றிய கதைகள், ஷ்யாமளா, நிம்ஃபா மற்றும் உலகளாவிய ஊழியத்தில் பணிபுரியும் மற்றவர்களின் இதயங்களை ஆழமாகத் தொடுகின்றன.

நன்கொடை 1 டாலராக இருந்தாலும் அல்லது 70,000 டாலராக இருந்தாலும் ஒவ்வொரு பைசாவும் ஊழியப்பணிகளுக்குச் செல்லும். ஒரு நன்கொடையாளர் பல வருடங்களாக மூன்று 1 டாலர் காசாலோயை மாதாமாதம் தவறாமல் அனுப்பிவந்தார்.