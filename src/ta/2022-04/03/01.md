---
title:  மனித இயல்பைப் புரிந்துகொள்ளுதல்
date:   08/10/2022
---

### இவ்வார ஆராய்ச்சிக்கு
யாத் 1 ஆதி 1:24-27; ஆதி 2:7, 19; மத் 10:28; பிர 12:1-7; 1இராஜா 2:10; 1இராஜா 22:40.

> <p>மனன வசனம்</p>
> ‘தேவனாகிய கர்த்தர் மனுஷனைப் பூமியின் மண்ணினாலே உருவாக்கி, ஜீவ சுவாசத்தை அவன் நாசியிலே ஊதினார், மனுஷன் ஜீவாத்துமாவானான்’. ஆதி 2:7.

தேவன் ‘நீ சாகவே சாவாய்’ என்று சொன்னார். ஆதி 2:16, 17. அதற்கு போலியாக சாத்தான், ‘நீங்கள் சாகவே சாவதில்லை!’ என்று சொன்னான். ஆதி 3:4. அது ஏதேன் தோட்டத்தில் மட்டுமல்ல, வரலாறு நெடுகிலும் எதிரொலித்திருக்கிறது.

சிலர் சாத்தானுடைய வார்த்தைகளை தேவனுடைய வார்த்தைகள் போலாக்க முயன்றிருக்கிறார்கள். ‘நீ சாகவே சாவாய்’ என்கிற எச்சரிப்பு அழிந்துபோகிற உடலைக் குறிப்பதாகவும், ‘நீ சாகவே சாவதில்லை’ என்கிற வாக்குறுதி அழியாத ஒரு ஆத்துமா அல்லது ஆவியைச் சுட்டிக்காட்டுவதாகவும் நினைக்கிறார்கள்.

ஆனால் இந்த அணுகுமுறை தவறானது. உதாரணமாக, தேவனுடைய வார்த்தைகளையும் சாத்தானுடைய வார்த்தைகளையும் முரணற்றவைபோல மாற்ற முயல்வது சாத்தியமா? உடல் மரித்தபிறகு மூலக்கூறுகளுக்கு அப்பாற்றப்பட்ட ஆவியோ ஆத்துமாவோ உணர்வு நிலையில் இருப்பது சாத்தியமா? சித்தாந்த ரீதியாகவும், விஞ்ஞான ரீதியாகவும் இந்தக் கேள்விகளுக்குப் பதிலளிப்பதற்கு பல முயற்சிகள் எடுக்கப்பட்டுள்ளன. ஆனால் வேதாகமத்தை நம்புகிற கிறிஸ்தவர்கள், நம்மைச் சிருஷ்டித்த சர்வ வல்லமையுள்ள தேவன்மட்டுமே நம்மை பூரணமாக அறிந்திருக்கிறார் என்பதை உணர வேண்டும். சங்கீதம் 139. அவர் நமக்குக் கொடுத்துள்ள அவரது வார்த்தையாகிய வேதாகமத்தில் மட்டுமே இந்த முக்கியக் கேள்விகளுக்கு நாம் பதில்களைக் காண முடியும்.

மனித இயல்புபற்றியும், மரணத்தின்போது மனிதர்களுடைய நிலைபற்றியும் பழைய ஏற்பாடு விவரிப்பதுபற்றி இந்த வாரம் பார்ப்போம்.

_2022, அக்டோபர் 15 வகுப்புக்காகப் படிக்கவேண்டிய பாடம்_