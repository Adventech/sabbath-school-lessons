---
title:  நரகத்தின் அக்கினி
date:   28/11/2022
---

இங்கிலாந்தைச் சேர்ந்த ரோமன் கத்தோலிக்க பாதிரியாரான ஜான் ஃபர்னில் (1809-1865), த சைட் ஆப் ஹெல் என்கிற தலைப்பில் சிறுவர்களுக்கு ஒரு புத்தகம் எழுதினார்.–The Sight of Hell (Dublin: James Duffy, [1874]) அதில், வானத்தையும் பூமியையும்விட பெரிய ஒரு கட்டியான இரும்பு பந்தை வைத்து, நித்தியவாதைபற்றி விளக்குகிறார். ‘கோடிக்கணக்கான வருடங்களுக்கு ஒருமுறை ஒரு பறவை வந்து அந்தப் பெரிய இரும்புப் பந்தை தன் இறக்கையின் இறகால் தொட்டுச் செல்லும்’ - பக்கம் 24. எப்போதாவது வந்து இறகுகளால் அந்த இரும்பு பந்தைத் தொட்டு தொட்டே அது தேய்ந்த பிறகும் பாவிகள் தொடர்ந்து நரகத்தில் வாதிக்கப்படுவதாக ஃபர்னிஸ் வாதிடுகிறார்.

வருத்தம் என்னவென்றால், துன்மார்க்கருக்கு இவ்வாறு நிகழ்வதாகவே புரொட்டஸ்டண்டுகள் பலர் இன்றும் நம்புகிறார்கள். 

`‘நித்திய அக்கினி’ பற்றியும், துன்மார்க்கர் ‘நித்திய அக்கினியில்’, ‘அவியாத அக்கினியுள்ள நரகத்தில்’ தள்ளப்படுவார்கள் என்று சொல்வதுபற்றியும் புரிந்துகொள்வதற்கு மல் 4:1; யூதா 7 ஆகிய வசனங்கள் எவ்வாறு உதவுகின்றன? மாற்கு 9:43.`

‘நித்திய’ என்பதற்கான எபிரெய வார்த்தை ஓலாம்; கிரேக்க வார்த்தை அயான், அயானியோஸ். சொல்லப்படுகிற பின்னணியை வைத்து வார்த்தையின் அர்த்தம் மாறலாம். உதாரணமாக, தேவனைப்பற்றி வரும்போது, அவருடைய நித்திய தன்மையைச் சுட்டிக்காட்டும். அவர் ‘அநாதி’ ஆனவர். உபா 33:27. மனிதர்களைப் பற்றி வரும்போது, அவர்களுடைய வாழ்நாள் காலக்கட்டத்தைக் குறிக்கும். ‘என்றைக்கும்’. யாத் 21:6. அக்கினிபற்றி வரும்போது, எரிப்பதை முற்றிலும் எரித்து தீருமட்டும், அணையாது என்பதைக் குறிக்கும். ‘நித்திய அக்கினி’. மத் 18:8; மத் 25:41. எனவே ‘நித்திய அக்கினி’ என்றால், துன்மார்க்கர் மீண்டு வரமுடியாத அளவுக்கு அவர்களை முற்றிலும் எரித்து, ‘அவர்களுக்கு வேரையும் கொப்பையும் வைக்காமற்போகும்’ என்பதே. மல் 4:1.

துன்மார்க்கர் நித்தியமாகத் தண்டனை அனுபவிப்பார்கள் என்பதும் தீமை யான கருத்துகளுக்கு வழிவகுக்கும். துன்மார்க்கர் நித்தியமாகத் தண்டிக்கப்பட்டால், தீமை ஒருபோதும் அழியாது. மேலும், மனிதர்கள் அனைவருக்கும் உயிரைக் கொடுத்தவர் தேவன். உபா 32:39; சங் 36:9. அவர், ‘துன்மார்க்கனுடைய மரணத்தை விரும்புவதில்லை’. எசே 33:11. துன்மார்க்கர் தொடர்ந்து சித்திரவதையை அனுபவிக்கும்படி அவர்களை ஏன் தொடர்ந்து உயிரோடு வைக்கவேண்டும்? அவர்களை இல்லாமலே போகச்செய்வதுதானே அர்த்தமுடையதாக இருக்கும்? துன்மார்க்கர் ‘தங்கள் தங்கள் கிரியைகளுக்குத்தக்கதாக’ தண்டிக்கப்பட்டால், குறுகிய கால வாழ்வுக்காக எப்படி நித்தியநித்தியமாகத் தண்டிப்பார்?

‘நித்திய அக்கினி’பற்றி வேதாகமம் சொல்கிற பகுதிகளை, ஆயிரவருட அரசாட்சிக்குப்பிறகு இருக்கிற ‘அக்கினி கடலின்’ பின்னணியில் பார்க்கவேண்டும். வெளி 20. பாடம் 13ஐப் பார்க்கவும். எனவே, நித்திய நரக அக்கினி ஏற்கனவே எரிந்துகொண்டிருப்பதாகச் சொல்வது வேதாகமத்திற்கு முரணானது. 

`நரகத்தின் அக்கினி வேதனையான ஒரு விஷயம் என்றாலும், நரகம் என்பது நித்திய வாதையைச் சுட்டிக்காட்டாமல், தேவனுடைய அன்பை எவ்வாறு சுட்டிக்காட்டுகிறது?`