---
title:  உத்தரிப்பு ஸ்தலத்தில் பரிசுத்தவான்கள்
date:   29/11/2022
---

நரகத்திற்கு பாத்திரவானல்லாத, ஆனால் பரலோகத்திற்கு ஆயத்தப்படாத ஒருவர் மரிக்கும்போது, அவருடைய பாவங்கள் உத்தரிப்பு ஸ்தலத்தில் சுத்திகரிக்கப் பட்டு, அதன்பின்னர் அவர் பரலோகத்திற்குச் செல்லக்கூடுமென ரோமன் கத்தோலிக்கத் திருச்சபை கருதுகிறது. அவருக்காக நாம் ஜெபமும் பிராயச்சித்தமும் செய்தால், உத்தரிப்பு ஸ்தலத்தில் அவர் உபத்திரவங்கள் குறைக்கப்படுமாம்.

உத்தரிப்பு ஸ்தலம்பற்றி கத்தோலிக்க திருச்சபை மிகத்தெளிவாகப் பேசுகிறது: ‘தேவ கிருபையிலும் தோழமையிலும் இருந்தாலும், இன்னும் முற்றிலுமாகப் பூரணப்படாமல் மரித்தவர்கள், மெய்யாக தங்கள் நித்திய இரட்சிப்பைப் பெறமுடியும்; ஆனால் அவர்கள் மரித்தபிறகு பரலோக சந்தோஷத்திற்குள் பிரவேசிப்பதற்கான சுத்திகரிப்புச் செயல் செய்யவேண்டும்’. மரித்தவருடைய அன்புக்குரியவர்களின் ஜெபமும், பிற செயல்களும் அவர்கள்உபத்திரவத்தைக் குறைக்கும். ‘மரித்தோரின் சார்பாக தானதர்மம்பண்ணுவது, மன்னிப்புச்சீட்டு வாங்குவது, பிராயச்சித்தம் செய்வது போன்றவற்றை சபை பரிந்துரைக்கிறது’.

`உத்தரிப்பு ஸ்தலம்குறித்த கருத்தை பிர 9:10; எசே 18:20-22; எபி 9:27 ஆகிய வசனங்கள் எவ்வாறு மறுக்கின்றன?`

நரக அக்கினி தொடர்ந்து எரிகிறது, இறந்தவர்களுக்காக ஜெபிக்கலாம் ஆகிய அஞ்ஞான கருத்துகள் இணைந்து, உத்தரிப்பு ஸ்தலம்பற்றிய கோட்பாடு உருவாகியுள்ளது. வேதாகமத்தை நம்புகிறவர்கள் இந்தக் கோட்பாட்டை ஏற்றுக்கொள்வதில்லை. ஏனென்றால், மரித்தவர்கள் சுயநினைவு இல்லாமல் கல்லறைகளில் இருக்கிறார்கள். பிர 9:10. விழுந்துபோன மனிதன் ஒருவனுடைய நீதியை இன்னொருவனுக்கு மாற்றமுடியாது. எசே 18:20-22. நம்முடைய ஒரே மத்தியஸ்தர் இயேசு கிறிஸ்துமட்டுமே. 1தீமோ 2:5. மரணத்திற்குப் பிறகு இறுதி நியாயத்தீர்ப்புதான்; இந்த வாழ்க்கையின் தவறுகளிலிருந்து மனந்திரும்பு வதற்கு இரண்டாம் வாய்ப்பே கிடையாது. எபி 9:27.

உத்தரிப்புஸ்தலம் என்கிற வேதாகமத்திற்கு முரணான கோட்பாடு தேவனுடைய குணத்தையும் திரித்துக்காட்டுகிறது. ‘தான் விழுந்ததுமுதல் நம் பர லோகப் பிதாவின் குணத்தைத் திரித்துக்காட்டுவதையே சாத்தான் வேலையாக வைத்துள்ளான். ஆத்துமா அழிவில்லாதது எனும் கோட்பாட்டை முன்வைத்தவன் அவனே. நரகத்தில் நித்தியமும் அக்கினி எரிந்துகொண்டிருக்கும் என்பதும் அவனு டைய தயாரிப்புதான்; உத்தரிப்பு ஸ்தலமும் அவனுடைய கண்டுபிடிப்பே. இந்தப் போதனைகள் தேவனுடைய தன்மையைப் பொய்யாக்குகின்றன; தேவனைக் கடுமையானவராக, பழிவாங்கக்கூடியவராக, தன்னிச்சையானவராக, மன்னிக்காதவராக காட்டக்கூடும்’. மரித்தோர் கிறிஸ்துவின் இரண்டாம் வருகைமட்டும் நித்திரையாக இருக்கிறார்கள்; ஆனால்அவர்கள் உத்தரிப்பு ஸ்தலத்தில் இருப்பதாகவும், யாராவது அவர்களை அங்கிருந்து வெளியேற்றும்வரை உபத்திரவப்படுவதாகவும் இந்தக் கருத்து சொல்கிறது.

`வேதாகமக் கோட்பாட்டின் முக்கியத்துவம்பற்றி உத்தரிப்பு ஸ்தலம், நித்தியவாதை போன்ற தவறுகள் கற்பிப்பது என்ன? யாரை என்பதுமட்டுமல்ல, எதை நம்புகிறோம் என்பதும் ஏன் முக்கியம்?`