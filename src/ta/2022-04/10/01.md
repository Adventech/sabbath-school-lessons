---
title:  நரகத்தின் அக்கினி
date:   26/11/2022
---

### இவ்வார ஆராய்ச்சிக்கு
மாற்கு 9:42-48; மல் 4:1; யூதா 7; 1தீமோ 2:5; அப் 2:29, 34, 35; 1யோவான் 5:3-12.

> <p>மனன வசனம்</p>
> ‘எல்லாவற்றையும் சோதித்துப்பார்த்து, நலமானதைப் பிடித்துக்கொள்ளுங்கள்’. 1தெச 5:21.

கி.பி. 1265-1321இல் வாழ்ந்த டேன்டே அலிகியரி என்கிற இத்தாலிய கவிஞர், மரணத்திற்கு பிறகு ஆத்துமாவின் கற்பனையான பயணம்பற்றி டிவைன் காமெடி என்கிற பிரபல புத்தகத்தை எழுதினார். மனித ஆத்துமா ஒன்று பூமியில் இருந்த நரகத்திற்குச் சென்றதாம் அல்லது மனித ஆத்துமாவைச் சுத்திகரிப்பதாகக் கருதப்பட்ட உத்தரிப்பு ஸ்தலத்திற்குச் சென்று தேவ பிரசன்னம் காணப்படுகிற பரலோகத்திற்கு அல்லது பரதீசுக்குச் செல்ல தன்னைத் தகுதிப்படுத்தியதாம்.

இது ஒரு கவிதையாக, கற்பனை கதையாக இருந்தாலும், டேன்டேவின் வார்த்தைகள் கிறிஸ்தவ இறையியலில், குறிப்பாக ரோமன் கத்தோலிக்க இறையியலில் மிகப்பெரிய தாக்கத்தை ஏற்படுத்தின. அழிவில்லாத ஆத்துமா ஒன்று நரகத்திற்குச் செல்கிறது; அல்லது உத்தரிப்பு ஸ்தலத்திற்கோ, பரலோகத்திற்கோ செல்கிறது என்கிற கருத்தை அத்திருச்சபை அடிப்படைக் கருத்தாக்கியது. பழமைவாத புரொட்டஸ்டன்ட் சபைகள் பல ஆத்துமா அழிவில்லாதது என்றும், மரணத்திற்குப்பிறகு அது பரலோகத்திற்கோ நரகத்திற்கோ செல்கிறது என்றும் நம்புகின்றன. மனித ஆத்துமாவுக்கு மரணமே இல்லை என்று நம்பினால், சரீரம் மரித்தபிறகு அது எங்காவது ஓரிடத்திற்குச் சென்றுதானே ஆகவேண்டும்! சுருக்கமாகச் சொன்னால், மனித தன்மை பற்றிய தவறான கருத்தானது மோசமான இறையியல் தவறுகளுக்கு வழிநடத்துகின்றன.

வேதாகமத்திற்கு முரணான இதுபோன்ற சில கருத்துகளையும், மரணத்திற்குப்பிறகு நிகழ்வதுபற்றி வேதாகமம் சொல்வதையும் இவ்வாரம் ஆராய் வோம்.

_2022, டிசம்பர் 3 வகுப்புக்காகப் படிக்கவேண்டிய பாடம்_