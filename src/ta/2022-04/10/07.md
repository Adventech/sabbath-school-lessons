---
title:  மேலும் படிக்க
date:   02/12/2022
---

இயற்கையிலேயே மனிதன் அழியாமை உள்ளவன் என்கிற அடிப்படை தவற்றின்மேல் அமைந்த கோட்பாடு மரித்தபிறகும் உணர்விருப்பதாகச் சொல்கிற கோட்பாடு; அது நித்திய வாதை எனும் கோட்பாட்டைப்போல வேதவாக்கியங்களின் போதனைகளுக்கும், காரணங்களை அறியும் திறனுக்கும் மானிட உணர்வுகளுக்கும் எதிரானது. பரலோகத்தில் உள்ள மீட்கப்பட்டவர்கள், பூமியில் நடக்கிற அனைத்தையும் குறிப்பாக, தாங்கள் பின்விட்டுச் சென்ற நண்பர்களின் வாழ்க்கையைப்பற்றி, நன்கு அறிந்திருப்பதாக நம்பப்படுகிறது. ஆனால் உயிரோடிருப்பவர்களின் துன்பங்களை அறிவதும், தங்களுக்கு பிரியமானவர்கள் செய்கிற பாவங்களைப் பார்ப்பதும், வாழ்க்கையில் அவர்கள் அனுபவிக்கிற சகல துயரங்கள், ஏமாற்றங்கள், வேதனைகள் ஆகியவற்றைக் காண்பதும், மரித்தவர்களின் மகிழ்ச்சிக்கு எப்படி ஆதாரமாக இருக்க முடியும்? பூமியிலுள்ள தங்களின் நண்பர்களுக்கு மேலாகவட்டமிட்டுவர்களால் பரலோகத்தின் பேரின்பத்தை எந்த அளவு அனுபவிக்கமுடியும்? மனந்திரும்பாத பாவிகளின் சுவாசம் சரீரத்தை விட்டு நீங்கிய உடனேயே, அவர்களது ஆத்துமா, நரகத்தின் அக்கினிக்குள் அனுப்பப்படுவதாக நம்புவது, எந்த அளவிற்கு கலகத்தனமான கருத்து! ஆயத்தப்படாமல் கல்லறைக்குச் செல்கிற தங்கள் நண்பர்கள், தங்கள் சாபத்திற்காகவும் பாவத்திற்காகவும் நித்தியமாக வாதிக்கப்படுவதைப் பார்த்தால் எவ்வளவு தூரம் அவர்கள் வியாகுலமடைய வேண்டியதிருக்கும்!’ 

**கலந்துரையாடக் கேள்விகள்**

`மரித்தோரின் நிலைபற்றியும், நரகத்தின் தன்மைபற்றியும் மற்றவர்களோடு பேசும்போது, அந்த நம்பிக்கையில் அவர்கள் எவ்வளவு தூரம் பிடிவாதமாக இருக்கிறார்கள் என்பதையும், இரட்சிக்கப்பட்டோர் உடனடியாக பரலோகம் செல்வதாக மட்டுமல்ல, பாவிகள் நரகத்தின் நித்திய வாதையில் அவதிப்படுவதாகவும் எவ்வளவு தூரம் நம்புகிறார்கள் என்பதையும் கிறிஸ்தவர்கள் அறிவார்கள். அதற்குக் காரணம் என்ன? மரித்துப்போன தங்களுக்கு பிரியமானவர்கள் ‘கர்த்தரோடு’ இருப்பதாக மக்கள் நினைக்க வாய்ப்புள்ளதாக ஏற்றுக்கொள்ளலாம். ஆனாலும் கீழே நடக்கிற பிரச்சனைகளை எல்லாம் பார்த்து அவர்கள் சந்தோஷமாக இருப்பார்களா என்பது பற்றி அவர்கள் யோசிப்பதில்லை. ஆனால், துன்மார்க்கர் நித்தியமாக நரகத்தில் வாதிக்கப்படுவ தாக நம்பவும் ஏன் ஆசைப்படுகிறார்கள்? பாரம்பரியத்தின் ஆற்றல் பற்றி இந்த உண்மை என்ன சொல்லுகிறது? வகுப்பில் கலந்தாலோசியுங்கள்.`

`ஆத்துமா அழிவில்லாதது என்றும், அது சம்பந்தப்பட்ட கோட்பாடுகளையும் பெரும்பாலான கிறிஸ்தவ சபைகள் போதித்து வருகின்றன. மரணம் மற்றும் மறுமை வாழ்வு குறித்த வேதாகமக் கருத்துபற்றின உண்மைகளை நாம் அறிந்திருக்கிறோம். அதை உலகத்திற்கு அறிவிப்பதற்கு ஒரு சபையாக நாம் வேறு என்ன செய்யலாம்?`

`டேண்டே எழுதிய த டிவைன் காமெடி ஒரு கற்பனைக் கவிதை என்றாலும், மரணத்திற்கு பிறகு ‘ஆத்துமாவுக்கு’ இப்படித்தான் நடக்கிறது என்று மக்கள் உறுதியாக நம்புவதில் மிகுந்த தாக்கம் செலுத்தியது. பிறப்போதனைகளால் கிறிஸ்தவ இறையியல் கருத்து எளிதில் பாதிக்கப்படக்கூடும் என்பதுபற்றி என்ன தெரிகிறது? கிறிஸ்தவத்திற்கு புறம்பான வேறு என்ன கருத்துகள் இன்று கிறிஸ்தவ கருத்துகளில் தாக்கத்தை ஏற்படுத்துகின்றன? அவற்றிலிருந்து நம்மை எவ்வாறு பாதுகாக்கலாம்?`