---
title:  இந்த வாழ்க்கைக்கு அப்பாற்பட்ட நம்பிக்கை
date:   13/11/2022
---

கி.மு. 5ம் நூற்றாண்டைச் சேர்ந்த கிரேக்க வரலாற்று ஆசிரியரான ஹெரோடோடஸ், ஒரு பழங்குடியினர்பற்றி எழுதியிருக்கிறார். அவர்கள் ஒரு குழந்தை பிறந்ததும், அது பெரிய பருவத்தை எட்டுவதற்குள் சந்திக்கப் போகிற கஷ்டங்களை நினைத்து சிலகாலம் துக்கம் அனுசரிப்பார்களாம். அந்தச் சடங்கு நமக்கு விநோதமாகத் தோன்றலாம்; ஆனால், அது சற்று நியாயமாகவும் தோன்றுகிறது.

இருபதாம் நூற்றாண்டின் துவக்கத்தில் அமெரிக்காவில் காணப்பட்ட ஒரு விளம்பரம் இதோ: ‘பத்து டாலர்களுக்கு ஒருவரை அடக்கம்பண்ண முடியுமானால், ஏன் வாழ வேண்டும்?’.

தேவனையும் நித்திய வாழ்வையும் நம்பினாலும், வாழ்க்கை எளிதாக இருப்பதில்லை. ஆனால் எந்த நம்பிக்கையும் இல்லாமல், கொஞ்சக்காலம் மட்டுமே வாழப்போவதாக நினைப்பவர்களுக்கு எவ்வளவு கடினமாக இருக்கும்! மரிப்பதுமட்டு மல்ல, ஒருநாள் மரிக்கப்போவதை அறிந்து வாழ்கிறோமே, அந்த வாழ்க்கையால் என்ன பயனென்று சமயச்சார்பற்ற எழுத்தாளர்கள் பலர் எழுதியுள்ளார்கள்.இந்த உணர்வுதான், கடினமான வாழ்க்கையை அர்த்தமற்றதாகக் காட்டுகிறது. ‘சிதைகிற எலும்புகள்மேல் ஒட்டியிருக்கும் சிதைகிற மாம்சமுடையவர்கள்’ என்று சிந்தனைவாதி ஒருவர் மனிதர்களைஅழைக்கிறார். இதை எதிர்த்து வாதிடுவதற்கு பதிலாக தர்க்கரீதியாக ஒத்துக்கொள்ளத் தோன்றுகிறது. 
ஆனாலும் இவை அனைத்திற்குமத்தியிலும், இயேசுவில் நித்திய வாழ்க்கையைப் பற்றிய நம்பிக்கை இருப்பதாக வேதாகமம் வாக்குரைக்கிறது. இயேசுவின் மரணமும் உயிர்த்தெழுதலும் நமக்கு அருளுகிற நம்பிக்கைதான் அது. அதில்லாமல் வேறு நமக்கு வேறு என்ன நம்பிக்கை இருக்கிறது?

`கிறிஸ்துவின் உயிர்த்தெழுதல் நம்முடைய உயிர்த்தெழுதலுடன் முற்றிலும் சம்பந்தப் பட்டிருப்பதுபற்றி 1கொரி 15:12-19இல் பவுல் என்ன சொல்லுகிறார்?`

நம்முடைய உயிர்த்தெழுதல் கிறிஸ்துவின் உயிர்த்தெழுதலுடன் முற்றிலும் சம்பந்தப்பட்டிருப்பதாக பவுல் சொல்லுகிறார். நாம் எழுந்திருக்கவில்லை என்றால், கிறிஸ்துவும் எழுந்திருக்கவில்லை என்று அர்த்தம்; கிறிஸ்து எழுந்திருக்கவில்லை என்றால், என்னவாகும்? ‘உங்கள் விசுவாசம் வீணாயிருக்கும்; நீங்கள் இன்னும் உங்கள் பாவங்களில் இருப்பீர்கள்’. 1கொரி 15:17. அதாவது, நாம் மரித்துவிட்டால், நிரந்தரமாக நித்திரையடைகிறோம்; வாழ்க்கை அர்த்தமற்றதாகிறது. ‘மரித்தோர் உயிர்த்தெழாவிட்டால், புசிப்போம் குடிப்போம், நாளைக்குச் சாவோம் என்று சொல்லலாமே?’ என்று பவுல் சொல்லுகிறார். 1கொரி 15:32.

நம் வாழ்க்கை கார்பன் அடிப்படையிலான புரோட்டாபிளாச அமைப்பு மட்டுமே; குடிக்காமல், புகைக்காமல், நல்ல உணவுமுறையுடன் வாழ்ந்தால் சராசரியாக ‘எழுபது’ வருடங்கள் மட்டுமே வாழமுடியம் என்றால் எப்படி இருக்கும்? கஷ்டம்தான். அதனால்தான் எலன் ஒய்ட், ‘நமக்கு எல்லாமே பரலோகம்தான்; நாம் பரலோகத்தை இழந்தால், அனைத்தையும் இழக்கிறோம்’ என்கிறார்.

`நம் நம்பிக்கையும் விசுவாசமும் எவ்வளவு மேலானது என்பதுபற்றி யோசியுங்கள். அதைப் பாதுகாக்க தேவகிருபையால் நம்மாமல் முடிந்ததை எல்லாம் செய்வதற்கு என்ன செய்யலாம்?`