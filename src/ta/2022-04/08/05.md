---
title:  எக்காளம் தொனிக்கும்போது
date:   16/11/2022
---

இரண்டாம் வருகை வரையிலும் உயிரோடு இருப்பவர்களுக்குமட்டுமே நித்திய ஜீவன் உண்டென தெசலோனிக்கேய விசுவாசிகள் நம்பி வந்தார்கள்.

‘தங்கள் கர்த்தருடைய வருகையில் பெற ஆவலோடு இருந்த ஆசீர்வாதத்தை தங்களுக்கு பிரியமான யாரும் மரித்து, இழந்துவிடாதபடிக்கு மக்கள் அவர்களை பத்திரமாகப் பாதுகாத்துவந்தார்கள். ஆனால் பிரியமானவர்கள் ஒருவர் அடுத்து ஒருவராக அவர்களிடமிருந்து மரணத்தால் பிரிந்தார்கள்; தெசலோனிக்கேய விசுவாசிகள் வியாகுலத்தோடு கடைசி முறையாக மரித்தவர்களின் முகங்களைப் பார்த்தார்கள்; எதிர்காலத்தில் அவர்களைச் சந்திக்க முடியும் என்கிற நம்பிக்கை அவர்களுக்கு இல்லை’.

`இந்தத் தவறான கருத்தை பவுல் எவ்வாறு திருத்தினார்? 1தெச 4:13-18.`

‘இயேசுவுக்குள் நித்திரையடைந்தவர்களையும் தேவன் அவரோடேகூடக் கொண்டுவருவார்’ என்கிற வார்த்தைகளுக்கு காலம் காலமாக கற்பிக்கப்படுகிற அர்த்தத்தை நம்புகிறோம். 1தெச 4:14. ஆத்துமா இயற்கையாகவே அழிவில்லாதது என்கிற கொள்கையை ஏற்றுக்கொள்கிறவர்கள், கிறிஸ்து இரண்டாம் வருகையில், ஏற்கனவே பரலோகத்தில் தேவனோடு இருக்கிற ஆத்துமாக்களை தம்மோடு கொண்டுவருவாரெனச் சொல்லுகிறார்கள். பிறகு அந்த ஆத்துமாக்களை அவற்றின் சரீரத்தோடு இணைப்பாரம். ஆனால் மரணம்பற்றி பவுல் சொல்கிற விளக்கத்திற்கு இந்த விளக்கம் ஒத்துப்போகவே இல்லை.

இந்த வசனத்திற்கான மெய்யான அர்த்தம்பற்றி அட்வென்டிஸ்ட் அல்லாத இறையியல் வல்லுனர் சொல்வதை வாசியுங்கள்: ‘‘தெசலோனிக்கேய கிறிஸ்தவர்கள் தங்கள் திருச்சபையில் இறந்துபோன அங்கத்தினர்களுக்காகத் துக்கமடைந்தார்கள்; ஆனால் அவர்கள் நம்பிக்கையோடு இருந்திருக்கலாம்; ஏöன்றால், தேவன் அவர்களை எழுப்புவார்; அதாவது, இறந்த விசுவாசிகளை அவர் உயிர்த்தெழுப்பி, கிறிஸ்துவின் வருகையில் ‘அவரோடேகூட’ இருக்கும்படி செய்வார். இதன் அர்த்தம் என்னவென்றால், இறந்த விசுவாசிகள் கிறிஸ்துவின் இரண்டாம் வருகையின்போது எவ்வித பாதகமான நிலையிலும் இருக்கமாட்டார்கள்; மாறாக மகிமையான அவர் வருகையில் உயிரோடு இருக்கிற விசுவாசிகளைப் போல ‘அவரோடேகூட’ இருப்பார்கள்.’–Jeffrey A. D. Weima, 1–2 Thessalonians, Baker Exegetical Commentary on the New Testament (Grand Rapids, MI: Baker Academic, 2014), p. 319.

மரித்த நீதிமான்களின் ஆத்துமாக்கள் ஏற்கனவே பரலோகத்தில் ஆண்டவரோடு இருந்தால், இறுதி உயிர்த்தெழுதல்தான் கிறிஸ்தவர்களின் நம்பிக்கை என்று பவுல் சுட்டிக்காட்ட அவசியமில்லை; நீதிமான்கள் ஏற்கனவே ஆண்டவரோடு பரலோகத்தில் இருப்பதாகச் சொல்லியிருப்பார். ஆனால் அவர், ‘இயேசுவுக்குள் நித்திரையடைந்தவர்கள்’ நாட்களின் முடிவில் மரணத்திலிருந்து உயிர்த்தெழுவார் களெனச் சொல்லுகிறார். 1தெச 4:14. 

`இறுதி உயிர்த்தெழுதல் குறித்த நம்பிக்கை, துக்கத்திலிருந்த தெசலோனிக்கேய விசுவாசிகளுக்கு ஆறுதலைக் கொடுத்தது. இதே நம்பிக்கை, மரணத்தின்பிடி நமக்கு பிரியமானவர்களை நம்மிடமிருந்து எடுத்து, வேதனை கொடுக்கும்போதும் நாம் நம்பிக்கையோடு இருக்கச்செய்யும்.`