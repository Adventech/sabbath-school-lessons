---
title:  புதிய ஏற்பாட்டு நம்பிக்கை
date:   12/11/2022
---

### இவ்வார ஆராய்ச்சிக்கு
1கொரி 15:12-19; யோவான் 14:1-3; யோவான் 6:26-51; 1தெச 4:13-18; 1கொரி 15:51-55.

> <p>மனன வசனம்</p>
> ‘தேவன் நமக்கு நித்தியஜீவனைத் தந்திருக்கிறார், அந்த ஜீவன் அவருடைய குமாரனில் இருக்கிறதென்பதே அந்தச் சாட்சியாம். குமாரனை உடையவன் ஜீவனை உடையவன், தேவனுடைய குமாரன் இல்லாதவன் ஜீவன் இல்லாதவன்’. 1யோவான் 5:11, 12.

லூக்காவைத் தவிர புதிய ஏற்பாட்டு எழுத்தாளர்கள் அனை வரும் யூதர்கள். அவர்கள் கிரேக்க மொழியில் எழுதினாலும், மனிதர்களின் தன்மையை எபிரெயக் கண்ணோட்டத்தில்தான் அணுகினார்களே தவிர, அஞ்ஞான கிரேக்க கண்ணோட்டத்தில் அணுகவில்லை.

எனவே கிறிஸ்துவும் அப்போஸ்தலர்களும் கிறிஸ்தவ நம்பிக்கையை புதிய நம்பிக்கையாகப் பார்க்கவில்லை; மாறாக, கோத்திரப்பிதாக்களும் தீர்க்கதரிசிகளும் ஏற்கனவே பேணி வளர்த்த முற்கால நம்பிக்கையின் வெளிப்பாடாகப் பார்த்தார்கள். உதாரணமாக, ஆபிரகாம் தம்முடைய நாளைக் காண ஆவலாக இருந்து, கண்டு களிகூர்ந்ததாக கிறிஸ்து சொன்னார். யோவான் 8:56. ஏனோக்கு கிறிஸ்துவின் இரண்டாம் வருகைகுறித்து தீர்க்கதரிசனம் சொன்னதாக யூதா கூறினார். யூதா 14, 15. எபிரெயர் புத்தகம் விசுவாச வீரர்கள் பரலோக பலனை எதிர்பார்த்தார்கள் என்றும், ஆனால் நம்மோடு சேர்ந்து அவற்றைப் பெறப்போகிறார்கள் என்றும் கூறுகிறது. எபி 11:39, 40. அவர்களுடைய ஆத்துமாக்கள் ஏற்கனவே பரலோகத்தில் ஆண்டவரோடு இருந்தால், இந்த அறிக்கைகள் அர்த்தமற்றவையாகிவிடும்.

கிறிஸ்துவுக்குள் இருப்பவர்களுக்கே நித்திய ஜீவன் என்று 1யோவான் 5:11, 12வலியுறுத்துவதால், ஆத்துமா இயற்கையிலேயே அழிவில்லாதது என்கிற கொள்கையை யோவான்நிராகரிக்கிறார். கிறிஸ்துவோடு இரட்சண்ய உறவு இல்லாமல், நித்திய ஜீவனே இல்லை. எனவே புதிய ஏற்பாட்டு நம்பிக்கையானது கிறிஸ்துவை மையமாகக் கொண்ட நம்பிக்கை; அழிவுள்ளவர்களாகிய நாம் அழியாமையைத் தரித்துக் கொள்வதற்கான ஒரே நம்பிக்கை.

_2022, நவம்பர் 19 வகுப்புக்காகப் படிக்கவேண்டிய பாடம்_