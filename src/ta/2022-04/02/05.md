---
title:  பாவத்தின் விளைவுகள்
date:   05/10/2022
---

`பாவத்தின் முக்கிய விளைவுகள் என்ன? ஆதி 3:7-19; ரோமர் 5:12.`

சர்ப்பத்தின் வற்புறுத்தலான பேச்சு ஏவாளை ஈர்க்க, தான் சென்ற பாதையின் நீண்ட நெடிய விளைவுகளை கொஞ்சமும் யோசிக்கவில்லை. அந்தக் கனியைப் புசிப்பதில் எந்தத் தீங்கும் அடங்கியிருக்கவில்லை. ஆனால் அது கீழ்ப்படியாமையைக் காட்டியது; அதன்மூலம் ஏவாள் தேவனோடான மெய்ப்பற்றை முறித்துவிட்டு, சாத்தான்மேல் புதிய பற்றைத் துவக்கிவைத்தாள்.

ஆதாம், ஏவாளுடைய விழுகையையும் அதன் கொடிய விளைவுகள் சிலவற்றையும் ஆதி 3 சொல்லுகிறது. இறையியல் கண்ணோட்டத்தில் பார்த்தால், இருவரும் தேவனுக்குப் பயந்ததால், அவரிடமிருந்து ஒளிந்து கொண்டார்கள். ஆதி 3:8. உளவியல் ரீதியாகப் பார்த்தால், தங்களைக் குறித்தே வெட்கமடைந்து, ஒருவரை ஒருவர் குற்றஞ்சாட்ட ஆரம்பித்தார்கள். ஆதி 3:7, 9-13. உடல் ரீதியாகப் பார்த்தால் வியர்வை, வேதனை, இறுதியில் மர ணம் போன்றவற்றிற்கு ஆளானார்கள். ஆதி 3:16-19. சுற்றுச்சூழல் ரீதியில், இயற்கை உலகம் சீர்கெட்டது. ஆதி 3:17, 18.

ஏதேன் தோட்டம் அதன்பிறகு வழக்கம்போல மிகவும் இனிமையான, அழகான இடமாக இருக்கவில்லை. ‘பூக்கள் வாடுவதிலும், இலைகள் உதிர்வதிலும் அழிவின் முதல் அறிகுறிகளை அவர்கள் கண்டபோது, மனிதர்கள் இப்போது தங்களுடைய பிரியமானவர்களுடைய மரணத்திற்காக துக்கிப்பதைவிட ஆதாமும் அவர் வாழ்க்கைத்துணையும் மிகவும் அதிகமாகத் துக்கித்தார்கள். மிகவும் ஒல்லியான, மெலிதான மலர்கள் வாடியது உண்மையில் துக்கமாகத்தான் இருந்திருக்கும்; ஆனால் செழுமையான மரங்கள் இலைகளை உதிர்த்தபோது, ஒவ்வோர் உயிரினத்திற்கும் மரணம் பங்காகிவிட்டது என்கிற மோசமான உண்மை தெளிவாக மனதில் விளங்கியது’.

ஆதாமும் ஏவாளும் உடனடியாக மரிக்கவில்லை; அதாவது அவர்களுடைய வாழ்க்கை முடியவில்லை; ஆனால் அன்றைய தினத்திலேயே அவர்கள் மரணதண்டனை அடைந்தார்கள். ஆதாமிடம் கர்த்தர், ‘‘நீ பூமியிலிருந்து எடுக்கப் பட்டபடியால், நீ பூமிக்குத் திரும்புமட்டும் உன் முகத்தின் வேர்வையால் ஆகாரம் புசிப்பாய்; நீ மண்ணாயிருக்கிறாய், மண்ணுக்குத் திரும்புவாய்’’ என்று சொன்னார். ஆதி 3:19. விழுகை மனுக்குலம் அனைத்திற்கும் கொடிய விளைவுகளைக் கொண்டு வந்தது. ‘ஒரே மனுஷனாலே பாவமும் பாவத்தினாலே மரணமும் உலகத்திலே பிரவேசித்ததுபோலவும், எல்லா மனுஷரும் பாவஞ்செய்தபடியால், மரணம் எல் லாருக்கும் வந்தது’ என்று விளக்குகிறார் பவுல். ரோமர் 5:12.

ஏதேனில் நிகழ்ந்த விளைவுகளை காலங்கள் நெடுகிலும் மனுக்குலம் அனுபவித்து வருவதுபோலவே இன்று நாமும் அனுபவிக்கிறோம். ஆனாலும் நாம் மிகவும் நன்றியுள்ளவர்களாக இருக்க வேண்டும்; ஏனென்றால் இயேசுவாலும் அவரது சிலுவை தியாகத்தாலும், ஒருபோதும் பாவமே இராத ஓர் உலகில் நித்தியமாக வாழப்போகிற நம்பிக்கையைப் பெற்றிருக்கிறோம்.

`ஏவாளின் துக்ககரமான அனுபவத்தைத் தியானிக்கும்போது, நம்முடைய பாவச்செயல்களின் விளைவுகள்பற்றி என்ன பாடங்களைக் கற்றுக்கொள்ளலாம்?`