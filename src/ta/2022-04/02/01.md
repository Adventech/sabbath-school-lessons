---
title:  பாவ உலகத்தில் மரணம்
date:   01/10/2022
---

### இவ்வார ஆராய்ச்சிக்கு
ஆதி 2:16, 17; ஆதி 3:1-7; சங் 115:17; யோவான் 5:28, 29; ரோமர்
5:12; 2கொரி 5:21.

> <p>மனன வசனம்</p>
> ‘ஒரே மனுஷனாலே பாவமும் பாவத்தினாலே மரணமும் உலகத்திலே பிரவேசித்ததுபோலவும், எல்லா மனுஷரும் பாவஞ்செய்தபடியால், மரணம் எல்லாருக்கும் வந்ததுபோலவும் இதுவுமாயிற்று’. ரோமர் 5:12.

கிறிஸ்துவை தெய்வீக ஏதுகரமாகக் கொண்டு, பிரபஞ்சத்தையும் உலகத்தையும் தேவன் சிருஷ்டித்தார். யோவான் 1:1-3, 10; கொலோ 1:16; எபி 1:2. ஆனால் பிதாவாகிய தேவன் கிறிஸ்துவுக்கு விசேஷித்த கனத்தை அருளி, இருவரும் சேர்ந்து இந்த உலகத்தைப் படைக்கப்போவதாகச் சொன்னபோது, ‘இயேசு கிறிஸ்துவின்மேல் லூசிபர் பொறாமைகொண்டான்.’ அவருக்கு எதிராக சதித்திட்டம் தீட்டினான்.

பரலோகத்திலிருந்து தள்ளப்பட்ட சாத்தான் பூமியில் ‘ஆதாம், ஏவாளுடைய சந்தோஷத்தைக் கெடுக்கத்’ தீர்மானித்தான்; அதன்மூலம் ‘பரலோகத்தில் துக்கத்தை உண்டாக்குகிறான்.’ மேலும், ஆதாமையும் ஏவாளையும் ‘தான் எப்படியாவது வஞ்சித்து, கீழ்ப்படியவிடாமல் செய்துவிட்டால், அவர்களை மன்னிப்பதற்கு தேவன் ஏதாவது ஏற்பாட்டைச் செய்வார், அதன்பிறகு தானும் விழுந்துபோன அனைத்து தூதர்களும் அவர்களோடு சேர்ந்து தேவனுடைய இரக்கத்தில் பங்கடைய நியாயமான வழி கிடைத்துவிடும்’ என்று கற்பனைசெய்தான். சாத்தானுடைய வியூகத்தை முற்றிலும் அறிந்த தேவன், சோதனைக்கு ஆளாகாதபடிக்கு ஆதாமையும் ஏவாளையும் எச்சரித்தார். ஆதி 2:16, 17. அதாவது, உலகம் குறைவற்றதாக, குற்றமற்றதாக இருந்தபோதே, மனிதர்கள் பின்பற்றுவதற்கான தெளிவான கட்டுப்பாடுகள் கொடுக்கப்பட்டிருந்தன.

ஆதாம், ஏவாளின் விழுகை; பாவமும் மரணமும் நம் உலகத்தை மேற்கொண்டவிதம்; ஏதேனிலேயே மனிதர்களுக்கு தேவன் நம்பிக்கையின் விதையை விதைத்தது ஆகியவைபற்றி இந்த வாரம் தியானிப்போம்.

_2022, அக்டோபர் 8 வகுப்புக்காகப் படிக்கவேண்டிய பாடம்_