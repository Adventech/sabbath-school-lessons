---
title:  சகலமும் புதிதாகுதல்
date:   24/12/2022
---

### இவ்வார ஆராய்ச்சிக்கு
2பேதுரு 3:13; வெளி 21:3, 22; 1யோவான் 3:2, 3; 1பேதுரு 1:22; ஏசா 25:8; வெளி 22:3-5.

> <p>மனன வசனம்</p>
> ‘சிங்காசனத்தின்மேல் வீற்றிருந்தவர்: இதோ, நான் சகலத்தையும் புதிதாக்குகிறேன் என்றார். பின்னும், அவர்: இந்த வசனங்கள் சத்தியமும் உண்மையுமானவை கள், இவைகளை எழுது என்றார்’. வெளி 21:5. 

‘அவருடைய வாக்குத்தத்தத்தின்படியே நீதி வாசமாயிருக்கும் புதிய வானங்களும் புதிய பூமியும் உண்டாகுமென்று காத்திருக்கிறோம்’ என்று வேதாகமம் நமக்கு நம்பிக்கையளிக்கிறது. 2பேதுரு 3:13. 

சிலர் ‘புதிய வானம், புதிய பூமி’ குறித்த வாக்குத்தத்தத்தை ஒரு கட்டுக்கதை என்றும், அதிகாரத்தில் இருந்தவர்கள் மக்களுக்கு மறுமை வாழ்வு குறித்த நம்பிக்கை யைக் கொடுத்து ஆறுதல்படுத்த அவ்வாறு சொன்னதாகவும் கருதுகிறார்கள். அதாவது, இப்போது வாழ்க்கை கடினமாக இருந்தாலும், என்றாவது ஒருநாள் சொர்க்கத்தில் உங்களுக்கு பிரதிபலன் உண்டு என்பதுபோலச் சொன்னார்களாம். 

வேதாகமத்தில் சொல்லப்பட்டுள்ள எதிர்கால நம்பிக்கையை சிலர் இவ்வாறு திரித்துக் கூறினாலும், புதிய வானம் புதிய பூமி பற்றி நாம் பெற்றிருக்கிற வாக்குத்தத்தங்களை அவர்களுடைய தவறான கருத்து மாற்றிவிடப் போவதில்லை. 

இந்தக் கடைசி நாட்களில், பரியாசக்காரர்கள் நம்முடைய பாக்கியமான நம்பிக்கையைப் பரியாசம்பண்ணுவார்கள். 2பேதுரு 3:3-7. ஆனால் அவர்களுடைய பரியாசமானது, முன்னுரைக்கப்பட்டதுபோலவே, வேதாகமம் சொல்வது உண்மை என்பதற்கு அதிக ஆதாரமாக இருக்கும். ஏனென்றால், வேதாகமம் முன்னுரைப்பது போலவே அவர்கள் பரியாசம்பண்ணுகிறார்கள். 

இந்த வாரம் புதிய வானம், புதிய பூமி, பரலோக தேவாலயம், தேவனுடைய பிரசன்னம், மரணமும் கண்ணீரும் ஒழிந்துபோகுதல், இறுதியாக தேவனுடைய அன்பு வெற்றிபெறுதல் குறித்த மகிமையான வாக்குறுதியைத் தியானிப்போம். 

_2022, டிசம்பர் 31 வகுப்புக்காகப் படிக்கவேண்டிய பாடம்_