---
title:  மிஷன் கதை
date:   30/12/2022
---

### பிஜியில் செல்வாக்குமிக்க பழச்சாறு கடை

_ஜார்ஜ் குவாங்_

வைலோலோவா கடற்கரை, பிஜி நாட்டின் பிரபல சுற்றுலாத்தளமாகும்; அங்கு மலிவான விலையில் தங்குமிடம், உணவகங்கள், மதுபானக் கடைகள், இரவு நேர பொழுதுபோக்குகள் போன்றவை உண்டு. ஆனால் கோவிட்19 பெருந்தொற்றின்போது, கடற்கரை நெடுகிலும் இருந்த பல சிறிய சிற்றுண்டிக் கடைகளும், துரித உணவு விற்பனை நிலையங்களும் மற்றும் உணவகங்களும் வணிகத்தை இழந்தன. பேம்பு சொகுசு பங்களாவும் அதில் அடஙகும்.

அங்கு ஒரு வாய்ப்பு கிடைந்திருந்ததை உணர்ந்த மூன்று உள்ளூர் செவந்த்டே அட்வென்டிஸ்ட் திருச்சபைகள், பேம்பு சொகுசுபங்களா நிறுவனத்துடன் இணைந்து, பிட்டு சுகாதார கூடம் ஒன்று நடத்த தீர்மானித்தார்கள்; அது ஒரு பழச்சாறு கூடம்; அங்கு உடல் பரிசோதனைகள், உடற்பயிற்சி திட்டங்கள், கொழுப்புகுறைப்பு சவால்கள், தனிப்பயனாக்கப்பட்ட உணவுத்திட்டங்கள் போன்றவை உண்டு. உள்ளூர் மொழியில் பிட்டு என்றால் ‘‘மூங்கில்’’ என்று பொருள்படும். இந்தக் கூடம் உள்ளூர் மக்களிடையே விரைவில் பிரபலமடைந்தது. அவர்கள் தினமும் ஆரோக்கியமான புதிய சாறுகளுக்காக கூட்டம் கூட்டமாக வந்தார்கள். 

வாழ்க்கைமுறை நோய்களுடன், குறிப்பாக நீரிழிவு நோயுடன் போராடுகிற அந்தப் பகுதி மக்களின் ஆரோக்கியத்தில் அவர்களை ஊக்குவிக்கிற செல்வாக்கு மையமாக அந்தக் கூடம் செயல்பட வேண்டும் என்று திருச்சபை உறுப்பினர்கள் ஜெபம்செய்தார்கள். 

பின்னர் கோவிட்19 இன் இரண்டாவது அலை பிஜியைத் தாக்கியது. பேம்பு சொகுசு பங்களாவையும் அதோடு புட்டு பழச்சாறு கூடத்தையும் மூடுமாறு அதிகாரிகள் உத்தரவிட்டனர். இரண்டு வாரங்களுக்கு, பழச்சாறு கூடம் எப்போது, எங்கு மீண்டும் திறக்கப்படும் என்பதைத் தெரிந்துகொள்ள வாடிக்கையாளர்கள் தினமும் அழைத்தனர். அடுத்து என்ன செய்யப்போகிறார்கள் என்று அனைவரும் ஆச்சரியத்தில் இருந்தார்கள். 

பக்கத்தில் இருந்த பீச் எஸ்கேப் சொகுசு பங்களாவை நிர்வகித்து வந்த திருமணமான ஒரு தம்பதியினர் தினமும் பேம்பு சொகுசு பங்களாவுக்கு உள்ளேயும் வெளியேயும் மக்கள் கூட்டம் அலைமோதுவதைப் பார்த்தார்கள்; மேலும் மதுபானக் கடையைவிட அதிகமான மக்கள் பழச்சாறு கூடத்திற்குச் செல்வதைக் கவனித்தார்கள். தங்கள் தெருவில் மதுபானம் தொடர்பான சம்பவங்கள் குறைந்து வருவதையும் பார்த்து நிம்மதியடைந்தார்கள். தம்பதியினர் திருச்சபை உறுப்பினர்களைத் தொடர் கொண்டு, தங்களது மதுபானக் கூடத்தையும், பிற வளாகங்களையும் ஆரோக்கிய மையமாகப் பயன்படுத்துமாறு கூறினார்கள். 

திருச்சபை உறுப்பினர்கள் ஆரம்பத்தில் அந்த வாய்ப்பை நிராகரித்தார்கள்; மதுபானம் உள்ள அதே இடத்தில் பழச்சாறும் வழங்க விரும்பவில்லை; ஆனால் மேலாளர்கள் மது விற்பனையை முற்றிலுமாக நிறுத்த விரும்புவதாக விளக்கினார்கள்.

மதுபானம் முற்றிலும் அகற்றப்பட்டது; மதுபானம் தயாரிக்கும் இயந்திரங்களுக்கு பதில் பழச்சாறு இயந்திரங்களும், காய்கறிகளும், மூலிகைகளும் வைத்தார்கள். பிட்டு சுகாதாரக்கூடம் மீண்டும் இயங்க ஆரம்பித்தது. தேவன் வழிநடத்தும் அற்புதமான வழியைக் கண்டு, திருச்சபை உறுப்பினர்கள் வியப்படைந்தார்கள். 