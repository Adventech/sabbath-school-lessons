---
title:  தேவனுடைய பிரசன்னத்தில்
date:   27/12/2022
---

தேவன் ‘சேரக்கூடாத ஒளியில் வாசம்பண்ணுகிறவர்’, ‘தேவனை ஒருவனும் ஒருக்காலுங் கண்டதில்லை’. 1தீமோ 6:16; 1யோவான் 4:12. அப்படியானால் பரலோகத்திலுள்ள பரிசுத்தவான்கள் பிதாவாகிய தேவனைக் பார்ப்பதில்லை என்று அர்த்தமா? அப்படியல்ல. விழுகைக்கு பிறகு தேவனைக் கண்டதில்லை என்றுதான் குறிப்பிடுகிறது. ஏனென்றால், பரிசுத்தவான்கள் அவரைப் பரலோகத்தில் பார்ப்பார்கள் என்பதற்கு வேதாகமத்தில் பல ஆதாரங்கள் உள்ளன. 

`தேவனைக் காண்கிற மேலான பாக்கியம்பற்றி மத் 5:8; 1யோவான் 3:2, 3; வெளி 22:3, 4 ஆகிய வசனங்கள் என்ன சொல்லுகின்றன?`

‘தேவனை ஒருவனும் ஒருக்காலுங் கண்டதில்லை’ என்று சொல்லுகிற அதே யோவான்தான் ‘அவர் இருக்கிறவண்ணமாகவே நாம் அவரைத் தரிசிப்போம்’ என்றும், ‘அவருடைய சமுகத்தைத் தரிசிப்போம்’ என்றும் சொல்லுகிறார்.1யோவான் 4:12; 1யோவான் 3:2, 3; வெளி 22:3, 4. இந்த வசனங்கள் யாரைக் குறிப்பிடுகின் றன பிதாவாகிய தேவனையா, கிறிஸ்துவையா என்று கேள்வி எழும்பலாம். ஆனால் கிறிஸ்துவின் வார்த்தைகள்தாமே இந்தச் சந்தேகங்களை எல்லாம் போக்கிவிடுகின்றன. ‘இருதயத்தில் சுத்தமுள்ளவர்கள் பாக்கியவான்கள்; அவர்கள் தேவனைத் தரிசிப்பார்கள்’. மத் 5:8. தேவனை அவரது ஆலயத்தில் தொழுதுகொள்வது மீட்கப்பட்டவர்களின் என்ன ஒரு சிலாக்கியம்! ஆனால் நம் அனைவரின் மேலான சிலாக்கியம் அவருடைய முகத்தைக் காண்பதுதான்.

‘தேவனுடைய பிள்ளைகள் பிதாவோடும் குமாரனோடும் நேரடியாகப் பேசுகிற சிலாக்கியத்தைப் பெற்றிருக்கிறார்கள். 1கொரி 13:12. இயற்கையின் கிரியைகளிலும், மனிதர்களோடு அவர் செயல்படுகிற விதங்களிலும் தேவனுடைய சாயலை கண்ணாடியில் காண்பதுபோல நிழலாட்டமாகக் காண்கிறோம்; அதன் பிறகு அவரை மங்கலாகக் காணச்செய்கிற எவ்வித திரையுமின்றி அவரை முகம் முகமாகப் பார்ப்போம். நாம் அவருடைய பிரசன்னத்தில் நின்று, அவருடையமுகத்தின் மகிமையைத் தரிசிப்போம்’.1

இன்றைய வசனங்கள் சிலவற்றில் பரிசுத்தத்திற்கும் தேவனைக் காண்பதற்கும் இடையேயான தொடர்பைப் பார்க்கிறோம். ‘இருதயத்தில் பரிசுத்தமுள்ள வர்கள்’ தேவனைத் தரிசிப்பார்கள்; அவரைக் காணப்போகிறவர்கள் ‘அவர் சுத்தமுள்ளவராயிருக்கிறதுபோல’ தங்களையும் சுத்திகரித்துக்கொள்ளுவார்கள். 1யோவான் 3:3. நம்மை பரலோகத்திற்கு ஆயத்தப்படுத்த இப்போதே தேவன் செய்யவேண்டிய ஒரு வேலையை இந்த வசனங்கள் வெளிப்படுத்துகின்றன. 

ஆனாலும் இறுதியில் நாம் பரலோகத்திற்குச் செல்வதற்கான உரிமை இயேசு வின் மரணத்தின்மூலமாகமட்டுமே நிச்சயமாகிறது; இங்கே இப்போதே ஒரு சுத்திகரிப்பு செயல்முறையைக் கடந்து செல்கிறோம்; அதுதாம் நம்முடைய நித்திய வீட்டிற்காக நம்மை ஆயத்தப்படுத்துகிறது. அந்தச் சுத்திகரிப்பு செயல்முறைக்கு அவருடைய வார்த்தைக்குக் கீழ்ப்படிவது அவசியம். 

`கீழ்ப்படிதலுக்கும் சுத்திகரிப்பு செயல்முறைக்கும் இடையேயான தொடர்புபற்றி 1பேதுரு 1:22 எவ்வாறு வெளிப்படுத்துகிறது? கீழ்ப்படிதல் எவ்வாறு நம்மைச் சுத்திகரிக்கிறது? நம்முடைய கீழ்ப்படிதல் எந்த வகையில் வெளிப்படுமென பேதுரு குறிப்பிட்டுச் சொல்லுகிறார்?`