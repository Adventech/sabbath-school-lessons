---
title:  புதிய வானம், புதிய பூமி
date:   25/12/2022
---

பொருள்சார்ந்த அனைத்தும் மோசமானவை என்று கிரேக்க தத்துவ ஞானிகள் கருதினார்கள். அதனால்தான் பரலோகமும், அங்கே மனிதர்கள் இருப்பதை யும் அவர்களால் யோசிக்கவே முடியவில்லை. ‘‘பரலோகம் என்று நன்மையான ஒன்றுஇருந்தால், அதுஆவிக்குரிய நிலை சம்பந்தப்பட்டதாகத்தான் இருக்கும் என்று நினைத்தார்கள். பருப்பொருளாக இருக்கிற எதுவும் ஆவிக்குரியதாக இருக்க முடியாது, ஆவிக்குரியது பருப்பொருளாக இருக்க முடியாது’’ என்று உறுதியாக நம்பினார்கள். மாறாக, பரலோகம் இருப்பதாகவும், பாவம் சுமத்தியுள்ள வரையறை எதுவும் இல் லாத இடம் அது என்றும் வேதாகமம் தெளிவாகச் சொல்கிறது. 

`ஏசா 65:17-25; 66:22, 23; 2பேதுரு 3:13; வெளி 21:1-5 வசனங்கள் சொல்கிற செய்தி என்ன?`

தேவனோடான உடன்படிக்கையில் இஸ்ரவேலர் உண்மையாக இருந்திருந்தால், இந்தப் பூமி எவ்வளவு அருமையாக இருந்திருக்கும் என்று ஒரு சிறிய காட்சியை ஏசாயா புத்தகம் முன்வைக்கிறது. ஏசா 65:17-25; 66:22, 23; ஒப்பிடவும். உபா 28. வாழ்க்கையின் பல்வேறு வெளிப்பாடுகளை உடைய சுற்றுச்சூழல் தேவனுடைய ஆதி திட்டத்திற்கு இசைவாகச் சென்றிருக்கும்; அதாவது பாவம் நுழைவதற்கு முன் இந்த உலகம் இருந்த நிலைக்கு ஏதுவாக வளர்ந்திருக்கும். 

ஆனாலும், தேவன் எதிர்பார்த்தபடி நடக்கவில்லை. எனவே சகல தேசங்களிலுமுள்ள யூதர்களும் புறஜாதியார்களும் அடங்கிய சபையை மையமாக வைத்துபுதிதாக ஒரு திட்டத்தைப் போட்டார். மத் 28:18-20; 1பேதுரு 2:9.அதனால் திருச்சபையை மனதில்வைத்தே ஏசாயாவின் தீர்க்கதரிசனங்களை வாசிக்க வேண்டும். 2பேதுரு 3:13; வெளி 21:1-5. 

‘‘வேதாகமத்தில் இரட்சிக்கப்பட்டவர்களின் சுதந்திரம் ‘பரமதேசம்’ எனப்படுகிறது. எபிரெயர் 11:14-16. அங்கே பரம மேய்ப்பர் தமது ஆடுகளை ஜீவத்தண்ணீருள்ள ஊற்றுகளுக்கு நடத்துகிறார். ஜீவவிருட்சம்ஒவ்வொரு மாதமும் கனிகளைக் கொடுக்கிறது. அந்த மரத்தின் இலைகள் அங்கிருந்தோர் ஆரோக்கியமடைவதற்கு ஏதுவானவைகள். அங்கே என்றென்றும் வற்றாத அருவிகள் இருக்கும். அந்தத் தண்ணீர் பளிங்குபோலத் தெளிவாக இருக்கும். அந்த அருவிகளின் கரைகளில் ஆடி ஆசையும் மரங்கள் நிழல் கொடுக்கும்; அதையொட்டி மீட்கப்பட்ட வர்கள் உலாவிவரப் பாதைகள் இருக்கும். அங்கே நீண்ட பரந்த சமவெளிகள் இருக்கும். ஆங்காங்கே தேவன் உண்டாக்கின உயர்ந்த சிகரங்களை உடைய அழகிய மலைகள் இருக்கும். இதுகாறும் பரதேசிகளாக அலைந்து திரிந்த தேவ மக்கள், அந்த அமைதியான சமவெளிகளிலே, இந்த ஜீவ அருவிகளின் பக்கத் திலே, வீடுகளில் தங்கி வாழ்வார்கள்’.

`வேதாகமம் சொல்கிற நித்திய வாழ்வு குறித்த நம்பிக்கையைப் பெறாத சமயச்சார்பற்ற எழுத்தாளர்கள் பலர் மனித வாழ்வு அர்த்தமற்றதெனப் புலம்பியிருக்கிறார்கள். எதிர்காலம்குறித்த அவர்களது பார்வை தவறு என்றாலும், எதிர்கால நம்பிக்கை இல்லாத வாழ்க்கையின் அர்த்தமற்ற தன்மையைப் பற்றிய அவர்களின் கருத்துடன் வாதிடுவது ஏன் கடினமாக உள்ளது? உங்கள் பதிலை ஓய்வுநாள் வகுப்பில் கலந்தாலோசியுங்கள்.`