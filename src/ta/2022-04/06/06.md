---
title:  சிலுவையின் பொருள்
date:   03/11/2022
---

`1கொரி 1:18-24இல் பவுல் சிலுவையைப் பற்றி என்ன சொல்லுகிறார்? அதை ‘உலகத்தின் ஞானத்தோடு’ எவ்வாறு வேறுபடுத்திக் காட்டுகிறார்?’எல்லா எதார்த்தமும் பொருளாளானது; கடவுளோ, இயற்கைக்கு அப்பாற்பட்ட சக்தியோ இல்லை’ என்கிறபொருள்வாத கருத்துஇன்றையசூழலில் ‘உலகத்தின் ஞானத்தை’ ஆக்கிரமித்திருக்கிறது. இப்படிப்பட்ட நிலையில் சிலுவையின் செய்தி ஏன் முக்கியமானது?`

கிறிஸ்துவின் சிலுவைதான் இரட்சிப்பு வரலாற்றின் மையம். ‘கல்வாரி சிலுவையில் வெளிப்பட்ட அன்பின் ஆழத்தை நித்தியகாலமும் ஆராய்ந்தாலும் புரிந்துகொள்ள முடியாது. அங்குதான் கிறிஸ்துவின் முடிவில்லாத அன்பும், சாத்தானின் கட்டுக்கடங்காத சுயநலமும் நேருக்குநேர் சந்தித்தன’.–Stephen N. Haskell, The Cross and Its Shadow (South Lancaster, MA: Bible Training School, 1914), p. v.

கிறிஸ்து தாழ்மையோடு தம்மை மனுக்குலத்திற்கு பணையமாகக் கொடுத்துக் கொண்டிருந்தபோது, சாத்தான் அவரை உபத்திரவத்தாலும் வியாகுலத்தாலும் நெருக்கினான். ஒவ்வொரு மனிதனும் சந்திக்கவேண்டிய இயல்பான மரணத்தை கிறிஸ்து அடையவில்லை. அவரை ஏற்றுக்கொள்கிற அனைவரும் இரண்டாம் மரணத்தைச் சந்திக்காதபடிக்கு அவர் இரண்டாம் மரணத்தை அடைந்தார்.

சிலுவையானது முதலாவது, பாவத்திற்கு எதிரான தேவனுடைய நீதியின் வல்லமையான வெளிப்பாடு. ரோமர் 3:21-26. இரண்டாவது, பாவிகள் மேலான தேவனுடைய அன்பின் வல்லமையான வெளிப்பாடு. ரோமர் 5:8. மூன்றாவது, பாவத்தின் சங்கிலிகளை உடைப்பதற்கான வல்லமையின் மிகப்பெரிய ஆதாரம். ரோமர் 6:22, 23; 1கொரி 1:17-24. நான்காவது, நித்தியவாழ்விற்கான நம்முடைய ஒரே நம்பிக்கை. பிலி 3:9-11; யோவான் 3:14-16; 1யோவான் 5:11, 12. ஐந்தாவது, பிரபஞ்சத்தில் இனி கலகம் ஏற்படாதபடி தடுக்கக்கூடிய ஒரே மருந்து. வெளி 7:13-17; வெளி 22:3.

இந்த முக்கிய உண்மைகள் எதையும் ‘உலகத்தின் ஞானத்தால்’ கண்டுபிடிக்க முடியாது. மாறாக, முன்புபோல இப்போதும், சிலுவையைப் பற்றிய உபதேசம் உலக ஞானத்திற்கு ‘பைத்தியமாகத்’ தோன்றுகிறது; சிருஷ்டிகர் ஒருவர் இருக்கிறார் என்கிற மிகத்தெளிவான சத்தியத்தைக்கூட அது ஏற்றுக்கொள்வதில்லை.

‘பைத்தியம்’ என்பதற்கான கிரேக்க வார்த்தைக்கு ‘முட்டாள்தனம்’ என்றும் அர்த்தமுண்டு. ‘உலகத்தின் ஞானத்திற்கு’ சிலுவையைப் பற்றிய உபதேசம் ‘பைத்திய மாக’ தோன்றுகிறது. உலக ஞானமானது இயேசுவையோ நமக்கு பதிலாக சிலுவை யில் மரித்து அருளுகிற இரட்சிப்பையோ அறிந்துகொள்ள முடியாது. 

`‘உலக ஞானம்’ எவ்வளவு மதிப்புமிக்க விஷயங்களை வழங்கினாலும், இயேசுவைப் பற்றி நாம் நம்புவதையும், ‘பைத்தியமாகத் தோன்றுகிற பிரசங்கத்தினாலே’ நமக்கு அருளப்பட்டுள்ள நம்பிக்கையையும் அது கெடுத்துவிட, நாம் ஏன் அனுமதிக்கவே கூடாது?`