---
title:  மேலும் படிக்க
date:   04/11/2022
---

‘பரலோகம் முழுவதும் நம் இரட்சிப்பில் அக்கறையோடு இருப்பதைக் கண்டேன்; நாம் அலட்சியமாக இருக்கலாமா? நாம் இரட்சிக்கப்படுவதும், இரட்சிக்கப்படாததும் ஒன்றுமில்லை என்பதுபோல அக்கறையில்லாமல் இருக்கலாமா? நமக்காக ஏறெடுக்கப்பட்டபலியை அவமதிக்கலாமா? சிலர் அவ்வாறு செய்திருக்கிறார்கள். தேவன் அருளிய இரக்கத்தைஅற்பமாக எண்ணி, தேவனுடைய அதிருப்திக்கு ஆளாகியிருக்கிறார்கள். தேவ ஆவியானவரை எப்போதும் துக்கப்படுத்திக் கொண்டே இருக்க முடியாது. வரம்புக்குமேல் துக்கப்படுத்தினால் அவர் விலகிவிடுவார். மனிதர்களை இரட்சிப்பதற்கு அனைத்தும் செய்தபிறகு, இயேசு அருளிய இரக்கத்தை அற்பமாக எண்ணி வாழ்ந்தால், மரணமே அவர்கள் பங்காக இருக்கும்; அதை விரும்பி வாங்குவார்கள். அது பயங்கர மரணமாக இருக்கும்; ஏனென்றால், அவர்கள் மறுதலித்த அந்த மீட்பை அவர்களுக்குச் சம்பாதிப்பதற்காக சிலுவையில் கிறிஸ்து அனுபவித்த வியாகுலத்தை உணரவேண்டியதிருக்கும். அப்போது தாங்கள் நித்திய வாழ்வை யும், அழியாத சுதந்தரத்தையும் இழந்ததை உணர்வார்கள். ஆத்துமாக்களை இரட்சிக்க செய்யப்பட்ட மாபெரும் தியாகம் அவர்களின் மதிப்பைக் காட்டுகிறது. விலையேறப்பெற்ற ஓர் ஆத்துமாகூட ஒருமுறை தொலைந்தால், நித்தியமாக தொலைந்ததே.’–Ellen G. White, Testimonies for the Church, vol. 1, p. 124.

**கலந்துரையாடக் கேள்விகள்**

`‘காளை வெள்ளாட்டுக்கடா இவைகளுடைய இரத்தம் பாவங்களை நிவிர்த்தி செய்யமாட்டாதே’. எபி 10:4 அப்படியானால் பழைய ஏற்பாட்டுக் காலங்களில் மக்கள் எவ்வாறு இரட்சிக்கப்பட்டார்கள்? இதைப் புரிந்துகொள்வதற்கு பின்வரும் உருவகம் எவ்வாறு உதவக்கூடும்? அதாவது, கடன் அட்டையை வைத்து கடன் வாங்கி, செலவு செய்கிறோம்; ஆனால் அந்தக் கடனை பிறகு அடைத்தாக வேண்டும்.`

`2கொரி 5:18-21. உலகத்தார் அனைவருடைய பாவங்களுக்காகவும் கிறிஸ்து மரித்திருந்தாலும், ஏன் எல்லாருமே இரட்சிக்கப்படப் போவதில்லை? சிலுவையால் யார் இரட்சிக்கப்படுவார்? மாபெரும் பலி செலுத்தப்பட்டிருந்தாலும், யார் இரட்சிப்பை இழந்துபோவார் என்பதில் தனிப்பட்ட தீர்மானம் என்ன முக்கியப் பங்காற்றுகிறது?`

`‘உலகத்தின் ஞானம்’ கற்பிக்கிற என்னென்ன விஷயங்கள் தேவனுக்கு ‘பைத்தியமாக’ தோன்றுகின்றன? உலகத்தின் நம்பமுடியாத வடிவமைப்பு, அழகு போன்றவை எதேச்சையாக உருவானதாகச் சொல்லப்படுகிற கருத்துபற்றி என்ன நினைக்கிறீர்கள்? அல்லது ஒன்றுமே இல்லாத நிலையிலிருந்து பிரபஞ்சம் உண்டாக்கப்பட்டதா? வேறு என்ன உதாரணங்களை நீங்கள் யோசிக்க முடிகிறது?`

`செவ்வாய்க்கிழமை பாடத்தின் கடைசிக் கேள்வியை யோசித்துப் பாருங்கள். சிலுவையில் நடந்த சம்பவத்தை யோசிக்கும்போது, கிரியைகளால் இரட்சிப்பைப் பெற முயலுவது எவ்வளவுக்கு வீணானதாக, தவறானதாக, இரட்சிப்பின் திட்டத்திற்கு முரணானதாக இருக்கிறது?`