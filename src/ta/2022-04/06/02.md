---
title:  ‘உலகத்தோற்றமுதல்’
date:   30/10/2022
---

`கிறிஸ்து ‘உலகத்தோற்றமுதல் அடிக்கப்பட்டவர்’ என்று ஏன் அழைக்கப்படுகிறார்? வெளி 13:8; அப் 2:23; 1பேதுரு 1:19, 20.`

‘உலகத்தோற்றமுதல் அடிக்கப்பட்ட ஆட்டுக்குட்டியினுடைய ஜீவபுஸ்தகத்தில் பேரெழுதப்பட்டிராத பூமியின் குடிகள் யாவரும் அதை வணங்குவார்கள்’. வெளி 13:8. கிறிஸ்து ‘உலகத்தோற்றமுதல் அடிக்கப்பட்டவர்’ என்கிற கருத்து முக்கியமானது. வெளி 13:8. ஆனால், பூமி சிருஷ்டிக்கப்பட்டு ஆயிரக் கணக்கான வருடங்களுக்குப் பிறகுதான் கிறிஸ்து சிலுவையில் அறையப்பட்டார். எனவே, இதை அடையாள ரீதியில் புரிந்துகொள்ள வேண்டும்; ஏனென்றால், வெளிப்படுத்தல் புத்தகம்முழுவதிலும் அடையாளங்கள் அதிகம் உள்ளன. உலகத்தோற்றத்துக்கு முன்னரே மீட்பின் திட்டம் போடப்பட்டதையே இந்த வசனம்சுட்டிக்காட்டுகிறது. தேவ ஆட்டுக்குட்டியாகிய இயேசு சிலுவையில் மரிப்பது அத்திட்டத்தின் மையமாக இருந்தது.

`கிறிஸ்துவின் மரணத்தை மையமாகக் கொண்ட மீட்பின் திட்டம் எப்போது போடப்பட்டது? தீத்து 1:3.`

‘மீட்பின் திட்டமானது ஆதாமின் விழுகைக்கு பிறகு, யோசித்துப் போடப்பட்ட திட்டமல்ல. அது நித்தியநித்திய காலமாக தேவனுடைய சிங்காசனத்தின் அடிப்படையாக இருந்த நியதிகளின் வெளிப்பாடாக இருந்தது’.–Ellen G. White, The Desire of Ages, p. 22.

அத்திட்டத்தை முதன்முதலாக ஏதேன் தோட்டத்தில் ஆதாம்ஏவாளுக்கு வெளிப்படுத்தினார். ஆதி 3:15, 21. பழைய ஏற்பாடுமுழுவதிலும் இரத்தப்பலியின் மூலம் எடுத்துரைத்தார். உதாரணமாக, ஆபிரகாமின் விசுவாசத்தை தேவன் சோதித்தபோது, ஈசாக்கிற்கு பதிலாக ஆட்டுக்கடாவைப் பலியிடுவதற்கு தேவன் ஏற்பாடுசெய்தார். ஆதி 22:11-13. இந்தப் பதிலீடு, நமக்கு பதிலாக கிறிஸ்து சிலுவையில் பாவநிவாரண பலியாக மரித்ததை தெளிவாக எடுத்துக் காட்டியது.

எனவே இரட்சிப்பின் ஒட்டுமொத்த திட்டத்திற்கும் இயேசுவின் பதிலாள் மரணம்தான் மையமாக இருந்தது; அதை வரலாறு நெடுகிலும் மிருகப்பலிகள் அடையாளப்படுத்தின; அந்தப் பலிகள் ஒவ்வொன்றும் ‘உலகத்தின் பாவத்தைச் சுமந்துதீர்க்கிற தேவ ஆட்டுக்குட்டியாக’ இயேசு சிலுவையில் மரிக்கவிருந்ததை அடையாளப்படுத்தின. யோவான் 1:29.

`மிருகப்பலிகள் கொடுமையாகக் காட்சியளித்திருக்கும் என்பதில் சந்தேகமில்லை. கிறிஸ்து நமக்காக மரித்ததையும், பாவத்தின் கொடிய விலையையும் இத்தகைய கொடுமையான காட்சி எவ்வாறு சுட்டிக்காட்டியது?`