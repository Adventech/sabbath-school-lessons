---
title:  அவர் நமக்காக மரித்தார்
date:   29/10/2022
---

### இவ்வார ஆராய்ச்சிக்கு
வெளி 13:8; மத் 17:22, 23; மாற்கு 9:30-32; யோவான் 19:1-30; ரோமர் 6:23; 1கொரி 1:18-24.

> <p>மனன வசனம்</p>
> ‘சர்ப்பமானது மோசேயினால் வனாந்தரத்திலே உயர்த்தப்பட்டதுபோல மனுஷகுமாரனும், தன்னை விசுவாசிக்கிறவன் எவனோ அவன் கெட்டுப்போகாமல் நித்திய ஜீவனை அடையும்படிக்கு, உயர்த்தப்பட வேண்டும்’. யோவான் 3:14, 15

மரணத்தையும் வரிகளையும் தவிர்க்கவே முடியாது என்று சொல்வதுண்டு.அது முற்றிலும் உண்மையல்ல. வரிகளைத் தவிர்த்துவிடலாம்; ஆனால் மரணத்தைத் தவிர்க்க முடியாது. மரணத்தை ஒரு சில வருடங்கள் தாமதப்படுத்தலாம்; ஆனால் இன்றோ நாளைக்கோ மரணம் வந்தே தீரும். நீதிமானோ துன்மார்க்கனோ மரிக்கிறவர்கள் மண்ணுக்குத்தான் செல்ல வேண்டும்; எனவே, உயிர்த்தெழுதலின் நம்பிக்கைத்தான் நமக்கு எல்லாமாக இருக்கிறது. பவுல் சொல்வதுபோல, இந்த நம்பிக்கை இல்லாமல், ‘கிறிஸ்துவுக்குள் நித்திரையடைந்தவர்களும் கெட்டிருப்பார் களே’. 1கொரி 15:18. ‘கிறிஸ்துவுக்குள் மரித்த வர்கள்’ பரலோகத்தில் தேவனுடைய பிரசன்னத்தில் இருப்பது உண்மையானால் இவ்வாறு அவர் ஏன் சொல்ல வேண்டும்?

எனவே, கிறிஸ்துவின் உயிர்த்தெழுதல்தான் நம் விசுவாசத்தின் மையம். ஏனென்றால், அவருடைய உயிர்த்தெழுதலில்தான் நம் உயிர்த்தெழுதலின் நிச்சயம் உள்ளது. ஆனால் கிறிஸ்து மரணத்திலிருந்து உயிர்த்தெழுவதற்கு முன் முதலாவது அவர் மரிக்க வேண்டியதிருந்தது. அதனால்தான், கெத்செமெனேயின் வியாகுலத்திற்கு மத்தியிலும், தம் மரணத்தை நினைத்து, ‘இப்பொழுது என் ஆத்துமா கலங்குகிறது, நான் என்ன சொல்லுவேன். பிதாவே, இந்த வேளையினின்று என்னை இரட்சியும் என்று சொல்வேனோ; ஆகிலும், இதற்காகவே இந்த வேளைக்குள் வந்தேன்’. யோவான் 12:27. இதற்காகவே என்று மரணத்தை அவர் குறிப்பிடுகிறார். 

கிறிஸ்துவின் மரணத்தைப்பற்றியும், நித்திய வாழ்வுகுறித்த வாக்குறுதியில் அதன் தாக்கத்தைப்பற்றியும் இந்த வாரம் பார்ப்போம்.

_2022, நவம்பர் 5 வகுப்புக்காகப் படிக்கவேண்டிய பாடம்_