---
title:  தேவகுடும்பத்திற்கு கிடைக்கக்கூடிய வளங்கள்
date:   03/01/2023
---

தேவபிள்ளைகளுக்கு தேவன் கொடுத்துள்ள மிகப்பெரிய ஈவு இயேசு கிறிஸ்து; அவர் பாவமன்னிப்பின் சமாதானத்தையும், அன்றாட வாழ்விற்கும் ஆவிக்குரிய வளர்ச்சிக்கும் தேவையான கிருபையையும், நித்திய வாழ்விற்கான நம்பிக்கையையும் அருளுகிறார்.

‘தேவன், தம்முடைய ஒரேபேறான குமாரனை விசுவாசிக்கிறவன் எவனோ அவன் கெட்டுப்போகாமல் நித்தியஜீவனை அடையும்படிக்கு, அவரைத் தந்தருளி, இவ்வளவாய் உலகத்தில் அன்புகூர்ந்தார்’. யோவான் 3:16. ‘அவருடைய நாமத்தின்மேல் விசுவாசமுள்ளவர்களாய் அவரை ஏற்றுக்கொண்டவர்கள் எத்தனைபேர்களோ, அத்தனைபேர்களும் தேவனுடைய பிள்ளைகளாகும்படி, அவர்களுக்கு அதிகாரங்கொடுத்தார்’. யோவான் 1:12.

எனவே அடிப்படை ஈவான இரட்சிப்பு மட்டும் இல்லையென்றால், நித்திய நன்மை எதையாவது தேவனிடமிருந்து பெறமுடியுமா? இங்கு நாம் எதைப் பெற்றிருந்தாலும், ஒருநாளில் மரித்துப்போவோம்; நம்மைத் தெரிந்தவர்களும் மரிப்பார்கள்; நாம் செய்த நன்மைகளும் மறக்கப்படும். முதற்கண், சுவிசேஷம் வலியுறுத்துகிற கிறிஸ்துவும் அவர் சிலுவையில் அறையப்பட்டதுமே நம் அனைத்து எண்ணங்களுக்கும் மையமாக இருக்க வேண்டும். 1கொரி 2:2.

இரட்சிப்போடுகூட பிற நன்மைகளையும் தேவன் தாராளமாகக் கொடுக்கிறார். உணவும் உடையும் தேவைப்படுவோருக்கு, ‘முதலாவது தேவனுடைய ராஜ்யத்தையும் அவருடைய நீதியையும் தேடுங்கள்; அப்பொழுது இவைகளெல் லாம் உங்களுக்குக் கூடக் கொடுக்கப்படும்’ என்று ஆறுதல் கூறுகிறார். மத் 6:33. 

`தேவன் நம்முடைய அனுதின தேவைகளைச் சந்திப்பதுபற்றி சங் 23:1; சங் 37:25; பிலி 4:19 வசனங்கள் என்ன சொல்லுகின்றன?`

இயேசு தாம் பரலோகம் செல்லவிருந்ததை தம் சீடர்களிடம் சொன்னபோது, அவர்களைத் தேற்றுவதற்கு பரிசுத்த ஆவியானவரை அனுப்புவதாக வாக்குரைத்தார். ‘நீங்கள் என்னிடத்தில் அன்பாயிருந்தால் என் கற்பனை களைக் கைக்கொள்ளுங்கள். நான் பிதாவை வேண்டிக்கொள்ளுவேன், அப்பொழுது என்றென்றைக்கும் உங்களுடனேகூட இருக்கும்படிக்குச் சத்திய ஆவியாகிய வேறொரு தேற்றரவாளனை அவர் உங்களுக்குத் தந்தருளுவார். உலகம் அந்தச் சத்திய ஆவி யானவரைக் காணாமலும் அ றி யாமலும் இருக்கிறபடியால் அவரைப் பெற்றுக்கொள்ளமாட்டாது; அவர் உங்களுடனே வாசம்பண்ணி உங் களுக்குள்ளே இருப்பதால், நீங்கள் அவரை அறிவீர்கள்’. யோவான் 14:15-17. ‘சகல சத்தியத்திற்குள்ளும் உங்களை நடத்துவார்’. யோவான் 16:13.

அந்த ஆவியானவர்தாமே தேவனுடைய பிள்ளைகளுக்கு அற்புதமான ஆவிக்குரிய நன்மைகளை வழங்குகிறார். 1கொரி 12:4-11.

நாம் யாருக்குள் ‘பிழைக்கிறோம், அசைகிறோம், இருக்கிறோமோ’, ‘எல்லாருக்கும் ஜீவனையும் சுவாசத்தையும் சகலத்தையும் கொடுக் கிறவர்’ யாரோ அந்தத் தேவன், பிறருக்கு நாம் ஆசீர்வாதமாக இருக்கும்படி உயிரையும், இரட்சிப்பின் வாக்குறுதியையும், பொருளாதார, ஆவிக்குரிய ஆசீர்வாதங்களையும் கொடுத்திருக்கிறார். அத்தகைய ஆசீர்வாதங்களும் திறமைகளும் எதுவாக இருந்தாலும், சரியாகப் பயன்படுத்துவதற்கு தேவனுக்கு கடன்பட்டுள்ளோம்.