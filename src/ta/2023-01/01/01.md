---
title:  தேவ குடும்பத்தில் அங்கத்தினராதல்
date:   31/12/2022
---

### இவ்வார ஆராய்ச்சிக்கு
கலா 3:26, 29; சங் 50:10-12; 1நாளா 29:13, 14; பிலி 4:19; 1யோவான் 5:3; மத் 6:19-21.

> <p>மனன வசனம்</p>
> ’நாம் தேவனுடைய பிள்ளைகளென்று அழைக்கப்படுவதினாலே பிதாவானவர் நமக்குப் பாராட்டின அன்பு எவ்வளவு பெரிதென்று பாருங்கள்; உலகம் அவரை அறியாதபடியினாலே நம்மையும் அறியவில்லை.’ 1யோவான் 3:1. 

தேவனோடு பழகுகிற கிறிஸ்தவர்கள் பெற்றிருக்கிற அற்புதமான ஒன்று என்ன தெரியுமா? பூமியில் தமக்கான செயல்பாடுகளை நிர்வகிக்கிற பொறுப்பை அவர்களை நம்பி அவர் ஒப்படைத்திருப்பதே. மனித வரலாற்றின் ஆரம்பத்திலேயே, குறையற்ற சிருஷ்டிப்பைக் கவனிக்கிற பொறுப்பை ஆதாம்ஏவாளிடம் ஒப்படைத்தார். ஆதி 2:7-9, 15. மிருகங்களுக்குப் பெயரிடுமாறும், தோட்டத்தைப் பண்படுத்துமாறும், பலுகிப் பெருகி பூமியை நிரப்புமாறும் சொன்னார்; அதன்மூலம் அவருடைய சார்பாக அவர்கள் இந்தப் பூமியில் செயல்பட வேண்டும் என்பதைச் சுட்டிக்காட்டினார்.

தேவன் நமக்கு அநேக வளங்களைக் கொடுத்து ஆசீர்வதிக்கிறார்; ஆனால் பணம் சேகரிப்பது, காசோலை எழுவது, மின்னணு பணபரிவர்த்தனை செய்வது, வரவுசெலவுத் திட்டம் போடுவது, ஓய்வுநாட்களில் தசமபாகம் காணிக்கைகளை ஆலயத்திற்குக் கொண்டுவருவது என அந்த வளங்களை நிர்வகிப்பதற்கு நம்மையே நியமித்திருக்கிறார். தேவன் நமக்குக் கொடுத்திருக்கிற வளங்களை நம்முடைய தேவைகளுக்கும், பிறருடைய தேவைகளுக்கும், அவருடைய பணிகளைச் செய்வதற்கும் பயன்படுத்துபடி ஊக்குவிக்கிறார். மேலும், அவருடைய பிள்ளைகளை வளர்ப்பது, அவருடைய கட்டடங்களைக் கட்டுவது, வருங்கால சந்ததியாருக்குக் கல்விபுகட்டுவது போன்ற பணிகளையும் அவர் நம்மிடமே ஒப்படைத்திருப்பது நம்புவதற்கரியது!

தேவனுடைய குடும்பத்தாராக இருப்பதின் சிலாக்கியங்களையும் பொறுப்பு களையும்பற்றி இந்த வாரம் ஆராய்வோம்.

_2023, ஜனவரி 7 வகுப்புக்காகப் படிக்கவேண்டிய பாடம்_