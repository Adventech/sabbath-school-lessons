---
title:  தேவன் நம்மோடு செய்துள்ள உடன்படிக்கைகள்
date:   07/01/2023
---

### இவ்வார ஆராய்ச்சிக்கு
மத் 10:22; யோவான் 6:29; உபா 28:1-14; நீதி 3:1-10; மல் 3:7-11; மத் 6:25-33.

> <p>மனன வசனம்</p>
> ‘இன்று நான் உனக்கு விதிக்கிற உன் தேவனாகிய கர்த்தருடைய கட்டளைகளின்படியெல்லாம் செய்ய நீ கவனமாயிருக்கும்படிக்கு, அவர் சத்தத்திற்கு உண்மையாய்ச் செவிகொடுப்பாயானால், உன் தேவனாகிய கர்த்தர் பூமியிலுள்ள சகல ஜாதிகளிலும் உன்னை மேன்மையாக வைப்பார். நீ உன் தேவனாகிய கர்த்தரின் சத்தத்துக்குச் செவிகொடுக்கும்போது, இப்பொழுது சொல்லப்படும் ஆசீர்வாதங்களெல்லாம் உன்மேல் வந்து உனக்குப் பலிக்கும்’. உபாகமம் 28:1, 2.

தேவன் நம்மோடு ஒப்பந்தங்கள் அல்லது உடன்படிக்கைகளை ஏற்படுத்தியிருக்கிறார். பெரும்பாலானவை இருதரப்பு உடன்படிக்கைகள்; அதாவது தேவனுக்கும் மனிதர்களுக்கும் அதில் பங்குண்டு. உதாரணத்திற்கு, ‘நீ இப்படிச் செய்தால், நானும் சொன்னபடி செய்வேன்’ என்பது போன்ற உடன்படிக்கைகள். 

ஒருதரப்பு உடன்படிக்கை மிகவும் அரிது. ‘நீ செய்கிறாயோ இல்லையோ,  நான் செய்வேன்’ என்று சொல்வது. தேவன் மனிதர்களோடு ஒரு சில ஒருதரப்பு உடன்படிக்கைகளைச் செய்திருக்கிறார். உதாரணமாக, ‘அவர் தீயோர் மேலும் நல்லோர் மேலும் தமது சூரியனை உதிக்கப்பண்ணி, நீதியுள்ளவர்கள் மேலும் அநீதியுள்ளவர்கள் மேலும் மழையைப் பெய்யப்பண்ணுகிறார்’. மத் 5:45. ஜலப்பிரளயத்திற்குப் பிறகு மனிதர்களோடும், ‘பூமி யிலுள் சகல மிருகங்களோடும்’, அவர்களுடைய செயல்கள் எப்படியிருந்தாலும், பூமியை இனி தாம் ஒருபோதும் ஜலத்தால் அழிப்பதில்லையென உடன்படிக்கை செய்தார். ஆதி 9:9-16. மேலும் ‘பூமியுள்ள நாளளவும் விதைப்பும் அறுப்பும், சீதளமும் உஷ்ணமும், கோடை காலமும் மாரி காலமும், பகலும் இரவும் ஒழிவதில்லை’ என வாக்குரைத்தார். ஆதி 8:22. நம் செயல்பாடுகள் எப்படி இருந்தாலும், பருவக்கால சுழற்சி தொடரும் என்றார். 

இந்த வாரம், தேவனுக்கும் அவருடைய பிள்ளைகளுக்கும் இடையே நடந்த சில முக்கிய இருதரப்பு உடன்படிக்கைகள் பற்றி ஆராய்வோம். தேவனுடைய கிருபையால் ‘நாம் வாக்களித்தபடி செய்யவேண்டுமென’ ஜெபிப்போம். 

_2022, ஜனவரி 14 வகுப்புக்காகப் படிக்கவேண்டிய பாடம்_