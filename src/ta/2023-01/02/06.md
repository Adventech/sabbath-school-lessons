---
title:  முதலாவது தேடுங்கள்
date:   12/01/2023
---

‘அநேக ஜனங்கள் அவருடைய உபதேசத்தை விருப்பத்தோடே கேட்டார்கள்’ என்று இயேசுவைப் பற்றி மாற்கு 12:37 சொல்லுகிறது. இயேசுவின் போதனைகளைக் கேட்பதற்கு அவருக்குப் பின்சென்ற திரளான கூட்டத்தாரில் பெரும்பாலானவர்கள் சாதாரண மக்கள். மலையோரத்தில் இயேசு உணவளித்த சம்பவத்திலும், மலைப்பிரசங்க சம்பவத்திலும் இவர்களே அதிகம் இருந்தார்கள். அவர்களிடம் இயேசு, நீங்கள் உங்கள் குடும்பத்தினரைப் போஷிப்பதில் அதிக அக்கறைகாட்டுவது தெரியும், தினமும் என்னத்தை உண்போம், என்னத்தைக் குடிப்போம், குளிரைப் போக்கவும் உடலைப் பாதுகாக்கவும் என்னத்தை உடுப்போம் என்று கவலைப்படுவது தெரியும். ஆனால் நான் உங்களுக்குச் சொல்வது என்னவென்றால் ...

`மத்தேயு 6:25-33ஐ வாசியுங்கள். இவ்வசனங்கள் வாக்குரைப்பது என்ன? அந்த வாக்குறுதிகளைப் பெற்றுக் கொள்ள மக்கள் என்ன செய்ய வேண்டும்?`

`தேவனுடைய வாக்குறுதிகள் பல இருதரப்பு உடன்படிக்கையின் கூறுகள் அடங்கியவை. அதாவது, ஆசீர்வாதத்தைப் பெறுவதற்கு நாம் நம் பங்கைச் செய்ய வேண்டும். வாசியுங்கள் ஏசா 26:3. தேவனுடைய சமாதானத்தைப் பெறுவதற்கு நாம் என்ன செய்ய வேண்டும்?`

`நாம் நம்முடைய பாவங்களை அறிக்கையிட்டால் இயேசு என்ன செய்வாராம்? 1யோவான் 1:9.`

`2நாளா 7:14இல், என் ஜனங்கள் ‘இவ்வாறு’ செய்தால், நான் ‘இவ்வாறு’ செய்வேன் என்று என்னென்ன விஷயங்களை தேவன் சொல்லுகிறார்?`

தேவன் சகலத்திற்கும் எஜமான்; அவர் நம் சிருஷ்டிகர், நம்மைத் தாங்கி நடத்துவார்; இரட்சிப்பு கிருபையின் ஓர் ஈவு, அதைச் சம்பாதிப்பதற்கு நாம் எந்தப் புண்ணியத்தையும் செய்ய முடியாது. ஆனாலும், இந்தப் பூமியில் நடைபெறுகிற மாபெரும் போராட்டத்தில் நாம் ஆற்றவேண்டிய பங்கும் உள்ளது. இந்த உண்மைகளைத்தாம் இந்த வசனங்கள் வலியுறுத்துகின்றன. தெரிந்து கொள்ளும் உரிமையான சுயாதீன சித்தம் என்கிற ஈவைப் பயன்படுத்தி, பரிசுத்த ஆவியானவருடைய தூண்டுதலின்படி செய்யவும், தேவன் நம்மை அழைத்துள்ள அழைப்புக்குக் கீழ்ப்படியவும் தீர்மானிக்க வேண்டும். தேவன் நமக்கு ஆசீர்வாதங்களையும் ஜீவனையும் அருளினாலும், சாபத்தையும் மரணத்தையும் தெரிந்துகொள்ள நமக்கு உரிமையிருக்கிறது. அதனால்தான் தேவன், ‘நீயும் உன் சந்ததியும் பிழைக்கும்படிக்கு, நீ ஜீவனைத் தெரிந்துகொள்’ என்று சொல்லுகிறார். உபா 30:19.