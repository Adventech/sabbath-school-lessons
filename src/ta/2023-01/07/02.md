---
title:  இயேசுவின் வாழ்க்கையும் ஊழியமும்
date:   12/02/2023
---

இயேசு தம் ஊழியக்காலத்தின் ஆரம்பத்தில் கலிலேயாப் பகுதியில் இருந்த நாசரேத் திற்குச் சென்றார். அது அவருடைய சொந்த ஊர்; அங்கிருந்தவர்கள் அவருடையஊழியத்தையும் அற்புதங்களையும் பற்றி ஏற்கனவே கேள்விப்பட்டவர்கள். இயேசு தம் வழக்கத்தின்படியே ஜெபாலயத்தில் ஓய்வுநாள் ஆரா தனையில் கலந்துகொண்டார். அன்று ஆராதனையை நடத்தவேண்டிய ரபி இயேசு கிடையாது; ஆனாலும் ஆலய உதவியாளர் ஏசாயா புத்தகச்சுருளை இயேசுவிடம் கொடுத்து, வேதவாசிப்பை வாசிக்கும்படி சொன்னார். இயேசு ஏசாயா 61:1, 2ஐ வாசித்தார். 

`லூக்கா 4:16-19ஐ ஏசாயா 61:1, 2 உடன் வாசியுங்கள். லூக்கா 7:19-23ஐயும் பாருங்கள். குறிப்பிட்ட இந்த வேதப்பகுதியை இயேசு ஏன் தெரிந்துகொண்டார்? ஏசாயாவின் இந்த வசனங்கள் மேசியாவைப் பற்றியதாக ஏன் கருதப்படுகின்றன? மேசியாவின் பணிபற்றி இவை என்ன வெளிப்படுத்துகின்றன?`

பாடுபடுகிற மேசியாகுறித்துச் சொன்ன தீர்க்கதரிசனங்களை மதத்தலைவர்கள் கண்டுகொள்ளவே இல்லை. அவருடைய மகிமையான இரண்டாம் வருகைகுறித்துச் சொன்ன தீர்க்கதரிசனங்களுக்கு தவறாக அர்த்தம் சொன்னார்கள். தீர்க்கதரிசனத்தை சரியாகப் புரிந்துகொள்வது எவ்வளவு முக்கியம் என்பதை நாம் இதி லிருந்து அறிந்துகொள்ள வேண்டும். ரோமர்களின் ஆதிக்கத்திலிருந்தும் அடக்க முறையிலிருந்தும் தங்களை விடுவிப்பதே மேசியாவின் பணி என்று பெரும்பாலான மக்கள் தவறாக நினைத்துக்கொண்டிருந்தார்கள். ஏசாயா 61:1, 2ஐ மேசியாவின் பணி அறிக்கையாகச் சுட்டிக்காட்டியது உண்மையிலேயே அவர்களுக்கு அதிர்ச்சியாக இருந்திருக்கும். 

ஆயக்காரர்கள் போன்ற மனசாட்சியற்ற அதிகாரிகளும், வணிகர்களும், சொந்தக்காரர்களும்கூட ஏழைகளை இழிவாகப் பார்த்தார்கள். ‘தேவனுடைய சாபத்தால் வறுமை உண்டாகிறது; அவர்களுடைய தவறுகளே அவர்களுடைய வருத்தமான நிலைக்கு காரணம்’ என்கிற பொதுவான கருத்து நிலவியது. இந்த மனநிலை இருந்ததால், ஏழைகளையும் அவர்களுடைய இக்கட்டான நிலையையும்குறித்து பெரும்பாலும் அக்கறையற்ற நிலை காணப்பட்டது. 

ஆனாலும், இயேசு ஏழைகளை நேசித்ததுதான் அவருடைய மேசியத்துவத்தின் மிகப்பெரிய ஆதாரங்களில் ஒன்றாக இருந்தது. இயேசுதாம் மேசியாவா என்று யோவான் ஸ்நானன் எழுப்பின கேள்விக்கு இயேசு சொன்ன பதிலில் அதைக் காணலாம். மத் 11:1-6. ‘இரட்சகருடைய சீடர்களைப் போல, யோவான் ஸ்நானனும் கிறிஸ்துவின் ராஜ்யத்தினுடைய தன்மையைப் புரிந்துகொள்ளவில்லை. தாவீதின் சிங்காசனத்தை இயேசு கைப்பற்ற வேண்டுமென அவரும் எதிர்பார்த்தார்; காலம்கடந்தும், இரட்சகர் தம்மை ஒரு ராஜவாக அறிவிக்காததைக் கண்டு அவர் குழப்பமும் வேதனையும் அடைந்தார்’

`‘திக்கற்ற பிள்ளைகளும் விதவைகளும் படுகிற உபத்திரவத்திலே அவர்களை விசாரிக்கிறதும், உலகத்தால் கறைபடாதபடிக்குத் தன்னைக் காத்துக்கொள்ளுகிறதுமே பிதாவாகிய தேவனுக்கு முன்பாக மாசில்லாத சுத்தமான பக்தியாயிருக்கிறது’. யாக் 1:27. பக்திக்கேதுவான முன்னுரிமைகளை நிர்ணயிப்பதற்கு இந்த வசனம் எவ்வாறு உதவுகிறது?`