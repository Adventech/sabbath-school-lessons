---
title:  மிகவும் சிறியவராகிய இவர்களில் ஒருவனுக்கு
date:   11/02/2023
---

### இவ்வார ஆராய்ச்சிக்கு
லூக் 4:16-19; ஏசா 62:1, 2; உபா 15:11; மத் 19:16-22; லூக்
19:1-10; யோபு 29:12-16. 

> <p>மனன வசனம்</p>
> அப்பொழுது, ராஜா தமது வலது பக்கத்தில் நிற்பவர்களைப் பார்த்து: வாருங்கள் என் பிதாவினால் ஆசீர்வதிக்கப்பட்டவர்களே, உலகம் உண்டானதுமுதல் உங்களுக்காக ஆயத்தம் பண்ணப்பட்டிருக்கிற ராஜ்யத்தைச் சுதந்தரித்துக்கொள்ளுங்கள் என்பார்’. மத்தேயு 25:34. 

அந்நியர்கள், திக்கற்றவர்கள், விதவைகள்பற்றி வேதாகமம் அடிக்கடி பேசுகிறது. ‘மிகவும் சிறியவராகிய இவர்களில் ஒருவன்’ என்று இவர்களைதாம் இயேசு சுட்டிக்காட்டியிருக்க வேண்டும். மத் 25:40.

இன்று இவர்களை நாம் எவ்வாறு அடையாளம் காணலாம்? வேதாகமக் காலங்களில், போர் அல்லது பஞ்சத்தினால் தங்கள் சொந்தத் தேசத்தைவிட்டு வெளியேறினவர்களை அந்நியர்கள் என்று அழைத்தார்கள். இன்றைய காலங்களில், தங்களையும் மிஞ்சின சூழ்நிலைகளால் நாட்டைவிட்டு வெளியேற்றப்படுகிற இலட்சக்கணக்கான அகதிகள்தாம் அந்நியர்களாக இருக்க முடியும். 

திக்கற்றவர்கள் என்றால், போர், விபத்து அல்லது நோய் போன்றவற்றால் தகப்பனை இழந்த பிள்ளைகள். தங்கள் அப்பாக்கள் சிறையில் இருக்கிற அல்லது தங்களோடு இல்லாமல் இருக்கிற பிள்ளைகளையும் இதில் சேர்க்கலாம். இது நாம் சேவை செய்வதற்கான மிகப்பரந்த களம். 

விதவைகள் என்றால், திக்கற்றபிள்ளைகளைப் போல தங்கள் வாழ்க்கைத் துணைகளை இழந்த பெண்கள். இவ்வாறு ஒற்றைப் பெற்றோராக குடும்பத்தைக் காப்பாற்றுகிற பலர் இருக்கிறார்கள்; இவர்கள் திருச்சபை வழங்கக்கூடிய உதவியைப் பயன்படுத்தலாம். 

நாம் தேவனுடைய நிர்வாகிகளாக இருப்பதால், ஏழைகளுக்கு உதவுவது

நம் விருப்பத்தேர்வைச் சார்ந்ததல்ல. அது இயேசுவின் முன்மாதிரியைப் பின்பற்றுவது; அவருடைய கட்டளைகளுக்குக் கீழ்ப்படிவது. 

_2023, பெப்ரவரி 18 வகுப்புக்காகப் படிக்கவேண்டிய பாடம்_