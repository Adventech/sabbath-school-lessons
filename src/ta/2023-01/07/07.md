---
title:  மேலும் படிக்க
date:   17/02/2023
---

‘‘அன்றியும் மனுஷகுமாரன் தமது மகிமைபொருந்தினவராய்ச் சகல பரிசுத்த தூதரோடுங்கூட வரும்போது, தமது மகிமையுள்ள சிங்காசனத்தின்மேல் வீற்றிருப்பார். அப்பொழுது, சகல ஜனங்களும் அவருக்கு முன்பாகச் சேர்க்கப்படுவார்கள். மேய்ப்பனானவன் செம்மறியாடுகளையும் வெள்ளாடுகளையும் வெவ்வேறாக பிரிக்கிறது போல அவர்களை அவர் பிரித்து நிறுத்துவார். ஒலிவ மலைமேல் நின்றிருந்த கிறிஸ்து தம் சீடர்களுக்கு இவ்வாறு நியாயத்தீர்ப்பு நாளின் காட்சியை முன்வைத்தார். ஒரு விஷயத்தை முன்னிட்டு அந்நாளின் முடிவு இருக்கும் என்பதைக் காட்டினார். சகல ஜனங்களும் அவருக்குமுன் சேர்க்கப்படும்போது, இரண்டு பிரிவு மக்கள் இருப்பார்கள்; ஏழைகளுக்கும் உபத்திரவத்தில் இருப்போருக்கும் அவர்கள் என்ன செய்தார்கள், என்ன செய்யத் தவறினார்கள் என்பதை வைத்து அவர்களுடைய நித்திய முடிவு தீர்மானிக்கப்படும்’. 

‘‘தேவையிலும் உபத்திரவத்திலும் இருக்கிற கிறிஸ்துவின் பிள்ளைகளுக்கு நீங்கள் கதவைத் திறக்கும்போது, கண்ணுக்குத் தெரியாத தூதர்களை உள்ளே வரவேற்கிறீர்கள். பரலோக ஜீவிகளை நண்பர்களாகும்படி அழைக்கிறீர்கள். அவர்கள் சந்தோஷமும் சமாதான மும் நிறைந்த ஒரு பரிசுத்த சூழலைக் கொண்டுவருகிறார்கள். வாய்களில் துதிகளோடு வருகிறார்கள்; அதன் தொனி பரலோகத்தை எட்டும். இரக்கம்நிறைந்த ஒவ்வொரு செயலும் அங்கே இன்னிசையாகத் தொனிக்கிறது. சிங்காசனத்தில் இருக்கிற பிதா, விலையேறப்பெற்ற தம் பொக்கிஷங்களின் மத்தியில் இருக்கிற சுயநலமற்ற பணியாளர்களை எண்ணுகிறார்’. 

**கலந்துரையாடக் கேள்விகள்**

`‘தேசத்திலே எளியவர்கள் இல்லாதிருப்பதில்லை’. உபா 15:11. இவ்வாறு ஆயிரக்கணக்கான வருடங்களுக்குமுன் கணிக்கப்பட்டது; அது உண்மையென்பதும் தெரிகிறது; ஆனாலும் இன்று இதை எவ்வாறு பார்க்க வேண்டும்? சிலர் ஏழைகளுக்கு உதவிசெய்யாமல் இருப்பதை நியாயப்படுத்துவதற்கு இந்த வார்த்தைகளைப் பயன்படுத்துகிறார்கள்; ‘ஏழைகள் எப்போதும் நம் மத்தியில் இருப்பார்களென தேவன் சொல்லியிருக்கிறார்; எனவே, அது மாறப் போவதில்லை’ என்று காரணம் காட்டுகிறார்கள். இவ்வாறு யோசிப்பது ஏன் தவறானது?`

`‘இவ்வுலகத்திலே ஐசுவரியமுள்ளவர்கள் இறுமாப்பான சிந்தையுள்ளவர்களாயிராமலும், நிலையற்ற ஐசுவரியத்தின்மேல் நம்பிக்கை வையாமலும், நாம் அனுபவிக்கிறதற்குச் சகலவித நன்மைகளையும் நமக்குச் சம்பூரணமாய்க் கொடுக்கிற ஜீவனுள்ள தேவன்மேல் நம்பிக்கை வைக்கவும், நன்மை செய்யவும், நற்கிரியைகளில் ஐசுவரியவான்களாகவும், தாராளமாய்க் கொடுக்கிறவர்களும், உதாரகுணமுள்ள வர்களுமாயிருக்கவும், நித்திய ஜீவனைப் பற்றிக்கொள்ளும்படி வருங்காலத்திற்காகத் தங்களுக்கு நல்ல ஆதாரத்தைப் பொக்கிஷமாக வைக்கவும் அவர்களுக்குக் கட்டளை யிடு’. 1தீமோ 6:17-19. ஒருவர் ஜீவனுள்ள தேவனில் நம்பிக்கை வைக்காமல் தன் ஐசுவரியத்தின்மேல் நம்பிக்கை வைப்பதுதான் மிகப்பெரிய ஆபத்து. பணம் வைத்திருப்பவர்கள், அது தங்களை என்றென்றும் உயிரோடு வைக்கப்போவதில்லை என் பதை அறிந்திருந்தும், அவர்கள் ஏன் அந்தப் பணத்தை எளிதில் நம்பிவிடுகிறார்கள்?`

`ஜீவனுள்ள தேவனைத்தவிர வேறெதையும் நம்பாமல் இருக்க என்ன செய்யலாம்?`