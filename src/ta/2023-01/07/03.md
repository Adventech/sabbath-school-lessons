---
title:  ஏழைகளுக்கு தேவனுடைய ஏற்பாடு
date:   13/02/2023
---

ஏழைகளுக்கும் அந்நியர்களுக்கும் விதவைகளுக்கும் திக்கற்றவர்களுக்கும் தேவன் செய்துள்ள பல ஏற்பாடுகளைவேதாகம எழுத்தாளர்கள் சுட்டிக்காட்டியிருக்கிறார்கள். சீனாய் முதலே அவர் கொடுத்துள்ள பதிவுகள் உள்ளன. ‘ஆறுவருஷம் நீ உன் நிலத்தில் பயிரிட்டு, அதின் பலனைச் சேர்த்துக்கொள். ஏழாம் வருஷத்தில் உன் ஜனத்திலுள்ள எளியவர்கள் புசிக்கவும், மீதியானதை வெளியின் ஜெந்துக்கள் தின்னவும், அந்த நிலம் சும்மா கிடக்க விட்டுவிடுவாயாக; உன் திராட்சத்தோட்டத்தையும் உன் ஒலிவத்தோப்பையும் அப்படியே செய்வாயாக’. யாத் 23:10, 11. 

`இன்று நாம் வாழ்கிற காலத்தைவிட முற்றிலும் வேறொரு பின்னணியில் லேவி 23:22; உபா 15:11 ஆகிய வசனங்கள் சொல்லப்பட்டிருக்கலாம்; ஆனால் இந்த வசனங்களிலிருந்து நாம் என்ன நியதிகளைக் கற்றுக்கொள்ளலாம்?`

இங்கே ‘சகோதரன்’ என்பது சக இஸ்ரவேலரை அல்லது விசுவாசிகளைச் சுட்டிக்காட்டுகிது. உதவி தேவைப்படுகிற நிலையில் இருப்பவர்களை அல்லது ‘மிகவும் சிறியவராகிய இவர்களில் ஒருவரை’ சுட்டிக்காட்டுகிறது. உதவி தேவைப் படுகிறவர்களை நாம் எவ்வாறு நடத்தவேண்டுமென சங்கீதம் வழி காட்டுகிறது. ‘ஏழைக்கும் திக்கற்ற பிள்ளைக்கும் நியாயஞ்செய்து, சிறுமைப்பட்டவனுக்கும் திக்கற்றவனுக்கும் நீதி செய்யுங்கள். பலவீனனையும் எளியவனையும் விடுவித்து, துன்மார்க்கரின் கைக்கு அவர்களைத் தப்புவியுங்கள்’. சங் 82:3, 4. உணவளிப்பதற்கும் மேலாக உதவுவதற்கான வழிகளைக் காணும்படி இவ்வசனங்கள் வலி யுறுத்துகின்றன. 

பிறகு ஏழைகளுக்கு உதவுகிறவர்களுக்கான வாக்குறுதிகளும் உள்ளன. ‘தரித்திரருக்குக் கொடுப்பவன் தாழ்ச்சியடையான்’. நீதி 28:27. ‘ஏழைகளுடைய நியாயத்தை உண்மையாய் விசாரிக்கிற ராஜாவின் சிங்காசனம் என்றும் நிலை பெற்றிருக்கும்’. நீதி 29:14. தாவீது ராஜா இவ்வாறு சொன்னார்: ‘சிறுமைப்பட்டவன்மேல் சிந்தையுள்ளவன் பாக்கியவான்; தீங்குநாளில் கர்த்தர் அவனை விடுவிப்பார்’. சங் 41:1. பண்டைய இஸ்ரவேலில், சிலசமயம் மக்கள் மறந்துபோனாலும்கூட இதற்கே முன்னுரிமை கொடுக்க வேண்டியதிருந்தது. 

இதற்கு நேர்மாறாக, நவீன காலங்களில், குறிப்பாக இங்கிலாந்தில் ‘சமூக டார்வின் மார்க்க’ தாக்கத்திற்கு ஆளான பலர், ஏழைகளுக்கு உதவுவது தார்மீகக் கட்டாயம் இல்லை, உதவுவது தவறு என்று நினைத்தார்கள். பெலமற்றதைக் கொன்று, பெலமுள்ளது வாழ்வதாகக் கருதப்படுகிற இயற்கை ஆற்றல்களின்படி ஏழைகளுக்கும் வியாதியஸ்தர்களுக்கும் எளியவர்களுக்கும் உதவுவது சமுதாயத்திற்குக் கேடு என்று ‘சமூக டார்வின் மாரக்கத்தார்’ நம்பினார்கள். இப்படிப் பட்ட வர்கள் பெருகினால், ஒட்டுமொத்த சமூகக் கட்டமைப்பையே பெலவீனப் படுத்துவார்களெனக் கருதினார்கள். இந்தச் சிந்தனை கொடூரமாக இருந்தாலும், பரிணாமத்திலும் அதன் பொய்யான கூற்றுகளிலும் நம்பிக்கை வளருவதற்கு இதுவே பகுத்தறிவானதாக ஏற்றுக்கொள்ளப்பட்டது. 

`எல்லாருக்காகவும் கிறிஸ்து மரித்தார் என்கிற கருத்தை மையமாகக் கொண்ட சுவிசேஷம், யாராக இருந்தாலும் அவர்களை நாம் அணுகவேண்டிய விதத்தில் எவ்வாறு தாக்கத்தை ஏற்படுத்த வேண்டும்?`