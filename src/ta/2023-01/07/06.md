---
title:  யோபு எனும் மனிதனைக் கவனியுங்கள்
date:   16/02/2023
---

`யோபுபற்றி தேவன்தாமே என்ன சொன்னார்? யோபு 1:8.`

‘உத்தமன்’, ‘சன்மார்க்கன்’ என்று தேவனே சொல்லுமளவிற்கு இருந்தது நல்லதுதான். யோபு 1:8. அந்தச் சமயத்தில் அவரளவிற்கு யாரும் உத்தமமாக, சன்மார்க்கமாக இல்லை. ஆனாலும் இவை தேவன்தாமே யோபுவைப் பற்றிச் சொன்ன வார்த்தைகள். 

யோபு அடுக்கடுக்காக பேரழிவுகளைச் சந்தித்தபோதிலும், யோபுவைப் பற்றி முன்பு சொன்னதுபோலவே, அவரை உத்தமன் என்றும், சன்மார்க்கன் என்றும், பூமியில் அவரைப் போல ஒருவரும் இல்லை என்றும் தேவன் சொல்லுகிறார். ஆனால் கூடவே இன்னொன்றையும் சேர்த்துச் சொல்லுகிறார். அதாவது, ‘முகாந்தரமில்லாமல் அவனை நிர்மூலமாக்கும்படி நீ என்னை ஏவினபோதிலும்’ யோபு அப்படி நடந்ததாகச் சொன்னார். யோபு 2:3. 

சொல்லமுடியாத அளவுக்கு யோபுவுக்கு துன்பங்கள் நேர்ந்தன; அவருடைய மனைவிகூட, ‘நீர் இன்னும் உம்முடைய உத்தமத்தில் உறுதியாய் நிற்கிறீரோ? தேவனைத் தூஷித்து ஜீவனை விடும்’ என்று ஏளனமாகப் பேசினாள். யோபு 2:9. ஆனாலும் யோபு தேவன்மேலான நம்பிக்கையை விடாமல் உண்மையும் உத்தமுமாக இருந்தார். ஆனாலும் யோபுவினுடைய வாழ்க்கையின் இன்னோர் அம்சத்தையும் அந்தச் சமயத்தில் யோபுவின் புத்தகம் வெளிப்படுத்துகிறது. 

`யோபு 29:12-16 சொல்கிற என்ன விஷயங்கள், யோபுவினுடைய குணம்பற்றி இன்னும் அதிகமாகப் புரிந்துகொள்ள உதவுகின்றன?`

யோபு சொல்கிற வார்த்தைகளே இதை அதிகம் புரிந்துகொள்ள உதவுகின் றன. அதாவது, ‘நான் அறியாத வழக்கை ஆராய்ந்துபார்த்தேன்’. யோபு 29:16. என்னவென்றால், உதவி தேவைப்படுகிறவர்கள் தன்னிடம் வந்து கேட்பதற்காக அவர் காத்திருக்கவில்லை. மாறாக, யார் யார் தேவையில் இருக்கிறார்களென யோபு ஆராய்ந்து பார்த்து, அவர்களுக்கு உதவினாராம். 

‘‘தங்களுக்கு உதவி தேவையென ஏழைகள் உங்களைக் கேட்பதற்குக் காத்திருக்க வேண்டாம். யோபுவைப் போலச் செயல்படுங்கள். தான் அறியாத விஷயங்களைத் தேடிப் பார்த்தார். நீங்களும் புறப்பட்டுச் சென்று, தேடிப் பார்த்து, தேவைகளையும் அவற்றை நிறைவேற்றும் வழிகளையும் கண்டுபிடியுங்கள்’.—Testimonies for the Church, vol. 5, p. 151. இத்தகையபண மேலாண்மை முறைஇன்றைய தேவபிள்ளைகள் பலரிடம் காணப் படுவதில்லை; இது தேவனுடைய வளங்களை நிர்வகிப்பதற்கான ஒரு வழி. 

`ஏசாயா 58:6-8இன் வார்த்தைகளை, இன்று நாம் எவ்வாறு நம் வாழ்க்கையில் பயன்படுத்தலாம்?`