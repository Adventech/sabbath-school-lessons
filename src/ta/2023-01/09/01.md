---
title:  பொருளாசைபற்றி எச்சரிக்கை
date:   25/02/2023
---

### இவ்வார ஆராய்ச்சிக்கு
ஏசா 14:12-14; எபே 5:5; யோசுவா 7; யோவான் 12:1-8; அப் 5:1-11; 1கொரி 10:13.

> <p>மனன வசனம்</p>
> பின்பு அவர் அவர்களை நோக்கி: பொருளாசையைக் குறித்து எச்சரிக்கையாயிருங்கள்; ஏனெனில் ஒருவனுக்கு எவ்வளவு திரளான ஆஸ்தி இருந்தாலும் அது அவனுக்கு ஜீவன் அல்ல என்றார். லூக்கா 12:15.

இச்சை என்பது ஒருவர் தனக்கு சொந்தமல்லாத செல்வம், அல்லது உடைமைகளைப் பெறுவதற்கு மிதமிஞ்சி ஆசைப்படுவது. பொய் சொல்லாதிருப்பாயாக, களவு செய்யாதிருப்பாயாக, கொலை செய்யாதிருப்பாயாக ஆகிய கட்டளைகளுடன் இச்சியாதிருப்பாயாக என்பதும் சொல்லப்படுமளவிற்கு அது ஒரு பெரிய விஷயம். ‘பிறனுடைய வீட்டை இச்சியாதிருப்பாயாக; பிறனுடைய மனைவியையும், அவனுடைய வேலைக்காரனையும், அவனுடைய வேலைக்காரியையும், அவனுடைய எருதையும், அவனுடைய கழுதையையும், பின்னும் பிறனுக்குள்ள யாதொன்றையும் இச்சியாதிருப்பாயாக’. யாத் 20:17.

தேவனுடைய ராஜ்யத்திற்குள் பிரவேசிக்கவிடாமல் செய்கிற கொடிய பாவங்களுடன் இச்சையும் பட்டியலிடப்படுகிறது. ‘அநியாயக்காரர் தேவனுடைய ராஜ்யத்தைச் சுதந்தரிப்பதில்லையென்று அறியீர்களா? வஞ்சிக்கப்படாதிருங்கள்; வேசி மார்க்கத்தாரும், விக்கிரகாராதனைக்காரரும், விபசாரக்காரரும், சுயபுணர்ச்சிக்காரரும், ஆண்புணர்ச்சிக்காரரும், திருடரும், பொருளாசைக்காரரும், வெறியரும், உதாசினரும், கொள்ளைக்காரரும் தேவனுடைய ராஜ்யத்தைச் சுதந்தரிப்பதில்லை’. 1கொரி 6:9, 10.

அநியாயம், விக்கிரகாராதனை, வேசித்தனம், விபசாரம் ஆகியவற்றோடு பொருளாசையும் வருகிறதா? அப்படித்தான் வசனம் சொல்லுகிறது. பொருளாசை எவ்வளவு மோசமானது, அதை மேற்கொள்ள நாம் என்ன செய்யலாம் என்பதற்கான முன்னுதாரணங்களை இந்த வாரம் பார்ப்போம்.

_2023, மார்ச் 4 வகுப்புக்காகப் படிக்கவேண்டிய பாடம்_