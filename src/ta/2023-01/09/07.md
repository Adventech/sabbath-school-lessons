---
title:  மேலும் படிக்க
date:   03/03/2023
---

எரிகோவைக் கைப்பற்றினபோது, இஸ்ரவேலின் பாளையத்திற்கு ஆகான் மட்டுமே வெள்ளியையும் பொன்னையும் கொண்டுசெல்லவில்லை. வெள்ளியும் பொன்னும், வெண்கலத்தினாலும் இரும்பினாலும் செய்யப்பட்ட பாத்திரங்களை கர்த்தரின் ஆலயப் பொக்கிஷ சாலையில் சேர்க்கும்படி மக்களிடம் யோசுவா சொல்லியிருந்தார். யோசுவா 6:19, 24. மற்ற அனைத்தையும் சுட்டெரிக்க கட்டளையிட்டார். ஆனாலும் ஆகான் ஒருவன் மட்டுமே தனக்கென சிலவற்றை எடுத்துவைத்தான். ‘லட்சக்கணக்கான இஸ்ரவேலரில் ஒருவன் மட்டுமே தேவனுடைய தீர்ப்பால் வெற்றி கிடைத்த அந்தப் பரிசுத்த வேளையில், தேவனுடைய கட்டளையை மீறுவதற்கு துணிவுகொண்டான். விலையுயர்ந்த பாபிலோனிய சால்வையைக் கண்டதும் ஆகானின் இச்சை அதிகரித்தது; அதனால் சாவை நேருக்கு நேராகச் சந்திக்க நேரிட்டநிலையிலும், அதை அவன் ‘நேர்த்தியான ஒரு பாபிலோனிய சால்வை’ என்று சொன்னான். ஒரு பாவம் அடுத்தப் பாவத்திற்கு வழிநடத்தியது; தேவனுடைய பொக்கிஷசாலையில் சேரவேண்டிய பொன்னையும் வெள்ளியையும் தனக்கு எடுத்துக் கொண்டதால், கானான் தேசத்தின் முதற்பலனை தேவனிடமிருந்து கொள்ளையாடினான்’.

கடைசி நாட்களின் அடையாளங்கள்பற்றி பவுல் பட்டியலிடும்போது, பணம், உடைமைகள்மேல் நமக்குள்ள மனநிலை சம்பந்தப்பட்ட விஷயங்களை முதல் இரண்டு விஷயங்களாகக் கூறுகிறார். ‘மேலும், கடைசி நாட்களில் கொடிய காலங்கள் வருமென்று அறிவாயாக. எப்படியெனில், மனுஷர்கள் தற்பிரியராயும், பணப்பிரியராயும் (இச்சை) இருப்பார்கள்’. 1தீமோ 3:1, 2. மனுக்குலத்தின் கடைசி நாட்களில், அதாவது நம்முடைய நாட்களில் காணப்படுகிற இரண்டு முக்கிய விஷயங்கள் சுயநலமும், பணஆசையும் ஆகும்.

**கலந்துரையாடக் கேள்விகள்**

`‘போதுமென்கிற மனதுடனே கூடிய தேவபக்தியே மிகுந்த ஆதாயம். உலகத்திலே நாம் ஒன்றும் கொண்டுவந்ததுமில்லை, இதிலிருந்து நாம் ஒன்றும் கொண்டுபோவது மில்லை என்பது நிச்சயம். உண்ணவும் உடுக்கவும் நமக்கு உண்டாயிருந்தால் அது போதுமென்றிருக்கக்கடவோம். ஐசுவரியவான்களாக விரும்புகிறவர்கள் சோதனையிலும் கண்ணியிலும், மனுஷரைக் கேட்டிலும் அழிவிலும் அமிழ்த்துகிற மதிகேடும் சேதமுமான பலவித இச்சைகளிலும் விழுகிறார்கள். பண ஆசை எல்லாத் தீமைக்கும் வேராயிருக்கிறது; சிலர் அதை இச்சித்து, விசுவாசத்தைவிட்டு வழுவி, அநேக வேதனைகளாலே தங்களை உருவக் குத்திக்கொண்டிருக்கிறார்கள்’. 1தீமோ 6:6-10. பண ஆசையால் ‘அநேக வேதனைகளாலே தங்களை (மற்றவர்களையும்கூட) உருவக்குத்தின’ சிலருடைய உதாரணங்களை வகுப்பில் கலந்தாலோசியுங்கள். அதற்கு ஏராளமான உதாரணங்களைச் சொல்லலாம், அல்லவா? வாழ்வதற்கு பணம் தேவைதான்; ஆனால் பவுல் எச்சரிப்பதுபோல அந்தக் கண்ணியிலும் சிக்கிவிடக் கூடாது; இதில் எவ்வாறு ஒரு சமநிலையைப் பேணலாம்?`

`பணம் தவிர வேறு என்ன விஷயங்களை நாம் இச்சிக்க வாய்ப்புள்ளது?`

`நியாயமாக விரும்புவதற்கும், இச்சிப்பதற்கும் இடையேயான வித்தியாசம் என்ன? ஒன்றின்மேலான நியாயமான ஆசை எப்போது இச்சையாக மாறக்கூடும்?`