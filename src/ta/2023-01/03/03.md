---
title:  பண்டகசாலை எங்கே இருக்கிறது?
date:   16/01/2023
---

`நம்முடைய தசமபாகத்தை எங்கே செலுத்தவேண்டுமென மல்கியா 3:10 சொல்லுகிறது?`

குறிப்பிட்ட வழிகாட்டல்கள் கொடுக்கப்படவில்லை; ஆனால், ‘பண்டகசாலை’ என்பதின் பொருள் தேவ பிள்ளைகளுக்குத் தெரியும். ‘என் ஆலயத்தில் ஆகாரம் உண்டாயிருக்கும்படி’ எனும் வார்த்தைகளைச் சேர்த்து தேவன் சொல்லுகிறார். தேவனுடைய ஆலயம் என்பது முதலில் ஆசரிப்புக்கூடாரத்தைச் சுட்டிக்காட்டியது; சீனாய் மலையில் தேவன் கொடுத்த வழிகாட்டலின்படி மோசே அதைக் கட்டினார். பிறகு இஸ்ரவேலர் வாக்குத்தத்த தேசத்திற்குச் சென்றபோது, முதலாவது சீலோவிலே கூடினார்கள்; பிறகு எருசலேமில் நிரந்தரமாக தேவாலயம் கட்டப்பட்டது.

`தேவனுடைய பிள்ளைகள் தங்களுடைய சொந்த விருப்பத்திற்கேற்ப எங்கே வேண்டுமானாலும் தசமபாகத்தைச் செலுத்தலாம் என்று உபா 12:5-14 சொல்ல வில்லை. இந்த வசனங்களிலிருந்து நாம் என்ன நியதிகளைக் கற்றுக்கொள்ளலாம்?`

நாம் தேவ குடும்பத்தின் அங்கத்தினர்கள்; தசமபாகம் சம்பந்தப்பட்ட விஷயத்தில் தேவனுடைய சித்தம் என்னவென்பதைப் புரிந்து, செயல்பட வேண்டும். வேதாமகத்தில், பஸ்கா பண்டிகை, பெந்தெகொஸ்தே நாள், கூடாரப் பண்டிகை என வருடத்திற்கு மூன்று முறை தேவ மக்கள் எருசலேமுக்குச் சென்றார்கள். யாத் 23:14, 17. தனிப்பட்ட தசமபாகங்களையும் காணிக்கைகளையும் செலுத்தவும், தேவனைத் துதித்து, ஆராதனை செய்யவும் சென்றார்கள். பிறகு லேவியர்கள் அந்தத் தசமபாகங்களை தேசம் முழுவதிலுமிருந்த தங்கள் சகோதரருக்குப் பகிர்ந்து கொடுத்தார்கள். 2நாளா 31:11-21; நெகே 12:44-47; நெகே 13:8-14. வேதாகமம் சுட்டிக்காட்டுகிற இந்தப் பிரதான பண்டகசாலை நியதியைப் பின்பற்றி, செவந்த்டே அட்வென்டிஸ்ட் திருச்சபை, கான்ஃபரன்ஸûகளையும்,  ஊழியக்களங்களையும், யூனியன்களையும் உலகத் திருச்சபையின் பண்டக சாலைகளாக நியமித்துள்ளன; அங்கிருந்து ஊழியத்திற்குச் செலவிடப் படுகிறது. 

சிலர் இணையதளம் வழியாக காணிக்கை அனுப்புகிறார்கள். ஆனாலும்,  திருச்சபை அங்கத்தினர்கள் தொழுகையின் ஒரு பகுதியாக தசமபாகங்களையும் காணிக்கைகளையும் உள்ளூர்த் திருச்சபையிலேயே செலுத்துகிற வசதி செய்யப் பட்டுள்ளது. உள்ளூர்த் திருச்சபையின் பொருளாளர்கள் அந்தத் தசமபாகத்தை கான்ஃபரன்ஸின் பண்டகசாலைக்கு அனுப்புகிறார்கள். தேவன் திட்டமிட்டு,  நியமித்த இந்த தசமபாக ஒழுங்கானது, செவந்த்டே அட்வென்டிஸ்ட் திருச்சபை உலக அளவில் மேலும்மேலும் தாக்கத்தை ஏற்படுத்த உதவியது. 

`அட்வென்டிஸ்ட் திருச்சபைக்குக் கொடுக்காமல், அவரவர் தாங்கள் விரும்புகிற நபர்களுக்கு தசம பாகத்தைக் கொடுத்தால் என்னவாகும்? அத்தகைய செயல் எவ்வாறு மோசமானது? எவ்வாறு வேதாகமத்திற்கு முரணானது?`