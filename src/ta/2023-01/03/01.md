---
title:  தசமபாக ஒப்பந்தம்
date:   14/01/2023
---

### இவ்வார ஆராய்ச்சிக்கு
ஆதி 14:18-20; மல் 3:10; உபா 12:5-14; லேவி 27:30; 1இராஜா 17:9-16; 1கொரி 4:1, 2.

> <p>மனன வசனம்</p>
> என் ஆலயத்தில் ஆகாரம் உண்டாயிருக்கும்படித் தசமபாகங்களையெல்லாம் பண்டசாலையிலே கொண்டுவாருங்கள்; அப்பொழுது நான் வானத்தின் பலகணிகளைத் திறந்து, இடங்கொள்ளாமற்போகுமட்டும் உங்கள்மேல் ஆசீர்வாதத்தை வருஷிக்க மாட்டேனோவென்று அதினால் என்னைச் சோதித்துப் பாருங்கள் என்று சேனைகளின் கர்த்தர் சொல்லுகிறார். மல்கியா 3:10. 

லோத்துவையும், அவர் குடும்பத்தையும், சோதோமிலிருந்து சிறைப்பட்டவர்களையும் விடுவித்தபிறகு ஆபிரகாம் வெற்றிகரமாகத் திரும்பிவருகிறார். தன் மக்களை விடுவித்ததற்கு நன்றியாக சோதோமின் ராஜா, யுத்தத்தின் கொள்ளைப் பொருட்களையெல்லாம் எடுத்துக்கொள்ளும்படி ஆபிரகாமிடம் சொல்லுகிறான். ஆபிரகாம் அதை மறுக்கிறார்; அது மட்டுமல்லாமல், தன்னிடமிருந்த அனைத்திலும் ஆபிரகாம் மெல்கிசேதேக்கிற்கு தசமபாகமும் கொடுத்தார்.  

ஆபிரகாம் தசமபாகம் கொடுத்த அந்த அனுபவத்திற்குப் பிறகு ஆண்டவர், ‘ஆபிராமே, நீ பயப்படாதே; நான் உனக்குக் கேடகமும், உனக்கு மகா பெரிய பலனுமாயிருக்கிறேன்’ என்று சொன்னார். ஆதி 15:1. அதாவது, ‘கவலைப்படாதே. நான் உன்னைப் பாதுகாத்து, உன் தேவைகளைச் சந்திப்பேன்’ என்கிற தொனியில் பேசினார். பிறகொரு காலத்தில், இஸ்ரவேலர் கானானுக்குள் நுழையவிருந்த சமயத்தில் மோசே, ‘நீ உன் தேவனாகிய கர்த்தருக்கு எப்பொழுதும் பயந்திருக்கப் பழகும்படிக்கு, வருஷந்தோறும் நீ விதைக்கிற விதைப்பினாலே வயலில் விளையும் எல்லாப் பலனிலும் தசமபாகத்தைப் பிரித்து (வை)’ என்று சொன்னார். உபா 14:22, 23.

‘காணிக்கை கொடுக்கும் ஒழுங்குமுறை மோசேக்குக் கொடுக்கப்படும் முன்னரே, ஆபிரகாமின் காலத்திலேயே ஆவிக்குரிய விஷயங்களுக்காக மனிதர்கள் தேவனுக்கு காணிக்கைகளைக் கொடுக்குமாறு சொல்லப்பட்டிருக்கிறது’.

இதை இன்று நாம் எவ்வாறு புரிந்துகொள்ளலாம்?

_2023, ஜனவரி 21 வகுப்புக்காகப் படிக்கவேண்டிய பாடம்_