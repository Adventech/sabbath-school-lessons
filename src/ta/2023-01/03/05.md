---
title:  மொத்த வருமானத்திலா, நிகர வருமானத்திலா?
date:   18/01/2023
---

மணி நேரச் சம்பளமோ, மாதச் சம்பளமோ, ‘வருமானத்திலிருந்து’ தசமபாகம் எடுக்க வேண்டும். சொந்தமாக தொழில் அல்லது வேலை செய்பவர்கள் தங்கள் ‘விளைச்சலிலிருந்து’ அல்லது இலாபத்திலிருந்து தசமபாகம் எடுக்க வேண்டும். பல நாடுகளில், சாலை வரி போன்ற அரசாங்க சேவை வரிகளைப் பிடித்ததுபோக சம்பளம் வழங்கப்படுகிறது. தசமபாகத்தை மொத்த வருமானத்திலிருந்தாஅல்லது நிகர வருமானத்திலிருந்தா, எபபடி கொடுக்க வேண்டும் என்பது வரி பிடித்த தொகையிலிருந்து வைக்கிறோமா வரி பிடிக்கப்படாததற்கு முன்பு வைக்கிறோமா என்பதைப் பொறுத்தது. சுயதொழில் செய்கிறவர்கள் தொழிலுக்கு தேவைப்படு கிற தொகையைக் கழித்து, லாபத்திலிருந்து தசமபாகம் வைக்கலாம்; ஆனால் வரி பிடிக்கப்படுவதற்கு முன்புள்ள தொகையிலிருந்து வைக்க வேண்டும். 

பெரும்பாலான செவந்த்டே அட்வென்டிஸ்டுகள் மொத்த வருமானத்திலிருந்து, அதாவது வரிகள் எல்லாம் பிடிக்கப்படுவதற்கு முன்புள்ள தொகையிலிருந்து தசமபாகம் செலுத்துகிறார்கள். 1990இல், ஜெனரல் கான்ஃபரன்ஸ் வெளியிட்ட ‘தசமபாக நியதிகள் மற்றும் வழிகாட்டுதல்கள்’ எனும் ஒழுங்கின்படி, ‘சம்பளம் பெறுகிறவர்கள் சட்ட ரீதியாகவோ அதிகார ரீதியாகவோ பிடித்தம் செய்யப்படுவதற்கு முன் கிடைக்கிற தொகையிலிருந்து தசமபாகம் செலுத்த வேண்டும். இதில் பொது சேவைகளுக்கோ நலன்களுக்கோ குடிமக்களிடமிருந்து வசூலிக்கப்படுகிற மத்திய மற்றும் மாநில அரசின் வருமான வரிகளும் அடங்கும். சமூகப் பாதுகாப்புக்கு வழங்கப்படுகிற நன்கொடைகளைக் கழித்துக் கொள்ளலாம். 

`1இராஜா 17:9-16இல், எலியா வருவதற்கு முன் அந்த விதவையின் நிலைமை எப்படி இருந்தது? அவள் தன்னையும் தன் மகனையும் கவனிப்பதற்கு முன் என்ன செய்யவேண்டுமென தீர்க்கதரிசி சொன்னார்? தற்போது நாம் பார்த்து வருகிற விஷயத்தில் இதில் நமக்குள்ள பாடம் என்ன?`

சாறிபாத்தின் அந்த விதவையிடம் தேவ மனிதர் ஒருவர் அவளைப் பார்க்க வருவதாக தேவன் சொன்னார். 1இராஜா 17:9. எலியா வந்ததும், தன்னுடைய இக்கட்டான சூழ்நிலைகளைச் சொன்னாள். எலியா முதலில் குடிப்பதற்கு தண்ணீர் கேட்டார்; பிறகு, ‘எலியா அவளைப் பார்த்து: பயப்படாதே; நீ போய் உன் வார்த்தையின்படி ஆயத்தப்படுத்து; ஆனாலும் முதல் அதிலே எனக்கு ஒரு சிறிய அடையைப் பண்ணி என்னிடத்தில் கொண்டுவா; பின்பு உனக்கும் உன் குமாரனுக்கும் பண்ணலாம். கர்த்தர் தேசத்தின்மேல் மழையைக் கட்டளையிடும் நாள் மட்டும் பானையின் மா செலவழிந்துபோவதும் இல்லை; கலசத்தின் எண்ணெய் குறைந்துபோவதும் இல்லை என்று இஸ்ரவேலின் தேவனாகிய கர்த்தர் சொல்லுகிறார் என்றான்.’ 1இராஜா 17:13, 14.

இதில் அவர் சுயநலத்துடன் நடந்தாரா அல்லது அவளுடைய விசுவாசத்தைச் சோதித்தாரா, அதாவது அவள் தன் விசுவாசத்தை வெளிப்படுத்த உதவினாரா? ‘அவரவர் தன்னை மதிப்பிட்டு, தன் இருதயத்தில் தான் நிர்ணயித்துக் கொள்கிறபடி கொடுக்க வேண்டும்’ என்று ஆலோசனை வழங்கப்படுகிறது.

`தசமபாகம் கொடுக்காத ஒருவரிடம், அதால் கிடைக்கிற ஆசீர்வாதங்களை எவ்வாறு விளக்கலாம்? அந்த ஆசீர்வாதங்கள் என்ன? தசமபாகம் உங்கள் விசுவாசத்தை எவ்வாறு பெலப்படுத்துகிறது?`