---
title:  தசமபாகம் கொடுப்பதின் நோக்கம்
date:   17/01/2023
---

`தசமபாகத்தை எதற்காகப் பயன்படுத்த வேண்டும் என்று தேவன் சொல்லுகிறார்? லேவி 27:30; எண் 18:21, 24.`

தேவனே எல்லாவற்றிற்கும் எஜமான். சங் 24:1; அவருக்கு பணம் தேவையே இல்லை. தசமபாகம் அவருடையது என்பதால், அதை சுவிசேஷ ஊழியத்தை ஆதரிக்கும்படி பயன்படுத்த வேண்டும் என்று சொல்லுகிறார். தேவனுடைய தசம பாகம் மூலமாக ஊழியத்தேவைகள் நிறைவேற்றப்படுகின்றன.

பழைய ஏற்பாட்டுக் காலத்தில் லேவி கோத்திரத்தார் ஊழியத்திற்கெனத் தெரிந்துகொள்ளப்பட்டார்கள். எனவே பிற கோத்திரத்தார்போல அவர்களுக்கு அதிக நிலபுலங்கள் வழங்கப்படவில்லை. லேவி கோத்திரத்தாருக்கு அடைக்கலப் பட்டணங்கள் உட்பட ஒரு சில நகரங்களைக் கொடுத்தார்கள்; சுற்றிலும் தனிப்பட்ட தோட்டங்களை அமைப்பதற்கான நில வசதிகளே இருந்தன. மற்றவர்கள் கொடுக்கிற தசமபாகங்கள்தாம் அவர்களுக்கு வாழ்வாதாரம்; அவர்களும் தங்கள் வருமானத்திலிருந்து தசமபாகம் கொடுக்க வேண்டியதிருந்தது. 

`அப் 20:35 சொல்லுகிற செய்தி என்ன? தசமபாகம்பற்றிய கேள்விக்கு இது எவ்வாறு பதிலளிக்கிறது?`

தசமபாகம் கொடுப்பது மிகவும் முக்கியம்; ஏனென்றால் தேவனோடு நம்பிக்கைமிக்க ஓர் உறவை ஏற்படுத்த உதவுகிறது. வருமானத்திலிருந்து ‘பத்தில் ஒரு பங்கை எடுத்து’, அதைக் ‘கொடுத்துவிடுகிறோம்’; ஏனென்றால் அது தேவனுக்கு சொந்தமானது; எனவே அது உண்மையில் ஒரு விசுவாசச் செயல்; அவ்வாறு செய்யும்போது விசுவாசம் மேலும் வளருகிறது.

உதாரணத்திற்கு, முடிவுகாலத்தில் உண்மையாக இருப்பவர்கள் வாங்கவோ விற்கவோ முடியாத நிலை ஏற்படும். வெளி 13, 14. பாடம் 11ஐப் பார்க்கவும். எனவே உலகமே எதிர்த்து நிற்பது போலத் தோன்றுகிற சமயத்தில் தேவனிலும், அவருடைய வழிநடத்துதலிலும், வல்லமையிலும், அன்பிலும் நம்பிக்கையோடு இருப்பதுதான் மிகமுக்கியமாக இருக்கப்போகிறது. உண்மையோடு கொடுப்பது நிச்சயமாகவே அந்த நம்பிக்கையை வளர்ப்பதற்கு உதவும். அந்த நாள் வருவதற்கு முன்னரே, தற்போது நாம இருக்கிற சூழ்நிலையில் தேவனை நம்பக் கற்றுக்கொள்வது மிகவும் முக்கியம். 
பணவிஷயத்தில் உண்மையோடு இருப்பதற்கான இரண்டாவது பெரிய காரணம், தேவன் இவ்வுலகத்தில் நமக்கு வாக்களித்துள்ள ஆசீர்வாதங்களைப் பெறுவதற்காகும். தசமபாக ஒப்பந்தத்தின் ஒரு பகுதியாக, இடமில்லாமல் போகுமட்டும் நம்மை ஆசீர்வதிப்பதாக தேவன் வாக்களித்திருக்கிறார். அவ்வாறு பரிபூரணமாகக் கொடுக்கும்போது, மற்றவர்களுக்கு நாம் உதவலாம்; நம் காணிக்கைகள் மூலம் தேவனுடைய பணியை ஆதரிக்கலாம். 

`‘வாங்குகிறதைப் பார்க்கிலும் கொடுக்கிறதே பாக்கியம்’ என்கிற மாபெரும் சத்தியத்தை எவ்விதங்களில் அனுபவித்திருக்கிறீர்கள்?`