---
title:  நேர்மையும் உண்மையுமான தசமபாகம்
date:   19/01/2023
---

`நாம் தேவனுடைய பிள்ளைகளும், அவருடைய ஆசீர்வாதங்களின் உக்கிராணக் காரர்களுமாக இருப்பதால், எத்தகைய நபர்களாக இருக்க வேண்டும்? 1கொரி 4:1, 2.`

தசமபாகத்தில் உண்மையாக இருப்பது என்றால் என்ன? தசமபாகத்தில்

சம்பந்தப்பட்ட பல்வேறு விஷயங்கள்பற்றி இந்த வாரம் பார்த்தோம். அதாவது, 

1. தசமபாகத் தொகை. அது நம் வருமானம் அல்லது விளைச்சலில் பத்தில் ஒரு பங்கு.
2. பண்டகசாலைக்குக் கொடுக்க வேண்டும். அது சுவிசேஷ ஊழியத்திற்காகச் செலவிடுகிற இடம்.
3. நம் வருமானத்தின் முதல் பங்கால் தேவனைக் கனப்படுத்துகிறோம்.
4. சரியான நோக்கத்திற்காகப் பயன்படுத்த வேண்டும். அதாவது ஊழியத்தை ஆதரிக்கும்படி பயன்படுத்த வேண்டும்.

முதல் மூன்றையும் சரியாகக் கடைபிடிக்க வேண்டியது நம்முடைய பொறுப்பு; நிதிகளை சரியாகப் பயன்படுத்துவதை உறுதிசெய்ய வேண்டியது பண்டகசாலையின் நிர்வாகிகளுடைய பொறுப்பு. 

எவ்வளவு காணிக்கை கொடுப்பது என்பது நம் இஷ்டம்; ஆனால் தசமபாகம் அப்படியல்ல. பத்தில் ஒரு பங்கை, பண்டகசாலையில் செலுத்துவது நம் கடமை. நாம் அளவுகோல்களை நியமிப்பதில்லை; தேவனே நியமிக்கிறார். நம்முடைய ‘விளைச்சலிலிருந்து’ 10 சதவிதம் முழுவதையும் கொடுக்காவிட்டால், அது உண்மையான தசமபாகம் அல்ல. 10 சதவிதத்தை ‘பண்டகசாலையில்’ செலுத்த வில்லை என்றால், அதுவும் உண்மையான தசமபாகம் அல்ல. 

`தேவனுடைய பணத்தின் நிர்வாகக் கணக்கைக் கொடுக்க நாம் எப்போது அழைக்கப்படுகிறோம்? மத் 25:19-21. பணவிஷயத்தில் உண்மையோடு இருப்பவர்களைப் பற்றி என்ன சொல்லப்படுகிறது?`

‘தசமபாகங்களையெல்லாம் பண்டசாலையிலே கொண்டுவாருங்கள் என்பது தேவனுடைய கட்டளை. மல் 3:10. இது நன்றியுணர்வு அல்லது தாராள மனப்பான்மைக்குக் கொடுக்கப்படுகிற அழைப்பு அல்ல. தசமபாகம் கர்த்தருடையது; தமக்குச் சொந்தமானதை தம்மிடம் திரும்பக் கொடுக்கும்படி கட்டளையிடுகிறார்’—Ellen G. White, Education, p. 138. தேவனுக்காக நிர்வகிப்பது ஒரு சிலாக்கியம்; ஒரு கடமை. அவர் நம்மை ஆசீர்வதிக்கிறார்; தாங்கி நடத்துகிறார்; பத்தில் ஒரு பங்கை மட்டுமே கேட்கிறார். பிறகு தம்முடைய தசமபாகம்மூலம் ஊழியத்தேவைகளைச் சந்திக்க உதவுகிறார். பண்டைய இஸ்ரவேலின் காலத்தில் லேவி கோத்திரத்தாரின் தேவைகள் சந்திக்கப்பட அதே ஏற்பாட்டையே செய்திருந்தார்.

`சிலர் தங்கள் தசமபாக பணம் செலவழிக்கப்படுகிற விதம் தங்களுக்கு பிடிக்கவில்லை என்று சொல்லி, தசமபாகம் கொடுப்பதில்லை; அல்லது அதை வேறு எங்காவது அனுப்புகிறார்கள். ஆனால்,  ‘பண்டகசாலையில் உங்கள் பணம் சரியாகச் செலவிடப்பட்டால்மட்டும் உங்கள் தசமபாகங்களை எல்லாம் பண்டகசாலைக்குக் கொண்டுவாருங்கள்’ என்று தேவன் எங்காவது சொல்லியிருக்கிறாரா?`