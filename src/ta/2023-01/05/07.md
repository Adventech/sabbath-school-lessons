---
title:  மேலும் படிக்க
date:   03/02/2023
---

கடன் பிரச்சனையிலிருந்து விடுபடுவதற்கான மூன்று படி செயல்முறை எலன் ஒய்ட்டின் எழுத்துகளில் காணப்படுகிறது. 

**‘இனியொரு கடனுக்குள் செல்வதில்லை என்று உறுதிகொள்ளுங்கள்.** கடன்படுவதை விட ஆயிரக்கணக்கான விஷயங்களை மறுப்பது நல்லது. கடன்படுவது வாழ்க்கையில் சாபமாக இருக்கிறது. பெரியம்மை நோயைத் தவிர்ப்பதுபோல அதைத் தவிர்த்துவிடுங்கள். 

**‘தேவனுடைய ஆசீர்வாதத்தால் உங்கள் கடன்களை அடைப்பதாகவும்,** கூழும் ரொட்டியும் சாப்பிட நேர்ந்தாலும் யாருக்கும் எதிலும் கடன்படப் போவதில்லை என்றும் அவரோடு ஒரு பரிசுத்த உடன்படிக்கை செய்யுங்கள். தடுமாற வேண்டாம், அதைரியமடைய வேண்டாம், பின்வாங்க வேண்டாம். ருசியையும் பசியையும் மறந்து, ஒவ்வொரு காசாகச் சேர்த்து, உங்கள் கடன்களை அடையுங்கள். 

**‘முடிந்தவரை வேகமாக கடனை அடைக்கப் பாருங்கள்.** யாருக்கும் எதுவும் கடன்படாமல், மீண்டும் ஒரு சுதந்தர மனிதனாக நீங்கள் நிற்கும்போது, நீங்கள் மிகப்பெரிய வெற்றியைச் சாதித்திருப்பீர்கள்’. 

கடனிலிருந்து விடுபட கூடுதல் தகவல்கள்:

**வரவு செலவைத் திட்டமிடுங்கள்.** மூன்றுமாத காலம் உங்கள் வருமானம் என்ன, செலவுகள்/வாங்கல்கள் என்பதைக் குறித்துக் கொண்டு ஓர் எளிய வரவு செலவு திட்டத்தைத் தயார் செய்யுங்கள். தேவையற்ற விஷயங்களுக்காகச் செலவழித்த பணம் தெரியும். 

**கடன் அட்டைகளை அழித்துவிடுங்கள்.** குடும்பத்தை கடனுக்குள் தள்ளுவதில் முக்கியக் காரணங்களில் ஒன்று கடன் அட்டைகள். அவற்றால் எளிதில் கடன் வாங்கலாம்; ஆனால் கடனை அடைப்பது கடினம். ஒவ்வொரு மாதமும் கடன் அட்டைக்குச் செலுத்தவேண்டிய வட்டியைச் செலுத்தமுடியாவிட்டாலும், வேறு வழிகளில் வாங்க முடியாத பொருட்களை கடன் அட்டையால் வாங்குவதையும் உணர்ந்தால், உடனே கடன் அட்டைகளை அழித்துவிடுங்கள்;

**சிக்கன நடவடிக்கைகளை மேற்கொள்ளுங்கள்.** சிறுசிறு பொருட்களை வாங்குவதில் சிக்கனமாக இருந்திருந்தால், மாதாந்திரச் செலவுகளில் அதிக பணத்தைச் சேமித்திருக்க முடியும். அதனால்தான் செலவுகள் அதிகரித்து விடுகின்றன. 

**கலந்துரையாடக் கேள்விகள்**:

`தனி நபர்களும் நாடுகளும் எவ்வளவுக்கு கடன் வைத்திருக்கிறார்கள் என்று பார்த்தால் தலைசுற்றிவிடும். நீங்கள் எவ்வளவு கடன் வைத்திருக்கிறீர்கள்? அதனால் உங்களுக்கும் மற்றவர்களுக்கும் ஏற்பட்டுள்ள பிரச்சனைகள் என்ன?`

`திருச்சபை அங்கத்தினர்கள் கடன் பிரச்சனையை அல்லது பொருளாதார பிரச்சனைகளைக் கையாள உங்கள் உள்ளூர்த் திருச்சபை எவ்வாறு உதவலாம்?`

`உலகத்தின் மயக்கத்திலிருந்தும், பேராசை ஏற்படுத்தக்கூடிய பொருளாதார ஆபத்துகளிலிருந்தும் உங்களைப் பாதுகாக்க நீங்கள் என்னென்ன வேதாகம வாக்குறுதிகளைப் பிடித்துக்கொள்ளலாம்?`