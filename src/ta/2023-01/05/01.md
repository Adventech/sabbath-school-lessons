---
title:  கடனைக் கையாளுதல்
date:   28/01/2023
---

### இவ்வார ஆராய்ச்சிக்கு
உபா 28:1, 2, 12; மத் 6:24; 1யோவான் 2:15; நீதி 22:7; நீதி 6:1-5; உபா 15:1-5. 

> <p>மனன வசனம்</p>
> ‘ஐசுவரியவான் தரித்திரனை ஆளுகிறான்; கடன் வாங்கினவன் கடன் கொடுத்தவனுக்கு அடிமை’. நீதிமொழிகள் 22:7. 

கடன் என்பதற்கான விளக்கம், ‘எதிர்காலத்தில் சம்பாதித்து விடலாம் என்று நம்பி, அதை வைத்து இன்று வாழ்வது’ என்பதாகும். இன்று கடன் வாங்கி வாழுவது சகஜமாகியிருக்கலாம்; ஆனால் அது கிறிஸ்தவர்களின் வாழ்க்கையாக இருக்கக் கூடாது. வேதாகமம் கடன்வாங்குவதை ஆதரிக்கவில்லை. வேதாகமத்தில் கடனைப்பற்றி குறைந்தபட்சம் 26 வசனங்கள் பேசுகின்றன; எல்லாமே எதிர்மறையாகவே உள்ளன. பணக்கடன் வாங்குவதை பாவம் என்று வேதாகமம் சொல்லவில்லை; ஆனால் அதால் பெரும்பாலும் மோசமான விளைவுகள் உண்டாவதாகச் சொல்கிறது. பணரீதியான கடமைகள்குறித்து பவுல் இவ்வாறு ஆலோசனைசொல்கிறார்: ‘ஆகையால் யாவருக்கும் செலுத்தவேண்டிய கடமைகளைச் செலுத்துங்கள்; எவனுக்கு வரியைச் செலுத்தவேண்டியதோ அவனுக்கு வரியையும், எவனுக்குத் தீர்வையைச் செலுத்தவேண்டியதோ அவனுக்குத் தீர்வையையும் செலுத்துங்கள்; எவனுக்குப் பயப்படவேண்டியதோ அவனுக்குப் பயப்படுங்கள்; எவனைக் கனம்பண்ணவேண்டியதோ அவனைக் கனம்பண்ணுங்கள். ஒருவரிடத்திலொருவர் அன்புகூருகிற கடனேயல்லாமல், மற்றொன்றிலும் ஒருவனுக்கும் கடன்படாதிருங்கள்’. ரோமர் 13:7, 8. 

உலகம் முழுவதிலும் தனி நபர்கள், பெருவணிக நிறுவனங்கள், அரசுகள் என அனைவருக்கும் கடன் தீராத ஒரு தொல்லையாக இருக்க என்ன காரணம்? எந்தச் சமுதாயமாக இருந்தாலும், ஒரு சிலராவது கடனில் இருந்திருக் கிறார்கள். இன்று பெரும்பாலானவர்கள் கடனில் இருக்கிறார்கள்; அதால் பயனும் இல்லை. 

இந்த வாரத்தில் கடனுக்கான காரணங்களையும், அவற்றைக் கையாளவேண்டிய விதத்தையும் ஆராய்வோம். ஒருவேளை நீங்கள் கடனில்லாதவராக இருந்தாலும், இந்த முக்கியமான தகவலை அதால் பயனடையக்கூடிய குடும்பத்தாரிடமும் நண்பர்களிடமும் பகிரலாம். 

_2023, பெப்ரவரி 4 வகுப்புக்காகப் படிக்கவேண்டிய பாடம்_