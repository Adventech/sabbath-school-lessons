---
title:  உத்தரவாதமும் செல்வந்தராக விரைவுத் திட்டங்களும்
date:   01/02/2023
---

பிறருடைய கடன்களுக்கு நாம் உத்தரவாதம் வழங்குவதை தேவன் விரும்ப வில்லை என்று வேதாகமம் தெளிவாகச் சொல்லுகிறது. வேறொருவனுக்காக பிணைப்படவேண்டாம் என்று ஆண்டவர் நீதிமொழிகளில் எச்சரித்திருக்கிறார். 

`நீதி 6:1-5; 17:18; 22:26 சொல்லுகிற செய்தி என்ன?`

கடனை திரும்பச்செலுத்த திராணியில்லாத ஒருவர் கடன் கொடுக்கும் நிறுவனத்தில் கடன் கேட்கும்போதுதான் பொதுவாக உத்தரவாதம் கேட்கிறார்கள். கடன்வழங்கும் அதிகாரி கடன்வாங்க தகுதியற்ற அந்த நபரிடம் அதற்கான வசதியுள்ள ஒருவரை உத்தரவாதக் கையொப்பமிடச் சொல்லுவார்; அதன்பிறகு நிறுவனம் கடன் கொடுக்கும். எனவே அந்தக் கடனுக்கு உத்தரவாத கையெழுத்துப் போட்டவரும் பொறுப்பாளியாகிறார். 

சிலசமயம் திருச்சபையின் சக உறுப்பினர் வந்து, கையொப்பமிடும்படி கேட்பார். அதற்கு நீங்கள், ‘வேதாகமம் அப்படிச் செய்யக்கூடாதெனச் சொல்லுகிறது’ என்று பதிலளிக்க வேண்டும். தேவையில் இருப்பவர்களுக்கு உதவி செய்ய வேதாகமம் நம்மை ஊக்குவிக்கிறது; அதற்காக, அவர்களுடைய கடன்களுக்கு நாம் பொறுப்பாளிகளாகக் கூடாது. 

வாலிபர்கள் முதன்முதலாக கார் வாங்கும்போது தங்கள் பெற்றோரிடம் உத்தரவாதக் கையொப்பமிடும்படி கேட்கிறார்கள். பிள்ளைகள் தங்கள் தொழில் கடனுக்காக கையொப்பமிடும்படி பெற்றோரிடம் கேட்கிறார்கள். அந்தச் சூழ்நிலையிலும் அதே பதில் பொருந்தும். உண்மையான தேவையில் ஒருவருக்கு உதவிசெய்வது சரிதான்; ஆனால் மற்றவர்களுடைய கடனுக்கு நாம் உத்தரவாதம் வழங்கத் தேவையில்லை. உத்தரவாத கையொப்பமிடுபவர்கள்தாம் 75 சதவீதம் அந்தக் கடனை அடைக்க நேரிடுவதாக ஆராய்ச்சிகள் கூறுகின்றன. 

`நீதி 28:20; 1தீமோ 6:9, 10 வசனங்களிலுள்ள எச்சரிப்பு என்ன?`

சீக்கிரம் பணக்காரராக முயலுவது பணம் சம்பந்தப்பட்ட அடுத்த கண்ணி. 

அதில் சிக்குகிறவர்கள் பொருளாதார ரீதியாக அழிவைச் சந்திக்க அதிக வாய்ப்புள்ளது; நிச்சயம் நடக்கும். பலர் உணர்வுரீதியாகவும் பொருளாதார ரீதியாகவும்

பாதிக்கப்படுகிறார்கள். பணக்காரராவதற்கான வஞ்சகத் திட்டங்களால் ஏமாற்றப்படுகிறவர்கள். அதற்காக பணம் கடன் வாங்குகிறார்கள். சீக்கிரம் பணக்காரராக வேண்டும் என்கிற திட்டத்தால் பல உயிர்களும் குடும்பங்களும் பலியாகிஉள்ளன. உண்மையில் ஆதாயமடைவது தங்களுடைய திட்டங்களில் இவர்களைச் சிக்கவைக்கிற மோசடிக்காரர்கள்தாம். உங்கள் நண்பரோ உங் களுக்கு பிரியமானவரோ இத்தகைய திட்டங்களில் உங்களை இழுக்கமுயன்றால் அங்கிருந்து ஓடுங்கள். நடப்பது போதாது; முடிந்தமட்டும் வேகமாக ஓடுங்கள்.