---
title:  மேலும் படிக்க
date:   10/02/2023
---

ஆபிரகாமை ஆசீர்வதித்ததன்மூலம், உடன்படிக்கையில் தம்முடைய பங்கை தேவன் நிறைவேற்றினார்.  ஆபிரகாம் பூமியில் பொக்கிஷங்களைச் சேர்த்துவைக்காமல் தேவனைக் கனப்படுத்தினார்.  ‘‘தேவன் தம் மக்களுக்கு வாக்களித்துள்ள பாரம்பரியம் இந்த உலகத்தில் இல்லை.  ஆபிரகாமுக்கு பூமியில் சொத்து எதுவும் இல்லை, ‘ஒரு அடி நிலத்தையாகிலும் அவனுடைய கையாட்சிக்குக்’ கொடுக்காமல் இருந்தார்.  அப் 7:5.  அவரிடம் மிகுந்த செல்வம் இருந்தது; அவற்றை தேவனுடைய மகிமைக்காகவும், சகமனிதர்களின் நன்மைக்காகவும் பயன்படுத்தினார்; ஆனால் இந்த உலகத்தை தன் வீடாக அவர் பார்க்கவில்லை.  விக்கிரக வழிபாட்டுக்காரர்களான அவருடைய தேசத்தாரைவிட்டு வரும்படி தேவன் அழைத்தார்; கானான் தேசத்தை நித்திய சம்பத்தாகக் கொடுப்பதாக வாக்குரைத்தார்; ஆனால் அவரோ அவரது குமாரனோ அவருடைய குமாரனின் குமாரனோ அதைச் சுதந்தரிக்கவில்லை.  தன் வீட்டில் ஒருவர் இறந்தபோது அடக்கம் பண்ண ஓர் இடத்தை வாங்க விரும்பின ஆபிரகாம், கானானியரிடமிருந்துதான் வாங்கவேண்டியதிருந்தது.  வாக்குத்தத்த தேசத்தில் அவருக்கு இருந்த ஒரே சொத்து மக்பேலா குகையில் பாறையில் வெட்டப்பட்ட கல்லறைதான். ’’

இந்த உலகத்தில் நாமும்கூட சிலசமயங்களில் செல்வங்களையும் இன்பங்களையும் நாடத் தூண்டப்படுகிறோம்.  மனநிறைவடைவதைத் தள்ளிப்போடுவதற்கு வலுவான விசுவாசம் அவசியம்.  ‘பார்வோனின் பிரமாண்டமான அரண்மனையும், மன்னனின் சிங்காசனமும் மோசேயைத் தூண்டி இழுக்கிற விஷயங்களாக இருந்தன; ஆனால் அரன்மனை பிராகாரங்களில் இருந்தவை தேவனை மறக்கச்செய்கிற இன்பங்கள் என்பதை அறிந்திருந்தார்.  அழகான அரண்மனையையும், மன்னனின் கிரீடத்தையும் தாண்டி, பாவத்தால் கறைபடாத ஒரு ராஜ்யத்தில் உன்னதமானவருடைய பரிசுத்தவான்களுக்கு அருளப்படுகிற மேலான கனத்தை நோக்கிப் பார்த்தார்.  ஜெயங்கொள்ளுகிறவர்களுடைய சிரசில் பரலோகத்தின் மன்னர் சூடப்போகிற அழியாத கிரீடத்தை விசுவாசத்தால் பார்த்தார்.  அந்த விசுவாசம்தான் பூமியின் அரமனைவாசிகளைவிட்டு விலக உதவியது; பாவத்தைச் சேவிக்காமல் தேவனுக்குக் கீழ்ப்படியத் தெரிந்துகொள்ளப்பட்ட தாழ்மையான, ஏழ்மையான, புறக்கணிக்கப்பட்ட தேசத்தாரோடு இணைந்து கொள்ளவும் வழிநடத்தியது. ’

**கலந்துரையாடக் கேள்விகள்**

`இயேசு வரும்போது நம் சொத்துகளுக்கு என்னவாகும்? 2பேதுரு 3:10.  இயேசு வருவதற்குமுன்னரே அவற்றிற்கு என்ன ஆகலாம்? மத் 6:20.  அப்படியானால், ஒவ்வொன்றையும் சரியான கண்ணோட்டத்துடன் அணுகவேண்டியது ஏன் முக்கியம்?`

`‘ஐசுவரியத்தின் மயக்கம்’பற்றி இயேசு எச்சரித்தார்.  மாற்கு 4:19.  அவர் சொல்வதின் அர்த்தம் என்ன? ஐசுவரியங்கள் எவ்வாறு நம்மை மயக்கக்கூடும்?`

`அடிமைகள் கூட்டத்தோடு சேர்ந்து பாழான வனாந்தரத்திற்குச் செல்வதைக் காட்டிலும், எகிப்திலேயே தங்கியிருப்பதை மோசே எவ்வாறெல்லாம் நியாயப்படுத்தியிருக்கலாம் என்பதுபற்றி வகுப்பில் கலந்தாலோசியுங்கள்.  ஆனால், அங்கிருந்து செல்ல என்ன காரணத்திற்காக அவர் தீர்மானம் செய்திருக்க வேண்டும்? `