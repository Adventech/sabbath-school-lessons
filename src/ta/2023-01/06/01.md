---
title:  பரலோகத்தில் பொக்கிஷம் சேர்த்தல்
date:   04/02/2023
---

### இவ்வார ஆராய்ச்சிக்கு
ஆதி 6:5-14; எபி 11:8-13; 2கொரி 4:18; ஆதி 13:10-12; ஆதி 32:22-31; எபி 11:24-29. 

> <p>மனன வசனம்</p>
> மனுஷன் உலகம் முழுவதையும் ஆதாயப்படுத்திக்கொண்டாலும், தன் ஜீவனை நஷ்டப்படுத்தினால் அவனுக்கு லாபம் என்ன? மனுஷன் தன் ஜீவனுக்கு ஈடாக என்னத்தைக் கொடுப்பான்? மாற்கு 8:36, 37. 

மிகச்சிறந்த முதலீட்டு வியூகத்தை இயேசுதாமே நமக்குக் கொடுத்திருக்கிறார்: ‘பூமியிலே உங்களுக்குப் பொக்கிஷங்களைச் சேர்த்து வைக்க வேண்டாம்; இங்கே பூச்சியும் துருவும் அவைகளைக் கெடுக்கும்; இங்கே திருடரும் கன்னமிட்டுத் திருடுவார்கள்.  பரலோகத்திலே உங்களுக்கு பொக்கிஷங்களைச் சேர்த்துவையுங்கள்; அங்கே பூச்சியாவது துருவாவது கெடுக்கிறதும் இல்லை; அங்கே திருடர் கன்னமிட்டுத் திருடுகிறதும் இல்லை’.  மத் 6:19, 20.  தம் முதலீட்டுத் திட்டத்தை பின்வரும் வார்த்தைகளோடு இயேசு முடித்தார்: ‘உங்கள் பொக்கிஷம் எங்கேயிருக்கிறதோ அங்கே உங்கள் இருதயமும் இருக்கும்’.  மத் 6:21.  அதாவது: நீ பணம் செலவிடுகிற இடத்தைச் சொல், உன் இருதயம் எங்கே இருக்கிறதென நான் சொல்லுகிறேன்; ஏனென்றால் எங்கெல்லாம் பணத்தைச் செலவிடுகிறாயோ அங்கெல்லாம் உன் இருதயமும் பின்னாலே போகும். 

தேவனுடைய ராஜ்யத்தை நோக்கி உங்கள் இருதயம் இருக்க விரும்புகிறீர்களா? விரும்பினால், அது நித்திய பலன்களைக் கொடுக்கக்கூடிய இடத்தில் முதலீடு செய்யுங்கள்.  உங்கள் நேரத்தையும் பணத்தையும் ஜெபத்தையும் தேவ பணிக்காகச் செலவிடுங்கள்.  அவ்வாறு செய்தால், சீக்கிரமே அந்தப் பணியில் அதிக ஆர்வமடைவீர்கள்; அங்கே உங்கள் இருதயமும் செல்ல ஆரம்பிக் கும்.  எவ்வாறு நம் பொக்கிஷங்களை பரலோகத்தில் சேர்க்கலாம், அதன்மூலம் நித்திய பலனை அறுக்கலாம் என்பதைச் சொல்லும் வசனங்களையும் விளக் கக்கதைகளையும் இந்த வாரம் பார்ப்போம். 

_2023, பெப்ரவரி 11 வகுப்புக்காகப் படிக்கவேண்டிய பாடம்_