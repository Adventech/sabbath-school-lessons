---
title:  மரணப்படுக்கை நன்கொடை
date:   08/03/2023
---

**பணத்தை நாம் கையாளவேண்டிய விதம்பற்றி பின்வரும் வசனங்களிலிருந்து என்ன நியதிகளைக் கற்றுக்கொள்ளலாம்?**

`1தீமோ 6:17`

`2கொரி 4:18`

`நீதி 30:8`

`பிர 5:10`

மனிதர்களை பணம் இரும்புப்பிடியாகப் பிடிக்க வாய்ப்புள்ளது; அதனால், பல குடும்பங்கள் அழிந்துள்ளன. பணம் ஏராளம் இருந்தும், எத்தனை பேர் பணத்திற்காக மோசமான காரியங்களைச் செய்ததுபற்றி கேள்விப்பட்டிருக்கிறோம்?

ஆனால் அப்படி இருக்கவேண்டிய அவசியமில்லை. ஆசீர்வாதமாக இருக்க வேண்டிய நம் உடைமைகளை சாபமாக மாற்றமுயலுகிற சத்துருவின் முயற்சியை தேவ வல்லமையால் நாம் மேற்கொள்ள முடியும்.

மரித்தாலும் நல்ல உக்கிராணக்காரர்களாக மரிக்க விரும்புகிற பலர், அதற்காக இப்போதே சொத்துக்களைச் சேர்த்து வைக்கிற ஓர் ஆபத்தில் இறங்குகிறார் கள்; ‘நான் மரிக்கும்போது எல்லாவற்றையும் கொடுத்து விடுவேன்’ என்று அதை நியாயப்படுத்துகிறார்கள். கோடீஸ்வரர் ஒருவர், தன் அடக்கத்திற்காக தான் எழுதி வைத்த காசோலை, தான் மரித்த பிறகு பணம் இல்லாமல் திரும்பினால்தான் இப்போது தான் வாழ்கிற வாழ்க்கை சரியானது என்று சொன்னாராம். அப்படியல்ல, எல்லாவற்றையும் இப்போதே செலவிடுவதற்கு பதிலாக, நம்மிடமுள்ளதை சிறப்பாக நிர்வகிக்க வழிசெய்ய வேண்டும்.

‘பலர் வாழும்போது ஊழியநோக்கத்தைவிட்டு விலகி, மரிக்கும்போது ஊழியத்திற்குக் கொடுக்கலாம் என்று தங்கள் மனச்சாட்சியை அடக்குவதைக் கண்டேன்; விசுவாசத்தைச் செயல்படுத்தவும், வாழும்போதே கொடுத்து தேவனை நம்பியிருக்கவும் அவர்கள் தைரியம்கொள்வதில்லை. ஆனால் இந்த மரணப் படுக்கை நன்கொடையை கிறிஸ்து தம் பிள்ளைகளிடம் எதிர்பார்க்கவில்லை; உயிரோடிருக்கையில் சுயநலமாக வாழ்வதற்கு இதை காரணங்காட்ட முடியாது. மரிக்கிறவரையிலும் தங்கள் சொத்துகளை தாங்களே வைக்க நினைக்கிறவர்கள், கடைசியில் அதை ஊழியநோக்கத்திற்குக் கொடுக்காமல், மரணத்திற்கே கொடுத்து விடுகிறார்கள். தொடர்ந்து இழப்புகள் ஏற்பட்டுவருகின்றன. வங்கிகள் திவாலா வாகின்றன; சொத்துகள் பல வழிகளில் கரைந்து போகின்றன. ஏதாவது கொடுக்க வேண்டுமென விரும்புகிற பலர், காலம்தாழ்த்துவதால், அவை பொக்கிஷசாலையில் சேர்ந்து விடாதபடிக்கு சாத்தான் கிரியைசெய்கிறான். அவற்றை தேவனிடம் திரும்பக்கொடுப்பதற்கு முன்னரே, அழிந்து போகின்றன; அவ்வாறு செய்வதில் சாத்தான் களிகூருகிறான்’

`உலகப்பிரகாரமாக நாம் பெற்றுள்ள ஆசீர்வாதங்களைப் பயன்படுத்தும் விதத்தை நியாயப்படுத்து வதில் எவ்வளவு தூரம் கவனமாக இருக்க வேண்டும்?`