---
title:  திரும்பக் கொடுத்தல்
date:   04/03/2023
---

### இவ்வார ஆராய்ச்சிக்கு
லூக்கா 12:16-21; பிர 2:18-22; நீதி 27:23-27; 2கொரி 4:18; பிர 5:10; கொலோ 1:15-17.

> <p>மனன வசனம்</p>
> பின்பு, பரலோகத்திலிருந்து ஒரு சத்தம் உண்டாகக் கேட்டேன்; அது: கர்த்தருக்குள் மரிக்கிறவர்கள் இதுமுதல் பாக்கியவான்கள் என்றெழுது; அவர்கள் தங்கள் பிரயாசங்களை விட்டொழிந்து இளைப்பாறுவார்கள்; அவர்களுடைய கிரியைகள் அவர்களோடே கூடப்போம்; ஆவியானவரும் ஆம் என்று திருவுளம்பற்றுகிறார் என்று சொல்லிற்று. வெளி 14:13.

சம்பாதிக்கிற வயது முடிகிற தருவாயில், இறுதி நாட்களில் நம் சொத்துக்களைப் பாதுகாப்பதில் கவனம் செல்லும். வேலை செய்வதிலிருந்து பணி ஓய்வுக்கு மாறுகிற இந்தக் காலக்கட்டம் மிகவும் வேதனையான ஓர் அனுபவம். நம் நிதிகளைப் பொறுத்தவரை, கடைப்பிடிக்க வேண்டிய சிறந்த வழி என்ன?

வயதாகவயதாக, எதிர்காலத்தைப் பற்றி தாங்களாகவே பயப்பட ஆரம்பிக்கிறார்கள. பொதுவாகக் காணப்படுகிற பயங்கள்: சீக்கிரம் மரித்துவிட்டால் குடும்பத்தை யார் பார்ப்பார்கள்? அதிக காலம் வாழ்ந்தால் சேமிப்பு போதுமானதாக இருக்குமா? தீராத வியாதி வந்தால் சேர்த்ததெல்லாம் போய்விடுமே! உடலோ மனமோ பாதிக்கப்பட்டால் யார் என்னைப் பார்த்துக் கொள்வார்?

இந்தப் பயங்களைப் பற்றிச் சொல்லும்போது எலன் ஒய்ட் இவ்வாறு எழுதுகிறார்: ‘இந்தப் பயங்கள் அனைத்திற்கும் காரணன் சாத்தான். தேவன் விரும்புகிறபடி அவர்கள் கருதுவார்களானால், அவர்களுடைய கடைசி நாட்கள்தாம் மிகவும் சிறப்பான, சந்தோஷமான தருணமாக இருக்கமுடியும் . . . அவர்கள் தங்கள் பதற்றத்தையும் பாரங்களையும் அகற்றிவிட்டு, முடிந்தவரை சந்தோஷமாக நேரத்தைக் கழித்து, பரலோகத்திற்கான முதிர்ச்சியைப் பெற வேண்டும்’.–Testimonies for the Church, vol. 1, p. 424.

வாழ்க்கையின் கடைசி வருடங்கள்பற்றி தேவன் கொடுக்கிற ஆலோசனைகளை இந்த வாரம் ஆராய்வோம். நாம் என்னென்ன செய்ய வேண்டும், எவற்றைத் தவிர்க்க வேண்டும், என்ன நியதிகளைப் பின்பற்ற வேண்டும்?

_2023, மார்ச் 11 வகுப்புக்காகப் படிக்கவேண்டிய பாடம்_