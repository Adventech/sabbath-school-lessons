---
title:  உங்களோடு எடுத்துச்செல்ல முடியாது
date:   06/03/2023
---

பிரபல சுவிசேஷகரான பில்லி கிரஹாமிடம் ஒருவர், வாழ்க்கைகுறித்து நீங்கள் மிகவும் ஆச்சரியப்படும் விஷயம் என்ன என்று கேட்டார். அப்போது கிரஹாமுக்கு 60 வயதிருக்கும். அதற்கு அவர் சொன்ன பதில்? ‘வாழ்க்கை குறுகியது என்பதே’ என்றார்.

ஆம், வாழ்க்கை வேகமாக முடிந்துவிடுகிறது.

`மனித வாழ்க்கைபற்றி பின்வரும் வசனங்கள் என்ன சொல்லுகின்றன? சங் 49:17; 1தீமோ 6:6, 7; சங் 39:11; யாக் 4:14; பிர 2:18-22.`

வாழ்க்கை வேகமாக முடிவது மட்டுமல்ல, மரிக்கும்போது நம்மோடு ஒன்றையும் கொண்டுசெல்ல முடியாது; ஏன், நாம் சேர்த்துவைத்த பொருட்களையும் தான். குணத்தைக் கொண்டு செல்வோமோ? அது வேறு விஷயம். ‘அவன் மரிக்கும்போது ஒன்றும் கொண்டுபோவதில்லை’. சங் 49:17. அதாவது, மரிக்கிறவர்கள் தனக்குப் பின் உயிரோடு இருக்கிறவர்களுக்கு விட்டுச்செல்கிறார். அது யாருக்குச் சேரும் என்பது முன்னரே திட்டமிடுவதை பொறுத்தது.

ஆனால் எல்லாருக்குமே நிலபுலங்கள் பரம்பரை சொத்தாகக் கிடைப்பதில்லை. சிலர், பல வருடங்கள் உழைத்து, சில சொத்துக்களைச் சேர்த்து வைத்திருப்பார்கள். அவர் மரித்தபிறகு அந்தச் சொத்து என்னவாகும் என்பது உண்மையிலேயே யோசிக்கவேண்டிய முக்கியக் கேள்வி.

மரித்தபிறகு ஒருவருக்கு குறைவாகவோ அதிகமாகவோ சொத்து இருக்கலாம்; எனவே, மரிக்கும்முன்பே அதுகுறித்து திட்டமிடுவதுதான் செய்யவேண்டிய கடைசி உக்கிராணத்துவக் கடமை. அதாவது, தேவன் நமக்கு ஆசீர்வாதமாகக் கொடுத்துள்ளவற்றை கவனமாகத் திட்டமிட வேண்டும். உயிலாக எழுதி அல்லது அறக்கட்டளை ஆரம்பித்து, அதைத் திட்டமிடாவிட்டால், அரசாங்க விதிகளின்படி சொத்துக்கள் கையாளப்படும். அது அவரவர் வாழுகிற நாட்டைப் பொறுத்தது. ஒருவர் உயில் எழுதாமல் மரித்துவிட்டால், பெரும்பாலான அரசு விதிகளின்படி சொத்துக்கள் அவருடைய உறவினர்களையே சேரும். ஒரு வேளை அது அவருக்குத் தேவையில்லாமல் இருக்கலாம்; அவர் அதை பிரயோஜனமாகவோ, பிரயோஜனமில்லாமலோ பயன்டுத்தலாம்; மரித்தவர் உயிரோடு இருந்தபோது அந்தச் சொத்துக்களை அவருக்குக் கொடுக்க விரும்பாமல்கூட இருந்திருக்கலாம். எப்படி இருந்தாலும், திருச்சபைக்கு ஒன்றும் கிடைக்காது. அதை நீங்கள் விரும்பினால் பரவாயில்லை; இல்லையென்றால், அதற்கான திட்டங்களை முன்னரே திட்டமிட வேண்டும்.

சுருக்கமாகச் சொன்னால், தேவனே அனைத்திற்கும் எஜமானாக இருப்பதால், தேவன் நம்மிடம் ஒப்படைத்திருப்பவற்றைக் கவனிக்கிற காலம் முடியும்போது, பிரியமானவர்களுக்கு செய்யவேண்டியதைச் செய்ததுபோக, அதை உண்மையான எஜமானாகிய அவரிடமே ஒப்படைப்பதே வேதாகமக் கண்ணோட்டம்.

`மரணம் எப்போது வேண்டுமானாலும், எதிர்பாராத நேரத்தில் வரலாம். இன்று நீங்கள் மரித்தால் உங்களுக்கு பிரியமானவர்களுக்கு என்னவாகும்? உங்கள் சொத்துக்களுக்கு என்னவாகும்? நீங்கள் விரும்புவதுபோல அவை பிரித்து, வழங்கப்படுமா?`