---
title:  மேலும் படிக்க
date:   24/03/2023
---

பூமியில் தேவனுடைய ஊழியத்தில் நிதிரீதியாக உண்மையோடு நிர்வாகம்செய்கிற ஒரு திருச்சபை குடும்பத்தினரைப் பற்றின வார்த்தைகள் இங்கே உள்ளன.

**உலகம் முழுவதிலுமுள்ள செவந்த்டே அட்வென்டிஸ்ட் திருச்சபைகளுக்கான உக்கிராணத்துவ தரிசனம்**

இதுமுதல் நடக்கப்போவதாவது: திருச்சபையில் உக்கிராணச் சூழலை உருவாக்குவதில் போதகர்களும் உள்ளூர்த் திருச்சபை தலைவர்கள் வெற்றிகரமாகச் செயல்படுகிறார்கள். அவர்கள் வேதாகம நிதி நிர்வாகம்பற்றி திருச்சபை குடும்பத்தினருக்குப் போதித்து, பயிற்சியளித்து, ஆதரித்து, ஊக்குவித்துள்ளனர்.

மக்கள் தங்கள் வாழ்க்கையில் வேதாகம நியதிகளின்படி வாழ்கிறார்கள். தாராள மனப் பான்மையில் வளர்கிறார்கள்; எதிர்பாராத நிகழ்வுகளுக்காக குறிப்பிட்ட சேமிப்புத் திட்டத்தைக் கடைப்பிடிக்கிறார்கள்; மேலும், நுகர்வோர் கடனின் பிடியிலிருந்து விடுபடுகிறார்கள்.

அவர்களின் வாழ்க்கைமுறையில் எளிமையும், ஒழுக்கமும், மனநிறைவும் காணப்படுகிறது. தேவனுக்குப் பதிலாக பணத்தை கடவுளாகப் பார்ப்பது நின்றுபோகிறது; மேலும் சிருஷ்டிகராகிய தேவனோடுள்ள உறவில் தொடர்ந்து வளருகிறார்கள்.

அது ஓய்வுநாள் காலை; மக்கள் ஆராதனைகளுக்கு வருகிறார்கள். அவர்களின் நடை, உடை பாவனைகளில் சமாதானமான ஓர் உணர்வு காணப்படுகிறது. அதாவது, நிதி விஷயங்களில் பதற்றமில்லாமல், மனநிறைவும் நன்றியுணர்வும் நிறைந்து காணப்படுகிறார்கள்.

பணத்தின்நிமித்தம் திருமண வாழ்க்கையில் எழுந்த தகராறு இல்லை. தேவப்பிரசன்னத்தையும், தேவன் தங்களில் கிரியை செய்வதையும் நம்பி வருகிறார்கள்.

திருச்சபையின் ஊழியங்களுக்கு நிதியளிக்கப்படுகின்றன; வலுவான ஊழியப்பணி நடைபெறுகிறது. சபை கிறிஸ்துவின் அன்பை மற்றவர்களுக்கு வழங்குகிறது.

திருச்சபைக்கான வசதிகளைச் செய்துகொடுக்க நிதிகள் கிடைக்கின்றன; அதனால் ஊழியத்தை அற்புதமாக ஆதரிக்கவும் பராமரிக்கவும் முடிகிறது. நம் அனைவருக்கும் முன்னிருக்கிற கேள்வி என்னவென்றால், ‘தேவன் நம்மிடம் ஒப்படைத்திருக்கிற வளங்களை வைத்து, நாம் என்ன செய்ய அழைக்கிறார்?’ என்பதே.

**கலந்துரையாடக் கேள்விகள்**

`விசுவாசத்தின்மூலம் இரட்சிப்பு, கிரியைகளுக்கேற்றவெகுநதி ஆகிய இரண்டு தெளிவான வேதாகமப் போதனைகளை நாம் எவ்வாறு புரிந்துகொள்வது? இந்த இரண்டு கருத்துகளையும் நாம் எவ்வாறு சமநிலைப்படுத்திப் பார்க்கலாம்?`

`தற்போது நம்மிடம் இருப்பதைக் கொண்டு திருப்தியடையக் கற்றுக்கொள்வதால், நமது நிதி நிலையை மேம்படுத்த முயல முடியாது என்பது ஏன் உண்மையல்ல? அதாவது, இந்த கருத்துகள் ஏன் முரண்படவேண்டிய அவசியமில்லை?`

`நித்தியம் நமக்குக் காத்திருக்கிறது என்பதில் எந்தச் சந்தேகமும் இல்லை. நித்திய வாழ்வைத் தீர்மானிக்க உதவும் எத்தகைய ‘சிறுசிறுச’ தீர்மானங்களைச் செய்கிறீர்கள்?`