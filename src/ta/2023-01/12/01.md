---
title:  உண்மையாயிருப்பதின் வெகுமதிகள்
date:   18/03/2023
---

### இவ்வார ஆராய்ச்சிக்கு
எபி 11:6; ஏசா 62:11; ரோமர் 6:23; யோவான் 14:1-3; வெளி 21; மத் 25:20-23; ரோமர் 8:16-18.

> <p>மனன வசனம்</p>
> அவனுடைய எஜமான் அவனை நோக்கி: நல்லது, உத்தமமும் உண்மையுமுள்ள ஊழியக்காரனே, கொஞ்சத்திலே உண்மையாயிருந்தாய், அநேகத்தின்மேல் உன்னை அதிகாரியாக வைப்பேன், உன் எஜமானுடைய சந்தோஷத்திற்குள் பிரவேசி என்றான். மத்தேயு 25:21.

நாம் தேவ கிருபையைப் பெறத் தகுதியற்றவர்கள்; இரட்சிப்பைச் சம்பாதிக்கவே முடியாது; ஆனாலும், நாம் உண்மையாக வாழ நம்மை ஊக்குவிக்கவே பிரதிபலன் குறித்து வேதாகமம் நம்பிக்கையளிக்கிறது. ஏனென்றால் முடிவில், நாம் எதைப் பெறுவதாக இருந்தாலும், அது தேவகிருபையால்மட்டுமே சாத்தியம்.

தாவீது பின்வருமாறு எழுதியுள்ளார்: ‘கர்த்தருடைய வேதம் குறைவற்றதும், ஆத்துமாவை உயிர்ப்பிக்கிறதுமாயிருக்கிறது; கர்த்தருடைய சாட்சி சத்தியமும், பேதையை ஞானியாக்குகிறதுமாயிருக்கிறது. கர்த்தருடைய நியாயங்கள் செம்மையும், இருதயத்தைச் சந்தோஷிப்பிக்கிறதுமாயிருக்கிறது; கர்த்தருடைய கற்பனை தூய்மையும், கண்களைத் தெளிவிக்கிறதுமாயிருக்கிறது. கர்த்தருக்குப் பயப்படுகிற பயம் சுத்தமும், என்றைக்கும் நிலைக்கிறதுமாயிருக்கிறது; கர்த்தருடைய நியாயங்கள் உண்மையும், அவைகள் அனைத்தும் நீதியுமாயிருக்கிறது. அவைகள் பொன்னிலும், மிகுந்த பசும்பொன்னிலும் விரும்பப்படத்தக்கதும், தேனிலும் தேன்கூட்டிலிருந்து ஒழுகும் தெளிதேனிலும் மதுரமுள்ளதுமாய் இருக்கிறது. அன்றியும் அவைகளால் உமது அடியேன் எச்சரிக்கப்படுகிறேன்; அவைகளைக் கைக்கொள்ளுகிறதினால் மிகுந்த பலன் உண்டு’. சங்கீதம் 19:7-11.

வேதாகமம் பல்வேறு இடங்களில் பிரதிபலன்கள், கிறிஸ்துவின் இரண்டாம் வருகைக்குப் பிறகு வாக்களிக்கப்பட்டுள்ளவை, பாவத்தால் வழிதிரிந்து அலைந்த கொடிய அனுபவம் நிரந்தரமாக முடிதல் பற்றிப்பேசுகிறது.

தேவன் நமக்கு என்னவெல்லாம் வாக்குரைத்திருக்கிறார்? வாக் களிக்கப்பட்ட அனைத்தையும் பெறுவோம் என்கிற என்ன நிச்சயத்தைப் பெற்றுள்ளோம்?

_2023, மார்ச் 25 வகுப்புக்காகப் படிக்கவேண்டிய பாடம்_