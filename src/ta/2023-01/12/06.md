---
title:  வெகுமதிமேல் நோக்கம்
date:   23/03/2023
---

பவுல் மனமாறியபிறகு, கிறிஸ்துவுக்கான ஊழியத்தில் தம்மை முற்றுலும் ஈடுபடுத்தினார். அவர் கல்விமான், அறிவுத்திறன் மிக்கவர்; உலகப்பிரகாரமாக பெரும் வெற்றிகளை ஈட்டியிருக்க முடியும். மோசேயைப் போல, கிறிஸ்துவின் நிமித்தம் தேவனுடைய உண்மைப் பிள்ளைகளுடன் பாடனுபவிப்பதைத் தெரிந்து கொண்டார். அடி வாங்கினார், கல்லெறிப்பட்டார், சிறையில் அடைக்கப்பட்டார், கப்பல் சேதத்திற்கு ஆளானார், பட்டினிகிடந்தார், குளிரால் வாடினார், இன்னும் பல பாடுகள் நேரிட்டன. 2கொரி 11:24-33. இவற்றை எவ்வாறு சந்திக்க முடிந்தது?

`அவர் உண்மையாக இருந்ததற்கு தான் தேவனுடைய பிள்ளை என்பதை அவர் அறிந்திருந்தது எவ்வாறு ஒரு காரணமாக இருந்திருக்கும்? ரோமர் 8:16-18`

உண்மையுள்ளவர்களுக்கான வெகுமதிகள்மேல் பவுல் வைத்திருந்த மதிப்பு தான், கிறிஸ்துவுக்காகப் பாடுபடுவதை பவுலுக்கு மகிழ்சசியாக்கியது. சிறையிலிருந்து இவ்வாறு எழுதியுள்ளார்: ‘சகோதரரே, அதைப் பிடித்துக்கொண்டே னென்று நான் எண்ணுகிறதில்லை; ஒன்று செய்கிறேன், பின்னானவைகளை மறந்து, முன்னானவைகளை நாடி, கிறிஸ்து இயேசுவுக்குள் தேவன்அழைத்த பரம அழைப்பின் பந்தயப்பொருளுக்காக இலக்கை நோக்கித் தொடருகிறேன்’. பிலி 3:13, 14.

`1தீமோ 6:6-12 வசனங்களை ஏற்கனவே ஆராய்ந்தோம்; அவற்றை மீண்டும் பார்ப்பது பிரயோஜனமாக இருக்கும். கிறிஸ்தவர்களாகிய நமக்கு இந்த வசனங்களிலுள்ள முக்கியச் செய்தி என்ன?`

வேதாகம கண்ணோட்டத்தின்படி, செழிப்பு என்பது தேவையானதை தேவையானபொழுது பெற்றிருப்பது. அது உடமைகளைக் குவித்துவைப்பது அல்ல. அது பிலிப்பியர் 4:19இன் வாக்குறுதியைச் சொந்தங்கோருவதும் ஆகும்: ‘என் தேவன் தம்முடைய ஐசுவரியத்தின்படி உங்கள் குறைவையெல்லாம் கிறிஸ்து இயேசுவுக்குள் மகிமையிலே நிறைவாக்குவார்’. இறுதியாக, அது கர்த்தருக்குள் பெற்றிருப்பவற்றிற்கு நன்றியுடன், சகலத்திலும் அவரை நம்புவதாகும்.

தேவன் தம் பிள்ளைகள் உலகப் பொருட்களில் ஐசுவரியவான்களாக இருப்பார்கள் என்று வாக்குரைக்கவில்லை. உண்மையில், பக்திக்கேற்ற வாழ்க்கை வாழுகிற அனைவரும் உபத்திரவத்தைச் சந்திப்பார்களெனச் சொல்லுகிறார். அவர் உலக செல்வத்தைவிட மேலானதை அருளுகிறார். ‘நான் உங்களுடைய தேவைகளைச் சந்தித்து, நீங்கள் செல்கிற இடங்களிலெல்லாம் உங்களோடு இருப்பேன்’ என்று சொல்லுகிறார். பிறகு முடிவில், அவர் தமக்கு உண்மையாக இருப்பவர்களுக்கு மெய்யான செல்வத்தையும் பொறுப்பையும் நித்திய வாழ்வையும் கொடுப்பார். என்ன அற்புதமான வெகுமதி!

பவுல் தன் வாழ்நாளின் இறுதியில் பின்வருமாறு சொல்லமுடிந்தது: ‘நான் இப்பொழுதே பான பலியாக வார்க்கப்பட்டுப்போகிறேன்; நான் தேகத்தைவிட்டுப் பிரியும் காலம் வந்தது. நல்ல போராட்டத்தைப் போராடினேன், ஓட்டத்தை முடித்தேன், விசுவாசத்தைக் காத்துக்கொண்டேன். இதுமுதல் நீதியின் கிரீடம் எனக்காக வைக்கப்பட்டிருக்கிறது, நீதியுள்ள நியாயாதிபதியாகிய கர்த்தர் அந்நாளிலே அதை எனக்குத் தந்தருளுவார்; எனக்கு மாத்திரமல்ல, அவர் பிரசன்னமாகுதலை விரும்பும் யாவருக்கும் அதைத் தந்தருளுவார்’. 2தீமோ 4:6-8. நாம் அனைவரும் அதே நிச்சயத்துடன், அவரைப் போலவே சொல்வதற்கு தேவன் கிருபை செய்வாராக.