---
title:  இயேசுவுக்கான காணிக்கைகள்
date:   21/01/2023
---

### இவ்வார ஆராய்ச்சிக்கு
2கொரி 9:6, 7; உபா 16:17; 1நாளா 16:29; சங் 116:12-18; மாற்கு 12:41-44; மாற்கு 14:3-9. 

> <p>மனன வசனம்</p>
> ‘கர்த்தர் எனக்குச் செய்த எல்லா உபகாரங்களுக்காகவும், அவருக்கு என்னத்தைச் செலுத்துவேன். இரட்சிப்பின் பாத்திரத்தை எடுத்துக்கொண்டு, கர்த்தருடைய நாமத்தைத் தொழுதுகொள்ளுவேன். நான் கர்த்தருக்குச் செய்த பொருத்தனைகளை அவருடைய ஜனங்களெல்லாருக்கு முன்பாகவும் செலுத்துவேன்’. சங்கீதம் 116:12-14. 

தசமபாகம்போக, நம்மிடம் எஞ்சியிருக்கும் 90 சதவீத வருமானத்திலிருந்து காணிக்கைகள் கொடுக்க வேண்டும். அதுதான் தயாள குணத்தின் துவக்கம். தேவபிள்ளைகள் பல்வேறு வகை காணிக்கைகளைக் கொடுத்திருக்கிறார்கள். உதாரணமாக, தேவ கிருபையை எண்ணி பாவநிவாரண காணிக்கைகள் கொடுத்தார்கள். தேவன் தங்களுக்கு சுகம், செல்வம் கொடுத்து, தாங்கி நடத்தியதையும், பாதுகாத்ததையும் எண்ணி தோத்திரக் காணிக்கை கொடுத்தார்கள். ஏழைகளைப் பராமரிக்கவும், தேவனுடைய வீட்டைக் கட்டவும் காணிக்கை கொடுத்தார்கள்.

தேவன் நமக்கு அருளியிருக்கிற ஈவின் மகத்துவத்தை எண்ணும்போது, அது மலைக்குமுன் மடு போன்ற ஒன்றென்பது புரியும். தேவன் நமக்குச் செய்திருப்பவற்றை, குறிப்பாக இயேசுவின் தியாகத்தை எண்ணி காணிக்கைகளைக் கொண்டு வருகிறோம். ‘அவர் முந்தி நம்மிடத்தில் அன்புகூர்ந்தபடியால் நாமும் அவரிடத்தில் அன்புகூருகிறோம்’. 1யோவான் 4:19. அதிலிருந்து உள்ளூர்த் திருச்சபையோ, கான்ஃபரன்ஸோ, உலகளாவிய சபையோ தேவனுடைய ஊழியத்தை நிறைவேற்றும்படி அதைச் செலவிடுகிறது. திருச்சபையில் தேவனுடைய ஊழியத்தை நிர்வகிப்பதற்கு காணிக்கை உதவுகிறவிதம்பற்றி வேதாகமம் சொல்வதை இந்த வாரம் பார்ப்போம். 

_2023, ஜனவரி 28 வகுப்புக்காகப் படிக்கவேண்டிய பாடம்_