---
title:  'சிறப்புத் திட்டங்கள்: ‘பெரிய ஜாடி’ கொடுத்தல்'
date:   26/01/2023
---

மக்களுடைய சொத்துக்களில் 9 சதவீதம் மட்டுமே அசையும் சொத்துக்கள் என்றும், அதிலிருந்து காணிக்கைகளை எடுத்துக் கொடுப்பதையும் ஆராய்ச்சி காட்டுகிறது. ரொக்கம், காசோலை, சேமிப்புகள், சந்தை முதலீடுகள் போன்றவை அசையும் சொத்துகளெனக் கருதப்படுகின்றன. சுமார் 91 சதவீத சொத்துகள் வீடுகள், பண்ணைகள் போன்றவற்றில் ‘முதலீடு’ செய்யப்பட்டவை ஆகும். அசையும் சொத்து, அசையாச் சொத்துக்களின் சதவீத வித்தியாசங்களை

இரண்டு வெவ்வேறு கண்ணாடிகளில் போடப்பட்ட 100 காசுகளை வைத்து விளக்கலாம். சிறிய சாடி ஓன்றில் 9 காசுகளைப் போடுவோம். அது 9 சதவீத அசையும் சொத்துகளைக் காட்டுகிறது; பெரிய சாடியில் 91 காசுகள் போடுவோம். இது 91 சதவீத அசையாச் சொத்துகளைக் காட்டுகிறது. 

பெரும்பாலானவர்கள் சிறிய ஜாடியிலிருந்து, அதாவது அசையும் சொத்துக்களிலிருந்து காணிக்கை அல்லது நன்கொடைகளைக் கொடுக்கிறார்கள். அதாவது தங்கள் கணக்கிலுள்ள பணத்திலிருந்து கொடுக்கிறார்கள். ஆனால் அதிகம் கொடுக்க விரும்புகிறவர்கள், பெரிய ஜாடியிலிருந்து கொடுக்கிறார்கள். அதுபற்றி வேதாகமத்தில் பல சம்பவங்கள் உள்ளன. 

`சீமோனுடைய விருந்தில் கலந்துகொண்ட முக்கிய நபர்கள் யார்? மாற்கு 14:3-9; யோவான் 12:2-8. மரியாளுடைய காணிக்கையின் மதிப்பு என்ன? அவள் ஏன் அந்த நேரத்தில் இயேசுவின் சிரசில் ஊற்றினாள்?`

மரியாளுடைய காணிக்கையின் மதிப்பு 300 டினாரி; அது ஒரு வருடம் முழுவதும் வேலைசெய்தால் கிடைக்கிற சம்பளத் தொகை. தொடர்ந்து, அந்தத் தொகையில் மூன்றில் ஒரு பங்கு தொகைக்காக இயேசுவை யூதாஸ் காட்டிக் கொடுத்தான். அதாவது 30 வெள்ளிக்காசுகள். மத் 26:15. அது சிறிய ஜாடி காணிக்கை. நம்முடைய முதலீடுகளிலிருந்து பெரிய ஜாடி காணிக்கைகளைக் கொடுக்க உண்மையான அன்பும், அர்ப்பணிப்பும் இருக்க வேண்டும். ஆனால் யூதாஸைப் போல பேராசை கொண்டால், ஒன்றுமில்லாத விஷயங்களுக்காக நம் ஆத்துமாக் களை விற்றுப்போடுவோம். 

பர்னபாஸின் வேலை மற்றும் செயல்பாடுகள்பற்றி புதிய ஏற்பாட்டில் 28 முறைகள் சொல்லப்படுகின்றன. அவர் பவுலுடன் இருந்தவர்; மிகப்பெரிய ஊழியப்பணியாளர் என்பது மட்டும்தான் நமக்குத் தெரியும். ஆனால் இவற்றிற்கெல்லாம் அடிப்படையாக இருந்த நிகழ்வானது, அவரைப் பற்றி முதன்முதலாகச் சொல்லுகிற வசனங்களில் உள்ளது. அவர் ‘பெரிய ஜாடியிலிருந்து’ கொடுத்ததாக அப் 4:36, 37இல் வாசிக்கிறோம். ‘உங்கள் பொக்கிஷம் எங்கேயிருக்கிறதோ அங்கே உங்கள் இருதயமும் இருக்கும்’ எனும் கிறிஸ்துவின் வார்த்தைகளுக்கு எவ்வளவு வல்லமையான சாட்சி!

`தியாக உள்ளத்தோடு கொடுப்பது அதைப் பெறுகிறவர்களைப் போலவே கொடுப்பவர்களுக்கும் ஏன் முக்கியமானது?`