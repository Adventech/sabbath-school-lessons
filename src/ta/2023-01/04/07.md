---
title:  மேலும் படிக்க
date:   27/01/2023
---

பரலோக ஞாபகப் புத்தகத்தில் தேவகுடும்பத்தினர்கள் பணவிஷயத்தில் உண்மையோடு இருப்பதும் பதிவுசெய்யப்படுகிறது. ‘பண்டகசாலையில் சேரும்படி தேவனுக்குக் கொடுக்கிற ஒவ்வொரு காணிக்கையையும், அவ்வாறு கொடுத்ததன்மூலம் உண்டான இறுதி விளைவையும் பதிவுசெய்கிற தூதர்கள் உண்மையோடு எழுதிவைக்கிறார்கள். தம் நோக்கத்திற்காகக் கொடுக்கப்பட்ட ஒவ்வொரு காசையும், கொடுப்பவரின் விருப்பம் அல்லது தயக்கத்தை தேவன் அறிவார். கொடுப்பதற்கான நோக்கத்தைப் பதிவுசெய்கிறார். தமக்கு சொந்தமான தசமபாகங்களை அவர் கேட்கிறபடி சுயதியாகத்தோடும் அர்ப்பணிப்போடும் அவருக்குக் கொடுக்கிறவர்கள் தங்களுடைய கிரியைகளுக்குத் தக்கதாகப் பலனைப் பெறுவார்கள். தேவனுடைய மகிமைக்காகவும் ஆத்துமாக்களின் இரட்சிப்புக்காகவும் அவற்றைக் கொடுத்திருக்கலாம். அவ்வாறு கொடுக்கப்பட்டவற்றை தவறாகப் பயன்படுத்தினாலும், அவர் நினைத்திருந்த நோக்கத்தை அது நிறைவேற்றாவிட்டாலும், மெய்யான உள்ளத்தோடும், தேவனுக்கு மட்டுமே மகிமை சேருகிற நோக்கத்தோடும் கொடுத்தவர்கள், தங்கள் பிரதிபலனை அடையாமல் போவதில்லை. ’ 

‘தம்முடைய ஊழியம் பெருகும்படி மக்கள் திட்டமிடுவதை தேவன் விரும்புகிறார். ஆனால் கொர்நேலியுவைப் போல, ஜெபத்தோடுகூட தானதர்மும் பண்ண வேண்டும். நம் ஜெபங்களும் தானதர்மங்களும் தேவனுக்குமுன் நினைவுகூரப்பட வேண்டும். கிரியைகளில்லாத விசுவாசம் செத்தது; மெய்யான விசுவாசம் இல்லாமல் தேவனுக்கு பிரியமாக இருப்பது கூடாத காரியம். நாம் ஜெபிக்கும்போது, நம் ஜெபங்கள் நிறைவேறும் வகையில், நம் உழைப்பையும் வசதிகளையும் பயன்படுத்தி, நம்மால் இயன்ற அளவுக்குக் கொடுக்க வேண்டும். நம் விசுவாசத்தின்படி நாம் செயல்பட்டால், தேவன் நம்மை ஒருபோதும் மறக்கமாட்டார். அன்பும், சுயமறுப்பும் நிறைந்த ஒவ்வொரு செயலையும் அவர்குறித்துக் கொள்கிறார். நம் கிரியைகள்மூலம் நம் விசுவாசத்தை வெளிப்படுத்துவதற்கான வழிகளைத் திறக்கிறார்’. 

**கலந்துரையாடக் கேள்விகள்**

`ஜெபமும் தானதர்மமும் எவ்வாறு சேர்ந்து காணப்படுகின்றன? அதாவது என்ன கொடுக்க வேண்டும், எங்கே, எப்போது, எவ்வளவு கொடுக்க வேண்டும் என்பதை அறிந்துகொள்ள ஜெபம் எவ்வாறு உதவுகிறது?`

`அமெரிக்காவின் பிரபல பத்திரிக்கை ஒன்று, இளம் தொழில் வல்லுனர்கள் இருவரைப் பற்றி எழுதியிருந்தது. அவர்கள் அதிகளவு சம்பாதித்தாலும்கூட நம்பிக்கையின்றி, வெறுமையாக, கோபத்தோடும், கவலையோடும் காணப்பட்டார்களாம். அவர்களில் ஒருவரான ஒரு துறையின் மேலாளர் இவ்வாறு சொன்னார்: ‘‘என் துறையில் மேலும் ஒரு சதவீதம் அதிக லாபத்தைச் சம்பாதித்தபிறகு, நான் மரித்துவிட்டால் என்ன பயன்? தியாகமனப்பான்மையோடு கொடுப்பதுபற்றி இதிலிருந்துஎன்ன கற்றுக்கொள்ளலாம்? அவ்வாறு கொடுப்பது ‘ஐசுவரியத்தின் மயக்கத்திலிருந்து’ விடுவிப்பதால், கொடுப்பவருக்கு ஆவிக்குரிய நன்மையை உண்டாக்குகிறது. மத் 13:22.`

`மேலே சொல்லப்படும் எலன் ஒய்ட்டின் முதல் மேற்கோளின்படி, . கொடுக்கிறவர்கள் அவர் சொல்லுகிற அந்தக் கருத்தை மனதில் வைத்திருப்பது ஏன் முக்கியம்?`