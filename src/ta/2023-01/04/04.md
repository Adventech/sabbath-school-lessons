---
title:  காணிக்கைகளும் தொழுகையும்
date:   24/01/2023
---

ஆராதனை ஒழுங்குகுறித்து வேதாகமத்தில் எதுவும் சொல்லப்பட வில்லை. ஆனால் ஆலய ஆராதனைகளில் குறைந்தபட்சம் நான்கு விஷயங்கள் காணப்பட்டது தெரிகிறது. புதிய ஏற்பாட்டின்படி அவை ஆராய்ச்சி/பிரசங்கம், ஜெபம், இசை, தசமபாகங்களும் காணிக்கைகளும் ஆகும். 

ஒவ்வொரு வருடமும் மூன்றுமுறை, இஸ்ரவேலின் ஆண்களும் குடும்பத்தினரும் எருசலேமில் கர்த்தருடைய சந்ததிக்குமுன் சென்றார்கள். அவர்கள் ‘கர்த்தருடைய சந்நிதியில் வெறுங்கையோடே வராமல்’ என்று உபா 16:17 சொல்லுகிறது. அதாவது, தொழுகை அனுபவத்தில் தசமபாகம்காணிக்கைக்குப் பங்கிருந்தது. பஸ்கா பண்டிகை, பெந்தெகொஸ்தே நாள், கூடாரப்பண்டிகை ஆகிய வேளைகளில் தேவபிள்ளைகள தசமபாகங்களையும் காணிக்கைகளையும் கொண்டு சென்றார்கள். அந்தப் பண்டிகைகளுக்கு யாரும் வெறும் கையோடு சென்றிருக்க வாய்ப்பில்லை. 

அதாவது, பண்டைய இஸ்ரவேலரைப் பொறுத்தவரை, தசமபாகங்களையும் காணிக்கைகளையும் கொடுப்பது அவர்களுடைய தொழுகை அனுபவத்தின் மையப் பகுதியாக இருந்தது. மெய்யான தொழுகை என்பது தேவனுக்கு நம் நன்றியையும் ஸ்தோத்திரத்தையும் வெறும் வார்த்தைகளாலும் பாடல்களாலும் ஜெபத்தாலும் வெளிப்படுத்துவது மட்டுமல்ல; ஆண்டவருடைய ஆலயத்திற்கு காணிக்கைகளைக் கொண்டு செல்வதன்மூலம் நன்றியையும் ஸ்தோத்திரத்தையும் வெளிப் படுத்தினார்கள். அன்று அவர்கள் தேவாலயத்தில் செலுத்தினார்கள்; இன்று நாம் ஓய்வுநாளில் திருச்சபையில் செலுத்துகிறோம். அந்நாள் நாம் தசமபாகங்கள், காணிக்கைகளைச் செலுத்துவதற்கான நல்ல வழியாக இருக்கிறது; தொழுகையின் ஒரு செயலாக இருக்கிறது. 

`1நாளா 16:29; சங் 96:8, 9; சங் 116:16-18 ஆகிய வசனங்களில் சொல்லப்படுகிற நியதிகளை நம் தொழுகை அனுபவத்தில் எவ்வாறு பயன்படுத்தலாம்?`

நாம் தேவபிள்ளைகள்; இந்தப் பூமியில் அவருடைய வேலைகளை நிர்வகிக்கிற பொறுப்பைப் பெற்றிருக்கிறோம்; எனவே காணிக்கைகள் செலுத்துவது நமக்குள்ள சிலாக்கியம்; ஒரு வாய்ப்பு; ஒரு கடமை. தேவன் தமக்காக நம் பிள்ளைகளை வளர்க்கிற பொறுப்பைக் கொடுத்திருந்தால், ஓய்வுநாள் பள்ளியிலும், ஆலய ஆராதனைகளிலும் தசமபாகங்களையும் காணிக்கைகளையும் செலுத்துவதின் மகிழ்ச்சியை அவர்களிடம் பகிர்ந்துகொள்ள வேண்டும். சில இடங்களில், சிலர் இணையதளம் மூலமாக அல்லது வேறு வழிகளில் காணிக்கைகளைச் செலுத்துகிறார்கள். அதை எப்படிச் செய்தாலும், தசமபாகங்களையும் காணிக்கைகளையும் கொடுப்பது தேவனைத் தொழுகிற அனுபவத்தின் ஒரு பகுதி. 

`தொழுகையின் ஒரு பகுதியாக தசமபாகம் காணிக்கை செலுத்துவதில் உங்களுடைய அனுபவம் என்ன? அந்தப் பழக்கம் தேவனோடு உங்களுக்குள்ள உறவில் என்ன தாக்கத்தை ஏற்படுத்துகிறது?`