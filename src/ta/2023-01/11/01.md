---
title:  கடினமான காலங்களில் நிர்வாகம்
date:   11/03/2023
---

### இவ்வார ஆராய்ச்சிக்கு
2நாளா 20:1-22; 1நாளா 21:1-14; 2பேதுரு 3:3-12; 1யோவான் 2:15-17; வெளி 13:11-17.

> <p>மனன வசனம்</p>
> நீ தேவனுக்கு ஸ்தோத்திரபலியிட்டு, உன்னதமானவருக்கு உன் பொருத்தனைகளைச் செலுத்தி; ஆபத்துக்காலத்தில் என்னை நோக்கிக் கூப்பிடு; நான் உன்னை விடுவிப்பேன், நீ என்னை மகிமைப்படுத்துவாய். சங் 50:14, 15.

போர்கள், படுகொலைகள், குற்றங்கள், ஒழுக்கக்கேடுகள், இயற்கைப் பேரழிவுகள், பெருந்தொற்றுகள், பொருளாதாரச் சீர்குலைவுகள், அரசியல் ஊழல்கள் போன்ற ஏராளமான விஷயங்களால் இந்த உலகம் கட்டுக்கடங்காமல் செல்வதுபோலத் தெரிகிறது. தங்களைப் பாதுகாத்தால் போதும் என்கிற எண்ணம் தனி நபர்களிலும் குடும்பங்களிலும் காணப்படுகிறது. இத்தகைய நிச்சயமற்ற சூழ்நிலைகளில் நம்முடைய பாதுகாப்பு முக்கியம் என்கிற எண்ணமும் உள்ளது; அதைப் புரிந்துகொள்ள முடிகிறது.

வாழ்க்கையின் பாடுகள்தாம் ஒவ்வொரு நாளும் நம் கவனத்தை அதிகமாக ஆக்கிரமிக்கின்றன. கடன்களை அடைக்க வேண்டும், பிள்ளைகளை வளர்க்க வேண்டும், சொத்துகளை நிர்வகிக்க வேண்டும்; இதற்கு நேரமும் யோசனையும் தேவைப்படுகிறது. இவைதவிர உடை, உணவு, உறைவிடம் போன்ற தேவைகளையும் சந்திக்க வேண்டும். மலைப்பிரசங்கத்தில், அடிப்படைத் தேவைகளைப் பற்றிப் பேசும்போது, ‘இவைகளையெல்லாம் அஞ்ஞானிகள் நாடித்தேடுகிறார்கள்; இவைகளெல்லாம் உங்களுக்கு வேண்டியவைகள் என்று உங்கள் பரமபிதா அறிந்திருக்கிறார். முதலாவது தேவனுடைய ராஜ்யத்தையும் அவருடைய நீதியையும் தேடுங்கள்; அப்பொழுது இவைகளெல்லாம் உங்களுக்குக் கூடக் கொடுக்கப்படும்’ என்று இயேசு சொல்லுகிறார். மத்தேயு 6:32, 33.

நாம் எப்போதையும்விட கடினமான காலக்கட்டங்களில் அதிகமாக ஆண்டவரைச் சார்ந்திருக்க வேண்டும் என்றாலும், வேதாகம நியதிகளின் அடிப்படையில் பின்பற்றவேண்டிய சில உறுதியான படிகளும் உள்ளன.

_2023, மார்ச் 18 வகுப்புக்காகப் படிக்கவேண்டிய பாடம்_