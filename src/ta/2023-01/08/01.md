---
title:  வெற்றிக்குத் திட்டமிடுதல்
date:   18/02/2023
---

### இவ்வார ஆராய்ச்சிக்கு
பிர 12:1; ஆதி 2:15; 1தீமோ 5:8; கொலோ 3:23, 24; ஆதி 39:2-5; நீதி 3:5-8.

> <p>மனன வசனம்</p>
> நீங்கள் கர்த்தராகிய கிறிஸ்துவைச் சேவிக்கிறதினாலே, சுதந்தரமாகிய பலனைக் கர்த்தராலே பெறுவீர்களென்று அறிந்து, எதைச் செய்தாலும், அதை மனுஷர்களுக்கென்று செய்யாமல், கர்த்தருக்கென்றே மனப்பூர்வமாய்ச் செய்யுங்கள். கொலோ 3:23, 24.

‘வெற்றியான’, சந்தோஷமான வாழ்க்கை வாழ பலர் விரும்புகிறார்கள். இது விழுந்துபோன உலகம்; ஒரு கணப்பொழுதில் துயரமும் பேரழிவும் நேரிடலாம்; எனவே இந்த இலக்கை அடைவது எப்போதுமே எளிதாக இருப்பதில்லை.

மேலும், ‘வெற்றி’ குறித்த நம் வரையறை என்னவென்பதும் முக்கியம். எகிப்தில் யோசேப்பின் அனுபவத்தை எடுத்துக்கொள்வோம். வெற்றியான வாழ்க்கைக்கு மிகச்சிறந்த உதாரணமாகச் சொல்லலாம். அது சிறையில் இருந்தவர் அரண்மனைக்குச் சென்ற சம்பவம். ஆனால், யோவான் ஸ்நானனுடைய அனுபவத்தை என்ன சொல்லலாம்? அவர் சிறையில் இருந்து கல்லறைக்குச் சென்றார். அவர் வாழ்க்கை எவ்வளவு தூரம் வெற்றியாக இருந்தது? இதற்கான பதில் ‘வெற்றி’ குறித்த நம் வரையறையைப் பொறுத்தது.

இந்த வாரம், அடிப்படை உக்கிராணத்துவம், நிதி கொள்கைகள் ஆகியவற்றை வைத்து ‘வெற்றி’பற்றிப் பார்க்கலாம். நாம் யாராக இருந்தாலும், எங்கு வசித்தாலும், நாம் விரும்புகிறோமோ இல்லையோ, பணமும் நிதிவிஷயங்களும் நம் வாழ்க்கையில் ஒரு பகுதியாக இருக்கப்போகின்றன. ‘வெற்றிக்கு’ உத்தரவாதமளிக்காவிட்டாலும், நிதி சம்பந்தப்பட்ட வெற்றியைக் கடினமாக்குகிற பொதுவான சறுக்கல்களைத் தவிர்க்க உதவுகிற நடைமுறை ரீதியிலான என்ன முயற்சிகளை நாம் மேற்கொள்ளலாம்?

_2023, பெப்ரவரி 25 வகுப்புக்காகப் படிக்கவேண்டிய பாடம்_