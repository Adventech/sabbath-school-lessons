---
title:  சம்பாதிக்கிற வருடங்கள்
date:   21/02/2023
---

மனிதர்கள் ஏதாவது ஒரு தகுதியில் வேலை செய்ய வேண்டும் என்பது தேவனுடைய நோக்கம். சம்பாதிப்பதற்காக வேலைசெய்வது 40 வருடங்கள். பொதுவாக அது பிள்ளைகளைப் பெற்று வளர்க்கிற, படிக்கவைக்கிற, குடும்பத்திற்கான பெரிய செலவுகளைச் செலவழிக்கிற காலக்கட்டமாக இருக்கும். பணரீதியாக அது தீவிரமான காலக்கட்டம். அந்தச் சமயத்தில் குடும்பத்தினர் ஒன்றாகச் சேர்ந்து வேலைசெய்வார்கள்; வாழ்நாட்கால பந்தம் உருவாகும்; அதனால் அது உணர்ச்சிப்பூர்வமான காலக்கட்டமும்கூட. அச்சமயத்தில் நிதிசம்பந் தமான அழுத்தங்கள் திருமண வாழ்க்கையைப் பாதிக்கலாம்; அதுதான் பரவலாக நிகழ்கிறது. கணவனும் மனைவியும் கிறிஸ்தவ அர்ப்பணிப்போடு இருந்தால், வேதாகம நியதிகளைப்பின்பற்றினால் திருமண வாழ்க்கை உறுதியாக இருக்கிறது.

`வீட்டில் நிதிசம்பந்தமான விஷயங்களுக்கு தேவையான என்ன முக்கியக் கருத்துகள் இவ்வசனங்களில் உள்ளன? 1தீமோ 5:8; நீதி 14:23; கொலோ 3:23, 24.`

பல குடும்பங்களில் தம்பதியர் இருவரும் வேலைசெய்தாலும், கணவருடைய சம்பாத்தியம் பிரதானமாக இருக்கும். நோய், பொருளாதார நெருக்கடி போன்ற எதிர்பாராத சூழ்நிலைகள் நேர்ந்தால், கணவர் சம்பாதிக்க முடியாமல் போகும். அதற்கேற்றாற்போல மாற்றங்களைச் செய்ய வேண்டியதிருக்கும்.

வாழ்க்கையின் இந்தக் காலக்கட்டத்தில் உலகத்திற்குள் வருகிற குழந்தை கள் ‘கர்த்தரால் வரும் சுதந்தரம்’ என்று அழைக்கப்படுகிறார்கள். சங்கீதம் 127:3. பிள்ளைகள் பிறக்கும் போதே மிகப்பெரிய பொறுப்புகளைக் கொண்டுவருகிறார் கள். கிறிஸ்தவப் பெற்றோர்களின் இலக்கு, இந்த உலகத்தில் சொந்தக் காலில் நிற்கவும், வரப்போகிற உலகத்திற்க தகுதியடைவும் அவர்களுக்குப் பயிற்சியளிப்பதே. பெற்றோருக்கு உதவக்கூடிய மூன்று கருத்துகள் பின்வருமாறு:

1\. கிறிஸ்தவ குடும்பச் சூழலை உருவாக்க வேண்டும். தினமும் சுவாரசியமான குடும்ப ஜெபத்தை நடத்துவதும், வாரவாரம் ஓய்வுநாள் பள்ளியில் கலந்துகொள்வதும், ஆலயத்திற்குச் செல்வதும், உண்மையோடு தசமபாகம்காணிக்கை செலுத்துவதும் இதில் அடங்கும். இந்தப் பழக்கங்களை வாழ்க்கையின் ஆரம்பக் கட்டத்திலேயே உருவாக்குவது நல்லது.

2\. வேலைசெய்கிற விருப்பத்தையும், அதைப் பாராட்டுகிற தன்மையையும் கற்பிப்பது. வேலையில் உண்மையோடும் கருத்தோடும் இருந்தால் அது கவனிக்கப்படும்; பாராட்டப்படும்; பலனளிக்கப்படும் என்பதை பிள்ளைகள் கண்டுகொள்ள உதவ வேண்டும். மற்றவர்களுக்கு பிரயோஜனமான பணிகளைச் செய்ய நேரம் செலவிடுவதின் விளைவாக தங்களுககு பணம் வருவதை அறிந்து கொள்வார்கள்.

3\. நல்ல கல்வியைக் கொடுக்க வேண்டும். கல்விக்கு இன்று அதிக செலவாகிறது; குறிப்பாக கிறிஸ்தவ தனியார் பள்ளிகளைச் சொல்லலாம். ஆனால் இந்த உலகத்திற்காக மட்டுமல்லாமல், இனி வருகிற உலகத்திற்காகவும் தேவையான பயிற்சி கிடைக்க விரும்புகிற பெற்றோருக்கு இந்தச் செலவு பிரயோஜனமானதுதான்.

`பெற்றோர் எவ்வளவுதான் செய்தாலும், பிள்ளைகள் பின்னர் என்ன தீர்மானிப்பார்கள் என்பதற்கு எந்த உத்தரவாதமும் இல்லை. பெரிய பிள்ளைகள் தவறான தீர்மானங்களை எடுத்தால், பெற்றோர் தங்களை தாங்களே குற்றஞ்சாட்ட வேண்டியதில்லை என்பது ஏன் முக்கியமானது?`