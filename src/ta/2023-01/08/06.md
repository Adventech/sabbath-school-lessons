---
title:  தேவபக்திக்கேற்ற ஆலோசனையை நாடுதல்
date:   23/02/2023
---

சமயச்சார்பற்ற பண நிர்வாகத் தலைவர்கள் பலர் இருக்கிறார்கள்; ஆனால் தேவன் நம்மிடம் அர்ப்பணித்துள்ள சொத்துகளை நிர்வகிப்பதற்கு அவர்களிடம் ஆலோசனை கேட்கவேண்டாமென தேவன் எச்சரிக்கிறார். ‘துன்மார்க்கருடைய ஆலோசனையில் நடவாமலும், பாவிகளுடைய வழியில் நில்லாமலும், பரியாசக்காரர் உட்காரும் இடத்தில் உட்காராமலும், கர்த்தருடைய வேதத்தில் பிரியமாயிருந்து, இரவும் பகலும் அவருடைய வேதத்தில் தியானமாயிருக்கிற மனுஷன் பாக்கியவான். அவன் நீர்க்கால்களின் ஓரமாய் நடப்பட்டு, தன் காலத்தில் தன் கனியைத் தந்து, இலையுதிராதிருக்கிற மரத்தைப்போலிருப்பான்; அவன் செய்வதெல்லாம் வாய்க்கும்.’ சங் 1:1-3.

கர்த்தருடைய வேதத்தில் பிரியமாயிருக்கிற மனுஷன் ஆசீர்வதிக்கப்படுவான். எவ்வளவு எளிய வழி? அவன் செழிப்பான்; அதாவது, வெற்றியடைவான்.

`பணவிஷயம் சம்பந்தப்பட்ட விஷயங்களில் நீதி 3:5-8இன் நியதிகளை எவ்வாறு பயன்படுத்தலாம்?`

நிதி மேலாண்மை குறித்த வேதாகம ஆலோசனை, மதிப்புமிக்க கருத்துகளை வழங்குகிறது. அவற்றில் ஏழு கருத்துகளைப் பார்ப்போம்.

1\. ஓர் ஒழுங்கைக் கடைப்பிடியுங்கள். செலவுத்திட்டம் ஒன்றை உருவாக்கு ங்கள். நீதி 27:23, 24. பல குடும்பங்கள் மாதச் சம்பளத்தில் வாழ்கின்றன. சம்பாதிக்கவும், செலவிடவும், சேமிக்கவும் திட்டமிடாவிட்டால், வாழ்க்கை அழுத்தமாக மாறும்.

2\. சம்பாதிப்பதைவிட குறைவாகச் செலவிடுங்கள். உங்களுக்குள்ள வசதி வாய்ப்புகளுக்குள் வாழுங்கள். நீதி 15:16. மேற்கத்திய நாடுகளிலுள்ள பல குடும்பங்கள் சம்பாதிப்பதற்கும் அதிகமாகச் செலவிடுகின்றன. கடன் வாங்கவும் பணம் எடுக்கவும் வசதிகள் இருப்பதே காரணம். கடனால் பல கஷ்டங்களில் சிக்குகிறார்கள்.

3\. சம்பளம் வாங்கியதும் ஒரு பகுதியைச் சேமியுங்கள். நீதி 6:6-8. எதிர்காலத்தில் ஏதாவது பெரிதாக வாங்கத் திட்டமிட்டிருந்தால், விபத்துநோய் போன்ற எதிர்பாராத செலவுகள் வரநேர்ந்தால், அவற்றைச் சமாளிப்பதற்காகச் சேமிக்கிறோம். வயதான காலத்தை மனதில் வைத்தும் சேமிக்கிறோம்.

4\. கோவிட்19 போல கடனைத் தவிர்த்திடுங்கள். நீதி 22:7. நீங்கள் தவிர்க்கக்கூடிய செலவுகளில் ஒன்று வட்டி. ஒரு நபரோ குடும்பத்தினரோ கடன் வாங்கும்போது, எதிர்காலத்தில் சம்பாதித்து அடைத்துவிடலாம் என்று நம்பி வாழ்கிறார் கள். ஆனால் எதிர்பாராமல் ஏதாவது நேரிட்டு விட்டால், கடும் பணநெருக்கடி ஏற்படக்கூடும்.

5\. கருத்தோடு வேலைசெய்யுங்கள். ‘சோம்பேறியுடைய ஆத்துமா விரும்பியும் ஒன்றும் பெறாது; ஜாக்கிரதையுள்ளவர்களுடைய ஆத்துமாவோ புஷ்டியாகும்’. நீதி 13:4.

6\. பணவிஷயத்தில் தேவனுக்கு உண்மையோடிருங்கள். உபா 28:1-14. தேவனுடைய ஆசீர்வாதம் இல்லாமல் எந்தக் குடும்பத்தினரும் வாழ முடியாது.

7\. இந்தப் பூமி நம்முடைய மெய்யான குடியிருப்பு கிடையாது. நாம் எவற்றிற்கு முன்னுரிமை அளிக்கிறோம் என்பதையே நம் நிர்வாகம் தெரிவிக்கிறது. மத் 24:14-21.