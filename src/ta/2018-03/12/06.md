---
title:  தலைவர்களுக்குமுன்னால் பவுல்
date:   20/09/2018
---

அகிரிப்பாவிடம்தான் பவுல் பேசுகிறார்; ஆனால் முதல் பதில் பெஸ்து விடமிருந்து வருகிறது. அப் 26:24.  ஆத்துமாவுக்கு அழிவில்லை என்று பவுல் சொல்லியிருந்தால் பெஸ்து அமைதியாக இருந்திருப்பார்.  ஆத்துமா அழிவில் லாமை-உயிர்த்தெழுதல், இவ்விரண்டும் ஒன்றுக்கொன்று ஒத்துப்போகாத கருத் துகள் என்று முற்கால கிரேக்க-ரோமர்களுக்குத் தெரியும்.  அதனால்தான் ஆத்துமா அழிவில்லாதது என்பதை ஏற்றுக்கொண்டு, உயிர்த்தெழுதலை மறுத் தார்கள்.  நற்செய்தி கிரேக்கருக்குப் பைத்தியமாயிருக்கிறது என்று பவுல் சொல் வதில் ஆச்சரியம் எதுவும் இல்லை. 1கொரி 1:23.

தான் சொல்வதெல்லாம் சத்தியம் என்று மரியாதையுடன் பவுல் தெரிவித்து விட்டு, அகிரிப்பாவிடம் திரும்புகிறார்.  எபிரெய தீர்க்கதரிசிகள் சொல்லியிருப் பதைத்தான் பவுல் பேசுகிறாரென்பது அகிரிப்பாவுக்கு நன்றாகத் தெரியும். அப் 26:25,26.

`பவுலின் அழுத்தமான கேள்விக்கு அகிரிப்பாவின் பதில் என்ன? அப் 26:27,28.`

பவுலின் கேள்வி அகிரிப்பாவை ஒரு கணம் திகைக்கச் செய்தது.  ஒரு யூதனாக, வேத வாக்கியங்களை தான் நம்பவில்லை என்று அவர் சொல்லமுடி யாது; மறுபுறம், தான் நம்புவதாகச் சொன்னால், இயேசுவை மேசியா என்று ஒத் துக்கொள்ள வேண்டும்.  எனவே, அந்தப் பகுத்தறிவு வாதக் கண்ணியிலிருந்து சாதுரியமாகத் தப்புகிறார்: ‘நான் கிறிஸ்தவனாகிறதற்குக் கொஞ்சங்குறைய நீ என் னைச் சம்மதிக்கப்பண்ணுகிறாய்.’ அப் 26:28.  ‘நான் ஒரு கிறிஸ்தவனாவதற்கு இவ்வளவு சீக்கிரத்தில் என்னøச் சம்மதிக்கப்பண்ணுகிறாயா?’ என்றுதான் கிரேக்க புதிய ஏற்பாட்டில் இந்த வசனம் சொல்லப்படுகிறது.

அதற்கு பவுல் சொன்ன பதில், நற்செய்தியில் அவருக்கிருந்த அர்ப்பணிப் பைக் காட்டுகிறது: ‘நீர் மாத்திரமல்ல, இன்று என் வசனத்தைக் கேட்கிற யாவ ரும், கொஞ்சங்குறையமாத்திரம் அல்ல, இந்தக் கட்டுகள் தவிர, முழுவதும் என் னைப்போலாகும்படி தேவனை வேண்டிக்கொள்ளுகிறேன்.’ அப் 26:29.  அங்கு நின்று கேட்டுக்கொண்டிருந்தவர்கள்போல தானும் சுதந்திரவானாக இருக்க, தன்னை விடுவிக்கும்படி பவுல் கேட்கவில்லை.  மாறாக, சங்கிலியால் கட்டப் படுவதைத் தவிர மற்றப்படி அவர்கள் தன்னைப்போல மாறவேண்டும் என்று கூறுகிறார்.  தன் சொந்த பாதுகாப்பைக்கூட மறுக்கும் அளவுக்கு தன் ஊழியப் பணியில் அதிக தீவிரத்துடன் இருந்தார்.

`பவுல் குற்றமற்றவரென தான் நம்புவதாக அகிரிப்பா எவ்வாறு தெரிவிக்கிறார்? அப் 26:30-32.`

அறிக்கை சமர்ப்பிக்க உதவும்படி அகிரிப்பாவிடம் பெஸ்து கேட்டிருந் தார். அப் 25:25-27.  பவுல் கேட்டபடி அவரை ராயனிடம் அனுப்ப சம்மதித்தும் இருந்தார். அப் 25:12.  எனவே, தேசாதிபதியால் எதுவும் செய்யமுடியாது.

`பவுலின் இறுதி வேண்டுகோள் என்ன? அப் 26:24-28.  விசுவாசம் சம்பந்தப்பட்ட விஷயங்களில் நம்முடைய இறுதி அதிகாரம் எதுவாக இருக்கவேண்டும்?`