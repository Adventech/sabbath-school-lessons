---
title:  மேலும் படிக்க
date:   21/09/2018
---

‘பவுலின் வார்த்தைகளைக் கேட்டதும் அகிரிப்பா தன் கடந்தகால குடும்ப வரலாற்றையும், பவுல் பிரசங்கிக்கிற இயேசுவுக்கு எதிராக எடுக்கப்பட்ட முயற்சிகள் வீணாய்ப் போனதையும் நினைத்திருப்பாரா? தன் பெரிய தாத்தா ஏரோது ஒன்றுமறியாத குழந்தைகளைப் படுகொலைசெய்ததை நினைத்திருப்பாரா? தன் பெரியப்பா அந்திபாஸ் என்பவர் யோவான் ஸ்நானனைக் கொன்றதை நினைத்திருப் பாரா? தன் அப்பா முதலாம் அகிரிப்பா அப்போஸ்தலனாகிய யாக்கோபைக் கொன் றதை நினைத்திருப்பாரா? தேவ ஊழியர்களுக்கு எதிராக அவர்கள் செய்த குற்றங் களின் விளைவாகவே அவர்களுக்கு சடுதியில் அழிவு நேரிட்டதென்பதை நினைத் திருப்பாரா? அன்று அவர் பகட்டோடும் ஆடம்பரத்தோடும் நின்றிருந்தது, அவரை விட வலிமைவாய்ந்த அரசானான அகிரிப்பா, அதே நகரத்தில் மினுக்கான வஸ்திரங் களோடு நின்றபோது, அவர் தேவனைப்போல இருப்பதாக மக்கள் ஆராவாரம் செய்ததை நினைத்திருப்பாரா? மக்களின் ஆராவாரம் அடங்குவதற்குமுன்பே, சடுதியில் உண்டான தேவகோபத்தால் அகங்காரமிக்க அந்த ராஜா செத்துப் போனதை மறந்துபோனாரோ? இவை எல்லாமே அகிரிப்பாவின் நினைவில் எட்டிப் பார்த்தன; ஆனால் தனக்குமுன் காணப்பட்ட அற்புதகாட்சி, மாயைக்குத் தூபமிட் டது; உன்னதமான அந்த எண்ணங்களை அகந்தையும் சுயமுக்கியத்துவமும் போக் கடித்தன.’ - EGW, 6SDABC, p 1066,1067.

**கலந்துரையாடக் கேள்விகள்**

`1	இராயனுக்கு அபயமிட பவுல் தீர்மானித்தது சரியான முடிவா? அப் 25:25; 26:31,32. முற்றிலும் தேவ கிருபையைச் சார்ந்திருப்பதற்குபதிலாக நம்மைப் பாதுகாக்க சட்டப்பூர்வ உத்திகளைக் கையாள்வதை எவ்வளவு தூரம் நாம் அனுமதிக்கலாம்?`

`2	‘ஆகையால், அகிரிப்பா ராஜாவே நான் அந்தப் பரமதரிசனத்துக்குக் கீழ்ப்படியாத வனாயிருக்கவில்லை’ என்று அகிரிப்பாவிடம் பவுல் கூறுகிறார். அப் 26:19. பவு லைப்பற்றி இதிலிருந்து என்ன தெரிகிறது? கிறிஸ்தவர்களாக ஊழியப்பணியைச் செய்ய எவ்வளவுக்கு உண்மையோடு இருக்கிறோம்? 1பேதுரு 2:9.10.`

`3	மக்கள்மேல் அன்புள்ளவர் பவுல். செசரியாவில் தான் இறுதியாக விசாரிக்கப்பட்ட போது, அங்கு கூடியிருந்தவர்களிடம் எல்லாருமே என்னைப் போலாக விரும்பு கிறேன் என்றார். அதாவது, தேவகிருபையால் இரட்சிக்கப்பட விரும்புவதாகச் சொன்னார். அப் 26:29. தான் விடுவிக்கப்படுவது முக்கியமல்ல, மக்கள் தேவ னுடைய இரட்சிப்பைக் கண்டுகொள்வதுதான் முக்கியமென்றார். அவரிடமிருந்து நாம் என்ன பாடம் கற்றுக்கொள்ளலாம்? நற்செய்தியை அறிவிப்பதற்காக நம் மையே தியாகம்செய்ய எவ்வளவு தூரம் ஆயத்தமாக இருக்கிறோம்?`

`4	பவுலிடம் நற்செய்தியை அறிந்துகொள்ளும் வாய்ப்பு அகிரிப்பாவுக்குக் கிடைத் தது. ஆனால், புறக்கணித்து விட்டார். தேவன் மிகப்பெரிய வாய்ப்புகளை நமக்குத் தரும்போது அவற்றை இழக்காதிருக்க என்ன செய்யலாம்? நம் வாழ்க்கையில் நேரிடும் நிகழ்வுகளை ஆவிக்குரிய கண்ணால் பார்க்க, எவ்வாறு எப்போதுமே ஆயத்தமாக இருக்கலாம்?`