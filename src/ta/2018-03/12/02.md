---
title:  பேலிக்ஸிற்கு முன்னால்
date:   16/09/2018
---

பவுல் செசரியாவுக்குக் கொண்டுசெல்லப்பட்டு ஐந்து நாட்கள் ஆகியிருந் தன; பிரதான ஆசாரியன், சனகெரிம் சங்க உறுப்பினர்கள் சிலர், தெர்த்துல்லு எனும் வழக்கறிஞன் என யூதத்தலைவர்களில் முக்கியமானவர்கள் எருசலேமி லிருந்து செரியாவுக்குப் போய், அப்போஸ்தலனுக்கு எதிராக பேலிக்ஸிடம் முறைப்படி வழக்குப் பதிவுசெய்தார்கள். அப் 24:1-9.

இந்த வழக்கில் மட்டும்தான், குற்றஞ்சாட்டினவர்கள் ஒரு வழக்கறிஞனை அழைத்துவந்ததாகச் சொல்லப்பட்டுள்ளது.  தேசாதிபதியின் அனுதாபத்தைப் பெற தெர்த்துல்லு சாமர்த்தியமாகப் பேசுகிறான்.  பேலிக்ஸ் அளவிற்கு எந்தத் தேசாதிபதியும் அடக்குமுறையைக் கையாண்டதில்லை.  பேலிக்ஸின் அடக்கு முறையால்தான் ரோம ஆட்சிக்கு எதிராக யூதர்கள் விரோதமடைந்திருந்தார்கள்.  பேலிக்ஸின் கொள்கையைச் சுட்டிக்காட்டி, இந்த வழக்கிலும் அரசியல் ஸ்திரதன்மையை நிலைநாட்டுவானென்று புத்திசாலித்தனமாகப் பேசுகிறான்.

பிறகு, பவுலுக்கு எதிராக மூன்று குற்றச்சாட்டுகளை முன்வைக்கிறான்:

1	பவுல் ஒரு கலகக்காரன் என்றும், சாம்ராஜ்யம் முழுவதிலுமுள்ள யூதர்கள்மத்தியில் அமளியைத் தூண்டுவதாகவும் கூறுகிறான். அப் 24:5. 
2	நசரேயக் குழுவின் தலைவன் என்கிறான்; அதாவது, கிறிஸ்தவ மார்க்கம் முழு வதையும் சிதைக்கிற இயக்கத்தின் தலைவன் என்கிறான்.  அப் 24:5.
3	எருசலேம் தேவா லயத்தை தீட்டுப்படுத்த முயன்றதாகச் சொல்கிறான். அப் 24:6.

`ஒவ்வொரு குற்றச்சாட்டுக்கும் பவுல் எவ்வாறு பதில் கூறுகிறார்? அப் 24:10-19.`

அவர்களுடைய வாதங்களைத் தகர்க்கும் விதத்தில் பவுல் இரண்டு விஷ யங்களை முன்வைக்கிறார்.  

1	தன்னைப் பார்த்ததாக அவர்கள் சொன்ன ஆசிய நாட்டவர்கள் அங்கு இல்லை.  எனவே, அது ஒரு பொய் வழக்கு. அப் 24:18,19. 
2	முந்தின வாரத்தில் பவுல் விசாரிக்கப்பட்டதுபற்றி மட்டும்தான் அந்த யூதர்கள் சொல்ல முடிந்தது; மரித்தோரின் உயிர்த் தெழுதல் குறித்து பவுல் நம்பினார் என்பது தவிர அவர் மேல் வேறு எந்தக் குற்றச்சாட்டும் அவர்களிடம் இல்லை. அப் 24:20; அப் 23:6.

பவுலின் வாதங்கள் உடனடியாக பேலிக்ஸிற்குப் புரிகின்றன; அவருடைய மனைவியான துருசில்லாள் ஒரு யூதஸ்திரி; எனவே கிறிஸ்தவ மார்க்கம்பற்றி பேலிக்ஸ் ஓரளவுக்குத் தெரிந்திருப்பார்.  அடுத்த அறிவிப்பு வரும்வரை வழக்கை ஒத்திவைக்கிறார். அப் 24:22.

பேலிக்ஸ் எப்படிப்பட்டவன் என்பதை அவன் நடந்துகொண்ட விதம் காட்டுகிறது. அப் 24:24-27.  காலம் கடத்தினான்; லஞ்சத்தை எதிர்பார்த்தான்; சந்தர்ப்பவாதியாக இருந்தான்.  பேலிக்ஸ் போன்ற ஒருவரிடம் பவுலுக்கு நிச் சயமாக நியாயம் கிடைக்கப்போவதில்லை.

`‘தேவனுக்கும் மனுஷருக்கும்முன்பாக எப்பொழுதும் குற்றமற்ற மனச்சாட்சியை உடையவனா யிருக்கப் பிரயாசப்படுகிறேன்’ என்று பவுல் சொல்கிறார். அப் 24:16.  அர்த்தம் புரிகிறதா? இதே போல நீங்களும் சொல்வதற்கு உங்களுடைய வாழ்க்கையில் ஏதாவது மாற்றம் தேவையா?`