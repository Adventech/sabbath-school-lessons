---
title:  அகிரிப்பாவுக்கு முன்னால்
date:   18/09/2018
---

பவுல் கேட்டுக்கொண்டபடி அவரை ரோமுக்கு அனுப்பிவைக்க பெஸ்து சம்மதிக்கிறார்.  அந்தச் சமயத்தில் இரண்டாம் அகிரிப்பா ராஜா செசரியாவுக்கு வருகிறார்; எனவே, பவுலின் வழக்கில் தான் பேரரசருக்கு அதிகாரப்பூர்வமாக அனுப்ப வேண்டிய அறிக்கையில் எத்தகைய தகவலைத் தெரிவிக்கவேண்டும் என்று அகிரிப்பாவிடம் ஆலோசனை கேட்க பெஸ்து விரும்புகிறார்.  அப்படிப் பட்ட உதவிசெய்ய அகிரிப்பாவுக்கு தகுதியிருந்தது. அப் 26:2,3.

`பவுலைப்பற்றி அகிரிப்பாவிடம் பெஸ்து சொன்னது என்ன? அதற்கு ராஜாவின் பதில் என்ன? அப் 25:13-22.`

இரண்டாம் அகிரிப்பா ராஜாதான் ஏரோதிய வம்சத்தில் கடைசியானவர்; அவர் தன் சகோதரியான பெர்னீக்கேயாளுடன் புதிய தேசாதிபதியை வாழ்த் தும்படி செசரியாவுக்கு வந்திருந்தார்.

பவுலின் வழக்குபற்றி பெஸ்து குறிப்பிடும்போது, அரசியல் அல்லது குற்றவியல் ரீதியாக மரண தண்டனைக்கு ஏதுவான எந்தக் குற்றத்தையும் பவுல் செய்யவில்லை என்கிறார்.  மாறாக, யூத மார்க்கத்திற்கடுத்த விஷயங்களிலும், ‘இயேசு என்னும் ஒருவன் உயிரோடிருக்கிறானென்று பவுல் சாதித்ததைக் குறித் தும்’ குற்றஞ்சாட்டினார்கள். அப் 25:19.  ஏற்கனவே பவுல், இயேசுவின் உயிர்த் தெழுதலை நம்புவதாலேயே தான் விசாரிக்கப்படுவதாக சனகெரிம் சங்கத்திற்கு முன்பு தெரிவித்திருந்தார்.  அதுதான் உண்மையான காரணம் என்பதை இங்கு பெஸ்து தெளிவுப்படுத்துகிறார்.

`அகிரிப்பாவுக்கு முன்பாக பவுல் ஆஜரான காட்சியை லூக்கா எவ்வாறு விவரிக் கிறார்? அப் 25:23-27.`

“இப்போது பவுல் சங்கிலியால் கட்டப்பட்ட நிலையிலேயே அங்கு கூடி யிருந்தவர்களுக்கு முன்பாக நின்றிருந்தார்.  முற்றிலும் எதிரான இரு காட்சிகள்!  அகிரிப்பா மற்றும் பெர்னீக்கேயாளிடம் பதவியும் அதிகாரமும் இருந் தன; அதனால் உலகத்தார் அவர்களை பெரிதும் மதித்தார்கள்.  ஆனால் தேவ னுடைய பார்வைக்குப் பிரியமான பண்புகள் அவர்களிடம் இல்லை.  அவ ருடைய பிரமாணத்தை மீறுகிறவர்களாக, இருதயத்திலும் வாழ்க்கையிலும் சீர் கெட்டவர்களாக இருந்தார்கள்.  அவர்களுடைய நடவடிக்கையை பரலோகம் அருவருத்தது.” - EGW, AA, p 434.

`வெளிப்புற தோற்றத்தைப் பார்த்து மனிதர்கள் எடைபோடலாம்; ஆனால் அந்தத் தோற்றத்திற்கு பின்னால் மறைந்திருப்பது வஞ்சகமாக இருக்கலாம்; அதுபற்றி இந்தச் சம்பவம் சொல்வது என்ன?  நம் வாழ்க்கை எப்படிப்பட்டதாக உள்ளது?  நம் தோற்றம் வேறு, உண்மை வேறாக உள்ளதா?`