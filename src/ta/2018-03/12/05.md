---
title:  பவுலின் பிரதிவாதம்
date:   19/09/2018
---

நியாயசங்கத்தில் அரச விருந்தினர்களோடு தேசாதிபதியும் அமர்ந்திருக் கிறார்;  தன் பக்கத்திலுள்ள நியாயத்தைச் சொல்லுவதற்காக சிறைக்கைதியும் வரவழைக்கப்படுகிறார்; அந்தப் பிரதிவாதத்தை பெஸ்து ஏற்கனவே கேட்டிருந் தார்; இப்போது முக்கியமாக அகிரிப்பாவுக்காக இந்த ஏற்பாடு. அப் 25:8-11.

`அகிரிப்பாவுக்குமுன்பாக பவுல் என்ன பேசினார்? அப் 26:1-23.`

மனமாற்றத்திற்கு முன்னரும் பின்னரும் உள்ள தன் சுயசரிதையை பவுல் கூறினார்.  ஒரு சமயம், எருசலேமில் கூடியிருந்தவர்களுக்கு முன்னால் நின்று சொன்ன அதே விஷயங்களைத்தாம் இங்கு மீண்டும் கூறுகிறார். அப் 22:1-21.

முதலில் அகிரிப்பாவுக்கு தன்மேல் நல்லெண்ணத்தை உண்டாக்க முயல் கிறார்.  அகிரிப்பா போன்ற ஒரு உயர்மட்ட நபருக்கு முன்னால் தன்னுடைய வழக்கைச் சொல்ல வாய்ப்பு கிடைத்ததற்காக நன்றிகூறுகிறார்.  ஏனென்றால், யூதமார்க்கத்தோடு சம்பந்தப்பட்ட எல்லா பழக்கவழக்கங்களையும் விஷயங் களையும் அகிரிப்பா அறிந்திருந்தார்.  அதனால்தான் பவுலுக்கு எதிரான குற்றச் சாட்டுகளுக்கு எந்த முகாந்தரமும் இல்லை என்பதையும் அவை பொய்யானவை என்பதையும் ரோம தேசாதிபதிக்கு அவர் புரியவைக்க முடிந்தது.

பவுலின் பேச்சை மூன்று பகுதிகளாகப் பிரிக்கலாம்.  முதல் பகுதியில், ஒரு பரிசேயனாக தனக்கிருந்த பக்தியை விவரிக்கிறார். அப் 26:4-11.  அன் றைக்கு எருசலேமிருந்த அனைவருக்கும் அது தெரியும்.  ஒரு பரிசேயனாக, மரித்தோரின் உயிர்த்தெழுதலை நம்பினார்; இஸ்ரவேலின் முற்பிதாக்களும் அத் தகைய நம்பிக்கை கொண்டிருந்தனர்.  எனவே பவுல் பிரசங்கித்த செய்தி யூதமார்க்கத்திற்கு விரோதமானது அல்ல; யூதர்கள்தான் அதைப் புரிந்துகொள்ள வில்லை.  ஆனால், யூதர்களின் மனநிலையை பவுல் புரிந்துகொள்ள முடிந்தது.  ஏனென்றால், இயேசுவை தேவன் எழுப்பியிருக்க வாய்ப்பே இல்லையென்று முன்னர் பவுல்தானே முற்றிலும் நம்பினார்; இயேசு உயிர்த்தெழுந்ததை நம்பின வர்களை அவர்தானே உபத்திரவப்படுத்தினார்.

இரண்டாம் பகுதியில், தமஸ்குவுக்குச் செல்லும் வழியில் இயேசுவைச் சந்தித்தது தன் மனதை மாற்றியதையும், புறஜாதியாருக்கு நற்செய்தியை அறி விப்பதற்கான அழைப்புக்கு தான் இணங்கினதையும் கூறுகிறார். அப் 26:12-18.

அந்தத் தரிசனத்தால், கீழ்ப்படிவதைத் தவிர தனக்கு வேறு வழியே இல்லா மல் போனதையும், ஊழியப்பணியைச் செய்ததையும், அதனா லேயே இப்போது சிறைக்கைதியாக நிற்பதையும் கூறுகிறார். அப் 26:19-23.  யூதப்பிரமாணத்தை மீறினதற்காக, தேவாலயத்தைத் தீட்டுப்படுத்தியதற்காக அவர் கைதுசெய்யப்பட வில்லை.  மாறாக, இயேசுவின் மரணத்தையும் உயிர்த்தெழுதலையும் குறித்துப் பிரசங்கித்ததாலேயே கைதுசெய்யப்பட்டார்.  ஆனால் அவருடைய செய்தி முற்றிலும் வேதத்திற்கு இசைந்திருந்தது; விசுவாசிகளான புறஜாதியாரும் இரட்சிப்பில்பங்கடையலாம் என்பதை வலியுறுத்தியது.

`கிறிஸ்துவுக்குள் இரட்சிப்பைப் பெறுகிறவர்களுக்கு என்ன கிடைக்கிறது? அப் 26:18.  இந்த நிஜத்தை நீங்கள் அனுபவித்திருக்கிறீர்களா?`