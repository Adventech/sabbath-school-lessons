---
title:  பெஸ்துவிற்கு முன்னால்
date:   17/09/2018
---

யூதர்களுக்குத் தயவுசெய்வதற்காக இரண்டு வருடம் பவுலை பேலிக்ஸ் காவலில் வைத்திருந்தான்; பிறகு, பேலிக்ஸிற்குப் பதிலாக பொர்க்கியு பெஸ்து தேசாதிபதியாகிறார். அப் 24:27.  கி.பி. 60-62 முதல் அவர் பதவிவகித்தார்.

`சத்தியத்தைப் பிரசங்கிக்கும்போது, அதை நம்ப மறுக்கிறவர்களில் அது எவ்வள வுக்கு வெறுப்பை உண்டாக்குகிறது? அப் 25:1-5.`

பேலிக்ஸிடம் பவுல்மேலிருந்த குற்றச்சாட்டுகளை நிரூபிக்க யூதத்தலை வர்கள் ஒருமுறை தவறியிருந்தார்கள்; எனவே, மறுபடியும் அதே தவற்றைச் செய்ய விரும்பவில்லை.  முதல்முறையாக பெஸ்து எருசலேமுக்குச் செல்கிறார்; அங்கே அவரிடம் பவுலை தங்களிடம் ஒப்படைக்கச் சொல்கிறார்கள்; அதா வது, யூதச்சட்டத்தின்படி சனகெரிம் சங்கத்தார் பவுலை விசாரிக்கும்படி, அந்த அதிகாரத்தை தங்களுக்குக் கொடுக்கச் சொல்கிறார்கள்.

பவுலைக் கொல்ல விரும்பினார்கள்; அதை மறைத்து நயவஞ்சகமாகப் பேசுகிறார்கள்.  மறுபடியும் வழக்கை விசாரிக்க பெஸ்து ஆயத்தமாக இருந்தார்; ஆனால், எருசலேமில் அல்ல, ரோமச் சட்டப்படி செசரியாவில் வைத்து விசா ரிப்பதாகச் சொன்னார்.

செசரியாவுக்குச் சென்றதுமே பெஸ்து நியாயசங்கத்தைக் கூட்டுகிறார்; பவுலின் எதிரிகள் அவர்மேல் சராமாரியாகக் குற்றஞ்சாட்டுகிறார்கள். அப் 25:7.  என்ன குற்றச்சாட்டுகள் என்று இம்முறை லூக்கா குறிப்பிடவில்லை.  ஆனால் இரண்டு வருடங்களுக்குமுன் சொன்ன அதே குற்றச்சாட்டுகளைத்தான் சொல்லியிருப்பார்கள் என்பது பவுலின் பதிலிலிருந்து தெரிகிறது. அப் 25:8.  ஆனால், இந்த முறை பவுலை ஒரு கலகக்காரன் என்று சொல்லியதோடு, இராய னுக்கு எதிராக அவர் சதிசெய்ததாகவும் குற்றஞ்சாட்டியிருக்க வேண்டும்.

`பெஸ்து தன்னை வைத்து அரசியல் விளையாட்டு விளையாடுவதை அறிந்த தும் பவுல் செய்தது என்ன? அப் 25:9-12.`

பேலிக்ஸின் அதே அரசியல் உத்திகள்தாம் பெஸ்துவிடமும் காணப்பட் டன. அப் 24:27.  பவுலைக் குற்றமற்றவன் என்று தீர்ப்புச்சொல்லி, தன் நிர்வாகத் தின் ஆரம்பக் கட்டத்திலேயே யூதர்களின் ஆதரவை இழக்க அவர் விரும்ப வில்லை.  அதனால்தான் யூதர்கள் கேட்டுக்கொண்டது போல, பவுலை எருச லேமில் சனகெரிம் சங்கத்தாரே விசாரிக்கும்படி, முன்பு அவர்கள் தன்னிடம் வைத்த கோரிக்கையை நிறைவேற்ற மனதாயிருந்தான்.

பவுல் அதற்குச் சம்மதிக்கவில்லை; எதிரிகளின் மனவிருப்பத்துக்கு விடப் பட்டால், அவர்கள் தன்னை நியாயமாக நடத்தப்போவதில்லையென அறிந் திருந்தார்.  எனவே, ஒரு ரோமனாக தனக்கிருந்த உரிமைகளை வைத்து, ஒரு ரோம நியாயசங்கம்தான் தன்னை விசாரிக்க வேண்டுமென வலியுறுத்தினார்.  ஆபத்தான அந்தச் சூழ்நிலையிலிருந்து தப்பிக்க வேறு வழியில்லை என்று அறிந்து, பேரரசர்தானே தன்னை விசாரிக்கவேண்டுமென்று சொல்லுகிறார்; அவர்தான் ரோம நீதி அமைப்பில் உயர்மட்ட அதிகாரி.