---
title:  சபையை உபத்திரவப்படுத்தினவர்
date:   29/07/2018
---

பவுல் கிரேக்கமொழி பேசின ஒரு யூதன்.  சிலிசியாவின் தலைநகரான தர்சுவில் பிறந்தவர். அப் 21:39.  ஆனால், எருசலேமில் கமாலியேலின்கீழ் கல்வி கற்றார். அப் 22:3.  எனவே, கிரேக்க யூதர்களின் பழக்கவழக்கங்களிலிருந்து ஓர ளவுக்கு மாறுபட்டிருந்தார்.  அக்காலத்தில் மிகவும் செல்வாக்குமிக்க ஒரு கல்விமான் கமாலியேல்.  பவுல் பாரம்பரிய நம்பிக்கைகளில் மிகவும் உறு தியாக இருந்தார்; அது கிட்டத்தட்ட மதவெறிபோல மாறியிருந்தது. கலா 1:14.  அதனால்தான் ஸ்தேவானைக் கொலைசெய்ய சம்மதித்திருந்தார்; உபத்திரவத்தை முடுக்கிவிட்டதில் முக்கியப் பங்காற்றினார்.

`சபைக்கு எதிராக தான் எவ்வாறெல்லாம் செயல்பட்டதாக பவுல் கூறுகிறார்? அப் 26:9-11.`

சுவிசேஷமானது யூதர்களுக்கு இடறுதலின் கல்லாக இருந்ததாக பவுல் கூறுகிறார். 1கொரி 1:23.  மேலும், ராஜாவாகப் போகிற மேசியாவுக்கான எந்த அறிகுறியையும் இயேசுவிடம் யூதர்கள் காணவில்லை.  சிலுவையில் மரித்த ஒருவர் மேசியாவாக இருக்கமுடியாதென நினைத்தார்கள்.  ஏனெனில், தூக்கிப் போடப்பட்டவன் தேவனால் சபிக்கப்பட்டவன் என்று வேதாகமம் கூறுகிறது. உபா 21:23.  இயேசுவைப்பற்றி சபை சொல்வது பொய்யென்பதற்கு அவர் சிலுவையில் கோரமாக மரித்தது ஓர் ஆதாரமெனக் கருதினார்கள்.

தர்சுவின் சவுல் விசுவாசிகளை உபத்திரவப்படுத்துகிறார். அப் 9:1,2.  எரு சலேமுக்கு வடக்கே 135 மைல் தூரத்தில் அமைந்திருந்த ஒரு முக்கியப் பட்டணம் தமஸ்கு; அங்கு யூதர்கள் அதிகமாக வசித்தார்கள்.  யூதேயாவுக்கு வெளியே வசித்த யூதர்களுடைய தலைமை அமைப்பாகிய சனகெரிம் எருசலேமில் இருந் தது. ஆங்காங்கிருந்த ஜெபாலயங்கள் அங்கங்குள்ள மக்களின் தேவைகளைக் கண்டறிந்து, உதவிசெய்தன.  சனகெரிம் சங்கத்தினர் ஒரு ஷலியாமூலம் ஒவ் வொரு பகுதியின் மக்களோடும் கடிதத் தொடர்பு வைத்திருந்தார்கள்.  ஷலியா என்றால் ‘அனுப்பப்பட்டவர்’ என்று அர்த்தம்; இது ஷலா (அனுப்பு) என்கிற எபிரெய வார்த்தையிலிருந்து வந்ததாகும்.  மதரீதியான பல்வேறு செயல்பாடுகளை நிறை வேற்றும்படி சனகெரிம் சங்கத்தின் அதிகாரப்பூர்வ பிரதிநிதிதான் ஷலியா.

சனகெரிமின் தலைவரான பிரதான ஆசாரியனிடம் தமஸ்குவிலுள்ள ஜெபாலயங்களுக்கு கடிதங்கள் தரும்படி சவுல் கேட்கிறார்; எனவே, இயேசு வைப் பின்பற்றுகிறவர்களைக் கைதுசெய்து, எருசலேமிற்குக் கொண்டுவருகிற அதிகாரமுள்ள ஒரு ஷலியாவாக சவுல் மாறினார். அப் 26:12.  ஷலியாவுக்கு இணையான கிரேக்க வார்த்தை அபாஸ்டலோஸ்; அப்போஸ்தலர் என்கிற வார்த்தை இதிலிருந்து வந்ததுதான்.  எனவே பவுல், இயேசுவின் அப்போஸ் தலனாக மாறுவதற்குமுன் சனகெரிமின் அப்போஸ்தலனாக இருந்தார்.

`ஏதாவது ஒரு விஷயத்தில் பக்திவைராக்கியமாக இருந்து, அல்லது அதற்கு எதிராக இருந்து, பின்பு மனம்மாறியிருக்கிறீர்களா?  அந்த அனுபவத்திலிருந்து என்ன பாடங்களைக் கற்றுக் கொண்டீர்கள்?`