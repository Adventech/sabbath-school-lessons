---
title:  தமஸ்குவுக்குச் செல்லும் வழியில்
date:   30/07/2018
---

`தமஸ்குவிற்குச் சென்றுகொண்டிருந்தபோது பவுலுக்கு என்ன நேர்ந்தது? அப் 9:3-9.  இயேசு சொன்ன வார்த்தைகளின் அர்த்தம் என்ன? அப் 9:5; அப் 26:14.`

பவுலும் அவரைச் சேர்ந்தவர்களும் தமஸ்குவை நெருங்கிய சமயத்தில், திடீரென வானத்திலிருந்து பிரகாசமான ஓர் ஒளி வீசியது; ஒருவர் பேசுகிற சத்த மும் கேட்டது.  இது ஒரு தரிசனம் அல்ல; பிரத்தியேகமாக, பவுலுக்குமட்டுமே கொடுக்கப்பட்ட தேவ வெளிப்பாடு.  பவுலோடு இருந்தவர்களும் அந்த வெளிச் சத்தைக் கண்டார்கள்; ஆனால், பவுல் மட்டுமே கண் பார்வை இழந்தார்.  அவர் களுக்கும் அந்தச் சத்தம் கேட்டது; ஆனால் பவுலுக்கு மட்டுமே அது புரிந்தது.  உயிர்த்தெழுந்த இயேசுவின் தெய்வீக மகிமையே அந்த வெளிச்சம்; அவர் தனிப்பட்ட விதத்தில் அப்போது பவுலுக்குத் தரிசனமானார். அப் 22:14.  தான் இயேசுவைத் தரிசித்ததையும், பன்னிரு அப்போஸ்தலர்கள்போல அவருடைய உயிர்த்தெழுதலுக்கு ஒரு சாட்சியாக இருப்பதையும், அப்போஸ்தல அதிகாரம் பெற்றிருப்பதையும் பவுல்தானே வலியுறுத்துகிறார். 1கொரி 9:1; 15:8.

அந்த வெளிச்சத்தைவிட, இயேசுவோடு பேசியதே பவுலில் அதிக தாக் கத்தை உண்டாக்கியது.  நாசரேத்தின் இயேசுவைப் பின்பற்றினவர்களால் யூத மார்க்கத்திற்கு நேரிட்ட அச்சுறுத்தலை அகற்றுவதற்காக அவர்களை அழிக்க வேண்டுமென்று பவுல் நினைத்திருந்தார்.  ஆனால் இயேசு உயிரோடிருக் கிறார் என்பதை அறிந்ததும் திகைத்துப்போனார்; அவருடைய விசுவாசிகளைத் தாக்கியதின்மூலம், தான் அவரையே தாக்குவதைப் புரிந்துகொண்டார்.

சவுலிடம் இயேசு ‘முள்ளில் உதைக்கிறது உனக்குக் கடினமாம்’ என்று     சொல்லுகிறார். அப் 26:14.  இது ஒரு கிரேக்க பழமொழியாக இருக்கலாம்.  நுகம் சுமத்தப்பட்ட காளைகள் நேராகச் செல்லும்படி கூரான ஒரு கம்பைப் பொருத்தியிருப்பார்கள்.  காளைகள் எங்காவது வழிவிலகினால், முள் போன்ற கூரான அந்தக் கம்பு குத்திவிடும்.

இயேசு இவ்வாறு சொன்னது, ஸ்தேவான் மரணத்தை பவுலுக்கு ஞாபகப் படுத்தி, வேதனை கொடுத்திருக்கலாம்; இது ஆவியானவரின் கிரியையென வேதாகமம் கூறுகிறது. யோவான் 16:8-11.  “ஸ்தேவானை விசாரித்து, குற்ற வாளியெனத் தீர்த்ததில் சவுலுக்கு முக்கியப் பங்கிருந்தது; ஆனால், இரத்தசாட் சியான அவரிடம் தெளிவாகக் காணப்பட்ட தேவபிரசன்னமானது, இயேசுவின் சீடர்களுக்கு எதிராக தான் மேற்கொள்ளும் நடவடிக்கை சரிதானா எனும் கேள்வியை சவுலின் மனதில் எழுப்பியது.  குழப்பமடைந்த அவர், ஞானவான் களென்றும் நீதிமான்களென்றும் தான் நம்பியிருந்தவர்களிடம் ஆலோசனை கேட்கிறார்.  ஆசாரியர்கள் மற்றும் தலைவர்கள் சொன்னவற்றை வைத்து, ஸ்தே வான் தேவதூஷணம் சொன்னவர் என்றும், இரத்தசாட்சியாக மரித்த அவருடைய சீடர்கள் போதித்த கிறிஸ்து ஒரு மோசக்காரர் என்றும், ஆலயப்பணிகளைச் செய்பவர்கள் சொல்வதுதான் சரியென்றும் முற்றிலும் நம்பிவிடுகிறார்.’ - EGW, AA, p 112,113.

`மனசாட்சிக்குக் கட்டுப்பட்டு நடப்பது எவ்வாறு ஞானமான ஒரு செயலாகும்?`