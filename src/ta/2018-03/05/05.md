---
title:  பவுல் ஊழியத்தை ஆரம்பிக்கிறார்
date:   01/08/2018
---

மனமாறிய பவுல், உடனே எருசலேமிற்குத் திரும்பாமல், சில காலம் தமஸ்குவில் இருந்திருக்க வேண்டும் என்பது புரிகிறது. அப் 9:19-26.  எருசலே மிற்குச் செல்வதற்குமுன்பாக பவுல் அரேபியாவுக்குச் சென்று, அங்கே சில காலம் தனிமையாக வாழ்ந்திருக்கிறார். கலா 1:17.  ‘அங்கே, பாலைவனத்தில் தனிமையாக, இடையூறின்றி வார்த்தையை ஆராய்ந்து, தியானிக்க பவுலுக்கு அருமையான வாய்ப்பு கிடைத்தது.’ - EGW, AA, p 125.

`தமஸ்குவில் பவுல் செய்த ஊழியம்பற்றி லூக்கா என்ன சொல்கிறார்? அப் 9: 20-25.  எவ்வளவு தூரம் அது வெற்றிகரமாக அமைந்தது?`

தமஸ்குவில் ஜெபாலயங்களில் தஞ்சமடைந்திருக்கக்கூடிய யூத விசுவாசி களைக் குறிவைத்துதான் எருசலேமிலிருந்து பிரதான ஆசாரியனிடம் நிருபங் களைப் பெற்றுக்கொண்டு பவுல் கிளம்பியிருக்கக்கூடும். அப் 9:2.  ஆனால், அரேபியாவிலிருந்து திரும்பியவர் நேராக அந்த ஜெபாலயங்களுக்குச் செல் கிறார்; விசுவாசிகளைக் கைதுசெய்வதற்காக அல்ல; அவர்களுடைய எண்ணிக் கையைக் கூட்டுவதற்காக; இயேசுவை மோசக்காரரெனத் திட்டுவதற்காக அல்ல; அவரே இஸ்ரவேலின் மேசியாவெனச் சொல்வதற்காக.  தங்களை உபத்திரவப்படுத்தப் போகிறவரென நினைத்திருந்த ஒருவர் அப்படிச் செய்யா மல், இயேசுவைப்பற்றிச் சொல்வதைக் கேட்டதும் அவர்களுக்கு எப்படி இருந்திருக்கும்?  சவுலுடைய மாற்றத்தையும், சபைக்காக அவர் செய்த ஊழியத் தையும் கண்டு ஆச்சரியப்படாமல் இருந்திருக்க முடியுமா? திடீரென அவர் மன மாறியதற்கு என்ன காரணமென அவர்களுக்குப் புரியாமல் இருந்திருக்கலாம்!

பவுலிடம் எதிர்பேசமுடியாத எதிரிகளில் சிலர், அவரைக் கொல்லத் திட்ட மிட்டார்கள்.  உள்ளூர் அதிகாரிகளிடம் அவரைக் கைதுசெய்யக் கோரினார்கள். 2கொரி 11:32,33.  ஆனால் விசுவாசிகள் ஒரு கூடையில் வைத்து, பவுலைத் தப்புவிக்கிறார்கள்; பட்டணத்தின் சுவரோடு சேர்த்துக் கட்டப்பட்டிருந்த ஒரு வீட்டின் சன்னல்வழியாக அவரை இறக்கிவிட் டிருக்கலாம்.

தனக்கு எதிர்ப்புகள் உண்டாகும் என்பதை ஆரம்பம் முதலே பவுல் அறிந் திருந்தார். அப் 9:16.  அவருடைய ஊழியத்தில் பல வகையில் எதிர்ப்பும் உபத் திரவமும் பாடுகளும் நேரிட்டுக் கொண்டே இருந்தன; கிறிஸ்துவில் புதிய வாழ்க்கையை வாழ ஆரம்பித்தபின், ஒவ்வொரு கணமும் சோதனைகளும் பாடு களும் உண்டாயின; ஆனாலும், அவருடைய விசுவாசத்தையும் ஊழிய சிந்தை யையும் எதுவாலும் அசைக்கமுடியவில்லை. 2கொரி 4:8,9.

`போராட்டங்களுக்கும் எதிர்ப்புகளுக்கும் மத்தியில் பவுல் பின்வாங்கவில்லை.  நம்முடைய விசு வாசம் சோதிக்கப்படும்போதும், அதாவது அதைரியமும் எதிர்ப்பும் உண்டாகும்போதும் நம் விசு வாசத்தில் உறுதியாக இருக்க நாம் என்ன செய்யலாம்?`