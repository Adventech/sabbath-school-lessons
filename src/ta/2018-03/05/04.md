---
title:  அனனியா வருகிறார்
date:   31/07/2018
---

தன்னிடம் பேசுவது இயேசு என்று பவுல் உணர்கிறார்; “ஆண்டவரே, நான் என்ன செய்யவேண்டும்?” என்று கேட்கிறார். அப் 22:10. அந்த வாய்ப்புக் காகத்தான் இயேசு காத்திருந்தார். அதுவரையிலும் தான் செய்துவந்த செயல் களுக்காக பவுல் மனம் வருந்தினார்; அக்கணம்முதல், தேவன் தன் வாழ்வை நடத்த எந்த நிபந்தனையுமின்றி சம்மதித்தார்.  தமஸ்குவிற்கு அவரை அழைத்துச் சென்றார்கள்; அடுத்து என்ன செய்யவேண்டுமென்கிற கட்டளை வரும்வரை காத்திருந்தார்.

தர்சுவின் சவுல், அப்போஸ்தலனாகிய பவுலாக புதிய வாழ்க்கை வாழும் படி தேவன் அவரை ஆயத்தப்படுத்தின விதத்தை அப் 9:10-19 கூறுகிறது.    சவுலைப் பார்த்து, அவர்மேல் கையைவைத்து, அவரைப் பார்வையடையச் செய்யும்படி ஒரு தரிசனத்தில் அனனியாவிடம் இயேசு கூறுகிறார்.  சவுல் யாரென்று அனனியாவுக்குத் தெரியும்; அவர்நிமித்தம் சகோதரர்கள் பலர் உபத் திரவத்திற்குள்ளாகி, கொலைசெய்யப்பட்டதையும் அறிந்திருந்தார்.  சவுல் தமஸ்குவிற்கு வந்த காரணம்பற்றியும் அனனியா கேள்விப்பட்டிருந்தார்; தான் முதல் பலியாக மாற அவர் விரும்பவில்லை.  அதனால்தான் அவர் தயங்கினார். 

சவுல் தனிப்பட்ட விதத்தில் இயேசுவைச் சந்தித்ததும், அது அவருடைய வாழ்க்கையில் நிரந்தர மாற்றத்தை உண்டாக்கியதும் அனனியாவுக்குத் தெரி யாது.  சவுல் இப்போது சனகெரிம் பணியாள் அல்ல.  இயேசுவுக்காக வேலை செய்யும்படி இயேசுவின் அழைப்பை சற்றுமுன்தான் பெற்றிருந்தார்.  சனகெரிம் அப்போஸ்தலனாக இருந்தவரை, யூதருக்கும் புறஜாதியாருக்கும் நற்செய்தியை அறிவிக்கும் கருவியாக இயேசு தெரிந்துகொண்டிருந்தார்.

`அப்போஸ்தல ஊழியத்தில் பவுல் என்ன உரிமைகோருகிறார்? கலா 1:1,11,12.`

நற்செய்தியையும் அப்போஸ்தல ஊழியத்தையும் எந்த மனிதனிடமிருந்தும் அல்ல, நேரடியாக இயேது கிறிஸ்துவிடமிருந்து தான் பெற்றதாக கலாத்தியரில் பவுல் கூறுகிறார்.  அதற்காக, பவுலின் அழைப்பில் அனனியா ஆற்றிய பங்கை நாம் மறுக்கமுடியாது.  தமஸ்குவிற்கு வரும் வழியில் இயேசுவிடமிருந்து சவுல் பெற்றுக்கொண்ட ஊழியக்கட்டளையை அனனியா உறுதிப்படுத்துகிறார்.

சவுலின் வாழ்க்கை தலைகீழாக மாறியது எந்த மனிதனுடைய முயற்சியா லும் அல்ல.  இயேசுவைக் கடுமையாக எதிர்த்த ஒருவர் திடீரென அவரை தன் ஆண்டவராகவும் இரட்சகராகவும் ஏற்றுக்கொண்டதற்கும், தன்னுடைய நம் பிக்கைகள்-புகழ்-பணி என அனைத்தையும் விட்டுவிட்டு, அவருடைய திறமை யான அப்போஸ்தலனாக மாறியதற்கும் தேவனுடைய தலையீடுமட்டுமே காரணமாகும்.

`தேவனுடைய அற்புத கிருபையின் செயல்பாட்டை சவுல் மனமாறிய அனுபவத்தில் எவ்வாறு காண முடிகிறது?  ‘இவரெல்லாம் மாறி, மெய்யான விசுவாசத்திற்கு வருவது சாத்தியமா?’ என்று யாரை யாவது பற்றி நினைத்திருக்கிறீர்களா?  பவுலின் அனுபவத்திலிருந்து என்ன கற்றுக்கொள்ளலாம்?`