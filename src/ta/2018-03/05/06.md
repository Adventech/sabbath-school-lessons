---
title:  எருசலேமுக்குத் திரும்புதல்
date:   02/08/2018
---

உபத்திரவக்காரனாயிருந்து மனந்திருந்திய பவுல், தமஸ்குவிலிருந்து தப் பித்து, முதல்முறையாக எருசலேமுக்குத் திரும்புகிறார்.  அதாவது, அவர் மன மாறி மூன்று வருடங்கள் கழித்து வருகிறார். கலா 1:18.  சபைக்கு உள்ளேயும் வெளியேயும் அவருக்குப் பிரச்சனைகள் எழும்பியது குறிப்பிடத்தக்கது.

`எருசலேமுக்குச் சென்றபிறகு, பவுலுக்கு என்ன நிகழ்ந்தது? அப் 9:26-30.`

எருசலேமில் சீஷர்களோடு சேர்ந்துகொள்ள பவுல் முயல்கிறார்.  ஒரு கிறிஸ்தவராக அவர் மாறி, மூன்று வருடங்கள் ஆகியிருந்தன.  அனனியா முதலில் சந்தேகப்பட்டதுபோல, அப்போஸ்தலர்களும் சந்தேகப்படுமளவிற்கு அவருடைய மனமாற்றம் நம்பமுடியாததாக இருந்தது.  அது ஒரு திட்டமிட்ட நாடகமோ என்று பயந்தார்கள்.  சீப்புருத்தீவைச் சேர்ந்த லேவியரும், கிரேக்க மொழி பேசியவருமான பர்னபா என்பவர்தான் அப்போஸ்தலர்களுடைய பயத்தைப் போக்கி, பவுலை அவர்களுக்கு அறிமுகப்படுத்துகிறார். அப் 4:36,37.  பவுல் மெய்யாகவே மனமாறியதை அறிந்த அவர்கள், தேவனுடைய செயலால் அதிசயித்திருப்பார்கள்.

ஆனால் பவுலுக்கு எதிர்ப்பு முற்றிலுமாக நீங்கிவிடவில்லை; முன்பு அவர் சபையை உபத்திரவப்படுத்தினவர் என்பதால் அல்ல; அவர் பிரசங்கித்துவந்த நற்செய்தியால் எதிர்ப்பு கிளம்பியது.  இரட்சிப்பு ஒவ்வாருவருக்கும் உரியது என்பதை யூத விசுவாசிகளால் உடனே புரிந்துகொள்ள முடியவில்லை; மேலும், பழைய ஏற்பாட்டு சடங்காச்சார முறைமைகளை அடிப்படையாக வைத்து விசுவாசம் இருக்கக்கூடாது; இயேசு சிலுவையில் மரித்ததுமே அவை அவசியம் இல்லாமல் ஆகிவிட்டன என்பதைப் புரிந்துகொள்ள முடியவில்லை.  யூதேய சபையில் பவுலுக்கு நெருக்கமாக இருந்த விசுவாசிகள் எல்லாருமே கிரேக்க மொழி பேசின யூதர்கள்.  பர்னபா, ஏழு பேரில் ஒருவரான பிலிப்பு, சீப்புரு தீவைச் சேர்ந்த மினாசோன் போன்றோர் அதில் உண்டு. அப் 21:8,16.  பல வருடங்கள் சென்ற நிலையிலும், ஸ்தேவான் பிரசங்கித்த அதே உபதேசத்தையே பவுல் பிரசங்கிப்பதாக எருசலேமின் சபைத்தலைவர்கள் பவுல்மேல் குற்றஞ்  சாட்டினார்கள். அப் 21:21.

எருசலேமில் பதினைந்து நாட்கள் பவுல் தங்கியிருந்தார். கலா 1:18.  ஸ்தே வானைக் கொல்வதற்கு, தான் தூண்டிவிட்ட அதே அவிசுவாச யூதர்களிடம் நற் செய்தியைப் பகிர்ந்துகொள்ள அப்போது தீர்மானித்தார்.  ஸ்தேவானை எதிர்த் தது போலவே பவுலையும் அங்கிருந்தவர்கள் எதிர்த்தார்கள்; அவரைக் கொலை செய்ய நினைத்தார்கள்.  எருசலேமிலிருந்து தப்பித்துச் செல்லும்படி ஒரு தரிசனத்தில் இயேசு அவரை எச்சரித்தார். அப் 22:17-21.  சகோதரரின் உதவியுடன் துறைமுக நகரமான சிசெராவுக்குச் சென்றார், அங்கிருந்து சிலிசியாவிலிருந்த தன் சொந்த பட்டணத்திற்குச் சென்றார்.  அங்கு அவர் பல வருடங்கள் தங்கி யிருந்தார்; பிறகுதான் தன் ஊழியப் பயணங்களை ஆரம்பிக்கிறார்.