---
title:  பவுலின் மனமாற்றம்
date:   28/07/2018
---

### ஆராய்ச்சிக்கு
அப் 26:9-11; உபாகமம் 21:23;   அப் 9:1-20;  1கொரிந்தியர் 9:1; கலாத்தியர் 1:1; அப் 9:20-30.

> <p>மனன வசனம்</p>
> நீ போ; அவன் புறஜாதிகளுக்கும் ராஜாக்களுக்கும் இஸ்ரவேல் புத்திரருக்கும் என்னுடைய நாமத்தை அறிவிக்கிறதற்காக நான் தெரிந்துகொண்ட பாத்திரமாயிருக்கிறான். அப்போஸ்தலர் 9:15.

தர்சுவைச் சேர்ந்த சவுல் மனமாறி, பவுல் என்று அழைக்கப்பட்டார்.  அப்போஸ்தல சபை வரலாற்றில் மிகமுக்கிய சம்பவங்களில் இதுவும் ஒன்று.  சபைக்கு எதிராகச் செயல்பட்டு, பிறகு மெய்யாகவே மனமாறின வர்கள் பலர் உண்டு; எனவே, பவுல் மனமாறியதை விட கவனிக்கவேண்டிய முக்கிய விஷயம் ஒன்றும் உள்ளது.  நற்செய்தி சம்பந்தமாக அவர் செய்துமுடித்த பணிதான் அது.  ஆதிகால விசுவாசிகளை பயங்கர மாகத் துன்புறுத்தியவர்; மலர்ந்துவந்த அந்த சபைக்கு அவர் ஏராளமான பாதிப்புகளை உண்டாக்கியிருக்கக் கூடும்.  சபையை அழிக்கவேண்டுமென்று உறுதியாக வும் இருந்தார்; அதிகாரப்பூர்வமாக உத்தரவும் பெற்றி ருந்தார்.  ஆனாலும் தமஸ்குவுக்குச் செல்லும் வழியில், தேவன் அழைத்தபோது, உண்மையோடு அதற்கு இணங்கினார்; அப்போஸ்தலர்களிலேயே மேன்மை பெற்றவராக மாறினார்.  ‘கடுங்கசப்போடு, ஈவுஇரக்க மின்றி கிறிஸ்துவின் சபையை உபத்திரவப்படுத்தினவர் களிலிருந்து, நற்செய்திக்காக உறுதியுடன் நிற்கக்கூடிய, அதை வெற்றிகரமாக அறிவிக்கக்கூடிய ஒருவர் எழும்பினார்.” - உஎஙி, ஃக, ணீ 9.

தான் ஆதிகாலச் சபையைத் துன்புறுத்தின செயல் களை நினைத்து, தான் முற்றிலும் அபாத்திரனாக நடந்துகொண்டதாக எப்போதும் பவுல் வருந்தியிருக் கக்கூடும்; ஆனாலும் தேவன் தன்மேல் காட்டிய கிருபை விருதாவாகப் போகவில்லை என்பதை அதைவிட ஆணித்தரமாக அவர் உணர்ந்திருப்பார்.  பவுல் மன மாறிய நிகழ்வானது கிறிஸ்தவ மார்க்கத்தில் ஒரு நிரந் தர மாற்றத்தை உண்டாக்கியது.

_2018, ஆகஸ்ட் 4 வகுப்புக்காகப் படிக்கவேண்டிய பாடம்_