---
title:  சனகெரிம் சங்கத்திற்குமுன்பாக
date:   12/09/2018
---

பவுலால் ரோம சாம்ராஜ்யத்திற்கு எந்த அச்சுறுத்தலும் இல்லை என்பதை ரோம சேனாதிபதி புரிந்துகொண்டான்; அதாவது, அது யூதர்களுக்குள் ஏற்பட்ட உட்பூசல் என்று அறிந்ததும், சனகெரிம் சங்கத்தார் அந்த வழக்கை விசாரிக்கும் படிக் கூறுகிறான். அப் 22:30; 23:29.

`சனகெரிம் சங்கத்திற்குமுன்பாக பவுல் எவ்வாறு பேச்சை ஆரம்பித்தார்? அப் 23:1-5.`

பவுல் தன் பேச்சை ஆரம்பித்ததும், அவருடைய வாயில் ஓர் அடி விழுகி றது; ஒரு சிறைக்கைதியாக நின்றுகொண்டு தேவனுடைய பெயரைக் குறிப்பிட் டதை தேவதூஷணமென அவர்கள் கருதியிருக்கலாம்.  அதற்கு பவுல் சொன்ன பதிலானது அவருடைய மனோநிலையைப் புரிந்துகொள்ள உதவுகிறது.  பிரதான ஆசாரியனைப் பார்த்து ‘வெள்ளையடிக்கப்பட்ட சுவரே’ என்கிறார். அப் 23:3.  பரிசேயர்களின் மாய்மாலம் குறித்து இயேசு எச்சரித்ததை அவருடைய வார்த் தைகள் பிரதிபலிக்கின்றன. மத் 23:27.  தான் அவ்வாறு திட்டினது பிரதான ஆசாரி யனை என்பது உண்மையில் பவுலுக்குத் தெரியாது.  அவருக்கு கண்பார்வை யில் குறைபாடு இருந்ததும், அதற்கு ஒரு காரணமாக இருந்திருக்கலாம்.

`விசாரணையைத் தடைசெய்ய பவுல் எவ்வாறு சாமர்த்தியமாகச் செயல்பட்டார்? அப் 23:6-10.`

சனகெரிம் சங்கத்தில் பரிசேயரும் இருந்தார்கள்; சதுசேயரும் இருந்தார் கள்.  உபதேசம் உட்பட பல விஷயங்களில் அவர்களுக்குள் கருத்து வேறுபாடு இருந்தது.  உதாரணமாக சதுசேயர்களின் வேதாகம ஏட்டில் மோசே எழுதின முதல் ஐந்து புத்தகங்கள்தாம் இடம்பெற்றிருந்தன; மரித்தோரின் உயிர்த்தெழு தலை அவர்கள் நம்பவில்லை. மத் 22:23-32. 

சனகெரிம் சங்கத்தாருடைய கவனத்தை சாமர்த்தியமாகத் திசைதிருப்பு வதற்காக மட்டும் பவுல் அவ்வாறு கூறவில்லை. அப் 23:6.  தமஸ்குவுக்குச் செல் லும் வழியில் உயிர்த்தெழுந்த இயேசுவைச் சந்தித்ததுதான் அவரை மனமாறச் செய்தது; அப்போஸ்தல ஊழியம்செய்யத் தூண்டியது.  உயிர்த்தெழுதலை அவர் நம்பியதற்காகத்தான் உண்மையில் அவர் விசாரிக்கப்பட்டார். அப் 24:20,21; 26:6-8.  முன்பிருந்த வைராக்கியத்தைவிட்டு அவர் மாறியதற்கு வேறெந்த காரணத்தையும் சொல்லமுடியாது.  இயேசு மரித்தோரிலிருந்து எழுந்திருக்கா விட்டால், அவருடைய ஊழியம் அர்த்தமுள்ளதாக இருந்திருக்காது; அவரும் அதை அறிந்திருந்தார். 1கொரி 15:14-17.

அன்று இரவில், பவுல் இருந்த கோட்டைக்குள் தேவன் தரிசனமாகி, “பவுலே, திடன்கொள்; நீ என்னைக்குறித்து எருசலேமில் சாட்சிகொடுத் ததுபோல ரோமாவிலும் சாட்சிகொடுக்கவேண்டும்” அவரை ஊக்கப்படுத்தி னார். அப் 23:11.  அத்தகைய சூழ்நிலைகளில் ஆண்டவருடைய வார்த்தைகள் பவுலுக்கு எத்துணை ஆறுதலாக இருந்திருக்கும்!  ரோமில் பிரசங்கிக்க வேண் டும் என்பது அவரைட நீண்ட நாள் ஆசை. அப் 19:21; ரோமர் 1:13-15; 15:22-29. அதற்கான நேரம் நெருங்கியிருந்தது.