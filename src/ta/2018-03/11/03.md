---
title:  தேவாலயத்தில் கலகம்
date:   10/09/2018
---

சபைத்தலைவர்களின் ஆலோசனைப்படி, பொருத்தனை செய்தவர்களின் பிரார்த்தனையை நிறைவேற்ற உதவிசெய்வதற்காக ஏழுநாள் சடங்காச்சார சுத்தி கரிப்பை பவுல் செய்யவேண்டியிருந்தது. எண் 19:11-13. புறஜாதி தேசங்களி லிருந்து வருகிறவர்களை தீட்டுள்ளவர்கள் என்று எண்ணுவது யூதர்களுடைய பாரம்பரியம்; அந்நியர்களை தேவாலயத்திற்குள் அனுமதிக்கமாட்டார்கள்.  அதனால்தான், நசரேய விரதமிருந்த அந்த நபர்களுக்கான செலவை தான் ஏற்றுக்கொள்வதாக பிரதான ஆசாரியனிடம் தெரிவிப்பதற்குமுன்னராக பவுல் தன்னைச் சுத்திகரிக்க வேண்டியிருந்தது. அப் 21:26.

`ஏழு நாள் சுத்திகரிப்பை முடிக்கிறபோது பவுலுக்கு என்ன நிகழ்ந்தது? அப் 21:27-36.`

யூதமதத்தின் மிகப் புனிதனமான சடங்குகளை அவமதித்து, அதன்மூலம் தேவாலயத்தைத் தீட்டுப்படுத்தியதாக பவுல்மேல் குற்றஞ்சுமத்தி, மக்களைத் தூண்டிவிட்ட சிலர், கலகத்தை உண்டுபண்ணினார்கள்.  எபேசுவைச் சேர்ந்த துரோப்பீமு என்பவர் ஒரு புறஜாதியான்; விசுவாசியான அவர் பவுலோடு எரு சலேமுக்கு வந்திருந்தார். அப் 21:29.  எனவே, யூதர்கள் மட்டும் செல்லக்கூடிய தேவாலயத்தின் உட்பிராகாரத்திற்குள் பவுல் அவரை அழைத்துச்சென்றதாக நினைத்தார்கள்.  அந்தக் குற்றச்சாட்டு சட்டப்படி நிரூபிக்கப்பட்டால், பவுலுக்கு அதிகப்பட்ச தண்டனை கிடைக்கும். வெளிப்பிராகாரத்திற்கும் உட்பிராகாரத்திற் கும் நடுவே நின்ற சுவரில், புறஜாதியார் உள்ளே செல்ல அனுமதியில்லை என் றும், மீறிச்செல்பவர் மரணதண்டனைக்கு ஆளாவார் என்றும் கிரேக்க மொழி யிலும், லத்தீன் மொழியிலும் எழுதப்பட்ட அறிவிப்புகள் இருந்தன.

‘விருத்தசேதனம் பண்ணப்படாத ஒருவர் உட்பிராகாரங்களிலிருந்த புனித ஸ்தலத்திற்குள் பிரவேசிப்பது மரணதண்டனைக்கு ஏதுவான குற்றமென்று யூதச் சட்டம் கூறியது.  எபேசியனாகிய துரோப்பீமுவை நகரத்தில் பவுலோடு சேர்த்து மக்கள் பார்த்திருந்தார்கள்; பவுல் அவரை தேவாலயத்திற்குள் அழைத்துச் சென் றிருப்பாரென நினைத்தார்கள்.  ஆனால், அவர் அழைத்துச்செல்லவில்லை;  பவுல் ஒரு யூதன்; அவர் தேவாலயத்திற்குள் சென்றதில் சட்டமீறல் எதுவுமில்லை.  அவர்மீதான குற்றச்சாட்டு முற்றிலும் பொய்யாக இருந்தபோதிலும், பொதுவாக நிலவிவந்த தப்பெண்ணத்தை மேலும் கிளப்பிவிட்டது.  தேவாலயப் பிராகாரங் களில் நின்றவர்களும் அவ்வாறு கூச்சலிட ஆரம்பித்ததுமே, அங்கு கூடினவர் கள் வெறிபிடித்தவர்கள் போலக் கத்தினார்கள்.’ - AA, p 407.

கலகம் உண்டானதாக ரோம சேனாதிபதியாகி கிலவுதியு லீசியாவுக்கு செய்தி எட்டுகிறது; அவன் தன் போர்ச்சேவகர்களுடன் வந்து, அந்தக் கும்பல் பவுலைக் கொன்றுவிடாமல் காப்பாற்றுகிறான்.  தாக்குதலுக்கு ஆளாகியிருந்த பவுலைக் கைதுசெய்து, சங்கிலிகளால் கட்டு கிறான்; எதனால் கலகம் உண்டான தென்று விசாரிக்கிறான்; ஆனால், கும்பலின் கூச்சல் அதிகமாக இருந்ததால், அப்போஸ்தலனைக் கோட்டைக்குக் கொண்டு செல்லக் கட்டளையிடுகிறான்.

`பொய்யான வதந்திகளால் கலகம் உண்டானது.  நாம் கேட்கிற அல்லது பரவுகிற வதந்திகள் குறித்து நாம் எவ்வளவுக்கு எச்சரிக்கையுடன் இருக்கவேண்டும்?`