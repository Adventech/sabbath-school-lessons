---
title:  எருசலேம் தலைவர்களைச் சந்தித்தல்
date:   09/09/2018
---

பவுல் எருசலேமை வந்தடைந்ததும், மினாசோன் என்பவருக்கு பழக்க மான விசுவாசிகள் அவரை அன்போடு வரவேற்றார்கள்; மினாசோனுடன்தான் அவர் தங்கவிருந்தார். அப் 21:16,17.

எருசலேமில் மோசேயின் நியாயப்பிரமாணத்தில் வைராக்கியத்துடன் யூத விசுவாசிகள், பவுல்மேல் நல்லெண்ணத்துடன் இல்லையென யாக்கோபும் எருச லேமின் மூப்பர்களும் கவலைப்பட்டார்கள். அப் 21:18-22.  அயல்நாடுகளில் மனமாறிய யூதர்கள் ‘தங்கள் பிள்ளைகளுக்கு விருத்தசேதனம் பண்ணவும், மோசேயின் முறைமைகளின்படி நடக்கவும் வேண்டுவதில்லை’ என்று பவுல் போதித்ததாக தாங்கள் கேள்விப்பட்ட செய்தியைச் சொன்னார்கள். அப் 21:21.

இது உண்மையல்ல. மாறாக, புறஜாதியாரானாலும் யூதரானாலும் இயேசு விலுள்ள விசுவாசத்தால்தான் இரட்சிக்கப்படுகிறார்கள் என்பதால், இரட் சிப்பை பொறுத்தவரை விருத்தசேதனமும் ஒன்றுமில்லை, விருத்தசேதனமில் லாமையும் ஒன்றுமில்லை என்றுதான் பவுல் போதித்தார். ரோமர் 2:28,29; கலா 5:6; கொலோ 3:11.  யூதர்கள் நியாயப்பிரமாணத்தையும் அதன் நிபந்தனைகளை யும் புறக்கணிக்கும்படி இது ஊக்குவிக்க வழியே இல்லை!  கீழ்ப்படிதலை கிரி யைத்துவம் என்று சொல்லவேமுடியாது; ஆனால் குறைகூறுகிறவர்கள் அவ் வாறு திரித்துக்கூறுவது எளிது.

`ஓர் உண்மையுள்ள யூதனாகக் காட்டுவதற்கு பவுல் என்ன செய்யவேண்டுமெனக் கேட்டுக்கொண்டார்கள்? அப் 21:23-26.`

ஊரோடு ஒத்துப்போக வேண்டுமென்று பவுலுக்கு ஆலோசனை கூறினார் கள்.  நசரேய பொருத்தனை செய்துகொண்ட யூதவிசுவாசிகள் சிலருக்கு ஆகிற செலவைச் செய்து, தன்னை ஒரு யூதனாகக் காட்டி, தன்னைப்பற்றிய வதந்திகள் பொய்யென அவர் நிரூபிக்கவேண்டியிருந்தது.

பவுல் அதற்கு சம்மதித்ததுதான் வருத்தகரமானது.  ஆபிரகாம், மோசே, பேதுரு போன்ற பல வேதாகமப் பெரியவர்களுடைய வாழ்க்கையிலும் குறை கள் இருந்துள்ளன.  யூதருக்கு யூதரைப் போலாகும்படிதான் பவுல் அவ்வாறு செயல்பட்டார் என்றும், ஏற்கனவே அப்படி ஒரு பொருத்தனை செய்திருந்தார் என்றும் சொல்லி இதை நியாயப்படுத்த முயலலாம். 1கொரி 9:19-23; அப் 18:18.  பவுல் குறிப்பிடும் பிரார்த்தனை என்னவென்று தெரியவில்லை.  ஆனால் பவுல் இங்கு சமரசமானார் என்பதுதான் உண்மை.  எருசலேமியர் பரிந்துரைத்த கிரியைத்துவ நோக்கங்களை பவுல் ஆதரித்தார்.  விசுவாசத்தினால் புற ஜாதியார் இரட்சிக்கப்படுகிறார்கள் என்றும், கிரியைகளால் யூதர்கள் இரட்சிக்கப்படு கிறார்கள் என்றும் இரண்டு சுவிசேஷங்கள் இல்லையே என்று பவுல் தாமே தீவிரமாக எதிர்த்துவந்த ஒரு விஷயத்திற்கு அவரே இங்கு இணங்குகிறார்.  “அவர்கள் கேட்டபடி செய்வதற்கு தேவனிடம் பவுல் அனுமதி பெறவில்லை.’ - EGW, AA, p 405.

`சூழ்நிலைக்குத் தகுந்தவாறு நடந்துகொள்ள நாம் முயற்சிக்கும்போது, இதே போன்ற தவற்றை நாம் செய்யாதிருக்க என்ன செய்யலாம்?`