---
title:  கும்பலுக்கு முன்பாக
date:   11/09/2018
---

தொடர்ந்து என்ன நிகழ்ந்தது என்பதை அப் 21:37-40 வசனங்கள் கூறுகின் றன.  பவுலை விசாரிப்பதற்காக கோட்டைக்குள் தூக்கிச் சென்றார்கள். பவுலைக் கொலைசெய்யும்படி கூடியிருந்த கும்பல் கூச்சலிட்டது.  அப்போது மக்களிடம் பேச தன்னை அனுமதிக்கும்படி சேனாதிபதியிடம் பவுல் அனுமதி கேட்டார்.

சேனாதிபதியிடம் கிரேக்கப் பாஷையில் பவுல் பேசினபடியால், பவுல் ஓர் எகிப்திய யூதன் என்று சேனாதிபதி எண்ணுகிறான்.  அந்த யூதன் சுமார் மூன்று வருடங்களுக்குமுன் ரோம ஆக்கிரமிப்புக்கு எதிராக ரோமில் கலகத்தைத் தூண்டிவிட்டவன்.  ஆனால், ரோமப்படைகள் அந்தக் கலகத்தை அடக்கின; அவனுடைய ஆதரவாளர்கள் பலர் கொல்லப்பட்டார்கள்; பலர் கைது செய்யப் பட்டார்கள்; ஆனால் அந்த எகிப்தியன் தப்பிவிட்டான்.

தான் எகிப்தைச் சேர்ந்தவன் அல்ல, தர்சு பட்டணத்தைச் சேர்ந்தவன் என்று சொன்னதுமே, பவுலைப் பேச அவன் அனுமதிக்கிறான்.  பேச ஆரம்பித்த பவுல், தனக்கு எதிராகச் சொல்லப்பட்ட குற்றச்சாட்டுக்கு விரிவான பதில் எது வும் கொடுக்கவில்லை. அப் 21:28. மாறாக, தான் மனமாறினதையும், இயேசு வின் சீடர்களை உபத்திரவப்படுத்தும் அளவிற்கு யூதமார்க்கத்தில் தீவிரமாக இருந்ததையும் கூறுகிறார்.  ஆண்டவர் தனக்கு வெளிப்பாடுகளைக் கொடுத்த தின் நிமித்தம், அவற்றிற்குக் கீழ்ப்படியத் தீர்மானித்ததாகக் கூறினார்.  தன் வாழ்க்கை முற்றிலும் மாறினதையும், புறஜாதியாருக்குப் பிரசங்கிக்க, தான் அழைக்கப்பட்டதையும் விளக்கினார்.  அவர்களிடம் வேத வியாக்கியானம் பண்ணாமல், ஒவ்வொரு சூழ்நிலையிலும் தான் நடந்துகொண்ட விதத்தை தன்னுடைய சொந்த அனுபவத்திலிருந்து கூறினார்.

`புறஜாதியாருக்கான அப்போஸ்தலனாக தன்னை ஏற்படுத்தினார் என்று சொன் னதுமே கூடியிருந்தவர்கள் எவ்வாறு நடந்துகொண்டார்கள்? அப் 22:22-29.`

பவுலைப் பேசும்படி அனுமதித்தும் பயனில்லாமல் போனது.  புறஜாதி யாருக்கு சுவிசேஷம் அறிவிக்க தேவன் தன்னைத் தெரிந்துகொண்டாரென பவுல் கூறியது, அவருக்கு எதிரான குற்றச்சாட்டு உண்மையென நிரூபணமாவது போல இருந் தது. அப் 21:28. மீண்டும் கும்பலின் ஆராவாரம் அதிகரித்தது.

பவுல் சொன்னதெல்லாம் அந்த ரோம சேனாதிபதிக்குப் புரிந்திருக்காது; எனவே, பவுலை வாரினால் அடித்து விசாரிக்கத் தீர்மானித்தான்.  பவுல் கலப்பின மற்ற ஒரு யூதன். பிலி 3:5.  ஆனால் ரோமக்குடியுரிமையையும் பெற்றிருந்தார்.  அதைச் சொன்னதுமே சேனாதிபதி பயந்துவிட்டான்.  ஒரு ரோமக் குடிமகனை அவ்வாறு உபத்திரவப்படுத்துவது சட்டப்படி குற்றம்.

`அப் 22:1-21இல் பவுல் செய்த பிரசங்கத்தை வாசியுங்கள்.  தன் பக்கத்திலிருந்த நியாயத்தை எடுத்துச் சொன்ன அதே வேளையில் தன் சகயூதர்களுக்கு போதனையாகவும் அதை எவ்வாறு கூறினார்?  தான் மனமாறின சம்பவத்தை ஏன் கூறுகிறார்? மனமாற்ற சம்பவங்கள் எவ்வாறு வல்லமைமிக்க சாட்சிகளாக விளங்குகின்றன?`