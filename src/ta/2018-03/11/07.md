---
title:  மேலும் படிக்க
date:   14/09/2018
---

‘எருசலேமில் யூதச் சகோதரர்கள் மத்தியிலிருந்த ஏழைகளைத் தாங்குகிற ஊழி யம் நடைபெறும்படி,  புறஜாதி சபையார் கொடுத்தனுப்பியிருந்த தர்மப் பணத்தை பவுலும் அவரோடு இருந்தவர்களும் முறைப்படி தலைவர்களிடம் அளித்தார்கள்.

‘உலகெங்கும் ஒழுங்கமைக்கப்பட்ட தேவ பணிக்காக புறஜாதியார் உண்மை யோடு கொடுத்ததை அந்த உற்சாக பலிகள் சுட்டிக்காட்டின. அவற்றை நன்றியோடு அவர்கள் பெற்றிருக்கவேண்டும்.  ஆனால், யாருக்குமுன்பாக பவுலும் அவரோடு இருந்தவர்களும் நின்றிருந்தார்களோ, அவர்களில் சிலர் சகோதரசிநேகத்தோடு கொடுக்கப்பட்ட அந்த காணிக்கைகளை பெருந்தன்மையோடு பெறவில்லை என் பதைப் பவலும் நண்பர்களும் புரிந்துகொண்டார்கள்.’ - உஎஙி, அஅ, ணீணீ 399,400.

‘சபைத்தலைவர்கள் அந்த அப்போஸ்தலனுக்கு எதிரான கசப்புணர்வை முற்றி லும் அகற்றிவிட்டு, புறஜாதியாருக்கு நற்செய்தியை அறிவிப்பதற்கென்றே தேவன் அவரை அழைத்திருந்ததை நம்பியிருந்தால், அந்த விசாரணை நடைபெற தேவன் அனுமதித்திருக்க மாட்டார்.  பவுலின் ஊழியமுயற்சிகள் உடனடியாக முடிவடைவது தேவ சித்தமல்ல.  ஆனால், எருசலேம் சபைத்தலைவர்களின் போக்கால் உருவான தொடர் சூழ்நிலைகளைத் தடுப்பதற்கு அற்புதம் எதையும் தேவன் செய்யவில்லை.

‘ இன்றும் இதே மனநிலை இதே விளைவுகளைத்தான் ஏற்படுத்துகிறது.  தேவ கிருபையைப் போற்றுவதையும், அவருடைய வழிநடத்துதலின்படி நடப்பதையும் புறக்கணிக்கும்போது, பல ஆசீர்வாதங்களை சபை இழக்கிறது.  உண்மையுள்ள ஒரு ஊழியனின்  பிரயாசங்கள் அங்கீகரிக்கப்பட்டிருந்தால், அவர் ஊழியக்காலத்தை மேலும் தேவன் அதிகரித்திருப்பாரல்லவா!  கிறிஸ்துவினுடைய ஊழியக்காரனின் வார்த்தைகளையும் செயல்களையும் தவறாகப் புரிந்து, புரட்டும்படி புத்தியை மழுங் கடிக்க சத்துருவை சபை அனுமதித்தால், தாம் கொடுத்த ஆசீர்வாதத்தை சிலசமயங் களில் தேவன் எடுத்துவிடுவார்.

‘எச்சரிப்பின் சத்தத்தையும் ஊக்கமளிக்கும் செய்தியையும் அடக்கிவிட்டு, துடிப்பற்ற நெஞ்சின்மேல் கைகட்டி நின்றுவிட்டால், அதன்பிறகுதான் தாங்கள் புறக் கணித்த ஆசீர்வாதங்களின் மதிப்பைக் காணும்படி கல்நெஞ்சுக்காரர்கள் விழித்துக் கொள்வார்கள்.  அவர்கள் வாழ்ந்து சாதிக்கமுடியாததை அவர்களுடைய மரணம் சாதிக்கக்கூடும்.’ - உஎஙி, அஅ, ணீணீ 417, 418.

**கலந்துரையாடக் கேள்விகள்**

`1	எருசலேமில் தனக்கு வரவேற்பு கிடைக்காது என்று அறிந்திருந்தாலும், தன் நலனை விட சபையின் நலனை பவுல் பெரிதாக நினைத்தார்.  அவருடைய முன்மாதிரியை எந்த அளவுக்கு நாம் பின்பற்றலாம்?`

`2	எருசலேமில் பவுல் சமரசமான சம்பவத்தில் நமக்குள்ள பாடம் என்ன? நாம் வாழ வேண்டிய கொள்கைகளில் சமரசமாகாமல் எவ்வாறு மற்றவர்களோடு ஒத்து வாழ முடியும்?  அவ்வாறு வாழ்வது சாத்தியமா?`

`3	சபை ஒற்றுமைதான் மிகமுக்கியமானது.  நமக்குள் கருத்து வேறுபாடுகள் இருக்க லாம், ஆனாலும், ஒற்றுமையோடு சேர்ந்து வாழ, நாம் என்ன செய்யலாம்?`