---
title:  செசரியா பட்டணத்திற்கு அனுப்பிவிடுதல்
date:   13/09/2018
---

சட்ட வழிமுறைகளின்படி பவுலை ஒழித்துக்கட்ட முடியாததை அறிந்து வெறுத்துப்போன யூதர்கள் சிலர், அவரை இரகசியமாகக் கொலைசெய்ய ஒரு திட்டம் போட்டார்கள்.

`அவர்கள் போட்ட திட்டம் என்ன? அது எவ்வாறு தகர்ந்தது? அப் 23:12-17.  தவறான நோக்கங்களுக்காகவும் வைராக்கியம்காட்ட வாய்ப்புள்ளது என்பது இதிலிருந்து எவ்வாறு தெரிகிறது?`

நாற்பதுக்கும் மேற்பட்ட யூதர்கள் பவுலுக்கு விரோதமாகச் சதிசெய்து, அவரைக் கொலைசெய்வதாகக் கட்டுப்பாடு பண்ணிக்கொண்டார்கள்; பவுல் எருசலேமில் எவ்வளவுக்கு வெறுப்பைச் சம்பாதித்திருந்தார் எனபது புரிகிறது.  அவ்வாறு சபதமெடுத்தவர்கள் யாரென்று லூக்கா சொல்லவில்லை; துரோகிகள், எதிரிகள் என தாங்கள் கருதியவர்களிடமிருந்து யூத விசுவாசத்தைக் காப்பாற்ற எதையும் செய்ய ஆயத்தமாக இருந்த தீவிரவாதிகள்.  இந்த அளவுக்கு மதவெறி யும் கலகக்குணமும் தேசியவெறியும் முதல் நூற்றாண்டில் யூதேயாவிலும் அதன் சுற்றுப்புறங்களிலும் அதிகம் இருந்தன.

சதித்திட்டம் குறித்து பவுலின் உறவினன் கேள்விப்படும்படி தேவன் உதவி னார்.  பவுலின் குடும்பம்பற்றி அதிக விபரம் தெரியவில்லை; ஆனால், அவரும் அவருடைய சகோதரியும் எருசலேமில் வளர்ந்திருக்கலாம். அப் 22:3.  அங்கே அவருடைய சகோதரிக்கு திருமணமாகி, குறைந்தபட்சம் ஒரு மகனாவது இருந் திருக்கிறான் என்பது தெரிகிறது.  அப் 23:18,22 வசனங்களிலுள்ள நெயமினிஸ்காஸ் என்கிற கிரேக்க வார்த்தையும், அவனுடைய ‘கையைப் பிடித்து’ அழைத்துச் செல் வதாக அப் 23:19இல் சொல்லப்படுவதும், பவுலுடைய சகோதரியின் மகன் ஒரு பதின்பருவ வாலிபன் என்பதை உறுதிப்படுத்துகிறது.  அவன் கோட்டைக்குள் சென்று, நடந்ததை பவுலுக்குத் தெரிவிக்கிறான்.

`சேனாதிபதியாகிய லீசியா, தேசாதிபதியான பெலிக்ஸுக்கு பவுலைப்பற்றி எழுதி அனுப்பிய செய்தி என்ன? அப் 23:26-30.`

சூழ்நிலையைத் தெளிவாக விளக்கி பெலிக்ஸுக்கு நிருபம் எழுதியிருந் தான்.  மேலும், பவுலின் ரோமக் குடியுரிமை எவ்வளவு பயனளித்தது என்பதும் தெரிகிறது.  ரோமச் சட்டப்படி, ரோமக் குடிமக்களுக்கு முழுப்பாதுகாப்பு இருந் தது.  உதாரணமாக, சட்டப்படி விசாரிக்கப்படும் உரிமை இருந்தது; அவர்கள் நீதிமன்றம் சென்று தங்கள் நியாயத்தைக் கூறலாம். அப் 25:16.  விசாரணையில் திருப்தியில்லாவிட்டால் பேரரசனுக்கு அபயமிடலாம். அப் 25:10,11.

பெலிக்ஸ் எப்படிப்பட்டவனாகவும் இருக்கட்டும்; ஆனால் பவுலை சட் டத்திற்கு உட்பட்டு நடத்தினான்.  ஆரம்பக்கட்ட விசாரணையை முடித்தபிறகு, குற்றஞ்சாட்டினவர்கள் வரும்வரை அவரைக் காவலில் வைக்கச்சொன்னான்.

`பவுலுடைய வாழ்க்கையில் தேவ வழிநடத்துதலைக் கவனியுங்கள்.  உங்களுடைய வாழ்க்கையில் எவ்வளவுதான் சோதனைகளும் பாடுகளும் உண்டானாலும், தேவனுடைய வழிநடத்துதலை தாழ்மையோடு எண்ணிப்பார்த்து வியந்திருக்கிறீர்களா?`