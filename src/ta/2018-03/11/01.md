---
title:  எருசலேமில் கைது
date:   08/09/2018
---

### ஆராய்ச்சிக்கு
அப் 21; ரோமர் 2:28,29; கலாத்தியர் 5:6; அப் 22; அப் 23:1-30; மத்தேயு 22:23-32.

> <p>மனன வசனம்</p>
> அன்று இராத்திரியிலே கர்த்தர் பவுலின் அருகே நின்று: பவுலே, திடன்கொள்; நீ என்னைக்குறித்து எருசலேமில் சாட்சிகொடுத்ததுபோல ரோமாவிலும் சாட்சிகொடுக்கவேண்டும் என்றார். அப்போஸ்தலர் 23:11.

பவுல் தன் முதல் நற்செய்தி ஊழியத்தை முடித்து வந்தபிறகு, புறஜாதியாரை எவ்வாறு விசுவாசத்தி களாக ஏற்றுக்கொள்ளலாம் என்பதுபற்றி சபையில் கருத்துவேறுபாடு உண்டாகியிருந்தது. அப் 15:1-5.  அந்தப் பிரச்சனை அதிகரித்துவந்ததை பவுல் உணர்ந்தி ருக்க வேண்டும்; அதனால், சபைக்குள் ஒற்றுமையை வளர்க்க பவுல் ஒரு திட்டம்போடுகிறார். தரித்திரரை நினைத்துக் கொள்ளும்படி ஆலோசனைச் சங்கத்தார் அவரிடம் வேண்டுகோள் வைத்தார்கள். கலா 2:10.  அதனால், ‘பரிசுத்தவான்களுக்காகச் சேர்க்கும்படி’ நிதியுதவி செய்யுமாறு புறஜாதி சபையாரிடம் கேட் கிறார். 1கொரி 16:1.  இதனால் இரு சாராருக்கும் இடை யேயான பிளவைச் சரிசெய்யலாம் என்று நம்பினார்.

அதனால்தான், பல அபாயங்கள் இருந்தாலும், தன் மூன்றாவது நற்செய்திப் பயணத்தின் முடிவில், எரு  சலேமுக்குச் செல்வதில் உறுதியாக இருந்தார்.  ஒரு புறம், சக யூதர்கள்மேல் அவருக்கு உண்மையான அன்பு இருந்தது. ரோமர் 9:1-5.  இன்னொரு புறம்,       சபையில் ஒற்றுமை காணப்பட வேண்டுமென்று ஏங் கினார். கலா 3:28; 5:6.  யூதரானாலும் புறஜாதியாரானா லும் விசுவாசத்தால்தான் இரட்சிக்கப்படுகிறார்கள், நியாயப்பிரமாணத்தின் கிரியைகளால் இரட்சிக்கப்படு வதில்லை. ரோமர் 3:28-30.  சடங்காச்சார நிபந்தனை களை முன்வைத்து, மக்களுக்குள் பிரிவினையை உண் டாக்குவது ‘நற்செய்தி எல்லாருக்கும் உரியது’ என்கிற அடிப்படை உண்மைக்கே எதிரானது. எபே 2:11-22.

பவுலின் வாழ்க்கையும் ஊழியப்பணியும் புதிய தொரு காலக்கட்டத்திற்கு அடியெடுத்து வைக்கின்றன; அதுபற்றி இந்த வாரத்தில் பார்ப்போம்.

_2018, செப்டம்பர்15 வகுப்புக்காகப் படிக்கவேண்டிய பாடம்_