---
title:  ரோமுக்குக் கப்பல் பயணம்
date:   23/09/2018
---

சுமார் இரண்டு வருட காலமாக பவுல் சிசெரியாவில் சிறைக்காவலில் இருந் தார். அப் 24:27.  பிறகு அவரை ரோமுக்கு அனுப்புகிறார்கள். அந்தச் சம்பவத்தை முதலாம் நபர் பன்மையில் லூக்கா சொல்கிறார்; மேலும், இத்தாலிக்குச் செல்லும் வழியில் கடலில் என்னவெல்லாம் நடந்ததென விரிவாகச் சொல்கிறார். அப் 27:1-28:16.  எனவே அப்பயணத்தில் லூக்காவும் அரிஸ்தர்க்கு என்கிற ஒரு கிறிஸ்தவரும் உடன்சென்றது புரிகிறது. அப் 27:2.  இவர்களில் யூலியு என்கிற ரோம நூற்றுக்கதிபதியும் முக்கியமான நபர்; வேறு சில சிறைக்கைதிகளும் யூலியுவின் பொறுப்பில் அனுப்பப்பட்டார்கள். அப் 27:1. 

கோடைக் காலத்தில் அவர்கள் புறப்பட்டார்கள்.  உபவாச நாள் என்பது அக்டோபர் மாதத்தில் பின்பகுதியில் வருகிற பாவநிவாரண நாளைக் குறிப்பிடு கிறது.  அப் 27:9. மழைக்காலமானபடியால், நவம்பர்முதல் மார்ச்வரை மத்தியத் தரைக்கடல் பகுதியில் பொதுவாக யாரும் பயணம்செய்யமாட் டார்கள்.  இங்கே பயணத்தை ஆரம்பித்ததிலிருந்தே பிரச்சனைதான். வெகு நாட்களைக்கு பிறகு தான் கிரேத்தாத் தீவில் உள்ள நல்ல துறைமுகம் என்கிற சிறிய வளைகுடாவை அடைந்தார்கள். அப் 27:8. 

`நல்ல துறைமுகத்தில் பவுல் சொன்ன ஆலோசனை என்ன? அப் 27:9-12.  அவரு டைய ஆலோசனையை எவ்வளவு தூரம் ஏற்றுக்கொண்டார்கள்?`

பவுலின் ஆலோசனைக்குச் செவிகொடுக்கவில்லை; மேற்குநோக்கி மேலும் 40 மைல்கள் பயணித்து பேனிக்ஸ் துறைமுகத்தை அடைந்துவிட்டால், மழைக்காலத்தில் பத்திரமாக இருக்கலாமென நினைத்தார்கள்.  ஆனால் திடீ ரென சீதோஷ்ண நிலை மாறுகிறது; சூறாவளி வீசுகிறது; நிலப்பகுதியிலிருந்து தென்மேற்கு திசையில் கப்பலை காற்று இழுத்துச் செல்லுகிறது.  கப்பலில் தண் ணீர் பெருக ஆரம்பிக்கிறது. என்ன செய்வதென்று தெரியாமல் கப்பலிலிருந்து சரக்குகளையும் கப்பல் தளவாடங்கள் சிலவற்றையும் கடலில் எறிகிறார்கள். சூழ்நிலை தலைகீழாக மாறிவிடுகிறது.  வெளிச்சமில்லை; பாதை தெரியவில்லை; மழைகொட்டியது; காற்று அகோரமாக வீசியது; எந்த இடத்தில் இருக்கிறோம் என்பது தெரியவில்லை; எனவே, முற்றிலும் களைத்துப்போனவர்களாக ‘ இனி தப்பிப்பிழைப்போமென்னும் நம்பிக்கை முழுமையும்’ அவர்களுக்கு அற்றுப் போயிற்று. அப் 27:20.

`இரண்டாவதாக பவுல் சொன்ன ஆலோசனை என்ன? அப் 27:21-26.`

தீர்க்கதரிசன ரீதியாகச் சொன்னால், தேவன் தன்னிடம் சொன்னதை பவுல் அவர்களுக்குச் சொன்னார்.  “யாரும் நம்பிக்கையிழக்கத் தேவையில்லை.  ஆபத் துகளும் மற்ற இழப்புகளும் நேரிட்டாலும்கூட, யாருடைய உயிருக்கும் சேதம் உண்டாகப்போவதில்லை” என்றார்.

`தேவனுடைய அர்ப்பணிப்புமிக்க, உண்மையுள்ள ஒரு ஊழியக்காரர் பவுல். அப்படியிருந்து அவருக்கு ஏன் இத்தனைப் பாடுகள்? அவருடைய அனுபவங்களிலிருந்து நாம் என்ன பாடங்களைக் கற்றுக்கொள்ளலாம்?`