---
title:  கப்பல் உடைந்தது
date:   24/09/2018
---

கப்பலில் மொத்தம் 276 பேர் இருந்தார்கள். அப் 27:37. ஏற்பட்டிருந்த இன்னல்களைத் தவிர்க்க இயலாமல் போனாலும், யாருக்கும் உயிர்ச்சேதம் ஏற் படாது என்று பவுல் கூறினார். ஆனால், கப்பல் சேதமடையும். அப் 27:22.  பதினான்கு நாட்களுக்கு பிறகு அப்போஸ்தலன்   சொன்னபடியே நடந்தது.  காற்றின் பயங்கர வேகத்தால் திசைதெரியாமல் கப்பல் இழுத்துச்செல்லப்பட் டது; ஆனாலும் அருகாமையிலேயே ஒரு நிலப்பகுதி இருந்ததை எல்லாரும் உணர்ந்தார்கள்; அலைகள் கரையில் மோதுகிற சத்தத்தை வைத்து அவர்கள் கண்டுபிடித்திருக்கலாம். அப் 27:27.  பல விதமான சத்தங்கள் தொடர்ந்து கேட் கின்றன; கரையோரமுள்ள பாறைகளில் கப்பல் மோதி உடைந்துபோகுமோ வெனப் பயப்படுகிறார்கள்.  கப்பலின் வேகத்தைக் குறைப்பதற்காக பின்பகுதி யிலிருந்து நங்கூரங்களை இறக்குகிறார்கள்; அதேசமயம் சீக்கிரம் விடியவேண்டு மென்று அவரவர் தங்கள் தேவர்களிடம் வேண்டிக் கொண்டார்கள். அப் 27:28,29.

`அப் 27:30-44 வசனங்களை வாசியுங்கள். இந்தச் சம்பவத்தில் நமக்குள்ள பாடம் என்ன?`

அந்தப் பயணம் தொடங்கியபோது, நூற்றுக்கதிபதி பவுலை நன்றாகத்தான் நடத்தினான்.  ஆனால், கடலில் ஆபத்து இருப்பதாக முதலில் பவுல் எச்சரித்த போது, அவன் செவிகொடுக்கவில்லை.  ஆனால் இரண்டு வாரங்களுக்குப்பிறகு எல்லாமே மாறிவிட்டன.  கப்பல் சேதம்பற்றி பவுல் சொன்ன தீர்க்கதரிசனத்தின் படியே நடந்துவந்ததால், பவுல்மேல் அந்த நூற்றுக்கதிபதிக்கு நல்லெண்ணம் உருவாகியது; பவுல் சொன்னபடியே இன்னும் நடக்கவிருந்தது. அப் 27:21-26.

நீந்தி கரைசேருவதற்கு பெலனிருக்காது என்பதால் போஜனம்பண்ணும்படி கப்பலில் இருந்தவர்களிடம் பவுல் சொல்கிறார்.  தேவன் வழிநடத்தும்போது நம் கடமையை நாம் செய்யவேண்டிய அவசியமில்லை என்று கருதக்கூடாது.  ‘அவர்கள் பாதுகாக்கப்படுவார்கள் என்று தேவன் உறுதிகூறுகிறார்; அதைச் சாத்தியமாக்கும்விதத்தில் அங்குள்ளவர்களும் நடந்துகொண்டார்கள்; அச்சம்ப வம் முழுவதிலும் இச்சமநிலை போக்கைக் காணமுடிகிறது.” - டேவிட் ஜே. வில்லியம்ஸ்.

விடிந்ததும், கப்பலோட்டிகள் நிலப்பகுதியைப் பார்த்தார்கள்; அது கடற் கரை மணல் நிறைந்த ஒரு வளைகுடாப் பகுதி; எனவே அந்தக் கடற்கரைப் பகுதி யில் கப்பலை நிறுத்த முயன்றார்கள்.  ஆனால் கப்பல் கரைக்குச் செல்லவில்லை; மணல்மேட்டில் சிக்கி அலைகளின் வேகத்தால் உடைந்துபோகிறது.  சிறைக்கைதி களைத் தப்பவிடாமல் அவர்களைக் கொல்ல போர்ச்சேவகர்கள் நினைக்கிறார் கள்; ஆனால், பவுலின் நிமித்தம் நூற்றுக்கதிபதி அந்த யோசனையைத் தடுக் கிறான்.  இறுதியில், தேவன் வாக்குரைத்தபடியே ஒருவர்கூட மரிக்கவில்லை.

`பவுலைச் சாகவிடக்கூடாது என்று நினைத்ததால்தான் கப்பலிலிருந்த சிறைக்கைதிகள் அனை வரும் உயிரோடு தப்பினார்கள்.  பவுலின் சாட்சியின் வல்லமையையும் அவருடைய குணத்தை யும்பற்றி நாம் என்ன அறியமுடிகிறது?`