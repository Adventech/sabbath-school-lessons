---
title:  மெலித்தா
date:   25/09/2018
---

உயிர்த்தப்பிக் கரைசேர்ந்தவர்கள் அந்தத் தீவின் பெயர் மெலித்தா என்று அறிந்தார்கள்; மத்தியத் தரைக்கடல் பகுதியில் சிசிலிக்கு தெற்கே அமைந்துள்ள ஒரு சிறிய தீவு அது.  கிரேத்தாவில் உள்ள நல்ல துறைமுகத்திலிருந்து புறப்பட்டு, இரண்டு வாரங்கள் கடுங்காற்றால் கடலில் இழுத்துச்செல்லப்பட்டு நானூற்று எழுபத்தைந்து மைல் தூரம் சென்றிருந்தார்கள்.  குளிர்காலம் முடியும்மட்டும் 3 மாதங்கள் மெலித்தாவில் தங்கினார்கள்; பிறகு புறப்படுகிறார்கள். அப் 28:11.

`மெலித்தா தீவில் பவுலுக்கு நிகழ்ந்தது என்ன? அப் 28:1-10. தேவன் எவ்வாறு அவரைப் பயன்படுத்தினார்?`

மெலித்தா தீவினர் அன்போடு அவர்களை உபசரித்தார்கள்.  பவுலும் அவரோடு இருந்தவர்களும் மழையில் நனைந்து, குளிரில் நடுங்குவதைக் கண் டதும், அனலடையும்படி தீமூட்டினார்கள்.  வருடத்தின் அந்தச் சமயத்தில் மெலித்தாவின் வெப்பநிலை 10யிசெல்சியஸைத் தாண்டாது.

பாம்பு கவ்வியதால் அனைவருடைய கவனமும் பவுல்மேல் திரும்புகிறது. அங்குள்ளவர்கள் தேவனை அறியாதவர்கள்; கடவுளின் சாபத்தால் பவுலுக்கு அப்படி நேரிட்டதாக நினைக்கிறார்கள்.  பவுல் ஒரு கொலைக்காரன் என்றும், மரணதண்டனையிலிருந்து தப்பிக்க கடலில் குதித்து நீந்தி வந்தவரை, தெய்வங் கள் தண்டித்ததாக நினைத்தார்கள்.  குறிப்பாக நீதியும் தண்டனையும் வழங்குவ தாகக் கருதப்பட்ட டைக் என்னும் கிரேக்க தேவதை தண்டித்ததாக நினைத்திருக் கலாம்.  ஆனால் அப்போஸ்தலன் மரிக்கவில்லை; உடனே முன்பு லீஸ்திராவில் நடந்ததுபோல, பவுலை ஒரு கடவுளென்று புகழ ஆரம்பிக்கிறார்கள். அப் 14:8-18. பிறகு என்ன நடந்ததென்று லூக்கா விவரமாகச் சொல்லவில்லை; ஆனால், அந்தச் சூழ்நிலையைப் பயன்படுத்தி அங்கிருந்தவர்களுக்கு பவுல் தேவனைப்பற்றி நிச்சயம் சொல்லியிருப்பார்.

புபிலியு என்பவர் அத்தீவின் ரோமப் பிரதிநிதியாக இருந்திருக்கலாம் அல் லது அத்தீவைச் சேர்ந்த முக்கியஸ்தராக இருந்திருக்கலாம்.  பவுலுக்கும் அவ ரோடு இருந்தவர்களுக்கும் தங்குவதற்கு நல்ல இடம் கிடைக்கிறவரையிலும் மூன்று நாட்கள் தன்னுடைய இடத்தில் அவர்களைத் தங்கவைத்திருந்தார்.  அவ ருடைய அப்பாவையும் பவுல் குணப்படுத்துகிறார்; எனவே அங்கே சுகமாக்கு தலின் ஊழியத்தைச் செய்வதற்கு அது நல்ல வாய்ப்பாக அமைந்தது.

மெலித்தாவில் யாரும் மனமாறியதாகவோ, பவுல் ஏதாவது சபை ஸ்தா பித்ததாகவோ லூக்கா எதுவும் சொல்லவில்லை.  தன்னை அறியாமலேயே அவர் சொல்லாமல் விட்டிருக்கலாம்; ஆனாலும் ஒரு உண்மை அங்கு வெளிப்படுகிறது.  அதாவது, ஊழியப்பணி என்பது ஞானஸ்நானம் கொடுப்பதும், சபைகளை நிறுவுவதும் மட்டுமல்ல; மக்கள்மேல் கருணைகொண்டு, அவர்களுடைய தேவைகளைச் சந்திப்பதும் ஆகும்.  இவ்வாறுதான் நற்செய்தியானது நடைமுறை வாழ்க்கையில் வெளிப்படவேண்டும். அப் 20:35; ஒப்பிடவும், தீத்து 3:14.

`மெலித்தா தீவினர் தேவனுடைய பிரமாணம்பற்றி அறிந்திருக்கவில்லை: ஆனால் தேவனுடைய நீதிபற்றி அறிந்திருந்தார்கள்.  அந்த உணர்வு எங்கிருந்து கிடைத்திருக்கும்? ரோமர் 1:18-20.`