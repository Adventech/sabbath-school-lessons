---
title:  ரோமுக்குச்  செல்லுதல்
date:   22/09/2018
---

### ஆராய்ச்சிக்கு
அப்போஸ்தலர் 27; அப்போஸ்தலர் 28;  ரோமர் 1:18-20.

> <p>மனன வசனம்</p>
> பவுலே, பயப்படாதே, நீ இராயனுக்கு முன்பாக நிற்கவேண்டும். அப்போஸ்தலர் 27:24.

ரோமுக்குச் செல்லவேண்டும் என்பது பவுலின் நீண்டநாள் ஆசை; ஆனால் எருசலேமில் அவரைக் கைதுசெய்ததால், அத்திட்டம் தடைபடுகிறது. எருச லேம் தலைவர்கள் சட்டரீதியாக அவரை எதிர்த்ததால் சுமார் ஐந்து வருடங்கள் ஒரு ரோமக் கைதியாகவே நாட்களைக் கழிக்கிறார்.  அதில், இத்தாலிக்கு அவர் கடல்மார்க்கமாக அனுப்பப்பட்ட நாட்களும் உண்டு. இதனால் அவருடைய ஊழியப்பணித் திட்டங்கள் வெகுவாகப் பாதிக்கப்படுகின்றன. 

பின்னடைவு ஏற்பட்டாலும், அப்போஸ்தலன் ரோமிலும் தம்மைக் குறித்துச் சாட்சி அறிவிக்கவேண் டும் என்று இயேசுதாமே கூறுகிறார். அப் 23:11.   இயேசு சொல்கிறபடி நாம் நடக்காதபோது, அதற்கான விளை வுகளைச் சந்திக்க அவர் அனுமதிக்கலாம்; ஆனாலும், இரண்டாவது ஒரு வாய்ப்பையும் தேவன் நமக்குக் கொடுக்கக்கூடும். ஒரு சிறைக்கைதியாக பவுல் ரோமுக்குக் கொண்டுசெல்லப்படுகிறார்; ஆனால் அவர் ஆசைப்பட்டதுபோல, ஸ்பானியா தேசத்திற்கு அவர் செல்லவில்லை. ரோமர் 15:24. அந்த முதல் ரோமச் சிறையிருப்பிலிருந்து விடுவிக்கப்பட்டார்; ஆனால், மீண்டும் அவர் கைது செய்யப்பட்ட போது தான், கி.பி. 67இல் நீரோ மன்னனின் கட்டளையால் இரத்தச்சாட்சியாக மரிக்கவேண்டியதாயிற்று.

பவுல் ரோமுக்குச் சென்றுவிட்டார்; இராயனுக்கு முன்பாக விசாரிக்கப்படும்படி வீட்டுக்காவலில் இருந்த போது, தான் கட்டுண்ட நிலையில் இருந்தாலும், இராய னுடைய அரண்மனையிலிருந்து வந்த முக்கியஸ்தர்கள் உட்பட அனைவரிடமும் தடையின்றி சத்தியத்தைச் சொன்னார். எபே 6:20; பிலி 1:13; 4:22; அப் 28:30,31.

_2018, செப்டம்பர் 29 வகுப்புக்காகப் படிக்கவேண்டிய பாடம்_