---
title:  இறுதியாக, ரோமில் பவுல்
date:   26/09/2018
---

மூன்று மாதங்களுக்கு பிறகு மெலித்தாவிலிருந்து பவுலும், மற்றவர்களும் பயணத்தைத் தொடருகிறார்கள். அப் 28:11.  இன்று நேபிள்ஸ் வளைகுடாவில் இருக்கிற போஸூவோலி பட்டணமான புத்தேயோலி பட்டணத்தை வந்தடை கிறார்கள். அப் 28:13.  பிறகு அங்கிருந்து சாலைமார்க்கமாக ரோமுக்குச் சென் றார்கள். அப் 28:11-16.

பவுல் வருகிற செய்தி ரோமை எட்டுகிறது; அங்குள்ள விசுவாசிகள் சிலர் பவுலை வரவேற்பதற்காக பல மைல் தூரம் தென்திசையில் பயணப்பட்டு வரு கிறார்கள்.  பவுல் இதற்குமுன் ரோமுக்குச் சென்றதில்லை; ஆனால் அவரால் மனமாறியவர்கள், சகஊழியர்கள், உறவினர்கள் என அவருக்கு பிரியமான ஏராளமான நண்பர்கள் அங்கு இருந்தார்கள். ரோமர் 16:3-16.  பவுல் ஒரு கைதி யாக வந்தார்; கப்பலும் சேதமடைந்திருந்தது; அந்நிலையில் அப்பியுபுரம் வரை யிலும் அவரைக் காண சிலர் சென்றார்கள்.  தன்மேல் இவ்வளவு அன்பும் அக் கறையும் அவர்கள் வைத்திருந்ததைக் கண்டு அப்போஸ்தலன் தேவனுக்கு நன்றி கூறுகிறார்; இருதயத்தில் மிகுந்த வியாகுலமும் அடைகிறார்; ஏனென்றால், இராயனுக்குமுன்பாக அவர் விசாரிக்கப்பட வேண்டியிருந்தது.

ரோமச் சட்டப்படி தண்டனைக்கேதுவான குற்றம் எதையும் பவுல் செய்ய வில்லை என்றுதான் பெஸ்து அறிக்கை எழுதியிருக்க வேண்டும். அப் 25:26, 27; 26:31,32.  அதனால்தான், சிறைக்கோ இராணுவமுகாமிற்கோ அனுப்பாமல் தனியாக ஒரு வீட்டை வாடகைக்கு எடுத்து குடியிருக்க அனுமதிக்கிறார்கள்.  அப் 28:30.  ஆனால் அங்கிருந்த காலம்வரையிலும், ரோமச் சட்டப்படி, ஒரு காவலனோடு சேர்த்து, அவரை விலங்கிட்டிருப்பார்கள்.  அவர் சொந்தச் செல வில் தங்கியிருந்ததால், அவர் தன் தொழிலையும் செய்திருக்கலாம். அப் 18:3.

`ரோம் சென்றதும் ஒரு வீட்டை வாடøக்கு எடுத்து பவுல் தங்குகிறார்; பிறகு அவர் செய்தது என்ன? அப் 28:17-22.`

ஜெபாலயத்திற்குச் செல்லமுடியாத நிலையில், விசுவாசிகளை தன் வீட் டிற்கு வரச்சொல்கிறார் பவுல்.  ரோமிலும்கூட முதலில் யூதர்களைச் சந்திக்கும் தன் கொள்கையில் அவர் மாறவில்லை. ரோமர் 1:16. பிறகு, கூடிவந்த யூதத்தலை வர்களிடம், தான் முன்பு செய்ததுபோலவே, தன்மேல் குற்றமில்லை என்பதை விளக்குகிறார்.  அதாவது இஸ்ரவேலரின் நம்பிக்கையின்நிமித்தமே தான் கைது செய்யப்பட்டதைக் கூறுகிறார். அப் 23:6; 24:15; 26:6-8.  தன்னைப் பாதுகாக்க அவர் முயலவில்லை; மாறாக, இயேசுவின் உயிர்த்தெழுதல்தான் இஸ்ரவேலின் முற்பிதாக்களுடைய நம்பிக்கையின் நிறைவேறுதல் என்கிற நற்செய்தியைப் பிரசங்கிப்பதற்கு ஏதுவான ஒரு சூழலைஉருவாக்க முயன்றார். பவுலைக் குறித்து எருசலேமிலிருந்து தங்களுக்கு எந்தத் தகவலும் வராத நிலையில், அவர் சொல் வதைக் கேட்கத் தீர்மானிக்கிறார்கள்.

`அந்தச் சூழ்நிலையிலும்கூட பவுல்மேல் சிலர் காழ்ப்புணர்வுடன் நடந்துகொள்கிறார்கள். அப் 28:22.  பிறர் நம் விசுவாசத்திற்கு விரோதமாகப் பேசினாலும் நம் விசுவாசத்தில் நாம் உறுதியாக இருக்க என்ன செய்யலாம்?`