---
title:  நற்செய்தியின் வெற்றி
date:   27/09/2018
---

குறிக்கப்பட்ட ஒரு நாளில் யூதர்கள் எல்லாரும் கூடி வருகிறார்கள்; பவுல் நற்செய்தியைப் பிரசங்கிக்கிறார். அப் 28:23.

`இந்தச் சூழ்நிலையில் ஏசாயாவிலிருந்து பவுல் மேற்கோள் காட்டுவதற்கான காரணம் என்ன? அப் 28:24-31.`

தேவன் சொன்னதை மக்கள் ஏற்றுக்கொள்ள மறுத்தபோது ஏசாயாவில் அவ்வாறு சொல்லப்படுகிறது. ஏசா 6:9,10.  சில யூதர்கள் ஏற்றுக்கொண்டார்கள்; வேறு சிலர் ஏற்றுக்கொள்ளில்லை; அதனால் மிகுந்த தர்க்கமுண்டாயிற்று; அப் போஸ்தலனும் வேறு வழியில்லாமல் புறஜாதியாருக்கு நற்செய்தியை அறிவிக்க ஆரம்பிக்கிறார். அப் 13:46,47; 18:6.

ராயனுக்கு முன்னால் பவுல் விசாரிக்கப்படுவதற்குமுன் இரண்டு வருடங் கள் செல்கின்றன.  வீட்டுச்சிறையில் இருந்தாலும், தன்னிடம் வந்தவர்களுக்கு தடையின்றி அவர் நற்செய்தியைப் பிரசங்கித்தார்.  நற்செய்திக்கு கிடைத்த வெற்றியோடுதான் அப்போஸ்தலர் புத்தகம் முடிகிறது.  எந்த யூத சக்தியாலும் ரோம சக்தியாலும் அதைத் தடுக்கமுடியவில்லை.

லூக்கா இந்தச் சம்பவத்தை இதோடு முடித்தது ஏன் என்று தெரியவில்லை. போதுமான சாட்சிகள் இல்லாததால் பவுல் சிறையிருப்பிலிருந்து விடுவிக்கப் பட்டதற்கும், இன்னொரு நற்செய்தி பயணத்தை அவர் மேற்கொண்டதற்கும், மீண்டும் ரோமுக்கு சிறைக்கைதியாகக் கொண்டுசெல்லப்பட்டு, கொலை செய்யப்பட்டதற்கும் ஆதாரம் உள்ளது. 2தீமோ 4:6-8.

‘நியாயமின்றி, நீண்டகாலம் சிறைக்கைதியாக இருக்க நேரிட்டாலும் பவுல் பொறுமையோடும் சந்தோஷத்தோடும் தைரியத்தோடும் விசுவாசத்தோடும் இருந்தது அவர் பேசாத பிரசங்கங்களாக வெளிப்பட்டன.  உலகத்தின் ஆவிக்கு மாறாக அவரிடம் காணப்பட்ட ஆவியானது பூமிக்கும் அப்பாற்பட்ட ஓர் உன் னத வல்லமை அவரிடம் வாசஞ்செய்ததற்கு சாட்சியாக இருந்தது.  பவுல் தன் வழக்கமான பணிகளைச் செய்யமுடியாத நிலையில், கிறிஸ்தவர்கள் தேவ நோக்கத்தை நிறைவேற்றுவதற்கு அவரது சாட்சி ஊக்கமூட்டியது.  இப்படியாக பவுலின் கட்டுகள் மிகுந்த தாக்கத்தை உண்டாக்கின, பவுலின் ஆற்றலும் பிரயாச மும் ஓய்ந்து, இனி செயல்படவே முடியாததுபோலக் காணப்பட்டாலும், அவர் வெளியேறியதுபோலத் தோன்றிய களங்களிலிருந்து அப்போதுதான் கிறிஸ்து வுக்கென்று அரிக்கட்டுகளைச் சேர்த்தார்.’ - உஎஙி, அஅ, ணீ 464.

சபையின் ஊழியப்பணியை பொறுத்த வரையில் அப்போஸ்தலர் புத்தகம் அதாவது, நற்செய்தி பரப்புகிற வரலாறு இன்னும் முடியவில்லை; இப்போது தான் அந்த வரலாற்றில் நாம் நுழைய ஆரம்பித்துள்ளோம்.  நூற்றாண்டுகள் நெடுகிலும் எத்தனையோ ஆச்சரியமான அதிகாரங்கள் எழுதப்பட்டுள்ளன; சிலசமயங்களில் தேவனுடைய உண்மையுள்ள சாட்சிகளின் இரத்தத்தால் எழுதப்பட்டன.  இன்னும் ஓர் அதிகாரத்தை அதோடு சேர்க்கிற பொறுப்பு நம்மு டையது, அது கடைசியாகவும் இருக்கலாம். (நம்புவோம்!) இயேசு தம் சீடர் களுக்குக் கட்டளையிட்ட ஊழியப்பணியை நிறைவேற்றுவோம்.  ‘அப்போது முடிவு வரும்’ மத் 24:14.