---
title:  எதிர்ப்பு வலுத்தது
date:   17/07/2018
---

சீக்கிரமே சபையின் வளர்ச்சிக்கு எதிர்ப்பு உண்டானது; எருசலேமின் தலை வர்கள் சிலர்தாம் அதற்குக் காரணம்.  பிரதான ஆசாரியனும், அவருடைய கூட் டாளிகளும்தான் எருசலேம் தேவாலயத்தைக் கவனித்துவந்தார்கள்; அவர்களில் பெரும்பாலானவர்கள் சதுசேயர்கள்.  பிரதான ஆசாரியன்தான் சனகெரிம் சங் கத்தின் தலைவராகவும் இருந்தார்; அந்தச் சங்கத்திலும் பெரும்பாலும் சதுசேயர் களும் பரிசேயர்களுமே இருந்தார்கள்.  சதுசேயர்கள் உயிர்த்தெழுதலை நம்ப வில்லை; எனவே இயேசு மரித்தோரிலிருந்து உயிர்த்தெழுந்தார் என்று பேதுரு வும் யோவானும் பிரசங்கம்செய்தது அவர்களுக்குப் பிடிக்கவில்லை.  எனவே இருவரையும், தேவாலயக் காவலர்கள் கைதுசெய்து, மறுநாள்மட்டும் காவலில் வைக்கிறார்கள்; அதன்பிறகு சங்கத்திற்குமுன் ஆஜராக்குகிறார்கள். அப் 4:1-7.

`‘யாருடைய அதிகாரத்தினாலே இப்படிச் செய்தீர்கள்’ என்று கேட்டபோது, பேதுரு சொன்ன பதில் என்ன? அப் 4:1-18.  பேதுரு சொன்னதிலுள்ள என்ன விஷயம் தலைவர்களுக்கு அதிக அச்சுறுத்தலைக் கொடுத்திருக்கும்?`

தங்கள் அதிகாரம் பறிபோகுமோவென யூதத்தலைவர்கள் பயந்தது புரி கிறது.  இயேசுவின் நாமத்தினால் அற்புதத்தைச் செய்ததாக பேதுரு சொல்கிறார்; அதோடு அவரால்மட்டுமே இரட்சிப்பு உண்டென்றும் கூறுகிறார்.  அதிகார மிக்க யூதச்சங்கத்திற்கு முன்பாக அப்போஸ்தலர்கள் நின்றாலும், தங்களுக்கும் மேலான அதிகாரமுள்ளவர்களை தாங்கள் சேவிப்பதை அறிந்திருந்தார்கள்.  கலிலேயர்களான அவர்கள், படிப்பறிவில்லாத சாதாரண மீனவர்கள்; ஆனா லும் அவர்களுடைய தைரியமும் பேச்சுத்திறனும் அங்குள்ளவர்களைத் திகில டையச் செய்தன.  இயேசு முன்னுரைத்திருந்ததுபோல, அப்போஸ்தலர்கள் பரி சுத்த ஆவியால் நிறைந்திருந்தார்கள். மத் 10:16-20. அங்கிருந்த தலைவர்களுக் குத்தான் அது தெரியவில்லை.

குணமாக்கப்பட்ட மனிதன் மக்கள் மத்தியில் நின்றிருந்ததால், சனகெரிம் சங்கத்தார் அந்த அற்புதத்தை நிராகரிக்க முடியவில்லை; எனவே, பிரசங்கம் செய்யாமல் இருக்கும்படி அப்போஸ்தலர்களுக்குக் கட்டளையிட்டார்கள்.  அப்போஸ்தலர்களின் செய்திக்கும் பயந்தார்கள்; அவர்களுடைய இயக்கம் பிரபலமடைந்து வந்ததற்கும் பயந்தார்கள்.  குற்றச்சாட்டில் உண்மையிருக்கிறதா என்று விசாரிக்காமல், தவறான அபிப்பிராயத்தாலும், சுயநலத் தூண்டுதலாலும் தவறான நடவடிக்கைகளை எடுத்தார்கள்.

பேதுரு இறுதியாகச் சொல்கிற வார்த்தைகள் அப்போஸ்தலர் புத்தகத் திலேயே முத்தான வார்த்தைகள் ஆகும்: ‘தேவனுக்குச் செவிகொடுக்கிறதைப் பார்க்கிலும் உங்களுக்குச் செவிகொடுக்கிறது தேவனுக்குமுன்பாக நியாயமாய் இருக்குமோ? நீங்களே நிதானித்துப்பாருங்கள்.  நாங்கள் கண்டவைகளையும் கேட்டவைகளையும் பேசாமலிருக்கக்கூடாதே.’ அப் 4:19,20.

`எந்த நிலையிலும், எந்தச் சூழ்நிலையிலும் அதிகார வெறி ஆபத்தானதுதான்.  பிறருக்கு ஊழியம் செய்யவே கிறிஸ்தவர்கள் அழைக்கப்படுகிறார்கள்; எனவே, அதிகார ஆசை நம்மை மயக்கி இழுத்துவிடாமலிருக்க எவ்வளவு கவனமாக இருக்கவேண்டும்?`