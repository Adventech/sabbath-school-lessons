---
title:  இரண்டாவதாகக் கைதுசெய்யப்படுதல்
date:   19/07/2018
---

அனனியா-சப்பீராள் சம்பவத்தில், அப்போஸ்தலர் மூலம் பாவத்திற்கு தண்டனை வழங்கப்பட்டதென்றால், அவர்கள்மூலம் பாவிகளுக்குக் கிருபை வழங்கப்படாமல் இருந்திருக்குமா!  ஆவியானவர் அவர்கள்மூலம் கிரியை செய்தார்; குணமாக்குதலின் ஊழியம் வல்லமையாக நடைபெற்றது.  அப் 5:12-16. பேதுருவின் நிழல்பட்டால்கூட குணமாகலாமென மக்கள் நம்பினார் கள்.  இயேசுவின் வஸ்திரத்தைத் தொட்டு, குணமான ஒரு பெண்ணின் சம்ப வத்தை நற்செய்தி புத்தகங்களில் வாசிக்கிறோம். லூக்கா 8:43, 44.  பேதுருவின் நிழலுக்கு குணமாக்கும் வல்லமை இருந்ததாக லூக்கா சொல்லவில்லை; ஆனால் மக்கள் அப்படி நினைத்தார்கள்.  தேவனை முன்னிட்டு அப்படி உண் டான நினைப்பின் மூலமாகக்கூட தேவன் தம் கிருபையை மக்களுக்கு அருளினார்.

ஆவியில் நிறைந்து, அப்போஸ்தலர்கள் அற்புதங்களும் அடையாளங் களும் செய்தபோது, மதத்தலைவர்கள் அதிகமாகப் பொறாமையடைந்தார்கள்.  எனவே, இரண்டாவது முறையாக அப்போஸ்தலர்களைக் கைதுசெய்கிறார்கள். அப் 5:17,18.  அற்புதவிதமாக தேவன் அவர்களை விடுவிக்கிறார். அப் 5:19-24.  மீண்டும் தைரியத்தோடு பேச பேதுருவுக்கு வாய்ப்புக் கிடைக்கிறது.  ‘மனுஷ ருக்குக் கீழ்ப்படிகிறதைப்பார்க்கிலும் தேவனுக்குக் கீழ்ப்படிகிறதே அவசியமா யிருக்கிறது’ என்கிறார்.  அப் 5:29. அப்போது தான் தங்கள் கைக்கும் அப்பாற் பட்ட ஒரு வல்லமை செயல்படுவதை அதிகாரிகள் சிலர் யோசிக்க ஆரம் பித்தார்கள்.

`சனகெரிம் சங்கத்தார் அப்போஸ்தலர்களைக் கொல்லாதபடி, அவர்களைத் தடுக்க கமாலியேல் எவ்வாறு முயன்றார்? அப் 5:34-39.`

சனகெரிம் சங்கம் சதுசேயர்களின் கட்டுப்பாட்டில் இருந்தது; பரிசேயர் கள் அதில் குறைந்தளவே காணப்பட்டார்கள்.  கமாலியேல் ஒரு பரிசேயர்; ஒரு நியாயசாஸ்திரி.  யூதர்மத்தியில் கனம்பெற்றிருந்தவர்.  அவர் ரபீ என்று அல்ல, ரபான் என்று அழைக்கப்பட்டவர்.  ரபீ என்றால்,  ‘என் ஆசான்’. ரபான் என்றால் ‘நம் ஆசான்’.  பவுலும் அவருடைய மாணவர்களில் ஒருவர். அப் 22:3.

இஸ்ரவேல் வரலாற்றில் சற்றுமுன் நிகழ்ந்த இரண்டு கலகங்களை அவர் ஞாபகப்படுத்துகிறார்.  அந்தக் கலகங்களுக்கு ஆதரவு தெரிவித்தவர்கள், குழப் பத்தை உண்டுபண்ணினார்கள்.  ஆனால் அவர்களுடைய தலைவர்கள் கொல் லப்பட்டு, ஆதரவாளர்கள் முற்றிலும் சிதறிப்போனார்கள்.  எனவே, இந்தக் கிறிஸ்தவ இயக்கமும் மனிதனால் உண்õடயிருந்தால், சீக்கிரம் கலைந்துபோகும் என்றார்.  மாறாக, அப்போஸ்தலர்கள் சொல்வதுபோல அது தேவனால் உண்டாயிருந்தால், எவ்வாறு அதை எதிர்க்கமுடியும்?  கமாலியேலின் இந்த ஆலோசனை ஏற்றுக்கொள்ளப்பட்டது.  எனவே, அப்போஸ்தலர்களை அடித்து, இயேசுவின் நாமத்தினால் பேசக்கூடாதென எச்சரித்து அனுப்பிவைத்தார்கள்.

`நல்ல ஆலோசனை எவ்வளவுக்கு அவசியமான ஒன்று?  நாம் கேட்க விரும்பாத ஆலோசனையே கிடைத்தாலும், ஆலோசனைகேட்பவர்களாக இருக்க நாம் என்ன செய்யவேண்டும்?`