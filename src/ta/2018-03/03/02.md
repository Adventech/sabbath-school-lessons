---
title:  உபதேசித்தலும் அந்நியோந்நியமும்
date:   15/07/2018
---

பெந்தெகொஸ்தே அனுபவத்தைச் சொல்லிவிட்டு, எருசலேமின் சபைக் குள் காணப்பட்ட அனுபவத்தை லூக்கா சொல்லத் துவங்குகிறார்.  ‘அவர்கள் அப்போஸ்தலருடைய உபதேசத்திலும், அந்நியோந்நியத்திலும், அப்பம்பிட்கு தலிலும், ஜெபம்பண்ணுதலிலும் உறுதியாய்த் தரித்திருந்தார்கள்.’ அப் 2:42.  மேலே சொல்லப்படுகிற நான்கு விஷயங்களுமே உபதேசம் ஐக்கியம் பற்றிய வையே.  தேவாலயத்தில் உபதேசித்தார்கள்; தனிநபர் வீடுகளில் தங்களுக்குள் ஐக்கியத்தை உண்டாக்கிக்கொண்டார்கள். வச 46.

தேவாலய வளாகத்தைச் சுற்றிலும் கூரையுடன் கூடிய திண்ணைகள் இருந் தன; ரபிமார்கள் அங்கிருந்து மக்களுக்குப் போதிப்பதுண்டு.  அப்போஸ்தலர் களின் போதனைகளைக் கேட்பதற்கு விசுவாசிகள் ஆவலோடு சென்றார்கள்; ஆவியின் வரத்தைப் பெற்றவர்கள் தேவாலயப் போதகர்களிடம் செல்லாமல் அப்போஸ்தலர்களின் ஆழமான போதனைகளைக் கேட்கச் சென்றார்கள்.  அப்போஸ்தலர்கள் அநேக அற்புதங்களோடும் அடையாளங்களோடும் அதிகாரத்தோடும் போதித்தார்கள். அப் 2:43.

ஆதிகாலக் கிறிஸ்தவர்களின் பக்திக்கு ஆவிக்குரிய அந்நியோந்நியம் ஓர் அடையாளமாகும்.  விசுவாசிகள் எப்போதும் தேவாலயத்திலும் வீடுகளிலும் சேர்ந்தே இருந்தார்கள்; கபடமில்லாமல் போஜனம்பண்ணி, திருவிருந்திலும் ஜெபத்திலும் தரித்திருந்தார்கள். அப் 2:42,46.  இயேசு சீக்கிரம் வரப்போகிறார் என்று விசுவாசித்ததாலேயே இவ்வாறு தினம்தினம் மகிழ்ச்சியோடே களித் தார்கள்; மேசியாவின் ராஜ்யத்தில் அவரோடு சேர்ந்து இருக்கப்போகும் நாளை எதிர்பார்த்தார்கள். மத் 26:29.

ஆதிகாலச் சபையின் அனுபவத்தில் விசுவாசிகள் அவரவர் வீடுகளில் கூடிவந்தது குறிப்பிடத்தக்கது.  அனுதின ஆலய நிகழ்ச்சிகளில் கலந்துகொண்டார் கள். அப் 3:1.  ஓய்வுநாட்களில் சக யூதர்களோடு ஜெபாலயங்களில் கூடினார் கள். யாக் 2:2.  ஆனால் கிறிஸ்தவ அனுபவத்தின் குறிப்பிடத்தக்க நிகழ்வுகள் எல்லாம் வீடுகளில்தாம் நடைபெற்றன.

`ஆரம்பக்காலக் கிறிஸ்தவர்கள் அந்நியோந்நியமாக இருந்ததில் காணப்பட்ட முக்கிய விஷயம் என்ன? அப் 2:44,45; 4:34,35`

முடிவு சீக்கிரம் இருக்கிறதென்று உணர்ந்து, உலகப்பொருட்களை, அதா வது, தங்கள் ‘சொத்துக்களை’ பெரிதாக எண்ணவில்லை.  அதனால்தான் தங்களி டமிருந்ததை பொதுவாக வைத்து அனுபவித்தார்கள்.  மேசியாவின் ராஜ்யத்தில் அவர்தாமே தங்கள் தேவைகளை எல்லாம் சந்திக்கப்போகிறார் என்பதால், நாளைய தினத்தைக் குறித்து அவர்கள் கவலைப்படவில்லை. லூக் 22:29,30.  இவ்வாறு பகிர்ந்துகொடுத்தது, கிறிஸ்தவ தயாளத்திற்கு சிறந்த எடுத்துக்காட் டாக இருந்தது; ஆழமான ஒற்றுமை உணர்வையும் உண்டாக்கியது.

`ஆண்டவர் உங்களுக்குக் கொடுத்திருப்பவற்றில் எவ்வளவு தயாளமாக நடக்கிறீர்கள்?`