---
title:  மேலும் படிக்க
date:   20/07/2018
---

“நாம் உக்கிராணக்காரர்கள். இப்போது நம்மோடு இல்லாத நம் ஆண்டவர் யாருக்குச் சேவைசெய்யும்படி இந்த உலகத்திற்கு வந்தாரோ, அந்த மக்களையும் ஊழியப் பொறுப்புகளையும் நம்மை நம்பி ஒப்படைத்திருக்கிறார்.  நம் கட்டுப்பாட் டில் விட்டுவிட்டு, அவர் பரலோகத்திற்குச் சென்றிருக்கிறார்; அவரது வருகையை நாம் எதிர்பார்த்து, காத்திருப்பதை அவர் விரும்புகிறார்.  எதிர்பாராத நேரத்தில் அவர் வரும்போது, நாம் தூங்குகிறவர்களாகக் காணப்படாதபடிக்கு, நம்மிடம் அவர் தந்தவற்றில் உண்மையாக இருப்போம்.” - உஎஙி, 8கூ, ணீ 37.

“தேவ நோக்கத்திற்காகப் பாடுபடுவதாகச் செய்த உறுதிமொழிகளும் பொருத் தனைகளும் எவ்வளவு பரிசுத்தமானவை என்பதை மக்களுக்கு உணர்த்தவேண்டும்.  ஆனால், ஒரு மனிதன் இன்னொரு மனிதனுக்கு எழுதிக்கொடுக்கிற உறுதிமொழிப் பத்திரம்போல, இந்த உறுதிமொழிகளில் பொதுவாக யாரும் அக்கறையுடன் நடப்ப தில்லை.  தேவனிடம் செய்யப்பட்ட உறுதிமொழி என்பதால், அதற்குக் கட்டுப்பட வேண்டாம் என்றும், அது புனிதம் குறைந்தது என்றும் அர்த்தமா?  சட்டரீதியாக எழுதிவாங்கி, சட்ட ரீதியாகக் கட்டாயப்படுத்த முடியாததால், தான் கொடுத்த வாக் கைச் செய்யாமல் கிறிஸ்தவன் மீறலாமா?  தேவநோக்கத்திற்காகக் கொடுக்கப்பட்ட உறுதிமொழியைவிட அதிக கடமைமிக்க உறுதிமொழிப் பத்திரமோ ஒப்பந்தமோ வேறு எதுவும் இருக்கமுடியாது.’ - உஎஙி, 6குஈஅஆஇ, ணீ 1056.

**கலந்துரையாடக் கேள்விகள்**

`1	இயேசு தம் சீடர்களுக்கு விட்டுச்சென்றவற்றில் இரண்டு முக்கியமானவை: அவரு டைய சீக்கிர வருகையை எதிர்பார்த்திருப்பதும், ஊழியப்பணி செய்வதும்தான்.  இந்த இரண்டு காரணிகளும், “நாம் உலகத்திற்கு நற்செய்தியை அறிவிக்கவேண்டும்” என்பதில் என்ன தாக்கத்தை உண்டாக்கவேண்டும்?`

`2	‘இயேசு இன்று வருகிறார் என்பதுபோல ஆயத்தமாக இருக்கவேண்டும், ஆனால் அவர் வருவதற்கு இன்னும் நூறு ஆண்டுகள் ஆகும் என்பதுபோல சபையின் ஊழியப்பணியை செய்யவேண்டும்’ என்று ஒருவர் சொன்னார்.  இது எவ்வளவுக்கு உண்மையானது?  தேவன் நமக்குத் தந்திருக்கிற அழைப்பில் இதை நாம் எவ்வாறு அப்பியாசிக்கலாம்?`

`3	இயேசுவின் வாழ்க்கை, மரணம், உயிர்த்தெழுதல், வருகை ஆகியவை ஏன் எப் போதுமே நம் பிரசங்கத்தின் மையமாக இருக்கவேண்டும்?  இந்த நிகழ்வுகள் இல்லாமல் வேறு எதையாவது பிரசங்கிப்பதில் ஏதாவது பயன் இருக்குமா?`

`4	ஒருவர் நல்ல எண்ணத்தோடு இருக்கிறாரா, தீய எண்ணத்தோடு இருக்கிறாரா என்பதைக் காண்பது கடினம் என்பதை அனனியா-சப்பீராள் சம்பவத்திலிருந்து எவ்வாறு அறியமுடிகிறது?`

`5	கமாலியேல்போல இன்று செயல்படும் சில நபர்களை யோசியுங்கள்.  அல்லது, மற்றவர்களுக்கு ஒரு நல்ல கமாலியேலாக நீங்கள் இருக்கிறீர்களா?  ஞானமான ஆலோசனைகொடுப்பது அல்லது பெறுவது மிகவும் நன்மையானது என்பதற்கு சில சம்பவங்களைக் கூறுங்கள்.  அவற்றிலிருந்து கற்ற பாடம் என்ன?`