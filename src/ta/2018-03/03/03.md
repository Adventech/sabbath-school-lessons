---
title:  சப்பாணியான ஒருவனைக் குணப்படுத்துதல்
date:   16/07/2018
---

பேதுருவும் யோவானும் மூன்று மணி ஜெபத்தில் கலந்துகொள்வதற்காக தேவாலயத்திற்குச் சென்றார்கள். அப் 3:1.  ஆரம்பக் காலச் சபையின் விசு வாச அனுபவத்தில் யூத முறைமைக்கு தனி இடம் இருந்தது.  பிரசங்கம் பண்ணவும், புதிதாக மக்களை  சபையில் சேர்க்கவும் மட்டுமே அப்போஸ் தலர்கள் ஆலயம் செல்லவில்லை; பேதுருவும் யாக்கோபுவும் யூதர்கள்; யூத முறைமைகளை தொடர்ந்து கடைப்பிடித்தார்கள். அப் 20:16; 21:17-26.  அங்கே ஆச்சரியமூட்டும் ஓர் அற்புதத்தைச் செய்தார்கள். அப் 3:1-10.  அதனால், தேவாலயத்தில் பிரசங்கம்பண்ணுவதற்கு வாய்ப்பு கிடைத்தது.

`பேதுரு தன் பிரசங்கத்தில் வலியுறுத்திவை யாவை? அப் 3:12-26.`

ஐந்து முக்கிய விஷயங்களை வலியுறுத்துகிறார்: 

1.	கிறிஸ்துவே பாடுகளை அனுபவித்த மேசியா (அப் 3:18) 
2.	தேவன் அவரை உயிரோடு எழுப்பினார் (அப் 3:15) 
3.	இயேசு பரலோகத்தில் மகிமைப்படுத்தப்பட்டார் (அப் 3:13) 
4.	அவர் மீண்டும் வருவார் (அப் 3:19) 
5.	பாவம் மன்னிக்கப்பட, மனந்திரும்பவேண்டும். (அப் 3:20)

இன்றும் இதே செய்தியைத்தான் நாம் அறிவிக்கிறோம்; ஆனால் நம் பின் னணி வேறாக இருக்கலாம்.  அப்போஸ்தலர்கள் யூதமுறைமைகளை விடுவிட வில்லை.  தங்கள் மதநம்பிக்கைகளை ‘விட்டுவிடுவதற்குப்’ பதிலாக, பழைய உடன்படிக்கையிலிருந்து புதிய உடன்படிக்கைக்கு மாறினார்கள்.  தேவனுடைய பிள்ளைகளாக மேசியாவை அவர்கள் ஏற்றுக்கொள்ள வேண்டியிருந்தது; இயேசுவை மெய்யாகவே ஏற்றுக்கொள்வதால் உண்டாகும் புதுப்பிறப்பை அனு பவிப்பது அவசியமாக இருந்தது.

இன்று வேறொரு சூழ்நிலையில் நாம் வாழலாம்; ஆனால் சொல்லவேண் டிய செய்தி அதேதான்.  கிறிஸ்து நம் பாவங்களுக்காக மரித்தார், உயிர்த்தெழுந் தார், மறுபடியும் வரப்போகிறார்.  வெளி 14-ன் முத்தூதைப் பிரசங்கிக்கும் போதும், இயேசு கிறிஸ்து சிலுவையில் அறையப்பட்டதையும்,  இயேசு கிறிஸ்து மீண்டும் உயிர்த்தெழுந்ததையும், இயேசு கிறிஸ்து மீண்டும் வரப்போவதையுமே முக்கியமாக அறிவிக்கவேண்டும்.

> <p></p>
> “அனைத்து கிறிஸ்தவர்களிலும் செவந்த்-டே அட்வென்ட்டிஸ்டுகளே உலகத்தில் கிறிஸ்துவை அதிகமாக மேன்மைப்படுத்த வேண்டும்.  மூன்றாம் தூதனின் தூதைச் சொல்லும்போது ஓய்வுநாளின் சத்தியத்தை அறிவிக்கவேண் டும்.  இதையும், அதில் சொல்லப்படும் மற்ற சத்தியங்களையும் அறிவிக்கவேண் டும்.  ஆனால் அனைத்திற்கும் மையமான கிறிஸ்து இயேசுவைச் சொல்லாமல் விட்டுவிடக்கூடாது.  கிறிஸ்துவின் சிலுவையில்தான் இரக்கமும் சத்தியமும் சந்திக்கின்றன; நீதியும் சமாதானமும் ஒன்றையொன்று முத்தமிடுகின்றன.  கல் வாரியை நோக்கிப் பார்க்கும்படி, பாவியை வழிநடத்தவேண்டும்; ஒரு சிறு பிள்ளையைப் போன்ற விசுவாசத்துடன் அவன் இரட்சகரின் புண்ணியங்களை நம்பவேண்டும், அவருடைய நீதியை ஏற்றுக்கொள்ளவேண்டும், அவருடைய இரக்கத்தில் நம்பிக்கை வைக்கவேண்டும்.” - EGW, GW, p 156,157.