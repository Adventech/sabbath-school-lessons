---
title:  ஆதிகாலச் சபையின் அனுபவம்
date:   14/07/2018
---

### ஆராய்ச்சிக்கு
அப் 2:42-46: அப் 4:34,35; அப் 3:1-26; அப் 4:1-18; அப் 5:1-11;  அப் 5:34-39.

> <p>மனன வசனம்</p>
> அவர்கள் ஒருமனப்பட்டவர்களாய் தேவாலயத்திலே அநுதினமும் தரித்திருந்து, வீடுகள்தோறும் அப்பம் பிட்டு மகிழ்ச்சியோடும் கபடமில்லாத இருதயத் தோடும் போஜனம் பண்ணி,  தேவனைத் துதித்து, ஜனங்க ளெல்லாரிடத்திலும் தயவுபெற்றிருந்தார்கள். இரட்சிக்கப்படுகிறவர் களைக் கர்த்தர் அநுதினமும் சபையிலே சேர்த்துக்கொண்டு வந்தார்.  அப்போஸ்தலர் 2:46,47.

துரிதமாகச் செயல்படுவதற்கான நேரம் வந்து விட்டதை ஆதிகாலச் சபையினர் அதிகம் உணர்ந்தனர்.  மேசியாவின் ராஜ்யம் எப்போது ஸ்தாபிக்கப்படுமென் கிற கேள்விக்கு இயேசு சொன்ன பதிலிருந்து, ஆவி யானவர் அருளப்பட்டு, அப்போஸ்தலர்களின் ஊழி யப்பணி நிறைவேறியபிறகே ஆண்டவர் வருவாரெனப் புரிந்துகொண்டார்கள். அப் 1:6-8.  எனவே, பெந்தெகொஸ்தே நாள் வந்து, ஆவியானவரைப் பெற்றபோது, நிறைவேறவேண்டிய யாவும் நிறை வேறிவிட்டதாக ஆதிகால விசுவாசிகள் நம்பினார்கள்.  அப்போஸ்தலர்கள் எருசலேமிலிருந்து புறப்பட்டுச் செல்லாவிட்டாலும், உலகின் பல பகுதிகளில் வசித்த வர்கள் அவர்களை நாடி வந்து, சுவிஷேத்தைக் கேட்ட தால், உலகெங்கும் சுவிஷேத்தை எடுத்துச் சென்றதாக நினைத்துக்கொண்டார்கள். அப் 2:5-11.

அடுத்ததாக, உலகப்பொருட்கள் மேலான பற்று களை சபையார் விட்டொழித்தார்கள்.  காலம் நெருங்கி விட்டதை உணர்ந்து, தங்களிடம் உள்ள அனைத்தையும் விற்றார்கள்; சத்தியத்தை அறிவதற்கும் ஐக்கியத்தை வளர்ப்பதற்கும் தங்களை ஒப்புக்கொடுத்தார்கள்.  ஆனாலும் இயேசுவைத் தொடர்ந்து அறிவித்துவந்தார் கள்; அதுவும் எருசலேமில்மட்டுமே.  அவர்கள் உரு வாக்கிய சமூக வாழ்க்கையின் பாணியானது ஏழை களுக்கு உதவிசெய்கிற விஷயத்தில் வெற்றிகரமாகச் செயல்பட்டது; ஆனால் சீக்கிரமே பிரச்சனைகள் தலை தூக்கின; சபையார் ஒற்றுமையோடு இருப்பதற்கு தேவன் தலையிட வேண்டியிருந்தது.  அந்தச் சமயத்தில் தான் அவர்களுக்கு எதிர்ப்புகளும் உருவாயின.  எல்லாற்றிற்கு மத்தியிலும் அவர்களுடைய விசுவாசம் அசைக்கப்படாமல் இருந்தது.

_2018, ஜுலை 21 வகுப்புக்காகப் படிக்கவேண்டிய பாடம்_