---
title:  மேலும் படிக்க
date:   17/08/2018
---

‘இயேசு இப்பூமியில் வாழ்ந்தபோது, பிறரை ஒதுக்கும் தன்மையை யூதர்களிட மிருந்து அகற்ற முயன்றார். நூற்றுக்கதிபதியும் சீரோபேனிக்கேயா பெண்ணும் மன மாறிய சம்பவங்கள்தாம் இஸ்ரவேல் மக்களுக்கு வெளியே இயேசு செய்த அற்புதங் கள் ஆகும்.  ஆனால், புறஜாதியாருக்கு தொடர்ந்து ஊழியம் செய்வதற்கான நேரம் இப்போது வந்திருந்தது; அவர்கள் எல்லாருமே நற்செய்தியை சந்தோஷமாக ஏற்றுக் கொண்டார்கள்; அர்த்தமுள்ள விசுவாசத்தைக் காட்டின வெளிச்சத்திற்காக தேவனை மகிமைப்படுத்தினார்கள். யூதர்களின் மனக்காழ்ப்பும் அவிசுவாசமும் தேவனுடைய நோக்கத்தைக் கெடுக்கமுடியவில்லை; பழைய ஒலிவமரத்தோடு புதிய இஸ்ரவேல் ஒட்டவைக்கப்பட்டது.  அப்போஸ்தலர்களை ஜெபாலயங்களில் அனுமதிக்கவில்லை; ஆனால், வீடுகள் அவர்களுக்காகத் திறக்கப்பட்டன; புறஜாதியாரின் பொது இடங் களும் தேவ வார்த்தை பிரசங்கிக்கப்படும் இடங்களாயின.’ - EGW, LP, p 51.

“தங்கள் ஊழியமுயற்சிகளில் எல்லாம் கிறிஸ்துவைப்போல தங்களையே தியாகம்செய்யவும், ஆத்துமாக்களுக்காக உண்மையோடு பிரயாசப்படவும் பவுலும் பர்னபாவும் முயன்றார்கள்.  விழிப்போடும் வைராக்கியத்தோடும் களைப்பின்றி பாடுபட்டார்கள்; தங்கள் சுயபுத்தியைச் சாரவில்லை; தங்கள் வசதியைத் தேடவும் இல்லை; வியாகுலத்தோடு ஜெபித்து, அயராமல் பாடுபட்டு, சத்தியத்தை விதைத் தார்கள்.  அத்தோடு, நற்செய்தியில் உறுதியுடன் தரித்திருக்க தீர்மானித்த அனைவருக் கும் விலைமதிப்பற்ற நடைமுறை அறிவுரையை வழங்கினார்கள்.  ஊக்கமான ஆவி யும், தேவ பயமும் புதிய சீடர்களின் மனதில், நற்செய்தியின் முக்கியத்துவம்குறித்து அழியாத ஒரு தாக்கத்தை உண்டாக்கின.” - AA, p 186.

**கலந்துரையாடக் கேள்விகள்**

`1	சூழ்நிலைகள் கடினமாகின; மாற்கு தப்பி ஓடுகிறார். பவுலுக்கும் பர்னபாவுக்கும் இதனால் தர்க்கமே உண்டாயிற்று. பர்னபா அவரை மீண்டும் பயன்படுத்த விரும்புகிறார்; பவுல் விரும்பவில்லை. அப் 15:37.  ஆனால், பல வருடங்கள் கழித்து, ‘மாற்குவை உன்னோடே கூட்டிக்கொண்டுவா; ஊழியத்தில் அவன் எனக்குப் பிரயோஜனமுள்ளவன்’ என்று பவுல் எழுதுகிறார். 2தீமோ 4:11. சில சூழ்நிலைகளில் தங்கள் அழைப்புக்கு உண்மையின்றி நடந்துகொள்கிறவர்களை நாம் எவ்வாறு நடத்தவேண்டும்?`

`2	லீஸ்திரா மக்கள் பவுலையும் பர்னபாவையும் தேவர்களென நினைத்தபோது பவுலும் பர்னபாவும் என்ன செய்தார்கள்? அப் 14:14-18. தேவன் அற்புதம் செய்ய, அதன் புகழை நாம் பெற்றுக்கொள்ள தூண்டுதல் வரும்போது என்ன செய்யலாம்?`

`3	அப் 14:21-23 இல் பவுலும் பர்னபாவும் செய்ததை வாசியுங்கள். புதிதாக மனமாறி யவர்களை விசுவாசத்தில் பெலப்படுத்தும்படி தனிநபர்களாகவும் சபையாகவும் நாம் என்ன செய்யலாம்?`

`4	மனித பாரம்பரியங்களிலும், வழிவழியாக வந்த நம்பிக்கைகளிலும் மூழ்கியிருந்த மதத்தலைவர்கள்தாம் பவுலை எதிர்த்தார்கள்.  இதேபோல நாமும் மாறிவிடா திருக்க என்ன செய்யலாம்?`