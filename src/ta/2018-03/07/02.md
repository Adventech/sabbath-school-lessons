---
title:  சாலமி மற்றும் பாப்போ
date:   12/08/2018
---

அப் 13,14ம் அதிகாரங்களில் பவுலின் முதல் நற்செய்தி ஊழியப்பயணம் பற்றிச் சொல்லப்படுகிறது.  எனவே, அப் 13இல் அந்தியோகியாவுக்கு நேராக கவனத்தைத் திருப்புகிறார் லூக்கா.  அந்த அதிகாரத்திலிருந்து அப்புத்தகத்தின் முடிவுவரை புறஜாதியார்மத்தியில் பவுல் செய்த ஊழியங்கள்பற்றியே பார்க்கி றோம்.  தனியொரு சபை கவனமாகத் திட்டமிட்டு, ஊழியப்பணி செய்வதற்காக ஊழியர்களை அனுப்பி வைத்த முதல் நற்செய்தி பயணம் இது.  ஆனால் இது விசுவாசிகளின் சொந்த முயற்சியினால் அல்ல, தேவஞானத்தால் சாத்தியமா யிற்று என்பதை லூக்கா குறிப்பிடுகிறார்.  தேவன் நம்மைப் பயன்படுத்தும்படி அவருக்கு நம்மை ஒப்படைக்கவேண்டும்; அப்போது அவர் செயல்படுவார்.

`சீப்புருதீவில் பவுலும் பர்னபாவும் செய்த ஊழியத்தின் என்னென்ன விஷயங்களை அப் 13:1-12இல் லூக்கா வலியுறுத்துகிறார்?`

ஜெபித்து, உபவாசித்து, நற்செய்தியாளர்களை அனுப்புகிறார்கள்.  அனுப் பும்முன் அவர்கள்மேல் கைகளை வைக்கிறார்கள்; செய்யவேண்டிய பணியைச் செய்வதற்கு தேவகிருபை கிடைக்கும் என்பதைச் சுட்டிக்காட்ட, அல்லது அவர் களைப் பரிசுத்தப்படுத்த அப்படிச் செய்திருக்கலாம். அப் 14:26.

அந்தியோகியாவுக்கு அருகில், மத்திய தரைக்கடலின் வடகிழக்கில் சீப்புரு தீவு உள்ளது.  பர்னபா அந்தத் தீவைச் சேர்ந்தவர்; ஏற்கனவே அங்கு நற்செய்தி சொல்லப்பட்டிருந்தது; ஆனால் இன்னும் செய்யவேண்டிய பணிகள் ஏராளம் இருந்தன. எனவே, அங்கிருந்து ஊழியத்தை ஆரம்பித்தார்கள்.

சீப்புருதீவில் இருந்தபோது ஒரு சமயம், பவுலும் பர்னபாவும் ஒரு ஜெபா லயத்தில் பிரசங்கம் பண்ணுகிறார்கள்.  பர்னபாவின் உறவினனான யோவான் மாற்கும் உடன் இருந்தார். அப் 15:39; கொலோ 4:10.  எங்குச் சென்றாலும் முத லில் ஜெபாலயங்களில் பிரசங்கித்துவிட்டுதான், புறஜாதியாருக்கு நற்செய்தியைச் சொல்லுவார் பவுல்.  இயேசுவானவர் இஸ்ரவேலின் மேசியா என்பதால், முத லில் யூதருக்கு அவர் நற்செய்தியை அறிவித்ததில் ஆச்சரியமில்லை.

சாலமியிலிருந்து மேற்குநோக்கி பயணிக்கிறார்கள்.  வழி நெடுக அவர் கள் பிரசங்கித்துக்கொண்டே சென்றிருக்க வேண்டும்.  பிறகு, தலைநகரமான பாப்போவிற்கு வருகிறார்கள்.  அங்கு மாயவித்தைக்காரனாகிய எலிமா எனப் பட்ட பர்யேசு என்பவனையும், அப்பகுதியின் ரோம அதிபதி செர்கியு பவுல் என்பவரையும் பற்றிய ஒரு சம்பவம் வருகிறது.  நற்செய்திக்கு வரவேற்பும் எதிர்ப்பும் இருந்ததை இச்சம்பவம் விளக்குகிறது.  ஒரு பக்கத்தில் வெளிப்படை யாகவே எதிர்ப்பு வருகிறது; இன்னொரு பக்கத்தில் உயர் அந்தஸ்தில் இருக்கும் புறஜாதியார் உண்மையோடு நற்செய்தியை ஏற்றுக்கொள்கிறார்கள்.  அந்த அதிபதி மனமாறியதை அப் 13:12 உறுதிப்படுத்துகிறது.

`இந்தச் சம்பவத்தில் ஒரு யூதன் சத்தியத்தை எதிர்க்கிறான், ஒரு புறஜாதியான் சத்தியத்தை ஏற் றுக்கொள்கிறான்.  ஏற்கனவே இருக்கும் கிறிஸ்தவ சபைகளுக்கு ‘தற்கால சத்தியத்தை’ சொல் வதைவிட, எந்தச் சபையையும் சேராத ஒருவரிடம் சொல்வதுதான் சில சமயங்களில் எளிதாக இருக்கிறது.  அதைப் புரிந்துகொள்ள இச்சம்பவம் உதவுகிறதா?`