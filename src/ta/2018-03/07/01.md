---
title:  பவுலின் முதல் நற்செய்திபயணம்
date:   11/08/2018
---

### ஆராய்ச்சிக்கு
அப்போஸ்தலர் 13; 2கொரிந்தியர் 4:7-10;ரோமர் 10:1-4; ரோமர் 3:19; அப் 14:1-26; ரோமர் 9-11.

> <p>மனன வசனம்</p> 
> ஆதலால் சகோதரரே, இவர் மூலமாய் உங்களுக்குப் பாவமன்னிப்பு உண்டாகும் என்று அறிவிக்கப் படுகிறதென்றும், மோசேயின் நியாயப் பிரமாணத்தினாலே நீங்கள் எவைகளினின்று விடுதலையாகி நீதிமான்களாக்கப் படக்கூடாதிருந்ததோ, விசுவாசிக்கிறவன் எவனும் அவைகளினின்று இவராலே விடுதலையாகி நீதி மானாக்கப்படுகிறான். அப்போஸ் 13:38,39.

யூதர்களுக்கும் புறஜாதியாருக்கும் நற்செய்தி அறிவிக்கவேண்டியிருந்தது.  ஆரம்பக்கால யூதக் கிறிஸ்தவர்கள் இதை மெதுவாகத்தான் புரிந்துகொண் டார்கள்; ஆனால் புரிந்ததும் உறுதியடைந்தனர்.

புறஜாதியார் அதிக அளவில் கர்த்தருக்குள் விசு வாசிகளாக மாறின சம்பவத்தை முதன்முதலாக அந்தி யோகியாவில் பார்க்கிறோம்.  அதாவது, அந்தியோகி யாவில்தான் புறஜாதியாருக்கான முதல் சபை ஆரம் பிக்கப்பட்டது.  ஆனால் அந்தியோகியாவில் கணிச மான அளவுக்கு யூத விசுவாசிகள் இருந்தார்கள் என் பதும் குறிப்பிடத்தக்கது. கலா 2:11-13.  அந்தச் சபையை ஸ்தாபித்தவர்கள் ஊழியப்பணியில் காட்டிய தீவிர மும்,  பர்னபா மற்றும் பவுலின் வருகையால் உண்டான உற்சாகமும் அச்சபையை வேகமாக வளரச் செய்தது.  யூதேயாவுக்கு வெளியே முதல் முக்கியக் கிறிஸ்தவ மையமாக அது விளங்கியது.  சொல்லப்போனால், ஒரு சில விதங்களில், எருசலேமின் சபையைவிட அதன் வளர்ச்சி அமோகமாக இருந்தது.

அப்போஸ்தலர்கள் இன்னமும் எருசலேமிலேயே முகாமிட்டிருந்தார்கள்; ஆனால் கிறிஸ்தவ ஊழியப் பணிகளின் பிறப்பிடமாக அந்தியோகியா மாறியது.  பவுல் தன் மூன்று நற்செய்தி ஊழியப்பயணங்களுக்கும் அங்கிருந்துதான் சென்றார்; ஆரம்பத்தில் அங்கிருந்த விசுவாசிகள்தாம் அவருக்கு உதவியாக இருந்தார்கள்.  அந்த விசுவாசிகளின் அர்ப்பணிப்பினால்தான், இயேசு விரும்பியதுபோல கிறிஸ்தவ மார்க்கம் ஓர் உலகளாவிய மார்க்கமாக மாறியது; அதாவது, ‘சகல ஜாதிகளுக் கும், கோத்திரத்தாருக்கும், பாஷைக்காரருக்கும், ஜனக்கூட்டத்தாருக்கும் நற்செய்தி பரவுவதற்கு ஏது வானது. வெளி 14:6.

_2018, ஆகஸ்ட் 18 வகுப்புக்காகப் படிக்கவேண்டிய பாடம்_