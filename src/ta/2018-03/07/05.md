---
title:  இக்கோனியா
date:   15/08/2018
---

அந்தியோகிவிலிருந்த யூதர்களுடைய தூண்டுதலின்பேரில், உள்ளூர் அதிகாரிகள் பவுலுக்கும் பர்னபாவுக்கும் எதிராக ஒரு கும்பலை ஏவிவிட்டு, அவர்களை பட்டணத்தைவிட்டுத் துரத்தினார்கள். அப் 13:50.  சீடர்களோ, பரி சுத்த ஆவியானாலும் சந்தோஷத்தினாலும் நிறைந்தார்கள். அப் 13:52.  இரு நற் செய்தியாளர்களும் இக்கோனியா பட்டணத்திற்குச் சென்றார்கள்.

`பவுலும் பர்னபாவும் இக்கோனியா பட்டணத்தில் ஊழியம் செய்தபோது என்ன நடந்தது? அப் 14:1-7.`

இக்கோனியாவிலும், தங்கள் வழக்கத்தின்படியே பவுலும் பர்னபாவும் முதலில் யூதர்களுக்குப் பிரசங்கித்துவிட்டு, பிறகு புறஜாதியாருக்குப் பிரசங்கித் தார்கள்.  பவுல் முதலில் யூதருக்கு நற்செய்தியை அறிவித்ததற்கான முக்கியக் காரணத்தை அந்தியோகியாவிலிருந்த போது தன் பிரசங்கத்தில் கூறினார். அப் 13:16-41.  அதாவது, இஸ்ரவேலர் தெரிந்துகொள்ளப்பட்டிருந்தார்கள். அதன் மூலம் பல சிலாக்கியங்களைப் பெற்றிருந்தார்கள். ரோமர் 3:2; 9:4,5.  தாவீதின் வம்சத்திலிருந்து ஓர் இரட்சகரை எழும்பப்பண்னுவேன் என்கிற வாக்குறுதியை தேவன் நிறைவேற்றியிருந்தார்.  யூதர்கள் பலர் நற்செய்தியைப் புறக்கணித்த போதிலும், யூதர்களில் பலர் மனமாறுவார்கள் என பவுல் நிச்சயமாக நம்பினார்.

ரோமர் 9-11இல், ‘இஸ்ரவேல் வம்சத்தார் எல்லாரும் இஸ்ரவேலரல்லவே’ என்று கூறுகிறார். ரோமர் 9:6. சில யூதர்கள் மனமாறியதுகூட தேவனுடைய கிரு பையினால்தான்.  தேவன் தம் மக்களைப் புறக்கணித்துவிட வில்லை; ஆனால், ‘இக்காலத்திலேயும் கிருபையினால் உண்டாகும் தெரிந்துகொள்ளுதலின்படி ஒரு பங்கு மீதியாயிருக்கிறது.’ ரோமர் 11:5.  ஏராளமான யூதர்கள் நிச்சயம் ஒரு நாள் இயேசுவை விசுவாசிப்பார்கள் என்கிற நம்பிக்கையுடன் புறஜாதியாருக்கு நற்செய்தியை பவுல் தொடர்ந்து பிரசங்கித்துவந்தார்.

‘அப்போஸ்தலரில் சொல்லப்படுவதுபோன்ற பாணியை பவுல் ஏன் பின் பற்றினார் என்பதை ரோமர் 9-11இல் அவர் முன்வைக்கும் வாதம் தெளிவாக விளக்குகிறது; மேலும், ஒவ்வொரு தலைமுறையிலும் அப்போது வாழ்கிற கிறிஸ்தவர்களும் அவிசுவாசிகளான யூதர்களுக்கு சாட்சிபகர வேண்டியதின் முக்கியத்துவத்தை வலியுறுத்துகிறது.’ - டேவிட் ஜி. பீட்டர்ஸன்.

அந்தியோகியாவில் இருந்ததுபோலவே இங்கும் சூழ்நிலைகள் இருந்தன. முதலில் புறஜாதியாரும் யூதர்களும் பவுல் பிரசங்கித்த நற்செய்தியை ஏற்றுக் கொண்டார்கள்; ஆனால் இங்கும், உள்ளூர் யூதத்தலைவர்களாக இருந்திருக்கக் கூடிய அவிசுவாசிகளான யூதர்கள் புறஜாதியாரைத் தூண்டிவிட்டு, நற்செய்தி யாளர்களுக்கு எதிராக பகையை விதைத்தார்கள்; மக்கள் மத்தியில் பிரிவினையை உண்டாக்கினார்கள்.  பவுலையும் பர்னபாவையும் தாக்கி, கொல்வதற்கு எதிரி கள் திட்டமிட்டதை அறிந்ததும், அடுத்த பகுதிக்கு இருவரும் செல்கிறார்கள்.

`நற்செய்தியைக் கேட்பதைவிட, இயேசுவின் நாமத்தை அறிவிப்போரின் வாழ்க்கையில் அந்நற் செய்தியின் விசுவாசம் காணப்படுவதை யூதர்கள் காணவேண்டும்.  உங்களுக்கு அருகில் யாரா வது யூதர்கள் வாழ்ந்தால், அவர்களுக்கு எப்படிப்பட்ட சாட்சியைப் பகிர்வீர்கள்?`