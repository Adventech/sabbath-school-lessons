---
title:  பிசீதியா நாட்டிலுள்ள அந்தியோகியா - பகுதி 1
date:   13/08/2018
---

பவுலும் அவரைச் சேர்ந்தவர்களும் சீப்புரு தீவிலிருந்து கப்பலேறி, பம் பிலியாவிலிருந்த இன்றைய துருக்கியின் தென் கடற்கரையோரமுள்ள பெர்கே வுக்குச் சென்றார்கள்.  லூக்கா இதன்பிறகு இரண்டு முக்கிய மாற்றங்களைச் செய் கிறார்.  முதலாவது, பவுலை முக்கிய நபராகக் காட்டுகிறார். இதற்கு முன்புவரை பர்னபாவைத்தான் முக்கியப்படுத்தியிருப்பார்; இரண்டாவது, பவுலின் யூதப் பெயரை (சவுல்) பயன்படுத்துவதைத் தவிர்த்து, பவுல் என்றே சொல்கிறார். அப் 13:9.  பவுல் அதிகமாக கிரேக்க-ரோமப் பகுதியில் இருந்தது காரணமாக இருக்க லாம்.  பெர்கேவிலிருந்து பிசீதியாவிலிருந்த அந்தியோகியாவுக்குச் சென்றார்கள்.

மாற்கு மீண்டும் எருசலேமுக்கே திரும்புகிறார். அப் 13:13.  எதற்கு இடை யில் பின்வாங்கினாரென்று வேதாகமம் சொல்லவில்லை.  ஆனால் எலன் ஒய்ட் பின்வருமாறு எழுதுகிறார்; தங்களுக்கு முன்னிருந்த பாடுகளை எண்ணி அதைரியமடைந்த “மாற்கு மிகவும் பயந்தார். தைரியமிழந்தவராக, தொடர்ந்து அவர்களுடன் செல்ல மறுத்து, எருசலேமுக்குத் திரும்பினார்.” - அஅ, ணீ 170.  பாடுகள் வராது என்று தேவன் ஒருபோதும் வாக்களிக்கவில்லை.  இயேசுவின் பணியில் தனக்கு அதிக பாடுகள் உண்டென்பதை ஆரம்பம்முதலே பவுல் அறிந் திருந்தார். அப் 9:16.  ஆனால் முற்றிலும் தேவ வல்லமையைச் சார்ந்திருக்கப் பழகினார்; அதுவே அவருடைய பெலத்திற்கான இரகசியம். 2கொரி 4:7-10.

`அந்தியோகியாவில் பவுல் செய்த பிரசங்கத்தின் சாராம்சம் என்ன? அப் 13:38.`

புதிய ஏற்பாட்டில் பதிவுசெய்யப்பட்டுள்ள பவுலுடைய பிரசங்கங்களில் அப் 13:16-41இல்தான் முதல் பதிவு உள்ளது.  இது பவுலுடைய முதல் பிரசங்கம் அல்ல.  மேலும், அவர் அங்குப் பேசினது சுருக்கமாகச் சொல்லப்பட்டுள்ளது.

அந்தப் பிரசங்கத்தில் மூன்று பகுதிகள் உள்ளன. முதல் பகுதி, இஸ்ரவேலை தேவன் தெரிந்துகொண்டதையும், தாவீதின் சிங்காசனத்தையும்பற்றியது. அப் 13:17-23.  யூத விசுவாசிகளின் கவனத்தைத் தன்பக்கம் திருப்புவதற்கு இதைக் கூறுகிறார்.  இரண்டாம் பகுதி, தாவீதின் சந்ததியிலிருந்து இஸ்ரவேலுக்கு இரட்சிப்பு வரும் என்று கொடுக்கப்பட்ட தேவ வாக்குறுதியின் நிறைவேறுதல் இயேசுவே என்பது. அப் 13:24-37.  மூன்றாம் பகுதி, இயேசுவின்மூலம் கிடைக்கும் இரட்சிப் பைப் புறக்கணிக்கவேண்டாம் என்கிற எச்சரிப்பு. அப் 13:38-41.

பிரசங்கத்தின் மையக்கருத்து வச 38,39-ல் உள்ளது; நீதிமானாக்கப்படுதல் பற்றிய பவுலின் கருத்து அதில் உள்ளது.  பாவமன்னிப்பும், நீதிமானாக்கப்படு துலும் மோசேயின் பிரமாணத்தினால் அல்ல,  இயேசுவால்மட்டுமே கிடைக்கின் றன.  நியாயப்பிரமாணம் ஒழிந்துபோனதாக இங்கு சொல்லப்படவில்லை.  நியாயப்பிரமாணத்தால் தாங்கள் நீதிமான்களாக்கப்பட முடியுமென யூதர்கள் நினைத்திருந்தார்கள்; அதற்கு சாத்தியமில்லை என்பதைக் கூறுகிறார். ரோமர் 10:1-4.  நீதிமான்களாக்கும் உரிமை கிறிஸ்துவுக்குமட்டுமே உள்ளது. கலா 2:16.

`இயேசுவால் மட்டுமே இரட்சிப்பு என்பதின் அர்த்தம் என்ன?  நியாயப்பிரமாணம் நம்மை நீதிமான் களாக்க முடியாது; ஆனால் தேவனுடைய ஒழுக்கப்பிரமாணத்தை நிச்சயம் நாம் கைக்கொள்ள வேண்டும்; இதை எவ்வாறு புரிந்துகொள்ளலாம்?`