---
title:  பிசீதியா நாட்டிலுள்ள அந்தியோகியா - பகுதி 2
date:   14/08/2018
---

நம்மை நீதிமான்களாக்குகிற வல்லமை நியாயப்பிரமாணத்திற்குக் கிடை யாது என்பதை அப் 13:38,39 வலியுறுத்துகிறது; இது ஒரு முக்கிய வேதாகமக் கருத்து.  ஒழுக்கப்பிரமாணங்கள் பூரண குணங்களை வலியுறுத்துகிறபோதிலும், அவற்றைக் கடைபிடிக்கிறவர்களிடம் பூரணக் கீழ்ப்படிதலை அவற்றால் உண் டாக்க முடியாது. அப் 15:10; ரோமர் 8:3.  அப்படியே பூரணக் கீழ்ப்படிதலைத் தரமுடிந்தாலும்கூட கடந்தகாலப் பாவங்களை அவற்றால் நிவிர்த்திசெய்ய முடி யாது. ரோமர் 3:19; கலா 3:10,11.  இதனால்தான் நீதிமான்களாக்கப்படுவதை நாம் கொஞ்சம்கூடசம்பாதிக்கமுடியாது.  இயேசுவின் பாவ நிவாரணபலியை விசுவாசிப்பதால்மட்டுமே அதைப் பெறமுடியும். ரோமர் 3:28; கலா 2:16.  தகுதி யற்ற நமக்கு அருளப்படும் ஓர் ஈவு இது.  கிறிஸ்தவ அனுபவத்தில் கீழ்ப்படிதல் முக்கியமான ஒன்றுதான்; ஆனாலும், அதால் இரட்சிப்பைத் தரமுடியாது.

`ஜெபாலயத்தில் இருந்தவர்கள் பவுலின் செய்தியை எவ்வளவுக்கு ஏற்றுக்கொண் டார்கள்? அப் 13:42-49.`

எச்சரிக்கிறவிதத்தில் பவுல் பேசி முடித்தார்; ஜெபாலயத்திலிருந்த அநே கர் அச்செய்தியால் தொடப்பட்டார்கள்.  ஆனாலும் அதற்கு அடுத்த ஓய்வு நாளில் நிலைமை தலைகீழாக மாறியது.  யூதமார்க்கத்தின் பிரதிநிதிகளாக இருந்த ஜெபாலயத் தலைவர்களாகிய ‘யூதர்கள்’தாம் நற்செய்தியை ஏற்றுக் கொள்ள மறுத்திருக்க வேண்டும்.  அவர்கள் பவுலிடம் மோசமாக நடந்துகொண் டார்கள்; பொறாமைதான் அதற்குக் காரணம் என்று லூக்கா கூறுகிறார்.

யூதமார்க்கத்தின் ஒரே கடவுள் கொள்கை, வாழ்க்கைமுறை, ஓய்வுநாள் போன்ற பல விஷயங்கள் முற்காலத்தில் யூதரல்லாத மக்களில் ஓர் ஈர்ப்பை உண்டாக்கியிருந்தன; அவர்கள் மதமாறி யூத விசுவாசத்தை ஏற்றுக் கொண்டார் கள்.  ஆனால் விருத்தசேதனம்தான் இவர்களுக்கு இடறுதலாக இருந்தது; அதை அருவருப்பான ஒரு சடங்காகக் கருதினார்கள்.  அதனால், புற ஜாதியார் பலர் முறையே யூதமார்க்கத்திற்கு மாறாமல் ஜெபாலய ஆராதனைகளில்மட்டும் கலந்துகொண்டார்கள்.  இவர்கள் ‘தேவனுக்குப் பயந்தவர்கள்’ என்று அழைக்கப்பட்டார்கள்.  அந்தியோகியாவின் ஜெபாலயத்திலிருந்த இவர் களும், மதமாறி யூதமார்க்கத்திலமைந்தவர்களும்தான் பவுலின் செய்தி குறித்த செய்தியை மக்கள் மத்தியில் பரப்பியிருக்க வேண்டும். அப் 13:16,43. அதனால் தான் ஏராளமானவர்கள் திரண்டு வந்தார்கள்.  யூதமார்க்கத்தைத் தழுவாமலே இரட் சிப்பைப் பெற்றுக்கொள்ள வாய்ப்புள்ளது என்கிற உண்மை, அநேகருக்கு இனிப்பாக இருந்தது.

இதனால்தான் யூதத்தலைவர்கள் பொறாமையடைந்தார்கள்.  நற்செய்தி யைப் புறக்கணித்ததின்மூலம் தேவனுடைய இரட்சிப்பைப் புறக்கணித்தார்கள்; மேலும், பவுலும் பர்னபாவும் தங்கள் கவனம் முழுவதையும் முற்றிலும் புறஜாதி யார்மேல் செலுத்துவதற்கு வழியுண்டாக்கினார்கள்.  தேவன் தம் இரட்சிப்பின் திட்டத்தில் தங்களைச் சேர்த்துக்கொண்டதற்காக புறஜாதியார் தேவனைத் துதித்தார்கள்.