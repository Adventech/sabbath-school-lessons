---
title:  லீஸ்திரா, தெர்பை
date:   16/08/2018
---

பின்னர், பவுலும் பர்னபாவும் லீஸ்திராவுக்குச் செல்கிறார்கள்; இது இக் கோனியாவுக்கு தென்மேற்கில் 29 கி.மீ. தொலைவில் அதிகம் அறியப்படாத ஒரு கிராமமாகும்.  சில நாட்கள் அங்குத் தங்கியிருந்தார்கள். அப் 14:6,7,15.  அங்கு நடந்த ஒரு சம்பவத்தை லூக்கா பதிவுசெய்கிறார்.  அதாவது,  பிறப்பு முதலே சப்பாணியாய் இருந்து, பிச்சையெடுத்து வந்த ஒருவனை பவுல் குண மாக்கினதையும், அதன்பிறகு நிகழ்ந்த நிகழ்வுகளையும் கூறுகிறார்.

`பவுல் செய்த அற்புதத்தால் அந்த மக்கள் நடந்துகொண்ட விதமானது, அவர்கள் அறியாமையைக் காட்டுகிறது? அப் 14:5-19.`

அற்புதத்தைக் கண்டு அசந்துபோன மக்கள், பவுலையும் பர்னபாவையும் தேவர்களென நினைத்தார்கள்.  பர்னபாவை, கிரேக்க வழிபாட்டு ஸ்தலத்தின் பிரதான தெய்வமான ஜீயஸ் என்றும், பவுலை ஜீயஸின் உதவியாளனாகிய ஹெர்மீஸ் என்றும் கருதினார்கள்.  அவர்களுக்குப் பலிகளைச் செலுத்த மக்கள் விரும்பினார்கள். ஜீயஸை ரோமர்கள் ஜூபிடர் என்பார்கள்; ஹெர்மீஸை ரோமர்கள் மெர்க்கூரி என்பார்கள்.

இந்த இரு தேவர்களும் மனிதர்கள்போல வேடமணிந்து, அங்குள்ள பிரிகியா மலையிலிருந்த ஒரு பட்டணத்திற்கு வந்து, ஓய்வெடுக்க இடம் தேடின தாக லத்தீன் கவிஞரான ஓவிட் எழுதியிருக்கிறார். கி.மு. 43 - கி.பி. 17/18.  ஏழை களான வயதான தம்பதியர் அந்தத் தேவர்களை அன்புடன் உபசரித்ததாகவும், மற்றவர்கள் அவர்களிடம் இரக்கமின்றி நடந்துகொண்டதாகவும் அந்தக் கதை கூறுகிறது.  மாறுவேடத்தில் வந்திருந்த அந்தத் தேவர்களை அவர்கள் அன்புடன் உபசரித்ததால், அவர்கள் வீட்டை ஒரு கோவிலாக மாற்றி, அவர்களை பூசாரி களாக்கினார்களாம்; பட்டணத்தின் மற்ற பகுதிகளை முற்றிலும் அழித்தார்களாம்.

அந்தக் கதை அப்பகுதியில் பிரபலம் என்பதால், பவுல் அற்புதம்செய்ததும் அவ்வாறு நடந்துகொண்டார்கள்.  அதனால்தான், அந்த நற்செய்தியாளர்களை குணப்படுத்துகிற கடவுளான அஸ்க்லேபியஸ் என்று கருதாமல், ஜீயஸ்-ஹெர்மீஸ் என்று நினைத்திருக்கிறார்கள்.  அவர்கள் தங்களை வழிபடுவதற்கு பவுலும் பர்னபாவும் அனுமதிக்கவில்லை.  கடைசியில், அந்தியோகியாவிலும் இக் கோனியாவிலுமிருந்து வந்த எதிரிகள் சிலர் அந்தச் சூழ்நிலையை மாற்றி விடு கிறார்கள்.  பவுலைக் கல்லெறிந்து, அவர் செத்துவிட்டாரென நினைத்து, விட்டுச் செல்கிறார்கள்.

`பவுலும் பர்னபாவும் இறுதியாக எங்கு சென்றார்கள்? அப் 14:20-26.  தாங்கள் திரும்பிச் செல்லும்போது அவர்கள் செய்தது என்ன?`

`‘நாம் அநேக உபத்திரவங்களின் வழியாய் தேவனுடைய ராஜ்யத்தில் பிரவேசிக்க வேண்டும்’ என்று பவுல் சொன்னார். அப் 14:22.  இதன் அர்த்தம் என்ன?  பவுல் இங்குச் சொல்வதை உங்கள் வாழ்க்கையில் அனுபவித்திருக்கிறீர்களா?  முக்கியமாக, உங்களுக்கு எப்படிப்பட்ட உபத்திரவம் நேரிட்டாலும், விசுவாசத்தில் வளருவதற்கு நீங்கள் என்ன செய்யலாம்?`