---
title:  முதல் பலன்கள்
date:   12/07/2018
---

பேதுருவின் பிரசங்கத்தைக் கேட்டவர்கள் இருதயத்தில் குத்துண்டார்கள்.  ஒரு சில வாரங்களுக்கு முன் இயேசுவை சிலுவையில் அறையும்படி சொன்ன சிலரும்கூட அங்கிருந்திருக்கலாம். லூக்கா 23:13-25.  நாசரேத்தின் இயேசுதான் தேவன் அனுப்பிவைத்த மேசியாவென இப்போது அறிந்ததுமே, துக்கமடைந் தவர்களாய், ‘நாங்கள் என்ன செய்யவேண்டும்?’ என்று கேட்டார்கள். அப் 2:37.

`பாவ மன்னிப்பைப் பெறுவதற்கான இரண்டு அடிப்படை நிபந்தனைகள் என்ன? அப் 2:38.`

மனந்திரும்புதல் என்றால், வெறுமனே கவலைப்படுவதோ தவறுக்காக வருந்துவதோ அல்ல; மாறாக, பாவத்திலிருந்து திரும்பி, புதியதொரு திசையில் வாழ்க்கையைத் திருப்புவதாகும். அப் 3:20; 26:20.  விசுவாசமும் மெய்யான மனந்திரும்புதலும் தேவன் தரும் ஈவுகள்; மற்ற ஈவுகளைப்போல இந்த ஈவை யும் நாம் புறக்கணிக்க வாய்ப்புள்ளது. அப் 5:31-33; 26:19-21; ரோமர் 2:4.  யோவான் ஸ்நானன் வந்ததுமே மனந்திரும்புதலையும் ஞானஸ்நானத்தையும் சம்பந்தப்படுத்திப் பேசினார். மாற்கு 1:4.  அதாவது, மனந்திரும்புதலின் வெளிப் பாடே ஞானஸ்நானம்; பாவம் கழுவப்படுவதையும், பரிசுத்த ஆவியானவரின் உதவியால் ஒழுக்கமான வாழ்க்கை துவங்குவதையும் சுட்டிக்காட்டுகிற சடங்கு அது.  அப் 2:38; 22:16; ஒப்பிடவும்: தீத்து 3:5-7.

`மனந்திரும்பி, ஞானஸ்நானம் பெறுகிறவர்களுக்குக் கொடுக்கப்படும் விசேஷித்த வாக்குறுதி என்ன? அப் 2:38,39.`

பெந்தெகொஸ்தே நாளில் கூடியிருந்தவர்கள் பாவமன்னிப்பைப் பெற்றுக் கொண்டதோடு, ஆவியானவரையும் பரிபூரணமாகப் பெற்றார்கள்; தனிப்பட்ட வளர்ச்சிக்கும், சபையில் சேவைசெய்வதற்கும், குறிப்பாக ஊழியப்பணி செய் வதற்கும் ஆவியானவரைப் பெறுவது அவசியமாக இருந்தது.  நற்செய்தியின் நம்பிக்கையை பிறரோடு பகிர்ந்துகொள்வதற்கே சபை இருக்கிறது; எனவே, பரிசுத்த ஆவியானவரைப் பெறுவதுதான் எல்லாவற்றிலும் மிகச்சிறந்த ஆசீர் வாதமாக இருக்கவேண்டும். 1பேதுரு 2:9.  எனவே, ஆவியானவரைப் பெற் றுக் கொண்டதுமே இரட்சிப்பின் நிச்சயமும் பரிசுத்த ஆவியின் வல்லமையும் அவர்களுக்குக் கிடைத்தது; சபை தன் ஊழியப்பணியைச் செய்வதற்கு அது தேவையான திறனைக் கொடுத்தது.

`நற்செய்தியை அறிவிக்க விரும்புகிற எவராக இருந்தாலும் தாங்கள் ‘பாவ மன்னிப்பைப்’ பெற்று விட்ட நிச்சயத்தோடு இருப்பது ஏன் மிகவும் முக்கியமானதாகும்?  நீங்களே அந்த நிச்சயத் தைப் பெற்றிருக்காவிட்டால், மற்றவர்களுக்கு என்ன நம்பிக்கையின் வார்த்தைகளை நீங்கள் சொல்ல முடியும்?`