---
title:  ஆவியானவரின் வருகை
date:   08/07/2018
---

ஆவியானவரைக் குறித்த வாக்குத்தம் நிறைவேறும்படி, இயேசு கட்டளை யிட்டிருந்தபடியே எருசலேமில் விசுவாசிகள் காத்திருந்தார்கள்; ஊக்கமாக ஜெபித்தார்கள், உண்மையாக மனந்திருந்திருனார்கள்; போற்றித்துதித்தார்கள்.  அந்த நாள் வந்தபோது அவர்களெல்லாரும் ‘ஓரிடத்திலே வந்திருந்தார்கள்.’ அப் 2:1.  அப் 1இன் அதே மேலறையில்தான் அவர்கள் கூடியிருக்கவேண்டும்.  ஆனால், சீக்கிரத்திலே பொதுவான ஓரிடத்தில் அவர்கள் கூடவேண்டிய நிலை ஏற்பட்டது. அப் 2:6-13.

`ஆவியானவர் ஊற்றப்பட்டபோது, வேறு என்ன தெய்வீக நிகழ்வுகள் நிகழ்ந்தன? அப் 2:1-3.`

பக்திமயமான சூழல் இருந்தது.  பலத்த காற்று அடிக்கிறதுபோல வானத்தி லிருந்து முழக்கமுண்டாகி, அந்த இடம் முழுவதையும் நிரப்பிற்று.  பிறகு, அக்கினி போன்ற பிழம்புகள் தோன்றி, அவர்கள் மேல் அமர்ந்தன.  காற்றும் அக்கினியும் தேவனுடைய வெளிப்பாட்டைச் சுட்டிக்காட்டுவதற்கு வேதாகமம் பயன்படுத்தும் உருவகங்கள். உதாரணமாக, யாத் 3:2, 19:18; உபா 4:15.  மேலும், காற்றும் அக்கினியும் ஆவியானவரைச் சுட்டிக்காட்டவும் பயன்பட்டுள்ளன. யோவான் 3:8; மத் 3:11.  பெந்தெகொஸ்தே நாளின் தெய்வீக நிகழ்வுகளுக்கு பல அர்த்தங்கள் இருக்கலாம்; ஆனால், வாக் குரைக்கப்பட்டபடி ஆவியானவர் ஊற்றப்பட்ட நிகழ்வானது இரட்சிப்பின் வரலாற்றில் முக்கியத்துவம் வாய்ந்த ஒன்றென்பதற்கு அவை சாட்சியாக இருந்தது.

எல்லாக் காலங்களிலும் ஆவியானவர் செயல்பட்டு வந்தார்.  பழைய ஏற் பாட்டுக் கால தேவ பிள்ளைகளின் வாழ்க்கையில் அவருடைய தாக்கம் விசேஷித்த விதத்தில் இருந்தது; ஆனால், பரிபூரணமாக வெளிப்படவில்லை.  “கோத்திரப்பிதாக்களின் நாட்களில் ஆவியானவரின் தாக்கம் விசேஷித்த விதத் தில் இருந்தது; ஆனால் பரிபூரணமாக வெளிப்படவில்லை.இப்போது, இரட்சகர் சொல்லியிருதபடி ஆவியானவரின் ஈவுக்காக சீடர்கள் வேண்டுதல் செய்தார்கள்; பரலோகத்தில் கிறிஸ்துவும் பரிந்துபேசினார்.  ஆவியானவரின் ஈவை தம் மக்கள்மேல் பொழிந்தருளும்படி, வேண்டி மன்றாடினார்.” - EGW, AA, p 37.

மேசியா வந்து ஆவியின் ஞானஸ்நானத்தைக் கொடுப்பார் என்று யோவான் ஸ்நானனும் முன்னறிவித்திருந்தார். லூக்கா 3:16; ஒப்பிடவும் அப் 11:16.  இயேசு வும் இந்த ஞானஸ்நானம் பற்றி பலமுறை குறிப்பிட்டுள்ளார். லூக்கா 24;49; அப் 1:8.  ஆவியானவர் ஊற்றப்படும்படி பிதாவின்முன் இயேசு வேண்டிக்கொண்டதே அவர் நமக்காகச் செய்த முதல் பரிந்துபேசுதலாகும். யோவான் 14:16,26; 15:26.  பெந்தெகொஸ்தே நாளில் இந்த வாக்குறுதி நிறைவேறியது. இயேசு சிலுவையில் வெற்றிபெற்று, பரலோகத்தில் மேன்மையடைந்ததைக் கொண்டாடுகிற சிறப் பான ஒரு நிகழ்வாக ஆவியின் ஞானஸ்நானம் இருக் கலாம்; ஆனால் ஆவியால் நிறைந்திருப்பது விசுவாசிகளின் வாழ்க்கையில் ஒவ்வொரு நாளும் நடைபெற வேண்டிய ஓர் அனுபவம். அப் 4:8,31; 11:24; 13:9,52; எபே 5:18.

`ஆவியானவர் உங்கள் வாழ்க்கையில் கிரியைசெய்து வருகிறார் என்பதற்கு ஆதாரம் என்ன?`