---
title:  பெந்தெகொஸ்தே
date:   07/07/2018
---

### ஆராய்ச்சிக்கு
அப் 2:1-4; யோவான் 14:16; அப் 2:5-13; யோவேல் 2:28-32; அப் 2:22-39; சங்கீதம் 110:1-3.


> <p>மனன வசனம்</p>
> இந்த இயேசுவை தேவன் எழுப்பினார்; இதற்கு நாங்களெல்லாரும் சாட்சிகளாய் இருக்கிறோம். அவர் தேவனுடைய வலதுகரத்தினாலே உயர்த்தப்பட்டு, பிதா அருளிய வாக்குத்தத்தத்தின்படி பரிசுத்த ஆவியைப் பெற்று, நீங்கள் இப்பொழுது காண்கிறதும் கேட்கிறதுமாகிய இதைப் பொழிந்தருளினார். அப்போஸ் 2:32,33.


பாடம் 2


ஏழு வாரங்களின் பண்டிகையை கிரேக்க மொழி யில் பெந்தெகொஸ்தே என்பார்கள். யாத் 34:22.  இந்தப் பண்டிகையானது முதற்கனிகளைச் செலுத்தும் பண்டிகை ஆகும். எண் 28:26.  பெந்தெ கொஸ்தே என்றால் “ஐம்பாதாவது” என்று அர்த்தம்.  பஸ்கா பண்டிகைக்கு அடுத்த வாரத்தின் முதல் நாளில் வாற்கோதுமை கதிர்க்கட்டுகளைப் படைத்ததிலிருந்து ஐம்பதாவது நாளில் அப்பண்டிகையைக் கொண்டாடி னதால் இப்பெயர் வந்தது.  ‘கோதுமை அறுப்பின் முதற்பலனை’ ஆண்டவருக்குமுன்பாக இஸ்ரவேலர் கள் செலுத்தி, நன்றிசொல்லி, களிகூர்ந்து அப்பண்டிகை யைக் கொண்டாடினார்கள். யாத் 34:22.
கிறிஸ்தவ சபையின் முதல் ஆவிக்குரிய அறு வடையைச் சுட்டிக்காட்டுவதற்கு பொருத்தமான ஓர் உருவகமாக இந்தப் பண்டிகை இருந்தது; முன்பு எப் போதும் இல்லாத அளவில் பரிசுத்த ஆவியானவர் பரி பூரணமாக ஊற்றப்பட்டார்; அன்று ஒரே நாளில் மூவா யிரம் பேர் ஆவியானரின் ஞானஸ்நானத்தைப் பெற் றார்கள். அப் 2:41.  இயேசு பரலோகம் சென்று, அங்கு மகிமையடைந்ததுமே, பரிசுத்த ஆவியானவர் ஊற்றப் படுகிறார்; எல்லாரையும்போல தவறான புரிந்துகொள் தலுடன் காணப்பட்ட அந்தக் கலிலேயர்கள் உலகத் தையே மாற்றத்தக்க மனமாற்றத்தையும் தைரியத்தை யும் பெறுகிறார்கள்.
பெந்தெகொஸ்தே நாளானது சபையின் பிறந்த நாளாகக் கருதப்படுகிறது.  அன்றுதான் கிறிஸ்துவைப் பின்பற்றின யூதர்களும், (பிறகு) புறஜாதியாரும் பூமி யில் சபையின் புதுக் குடும்ப அங்கத்தினர்களாக அதி காரப்பூர்வமாக மாறினார்கள்.
2018, ஜுலை 14 வகுப்புக்காகப் படிக்கவேண்டிய பாடம்

ஞாயிறு, ஜுலை 8
