---
title:  மேலும் படிக்க
date:   13/07/2018
---

பரலோகத்தில் என்ன நிகழ்ந்தது, உலகத்தின் பாவங்களுக்காக கிறிஸ்து செய்த தியாகத்தை பிதாவானவர் எவ்வாறு ஏற்றுக்கொண்டார் என்பது குறித்த ஒரு முக்கிய சத்தியத்தை பெந்தெகொஸ்தே நாளில் பரிசுத்த ஆவியானவர் பொழிந்தருளப்பட்ட நிகழ்வு சுட்டிக்காட்டியது.  பூமியில் தாம் செய்த தியாகத்தின் அடிப்படையில் பர லோகத்தில் நமக்காக ஓர் ஊழியத்தை இயேசு செய்யத் துவங்கினார்.  நம் கற்பனைக் கும் எட்டாத அளவுக்கு, பூமியோடு பரலோகம் இணைக்கப்பட்டுள்ளது என்கிற உண்மையை வெளிப்படுத்திய அற்புத நிகழ்வுகள் இவை.

“வாக்களிக்கப்பட்ட ஆசீர்வாதத்தை கிறிஸ்துவின் பிள்ளைகள் பெறவிருந்த தற்கு, கிறிஸ்து பரலோகத்திற்கு எடுத்துக்கொள்ளப்பட்டதே அடையாளமாக இருந் தது. பரலோக வாசல்களுக்குள் கிறிஸ்து காலடி வைத்ததுமே, தூதர்கள் பணிந்து கொண்டார்கள்; கிறிஸ்து சிங்காசனத்தில் அமர்ந்தார்.  இந்தக் கொண்டாட்டம் முடிந் ததுமே, பரிசுத்த ஆவியானவர் பரிபூரணமாக சீடர்கள்மேல் பொழிந்தருளப்பட் டார்.  நித்திய காலம் முழுவதும் பிதாவோடு தாம் பெற்றிருந்த மகிமையால் கிறிஸ்து மகிமைப்படுத்தப்பட்டார்.  பெந்தெகொஸ்தே நாளில் பரிசுத்த ஆவியானவர் பொழிந் தருளப்பட்ட நிகழ்வானது, மீட்பரின் ஊழியம் வெற்றிகரமாக நிறைவேறிற்றென்று பரலோகம் கொடுத்த அறிவிப்பாக இருந்தது.  பரலோகத்திலும் பூமியிலும் சகல அதிகாரத்தையும் அவர் பெற்றுக்கொண்டதற்கும், தம் பிள்ளைகளுக்காக அபிஷேகிக் கப்பட்டதற்கும் அடையாளமாக, தாம் வாக்களித்தபடியே பரலோகத்திலிருந்து பரிசுத்த ஆவியானவரை தம் சீடர்கள்மேல் பொழிந்தருளினார்.” - EGW, AA, p 38,39.

**கலந்துரையாடக் கேள்விகள்**

`1	பெந்தெகொஸ்தே போன்ற என்ன அனுபவத்தை சபை இன்று எதிர்பார்க்க முடி யும்?  எது மீண்டும் நிகழக்கூடியது? எது மீண்டும் நிகழ வாய்ப்பில்லாதது?`

`2	பெந்தெகொஸ்தே நாளில் இயேசுவின் உயிர்த்தெழுதலைத்தான் பேதுரு அதிகமாக வலியுறுத்திப் பேசினார்.  மேசியாபற்றி பல்வேறு எதிர்பார்ப்புகள் யூதர்களுக்கு இருந்தன; ஆனால், அந்த மேசியா மரித்தபிறகு, மீண்டும் உயிரோடு எழும்புவார் என்று யாருமே எதிர்பார்க்கவில்லை; உயிர்த்தெழுதலின் விசேஷமே அதுதான்.  யாருமே தங்கள் ஆவிக்குரிய கண்களால் அதைக் காணவில்லை; மேசியாவின் வருகைக்காகக் காத்திருந்தவர்கள் அதை எதிர்பார்க்கவும் இல்லை.  பிரபல போத கங்கள் எப்படி இருந்தாலும், வேதாகமம் என்ன போதிக்கிறதென்றுதான் நாம் பார்க்கவேண்டும்; இதுகுறித்த என்ன பாடத்தை இதிலிருந்து நாம் கற்றுக்கொள் கிறோம்?`

`3	ஞானஸ்நானம் எடுக்கவேண்டியதின் அவசியத்தை அப் 2:38 வலியுறுத்துகிறது.  அப்படியானால், இயேசுவை விசுவாசித்த ஒருவர், தான் ஞானஸ்நானம் எடுப் பதற்குமுன்னரே மரித்துப்போனால், அவர் நரகத்திற்குத்தான் செல்லுவார் என்று அர்த்தமா?  உங்கள் பதிலுக்குச் சரியான காரணத்தைச் சொல்லுங்கள்.`