---
title:  இயேசு உயர்த்தப்படுதல்
date:   11/07/2018
---

> <p></p>
> “அவர் தேவனுடைய வலதுகரத்தினாலே உயர்த்தப்பட்டு, பிதா அருளிய வாக்குத்தத்தத்தின்படி பரிசுத்த ஆவியைப் பெற்று, நீங்கள் இப்பொழுது காண்கிறதும் கேட்கிறதுமாகிய இதைப் பொழிந்தருளினார்.” அப் 2:33.

பிரசங்கத்தின் மூன்றாம் பகுதியில், அந்நியபாஷைகுறித்து மீண்டும் பேதுரு குறிப்பிடுகிறார்; அங்கிருந்த பலர் அதுகுறித்து ஆச்சரியமடைந்திருந் தார்கள்.  காலை 9 மணியளவில் குடித்து வெறித்திருப்பார்களா என்று கேட்கி றார். அப் 2:15.  மாறாக, பரிசுத்த ஆவியானவர் பரலோகத்திலிருந்து ஊற்றப் பட்டதாலேயே விசுவாசிகள் அந்நியபாஷையில் பேசினார்களெனக் கூறுகிறார்.

`தேவனுடைய வலதுபாரிசத்தில் இயேசு உயர்த்தப்பட்டதற்கும், பரிசுத்த ஆவி யானவர் பொழிந்தருளப்பட்டதற்கும் உள்ள சம்பந்தம் என்ன? அப் 2:33-36.`

தேவனுடைய வலது பாரிசமானது அதிகாரமிக்க ஓரிடமாகும். சங் 110:1- 3.  பரலோகத்தில் இயேசு அந்த இடத்திற்கு உயர்த்தப்பட்டதால், தம் பிள்ளை கள்மேல் ஆவியானவரைப் பொழிந்தருளினார் என்று வேதவசனங்களைக் காட்டி பேதுரு பேசுகிறார்.  இயேசு உயர்த்தப்பட்டதால் இதற்குமுன் அவ்வளவு மேன்மையை அவர் பெற்றிருக்கவில்லை என்று அர்த்தமல்ல. யோவான் 1:1-3; 17:5.  மாறாக, இயேசுவானவர் ஆண்டவரும் இரட்சகருமாக இருக்கிறாரென்று பிதா முற்றிலும் அங்கீகரித்ததை அது சுட்டிக்காட்டுகிறது. அப் 2:36.

வேதாகமத்தின் மிகமுக்கியமான ஒரு கருத்தை, அதாவது  நன்மைக்கும் தீமைக்கும் இடையேயான அனைத்துலக போராட்டத்தை இது வலியுறுத்து கிறது.  இயேசு உயர்த்தப்படாதிருந்தால், ஆவியானவர் பூரணமாக அருளப்பட முடியாது. யோவான் 7:39.  இயேசு சிலுவையில் வெற்றிபெறாவிட்டால், அவர் மகிமையடைய முடியாது. யோவான் 17:4,5.  வேறுவிதமாகச் சொன்னால், ஆவியானவர் அருளப்படுவதற்கு இயேசு உயர்த்தப்படுவது ஒரு நிபந்தனை யாக இருந்தது.  ஏனெனில், சிலுவையில் இயேசு சாதித்தவற்றையும், இவ்வுல கத்தின் ஆளுகையை நயவஞ்சகமாகப் பறித்தவனைத் தோற்கடித்ததையும் தேவன் அங்கீகரித்ததை ஆவியானவரின் வருகை எடுத்துக்காட்டியது. யோவான் 12:31.

பாவம் இவ்வுலகத்தில் நுழைந்ததால், தேவன்மேல் ஒரு சந்தேக நிழல் விழுந்தது.  மனிதர்களை மீட்பதற்காக மட்டுமல்ல, சாத்தான் ஒரு பொய்ய னென்று அடையாளங்காட்டி, தேவனை நியாயப்படுத்துவதற்கும் இயேசு சிலு வையில் மரிப்பது அவசியமாக இருந்தது.  இயேசுவின் ஊழியக்காலத்தில், இரட்சிப்பின் யுகம் துவங்கியிருந்தது. லூக்கா 4:18-21.  பிசாசுகளைத் துரத்தி னார்; பாவங்களை மன்னித்தார்; அதன்மூலம் சாத்தானால் சிறைப்பட்டிருந்தவர் களை விடுதலையாக்கினார்.  அதற்கெல்லாம் சிலுவைதான் அவருக்கு முழு அதி காரத்தையும் கொடுத்தது.  கிறிஸ்து சுயநலமற்றவர் என்பது பரலோகத்தில் ஊர் ஜிதமானதுமே, சாத்தானுக்கு மரண அடி விழுந்தது; கிறிஸ்துவின் வருகைக்காக மக்களை ஆயத்தமாக்க ஆவியானவரை பொழிந்தருளும் பணி துவங்கியது.