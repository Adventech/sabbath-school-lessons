---
title:  பேதுருவின் பிரசங்கம்
date:   10/07/2018
---

மதுபான வெறிகொண்டதாக எழுந்த குற்றச்சாட்டுதான் அங்கு நிழ்ந்ததை விவரிக்க பேதுருவுக்கு வாய்ப்பை உருவாக்குகிறது.  தீர்க்கதரிசனத்தின் நிறை வேறுதலாக ஆவியானவர் ஊற்றப்பட்டாரென பிரசங்கத்தை ஆரம்பிக்கிறார். அப் 2:16-21.

`அப் 2:17ஐயும் யோவேல் 2:28 ஐயும் ஒப்பிடவும்.  யோவேல் சொன்ன தீர்க்கதரி சனம்தான் அப்போது நிறைவேறியதென பேதுரு எவ்வாறு அறிந்தார்?`

இரட்சிப்பின் வரலாற்றில் இனி வரயிருந்த ஒரு காலக்கட்டம் பற்றி யோவேல் தீர்க்கதரிசனம் சொன்னார். யோவேல் 2:32. அப்போது இயற்கையில் பல்வேறு அடையாளங்கள் நிகழவிருந்தன, ஆவியானவர் பரிபூரணமாக ஊற்றப்பட இருந்தார். யோவேல் 2:28-31.  ஆனால் யோவேலின் தீர்க்கதரிசனத்தை சற்று வித்தி யாசமாக பேதுரு சுட்டிக்காட்டுகிறார்.  ‘அதற்குபின்பு’ என்று யோவேல் தீர்க்கதரிசனத்தைத் துவங்குகிறார். யோவேல் 2:28. எதிர்காலத்தில் நிகழப்போவதை அவர் சுட்டிக்காட்டுகிறார்.  ஆனால், பேதுரு அதை ‘கடைசி நாட்களில்’ என்று கூறுகிறார். அப் 2:17.  அதாவது, இரட்சிப்பின் வரலாற்றின் இறுதிக் கட்டம் துவங்கிவிட்டதைக் குறிப்பிடுகிறார்.  கடைசிக்கால நிகழ்வுகள் ஒட்டுமொத்தமாக அன்று  நிகழ்ந்துவிடவில்லை; மாறாக, கடைசிக்கால சபை துரிதமாகச் செயல் படும் நேரம் வந்துவிட்டதை அந்நிகழ்வுகள் எடுத்துக்காட்டின.  எப்போது முடிவு இருக்கும் என்று தெரியாவிட்டாலும், முடிவுக்கு வெகுநாட்கள் இல்லை என் பதை உறுதியாக அறிந்திருந்தார்கள்.

`நற்செய்தியை அறிவிக்கும் பேதுரு அப் 2:22-32இல் எதை முக்கியமாக வலி யுறுத்துகிறார்?`

பெந்தெகொஸ்தே நாள் குறித்த தீர்க்கதரிசனத்தை வலியுறுத்திவிட்டு, சமீ  பத்திய நிகழ்வுகளான இயேசுவின் வாழ்க்கை, மரணம் மற்றும் உயிர்த்தெழுதல் பற்றிக் கூறுகிறார்.  எல்லாவற்றையும்விட உயிர்த்தெழுதலை அதிகமாக வலி யுறுத்துகிறார்.  ஏனென்றால், நற்செய்தியில் ஒரு முக்கிய காரணியாக அது இருந் தது.  இயேசுவே மேசியா என்று நிரூபிக்கும் ஒரு நிகழ்வாக உயிர்த்தெழுதலை பேதுரு சுட்டிக்காட்டுகிறார். அப் 2:22,27.  அந்த உயிர்த்தெழுதலின் முக்கியத்து வத்தை வேதவனங்கள்மூலம் காட்டுகிறார்.

இயேசுவானவர் மேசியாவாக இருந்ததால், மரணத்தால் அவரைக் கட்ட முடியவில்லை.  எனவே, பேதுருவும் புதிய ஏற்பாட்டு எழுத்தாளர்களும் இயேசு வின் உயிர்த்தெழுதலை வல்லமையான ஓர் ஆதாரமாகக் கருதினார்கள்;  இயேசுவே மேசியா என்பதற்கும், இரட்சிப்பு குறித்ததான ஒட்டுமொத்த செய்திக் கும் அது ஆதாரமாக இருந்தது.

`நம்மைச் சுற்றிலும் மரணம் காணப்படுகிறது; நம்மையும் நமக்குப் பிரியமானவர்களையும் கொள்ளைகொண்டு போய்விடுவதாக அச்சுறுத்துகிறது; இந்நிலையில் இயேசுவின் உயிர்த்தெழு தல் எவ்வாறு ஒரு முக்கியமான சத்தியமாக இருக்கிறது?`