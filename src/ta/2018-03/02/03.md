---
title:  அந்நியபாஷையின் வரம்
date:   09/07/2018
---

விசுவாசிகள் பரிசுத்த ஆவியை இலவசமாகப் பெற்றார்கள்; அந்நியபாஷை வரம் கொடுக்கப்பட்டதும் அதற்கு ஓர் உதாரணம்.  ஆவியின் பல்வேறு வெளிப் பாடுகளில் இதுவும் ஒன்று. அப் 10:45,46; 19:6.  தீர்க்கதரிசனம் சொல்வது (அப் 11:28), தரிசனம் காண்பது (அப் 7:55), மனதில் தாக்கத்தை உண்டாக்கும் விதத் தில் பேசுவது (அப் 2:8; 28:24), குணப்படுத்துவது (அப் 3:6,12; 5:12,16), சேவை செய்வதற்கான தகுதியைப் பெறுவது (அப் 6:3,5) போன்றவை வேறு சில வெளிப்பாடுகளாகும்.

ஆவியானவர் அருளப்பட்டதைச் சுட்டிக்காட்டவோ, அதற்கான ஆதார மாகவோ பெந்தெகொஸ்தே நாளில் அந்நிய பாஷை வரம் கொடுக்கப்பட வில்லை.  சபையின் உலகளாவிய ஊழியப்பணியை ஆரம்பிக்க நேரம் வந்ததை அது சுட்டிக்காட்டியது.  அப் 1:8-ன் அழைப்பிற்கு அந்நிய பாஷை வரம் அவ சியம்.  அப்போஸ்தலர்கள் கலாச்சாரப் பேதங்களைக் கடந்து, உலகின் கடைசி பரியந்தமும் சென்று சுவிசேஷத்தை அறிவிக்கவேண்டும்.  எனவே, அம்மக் களுக்குத் தெரிந்த மொழிகளில் இவர்கள் பேசவேண்டியது அவசியமாயிருந்தது.

`அக்காலத்தில் வழக்கத்திலிருந்த பிறநாட்டு மொழிகளில் அப்போஸ்தலர்கள் பேசினார்கள் என்பதற்கு அப் 2:5-13இல் உள்ள ஆதாரம் என்ன?`

முதல் நூற்றாண்டில் 80 லட்சத்திலிருந்து 1 கோடி யூதர்கள் வரை வாழ்ந் திருக்கலாம்.  அவர்களில் சுமார் 60 சதவிகிதம்பேர் யூதேயாவிற்கு வெளியே குடியிருந்தார்கள்.  பண்டிகைக்காக வெளிநாடுகளிலிருந்து எருசலேமிற்கு வந் திருந்தார்கள்; யூதேயாவிலிருந்து யூதர்கள் அப்போது பேசிய அரமெய்க் மொழி யில் பேசத் தெரியாதவர்களாக இருந்தார்கள்.

பெந்தெகொஸ்தே நாளில் மனமாறிய பலர் பல்வேறு நாடுகளிலிருந்து அங்கு வந்தவர்கள் ஆவார்கள்; அவர்கள் தங்கள் பாஷைகளில் அப்போஸ் தலர்கள் பேசுவதைக் கேட்டார்கள்.  பிற நாடுகளில் ஏற்கனவே வழக்கத்தி லிருந்த மொழிகளில் அப்போஸ்தலர்கள் பேசினார்கள்; தங்களையே மறந்து முன்பின் அறியப்படாத மொழிகளில் பேசவில்லை.  அப் 2:6,8 இல் பாஷை என்பதற்கு டயலெக்டோஸ் என்கிற கிரேக்க வார்த்தை உள்ளது.  ஒரு பகுதியில் அல்லது தேசத்தில் பேசப்படுகிற பாஷையை அது சுட்டிக்காட்டுகிறது. ஒப்பிட வும்: அப் 21:40; 22:2; 26:14.  எனவே வெவ்வேறு பாஷைகளில் அவர்கள் பேசி னார்களென்பது தெளிவாகிறது.  படிப்பறிவில்லாத கலிலேயர்கள்கூட, சற்று முன்வரை தாங்கள் அறிந்திராத ஒரு மொழியை இப்போது பேசமுடிந்தது.  அங்கு நிகழ்ந்ததைப் பார்த்துக்கொண்டிருந்த உள்ளூர் யூதர்களுக்கு இந்தப் பாஷைகள் எதுவும் தெரியாது; அதனால்தான் அப்போஸ்தலர்கள் மதுபான வெறியில், அர்த்தமில்லாமல், விநோதமாக கூச்சல்போடுவதாகச் சொன்னார் கள்.  ‘மற்றவர்களோ: இவர்கள் மதுபானத்தினால் நிறைந்திருக்கிறார்களென்று பரியாசம்பண்ணினார்கள்.’ அப் 2:13.

`தேவ வெளிப்பாட்டை வல்லமையான விதத்தில் கண்ணாரக் கண்டும், அவர்களை மதுபான வெறி யர்களென நினைத்தார்கள்.  நாமும் ஆவிக்குரிய குருடர்களாகிப் போகாதபடி என்ன செய்யலாம்?`