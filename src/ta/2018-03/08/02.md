---
title:  பிரச்சனையாகியிருந்த விஷயம்
date:   19/08/2018
---

அந்தியோகியா சபையில் ஆரம்பம் முதலே கிரேக்க மொழி பேசின யூதர் களும், விருத்தசேதனம் பண்ணாத புறஜாதியாரும் இருந்தார்கள். அப் 11: 19-21; கலா 2:11-13.  அவர்களுக்குள் நல்ல ஐக்கியம் இருந்தது.  எருசலேமிலிருந்து சில விசுவாசிகள் வந்து, அந்த ஐக்கியத்தில் குழப்பத்தை உண்டாக்கினார்கள்.

`சபையில் உண்டாகியிருந்த பிரச்சனை என்ன? அப் 15:1-5.`

யூதேயாவைச் சேர்ந்த அவர்கள் யூதமார்க்கத்தார் என்று அழைக்கப் பட்டார்கள்; அவர்களைத்தாம் பரிசேயர்களில் விசுவாசிகளாக இருந்தவர்கள் என்று 5ஆம் வசனம் சொல்கிறது.  பவுலும் தான் மனமாறுவதற்குமுன் ஒரு பரிசேயனாகத்தான் இருந்தார்; எனவே சபையில் பரிசேயர்கள் காணப்பட்டதில் ஆச்சரியம் எதுவுமில்லை. பிலி 3:5.  யாரிடமும் அனுமதிபெறாமல் அந்தியோகி யாவிற்கு அவர்கள் சென்றிருக்க வேண்டும். அப் 15:24.  இன்னொரு சம்பவமும் அந்தியோகியாவில் நடக்கிறது.  விருத்தசேதனம் பண்ணாத புறஜாதியார் சபை யில் இருந்ததால், அப்போஸ்தலர் உட்பட பெரும் பாலான யூதர்கள் அசௌகரி யமடைந்தார்கள். கலா 2:11-13.

யூதமார்க்கத்தார்பற்றி பவுல் நல்லவிதமாகச் சொல்லவில்லை; அவர் களை, ‘கலகக்காரர், கள்ளச்சகோதரர்’ என்று அழைக்கிறார். கலா 1:7; 5:10; 2:4.  நற்செய்தியால் கிடைக்கும் ஆவிக்குரிய சுதந்தரத்தை நசுக்குவதும், மனமாறின புறஜாதியாரை கிரியைத்துவத்திற்கு அடிமைகளாக்குவதும்தான் இந்தக் கள்ளச் சகோதரருடைய நோக்கமாக இருந்தது.

‘புறஜாதியார் விருத்தசேதனம்பண்ணி, யூத சடங்காச்சாரப் பிரமாணங்கள் அனைத்தையும் கைக்கொள்ளாவிட்டால், அவர்கள் இரட்சிக்கப்படமுடியாது’ என்பதே அவர்களுடைய வாதம்.  ‘தேவனுடைய உடன்படிக்கை மக்கள் மட் டுமே இரட்சிப்புக்குப் பாத்திரர்கள்; பழைய ஏற்பாட்டின்படி, விருத்தசேதனம் பண்ணிக்கொண்டாலொழிய தேவன் தெரிந்துகொண்ட மக்களில் ஒருவராக ஆக முடியாது’ என்றார்கள். ஆதி 17:9-4; யாத் 12:48.  சுருக்கமாக, ‘யூதமரபு களைக் கைக்கொண்டால்தான், புறஜாதியாருக்கு இரட்சிப்பு’ என்றார்கள்.

அந்த நிபந்தனைகள் நற்செய்தியின் தன்மைக்கு எதிரானவை என்பதால், பவுலும் பர்னபாவும் அவற்றை எதிர்த்தார்கள்.  யூதேயாவிலிருந்து வந்தவர்கள் முட்டாள்தனமாக நடந்துகொண்டதால் பயங்கர வாக்குவாதம் உண்டாயிற்று; அங்கு ‘கருத்துவேறுபாடு’ அல்லது ‘முரண்பாடு’ உண்டானதாக அப் 15:2இல் உள்ள ஸ்ட÷ஸில் என்கிற கிரேக்க வார்த்தை சுட்டிக்காட்டுகிறது.  அங்குள்ளவர்களே பேசித்தீர்க்கும் அளவுக்கு இலேசான பிரச்சனையல்ல அது.  சபையின் ஒற்றுமை கேள்விக்குரியதாயிற்று.  அதனால்தான், அந்தியோகியாவிலிருந்த சகோதரர் கள், பவுல் மற்றும் பர்னபா உட்பட பிரதிநிதிகள் சிலரை எருசலேமிற்கு அனுப்பி வைக்கத் தீர்மானித்தார்கள்.

`நீங்கள்தாம் அந்த யூதர்கள் என்று வைத்துக்கொள்வோம்; உங்களுடைய வாதத்தை நிரூபிக்க என்னென்ன கருத்துகளைக் கூறுவீர்கள்?`