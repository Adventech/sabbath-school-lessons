---
title:  விருத்தசேதனம்
date:   20/08/2018
---

பிரச்சனைக்கான முக்கிய காரணங்களுள் ஒன்று விருத்தசேதனம்.  இந்தச் சடங்கு மனிதர்கள் ஏற்படுத்தியதல்ல.  ஆபிரகாமின் சந்ததியாரை தேவன் தெரிந்துகொண்டு, அவர்களோடு செய்த உடன்படிக்கைக்கு அடையாளமாக அவர்தாமே விருத்தசேதனத்தைக் கட்டளையிட்டிருந்தார். ஆதி 17:9-14. இது தவிர, மனிதர் ஏற்படுத்திய சடங்குகளும் அவர்களிடம் இருந்தன. மத் 15:2,9.  

`இஸ்ரவேலர்தவிர வேறு யாரும் விருத்தசேதனம் பண்ணினார்கள்? யாத் 12:43-49.`

உடன்படிக்கையின் ஆசீர்வாதங்கள் இஸ்ரவேலருக்குமட்டுமே உரியவை அல்ல; அடிமைகளும் பரதேசிகளும்கூட விரும்பினால் பெறமுடியும்; அதற்கு அவர்கள் விருத்தசேதனம் பண்ணிக்கொள்ளவேண்டும்.  விருத்தசேதனம் பண்ணின எந்த அந்நியனும் இஸ்ரவேலனுக்குள்ள அதே அந்தஸ்தைப் பெறு வான்.  ‘அவன் சுதேசியைப் போல் இருப்பான்.’ யாத் 12:48.

எனவே, தேவனுடைய உடன்படிக்கை குடும்பத்தில் முழு உறுப்பினராவ தற்கு ஆண்கள் விருத்தசேதனம் பண்ணவேண்டியது அவசியமாக இருந்தது.  இயேசுவானவர் இஸ்ரவேலின் மேசியா; எனவே, புறஜாதியான் ஒருவன் முத லில் ஒரு யூதனாக மாறாமல், அவருடைய இரட்சிப்பைப் பெறமுடியாதென யூதமார்க்கத்தார் வலியுறுத்திவந்தார்கள்.

`விருத்தசேதனம்பற்றி பவுலின் புரிதல் எப்படிப்பட்டது? ரோமர் 3:30; 1கொரி 7:18; கலா 3:28; கலா 5:6.`

முதலில் யூதமார்க்கத்தில் சேராமல் இரட்சிப்பு இல்லை என்று உடன் படிக்கையையும் இரட்சிப்பையும் குழப்பினார்கள்.  தேவனுடைய உடன்படிக்கை குடும்பத்தில் உறுப்பினராவதால்மட்டுமே இரட்சிப்பு கிடைத்துவிடாது. எரே 4:4; 9:25,26.  ஆபிரகாமும்கூட தான் விருத்தசேதனம் பண்ணப்படுவதற்கு முன்னரே, விசுவாசத்தால் இரட்சிக்கப்பட்டார். விருத்தசேதனம்பண்ணி இதைப் பெறவில்லை. ரோமர் 4:9-13.  விசுவாசத்தால்மட்டுமே இரட்சிப்பைப் பெற முடியும்.  ஆனால் உடன்படிக்கையோ, தேவனையும் இரட்சிப்பின் திட்டத்தையும் உலகம்முழுவதிற்கும் வெளிப்படுத்துவதற்காக தேவன் கொடுத்ததாகும்.  இதற் காகவே இஸ்ரவேலர் தெரிந்துகொள்ளப்பட்டார்கள். ஆதி 12:1-3.

உடன்படிக்கை இல்லாமல் இரட்சிப்பு இல்லை என்பதால், விருத்த சேதனத்தால் புண்ணியம் கிடைப்பதாக இவர்கள் நினைத்தார்கள்.  மனித கிரியை செயல்படும் இடத்தில் தேவனுடைய இரட்சிப்பின் கிருபை செயல்படு வதில்லை.  எனவே, விசுவாசிகளான புறஜாதியார் இரட்சிக்கப்பட அவர்கள் விருத்தசேதனம் பண்ணவேண்டும் என்று வற்புறுத்திய செயல் நற்செய்தியைப் புரட்டியது. கலா 1:7: 2:3-5. தேவகிருபையை அவமாக்கியது. கலா 2:21.  இயேசுவால் பயனில்லாததுபோலக் காட்டியது. கலா 5:2.  மேலும், இரட்சிப்பு எல்லாருக்கும் உரியது என்பதை மறுதலித்தது. கொலோ 3:11; தீத்து 2:11.

`‘சரியான ஒரு சபையில் உறுப்பினராக இருந்தால்போதும்; இரட்சிப்பைப் பெறமுடியும்’ என்று நினைப்பதிலுள்ள ஆபத்து என்ன?`