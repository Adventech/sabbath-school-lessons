---
title:  எருசலேமிலிருந்து அனுப்பப்பட்ட நிருபம்
date:   23/08/2018
---

`ஆலோசனைச் சங்கத்தின் தீர்மானம் சம்பந்தமாக எருசலேம் கூட்டம் வேறு என்ன நடவடிக்கைகளையும் எடுத்தது? அப் 15:22-29.`

முதல் நடவடிக்கை என்னவென்றால், சங்கத்தில் தீர்மானிக்கப்பட்டவற்றை விளக்கி ஒரு நிருபம் எழுதினார்கள்.  அப்போஸ்தலர்கள் மற்றும் எருசலேமின் மூப்பர்களின் பேரில் அந்த நிருபம் எழுதப்பட்டது; எருசலேம் சபையின் வளர்ச் சியை அந்த அதிகாரப்பூர்வ ஆவணம் சுட்டிக்காட்டுகிறது.  மற்ற கிறிஸ்தவ சபை களைவிட எருசலேம் சபை அப்போஸ்தலர்களின் கண்காணிப்பில் இருந்ததே அதற்குக் காரணம்.  கி.பி. 49இல் அது எழுதப்பட்டது; அந்த வருடத்தில்தான் ஆலோசனைச் சங்கம் கூடியிருக்க வேண்டும்; எனவே, கிறிஸ்தவ ஆவணங்களி லேயே மிகப்பழமையான ஒன்றாக இந்த நிருபம் உள்ளது.

பவுல் மற்றும் பர்னபாவுடன் இரண்டு பிரதிநிதிகளை அந்தியோகியாவிற்கு அனுப்பவும் தீர்மானித்தார்கள்; அவர்கள் சீலாவும் யூதா என்கிற பர்சபாவும்; நிருபத்தைக் கொண்டுசென்று, அது சொல்வதை உறுதிப்படுத்தவேண்டியது அவர்களுடைய வேலை.

`நிருபத்தை வாசிக்கக் கேட்டதும் அந்தியோகியா சபையினர் செய்தது என்ன? அப் 15:30-33.`

நிருபம் வாசிக்கப்பட்டதும் சபையார் மிகுந்த சந்தோஷமடைந்தார்கள்; மனமாறுகிற புறஜாதியார் இனி விருத்தசேதனம்பண்ண அவசியமில்லை என் கிற ஊக்கமூட்டுகிற செய்தி அதில் இருந்தது.  நான்கு விஷயங்களைக் தடை செய்து அப்போஸ்தலர்கள் எழுதியிருந்த கட்டளைக்கு அவர்கள் எதிர்ப்பு தெரி விக்கவில்லை.  ஆரம்பக்காலச் சபையில் உண்டாயிருந்த மிகப்பெரிய பிளவு, குறைந்தபட்சம் எழுத்துப்பூர்வத்திலாவது சரிசெய்யப்பட்டது.

ஆலோசனைச் சங்கக் கூட்டத்தின் நிறைவில், எருசலேம் சபைத் தலைவர் கள் பவுலின் நற்செய்தியை முற்றிலும் அங்கீகரித்தார்கள்.  அந்த அங்கீகாரத் திற்கும் நம்பிக்கைக்கும் அடையாளமாக பவுலிடமும் பர்னபாவிடமும் தங்கள் வலதுகையை நீட்டினார்கள். கலா 2:9.  ஆனால், இன்னமும் யூதப்பிரமாணத்தின் படியே வாழ்ந்த யூதக்கிறிஸ்தவர்கள் புறஜாதியாரோடு சேர்ந்து சாப்பிட மிகவும் தயங்கினார்கள்; சடங்காச்சார ரீதியில் அவர்கள் தீட்டுள்ளவர்களாக இருப்ப தாகவே கருதினார்கள்.

பேதுருவும் அப்படி ஒரு சமயம் நடந்துகொண்டார். கலா 2:11-14.  “சீடர் களும்கூட, ஆலோசனைச் சங்கத்தின் தீர்மானத்தை மனதார ஏற்றுக்கொள்ள ஆயத்தமாக இல்லை” என்று எலன் ஒய்ட் எழுதுகிறார். AA, p 197.

`பிற இனத்தை, கலாச்சாரத்தை, சமுதாய அந்தஸ்தைச் சேர்ந்தவர்களோடு அந்நியோந்நியமாக உங்களால் இருக்கமுடிகிறதா?  மனதைத் தொட்டு பதில் சொல்லுங்கள்.  முற்றிலும் நற்செய்திக்கு எதிரான இந்த மனப்பான்மையிலிருந்து எவ்வாறு சுத்திகரிக்கப்படலாம்?`