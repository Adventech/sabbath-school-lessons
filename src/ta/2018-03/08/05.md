---
title:  அப்போஸ்தல கட்டளை
date:   22/08/2018
---

`மனமாறிய புறஜாதியார் செய்யக்கூடாதவை என்று ஆலோசனைச் சங்கம் தீர் மானித்த நான்கு விஷயங்கள் யாவை? அப் 15:28,29.`

ஆலோசனைச் சங்கம் கூட்டப்பட்டதின் நோக்கம் நிறைவேறியது; சபை யில் சேரும் புறஜாதியார் விருத்தசேதனம் பண்ணவேண்டாம்.  ஆனாலும் அவர் களுக்கு விலக்கப்பட்ட நான்கு விஷயங்கள் உண்டு.

- அஞ்ஞான பண்டிகைகளின் போது விக்கிரகங்களுக்குப் படைக்கப்பட்டு, பிறகு கோவில் விருந்தில் பரிமாறப்படுகிற அல்லது சந்தையில் விற்கப் படுகிற மாமிசம்
- இரத்தம் புசித்தல்
- நெருங்குண்டு செத்த மிருகங்கள், அதாவது இரத்தம் வடிக்கப்படாத மாமிசம்
- சகல வகையான வேசித்தனங்கள்

உணவு குறித்த முதல் மூன்று தடைகளும் தற்காலிகமானவை என்று அநேக கிறிஸ்தவர்கள் இன்று வாதிடுகிறார்கள்.  அவற்றை யூதர்கள் வெறுத்தார்கள். எனவே, அவர்களைச் சமாதானம்பண்ண அவ்வாறு  சொல்லப்பட்டதாம்.  மேலும், இங்குக் குறிப்பிடாத பழைய ஏற்பாட்டின் மற்ற பிரமாணங்கள், லேவி யராகமத்தின் உணவுக் கட்டளைகள், ஓய்வுநாள் கட்டளை போன்றவையும்கூட இன்று கிறிஸ்தவர்களுக்குப் பொருந்தாதாம். லேவி 11; யாத் 20:8-11

இந்த அப்போஸ்தலக் கட்டளை தற்காலிகமானதோ, பழைய ஏற்பாடு சம் பந்தப்பட்ட அனைத்தையும் ஒதுக்கிய புதிய நன்னெறிச் சட்டமோ அல்ல.  அந் நிய நாட்டிலிருந்து இஸ்ரவேலில் குடியேறினவர்களுக்காக லேவி 17-18 சொல் கிற சட்டங்களையே அப்போஸ்தலர்களும் சபை மூப்பர்களும் ஆவியானவரின் வழிநடத்துதலின்படி அங்கே மீண்டும் வலியுறுத்தினார்கள். அப் 15:28.

இஸ்ரவேலில் வாழ விரும்புகிற அந்நிய நாட்டவர், தாங்கள் பழகியிருந்த அஞ்ஞான நடைமுறைகள் அனைத்திலுமிருந்து விலக வேண்டியிருந்தது. அஞ்ஞான மார்க்கத்தை நாடாமலிருக்க லேவியராகமம் அவற்றைத் தடை செய் கிறது.  லேவி 18:30.  அதுபோல, சபையில் சேர விரும்பின விசுவாசமுள்ள புற ஜாதியாரும் அஞ்ஞானமார்க்கத்தை ஒதுக்கவேண்டியிருந்தது.

ஓய்வுநாள், தீட்டான உணவை விலக்குதல்  போன்றவை சடங்காச்சாரம் சாராதவை: மோசேக்கு முன்னரே கொடுக்கப்பட்டவை. ஆதி 2:1-3; ஆதி 7:2 எல்லாருக்கும் பொதுவானவை. சபையில் சேருகிறவர் இவை அனைத்திற்கும் கீழ்ப்படிந்து, தேவ சித்தத்தை நிறைவேற்றவேண்டும்.

அந்தக் கட்டளை தற்காலிகமானது அல்ல என்பதை வெளி 2:14,20 தெளி வுப்படுத்துகிறது.  அங்கே முதலாவது, நான்காவது கட்டளைகள் வருகின்றன; அதன்மூலம் மற்ற இரண்டு கட்டளைகளும் செல்லுபடியாவது உறுதியாகிறது.  தொடர்ந்து கிறிஸ்தவர்கள் இந்த அப்போஸ்தல கட்டளையைக் கைக்கொண்டு வந்ததாக வரலாற்றில் ஆதாரம் உள்ளது.

`பிரச்சனைகள் எழுந்தால், எல்லாரும் ஒன்றுகூடி, ஒருவர் சொல்வதை மற்றவர் கேட்டு, மரியாதை யோடும் தாழ்மையோடும் பிரச்சனைகளுக்குத் தீர்வுகாண்பதற்கு நாம் என்ன செய்யலாம்?`