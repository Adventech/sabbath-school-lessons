---
title:  விவாதம்
date:   21/08/2018
---

`எருசலேமில் நடைபெற்ற விவாதத்தின்போது பேதுரு பேசியது என்ன? அப் 15:7-11.`

கூட்டத்தின் நடவடிக்கைகள் எல்லாவற்றையும் லூக்கா எழுதவில்லை.  யூதர்கள் தங்கள் விவாதத்திற்கு எவற்றையெல்லாம் ஆதாரமாகக் கூறினார்கள்? அப் 15:5. அதற்கு பவுலும் பர்னபாவும் எப்படிப் பதிலளித்தார்கள்? அப் 15:12. இவை விலாவாரியாகத் தெரிந்தால் நன்றாகத்தான் இருக்கும்.  ஆனால், பேதுரு வும் யாக்கோபும் பேசினவற்றைமட்டுமே லூக்கா எழுதுகிறார்; அப்போஸ் தலர்களில் அவர்கள் முக்கியமானவர்களாக இருந்திருப்பது தெரிகிறது.

சில வருடங்களுக்கு முன்பு கொர்நேலியுவைச் சந்தித்த அனுபவத்தை அங்கிருந்த அப்போஸ்தலர்களுக்கும் மூப்பர்களுக்கும் பேதுரு சொல்கிறார்.  முன்பு, ஒருசமயமும் இதே சம்பவத்தை பேதுரு சொல்லியிருக்கிறார். அப் 11:4-17.  கொர்நேலியு விருத்தசேதனம் பண்ணாத ஒரு புறஜாதியான்; ஆனால், அவரது மனமாற்றத்தை தேவன் ஏற்றுக்கொண்டார்; பெந்தெகொஸ்தே நாளில் அப்போஸ்தலர்களுக்கு அருளின அதே ஆவியின் ஈவை கொர்நேலியுவுக்கும் அவரது குடும்பத்தினருக்கும் தேவன் அருளினார்.

இரட்சிப்பைப் பொறுத்தவரையில் யூதனென்றும் புறஜாதியானென்றும் பாகுபாடே கிடையாது என்பதை யூதவிசுவாசிகளுக்கு உணர்த்துவதற்கு தேவன் தம் ஞானத்தினால் பேதுருவைப் பயன்படுத்துகிறார்.  பழைய உடன்படிக்கை யின் சட்டத்திட்டங்களைக் கைக்கொண்டு, புறஜாதியார் அதன் சுத்திகரிப்பு பலன்களைப் பெறவேண்டிய அவசியம் இல்லை; விசுவாசித்தால் தீட்டுள்ளவர் களாக எண்ணப்படமாட்டார்கள்; தேவன்தாமே அவர்களுடைய இருதயங் களைச் சுத்திகரிக்கிறார்.  பவுல் சொல்வதைத்தான் பேதுருவின் இறுதி வார்த்தை கள் தொனிக்கின்றன: ‘கர்த்தராகிய இயேசுகிறிஸ்துவின் கிருபையிலே அவர் கள் இரட்சிக்கப்படுகிறது எப்படியோ, அப்படியே நாமும் இரட்சிக்கப்படுவோ மென்று நம்பியிருக்கிறோமே.’ அப் 15:11.

`புறஜாதியார் குறித்து எழுந்த பிரச்சனைக்கு யாக்கோபு முன்வைத்த தீர்வு என்ன? அப் 15:13-21.`

யாக்கோபுக்கு இருந்த அதிகாரம் அவருடைய பேச்சில் வெளிப்படுகிறது. அப் 12:17; 21:18; கலா 2:9,12.  தாவீதின் சந்ததி மீண்டும் நிலைநிறுத்தப்படுமென ஆமோஸ் தீர்க்கதரிசி சொன்னதை யாக்கோபு சுட்டிக்காட்டுகிறார். ஆமோஸ் 9:11,12.  மறுசீரமைக்கப்பட்ட ‘தேவபிள்ளைகளுடன்’ புறஜாதியாரும் சேரு வதற்கான வழியைத் தேவன் உண்டுபண்ணியிருக்கிறார்; எனவே அவர்களும் இஸ்ரவேலரோடு இணையலாம் என்பதே யாக்கோபின் முக்கியக் கருத்து.

இஸ்ரவேல் தேசத்தில் குடியிருக்க விரும்பும் பிற அந்நியர்களிடம் எதிர் பார்ப்பதுபோல, மனமாறிய புறஜாதியாரிடம் எந்தக் கட்டுப்பாடுகளையும் சுமத்தக்கூடாதென்று யாக்கோபு தீர்மானமாகச் சொல்லுகிறார்.