---
title:  மேலும் படிக்க
date:   24/08/2018
---

‘தேவன் தம் ஞானத்தினால் வழியைத் திறந்திருக்க, அதற்கு உடனே இணங்க விசுவாசிகளான யூதர்களுக்கு மனதில்லை.  புறஜாதியாரின்மத்தியில் அப்போஸ் தலர்கள் ஊழியம்செய்ததின் விளைவாக யூதர்களில் மனமாறியவர்களைவிட புற ஜாதியாரில் மனமாறியவர்கள் எண்ணிக்கையில் அதிகமாக இருந்தார்கள்.  சபையில் சேருவதற்கு பிரமாணத்தின் நிபந்தனைகளையும் சடங்காச்சாரங்களையும் கைக் கொள்ள வேண்டுமென்று புறஜாதியாரை நிர்பந்திக்காவிட்டால், யூதர்களின் தனி சிலாக்கியங்கள் இறுதியில் இல்லாமலே போய்விடுமெனப் பயந்தார்கள்; ஏனெனில், அந்தச் சிலாக்கியங்கள்தாம் இதுவரையிலும் அவர்களை மற்றவர்களிடமிருந்து வேறுபடுத்திக் காட்டின.’ - EGW, AA, p 189.

‘தேவாலயத்தைப் பார்க்கும் தூரத்தில் வாழ்ந்த யூதக்கிறிஸ்தவர்கள்,  இஸ்ர வேலின் யூதர்களாக தங்களுக்கிருந்த தனிப்பட்ட சிலாக்கியங்களை மீண்டும் நினைக்க ஆரம்பித்தார்கள்.  யூதேய மார்க்கத்தின் பாரம்பரியங்களிலிருந்தும், சடங் காச்சாரங்களிலிருந்ததும் கிறிஸ்தவ சபை விலகிச்சென்றதைக் கண்டதும், யூத சம்பிரதாயங்களில் கலந்திருந்த தனிச்சிறப்புமிக்க புனிதத்தன்மை புதிய விசுவாசத் தின் வெளிச்சத்தில் காணாமல் போய்விடும் என்று உணர்ந்ததும், இந்த மாற்றத்திற்கு பவுல்தான் பெரும்பாலும் காரணம் என்று எண்ணி, அநேகர் அவர்மேல் மிகுந்த கோபமடைந்தார்கள்.  சீடர்களும்கூட ஆலோசனைச் சங்கத்தின் முடிவை முழுமன துடன் ஏற்றுக்கொள்ள ஆயத்தமாக இல்லை.  சடங்காச்சாரப் பிரமாணத்தில் சிலர் வைராக்கியத்தோடு இருந்தார்கள்; யூதப்பிரமாணத்தின்படி செய்யவேண்டிய கட மைகளை அவர் வலியுறுத்தி பேசவில்லை என்று அவர்மேல் வெறுப்படைந்தார்கள்.’ -  &  EGW, AA, p 197.

**கலந்துரையாடக் கேள்விகள்**

`1	‘சரியான’ சபையில் இருப்பதால்மட்டுமே, இரட்சிப்பு உறுதியெனச் சொல்லமுடி யுமா என்று திங்கட்கிழமை சிந்தித்தோம்.  அதன் அர்த்தம் என்ன?  உதாரணமாக, முற்கால இஸ்ரவேல்தான் ‘சரியான சபை’; அதற்காக அங்கிருந்த அனைவவருமே இரட்சிக்கப்படவில்லை.  அப்படியானால், சரியான சபையில் அங்கத்தினர்களாக இருப்பதில், என்னதான் அனுகூலம் உள்ளது?`

`2	விருத்தசேதனம்பண்ணாத புறஜாதியாரை சபைக்குடும்பத்திற்குள் ஏற்றுக் கொள்வதுதான் ஆரம்பக்காலச் சபை நிர்வாகத்தில் பெரும் பிரச்சனையாக இருந் தது.  அதேபோல இன்று நம் சபையில் காணப்படும் பிரச்சனைகள் யாவை?  அவற்றைக் கையாள அப் 15இல் உள்ள உதாரணம் எவ்வாறு உதவக்கூடும்?`

`3	புறஜாதியார் சபையில் சேருவதற்குமுன் முதலில் யூதபாரம்பரியங்களைக் கடைப் பிடிப்பது, இஸ்ரவேலுக்குச் செய்யப்பட்ட உடன்படிக்கை வாக்குறுதிகளின்படி கட்டாயமென பலர் நினைத்திருந்தார்கள்.  எப்படி வாதிட்டிருப்பார்கள்?  நீங்கள் என்ன பதில் சொல்லுவீர்கள்?  இன்று நமக்கு அது தவறுபோலத் தெரியலாம்; ஏனென்றால், வேறொரு காலக்கட்டத்தில் வாழ்கிறோம்; அன்று அவர்களுக்கு அது எப்படி இருந்திருக்கும்?`