---
title:  மேலும் படிக்க
date:   06/07/2018
---

‘பெந்தெகொஸ்தேக்கும் இரண்டாம் வருகைக்கும் இடைபட்ட காலக்கட் டத்தில் ஆவியானவரின் வல்லமையால் உலகம் முழுவதிற்கும் நற்செய்தியை சபை அறிவிக்கவேண்டும். அக்காலம் அதிகமோ குறைவோ அது பிரச்சனை இல்லை. இயேசு தம் முதலாம் வருகையில் சாதித்ததை அறிவிக்கவேண்டும்; மக்கள் மனந் திரும்பி, அவருடைய வருகைக்கு ஆயத்தமாகிற சிந்தையை வளர்க்க, அவர்களை கிறிஸ்துவின் சீடர்கள் பழக்கவேண்டும்.  ‘பூமியின் கடைசி பரியந்தமும்’  ‘உலகத்தின் முடிவு பரியந்தமும்’ அவருடைய சாட்சிகளாகப் பணிசெய்யவேண்டும். அப் 1:18. இதைச் செய்து முடிக்கும்வரை நாம் அயரக்கூடாது.’-  John R. Stott, p 44.

‘சீடர்களுக்கு இரட்சகர் கொடுத்த ஊழியக்கட்டளை எல்லா விசுவாசிகளுக்கும் பொருந்தும்.  உலகத்தின் முடிவுமட்டும் உள்ள கிறிஸ்துவின் பிள்ளைகளுக்கும் பொருந்தும்.  ஆத்துமாக்களை ஆதாயப்படுத்துவது போதக அபிஷேகம் பெற்றவர் களின் கடமை என்று நினைப்பது மிகப்பெரிய தவறு.  தேவன் யார் மனதிலெல்லாம் ஏவுகிறாரோ, அவர்களிடம் இந்த மகத்தான பணி ஒப்படைக்கப்படுகிறது.  கிறிஸ்துவின் ஜீவனைப் பெறுகிற யாவரும் சகமனிதர்களின் இரட்சிப்புக்காக ஊழியம்செய்ய அபிஷேகிக்கப்படுகிறார்கள்.  இந்த ஊழியத்திற்காகவே சபை ஸ்தாபிக்கப்பட்டது; அதன் பரிசுத்த கட்டளைகளை சிரமேற்று செயல்படுகிற அனைவருமே கிறிஸ்து வோடு சேர்ந்து பாடுபடக் கடமைப்பட்டவர்கள்.’ – EGW, DA, p 822.

**கலந்துரையாடக் கேள்விகள்**

`1	மாற்கு 13:32ஐ அப் 1:7 நினைவுபடுத்துகிறது: ‘அந்த நாளையும் அந்த நாழிகை யையும் பிதா ஒருவர் தவிர மற்றொருவனும் அறியான், பரலோகத்திலுள்ள தூதர் களும் அறியார்கள், குமாரனும் அறியார்.’ “இன்ன நாளில் வருவார் என்று தேவ பிள்ளைகளுக்கு இனி எந்தச் செய்தியும் கொடுக்கப்படாது.  பரிசுத்த ஆவியானவர் ஊற்றப்படுதலும் கிறிஸ்துவின் வருகையும் சரியாக எப்போது நிகழும் என்பதை நாம் அறிந்துகொள்ள முடியாது”என்று எலன் ஒய்ட் சொல்கிறார். 1S’, p 188.  .  மேலும் அவர், “அந்த நாள், நாழிகை அல்லது வருடத்தைக் கணித்து பிரசங்கிக்க துவங்குகிறவர்கள் எல்லாரும் தங்கள்மேலேயே பாரத்தைச் சுமத்திக்கொள்கிறார்கள்; தேவன் தங்களுக்குக் கொடுக்காத ஒரு செய்தியை அறிவிக்கிறார்கள்.”- ARSH, Sep 12, 1893.  இந்த வார்த்தைகள் எவ்வாறு இன்று நமக்குப் பொருந்தும்?`

`2	“வழக்கறிஞர்களைவிட சாட்சிகள்தாம் தேவனுக்கு அதிகம் தேவைப்படுகிறார்கள்”என்று ஒருமுறை ஒருவர் சொன்னார். இதுபற்றி என்ன நினைக்கிறீர்கள்?`

`3	ஆதிகாலச் சபையில் ஜெபம் எவ்வளவு முக்கியப் பங்காற்றியது?  முக்கியமான தருணங்களில் எல்லாம் அவர்கள் ஜெபித்தார்கள் என்பது எதேச்சையாக நடந்த ஒன்றா? அப் 1:25; 8:14-17; 9:11,12; 10:4,9,30; 13:2,3.  நம்முடைய வாழ்க்கையில் ஜெபத்தின் பங்கு என்ன?`