---
title:  பெந்தெகொஸ்தேக்கு ஆயத்தம்
date:   04/07/2018
---

அப் 1:7,8இன் கேள்வி-பதிலில், இன்ன காலம் என்று இயேசு குறிப்பிட்டு எதுவும் சொல்லவில்லை. ஆனாலும், சீடர்கள் தங்கள் ஊழியப்பணியை முடித்ததும் தம் வருகை இருக்குமென அவர்களுக்கு ஏற்கனவே சொல்லியிருக் கிறார். மத் 24:14.  ராஜ்யம் எப்போது வருமென்கிற கேள்விக்கு தேவதூதர்களும் பதில்சொல்லவில்லை; ஆனால், அதற்கு அதிக நாட்கள் செல்லாது என்பது போல பதிலளித்தார்கள்.  அதனால்தான் சீடர்கள் ‘மிகுந்த சந்தோஷத்தோடே எருசலேமுக்குத் திரும்பிவந்தார்கள்.’ லூக்கா 24:52.  நினையாத நேரத்தில் இயேசுவின் இரண்டாம் வருகை இருக்கும் என்கிற வாக்குறுதியானது, அவர் கள் தங்கள் ஊழியப்பணியைச் செய்ய அதிக ஊக்கத்தைக் கொடுத்திருக்கும்; முடிவு சீக்கிரத்தில் இருக்கிறதென நினைத்திருப்பார்கள்.  அப்போஸ்தலரில் தொடர்ந்து வருகிற நிகழ்ச்சிகள் இந்தக் கருத்தை உறுதிப்படுத்துகின்றன.

`யாரெல்லாம் மேல்வீட்டில் இருந்தார்கள்? அப் 1:12-14.  ஆவியானவரின் வரு கைக்காக எவ்வாறு தங்களை ஆயத்தப்படுத்தினார்கள்?`

சீடர்கள் ஒலிவ மலையிலிருந்து திரும்பி வந்ததும், எருசலேமில் இருந்த ஒரு மாடி வீட்டின் விருந்தினர்களுக்கான மேலறையில் கூடினார்கள்.  சீடர் களோடு சில பெண் சீடர்களும், இயேசுவின் தாயாரும் சகோதரரும் இருந்தார் கள். லூக் 8:1-3; 23:49; 24:1-12.

இயேசுவின் சகோதரர்கள் என்றால், ஒன்று அவர்கள் இயேசுவுக்குப்பிறகு மரியாளுக்கும் யோசேப்புக்கும் பிறந்தவர்களாக இருக்கவேண்டும். மாற்கு 6:3; மத் 1:25; லூக்கா 2:7. அல்லது, யோசேப்பின் முதல் திருமணத்தில் பிறந்த பிள்ளைகளாக இருக்கவேண்டும்.  அப்படியானால், முதல் மனைவியை இழந்த நிலையில்தான் மரியாளை யோசேப்பு திருமணம் செய்திருக்கவேண்டும்.  சீடர் களோடு அந்தச் சகோதரர்கள் இருந்தது ஆச்சரியம்தான்!  ஏனென்றால் எப் போதும் இயேசுவைச் சந்தேகக் கண்ணோடே பார்த்தவர்கள். யோவான் 7:5; மாற்கு 3:21. ஆனால், இயேசு உயிர்த்தெழுந்த நிகழ்வும், யாக்கோபுக்கு விசேஷ மாகத் தரிசனமான நிகழ்வும் இதையெல்லாம் மாற்றியிருக்கவேண்டும். 1கொரி 15:7. பின்னாட்களில் கிறிஸ்தவச் சபையின் தலைவராக பேதுருவை நியமிக்கா மல், யாக்கோபை நியமிக்கிறார்கள். அப் 12:17; 15:13; 21:18; கலா 2:9,12.

அவர்கள் ஜெபத்தில் தரித்திருந்தார்கள். அப் 1:14.  தேவாலயத்திலே நாள் தோறும் தேவனைப் புகழ்ந்துகொண்டிருந்தார்கள். லூக்கா 24:53.  பாவங்களை அறிக்கையிட்டார்கள்; மனந்திரும்பினார்கள்; பாவங்களை விட்டொழித்தார்கள்.  ஆவியானவர் வந்ததும் இயேசுவின் வருகை இருக்கும் என்றே அப்போது நம் பிக்கொண்டிருந்தார்கள்.  ஆனாலும், ஆவியானவரைப் பெற்றுக் கொள்வதில் அவர்கள் ஒருமித்த கருத்தோடு இருந்தார்கள். அவர்கள் ஜெபித்துக்கொண்டிருந்த போதுதானே, பரிசுத்த ஆவியானவர் அருளப்படுகிறார்.

`பரிசுத்த ஆவியானவர் நம்முடைய வாழ்க்கையில் கிரியைசெய்யும்படியான சூழ்நிலையை உரு வாக்குவதற்கு, ஒவ்வொரு நாளும் நாம் எப்படிப்பட்ட தீர்மானங்களைச் செய்யலாம்?`