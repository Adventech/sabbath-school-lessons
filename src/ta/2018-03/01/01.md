---
title:  நீங்கள் எனக்குச் சாட்சிகளாயிருப்பீர்கள்
date:   30/06/2018
---

### ஆராய்ச்சிக்கு
அப் 1:6-8; லூக்கா 24:25; லூக்கா 24:44-48; உபாகமம் 19:15; அப் 1:9-26; நீதி 16:33.

> <p></p>
> பரிசுத்த ஆவி உங்களிடத்தில் வரும்போது நீங்கள் பெலனடைந்து, எருசலேமிலும், யூதேயா முழுவதிலும், சமாரியாவிலும், பூமியின் கடைசிபரியந்தமும், எனக்குச் சாட்சிகளாயிருப்பீர்கள் என்றார். அப்போஸ்தலர் 1:8.

பூமியில் இயேசுவின் ஊழியப்பணி முடிவடைந் திருந்தது.  ஆவியானவரை தேவன் அனுப்ப இருந்தார்.  சீடர்கள் உலகெங்கும் ஊழியம்செய்யவும், பல அற்புத அடையாளங்கள்மூலம் அந்த ஊழியப்பணியை உறுதிப்படுத்தவும், ஆவியானவர் அவர்களுக்கு வல்லமைகொடுக்க இருந்தார்.  மனிதனாக பூமி யிலேயே இயேசு அவர்களோடு தொடர்ந்து இருக்க முடியாது.  மனிதனாக இருந்ததால், சரீரப்பிரகாரமாக உலகெங்கும் போக முடியாத நிலை இருந்தது; மேலும், ஆவியானவர் பூமிக்கு வருவதற்கு, இயேசு பரலோகம் சென்று மேன்மைப்பட வேண்டியிருந்தது.

இயேசுவின் உயிர்த்தெழுதல் வரையிலும் சீடர் கள் இவற்றைத் தெளிவாக அறிந்திருக்கவில்லை.  அவர்கள் எல்லாவற்றையும் உதறிவிட்டு அவரைப் பின்பற்றினவர்கள்தாம்; ஆனால், இயேசுவானவர் தங்கள் தேசத்தின் ராஜாவாக, ரோமர்களை விரட்டி விட்டு தாவீதின் ஆட்சியை நிறுவப்போகிறார் என்றும், இஸ்ரவேலின் முந்தைய மகிமையை மீண்டும் தரப் போகிறார் என்றும் நினைத்திருந்தார்கள்.  இதுதவிர வேறுவிதத்தில் சிந்திக்க அவர்களால் முடியவில்லை.

இதை மனதில் வைத்துதான் தமது சீடர்களுக்கு இறுதியாக அப் 1இல் இயேசு அறிவுரை வழங்குகிறார்; ஆவியானவரைக் குறித்த வாக்குறுதியைக் கொடுக் கிறார்.  இயேசு பரமேறிச் சென்ற நிகழ்ச்சியையும், அதன்பிறகு பெந்தெகொஸ்தே அனுபவத்திற்காக ஆதிகாலச் சபை ஆயத்தமான நிகழ்ச்சியையும் அந்த அதிகாரம் சொல்கிறது.

_2018, ஜுலை 7 வகுப்புக்காகப் படிக்கவேண்டிய பாடம்_


