---
title:  பன்னிரெண்டாவது அப்போஸ்தலன்
date:   05/07/2018
---

முதன்முதலாக உருவான கிறிஸ்தவ சபையில் சுமார் 120 விசுவாசிகள் இருந் தார்கள். அப் 1:15. யூதாஸுக் குப்பதிலாக ஒருவரைத் தேர்ந்தெடுத்ததுதான் நிர் வாக ரீதியாக அவர்கள் கூடி எடுத்த முதல் முடிவு.

`யூதாஸுக்குப்பதிலாகத் தேர்ந்தெடுக்கப்படுகிறவனுக்கு என்ன தகுதி இருக்க வேண்டுமென்று சொன்னார்கள்? அப் 1:21,22.  இதன் முக்கியத்துவம் என்ன?`

இயேசுவின் உயிர்த்தெழுதல் குறித்துச் சாட்சிகொடுப்பவராக இருக்க வேண்டும். ஒப்பிடவும்: அப் 4:33.  இயேசுதான் மேசியா என்பதற்கும், ஒட்டு மொத்த கிறிஸ்தவ விசுவாசத்தின் சத்தியத்திற்கும் ஒரு வலுவான ஆதாரமாக உயிர்த்தெழுதல் கருதப்பட்டதுதான் இதற்கு முக்கிய காரணமாகும்.

இயேசுவின் ஊழியங்களில் அப்போஸ்தலர்களோடு இருந்தவர்களில் ஒருவரைத் தேர்ந்தெடுக்க வேண்டும்.  பவுலும் ஒன்றை வலியுறுத்துகிறார். அதா வது, பூமியில் இயேசு இருந்தபோது அவரோடு தான் இல்லாவிட்டாலும், தமஸ்கு வுக்குச் செல்லும் வழியில் இயேசுவைச் சந்தித்தது, அவருடைய உயிர்த்தெழு தல் குறித்து சாட்சிபகரவும், அப்போஸ்தல ஊழியம் செய்யவும் தன்னைத் தகுதியாக்கினதென்று கூறுகிறார். 1கொரி 9:1.  ‘காலம் தப்பிப் பிறந்த ஒருவனைப் போல’ தான் இருந்தாலும், மற்ற அப்போஸ்தலர்களைவிட தான் தகுதி குறைந்தவ னல்ல என்று பவுல் சொல்கிறார். 1கொரி 15:8, பொது மொழிபெயர்ப்பு; 1கொரி 9:2; கலா 2:6-9.  அதிகாரப்பூர்வமாகப் பார்த்தால், பன்னிரு சீடர்களும், பவுலும் தான் ‘அப்போஸ்தலர்களாக’ இருந்தார்கள், அப் 1:25,26; ஆனால் தேவனுடைய தூதுவர்கள் என்கிற அடிப்படையில் பார்த்தால், சுவிசேஷப் பணியாளர்கள் எல்லோருமே அப்போஸ்தலர்கள்தாம். அப் 14:4,14; கலா 1:19. 

`மத்தியா எவ்வாறு தேர்ந்தெடுக்கப்பட்டார்? அப் 1:23-26.`

மத்தியா தேர்வுசெய்யப்பட்டவிதம் புதுமையாகத் தெரியலாம்; ஆனால் முடிவு எடுப்பதற்கு சீட்டுப்போட்டும் முறை ஆரம்பம்முதலே காணப்பட்ட ஒன்றாகும். லேவி 16:5-10; எண் 26:55.  மேலும் அந்த இருவருமே எல்லாருக்கும் பரிச்சயமானவர்கள்; முன்பின் தெரியாதவர்கள் அல்ல; சம அளவில் தகுதி படைத்தவர்கள்.  தேவன் தம் சித்தத்தைத் தெரியப்படுத்த வேண்டுமென விசு வாசிகள் ஜெபித்தார்கள். ஒப்பிடவும்: நீதி 16:33.  சீட்டு யார் பேரில் விழுந்ததோ அதற்கு யாருமே மறுப்பு சொல்லவில்லை.  பெந்தெகொஸ்தே அனுபவத்திற்கு பிறகு, சீட்டுப்போடுதல் அவசியமாக இருக்கவில்லை; பரிசுத்த ஆவியானவரே அவர்களை நேரடியாக வழிநடத்தினார். அப் 5:3; 11:15-18; 13:2; 16:6-9.

`‘என்னுடைய வாழ்க்கையில் தேவனுடைய சித்தத்தை நான் எவ்வாறு அறிந்துகொள்வது’ என்று யாராவது உங்களிடம் கேட்டால் அவருக்கு என்ன பதில் சொல்வீர்கள்?  உங்கள் பதி லுக்கான காரணத்தைக் கூறுங்கள்.`