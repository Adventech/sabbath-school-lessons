---
title:  அவர் மீண்டும் வருவார்
date:   03/07/2018
---

`இயேசு பரலோகம் சென்ற காட்சியை லூக்கா எவ்வாறு விவரிக்கிறார்? அப் 1:9-11.  இரண்டு தூதர்கள் அவர்களிடம் பேசினார்கள்; அதிலுள்ள முக்கியத்துவம் என்ன? உபா 19:15.`

இயேசு பரலோகம் சென்ற காட்சியை லூக்கா சுருக்கமாக விவரிக்கிறார். ஒலிவ மலையில் இயேசு தம் சீடர்களோடு இருந்தார்.  அவர்களை அவர் ஆசீர் வதித்துக் கொண்டிருந்தபோதே, பரலோகத்திற்கு எடுத்துக்கொள்ளப்பட்டார். லூக்கா 24:51.  என்ன நடந்ததோ அதை அல்ல, சீடர்கள் தங்கள் கண்களால் என்ன கண்டார்களோ, அதை லூக்கா வர்ணிக்கிறார்.  இயேசு பூமியை விட்டுச் சென்றார்; அவர் மேல்நோக்கிச் செல்வதாகத்தானே காட்டமுடியும்.

இயேசு பரலோகத்திற்குச் சென்றது தேவனுடைய அசாதாரணச் செயல்; ‘அவர் உயர எடுத்துக்கொள்ளப்பட்டார்.’ அப் 1:9.    இந்த வினைச்சொல்லானது புதிய ஏற்பாட்டில் இங்குமட்டும்தான் உள்ளது; ஆனால் பழைய ஏற்பாட்டின் கிரேக்கமொழிப் பதிப்பான செப்டுவஜிண்ட்டில் பல இடங்களில் வருகிறது; தேவனுடைய செயலைச் சுட்டிக்காட்டுகிற சொல்லாக வருகிறது.  தேவன்தாம் இயேசுவை பரலோகத்திற்கு எடுத்துக்கொண்டார் என்பது புரிகிறது; அவர்தானே இயேசுவை மரித்தோரிலிருந்து எழுப்பினார். அப் 2:24,32; ரோமர் 6:4; 10:9.

இயேசுவை ஒரு மேகம் மறைத்துக்கொண்டது; மெல்லிய வஸ்திரம் தரித்த இருவர் சீடர்களுக்கு பின்னால் நின்றிருந்த சம்பவத்தை லூக்காமட்டுமே கூறு கிறார்.  பிரகாசமான வஸ்திரம் தரித்த தூதர்கள்பற்றிய பிற சம்பவங்களை இது ஞாபகப்படுத்துகிறது. அப் 10:30; யோவான் 20:12.  இயேசு பரலோகம் சென்ற பிரகாரமே திரும்ப வருவார் என்று சீடர்களைத் திடப்படுத்தும்படி, அவர்கள் வந்திருந்தார்கள்; ‘அவர்கள் பார்த்துக்கொண்டிருக்கையில்’ கிறிஸ்து எடுத்துக் கொள்ளப்பட்டதாக அப்போஸ்தலர்மட்டுமே சொல்கிறது. அப் 1:9.

சீடர்கள் பார்த்துக்கொண்டிருக்க, இயேசு பரலோகத்திற்கு எடுத்துக்கொள் ளப்பட்டார்.  எனவே, எல்லாரும் காணும்படியாக மேங்கள்மேல் ‘மிகுந்த வல்ல மையோடும் மகிமையோடும்’ அவர் வருவார். லூக்கா 21:27.  இரகசியமாக வரமாட்டார்; ‘கண்கள் யாவும் அவரைக் காணும்.’ வெளி 1:7.  அவர் தனியாளாக வரப்போவதில்லை. லூக்கா 9:26; 2தெச 1:8.  அவர் பரலோகம் சென்ற காட்சியைவிட, அவருடைய இரண்டாம் வருகைக் காட்சி மிகுந்த மகிமையுள்ளதாக இருக்கும்.

`இரண்டாம் வருகை பற்றிய நிஜமும், வாக்குறுதியும் எப்போதும் நம் மனதில் நீங்காமல் இருப்பதற்கு நான் என்ன செய்யலாம்?  இந்த மாபெரும் உண்மை நம்முடைய பணவிஷயங்களிலும், முன்னுரி மைகளிலும், ஒழுக்கத்தீர்மானங்களிலும் எப்படிப்பட்ட தாக்கத்தை உண்டாக்கவேண்டும்?`