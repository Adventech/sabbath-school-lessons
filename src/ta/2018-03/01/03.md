---
title:  சீடர்களின் ஊழியப்பணி
date:   02/07/2018
---

`தீர்க்கதரிசனங்கள் பற்றி ஊகமான கருத்துகளை சிந்திப்பதற்குப்பதிலாக சீடர்கள் என்ன செய்திருக்கவேண்டும்? அப் 1:8.`

சீடர்களின் ஊழியப்பணி குறித்து நான்கு முக்கிய விஷயங்கள் உள்ளன.

1. ஆவியானவர் தரப்படுதல்:  தேவ மக்கள்மத்தியில் ஆவியானவர் எப்போதுமே செயல்பட்டு வந்திருக்கிறார்.  ஆனால், ஆவியானவர் இனி விசேஷித்த விதத்தில் ஊற்றப்படவிருந்தார். ஏசா 44:3; யோவேல் 2:28,29.  இயேசுவும்கூட ஆவி யானவரின் அபிஷேகத்தைப் பெற்றிருந்தார்; எனவே, அவருடைய ஊழியக் காலத்திலும் ஆவியானவர் செயல்பட்டுவந்தார். லூக் 4:18-21.  ஆனால் பர லோகத்தில் கிறிஸ்து உயர்த்தப்படும்வரை அதிகாரப்பூர்வமாக அவர் அருளப்பட வில்லை. யோவான் 7:39; அப் 2:33.
2. சாட்சிபகர்தல்:  சாட்சி சொல்வது என்றால், நேரடியாகப் பார்த்ததைச் சொல்வதாகும்.  அந்தத் தகுதியை சீடர்கள் முற்றிலும் பெற்றிருந்தார்கள். அப் 1:21,22; 4:20; ஒப்பிடவும்: 1யோவான் 1:1-3.  இயேசுவோடு அவர்களுக்கு இருந்த விசேஷித்த அனுபவத்தை உலகத்தாரிடம் பகிர்ந்துகொள்ள அவர்களுக்கு ஊழியக்கட்டளை கொடுக்கப்பட்டது.
3. ஊழியத்திட்டம்:  முதலாவது எருசலேமிலும், பிறகு யூதேயாவிலும், அதன்பின் சமாரியாவிலும், இறுதியாக உலகமெங்கிலும் சீடர்கள் சாட்சிபகர வேண்டியிருந் தது.  படிப்படியாக முன்னேறிச் செல்கிற ஒரு திட்டம் இது.  யூதர்களின் பக்தி மார்க்கத்தில் எருசலேம் மைய இடமாகும்; அங்குதான் இயேசு குற்றவாளியாகத் தீர்க்கப்பட்டு, சிலுவையிலறையப்பட்டார்.  யூதேயாவும் சமாரியாவும் அருகில் இருந்த பகுதிகள்; அங்கும் இயேசு ஊழியம் செய்திருந்தார்.  ஆனாலும், அக்கம் பக்கப் பகுதிகளோடு சீடர்கள் தங்கள் ஊழியத்தை நிறுத்திக்கொள்வது தேவ திட்ட மல்ல.  உலகம்முழுவதிலும் அவர்கள் ஊழியம் செய்யவேண்டும்.
4. ஊழியத் திசை:  பழைய ஏற்பாட்டு காலங்களில் பிற நாடுகள் தேவனால் ஈர்க்கப்பட்டு இஸ்ரவேலிடம் வரவேண்டியிருந்தது. ஏசா 2:1-5. இஸ்ரவேல் சென்று, பிற நாடு களுக்கு தேவனை அறிவிப்பது திட்டமல்ல.  யோனா இதில் ஒரு விதிவிலக்கு. ஆனாலும் பொதுவான விதி அதுதான்.  இப்போது அந்த வியூகத்தில் ஒரு மாற்றம்.  இப்போதும் எருசலேம்தான் மையமாக இருந்தது; ஆனால் அதை மையமாக வைத்துச் செயல்படுவதற்குபதிலாக உலகத்தின் கடைசிமட்டுமுள்ள பகுதிகளுக்கு சீடர்கள் சென்று, சத்தியத்தை அறிவிக்கவேண்டியிருந்தது.

`சீடர்கள் பிரசங்கம் செய்யவேண்டியிருந்த முக்கிய செய்தி என்ன? லூக் 24:44-48.`

உயிர்த்தெழுந்தபிறகு நாற்பது நாட்கள் இயேசு சீடர்களோடு இருந்தார். அப் 1:3.  தேவனுடைய ராஜ்யம்பற்றிய சத்தியத்தை அதிகமாக அவர்களுக்கு அப்போது விளக்கியிருப்பார்; ஆனால் அவர்களுக்குக் கேள்விகளும் இருந்  தன. அப் 1:6.  தீர்க்கதரிசனங்களை எல்லாம் நன்றாக அறிந்திருந்தாலும், ஒரு புதிய வெளிச்சத்தில், அதாவது, சிலுவையும் காலியான கல்லறையும் காட்டிய வெளிச்சத்தில் அவர்களால் அவற்றைப் பார்க்கமுடியவில்லை. அப் 3:17-19.