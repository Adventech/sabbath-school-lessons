---
title:  துரோவா
date:   04/09/2018
---

கலகம் ஓய்ந்தபிறகு, எபேசுவை விட்டுக் கிளம்ப பவுல் தீர்மானிக்கிறார்.  அப் 19:23-41. நேராக எருசலேமுக்குச் செல்லாமல், மக்கெதோனியா மற்றும் அகாயா வழியாகச் சுற்றிச்செல்கிறார். அப் 20:1-3.  சில புறஜாதி சபைகளின் பிரதிநிதிகளும் அப்போது அவரோடு இருந்தார்கள். அப் 20:4.

`ஓய்வுநாளானது சனிக்கிழமையிலிருந்து ஞாயிற்றுக்கிழமைக்கு மாற்றப்பட்டதாக வாக்குவாதம்பண்ண சிலர் அப் 20:7-12 வசனங்களைச் சுட்டிக்காட்டுகிறார்கள்.  இது எவ்வாறு தவறான வாக்குவாதமாகும்?`

பவுல் துரோவாவில் தங்குகிறார்; ‘வாரத்தின் முதல்நாளிலே’ அங்குச் சபை கூடினார்கள். அப் 20:7.  ‘அப்பம் பிட்கும்படி’ கூடினார்கள்.  அதாவது, திரு விருந்துக்காகக் கூடியிருக்கலாம்.  எருசலேம் சபை தொடங்கப்பட்ட நாள் முதல் திருவிருந்தோடு, ஐக்கிய விருந்தும் இருக்கும்.  அப் 2:42,46.  துரோவாவில் ஐக்கிய விருந்து நடந்ததா, இல்லையா தெரியவில்லை.  இரசம்பற்றியோ ஜெபம் பற்றியோ சொல்லாததால், திருவிருந்து நடக்கவில்லை என்று சொல்ல முடியாது.  

பவுல் காலத்திலேயே புறஜாதி சபையார் சிலர் சனிக்கிழமைக்குப் பதிலாக ஞாயிற்றுக்கிழமையை தொழுகையின் நாளாக அனுசரித்தார்கள் என்று நிரூ பிக்க சிலர் இந்தச் சம்பவத்தைக் குறிப்பிடுகிறார்கள்.  ஆனால், சரியாக என்றைக்கு கூட்டம் நடந்தது, எதற்காக நடந்தது என்பதை ஆராயவேண்டியது அவசியம்.  விளக்குகள் வைக்கப்பட்டிருந்தன. அப் 20:8. நடுராத்திரியிலிருந்து அடுத்த நாள் விடியற்காலைமட்டும் பவுல் பிரசங்கித்தார். அப் 20:11. ஐத்திகு வுக்கு நித்திரை வந்தது. அப் 20:9.  இவையெல்லாம் கூட்டம் இராத்திரியில் நடந்ததைச் சுட்டிக்காட்டுகின்றன.

ஞாயிற்றுக்கிழமைக்கு முந்தின நாள் இரவில் நடந்ததா, சனிக்கிழமை இரவு நடந்ததா என்பதுதான் கேள்வி.  லூக்கா எந்த நேரமுறையை மனதில் வைத்து எழுதினாரெனத் தெரியவேண்டும்.  யூதர்கள் சூரிய அஸ்தமனத்திலி ருந்து மறுநாள் சூரிய அஸ்தமனம் வரைக்கும் ஒரு நாளெனக் கணக்கிடுவார் கள்; ரோமர்கள் நடுராத்தியிலிருந்து மறுநாள் நடுராத்திரிவரை ஒரு நாளெனக் கணக்கிடுவார்கள்.  யூதர்கள் நேரமுறைப்படி என்றால், அது சனிக்கிழமை இரவு; ரோமமுறைப்படி என்றால் அது ஞாயிற்றுக்கிழமை இரவு.

அது ஞாயிற்றுக்கிழமை இரவாகவே இருந்தாலும், தங்கள் வழக்கத்தின் படியல்ல, மறுநாள் பவுல் புறப்படுகிறார் என்பதால்தான் அன்று கூடினார்கள். அப் 20:7-12.  எனவே, இந்தத் தனியொரு சம்பவத்தை வைத்து, ஞாயிறு ஆசரிப்புக்கு ஆதரவு தேடமுடியாது.

`ஏழாம்நாள்தான் ஓய்வுநாள் என்பதற்கான நியாயமான காரணங்களை எல்லாம் யோசியுங்கள்.  ஏழாம்நாள்தான் ஓய்வுநாள் என்பதற்கு வலுவான வேதாகம ஆதாரங்கள் உள்ளன. செவந்த்- டே அட்வென்ட்டிஸ்ட் கிறிஸ்தவர்கள் ஓய்வுநாளில் ஆராதனைசெய்வதற்கும், முத்தூதை உலகிற்கு அறிவிக்க அவர்களுக்கு அழைப்பு கொடுக்கப்பட்டுள்ளதற்கும் இது எவ்வாறு உறுதியான நிச்சயமாக இருக்கிறது?`