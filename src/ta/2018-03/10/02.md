---
title:  'எபேசு: பகுதி 1'
date:   02/09/2018
---

பவுல் எபேசுவுக்குச் சென்றுகொண்டிருக்கிறார்; அந்தச் சமயத்தில் அப் பொல்லோ என்கிற ஒரு யூத விசுவாசி எபேசு பட்டணத்திற்கு வருகிறார். அப் 18:24-28.  அவர் திறமையாகப் பேசக்கூடியவர்; வேதவாக்கியங்களை நன்கு கற்றறிந்தவர்.  அவர் இயேசுவைப் பின்பற்றினதை லூக்கா தெளிவாகக் குறிப்பிடு கிறார். ‘அவன் கர்த்தருடைய மார்க்கத்திலே உபதேசிக்கப்பட்டு, ஆவியில் அனலுள்ளவனாய்க் கர்த்தருக்கு அடுத்தவைகளைத் திட்டமாய்ப் போதகம்பண் ணிக் கொண்டு வந்தான்.’ அப் 18:25.  ஆனால் யோவான் கொடுத்த ஸ்நானத்தை மாத்திரம் அப்பொல்லோ அறிந்திருந்தார்.  யோவான் ஸ்நானனிடம் ஞானஸ் நானம் பெற்று, இயேசுவின் ஊழிய நாட்களில் அவரோடு நெருக்கமாக இருந் தார்; ஆனால், இயேசுவின் மரணம், பெந்தெகொஸ்தே நிகழ்வுகளுக்குமுன் அவர் அலெக்சாந்திரியாவுக்குச் சென்றிருக்கலாம்.

இதனால்தான் ஆக்கில்லாவும் பிரிஸ்கில்லாளும் அவருக்கு அதிகமாகப் போதிக்க வேண்டியிருந்தது.  இயேசுதான் இஸ்ரவேலின் மேசியா என்பதை அப் பொல்லோ அறிந்திருந்தார். அப் 18:28.  ஆனால், இயேசுவின் ஊழியத்திற்கு பிறகு கிறிஸ்தவ மார்க்கத்தில் நிகழ்ந்த சம்பவங்களை அவருக்கு விவரிக்க வேண்டியிருந்தது.  ஆக்கில்லாவும் பிரிஸ்கில்லாளும் அப்பொல்லோவுக்கு இன்னொரு உதவியும் செய்தார்கள்; எபேசுவிலிருந்த விசுவாசிகளுடன் சேர்ந்து, அகாயாவிலிருந்த சபைகளுக்கு அப்பொல்லோவைப் பரிந்துரைத்து ஒரு கடிதம் கொடுத்து அனுப்பினார்கள். அப் 18:27.  அதனால்தான் கொரிந்து வில் அவர் வல்லமையாக ஊழியம் செய்யமுடிந்தது. 1கொரி 3:4-6; 4:6; 16:12.

`பவுல் எபேசுவைச் சென்றடைந்ததும் என்ன நிகழ்ந்தது? அப் 19:1-7.`

எபேசுவில் பவுல் சந்தித்த அந்தப் பன்னிருவரும்கூட அப்பொல்லோ இருந்த நிலையில்தான் காணப்பட்டார்கள்.  அப் 19:1இல் அவர்கள் ‘சீஷர்கள்’ என்று குறிப்பிடப்படுகிறார்கள்; மேலும் அப் 19:2இல் பவுல் கேட்கிற கேள்வி யும்கூட அவர்கள் இயேசுவை விசுவாசித்ததைத் தெளிவாகச் சுட்டிக்காட்டுகிறது. அப்பொல்லோவைப் போல இவர்களும் யோவான் ஸ்நானனின் சீடர்களாக யிருந்து, பிறகு இயேசுவைப் பின்பற்றியிருக்கிறார்கள்; ஆனால் பெந்தெகொஸ் தேயின் அனுபவத்தைப் பெற்றிருக்கவில்லை.  ஆண்டவரோடு மேலும் ஆழ மான உறவுவைப்பதற்கான ஒரு வாய்ப்பு அவர்களுக்குக் கிடைத்திருந்தது.

‘பவுல் எபேசுவுக்கு வந்ததும் பன்னிரு சகோதரரைச் சந்தித்தார்; அப்பொல் லோவைப் போல யோவான் ஸ்நானனின் சீடர்களாக இருந்து, கிறிஸ்துவின் ஊழி  யம்குறித்து ஓரளவுக்கு அறிந்திருந்தார்கள்.  அப்பொல்லோ அளவுக்குத்  திறமை இல்லாவிட்டாலும், அவர்போலவே தாங்கள் அறிந்திருந்ததை தூர இடங்களில் பரப்புவதில் தீவிரத்தோடும் விசுவாசத்தோடும் காணப்பட்டார்கள்.’ - அஅ, ணீ 282.

புதிதாக அவர்கள் ஞானஸ்நானம் பெற்றதால்,அவர்கள் வேறு கிறிஸ்தவ சபையைச் சேர்ந்தவர்களோ, புதிதாக மனமாறியவர்களோ அல்ல.  அவர்கள் பரிசுத்தாவியைப் பெற்று, அந்நிய பாஷையில் பேசினதும்கூட, அப்பொல்லோ போல தாங்கள் செல்கிற இடங்களில் எல்லாம் இயேசுவை அறிவிக்க முற்றிலும் வல்லமையால் நிரப்பப்பட்டதையே சுட்டிக்காட்டுகிறது.