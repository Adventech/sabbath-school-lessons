---
title:  மிலேத்து
date:   05/09/2018
---

எருசலேமுக்குச் செல்கிற வழியில் பவுல் மீண்டுமாக மிலேத்துவில் தங்கு கிறார்; அங்கு எபேசுவின் சபைத்தலைவர்களுக்கு பிரியாவிடை கொடுத்து, உரையாற்றுகிற வாய்ப்பு அவருக்குக் கிடைக்கிறது.

`பவுல் தன் அறிமுக உரை பகுதியில் எதை வலியுறுத்துகிறார்? அப் 20:15-27.`

ரோம், ஸ்பானியா போன்ற தேங்களுக்குச் செல்லவேண்டுமென்று பவுல் திட்டமிட்டிருந்ததால், இனி ஆசியாவுக்கு வர வாய்ப்பே இல்லையென நினைத் தார்.  ரோமர் 15:22-29. எனவே, எபேசுவில் பொறுப்புடன் தன் நாட்களைக் கழித்ததாகச் சொல்கிறார்.  அந்த அறிக்கையில், முன்பு எபேசு பட்டணத்தாரின் மத்தியில் தான் வாழ்ந்த விதத்தை குறிப்பிட்டுவிட்டு,  இனி எருசலேமில் என்ன நேரிடுமோவெனப் பயப்படுவதாகவும் கூறுகிறார்.

பவுல் பயந்ததற்கு காரணம் இருந்தது.  எருசலேம் சபையாருக்கு பவுல் மேல் வெறுப்பில்லாவிட்டாலும், சந்தேகம் இருந்தது; முன்பு, அவர் சபையை உபத்திரவப்படுத்தினதும், விருத்தசேதனம் தேவையில்லை என்று நற்செய்தியை அறிவித்துவந்ததுமே அதற்குக் காரணம். அப் 21:20-26.  யூத அதிகாரிகள் அவரை ஒரு தேசத்துரோகி என்றும், தங்கள் மதப்பாரம்பரியங்களுக்கு எதிராகச் செயல்படும் மதத்துரோகி என்றும் நினைத்தார்கள். அப் 23:1,2.  முதல் நூற்றாண் டின் மத்தியில், ரோமரின் மோசமான ஆட்சியால், யூதேயாவில் கலகமனப்பான் மையும், தேசியவாத சிந்தனைகளும் அதிகரித்திருந்தன.  யூத சமுதாயத்தின் அனைத்துப் பிரிவினரையும், ஏன் சபையையும்கூட இதன் தாக்கம் பற்றிக்கொண் டது.  இந்தப் பின்னணியில்தான், பவுல் புறஜாதியாருக்குமத்தியில் ஊழியம் செய்த பரிசேயன் என்பதால், அவரை மோசமானவராக எண்ணினார்கள். அப் 21:27-36.

இன்னொன்றும் பவுல் கூறவிரும்பினார். பொய்ப்போதகர்களை எபேசு வின் சபைத்தலைவர்கள் சரியாகக் கையாள வேண்டுமென்று பவுல் விரும்பி னார். அப் 20:28-31.  மந்தையைச் சிதறடித்து, குதறிப்போடும் கொடிதான ஓநாய் கள் என்று பொய்ப்போதகர்களை அவர் சாடுகிறார்.  சபையின் ஆரம்ப நாட் களிலேயே பொய்போதகர்களால் ஆபத்து உண்டாகியிருந்தது தெரிகிறது.  முன்பு சாலோமோன் சொல்லியிருப்பது முற்றிலும் உண்மை: ‘சூரியனுக்குகீழ் எதுவும் புதியதில்லை.’ பிர 1:9 .(எளிய மொழிபெயர்ப்பு).  பொய்ப்போதகர்களால் சபையில் நம்பமுடியாத அளவுக்குப் பாதிப்புகள் ஏற்பட்டிருப்பதை வரலாற்றில் காணலாம்.  முடிவுகாலம்வரையிலும் இந்தப் பிரச்சனை இருக்கும். 2தீமோ 4:3.

பல விஷயங்களை பவுல் சிந்தித்துக் கொண்டிருந்தார்; பல கவலைகளும் அவருக்கிருந்தன; ஆனால், உண்மையோடும் கருத்தோடும் இருப்பதிலிருந்து மட்டும் அவர் தடுமாறவே இல்லை.

`நமக்கு உபத்திரவங்கள் வரும் போது, 2கொரி 4:8-14இல் பவுல் சொல்லும் வார்த்தைகளை நம்முடைய வாழ்க்கையில் எவ்வாறு நாம் அப்பியாசிக்க வேண்டும்?  பவுல் யார்மேல் முற்றிலுமாக நம்பிக்கை வைத்திருந்தார்?`