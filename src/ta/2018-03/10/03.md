---
title:  'எபேசு: பகுதி 2'
date:   03/09/2018
---

எபேசுவிலும் பவுல் தன் வழக்கத்தின்படியே முதலில் ஜெபாலயத்தில் தான் பிரசங்கித்தார்.  அங்கு எதிர்ப்பு கிளம்பியது; எனவே, அவரும் புது விசு வாசிகளும் திறன்னு என்பவருடைய பள்ளிக்கூடத்தில் கூடினார்கள்.  அங்கே தினமும் இரண்டு வருஷ காலமாக பவுல் பிரசங்கித்தார். அப் 19:8-10.  பவுலின் ஊழியத்தால் அந்த மாகாணம் முழுவதும் நற்செய்தி பரவியது; அதை லூக்கா சுருக்கமாகச் சொல்கிறார். அப் 19:10,26.

மாயவித்தைகளும், மூடநம்பிக்கைகளும் நிறைந்த ஒரு பட்டணத்தில் தேவ வல்லமை மகிமையாக வெளிப்பட்ட ஒரு சில அற்புதங்களை அப் 19:11- 20இல் லூக்கா குறிப்பிடுகிறார்.  பவுல்மூலம் தேவன் அற்புதங்களைச் செய்த தில் ஆச்சரியமில்லை; ஆனால், அவருடைய கைக்குட்டைகளையும் வஸ்திரங் களையும் தொட்டவர்கள் குணமானது சிலருக்கு ஆச்சரியமாக இருக்கிறது. அப் 19:12.  ஆனால், இரத்தப்போக்கால் அவதிப்பட்ட ஸ்திரீயை இயேசு குணமாக் கின சம்பவத்தை யோசியுங்கள். லூக் 8:44.  எபேசுவில் மூடநம்பிக்கைகள் நிறைந் திருந்ததாலேயே ‘விசேஷித்த’ அற்புதங்களை தேவன் அங்கு நடப்பித்திருக் கக்கூடும். அப் 19:11.  மக்கள் எந்த அளவுக்கு புரிந்திருக்கிறார்களோ அந்த அளவிற்கு இறங்கிச்சென்று தேவன் உதவுகிறார் என்பதற்கு இது ஓர் உதாரணம்.

எபேசுவில் ஊழியம் வெற்றிகரமாக அமைந்தபின், எருசலேமுக்குச் செல்ல பவுல் தீர்மானிக்கிறார். அப் 19:21.  அதற்கான காரணத்தை லூக்கா எழுத வில்லை; ஆனால், எருசலேம் சபையிலிருந்த தரித்திரர்களுக்காக தான் சேகரித் திருந்த தருமப்பணத்தைக் கொண்டுசெல்வதற்காகச் சென்றதாக பவுல்தாமே தன் நிருபங்களில் குறிப்பிடுகிறார். ரோமர் 15:25-27; 1கொரி 16:1-3.  சபையின் முதல்சில வருடங்களில் பொருட்கள் குவிந்தன; ஆனால், கிலவுதியு ராயனின் நாட்களில் கொடிய பஞ்சம் உண்டாயிற்று; யூதவிசுவாசிகளும் தரித்திரத்திற்கு ஆளானார்கள்.  அதனால் உதவிகேட்டார்கள்.  அவர்களுக்கு உதவிசெய்வ தால், தன் அப்போஸ்தலதுவத்தில் அவர்களுக்கு நம்பிக்கை பெலப்படுமென் றும், கலாச்சாரம்கடந்து சபையில் ஒற்றுமை நிலவுமென்றும் பவுல் நம்பினார்.  கலா 2:10. ஆனால், தனக்கு நேரிடவிருந்த அபாயங்களையும் அறிந்திருந்தார். அப் 20:22,23; ரோமர் 15:31.

`எபேசுவிலிருந்து பவுல் கிளம்பவிருந்த சமயத்தில் அவருக்கு எதிராக சிலர் கலகம் செய்கிறார்கள். அப் 19:23-41.  அவர்களுடைய உண்மையான நோக்கம் என்ன?`

பவுலின் ஊழியத்தில் அங்கிருந்த விக்கிரகாராதனைக்காரர்கள் மிகவும் பாதிக்கப்பட்டார்கள்.  தெமேத்திரியுவின் உண்மையான நோக்கம் பணம்தான்; ஆனால், அதை ஒரு மதப்பிரச்சனையாக மாற்றுகிறான்.  ஏனெனில், எபேசுவில் இருந்த ஆர்திமிஸ் அல்லது தியானாள் கோவிலானது பண்டைய உலகின் ஏழு அதிசயங்களில் ஒன்றாகக் கருதப்பட்டது.

`வருமானம் குறைந்துவிடுமோ என்று பயந்த திமேத்திரியு, தந்திரமாக ‘பக்திவேஷம்’ போடுகிறான். கிறிஸ்தவர்கள் தங்கள் விசுவாசத்தை போர்வையாக்கி, பக்திவேஷம் போடாதிருக்க வேண்டியது எவ்வளவு முக்கியமானது?`