---
title:  தீரு மற்றும் செசரியா
date:   06/09/2018
---

மிலேத்துவிலிருந்து புறப்பட்டபிறகு பவுலின் பயண விபரங்களை சற்று விபரமாக லூக்கா கூறுகிறார்.  எருசலேமுக்குச் செல்கிற வழியில், பெனிகேயா வின் கடற்கரையோரமுள்ள தீருபட்டணத்தில் ஒரு வாரம் தங்குகிறார்கள்; ஏனென்றால், கப்பலின் சரக்குகளை அங்கு இறக்கவேண்டியிருந்தது. அப் 21:1-6.  அங்கே பவுலிடம் எருசலேம் போகவேண்டாமென்று விசுவாசிகள் கேட்டுக் கொண்டார்கள்.  ஆவியின் ஏவுதலினால்தான் அவ்வாறு சொன்னார்கள்; அப்படியானால் பவுல் ஏற்கனவே தேவனுடைய வழிகாட்டலைப் பெற்றது பொய்யா?  அப் 19:21இல் அவர் ‘ஆவியில் நிர்ணயம் (தீர்மானம்)’ பண்ணினதாகத் தான் சொல்லப்பட்டுள்ளது; அவரே அந்தத் தீர்மானத்திற்கு வந்தாரெனச் சொல்ல முடியாது.  எனவே, பவுலுக்கு நேரிடவிருந்த ஆபத்துகளை தீருவிலிருந்த கிறிஸ்தவர்களுக்கு ஆவியானவர் காட்டியிருக்கலாம்; அவர்களும் மனித இயல்பின் படி, பவுலை அங்குச் செல்லவேண்டாமென எச்சரித்திருக்கலாம்.  எருசலேமில் தனக்கு என்ன வேண்டுமானாலும் நேரிடலாமென பவுலும்கூட அறிந்திருந்தார். அப் 20:22,23.  பவுலாக இருந்தாலும் சரி, தேவன் தம்முடைய வழிநடத்துதலை முற்றிலுமாக எப்போதும் எல்லாருக்கும் வெளிப்படுத்துவதில்லை.

`பவுல் எருசலேமுக்குச் செல்வது சம்பந்தமாக செசரியாவில் நிகழ்ந்த குறிப்பிடத் தக்க ஒரு சம்பவம் என்ன? அப் 21:10-14.`

அகபு எருசலேமைச் சேர்ந்த ஒரு தீர்க்கதரிசி.  ஏற்கனவே ஒருமுறை உலக மெங்கிலும் வரவிருந்த பஞ்சம்பற்றி தீர்க்கதரிசனம் சொன்னவர். அப் 11:27-30.  சில பழைய ஏற்பாட்டு தீர்க்கதரிசனங்களை போல, நடக்கவிருந்ததை நடித்துக் காட்டி அறிவிக்கிறார். ஏசா 20:1-6; எரே 13:1-10.  எருசலேமில் பவுலுக்கு என்ன வாகும், அவருடைய எதிரிகள் எவ்வாறு அவரை ரோமர்களிடம் ஒப்புக்கொடுப் பார்கள் என்பதை அது தெளிவாக எடுத்துக்காட்டியது.

அகபு சொன்னதை தீர்க்கதரிசனமாகப் பார்க்காமல், ஓர் எச்சரிப்பாகப் பார்த்த பவுலின் கூட்டாளிகள், அவரை எருசலேமுக்குச் செல்லவேண்டா மென்று தங்களால் முடிந்தமட்டும் முயல்கிறார்கள்.  அது பவுலின் மனதைத் தொட்டது; ஆனால், உயிரே போனாலும் தன் ஊழியப்பணியை முடிப்பதில் உறுதியாக இருந்தார்.  தன்னுடைய பாதுகாப்பையும் நலன்களையும்விட நற் செய்தியின் பரிசுத்தத்தையும் சபையின் ஒற்றுமையையும் பெரிதாக நினைத்தார்.

“இவ்வளவு கனத்த இருதயத்தோடு அந்த அப்போஸ்தலன் ஒருபோதும் எருசலேமுக்குச் சென்றதில்லை.  அங்குத் தனக்கு வரவேற்பு குறைவாகவும், எதிர்ப்பு பயங்கரமாகவும் இருக்கமென அறிந்தார்.  தேவகுமாரனைப் புறக் கணித்து, கொலைசெய்த நகரத்தை நெருங்கிக் கொண்டிருந்தார்; தேவ கோபத் தின் நியாயத்தீர்ப்புகள் அந்நகரத்திற்கு காத்திருந்தன.” - EGW, AA, p 397,398.

`அவர் மேல் தப்பெண்ணம் கொண்டார்கள், அவதூறு சொன்னார்கள்; மோசமாக நடத்தினார் கள்; அடிக்கடி நிந்தித்தார்கள்; ஆனாலும் பவுல் தன் விசுவாசத்தில் அசையவில்லை.  அதைரிய மான சூழ்நிலைகளில் நாமும் பவுலைப்போல செயல்பட என்ன செய்யலாம்?`