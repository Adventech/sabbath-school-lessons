---
title:  அந்தியோகியாவிலிருந்த சபை
date:   08/08/2018
---

பேதுருவின் ஊழியம்பற்றிச் சொல்லிவந்தார் லூக்கா; கொர்நேலியுவின் மனமாற்றம் தந்த ஊக்கத்தால், புறஜாதியார் மத்தியில் நற்செய்தி முதலாவது பரவத் தொடங்கியதுபற்றிப் பேச ஆரம்பிக்கிறார்.

`எருசலேமிலிருந்து சிலர் அந்தியோகியாவில் தஞ்சம்புக வந்தபோது என்ன நிகழ்ந்தது? அப் 11:19-26.`

அப் 11இன் இந்தப் பகுதியானது, அப் 8இல் பவுலால் முன்பு ஏற்பட்டிருந்த உபத்திரவத்தைச் சுட்டிக்காட்டுகிறது.  யூதேயாவிலும் பிற பகுதிகளிலும் அந்த உபத்திரவம் பரவிவந்த சமயத்தில், எருசலேமிலிருந்து வெளியேறவேண்டிய நிலைக்குத் தள்ளப்பட்ட கிரேக்க மொழி பேசின யூதர்கள் சிலர், யூதேயாவின் எல்லைகளுக்கும் அப்பால் நற்செய்தியைப் பரப்பிக்கொண்டிருந்தார்கள்.

சிரியாவிலிருந்த மாநகரமாகிய அந்நியோகியாபற்றி லூக்கா குறிப்பிடு கிறார்; அங்குத் தஞ்சமடைய வந்தவர்கள் தங்கள் சக யூதர்களுக்கும், கிரேக்க மொழி பேசினவர்களுக்கும் நற்செய்தியைக் கூறினார்கள்; அங்கு அநேகர் கர்த்தரை விசுவாசித்தார்கள்.  அப் 1:8இல் இயேசு கொடுத்த ஊழியக் கட்டளை யானது கிரேக்க மொழி பேசின யூத கிறிஸ்தவர்கள் மூலம் அப்போது நிறைவேறி னதை உணர்ந்தார்கள்.  புறஜாதியார்மத்தியில் முதன்முதலாக ஊழியப்பணியை ஸ்தாபித்தவர்கள் இவர்கள்தாம்.

அந்தியோகியா சபையின் வெற்றியைத் தொடர்ந்து, அங்குள்ள நிலை மையை அறிந்துவர எருசலேமிலுள்ள அப்போஸ்தலர்கள் பர்னபாவை அங்கு அனுப்புகிறார்கள்.  நற்செய்தியைச் சொல்வதற்கு அருமையான வாய்ப்புகள் அங்கு நிலவினதைக் கண்ட பர்னபா, அப்பணியில் பவுல் மிகவும் உதவியாக இருக்கக்கூடுமென்று, தர்சுவுக்குச் சென்று பவுலை அழைத்துவருகிறார்.

பர்னபா செய்தது சரிதான்.  பவுலும் அவரும் சேர்ந்து ஊழியம்செய்த அந்த வருடத்தில் பெருந்திரளான புறஜாதியார் நற்செய்தியை அறிந்துகொண்டார்கள்.  அங்குள்ள விசுவாசிகள்தாம் முதன்முதலாக ‘கிறிஸ்தவர்கள்’ என்று அழைக்கப்பட் டார்களென்றால், எவ்வளவு உற்சாகத்துடன் இயேசு கிறிஸ்துவைப்பற்றி அவர் கள் அறிவித்திருக்க வேண்டும்! அப் 11:26.  ‘என்கிற பேர் வழங்கிற்று’ என்று சொல்லப்படுவதால், வெளியே இருந்தவர்கள் அப்படி அவர்களை அழைத்தி ருக்கிறார்கள்; ஏளனமாகக்கூட அப்படிச் சொல்லியிருக்கலாம்.  ஏனெனில், விசுவாசிகள் தங்களை ‘சகோதரர்’, ‘சீஷர்கள்’, ‘பரிசுத்தவான்கள்’ என்றே பெரும்பாலும் அழைத்தார்கள். அப் 1:16; 6:1; 9:13.  அப்போஸ்தலர் புத்தகம் எழுதப்பட்ட சமயத்தில் ‘கிறிஸ்தவன்’ என்கிற பெயர் வழக்கத்தில் வந்துவிட்டது. அப் 26:28.  லூக்காவும் அதை அங்கீகரிக்கிறார்.  ‘கிறிஸ்தவன்’ என்றால் கிறிஸ்துவை பின்பற்று பவன், அல்லது கிறிஸ்துமேல் பற்றுள்ளவன் என்று அர்த்தம்.

`‘கிறிஸ்தவன்’ என்று அழைக்கப்படுவதை நீங்கள் எவ்வாறு கருதுகிறீர்கள்?  மெய்யான கிறிஸ் தவனுக்குரிய வாழ்க்கை உங்களில் காணப்படுகிறதா?  அதாவது, பரலோகத்திற்கடுத்த விஷயங் களில், கிறிஸ்தவர்களாக இல்லாதவர்களைவிட எவ்வளவுக்கு வித்தியாசமாக வாழ்கிறீர்கள்?`