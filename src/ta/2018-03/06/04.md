---
title:  ஆவியின் வரம்
date:   07/08/2018
---

ஆரம்பக் காலச் சபை வரலாற்றின் ஒரு முக்கிய தருணம்பற்றி அப் 10: 44-48 பேசுகிறது.  அப்போஸ்தலர்களில் ஒருவர் விருத்தசேதனம் பண்ணப் படாத புறஜாதியாருக்கு நற்செய்தியைப் பிரசங்கித்த முதல் சம்பவம் இது.  கிரேக்க மொழி பேசின யூதர்கள்தாம் புறஜாதியாரை தங்கள் சபைகளில் ஏற்றுக் கொண்டார்கள்; அப்போஸ்தலர்களும் யூதவிசுவாசிகளும் ஏற்றுக்கொள்ள வில்லை.  இயேசு இஸ்ரவேலின் மேசியா என்பதால், அருகிலும் தூரத்திலும் உள்ள யூதர்களுக்குமட்டுமே அவரை அறிவிக்க விரும்பினார்கள்.  புற ஜாதி யார் முதலில் மனமாறி யூதமார்க்கத்தில் இணையவேண்டும்; அப்போதுதான் விசுவாசக்குடும்பத்தின் அங்கத்தினர்களாக ஆகலாமென நினைத்தார்கள்.  அதாவது, யூதர்களாக மாறினால்மட்டுமே புறஜாதியார் கிறிஸ்தவர்களாக மாற முடியுமென கருதினார்கள்.  இது ஆரம்பக்கால யூத விசுவாசிகளிடமிருந்து அகற்றப்பட வேண்டியிருந்த ஓர் எண்ணமாக இருந்தது.

இந்த எண்ணம் தவறானது. தேவனிடம் பட்சபாதம் கிடையாது. இரட் சிப்பைப் பொறுத்தவரையில் யூதர்களும் புறஜாதியாரும் தேவனுக்குமுன் சம மானவர்கள் என்பதற்கு கொர்நேலியுவும் அவருடைய வீட்டாரும் அந்நிய பாஷையின் வரத்தைப் பெற்ற சம்பவம் ஓர் அடையாளமாக இருந்தது.

`சிசெரியாவில் பேதுருவுக்கு உண்டான அனுபவத்தைக் கேட்டதும் எருசலேமி லிருந்த சபையார் செய்தது என்ன? அப் 11:1-18.`

புறஜாதியாரைப்பற்றி நீண்டகாலமாக யூதர்களில் வேரூன்றிவிட்ட தப்பெண் ணத்தால், எருசலேமிலிருந்த விசுவாசிகள், விருத்தசேதனமில்லாதவர்களோடு பேதுரு போஜனம்பண்ணினது தவறு என்று விமர்சித்தார்கள்.  கொர்நேலியுவும் அவருடைய குடும்பத்தாரும் மனமாறியதைவிட, யூத சடங்காச்சாரங்களைப் பெரிதாக எண்ணினார்கள்.  சபையில் இத்தகைய சம்பவங்களை அனுமதிப்பது இஸ்ரவேலர் தங்கள் விசுவாசத்தைத் துறந்துவிட்டதுபோலக் காண்பித்துவிடு மென நினைத்திருக்கலாம்.  தேவனுடைய தயவை இழக்கவும், சக  யூதர்கள் ஸ்தேவானைக் கொல்வதற்கு காரணமாயிருந்த அதே குற்றச்சாட்டுகளுக்கு தாங்களும் ஆளாக நேரிடுமென்றும் கருதியிருக்கலாம்.

“முற்றிலும் ஒரு புதிய கட்டப் பணியை கிறிஸ்துவின் சபை செய்வதற்கான நேரம் வந்திருந்தது.  மனமாறிய யூதர்கள் பலர் புறஜாதியாருக்கு அடைத்திருந்த கதவு திறக்கப்படுவதற்கான நேரம் வந்தது.  நற்செய்தியை ஏற்றுக்கொண்ட புறஜாதியார், விருத்தசேதன சடங்கின் அவசியமின்றி, யூத சீடர்களுக்கு சம மாகக் கருதப்படவேண்டிய நேரம் வந்தது” - EGW, AA, p 136.

பெந்தெகொஸ்தே நாளைப் போலவே இப்போதும், இதற்குமுன் தாங்கள் அறிந்திராத மொழிகளில் பேசினார்கள்; உணர்ச்சிப்பெருக்கால் வருகிற பாஷை களில், பரலோகப் பாஷைகளில் பேசவில்லை.  இப்போது வேறொரு நோக்கத் திற்காக அந்நிய பாஷையின் வரம் கொடுக்கப்பட்டது.  அப்போஸ்தலர்கள் உலகளாவிய ஊழியப்பணியைச் செய்யும்படிக்கும், புறஜாதியார்மேலும் தேவன் கிருபையோடிருக்கிறார் என்பதை அவர்களுக்கு உறுதிப்படுத்தும்படிக்கும் கொர்நேலியுவுக்கு அந்த வரம் கொடுக்கப்பட்டது.