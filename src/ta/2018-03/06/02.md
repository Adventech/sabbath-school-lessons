---
title:  லித்தா, யோப்பாவில்
date:   05/08/2018
---

யூதேயாவின் கடலோரப் பகுதிகளில் பயணம்செய்து, அங்கிருந்த விசு வாசிகளை பேதுரு சந்தித்து வந்தார்.  அவர்களுக்கு உபதேசம்பண்ணுவதற் காக அவர் சென்றிருக்கவேண்டும். அப் 2:42.  இயேசு செய்த அற்புதங்களைப் போல பேதுருவும் அங்கு அற்புதங்களைச் செய்யும்படி தேவன் வல்லமையாக அவரைப் பயன்படுத்தினார்.

`அப் 9:32-35 வசனங்களை வாசியுங்கள்.  லூக்கா 5:17-26இல் இயேசு செய்த அற்புதத்திற்கும் ஐனேயா குணமான சம்பவத்திற்குமுள்ள ஒற்றுமைகள் யாவை?`

சுருக்கமாகச் சொல்லப்பட்டுள்ள அந்தச் சம்பவம், கப்பர்நகூமில் இயேசு ஒரு திமிர்வாதக்காரனைக் குணமாக்கினதை நினைவூட்டுகிறது. லூக் 5:17-26.  படுக்கை குறித்த குறிப்பிலும்கூட ஒற்றுமை உள்ளது.  அதைவிட முக்கியமானது, ஐனேயா குணமான சம்பவம் லித்தாவில் மட்டுமல்ல, கடலோர சமவெளிப்பகுதி யான சாரோனிலும் தாக்கத்தை உண்டாக்கியிருந்தது.  அற்புதம் நிகழ்ந்தது மெய் தானென்று அறிந்து, அங்கிருந்த அநேகர் கர்த்தரிடத்தில் திரும்பினார்கள்.

`தபித்தாள் உயிரோடு எழுப்பப்பட்ட சம்பவத்தை அப் 9:36-43இல் வாசியுங்கள். அந்த அற்புதத்தின் சிறப்பு என்ன?`

தபீத்தாள் என்றால் அரமெய்க் மொழியில் ‘மான்’ என்று அர்த்தம்; அதற் கான கிரேக்க வார்த்தை தொற்காள்.  தானதருமங்கள் போன்ற கிறிஸ்தவ நற் கிரியைகளை தன் பகுதி மக்களுக்கு அதிகமாகச் செய்துவந்தாள்.  அவள் உயிரோடு எழுப்பப்பட்ட சம்பவமானது யவீருவின் மகளை இயேசு எழுப்பின சம்பவத்தை நினைவூட்டுகிறது. லூக்கா 8:41,42,49-56.  பேதுருவும் அப்போது இயே சுவுடன் இருந்தார்.  இயேசு செய்ததுபோலவே, பேதுருவும் எல்லாரையும் அந்த அறையிலிருந்து வெளியே போகச் சொல்லுகிறார். மாற்கு 5:40.  பிறகு முழங்காலிட்டு, ஜெபித்துவிட்டு, மரித்துக்கிடந்த பெண்ணைப் பார்த்து, “தபீத் தாளே, எழுந்திரு” என்கிறார். அப் 9:40.

அப்போஸ்தலர்கள் அநேக அற்புதங்களைச் செய்தார்கள்; அவர்கள்மூலம் தேவன் மகத்தான கிரியைகளைச் செய்தார். அப் 5:12.  இயேசு செய்ததுபோல அவர்கள் அற்புதங்களைச் செய்ததிலுள்ள தாற்பரியம் என்ன? யார் மூலம் தேவன் கிரியை செய்கிறார் என்பது அல்ல, எவ்வளவு தூரம் அவர் தன்னை தேவனிடம் அர்ப்பணித்திருக்கிறார் என்பதை அன்றுள்ள சபைக்கும், இன்று நமக்கும் நினை வூட்டுவதே நோக்கம். யோவான் 14:12.  நற்செய்தியின் நோக்கத்திற்காக தேவன் நம்மைப் பயன்படுத்த நாம் நம்மை முற்றிலும் அர்ப்பணித்தால் மகத்தான கிரி யைகள் நடைபெறும்.  தபீத்தாளை பேதுரு உயிரோடு எழுப்பினபோது, யோப் பாவிலும் அநேகர் கர்த்தரை ஏற்றுக்கொண்டார்கள். அப் 9:42.

`அற்புதத்தைக் கண்ணாரக் கண்டால்தான் தங்களால் விசுவாசிக்க முடியுமென சிலர் நினைக் கிறார்கள்.  அற்புதங்கள்மூலம் சிலர் மெய்யான விசுவாசத்திற்கு வழிநடத்தப்படுவது உண்மை தான்; ஆனால், அற்புதங்களைக் கண்டும் அநேகர் விசுவாசியாமலிருந்த சம்பவங்கள் வேதாகமத் தில் உள்ளன.  அப்படியானால், எதன் அடிப்படையில் நம் விசுவாசம் இருக்கவேண்டும்?`