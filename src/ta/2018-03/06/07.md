---
title:  மேலும் படிக்க
date:   10/08/2018
---

“பரலோகத் தூதர்களின் பணிவிடைபற்றிய உதாரணமாக, கொர்நேலியுவும் அவனோடு சேர்ந்தவர்களும் மனமாறினதுபற்றி அப்போஸ்தலர் பத்தாம் அதி காரத்தில் வாசிக்கிறோம்.  இந்த அதிகாரங்களில் (8-10) விசேஷித்த கவனம்செலுத்தி, வாசிக்கவேண்டும்.  ஆத்தும ஆதாய ஊழியத்தில் ஈடுபட்டுள்ள கிறிஸ்தவனிடம் நாம் நினைப்பதைவிட மிக அருகில் பரலோகம் வருகிறது; இதை அவற்றில் நாம் காண்கிறோம்.  ஒவ்வொரு மனிதனையும் தேவன் எவ்வாறு பார்க்கிறாரென அறியவேண்டும்; பூமியில் இயேசுவின் ஊழியத்தைச் செய்துமுடிக்கிற ஒரு கருவி யென தன் சகமனிதனை ஒவ்வொருவரும் நடத்தவேண்டும்.” - உஎஙி, 6குஈஅஆஇ, ணீ 1059.

பாடுகளும் இரத்தசாட்சியாக மரிப்பதும் சபையில் இருந்தாலும்கூட, சபை ஜெபிக்கும்போது, தேவ நோக்கம் நிறைவேறுகிறது, அவருடைய சத்துருக்கள் ஒன்றுமில்லாமல் போகிறார்கள்; நற்செய்திக்கு முற்றிலும் வெற்றியுண்டு என்பதை லூக்கா மெய்யாகவே நம்பினார்; தேவ வார்த்தை கட்டப்பட்டிராவிட்டாலும், தேவ ஊழியர்கள் கட்டப்பட்டு, பாடுபடவேண்டியிருக்கலாம் என்பதை உணர்ந்திருந்தார்.

**கலந்துரையாடக் கேள்விகள்**

`1.	‘அவன் தேவபக்தியுள்ளவனும் தன்வீட்டாரனைவரோடும் தேவனுக்குப் பயந்த வனுமாயிருந்து, ஜனங்களுக்கு மிகுந்த தருமங்களைச் செய்து, எப்பொழுதும் தேவனை நோக்கி ஜெபம்பண்ணிக்கொண்டிருந்தான்’ என்று கொர்நேலியுபற்றிச் சொல்லப்படுகிறது. அப் 10:2. கொர்நேலியுவைச் சந்திக்க பேதுரு வருவதற்கு முன்னரே தேவ ஆவியானவர் அவருக்குள் கிரியைசெய்து வந்தார். அவர் பக்தி யான வாழ்க்கை வாழ்ந்தது, நற்செய்தி தனக்கு அறிவிக்கப்படுவதற்கான ஒரு வாய்ப்பை தேவனுக்குக் கொடுத்தாரா? இதில் நமக்குள்ள பாடம் என்ன?`

`2.	மீண்டும் ஒரு முறை திங்கட்கிழமையின் கடைசிக் கேள்வியைத் தியானியுங்கள். கிறிஸ்தவர்களில் காணப்படக்கூடாத இனப் பாகுபாட்டை உங்களில் வளர்க்கக் கூடிய ஏதாவது கலாச்சார, சமுதாய, அரசியல் காரணிகள் உங்கள் வாழ்க்கையில் தாக்கத்தை ஏற்படுத்துகின்றனவா? நம் கலாச்சாரப் பேதங்களையும் பின்னணியை யும் ஒதுக்கிவிட்டு, கிறிஸ்தவர்களாக வாழ நாம் என்ன செய்யலாம்?`

`3.	பவுல் கொடுத்த உபத்திரவங்களால் பாதிப்பு ஏற்பட்டாலும், அது நன்மையாக முடிந்தது; அந்தியோகியாவில் தஞ்சம்புக வந்தவர்கள் யூதர்களுக்கும் கிரேக்க மொழி பேசுபவர்களுக்கும் பிரசங்கித்தார்கள். உங்களுக்கு ஏற்பட்ட வேதனையான அனுபவத்தை தேவன் ஆசீர்வாதமாக மாற்றினதுபற்றி வகுப்பில் பகிர்ந்துகொள் ளுங்கள்.`

`4.	இயேசுவுக்கு மிகவும் நெருக்கமாக இருந்த சீடர்களுள் யாக்கோபும் ஒருவர் (மாற்கு 5:37; 9:2; 14:33); ஆனால் பன்னிருவரில் இரத்தச்சாட்சியாக முதலில் மரித்தவர் அவர்தான். உண்மையுள்ளவர்களாக இருந்தும், அநியாயமாகப் பாடுபட்ட வேறு என்ன சம்பவங்கள் வேதாகமத்தில் உள்ளன? பாடுகள்பற்றி இந்தச் சம்பவங்களி லிருந்து நாம் என்ன பாடங்களைக் கற்றுக்கொள்ளலாம்?` 