---
title:  கொர்நேலியுவின் வீட்டில்
date:   06/08/2018
---

யோப்பாவில் தோல் பதனிடுகிற வியாபாரம் செய்துவந்த சீமோன் என் பவரது வீட்டில் பேதுரு தங்கியிருந்தார். அப் 9:43.  யோப்பாவிலிருந்து 40 கி.மீ. தொலைவிலிருந்த செசரியாவில் கொர்நேலியு என்கிற ஒரு நூற்றுக்கதிபதி வாழ்ந்து வந்தார்.  அவரும் அவரது குடும்பத்தாரும் பக்தியோடு தேவனைத் தொழுதுவந்தார்கள்; ஆனாலும், முறைப்படி யூதேய மார்க்கத்தைத் தழுவ வில்லை.  அதாவது கொர்நேலியு, விருத்தசேதனம் பண்ணப்படாத ஒரு புறஜாதி யான்.  கொர்நேலியுக்கு தேவன் ஒரு தரிசனம் கொடுத்தார்; யோப்பாவிலிருந்த பேதுருவை அழைப்பிக்கும்படி அதில் கட்டளையிட்டார். அப் 10:1-8.

`பேதுருவுக்குக் காட்டப்பட்ட தரிசனம் என்ன?  அதன் அர்த்தம்பற்றி என்ன புரிந்துகொண்டார்? அப் 10:9-16,28,34,35.`

உணவுபற்றியல்ல, மக்களைப்பற்றிக் கொடுக்கப்பட்ட தரிசனம் அது.  மத்தியான வேளை; பேதுரு பசியில் இருந்தார்.  அவற்றை அடித்துப் புசிக்கும் படி அவரிடம் சொல்லப்பட்டது.  தீட்டுள்ள பிராணிகள், தீட்டில்லாத பிராணிகள் என்கிற வேறுபாடு அகற்றப்பட்டது என்று சொல்வதற்காக அல்ல, நற்செய்தி எல்லாருக்கும் உரியது என்பதை பேதுருவுக்கு உணர்த்துவதற்காகவே தேவன் அந்தத் தரிசனத்தைக் கொடுத்தார்.

புறஜாதியார்பற்றி பேதுருவிடம் காணப்பட்ட தவறான மனநிலையை அகற்றுவதற்காக அந்தத் தரிசனம் கொடுக்கப்பட்டது.  கொர்நேலியுவின் வீட் டிற்குச் சென்று, அந்நியோந்நியமாக இருந்தால், தான் தீட்டுப்பட்டு தேவாலயத் தில் தொழுதுகொள்ளும் தகுதியையும் தேவனிடம் செல்கிற தகுதியையும் இழந்து விடுவேன் என்று பேதுரு கருதியிருப்பார்.  யூதேயாவிலும் அதைச் சுற்றி யுள்ள பகுதியிலும் இருந்த முதல் நூற்றாண்டு யூதர்கள் விருத்தசேதனம் பண்ணப் படாத புறஜாதியார்களிடம் தொடர்பு வைத்துக்கொள்வதில்லை.

இஸ்ரவேல் தேசத்திற்குள் புறஜாதியாரைச் சேர்ப்பதை தேவன் விரும்ப வில்லை என்று அப்போது நினைத்தார்கள்; ஆனால் இஸ்ரவேல் தேசம் உருவாக் கப்பட்ட நோக்கத்திற்கு அது முற்றிலும் முரணானதாக இருந்தது.  ஏனென்றால், மெய்யான தேவனைப்பற்றி உலகத்தாருக்கு அறிவிக்கவே இஸ்ரவேல் தேசம் ஏற்படுத்தப்பட்டது.

விருத்தசேதனமானது ஆபிரகாமுக்குக் கொடுக்கப்பட்ட உடன்படிக்கை யின் அடையாளமாக இருந்தது; எனவே விருத்தசேதனம் பண்ணப்படாத புற ஜாதியாரை ஒதுக்கினார்கள்; அவமரியாதையாக நடத்தினார்கள்.  விருத்தசேத னம்பண்ணி, யூதர்களாக மாறினாலொழிய உடன்படிக்கையின் ஆசீர்வாதங்கள் எதையும் பெறமுடியாதென நினைத்தார்கள்.  ஆனால் இயேசு ஒவ்வொரு மனி தனுக்காகவும் மரித்தார் என்பதற்கு முரணான கருத்து இது.  ஆரம்பக்கால விசு வாசிகள் போகப்போக இதைப் புரிந்துகொண்டார்கள்.

`நற்செய்தி எல்லாருக்கும் உரியது என்பதை தீத்து 2:11; கலா 3:26-28; எபே 2:11-19 ஆகிய வசனங்கள் எவ்வாறு வலியுறுத்துகின்றன?  இனப்பாகுபாட்டை முன்னிட்டு யார்மேலாவது விரோதப் போக்கை கிறிஸ்தவர்கள் கையாளுவது ஏன் தவறானது?`