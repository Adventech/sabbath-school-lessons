---
title:  அத்தேனேயில் பவுல்
date:   29/08/2018
---

பண்டைய கிரேக்கத்தின் அறிவுக்களஞ்சியமாகத் திகழ்ந்த அத்தேனே பட் டணத்தில் விக்கிரகங்கள் நிறைந்திருந்தன.  சலவைக்கற்களால் செய்யப்பட்ட மனிதர்கள் மற்றும் தேவர்களின் சிலைகள் எங்கும் காணப்பட்டன.  குறிப்பாக, பட்டணத்தில் மக்கள் அதிகமாகக் கூடுகிற சமுதாய மையமாகிய மேடையின் நுழைவு வாயிலில் ஏராளான சிலைகள் இருந்தன.  அதைப் பார்த்து பவுல் கலங்கி னார்; வழக்கமாக ஜெபாலயம் செல்கிறவர் இங்கு இருவேறு அணுகுமுறைகளைக் கையாண்டார்.  ஒன்று, வாரந்தோ றும் ஜெபாலயத்தில் யூதரோடும், பக்தியுள்ள புறஜாதியாரோடும் சம்பாஷணை செய்தார்; இரண்டு, அனுதினமும் அந்த மேடைப்பகுதியில் கிரேக்கர்களோடு சம்பாஷணை பண்ணினார். அப் 17:15-22.

புதுப்புது விஷயங்களைக் கேட்க அத்தேனேயர்கள் விரும்புவார்கள்; பவு லின் போதனைகளைக் கேட்ட தத்துவவாதிகள் சிலர், பட்டணத்தின் உயர்மட்ட சங்கமான அரியோபாகஸ் சங்கத்தில் பேசும்படி பவுலைஅழைத்தார்கள்.  வேதாகமத்திலிருந்து பவுல் மேற்கோள் காட்டவில்லை; பொதுவாக யூதர்களி டம் பேசும்போது சொல்வதுபோல, இஸ்ரவேலரோடு தேவன் இடைபட்ட வர லாற்றையும் பேசவில்லை.அப் 13:16-41. ஏனென்றால், இந்த அணுகுமுறை அங்கிருந்தவர்களுக்கு ஒத்துப்போயிருக்காது.  மாறாக, கலாச்சார வளர்ச்சி அடைந்திருந்த அந்தப் பிற இனத்தவருக்குப் புரியும்வகையில் சில முக்கிய வேத சத்தியங்களை அவர்களுக்குப் போதித்தார்.

`தேவன், இரட்சிப்பு, வரலாறு, மனுகுலம்பற்றிச் சொல்லி, அரியோபாகஸ் கூடத் தில் பவுல் போதித்த மாபெரும் சத்தியங்கள் யாவை? அப் 17:22-31.`

சொற்புரட்டரான அந்த மக்கள் தேவனையும் மார்க்கத்தையும்பற்றி தவ றாகப் புரிந்துவைத்திருந்தார்கள்; அதனால் பவுலின் வார்த்தைகளை ஏளனம் செய்தார்கள்.  பவுல் தன் பேச்சை எவ்வாறு முடிக்க எண்ணியிருந்தாரோ தெரிய வில்லை; ஏனென்றால் உலகத்தின் நியாயத்தீர்ப்புபற்றி அவர் குறிப்பிட்டதுமே அவர்கள் இடையூறு செய்தார்கள். அப் 17:31.  ஏனென்றால், இரண்டு கிரேக்க கொள்கைகளுக்கு அது முரணாக இருந்தது: 

- இறைவன் அனைத்தையும் கடந் தவர், உலகத்திலும் அல்லது மனித விவகாரங்களிலும் அவர் தலையிடுவது இல்லை, 
- மரித்தபிறகு உயிர்த்தெழுதல்கிடையாது.  அதனால்தான் நற்செய்தி யானது கிரேக்கர்களுக்கு பைத்தியமாகத் தெரிந்தது. 1கொரி 1:23. 

அதிகம்பேர் அங்கு மனமாறவில்லை.ஆனால், மனமாறியவர்கள் அங்கு செல்வாக்கு மிக்கவர்கள்.  அரியோபாகஸ் சங்க உறுப்பினர் தியொனீசியு; தாமரி உயர் அந்தஸ்துடையவர் என்பது அவரது பெயரில் வெளிப்படுகிறது. அப் 17:34.

`சமுதாய, கலாச்சார வேறுபாடுகளை அறிந்து பவுல் செயல்பட்டார்.  தன் கருத்தை வலியுறுத்த அஞ்ஞானப் புலவர் ஒருவரைச் சுட்டிக்காட்டுகிறார். அப் 17:28. வெவ்வேறு மக்களை அணுக வெவ் வேறு பாணிகளை நாம் கையாளலாம் என்பதுபற்றி இதிலிருந்து என்ன கற்றுக்கொள்ளலாம்?`