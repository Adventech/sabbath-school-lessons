---
title:  கொரிந்துவில் பவுல்
date:   30/08/2018
---

கொரிந்துவில் பவுலின் அனுபவம்பற்றி அப் 18:1-11 சொல்கிறது; அங்கு அவர் ஒரு வருடமும் ஆறு மாதங்களும் தங்கியிருந்தார்.  அங்கு ஆக்கில்லா, பிரிஸ்கில்லாளைச் சந்திக்கிறார்; அவர்கள் அவருடைய நீண்டநாள் நண்பர் களானார்கள். ரோமர் 16:3; 2தீமோ 4:19.  யூதரனைவரும் ரோமாபுரியை விட்டுப் போகும்படி கிலவுதியுராயன் போட்ட கட்டளையால், அவர்கள் கொரிந் துவுக்கு வந்திருந்தார்கள். எனவே, அவர்கள் ஏற்கனவே கிறிஸ்தவர்களாக இருந்திருக்க லாம்.  அச்சம்பவம் பற்றி ரோம வரலாற்றாசிரியர் ஸ்விடவ்னியஸ், ‘கிறிஸ்துவின்’ நாமத்தை முன்னிட்டு யூத சமுதாயத்திற்குள் உண்டான கலகத்தால் யூதர்கள் துரத்தப்பட்டார்கள்’ என்கிறார்.  யூதர்களில் விசுவாசிகள் பிரசங்கித்த நற்செய்தி தான் அவர்களுக்குள் சலசலப்பை உண்டாக்கியிருக்கவேண்டும்; ஆக்கில்லாவும் பிரிஸ்கில்லாளும்கூட அங்கு நற்செய்தியை அறிவித்திருக்கலாம்.  அது எப்படி யிருந்தாலும், விசுவாசத்திலும், யூதப்பின்னணியிலும் மட்டுமல்ல, செய்த வேலையிலும்கூட பவுலுக்கும் அவர்களுக்கும் ஒற்றுமையிருந்தது.

`கொரிந்துவில் பவுலின் நற்செய்தி ஊழியத்தால் நிகழ்ந்தது என்ன? அப் 18:4-17.`

மக்கெதோனியா சபைகளிலிருந்து கொஞ்சம் நிதியுதவி பெற்று, சீலாவும் தீமோத்தேயுவும் கொரிந்துவுக்கு வந்திருந்தார்கள். 2கொரி 11: 8,9.  அதனால் பவுல் முற்றிலும் பிரசங்கம்பண்ணுவதில் ஈடுபட முடிந்தது.  தான் ஊழியம்செய் தாலும் தன் சம்பாத்தியத்தில் பிழைப்பு நடத்தவேண்டும் என்று விரும்புகிறவர் பவுல்; ஆனால், ‘சுவிசேஷத்தை அறிவிக்கிறவர்களுக்குச் சுவிசேஷத்தினாலே பிழைப்பு உண்டாகவேண்டும்’ என்றும் சொல்லியிருக்கிறார். 1கொரி 9:14.

பவுல் பிரசங்கித்த நற்செய்தியை யூதர்கள் பயங்கரமாக எதிர்த்தார்கள்; ஆனாலும், யூதர்கள் சிலரும் புறஜாதியாரில் தேவனைத் தொழுதுகொண்ட சில ரும் விசுவாசிகளானார்கள்.  ஜெபாலயத் தலைவனாகிய கிறிஸ்புவும், அவனு டைய வீட்டார் அனைவரும் கிறிஸ்துவை ஏற்றுக்கொண்டார்கள்.  கொரிந்து விலிருந்த பலர் விசுவாசிகளாகி, ஞானஸ்நானம் பெற்றார்கள்.  ஆனால்யூதர்கள் மத்தியில் பதற்றமான சூழ்நிலை நிலவியது. அப் 18:12-17.  உடனே கொரிந்துவை விட்டுக் கிளம்ப பவுல் எண்ணியிருக்கலாம்.  ஆனால், ஓர் இராத்திரியில் தேவன் பவுலுக்கு தரிசனமாகி, தைரியம் கொடுக்கிறார். அப் 18:9-11.

பவுல் தன்னுடன் ஆக்கில்லாவையும் பிரிஸ்கில்லாளையும் அழைத்துக் கொண்டு எபேசுவுக்குச் செல்கிறார்; அங்கு சில நாட்கள் தங்குகிறார்; பிறகு, தான் மட்டும் கிளம்பி அந்தியோகியாவை அடைகிறார்.  எபேசுவில் இருந்தபோது அங்கிருந்த ஜெபாலயத்தில் பிரசங்கிக்க வாய்ப்பு கிடைக்கிறது; அவருக்கு நல்ல வரவேற்பும் இருந்தது.  அதனால்தான் தேவனுக்குச் சித்தமானால் தான் மீண்டும் திரும்பி வருவதாகக் கூறிவிட்டுச் சென்றார்.  அப் 18:18-21. அவருடைய அடுத்த நற்செய்தி பயணத்திலேயே அங்கு வருவதற்கான வாய்ப்பு கிடைத்தது.

`கொரிந்துவிலிருந்த ஆத்துமாக்கள் இரட்சிக்கப்படும்படியாக, பவுலுக்குத் தரிசனமாகி அவரை ஆண்டவர் ஊக்கப்படுத்த வேண்டியிருந்தது.  அதேபோன்ற சூழ்நிலை நமக்கும் உண்டாகும்போது, பவுலிடம் தேவன் சொன்ன வார்த்தைகள் எவ்வாறு நம்மையும் தேற்றக்கூடும்? அப் 18:10.`