---
title:  இரண்டாவது நற்செய்தி ஊழியப்பயணம்
date:   25/08/2018
---

### ஆராய்ச்சிக்கு
அப்போஸ்தலர் 16; ரோமர் 3:28; கலாத்தியர் 2:16; அப்போஸ்தலர் 17; 1கொரிந்தியர் 1:23; அப் 18:1-10.பாடம் 9

> <p>மனன வசனம்</p> 
> இராத்திரியிலே கர்த்தர் பவுலுக்குத் தரிசனமாகி: நீ பயப்படாமல் பேசு, மவுனமாயிராதே; நான் உன்னுடனேகூட இருக்கிறேன், உனக்குத் தீங்குசெய்யும்படி ஒருவனும் உன்மேல் கைபோடுவதில்லை; இந்தப் பட்டணத்தில் எனக்கு அநேக ஜனங்கள் உண்டு என்றார். அப்போஸ்தலர் 18:9,10.

அந்தியோகிவிற்குத் திரும்பி வந்த பர்னபாவும் பவுலும் சபையைத் திடப்படுத்தினார்கள்; நற்செய்தி பணியைத் தொடர்ந்தார்கள்.  அவர்கள் சேர்ந்து செய்த கடைசிப் பணி இதுதான்; இருவருக்கும் கருத்து வேறு பாடு ஏற்பட்டு பிரிகிறார்கள்.  இதற்கு காரணம் பர்ன பாவின் உறவினனான மாற்கு. கொலோ 4:10.  ஏற்கனவே தாங்கள் நற்செய்தியை அறிவித்திருந்த இடங்களுக்குச் சென்று பார்த்து வருவோமென பர்ன பாவை பவுல் அழைக்கிறார்.  ஆனால் தன் உறவின னான மாற்குவையும் கூட அழைத்துச் செல்லவேண்டு மென்று பர்னபா கூறுகிறார்.  ஆனால் மாற்கு ஏற்கனவே ஒருசமயம் பாதி வழியில் திரும்பியிருந்ததால், அவரை அழைத்துச் செல்லவேண்டாமென்று பவுல் கூறுகிறார். அப் 13:13.

பவுலும் பர்னபாவும் பிரிந்தது, ஆசீர்வாதமாக முடிந்தது.  அவர்கள் முதலில் திட்டமிட்டிருந்ததைவிட இப்போது அதிக இடங்களில் அவர்கள் நற்செய்தியை அறிவிக்க முடிந்தது.  பர்னபா தன் சொந்த இடமான சீப்புரு தீவிற்கு மாற்குவை அழைத்துச் செல்கிறார். அப் 4:36.  பவுல் தன்னுடன் சீலாவை அழைத்துக் கொண்டு சீரியா, சிலிசியா பகுதிகளுக்குச் சென்று, சபைகளைத் திடப்படுத்துகிறார்.  பவுல் முதல்முறை யாக அந்தியோகியாவிற்கு வருவதற்கு முன்பாக பல வருடங்கள் தர்சுவில்தான் கழித்திருந்தார். அப் 9:30; 11:25,26.  அங்கு அவர் ஸ்தாபித்த சபையை மீண்டும் சந்திப்பதற்கு இப்போது அவருக்கு வாய்ப்பு கிடைத் தது.  ஆனால், பவுல் முதலில் நினைத்திருந்ததைவிட அவரைக்குறித்து மிகப்பெரிய திட்டத்தை தேவன் வைத்திருந்தார்.

_2018, செப்டம்பர் 1 வகுப்புக்காகப் படிக்கவேண்டிய பாடம்_