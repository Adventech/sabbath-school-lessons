---
title:  தெசலோனிக்கே, பெரோயா
date:   28/08/2018
---

சிறைச்சாலையிலிருந்து விடுவிக்கப்பட்ட பவுலும் சீலாவும் பிலிப்பியி லிருந்து புறப்பட்டார்கள். அப் 16:35-40.  அங்கிருந்து நேராக மக்கெதோனியா வின் தலைநகரான தெசலோனிக்கேவுக்குச் சென்றார்கள்.

`தெசலோனிக்கேயிலிருந்த புறஜாதியார் பவுல் பிரசங்கித்த நற்செய்தியைக் கேட்டு, உடனே அதை ஏற்றுக்கொண்டார்கள்; அதனால் அங்கிருந்த யூதர்கள் எவ்வாறு நடந்துகொண்டார்கள்? அப் 17:1-9.`

இங்கும்கூட பவுல் முதலில் ஜெபாலயத்திற்குச் சென்று நற்செய்தியை அறிவிக்கிறார்.  பவுலின் செய்தியானது பக்தியுள்ள கிரேக்கர் அநேகரையும், கனம்பொருந்திய ஸ்திரீகள் பலரையும் தொட்டது.  இவர்கள் மனமாறி ‘பவுலை யும் சீலாவையும் சேர்ந்துகொண்டார்கள்.’ அப் 17:4.  அதாவது, அவர்கள் தனி யொரு குழுவாக உருவாகி, ஜெபாலயத்தில் கூடாமல், யாசோனின் வீட்டில் கூடியிருக்கலாம்.

பொறாமைகொண்ட எதிரிகள் கலகத்தைத் தூண்டினார்கள்.  பவுலையும் சீலாவையும் பட்டணத்து அதிகாரிகள்முன் நிறுத்தி, அவர்கள்மேல் குற்றஞ் சுமத்த வேண்டும் என்பதே அவர்களுடைய நோக்கம்.  இதில் தீமோத்தேயுவின் பெயர் அடிபடவில்லை.  பவுலும் சீலாவும் வீட்டில் இல்லாததாõல், யாசோனை யும் புதிதாக மனமாறிய விசுவாசிகள் சிலரையும் பட்டணத்து அதிகாரிகளிடம் இழுத்துச் செல்கிறார்கள்; அரசியல் கலகக்காரர்களுக்கு வீட்டில் அடைக்கலம் கொடுத்ததாக அவர்கள்மேல் குற்றஞ்சாட்டுகிறார்கள்.

`தெசலோனிக்கேயில் இருந்தவர்களைவிட பெரோயாவில் இருந்தவர்கள் எவ் வாறு வித்தியாசமாக நடந்துகொண்டார்கள்? அப் 17:10-15.`

அப் 17:11இல் வரும் ‘நற்குணசாலிகள்’ என்பதற்கான கிரேக்க வார்த்தை யூஜினேஸ்.  இதற்கு ‘உயர்குடியில்’ அல்லது ‘உயர் அந்தஸ்தில்’ பிறந்தவர் என்று அர்த்தம்.  பொதுவாக ‘சுயநலமற்ற’ மனநிலையைச் சுட்டிக்காட்டவே இந்த வார்த் தையைப் பயன்படுத்துவார்கள்.  அப்படித்தான் இங்கும் பயன்பட்டுள்ளது.  பவுலும் சீலாவும் போதித்தவற்றை ஏற்றுக்கொண்டார்கள்.  அதோடு நிற்க வில்லை; அனுதினமும் வேதவாக்கியங்களை ஆராய்கிற வாஞ்சை அவர்களி டம் இருந்தது; மேலும், நற்செய்தியாளர்கள் போதிப்பது சரிதானாவென்று தினம் தினம் வேதத்தை ஆராய்ந்தார்கள்.  அதனால்தான் பெரோயர்கள் பாராட்டுக் குரியவர்கள்.  நற்செய்தியைக் கேட்டதும், அறிவுப்பூர்வமாக உணர்த்தப்படா மல், உணர்ச்சி உந்துதலுக்குமட்டும் ஆளானால், அது மேலோட்டமான மாற்ற மாக இருக்கும்; சீக்கிரம் மறைந்துவிடும்.

சீக்கிரமே அங்கும் உபத்திரவம் உண்டானது; வெற்றிகரமான பவுலின் ஊழியம் பாதிக்கப்பட்டது; மேலும் தெற்குநோக்கி அத்தேனேவுக்குச் செல்ல வேண்டிய நிர்ப்பந்தம் ஏற்பட்டது.

`எந்த விஷயமாக இருந்தாலும், ‘காரியங்கள் இப்படியிருக்கிறதா’ என்று சமீபத்தில் நீங்கள் எப்போது வேதாகமத்தைக் கருத்தோடு ஆராய்ந்து பார்த்தீர்கள்?`