---
title:  மீண்டும் லீஸ்திராவில்
date:   26/08/2018
---

தெர்பைக்கும் லீஸ்திராவுக்கும் பவுல் சென்றதாக லூக்கா குறிப்பிடுகிறார்; சீரியா மற்றும் சிலிசியாபற்றிக் குறிப்பிடும்போது, அங்கு அவர் சபைகளைத் திடப்படுத்தியதாகமட்டும் கூறுகிறார். அப் 15:41.

`மற்றவர்களுக்கு நற்செய்தியை அறிவிப்பதில் பவுல் கருத்தாக இருந்தது அவருடைய செயல்களில் எவ்வளவுக்கு வெளிப்படுகிறது? அப் 16:1-13.`

தீமோத்தேயுவின் அப்பா ஒரு புறஜாதியான்; அவருடைய அம்மா யூதக் கிறிஸ்தவள்.  விருத்தசேதனம் பண்ணப்படாதவராக இருந்தாலும், சிறுவயது முதலே வேத வசனங்களை தீமோத்தேயு நன்றாக அறிந்திருந்தார். 2தீமோ 3:15.  எனவே, அவர் பக்திமான்.  ஒரு கிறிஸ்தவனாக, தன் பகுதியிலிருந்த விசுவாசி களின் மதிப்பையும் மரியாதையையும் பெற்றிருந்தார்.

தகப்பனின் வம்சத்தை வைத்தல்ல, தாயாரின் வம்சத்தை வைத்துதான் யூதர்களை அடையாளங்காண்பார்கள்.  அதன்படி தீமோத்தேயு ஒரு யூதன்.  அவரது தகப்பன் கிரேக்கனானபடியால், விருத்தசேதனத்தை ஒரு காட்டுமிராண் டித்தனமான செயலாகக் கருதியிருப்பார்; அதனால் பிறந்து எட்டாவது நாளில் தீமோத்தேயு விருத்தசேதனம் பண்ணப்படவில்லை.

தீமோத்தேயு தன்னுடன் சேர்ந்து, ஊழியம்செய்யவேண்டுமென்று பவுல் விரும்பினார்; விருத்தசேதனம் பண்ணாதவராக இருந்ததால், தீமோத்தேயுவை யூத ஜெபாலயங்களில் அனுமதிக்கமாட்டார்கள்.  அதனால் பவுல் அவரை விருத்தசேதனம் பண்ணுகிறார்.  நடைமுறை ரீதியில் சிக்கல் உண்டாகாமல் இருக்கவே பவுல் அப்படிச் செய்தார்; எனவே அவர் தான் பிரசங்கித்த நற்செய்திக்கு முரணாக நடந்துகொண்டதாகச் சொல்லமுடியாது.

முதல் நற்செய்திப் பயண இடங்களைச் சந்தித்துவிட்டு, தென்மேற்கு திசை யில் பயணித்து, ஆசியாவிலிருந்த எபேசுக்குச் செல்ல பவுல் திட்டமிட்டிருக் கலாம்; ஆனால், ஆவியானவர் அங்கு போகவிடாமல் தடைபண்ணினார்.  பிறகு வடதிசையில் பயணித்து, பித்தினியாவுக்குச் செல்ல எத்தனித்தார்; ஆனாலும், ஏதோ சில வழிகளில் அவரை அங்குப் போகவிடாமல் ஆவியான வர் தடைசெய்தார்.  அந்தச் சமயத்தில் மீசியா பக்கம் வந்திருந்ததால், துறைமுகப் பகுதியான துரோவாவுக்குச் செல்வதற்கு மட்டுமே வாய்ப்பிருந்தது; அங்குச் சென்றால், கப்பல்மூலம் எந்தத் திசையில் வேண்டுமானாலும் பயணிக்கலாம்.

ஆனால் ஏஜியன் கடல் மார்க்கமாக கப்பல்மூலம் மக்கெதோனியாவுக் குச் செல்லுமாறு தேவன் இராத்தரிசனம் ஒன்றில் பவுலுக்குக் காட்டுகிறார்.  தன் னோடு இருந்தவர்களிடம் அத்தரிசனம் பற்றிக் கூறுகிறார்; மக்கெதோனியருக்கு நற்செய்தியை அறிவிக்க தேவன் அழைப்பதைப் புரிந்துகொள்கிறார்கள்.

`தீமோத்தேயுவுக்கு பவுல் விருத்தசேதனம் பண்ணினது பற்றி யோசியுங்கள்.  சில விஷயங்களைச் செய்வதில் நமக்கு உடன்பாடு இல்லாமல் இருக்கலாம்; அவை அவசியமற்றவையாகவும் தெரியலாம்; ஆனால் அவற்றால் பெரும் நன்மைகள் இருக்கும்; அப்படியானால் அவற்றைச் செய்ய ஆயத்தமாக இருக்கவேண்டும் என்பதை இதிலிருந்து அறியமுடிகிறதா?`