---
title:  பிலிப்பி
date:   27/08/2018
---

மக்கெதோனியாவில் இருந்தபோது, பவுலும் அவருடன் இருந்தவர்களும் பிலிப்பிக்குச் செல்கிறார்கள்; ஐரோப்பாவில் முதல் கிறிஸ்தவ சபையை அங்கு தான் ஸ்தாபித்தார்கள்.

`ஓய்வுநாளில் அந்த நற்செய்தியாளர்கள் எங்குச் சென்றார்கள்? ஏன்? அப் 16:11- 24.  அங்கு என்ன நிகழ்ந்தது?`

பவுல் எந்தப் பட்டணத்திற்குச் சென்றாலும், ஓய்வுநாளில் அங்குள்ள ஜெபாலயத்திற்குச் சென்று யூதர்களுக்கு நற்செய்தியை அறிவிப்பது வழக்கம். அப் 13:14,42,44; 17:1,2; 18:4.  ஆனால் பிலிப்பியில் அவரும் அவரோடிருந்த வர்களும் ஓர் ஆற்றினருகே கூடினார்கள்.  தேவனைத் தொழுதுகொள்ளும்படி யூத மற்றும் புறஜாதி ஸ்திரீகளும் கூடிவந்தார்கள்.  ஆற்றினருகே கூடினதால், அந்தப் பட்டணத்தில் ஜெபாலயம் எதுவும் இல்லாமல் இருந்திருக்கலாம்.  இதி லுள்ள முக்கிய விஷயம் என்னவென்றால், ஓய்வுநாட்களில் யூத ஜெபாலயங் களுக்கு பவுல் சென்றது நற்செய்தியை அறிவிப்பதற்காக மட்டுமல்ல; ஓய்வு நாளை தொழுகையின் நாளாக அவர் கருதியதும் காரணம்.

`சிறைச்சாலைக்காரன் மனமாறின சம்பவத்தை அப் 16:25-34இல் வாசியுங்கள்.  அவன் இரட்சிக்கப்படுவதற்கு என்ன செய்யவேண்டியிருந்தது?`

நற்செய்தி என்ன சொல்கிறதோ அதையே பவுலும் சீலாவும் அந்தச் சிறைச் சாலைக்காரனிடம் சொன்னார்கள்.  இயேசுவை விசுவாசிப்பதால்மட்டுமே இரட்சிப்பு கிடைக்கிறது. ரோமர் 3:28; கலா 2:16.  ஆனால், இயேசுவின்மேல் விசுவாசம் இருந்தால்மட்டும் போதும்; முறைப்படி கோட்பாடுகளையும் நடை முறை ஒழுங்குகளையும் கற்றுக்கொள்ளாமலேயே ஞானஸ்நானம் எடுக்கலாம் என்று இந்தச் சம்பவத்தை வைத்து வாதிடக்கூடாது.

அந்தச் சிறைச்சாலைக்காரன்பற்றி நமக்கு என்ன தெரியும்?  அவர் ஒரு யூதனா? அல்லது யூத மார்க்கத்தை தழுவியிருந்தவனா?  யாராக இருந்தாலும், இயேசுவை ஆண்டவரும் இரட்சகருமாக அறிந்திருக்க வேண்டியது அவசிய மாக இருந்தது.  கொர்நேலியு, லீதியாள் போல ஏற்கனவே தேவனைப்பற்றி அறிந்து, அவரைத் தொழுதுகொண்ட ஒரு புறஜாதியானாக அவன் இருந்திருக்கக் கூடாதா? அப் 16:14. அப்பட்டணத்தில் பவுல் நற்செய்தியை அறிவித்த சமயத் தில் அவன் கேட்டிருக்கலாம் அல்லவா?  அந்தச் சம்பவம் சுருக்கமாகச் சொல் லப்பட்டுள்ளது; எனவே, ஒருவரை ஆயத்தப்படுத்தாமல், ஞானஸ்நானம் கொடுப்பதற்கு இந்தச் சம்பவத்தை ஆதாரமாகக் காட்டக்கூடாது.

`அப் 16:31-34 வசனங்களை வாசியுங்கள்.  கிறிஸ்துவின் தியாகபலி நமக்கு முற்றிலும் போது மானதாக இருப்பதை எவ்வளவுக்குப் புரிந்துகொள்ள முடிகிறது?  கிறிஸ்துவின் நீதியால் தரிக் கப்பட்டிருப்பதே நம் இரட்சிப்பிற்கான ஒரே நிச்சயமாகும்; அனுதினமும் அந்த நிச்சயம் நம்மில் காணப்பட, நாம் என்ன செய்யலாம்?`