---
title:  பரலோக மன்றத்தில் இயேசு
date:   25/07/2018
---

தீர்க்கதரிசி என்பதற்கான எபிரெய வார்த்தை நபி; தேவனுக்காகப் பேசுகிற வர் என்று அர்த்தம்.  இஸ்ரவேலருக்கு எதிராக தேவனுடைய வழக்கைக் கொண்டுவந்த அந்தக் கணமே ஸ்தேவானும் ஒரு தீர்க்கதரிசியாக மாறினார்; ஆனால், தீர்க்கதரிசியாக அவர் ஊழியம்செய்த காலக்கட்டம்தான் கொஞ்சம்.

`ஸ்தேவான் கண்ட தரிசனத்தின் பொருள் என்ன? அப் 7:55,56.`

“இவ்வளவு தூரம் ஸ்தேவான் பேசியதும் மக்கள் மத்தியில் கொந்தளிப்பு ஏற்பட்டது.  தீர்க்கதரிசனங்களோடு கிறிஸ்துவைச் சம்பந்தப்படுத்திப் பேசி, தேவாலயம்பற்றி தன் கருத்தைக் கூறியதும், திகிலடைந்தவன்போல ஆசாரியன் தன் வஸ்திரத்தைக் கிழித்துக்கொண்டான்.  சீக்கிரமே தன் பேச்சு அடங்கப் போகிறதென அதிலிருந்து ஸ்தேவான் அறிந்துகொண்டார்.  தன் பேச்சால் உண் டான எதிர்ப்பிலிருந்து, இதுதான் தன் கடைசி சாட்சி என்பதைப் புரிந்துகொண்டார்.  பாதிப்பிரசங்கத்திலேயே திடுதிப்பென முடித்துவிட்டார்.” - அஅ, ணீ 100.

யூதத்தலைவர்களுக்கு எதிராக நின்று, தேவனுடைய வழக்கிற்காக ஸ்தே வான் வாதாடியபோது, பரலோக மன்றத்தில் இயேசு நின்றுகொண்டிருந்தார்.  அதாவது, பரலோகப் பரிசுத்த ஸ்தலத்தில் பிதாவின் அருகில் நின்று கொண்டிருந் தார்; பரலோகத்தில் நடக்கவிருந்த மெய்யான விசாரணையின் ஒரு பிரதிபலிப் பாகத்தான் பூமியில் நடைபெற்ற அந்த விசாரணை இருந்தது.  பொய்ப் போதகர் களையும் இஸ்ரவேலரின் தலைவர்களையும் தேவன் நியாயந்தீர்க்க இருந்தார்.

அதனால்தான் இங்கு  மனந்திரும்பும்படி அழைப்பு கொடுக்கப்படவில்லை; ஆனால் அப்போஸ்தலர் புத்தகத்தின் இதற்கு முந்தைய பிரசங்கங்களில் மனந் திருந்துவதற்கான அழைப்பு கொடுக்கப்பட்டது. அப் 2:38; 3:19; 5:31.  இஸ்ரவே லில் தேவனுடைய ஆட்சி முடிவுக்கு வரயிருந்தது; அதாவது, ஆபிரகாமுக்கு வாக்குரைக்கப்பட்டது போல, இஸ்ரவேல் தேசத்தின்மூலமாக இரட்சிப்பு அறிவிக்கிற வாய்ப்பு பறிபோனது. ஆதி 12:3; 18:17; 22:18. மாறாக, யூதர்-புற ஜாதிகளில் இருந்து இயேசுவின் சீடரானவர்கள்மூலம் அந்தப் பணி நடைபெற இருந்தது; அவர்கள் இப்போது எருசலேமிலிருந்து புறப்பட்டுச் சென்று உலகத் திற்குச் சத்தியத்தை அறிவிக்க இருந்தார்கள். அப் 1:8.

`ஸ்தேவானின் மரணத்தை லூக்கா எவ்வாறு விவரிக்கிறார்? அப்7:57-8:1,2.`

தூஷிப்பவர்களுக்கான தண்டனை கல்லெறிந்து கொல்லுதல். லேவி 24:14.  ஸ்தேவானுக்கு மரண தண்டனை விதிக்கப்பட்டதா, அல்லது மதவெறியர்கள்  சட்டவிரோதமாக அவரைக் கொன்றார்களா என்பது தெரியவில்லை.  இயேசு வின் சாட்சிகளில் இரத்தச்சாட்சியாக மரித்த முதல் நபர் ஸ்தேவான்தான்.  சாட்சி கள் தங்கள் வஸ்திரங்களை சவுலின் பாதத்தண்டையில் வைத்துச் சென்றார்கள்; எனவே, ஸ்தேவானின் எதிரிகளுக்கு சவுல் தலைவராக இருந்திருக்கலாம்.  தன் னைக் கொன்றவர்களுக்காக ஸ்தேவான் ஜெபித்தபோது சவுலுக்காவும் அவர் ஜெபித்தார்.  மேலான குணமும், அசைக்கமுடியாத விசுவாசமும் உள்ள ஒருவர் தான் இப்படிச் செய்யமுடியும்; ஸ்தேவானின் விசுவாசத்திற்கும், அவர் வாழ்க் கையில் கிறிஸ்து இருந்ததற்கும் வல்லமையான எடுத்துக்காட்டு இது.