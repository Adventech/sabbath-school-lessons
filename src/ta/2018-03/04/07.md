---
title:  மேலும் படிக்க
date:   27/07/2018
---

‘எருசலேம் சபைக்கு நேரிட்ட உபத்திரவமானது, நற்செய்திப் பணிக்கு மிகப் பெரிய தூண்டுதலாக அமைந்தது.  எருசலேமில் நற்செய்தியை வெற்றிகரமாக அறிவித்தார்கள்; உலகம்முழுவதிலும் செல்லும்படி இரட்சகர் கொடுத்திருந்த கட்ட ளையை மறந்து, எருசலேமிலேயே சீடர்கள் இருந்துவிடுகிற அபாயம் நிலவியது.  முழுமூச்சுடன் ஊழியம் செய்யும்போதுதான் தீமையை எதிர்ப்பதற்கான பெலத்தைப் பெறமுடியும் என்பதை மறந்து, எதிரிகளின் தாக்குதல்களிலிருந்து எருசலேமின் சபை யைப் பாதுகாப்பதைவிட மிகமுக்கியமான வேலை வேறு எதுவும் இல்லையென நினைக்க ஆரம்பித்தார்கள்.  இன்னும் சத்தியத்தைக் கேள்விப்படாதோரிடம் சத் தியத்தைப் பகிந்துகொள்ளும்படி புதிதாக மனமாறியவர்களுக்குப் பயிற்சியளிப் பதற்குப் பதிலாக, இதுவரையிலும் செய்த பணியே போதுமென திருப்தியடைகிற ஒரு போக்கைக் கடைபிடிக்கும் ஆபத்தில் இருந்தார்கள்.  தம் பிரதிநிதிகள் அயல்நாடு களில் சிதறுண்டுபோகவும், பிறருக்காக ஊழியம்செய்யவும் அவர்களுக்கு உபத்திர வம் நேரிட தேவன் அனுமதித்தார்.  எருசலேமிலிருந்து துரத்தப்பட்ட விசுவாசிகள் ‘எங்குந்திரிந்து, சுவிசேஷ வசனத்தைப் பிரசங்கித்தார்கள்.’ - உஎஙி, அஅ, ணீ 105.

**கலந்துரையாடக் கேள்விகள்**

`1	ஆதிகாலச் சபையினர் தங்கள்மூலம் நிறைவேறி வந்த பணிகளிலும், தங்களிலும் திருப்தியடையும் ஆபத்தில் இருந்ததாக எலன் ஒய்ட் மேலே சொல்லுகிறார். யூதர்களில் அநேகர் இயேசுவை மேசியாவென்று ஏற்றுக்கொண்டார்கள்; அதுவே போதுமென்று சபையார் நினைத்தார்கள். இதில் இன்று நமக்குள்ள எச்சரிப்பு என்ன?  நாம் ஏற்கனவே பெற்றுக்கொண்டுள்ளவற்றைத் தக்கவைப்பதிலேயே கவனம் செலுத்துவதற்குப் பதிலாக, நாம் உண்மையில் செய்யவேண்டியதில், அதாவது, உலகத்தாருக்கு சத்தியத்தை அறிவிக்கச் செல்லவேண்டியதில் நோக்க மாக இருக்க, நாம் என்ன செய்யலாம்?`

`2	யூதர்களுக்கும் சமாரியர்களுக்குமிடையே பல நூற்றாண்டுகளாக கடும் பகை நிலவிவந்தது; அப்போஸ்தலர்களின் காலத்தில் அது எந்த அளவுக்கு இருந்திருக்க வேண்டுமென யோசியுங்கள்.  ஆனால் யூதனாகிய பிலிப்பு, சமாரியாவில் இயே சுவைப் பற்றிப் பகிர்ந்துகொண்டார். இதில் நமக்குள்ள பாடம் என்ன?  செவந்த்- டே அட்வென்ட்டிஸ்ட் கிறிஸ்தவர்களும்கூட கலாச்சார, இன பேதங்களுக்கு விதி விலக்கானவர்கள் அல்ல.  தேவனுக்குமுன் நாம் அனைவரும் சமம் என்பதை சிலுவை எவ்வாறு நமக்கு உணர்த்தவேண்டும்? எல்லாருக்காகவும் கிறிஸ்து மரித் திருப்பதால், ஒவ்வொரு மனிதனும் விலைமதிக்க முடியாதவன் என்பதை எவ் வாறு நினைவில் நிறுத்தலாம்?`

`3	அந்த எத்தியோப்பியனை பிலிப்பு எவ்வாறு அணுகினார்? அப் 8:27-30. மற்றவர் களிடம் சத்தியத்தைப் பகிர கிடைக்கும் வாய்ப்புகளை எவ்வாறு பயன்படுத்தலாம்?`

`4	சபையின் ஊழியப்பணியை வெற்றிகரமாக நிறைவேற்றுவதற்கு அப் 6-8இல் நாம் கற்றுக்கொண்ட பாடம் என்ன?`