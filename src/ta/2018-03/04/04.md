---
title:  சனகெரிம் சங்கத்திற்கு முன்பாக
date:   24/07/2018
---

`குற்றஞ்சாட்டிற்கு ஸ்தேவானின் பதில் என்ன? அப் 7:1-53.`

ஸ்தேவான் கைதுசெய்யப்பட்டு, சனகெரிம் சங்கத்திற்குமுன் விசாரிக்கப் படுகிறார்.  நற்கிரியைகளும் பிரமாணமும் தேவாலய ஆராதனைமுறைகளும் தான் உலகத்தையே தாங்கிவருகிற மூன்று தூண்களென யூதர்கள் பாரம்பரியமாக நம்பிவந்தார்கள்.  மோசேயின் சடங்காச்சாரங்கள் இனித் தேவையில்லை என்று சொன்னதால், யூதமார்க்கத்தின் மிகவும் புனிதமான ஒன்றை அவமதித்ததாக நினைத்தார்கள்; அதனால்தான் ஸ்தேவானைக் குற்றஞ்சாட்டினார்கள். அப் 6:11.

ஸ்தேவான் சொன்ன பதிலானது, அப்போஸ்தலர் புத்தகத்தில் மிகநீண்ட பிரசங்கம்.  இஸ்ரவேலின் வரலாற்றை ஒப்புவிப்பதுபோலத் தெரியும்; ஆனால் பழைய ஏற்பாட்டு உடன்படிக்கையோடும், இஸ்ரவேல் வரலாற்றை தீர்க்கதரிசிகள் பயன்படுத்தினவிதத்தோடும் அந்தப் பிரசங்கத்தை ஒப்பிட்டுப் பார்க்கவேண் டும்; இஸ்ரவேலருக்கு உடன்படிக்கையை நினைவூட்டி, சீர்திருத்தத்தைக் கொண்டுவர தீர்க்கதரிசிகள் இப்படிப் பேசுவதுண்டு. அதற்கு ரீப் என்கிற ஒரு எபிரெய சொல்லைப் பயன்படுத்தினார்கள்.  இதற்கு ‘உடன்படிக்கை வழக்கு’ என்று பெயர்.  உடன்படிக்கைப்படி இஸ்ரவேலர் நடக்காததால், தேவன் அவர் களுக்கு எதிராக சட்டநடவடிக்கை எடுப்பதாக அந்த வார்த்தை காட்டுகிறது.

மீகா 6:1,2இல் ரீப் என்கிற வார்த்தை மூன்று முறை வருகிறது.  சீனாயில் கொடுக்கப்பட்ட உடன்படிக்கையை நினைவூட்டும்படி (யாத் 20-23), தேவன் அவர்களுக்காகச் செய்த மகத்துவக் கிரியைகளைக் கூறுகிறார். மீகா 6:3-5. பிறகு உடன்படிக்கையின் நிபந்தனைகளை மீறியதாகச் சொல்கிறார். மீகா 6:6-12. பின்பு, மீறினதால் உண்டான சாபங்களைக் கூறுகிறார். மீகா 3:13-16.

இதே பாணியைத்தான் ஸ்தேவான் கடைப்பிடிக்கிறார்.  ஏன் இப்படிப் பேசி னாய் என்று கேட்டவர்களிடம், குற்றச்சாட்டை மறுக்கவோ, தன் விசுவாசத்தை நிரூபிக்கவோ அவர் முயலவில்லை.  அப் 7:51-53. மாறாக, இஸ்ரவேலருக்கு எதிராக தேவனுடைய வழக்கைக் கொண்டுவந்தபோது, தீர்க்கதரிசிகள் செய் ததை அவரும் செய்கிறார்.  தேவனுக்கும் யூதருக்கும் இருந்த உறவைச் சொல்லி, இப்போது நன்றியில்லாமல் இருப்பதைக் காட்டுகிறார்.

தேவனுடைய வழக்கறிஞராக, யூதத் தலைவர்களுக்கு எதிரான உடன் படிக்கை வழக்கைக் கூறுகிறார்.  அப் 7:51-53. அவர்களுடைய பிதாக்கள் தீர்க்க தரிசிகளைக் கொலைசெய்தார்கள். எனவே அதில் இவர்களுக்கும் பங்குண்டு.  ‘நம் பிதாக்கள்’ (அப் 7:11, 19,38,44,45) என்று சொல்லிவந்தவர் ‘உங்களுடைய பிதாக்கள்’ என்று மாறுகிறார். அப் 7:51.  தான் தேவனுக்காக உறுதியாக நிற் பதைக் காட்டுகிறார்.  அதற்கு அதிக விலைகொடுக்க வேண்டியிருந்தது; ஆனாலும், பயம் இல்லாமல் பேசுகிறார்.

`இயேசுவுக்காக எதையும் சமரசம் செய்யாமல், உறுதியாக நிற்கவேண்டிய அனுபவம் சமீபத்தில் எப்போது உண்டானது?  உறுதியாக நின்றீர்களா, தடுமாறி விட்டீர்களா?  தடுமாறிவிட்டீர்கள் என்றால், நீங்கள் செய்யவேண்டிய மாற்றம் என்ன?`