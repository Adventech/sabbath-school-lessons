---
title:  நற்செய்தி பரவுதல்
date:   26/07/2018
---

ஸ்தேவானைக் கொலைசெய்த அதே கும்பல் எருசலேமிலிருந்த விசுவாசிகளை பெரிய அளவில் உபத்திரவப்படுத்த ஆரம்பித்தார்கள்.  அந்தக் கும்பலின் தலைவரான சவுல், சபையைச் சின்னாபின்னாமாக்கிக் கொண்டிருந்தார். அப் 8:3; 26:10.  ஆனால், அந்த உபத்திரவம் நன்மையானதாக அமைந்தது.

யூதேயா, சமாரியாமுழுவதிலும் சிதறிப்போன விசுவாசிகள் அங்கே நற் செய்தியைப் பிரசங்கித்தார்கள்.  யூதேயாவிலும் சமாரியாவிலும் சாட்சிகளாக இருங்கள் என்கிற கட்டளை அப்போது நிறைவேறியது. அப் 1:8.

`அப் 8:4-25இல் சொல்லப்படும் சம்பவத்திலுள்ள படிப்பினைகள் என்ன?`

சமாரியர்கள் பாதி இஸ்ரவேலர்கள்; மதநம்பிக்கையிலும் அப்படித்தான்.  ஒரே தேவன் உண்டென நம்பினார்கள்; மோசேயின் முதல் ஐந்து புத்தகங்களை ஏற்றுக்கொண்டார்கள்; விருத்தசேதனம் பண்ணிக்கொண்டார்கள்; மேசியாவின் வருகையை எதிர்பார்த்தார்கள்.  ஆனால், சமாரியரின் மத நம்பிக்கை சீர்கெட்ட தென்றும், இஸ்ரவேலரின் உடன்படிக்கைகளில் சமாரியர்களுக்குப் பங்கில்லை என்றும் இஸ்ரவேலர்கள் நினைத்தார்கள்.

சமாரியர்கள் மனமாறியது எதிர்பாராத ஒன்று. சபையாரால் அதை நம்ப முடியவில்லை; எனவே, சூழ்நிலையை அறிந்துவர பேதுருவையும் யோவா னையும் அப்போஸ்தலர்கள் அனுப்பிவைத்தார்கள்.  பேதுருவும் யோவானும் அங்குச் செல்லும்வரை ஆவியானவரை தேவன் அங்கிருந்தவர்களுக்கு அரு ளாமல் இருந்தார். அப் 8:14-17.  விசுவாசக்குடும்பத்தின் அங்கத்தினர்களாக சமாரியர்களையும் முற்றிலுமாக ஏற்றுக்கொள்ளவேண்டும் என்பதை அப்போஸ் தலர்கள் புரிந்துகொள்வது தேவநோக்கமாக இருந்திருக்கலாம். அப் 11:1-18.

அதோடு நிற்கவில்லை.  எத்தியோப்பிய மந்திரி ஒருவருக்கு பிலிப்பு வேதா கமத்தை விளக்கிக்கூறி, அந்த மந்திரி ஞானஸ்நானம்பெற்றதாக அப் 8:26-39 கூறுகிறது.  ‘அப்பொழுது பிலிப்பும் மந்திரியும் ஆகிய இருவரும் தண்ணீரில் இறங்கினார்கள். பிலிப்பு அவனுக்கு ஞானஸ்நானங்கொடுத்தான்.’ அப் 8:38.

முதலாவது சமாரியர்களுக்கு; இப்போது அந்திய தேசத்தானான எத்தியோப் பிய மந்திரிக்கு.  தொழுதுகொள்ளும்படி எருசலேமுக்கு வந்தவர், தன் நாட்டிற் குத் திரும்பிக்கொண்டிருந்தார்.  எனவே சொல்லப்பட்டபடியே, இஸ்ரவேலின் எல்லைகளைத் தாண்டி சத்தியம் உலகத்திற்குக் கொண்டுசெல்லப்பட்டது.  இது வெறும் ஆரம்பம்தான்.  அந்த ஆதிகால யூதர்கள் சீக்கிரமே அப்போது அறியப் பட்டிருந்த உலகம் முழுவதிலும் சென்று, ‘இயேசு மரித்தார், தங்கள் பாவங்களுக் கான தண்டனையை ஏற்றுக்கொண்டார்’ என்று நற்செய்தி சொல்லி, எல்லாப் பகுதிகளிலும், எல்லாருக்கும் இரட்சிப்பின் நம்பிக்கையைக் கொடுக்கவிருந்தார்கள்.

`சீமோனிடம் பேதுரு ‘நீ கசப்பான பிச்சிலும் பாவக்கட்டிலும் அகப்பட்டிருக்கிறதாகக் காண்கிறேன்’ என்று சொன்னார். அப் 8:23.  சீமோனாக இருந்தாலும், இதே போன்ற சூழ்நிலையில் இருக்கும் யாராக இருந்தாலும் இந்தப் பிரச்சனைக்கான தீர்வு என்ன?`