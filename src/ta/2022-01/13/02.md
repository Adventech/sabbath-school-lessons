---
title:  தேவமக்கள்மேல் அக்கறைகொள்தல்
date:   20/03/2022
---

`ஆதிகாலத் திருச்சபையில் எவ்வாறு விருந்தோம்பலைக் கடைப்பிடித்தார்கள்? எபி 13:1, 2; ரோமர் 12:13; 1தீமோ 3:2; தீத்து 1:8; 1பேதுரு 4:9.`

கிறிஸ்தவ மார்க்கம் பெரும்பாலும் குறிக்கோளற்ற ஓர் இயக்கமாகவே இருந்தது:கிறிஸ்தவர்களையும் கிறிஸ்தவர் அல்லாதோரையும் உபசரிப்பதை முக்கியமாகக் கருதினார்கள். உபசரிக்க ‘மறவாதிருங்கள்’ என்றால், உள்ளே சேர்த்துக்கொள்ளத்தவறாதீர்கள்என்று அர்த்தமல்ல. மாறாக, எவரையும் வேண்டுமென்றே புறக்கணிக்க வேண்டாமென்று அர்த்தம்.

சகவிசுவாசிகளை மட்டும் உபசரித்தால் போதாதென பவுல் கருதினான். அந்நியரை உபசரித்ததின்நிமித்தம் சிலர் தங்களை அறியாமலேயே தேவதூதர்களை உபசரித்ததுண்டு என்று சொல்கிறான். எபி 13:2. ஆபிரகாமையும் சாராளையும் சந்திக்கச் சென்று மூன்று நபர்களை மனதில்வைத்து, அதை எழுதியிருக்கலாம். ஆதி 18:2-15. உபசரிப்பது என்றால், ஆஸ்திகளை மற்றவர்களோடு பகிர்ந்துகொள்வதும், அவர்களோடு பாடனுபவிப்பதும் அடங்கும்; அதைத்தான் இயேசு நமகுச் செய்தார். எபி 2:10-18.

சிறையில் இருப்பவர்கள்மேல் சகோதர சிநேகத்துடன் நடந்து கொள்வது என்றால், விசுவாசிகள் அவர்களுக்காக ஜெபிப்பது மட்டும் அல்ல அவர்களுக்கு பொருளுதவியும் உணர்வுப்பூர்வமான ஆதரவும் அளிப்பதாகும். சிறையில் இருப்பவர்களை வேண்டுமென்றே புறக்கணிப்பதற்கான ஆபத்து இருக் கிறது. சமுதாயம் குற்றவாளிகளெனத் தீர்த்தவர்களுக்கு பொருளுதவி செய்து, உணர்வுப்பூர்வமான ஆதரவு காட்டுவதால், அவர்கள் பாடுகளில் பங்கெடுக்கிறோம். ஒருவிதத்தில் அவர்களுக்கு ‘பங்காளிகளாகிறோம்’; அதனால் ஒருவேளை நாம் சமுதாய துஷ்பிரயோகத்திற்கும் ஆளாகலாம். எபி 10:32-34.

சிறையில் இருப்பவர்கள்மேல் விசுவாசிகள் அக்கறைகாட்டுவதை ஊக்குவிக்கும் வகையில் உருவகங்களையும் வார்த்தைகளையும் பவுல் பயன்படுத்துகிறான். முதலாவது, சிறையில் அடைபட்டிருந்த சகோதரருக்கு முன்பு அவர்கள் செய்த உதவிகளை நினைவூட்டுகிறான். ‘நிந்தைகளாலும் உபத்திரவங்களாலும் வேடிக்கையாக்கப்பட்ட’ அந்தச் சகோதரருக்கு அவர்கள் ‘பங்காளிகளானார்கள்’. எபி 10:33. இரண்டாவது, ‘தீங்கனுபவிப்பது’ பற்றியது. அது மோசேயின் அனுபவத்தை ஞாபகப்படுத்துகிறது. அவன், ‘அநித்தியமானபாவ சந்தோஷங்களை அநுபவிப்பதைப் பார்க்கிலும் தேவனுடைய ஜனங்களோடே துன்பத்தை அநுபவிப்பதையே தெரிந்துகொண்டான்’. எபி 11:25. கடைசியாக, ‘சகோதர சிநேகம்’ எனும் அருமையான விஷயத்தை முன்வைக்கிறான். ‘நீங்களும் சரீரத்தோடிருக்கிறவர்கள்’ என்கிறான். எபி 13:3. அவர்களும் மனிதர்கள்; எனவே அவர்களைப் போலதாங்கள் சிறையில் இருந்தால் எப்படி நடத்தப்படவிரும்பியிருப்பார்களோ அப்படியே மற்றவர்களை நடத்தச் சொல்கிறான். சிறையில் இருப்பவர்களுக்கு பொருளுதவியும், உணர்வுப்பூர்வமான ஆதரவும் வழங்கி, அவர்களுக்குத் தாங்கள் இருப்பதைக் காட்ட வேண்டும்.

`திருச்சபை அங்கத்தினர்களோ வேறு நபர்களோ சிறைச்சாலையில் இருந்தால், அவர்களுக்கு உதவ நாம் என்ன செய்யலாம்?`