---
title:  சகோதர சிநேகம் நிலைத்திருக்கக்கடவது
date:   19/03/2022
---

### இவ்வார ஆராய்ச்சிக்கு
எபி 13; ரோமர் 12:13; எபே 5:3-5; 1பேதுரு 5:1-4; எபி 2:9; 4:16; கலா 2:20.

> <p>மணன வசனம்</p>
> ‘சகோதர சிநேகம் நிலைத்திருக்கக்கடவது’. எபிரெயர் 13:1.

அப்போஸ்தலன் இறுதியாகக் கூறும் அறிவுரை இதுதான்: ‘சகோதர சிநேகம் நிலைத்திருக்கக்கடவது’. எபி 13:1. நிருபம் முழுவதிலும், நாம் ராஜாவும் பிரதான ஆசாரியரான இயேசு வின் குடும்பத்தைச் சேர்ந்தவர்கள்; அவருடைய சகோதரர்கள், சகோதரிகள் என்பதை வலியுறுத்திவந்தான். தான் நிருபம் எழுதின அந்த விசுவாசிகளை, அவரவர் தனித்தனியே இயேசுவோடு உறவை வைத்து, தனித்தனியே தங்கள் இரட்சிப்பு நிறைவேற பிரயாசப்படுகிற ஒரு கூட்டமாக மட்டும் பார்க்க வில்லை; மாறாக, ஒரு குடும்பமாக, வீட்டாராகச் சேர்ந்து, தங்கள் இரட்சிப்பு நிறைவேறப் பிரயாசப்பட விரும்பினான்.

இயேசு நமக்காகச் செய்த கிரியையை ‘சகோதர சிநேகத்தால்’ உண்டானது என்று சொல்கிறான். அவர் ‘அவர்களைச் சகோதரரென்று சொல்ல வெட்கப்பட வில்லை’. எபி 2:11. எனவே, இயேசு தங்களுக்குச் செய்தபடியே விசுவாசிகள் ஒருவருக்கொருவர் செய்ய வேண்டும்.

அந்த நிருபம் முழுவதிலும் சகோதர சிநேகம் சம்பந்தப்பட்ட அறிவுரைகளை வழங்குகிறான். ‘ஒருவருக்கொருவர் புத்திசொல்லுங்கள்’; அப்போதுதான் ‘ஒருவனும் தேவனுடைய கிருபையை இழந்துபோகாமல் தப்பலாம்’. எபி 3:13; 10:24, 25; 12:15-17. சகோதரசிநேகம் சம்பந்தப்பட்ட பல விஷயங்களை 13ம் அதிகாரத்தில் சொல்கிறான்:விருந்தோம்பல். எபி 13:2. சிறையில் இருப்பவர்களையும், தீங்கனுபவித்தவர்களையும் சந்தித்து, உதவிசெய்தல். எபி 13:3. திருமணத்தைக்கனம் பண்ணுதல். எபி 13:4. பேராசையை விட்டொழித்தல். எபி 13:5, 6. திருச்சபை தலைவர்களை நினைவுகூர்ந்து, கீழ்ப்படிதல். எபி 13:7-17. அதை எழுதுகிற அவனுக்காகவும் வேண்டுதல். எபி 13:18, 19.

_2021, மார்ச் 26 வகுப்புக்காகப் படிக்கவேண்டிய பாடம்_