---
title:  உங்கள் தலைவர்களை நினையுங்கள்
date:   22/03/2022
---

`நம் தலைவர்களுடன் நாம் எத்தகைய தொடர்பை வைத்திருக்க வேண்டும்? எபி 13:7-17.`

திருச்சபையின் தலைவர்களுக்கு மதிப்பளித்து, கீழ்ப்படிவதுகுறித்த அறிவுரைகளை எபி 13:7-17 சொல்கிறது. தேவவார்த்தையைப் போதித்த முற்கால தலைவர்களை ‘நினைக்க வேண்டும்’ என்று அறிவுரை தொடங்குகிறது. எபி 13:17. முற்காலதலைவர்கள் என்றால், முதலில் தேவவார்த்தையைப் போதித்து, திருச்சபையை நிறுவினவர்கள். ‘நினைக்க வேண்டும்’ என்றால், அவர்களை நினைவுப்படுத்திப் பார்ப்பதோ, வெளிப்படையாக அவர்களுக்கு மரியாதை செலுத்துவதோ அல்ல. அவர்களுடைய நடத்தையின் விளைவை ‘நினைவுப்படுத்தி’, அவர்களுடைய விசுவாசத்தைப் பின்பற்றுவதாகும்.

அவர்கள் வழியில் நடப்பதே அவர்களை நினைப்பதும், போற்றுவதும் ஆகும். விசுவாசிகள் பின்பற்றவேண்டிய விசுவாச ஜாம்பவான்களின் பட்டியலில், திருச்சபையைத் தோற்றுவித்த தலைவர்களையும் பவுல் சேர்த்திருக்கிறான். இந்தப் பட்டியலில் எபி 11இன் ஜாம்பாவான்கள் அடங்குவார்கள்; அவர்களில் எல்லாம் மிகப்பெரிய முன்மாதிரி இயேசு. எபி 12. ‘இயேசுகிறிஸ்து நேற்றும் இன்றும் என்றும் மாறாதவராயிருக்கிறார்’. எபி 13:8. பொய்ப் போதகர்களின் போதனைகள் ‘பலவிதங்கள்’, ‘அந்நியமானவை’ என்று கடுமையாகச் சாடுகிறான். எபி 13:9.

எபி 13:7இல், தலைவர்களை நினைவுகூரும்படி சொன்னதை, அந்தப் பகுதியின் முடிவில் அதிகமாக வலியுறுத்துகிறான். விசுவாசிகளின் ஆத்துமாக்களுக்காக தலைவர்கள் விழித்திருக்கிறவர்கள் என்பதால், அவர்களுக்குக் கீழ்ப்படியுமாறு புத்திகூறுகிறான். திருச்சபையாராகிய தங்கள் மந்தையின் ஆவிக்குரிய நலனில் அக்கறை கொண்டு, அவர்களுடைய ஆவிக்குரிய நிலைகுறித்து தேவனிடம் கணக்கு ஒப்பு விக்கிற போதகர்களே நல்ல தலைவர்கள். 1 பேதுரு 5:1-4; 1கொரி 3:10-15. இன்று திருச்சபையில் பல்வேறு நிலைகளிலுள்ள தலைவர்களுக்கும் இந்தக் கருத்து பொருந்தும்.

இந்தத் தலைவர்கள் சிறிய மேய்ப்பர்கள்; ‘ஆடுகளுடைய பெரிய மேய்ப் பரான’ இயேசுவின் கீழ் பணிபுரிகிறவர்கள். எபி 13:20. தலைவர்களிடம் அக்கறையும் உண்மையும், அங்கத்தினர்களிடம் கீழ்ப்படிதலும் நம்பிக்கை தன்மையும் இருந்தால் அங்கே மகிழ்ச்சி காணப்படும். அதாவது, தலைவர்கள் ‘மகிழ்ச்சி யோடு’ திருச்சபையில் ஊழியம் செய்ய முடியும்; தங்கள் திருச்சபையார்குறித்து துக்கத்தோடு அல்ல மகிழ்ச்சியோடு தேவனிடம் கணக்குக்கொடுக்க முடியும்.

`உங்கள் திருச்சபையிலும் அல்லது உலகம் முழுவதிலும் தலைவர் -அங்கத்தினர் உறவை மேம் படுத்த அல்லது பெலப்படுத்த நீங்கள் என்ன செய்யலாம்?`