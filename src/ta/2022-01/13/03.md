---
title:  பொருளாசையும் பாலியல் ஒழுங்கின்மையும்
date:   21/03/2022
---

`எபி 13:4, 5; லூக் 16:10-18; 1கொரி 5:1; எபே 5:3-5; கொலோ 3:5 ஆகிய வசனங்கள் என்ன இரண்டு தீயகுணங்கள்பற்றிச் சொல்கின்றன?`

பாலியல் ஒழுங்கின்மை, பேராசை பற்றி இவ்வசனங்களில் பவுல் எச்சரிக்கிறான்; இவைசகோதர சிநேகத்திற்கு மிகப்பெரிய எதிரிகள். இந்த இரண்டுக்கும் தொடர்பு இருப்பதாக புதிய ஏற்பாட்டு ஆசிரியர்களும், முற்கால ஒழுக்கவாதிகளும் நம்பினார்கள்.

விவாகத்தைக் கனம்பண்ண வேண்டும் என்றால், அதற்கு அவப்பெயரை ஏற்படுத்துகிற எதையும் தவிர்க்க வேண்டும் என்று அர்த்தம். திருமண உடன்படிக்கையை மீறக் கூடாது; அவசியமின்றி விவாகரத்து செய்யக் கூடாது. ஒப்பிடவும். மத் 19:9. விவாகமஞ்சம் அசுசிப்படக் கூடாது என்றால், திருமணத்திற்கு வெளியே பாலுறவு வைத்து அதை தீட்டுப்படுத்தக்கூடாது என்று அர்த்தம். புதிய ஏற்பாட்டில் ‘வேசிக்கள்ளர்’ எனும் வார்த்தை, சகலவகை பாலியல் ஒழுக்கக்கேட்டையும் சுட்டிக்காட்டுகிறது. 1கொரி 5:9-11; 6:9,10; எபே 5:5; 1தீமோ 1:9, 10; வெளி 21:8; 22:15. மேலும், பாலியல் நெறிமுறைகளில் கிரேக்க-ரோமச் சமூகம் கண்டிப்புடன் இல்லை. அதில் நிலையான தரநிலையைக் கடைப்பிடிக்கவில்லை. ஆண்கள் தவறான பாலியல் உறவுகளில் இரகசியமாக ஈடுபடுவதை அனுமதித்தார்கள். ஆனாலும் விபசாரக்காரரை தேவன் நியாயந்தீர்ப்பார் என்று பவுல் எச்சரிக்கிறான் தங்களுடைய நெறிமுறை தரங்களை சமூக மரபுகள் தீர்மானிக்க விசுவாசிகள் அனுமதிக்கக் கூடாது.

கிரேக்க-ரோம சமூகத்தின் முக்கியத் தீமைகளில் ஒன்று ‘பண ஆசை’. வேறொரு நிருபத்தில் ‘பண ஆசை ‘ எல்லாத் தீமைக்கும் வேராக இருப்பதாகவுல் குறிப்பிட்டான். 1தீமோ 6:10.

இந்தத் தீமையை எதிர்த்துநிற்குமாறு பல நிருபங்களில் பவுல் ஊக்குவிக்கிறான். முதலாவது, தங்களிடம் இருப்பதே ‘போதுமென்று’ எண்ண வேண்டும். 2கொரி 9:8; பிலி 4:11,12. மேலும், தேவன் நம்மைவிட்டு ‘விலகுவதுமில்லை, கைவிடுவதுமில்லை’ என்கிற வாக்குறுதியை நம்பி, பற்றிக்கொள்ள வேண்டும். எபி 13:5. பல இடங்களில், பல தருணங்களில் இந்த வாக்குறுதியைக் கொடுத்திருக்கிறார்; இன்று நமக்கும் கொடுக்கிறார். ஆதி 28:15; உபா 31:6, 8; யோசுவா 1:5; 1நாளா 28:20. எனவே விசுவாசிகள் ‘கர்த்தர் என் பட்சத்தில் இருக்கிறார், நான்பயப்படேன்; மனுஷன் எனக்கு என்ன செய்வான்?’ என்கிற வார்த்தைகளை மனதில் வைத்து, தேவனுடைய வாக்குறுதிக்கு இணங்க வேண்டும். சங் 118:6. பவுல் சரியாகத்தான் சங்கீதத்தை மேற்கோள் காட்டுகிறான். ஏனென்றால் அவிசுவாசிகள் தனக்கு உபத்திரவம் கொடுத்தபோது, தேவன்மேல் நம்பிக்கைவைத்து தாவீது அந்த வார்த்தைகளைச் சொன்னான்.

`பாலியல் ஒழுக்கம்குறித்து இன்றைய சமுதாயம் எவ்வாறெல்லாம் பார்க்கிறது? அதேநேரம். பண ஆசைக்கு எவ்வாறு தீனிபோடுகிறது? இந்த இரண்டு ஆபத்தான தீங்குகளுக்கு எதிராக நாம் எவ்வாறு பாதுகாப்பாக இருக்கலாம்?`