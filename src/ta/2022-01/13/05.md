---
title:  பலவிதமான அந்நிய போதனைகள்குறித்து ஜாக்கிரதை
date:   23/03/2022
---

`எபி 13:9; 2:9; 4:16; 6:19, 20 ஆகிய வசனங்களை ஒப்பிடுங்கள். எங்கிருந்து கிருபை கிடைக்கிறது? நம் இருதயங்கள் எவ்வாறு பெலப்படுகின்றன?`

பொய்ப்போதனைகள், போஜனங்கள்பற்றி எபி 13:9 சொல்கிறது. சுத்தமான உணவுகளுக்கும் அசுத்தமான உணவுகளுக்கும் உள்ள வித்தியாசத்தைப்பற்றி பவுல் இங்குப் பேசவில்லை.

ஏன்?

முதலாவது, இந்த நிருபத்தில் சுத்தமான உணவுகள், அசுத்தமான உணவுகள்குறித்த கருத்தையே பேசவில்லை. விசுவாசிகளை தேவன் கிருபையால் இரட்சித்ததையும், அவர்கள் சில உணவுக்கட்டுப்பாடுகளைக் கடைப்பிடிக்க வேண்டியதையும் ஆதிகாலத் திருச்சபை உறுதிப்படுத்தியது. அப் 15:7-11; 15:19, 20. சுத்தமான உணவுகள், அசுத்த உணவுகள் உட்பட வேதாகமத்தின் பிற சட்டத்திட்டங்கள் எதுவுமே கிருபைக்கு எதிரானவை அல்ல. புதிய உடன்படிக்கையின்படி பிரமாணத்தை இருதயத்தில் எழுதுகிறார். எபி 8:10-12. ஆசரிப்புக்கூடாரத்தில் நடைபெற்ற மிருகப்பலிகளையும் லேவிகோத்திர மத்தியஸ்த ஊழியத்தையும் இயேசுவின் மேன்மையான பலியும் ஆசாரிய மத்தியஸ்த ஊழியமும் நீக்கிவிட்டன. எபி 8:4, 5; 10:1-18 இதுதான் பவுல் இங்கு வலியுறுத்துகிறகருத்து.

இரண்டாவது, அங்கிருந்த விசுவாசிகள் சிலவகை உணவுகளைத் விலக்காமல், எப்படியாவது கிருபை கிடைக்கும், புண்ணியம் கிடைக்கும் என்று எண்ணி, அவற்றைப் புசித்திருக்க வாய்ப்புள்ளது. எபி 13:9, தேவாலயத்தில் மிருகப்பலி கள் செலுத்தப்படும்போது, தொடர்ச்சியாக சில யூதச்சடங்குகள் அல்லது வழிபாட்டு விருந்துகள் நடத்தப்படுவதுண்டு. அந்த விருந்துகளால் ஆவிக்குரிய நன்மைகள் கிடைப்பதாக நம்பினார்கள். அதில் பங்கேற்பது குறித்துதான் பவுல் இங்கு எச்சரித்திருக்க வேண்டும். ஆனால் அந்த உணவுகளால் கிருபை கிடைக்கவில்லை; இயேசு கிறிஸ்துவின் பலியாலும், ஆசாரிய மத்தியஸ்த ஊழியத்தாலும் மட்டுமே கிருபை கிடைக்கிறது. நமக்கு ஒரு ‘பலிபீடமுண்டு’. எபி 13:10. அது கிறிஸ்துவின் சிலுவை; அதிலிருந்து நாம் புசிக்கலாம். யோவான் 6:47-58.

தேவனுடைய கிருபாசனத்தண்டையில் இருந்து ‘கிருபை’ புறப்பட்டுவரு கிறது. எபி 4:16. கிறிஸ்துவின்வழியே கிடைக்கிற இந்தக் கிருபை, தேவனுடைய சிங்காசனத்தில் பிணைக்கப்பட்டுள்ள ‘நிலையும் உறுதியுமான ஆத்தும நங்கூரமாயிருக்கிறது’. எபி 6:19, 20; ஒப்பிடவும்: எபி 4:16. கிறிஸ்துவின் பலியால்நாம் பெறுகிற இந்தக் கிருபை நம் இருதயத்தை ஸ்திரப்படுத்தி, நிச்சயத்தைக் கொடுக்கிறது. இருதயம் இவ்வாறு ‘ஸ்திரப்பட்டிருந்தால்’, அந்நிய போதனைகளால் ‘அலைப்புண்டு திரியாது’. எபி 13:9. தேவனிடமிருந்து ‘விலகாது’. எபி 2:1.

`கிறிஸ்துவின் பூரணபலிபற்றித் தியானியுங்கள். இந்தப் பலியோடு நாம் எதையாவது ‘கூட்டு வது’ எவ்வாறு இயேசுவுக்குள்ளான கிருபைக்கும் நற்செய்திக்கும் முரணானதாக இருக்கும்?`