---
title:  மேலும் படிக்க
date:   25/03/2022
---

‘பரிசுத்த ஆவியானவரை ஊற்றின பிறகு, பரிசுத்தவான்களுடனான ஐக்கியத்தின் இனிமையில் விசுவாசிகள் மகிழ்ந்தார்கள். அவர்கள் கனிவும் சிந்தையும் சுயமறுப்பும் மிக்கவர்களாக, சத்தியத்தின் நிமித்தம் எந்தத் தியாகத்தையும் செய்ய ஆயத்தமாக இருந்தார் கள். ஒருவரோடு ஒருவர் தினசரி இடைபடும் விதத்தில், தேவன் கட்டளையிட்ட அன்பை வெளிப்படுத்தினார்கள். சுயநலமற்ற பேச்சுகளாலும் கிரியைகளாலும் அந்த அன்பை பிறர் இருதயங்களிலும் மூட்டிவிடத் தீவிரமாக முயன்றார்கள்.

‘ஆனால் படிப்படியாக ஒரு மாற்றம் உண்டானது. விசுவாசிகள் மற்றவர்களில் குறைகளைக் காண ஆரம்பித்தார்கள். அந்தக் குறைகளையே பேசினதால், அன்பற்ற விமர்சனங்கள் எழுந்தன; இரட்சகரையும் அவர் அன்பையும் மறந்தார்கள். வெளிப்புற சடங்குகளை தீவிறாக அனுசரித்தார்கள்; குறிப்பாக விசுவாசக் கிரியைகளைவிட கொள்கைகளை முக்கியப்படுத் தினார்கள். பிறரைக் குற்றஞ்சாட்டுகிற ஆர்வத்தில், தங்கள் தவறுகளைக் காண மறந்தார்கள். கிறிஸ்து கட்டளையிட்ட சகோதர சிநேகம் மறைந்தது. மிகவும் வருத்தம் என்னவென்றால், தாங்கள் தொலைந்துபோனதையே அறியமுடியாத நிலைக்குச் சென்றார்கள். தாங்கள் வாழ்க்கையில் சந்தோஷத்தையும் மகிழ்ச்சியையும் இழந்துவந்ததையும், தேவ அன்பு இருதயங்களிலிருந்து விலகியதால், சீக்கிரமே இருளுக்குள் செல்லவிருந்ததையும் உணரவில்லை. 

‘திருச்சபையிலிருந்து சகோதரசிநேகம் மறைந்துவந்ததை உணர்ந்த யோவான். சகோதரசிநேக அன்புடன் இருக்கும்படி விசுவாசிகளிடம் வலியுறுத்தினான். திருச்சபைக்கு அவன் எழுதின நிருபங்களில் இந்தச் சிந்தையே நிறைந்திருந்தது. ‘பிரியமானவர்களே, ஒருவரிலொருவர் அன்பாயிருக்கக்கடவோம்; ஏனெனில் அன்பு தேவனால் உண்டாயிருக்கிறது; அன்புள்ள எவனும் தேவனால் பிறந்து, அவரை அறிந்திருக்கிறான். அன்பில்லாதவன் தேவனை அறியான்; தேவன் அன்பாகவே இருக்கிறார். தம்முடைய ஒரேபேறான குமானாலே நாம் பிழைக்கும்படிக்கு தேவன் அவரை இவ்வுலகத்திலே அனுப்பினதினால் தேவன் நம்மேல் வைத்த அன்பை வெளிப்படுத்தினார். நாம் தேவனிடத்தில் அன்புகூர்ந்ததினால் அல்ல, அவர் நம்மிடத்தில் அன்புகூர்ந்து, நம்முடைய பாவங்களை நிவிர்த்திசெய்கிற கிருபாதாரபலியாகத் தம்முடைய குமாரனை அனுப்பினதினாலே அன்பு உண்டாயிருக்கிறது. பிரியமானவர்களே, தேவன் இவ்விதமாய் நம்மிடத்தில் அன்புகூர்ந்திருக்க, நாமும் ஒருவரிடத்தில் ஒருவர் அன்புகூரக் கடனாளிகளாயிருக்கிறோம்’ என்று எழுதுகிறான்.

**கலந்துரையாடக் கேள்விகள்**

`1.	இயேசுவுக்கும் விசுவாசிக்கும் உள்ள தனிப்பட்ட உறவே கிறிஸ்தவ வாழ்க்கை. தேவன் ஒரு குழுவாக நம்மை வழிநடத்துவதையும் உணர்வது ஏன் முக்கியமானது? அந்தக் குழுவில் நம் ஒவ்வொருவரின் கடமைகள் என்ன?`

`2.	ஒரு திருச்சபையில் சகோதர சிநேகம் வலுவாக இருப்பதற்கான அறிகுறிகள் என்ன? ஓய்வுநாள் வகுப்பில் அவற்றைப் பட்டியலிடுங்கள்.`

`3.	 சகோதர சிநேகம் என்றால் என்ன? அதன் தன்மைகள், உருவாக்குகிற காரணிகள், விளைவுகள் யாவை? பொய்யான சகோதர சிநேகம் எவ்வாறு வேறுபடும்?`