---
title:  புது உடன்படிக்கையின்‌ விசேஷித்த மத்தியஸ்தர்‌
date:   15/02/2022
---

`இயேசு எவ்வாறு உடன்படிக்கையின்‌ மத்தியஸ்தராக இருக்கிறார்‌? எபி 8:1-6.`

மத்தியஸ்தர்‌ என்பதற்கான கிரேக்க வார்த்தை மெஸிடஸ்‌; இது மெஸோஸ்‌ எனும்‌ வார்த்தையிலிருந்து வந்தது. இதற்கு ‘நடுவில்‌’ என்று பொருள்‌. மத்தியஸ்‌தர்‌ என்றால்‌ நடுவில்‌ நிற்பவர்‌ அல்லது நடப்பவர்‌ என்று அர்த்தம்‌. இது அதிகாரப்பூர்வ வார்த்தை; பின்வருமாறு பங்களிப்பவர்களை அவ்வாறு அழைப்பதுண்டு:

1. இரண்டு அல்லது அதற்கு மேற்பட்ட சாராருக்கு இடையே நடுவராக இருப்பவர்‌
2. பேச்சுவார்த்தை நடத்துபவர்‌ அல்லது தொழில்‌ தரகர்‌
3. நீதிமன்றத்தில்‌ சாட்சிசொல்லத்‌ தகுதியுடையவர்‌
4. ஓர் ஒப்பந்தத்திற்கு ஜாமின்‌ கொடுத்து, அதை உறுதிப்படுத்துகிறவர்‌

முதல்‌ மூன்று பங்களிப்புகளுக்கு உதவுகிறவர்களையே பெரும்பாலும்‌ மத்தியஸ்தர்‌ என்கிறோம்‌. ஆனால்‌ எபிரெயர்‌ நிருபம்‌, நான்காவது பங்களிப்பை வலியுறுத்துகிறது. இயேசு ‘மத்தியஸ்தர்‌’ என்பதால்‌ அவர்‌ பிதாவுக்கும்‌ மனிதர்‌களுக்கும்‌ இடையேயுள்ள பிரச்சனையைத்‌ தீர்த்துவைக்கிறார்‌ அல்லது பிரிந்துநிற்கும்‌ இரு சாராரைச்‌ சமாதானம்பண்ணி ஒப்புரவாக்குகிறார்‌ அல்லது ஓர்‌ ஒப்‌பந்தத்திற்குச்‌ சாட்சியாக இருக்கிறார்‌ என்று அர்த்தமல்ல. மாறாக, அவர்‌ புது உடன்படிக்கையின்‌ பிணையாளியாக அல்லது உறுதிசெய்கிறவராக இருக்கிறார்‌. எபி 7:22. ‘மத்தியஸ்தர்‌’ என்றால்‌, ‘பிணையாளி; உடன்படிக்கை வாக்‌குறுதிகள்‌ நிறைவேறுவதை உறுதிசெய்பவர்‌’ என்று அர்த்தம்‌.

கிறிஸ்துவின்‌ மரணம்‌ புது உடன்படிக்கையைச்‌ சாத்தியமாக்குகிறது. ஏனென்‌றால்‌, இஸ்ரவேலோடும்‌, ஏதேனில்‌ முதல்‌ மனிதர்களோடும்‌ தேவன்‌ செய்த உடன்‌படிக்கையை அவர்கள்‌ மீறினார்கள்‌. அதனால்‌ உண்டான மரணதண்டனையை இயேசு ஏற்றுக்கொண்டு, அதன்‌ கோரிக்கைகளை நிறைவேற்றினார்‌. எபி 9:15-22. எனவே உடன்படிக்கையை மீறினதின்‌ சட்டப்படியான கோரிக்கைகளை இயேசு தம்மேல்‌ ஏற்றுக்கொண்ட பிணையாளினார்‌. அதனால்‌ பரலோகத்தில்‌ இயேசுவுக்கு மேன்மைகிடைத்திருப்பதால்‌, தேவன்‌ மனிதர்களுக்குக்‌ கொடுத்துள்ள வாக்குறுதி நிறைவேறும்‌ என்கிற நிச்சயம்‌ உண்டாகியிருக்கிறது. எபி 6:19,20. தேவனுடைய வாக்குறுதிகள்‌ நிறைவேறுமென நிரூபித்து, உடன்படிக்கையை உறுதிசெய்கிறார்‌. இயேசுவை தேவன்‌ உயிர்த்தெழச்செய்து, தம்‌ வலது பாரிசத்தில்‌ அமரச்செய்தார்‌: அதன்மூலம்‌ நம்மையும்‌ உயிர்த்தெழச்செய்து, தம்மண்டை சேர்க்கப்போவதாகக்‌ காண்பித்திருக்கிறார்‌.

மோசேயைவிட இயேசு மேலான மத்தியஸ்தர்‌; ஏனென்றால்‌ அவர்‌ பரலோக பரிசுத்த ஸ்தலத்தில்‌ ஊழியம்‌ செய்கிறார்‌; நமக்காக தம்மை பழுதற்ற பலியாக ஒப்புக்‌கொடுத்தார்‌. எபி 8:1-5; 10:5-10. தேவமகிமை மோசேயின்‌ முகத்தில்‌ பிரகாசித்தது. யாத்‌ 34:29-35. ஆனால்‌ இயேசு, தேவமகிமையாக இருக்கிறார்‌. எபி 1:3; யோவான்‌ 1:14. மோசே தேவனோடு முகமுகமாகப்‌ பேசினான்‌. யாத்‌ 33:11. இயேசுவோ மாம்சமாக வந்த தேவவார்த்தை. எபி 4:12,13; யோவான்‌ 1:1-3,14.

`ஆம்‌, உடன்படிக்கை நிபந்தனைகளை இயேசு நிறைவேற்றினார்‌. உங்கள்‌ வாழ்க்கையில்‌ கீழ்ப்‌படிதலின்‌ பங்கு என்ன? கீழ்ப்படிதல்‌ ஏன்‌ முக்கியமானது?`