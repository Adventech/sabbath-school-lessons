---
title:  விசேஷித்த வாக்குத்தத்தங்களுடைய புது உடனபடிக்கை
date:   16/02/2022
---

பழைய உடன்படிக்கையைவிட புதிய உடன்படிக்கையில்‌ பரலோக வீடு, நித்திய வாழ்க்கை போன்ற மேலான பிரதிபலன்கள்‌ இடம்பெறுவதால்‌, அது ‘விசேஷித்த வாக்குத்தத்தங்கள்‌’ உடைய உடன்படிக்கை என்று யோசிக்கத்‌ தூண்டலாம்‌. இன்றுபோலவே பழைய ஏற்பாட்டு விசுவாசிகளுக்கும்‌ தேவன்‌ அதே பிரதிபலன்களை அருளியிருந்தார்‌ என்பதே உண்மை. எபி 11:10,13-16. ‘விசேஷித்த வாக்குத்தத்தங்கள்‌’ என்பதற்கு பல்வேறு வகை வாக்குறுதிகள்‌ என்றுஅர்த்தம்‌.

இஸ்ரவேலரோடு தேவன்‌ செய்த உடன்படிக்கையில்‌, அவர்களுக்கான வாக்குறுதிகளைத்தாம்‌ முறைப்படி தெரிவித்திருந்தார்‌. தேவனே முதலடி எடுத்துவைத்து, எகிப்திலிருந்து இஸ்ரவேலை விடுவித்தார்‌; வாக்குத்தத்தத்‌ தேசத்திற்கு அவர்களை வழிநடத்திச்‌ செல்வதாக வாக்குரைத்தார்‌. 

`யாத்‌ 24:1-8, எபி 10:5-10 வசனங்களை ஒப்பிடுங்கள்‌. இரண்டு வாக்குறுதிகளுக்கும்‌ இடையேயுள்ள ஒற்றுமைகளும்‌ வேற்றுமைகளும்‌ யாவை?`

தேவனுக்கும்‌ இஸ்ரவேலுக்கும்‌ இடையேயுள்ள உடன்படிக்கையை இரத்‌தத்தால்‌ உறுதிசெய்தார்‌. அந்த இரத்தத்தை பலிபீடத்திற்குமேலும்‌ அடியிலும்‌ தெளித்தார்கள்‌. கர்த்தர்‌ சொன்ன அனைத்திற்கும்‌ கீழ்ப்படிவதாக இஸ்ரவேலர்‌ வாக்குரைத்தார்கள்‌.

‘தேவனுடைய நியாயப்பிரமாணத்திற்குப்‌ பூரணமாகக்‌ கீழ்ப்படிவதே, நித்திய ஜீவனுக்கான நிபந்தனை. நம்‌ முதல்‌ பெற்றோர்‌ விழுந்து போகும்முன்‌ பரதீசில்‌ அப்படித்தான்‌ இருந்தது; அப்படித்தான்‌ எப்போதும்‌ இருக்கிறது. நித்திய ஜீவனுக்‌கான நிபந்தனையை தேவன்‌ தளர்த்தி, அதன்‌ அடிப்படையில்‌ நித்திய ஜீவன்‌ கொடுத்‌திருந்தால்‌, அண்டசராசரத்தின்‌ சந்தோஷத்திற்கும்‌ ஆபத்து நேர்ந்திருக்கும்‌. பாவத்‌திற்கு வழி பிறந்து, துன்பங்களும்‌ வேதனைகளும்‌ பெருகியிருக்கும்‌; அது அழியாமல்‌ நிலைத்திருக்கும்‌.’

தேவன்‌ நமக்காக புது உடன்படிக்கையின்‌ கோரிக்கைகளை முற்றிலும்‌ நிறைவேற்றினார்‌; எப்படியென்றால்‌, அவர்‌ தம்‌ குமாரனை அனுப்பினார்‌; அவருக்‌குள்‌ உடன்படிக்கையின்‌ வாக்குறுதிகள்‌ நமக்கு நிறைவேறவும்‌, இயேசுவை விசுவாசிப்பதன்மூலம்‌ அவற்றை நமக்கு அருளவும்‌ குமாரன்‌ பாவமற்ற வாழ்க்கை வாழ்ந்தார்‌. இயேசுவின்‌ கீழ்ப்படிதல்‌ உடன்படிக்கையின்‌ வாக்குறுதிகளை உறுதிப்‌படுத்துகிறது. எபி 7:22. முதலாவது, தேவன்‌ உடன்படிக்கையின்‌ ஆசீர்வாதங்‌களை அவருக்கு அருள வேண்டும்‌; இவர்‌ அதை நமக்கு அருள வேண்டும்‌. ‘கிறிஸ்‌துவுக்குள் ‌’இருப்பவர்கள்‌ அந்த வாக்குறுதிகளை அவரோடு அனுபவிக்கலாம்‌. இரண்டாவது, பிரமாணத்தை நிறைவேற்றுவதற்கு அவருடைய பரிசுத்த ஆவி யானவரை நமக்குக்‌ கொடுத்து, பெலனளிக்கிறார்‌.

`கிறிஸ்து உடன்படிக்கையின்‌ கோரிக்கைகளை நிறைவேற்றிமிருக்கிறார்‌; ஆகவே, தேவன்‌ தம்‌. வாக்குறுதிகளை நமக்கு நிறைவேற்றுவார்‌ என்பதில்‌ சந்தேகமில்லை. இது 2கொரி 1:20-22இன்‌ பொருளை விளங்கிக்கொள்ள எவ்வாறு உதவுகிறது? அதில்‌ நமக்குள்ள அற்புத நம்பிக்கை என்ன?`