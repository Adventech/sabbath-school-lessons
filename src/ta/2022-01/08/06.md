---
title:  இருதயத்தில்‌ தெளிவுகொடுத்த புது உடன்படிக்கை
date:   17/02/2022
---

`எரே 31:33; எசே 36:26,27 வசனங்களில்‌ சொல்லப்படும்‌ புது உடன்படிக்கை வாக்குறுதிகளை ஒப்பிடுங்கள்‌. அவை எவ்வாறு ஒன்றுக்கொன்று சம்பந்தப்படுகின்றன?`

முதல்‌ உடன்படிக்கை ஆவணத்தை தேவன்‌ கற்பலகைகளில்‌ எழுதினார்‌; தம்‌ மக்களுடன்‌ செய்த உடன்படிக்கைக்கு முக்கிய சாட்சியாக அதை உடன்படிக்கை பெட்டிக்குள்‌ வைத்தார்‌. யாத்‌ 31:18; உபா 10:1-4. கற்பலகை ஆவணங்கள்‌ உடைந்து போகக்கூடும்‌; புத்தகச்சுருள்களை அறுத்து, எரித்து விடலாம்‌; அதை எரேமியாவின்‌ சம்பவத்தில்‌ காணலாம்‌. எரே 36:23.

ஆனால்‌ புது உடன்படிக்கையில்‌, தேவன்‌ தம்‌ பிரமாணத்தை மக்களுடைய இருதயங்களில்‌ எழுதுவதாகச்‌ சொல்கிறார்‌. இருதயம்‌ என்பது மனதைக்‌ குறிக்‌கிறது; அது ஞாபகத்திறன்‌, அறிவு சம்பந்தப்பட்ட இடம்‌. எரே 3:15; உபா 29:4.  அது தீர்மானங்கள்‌ செய்யப்படும்‌ இடம்‌. எரே 3:10; 29:13.

பிரமாணம்பற்றி அனைவரும்‌ அறிந்துகொளவதற்காக இந்த வாக்குறுதியைக்‌ கொடுக்கவில்லை. முக்கியமாக, ஒட்டுமொத்த தேசத்தாரின்‌ இருதயமும்‌ மாறுவதற்காகக்‌ கொடுத்தார்‌. இஸ்ரவேலருடைய பாவம்‌ ‘இரும்பெழுத்தாணியினாலும்‌, வைரத்தின்‌ நுனியினாலும்‌ எழுதப்பட்டு, அவர்களுடைய இருதயத்தின்‌ பலகையில்‌’ பதிந்திருந்தது. எரே 17:1. கடின இருதயமுள்ளவர்களாக இருந்தார்கள்‌. எரே 13:10; 23:17. ஆதலால்‌, சரியான வழியில்‌ நடக்க இயலவில்லை. எரே 13:23.

நியாயப்பிரமாணத்தை மாற்றியதாக எரேமியா சொல்லவில்லை. ஏனென்‌றால் பிரச்சனை பிரமாணத்தில்‌ இல்லை; இருதயத்தில்‌ இருந்தது. இஸ்ரவேலருக்கு தாம்‌ செய்ததை அவர்கள்‌ எண்ணிப்பார்த்து, தமக்குக்‌ கீழ்ப்படிய தேவன்‌ விரும்பினார்‌. அதனால்தான்‌ வரலாற்றைச்‌ சொல்லி, அவர்கள்மேலான அன்பையும்‌ அக்‌கறையையும்‌ சுட்டிக்காட்டி, அவர்களுக்கு பத்துக்கற்பனைகளைக்‌ கொடுத்தார்‌. யாத்‌ 20:1,2. தேவன்‌ தங்கள்‌ நலனைத்தான்‌ விரும்பினார்‌ என்பதை ஒத்துக்கொள்‌வதற்கு அடையாளமாக இஸ்ரவேலர்தம்‌ பிரமாணத்திற்குக்‌ கீழ்ப்படிய விரும்பினார்‌; எகிப்திலிருந்து அவர்களை விடுவித்ததுதான்‌ அதற்கு மிகப்பெரிய ஆதாரம்‌. அந்த நன்றியுணர்வுடன்‌ கீழ்ப்படிந்து, உறவை நிரூபிக்கவிரும்பினார்‌.

இதே உண்மை இன்று நமக்கும்‌ பொருந்தும்‌. இயேசு நம்மேல்‌ வைத்துள்ள அன்பு, அக்கறையால்தான நமக்காக மரித்தார்‌; அதுதான்‌ புது உடன்படிக்கைக்கு அடிப்படை. லூக்‌ 22:20. அன்பினால்‌ இருதயத்திலிருந்து புறப்படுவதுதான்‌ மெய்‌யான கீழ்ப்படிதல்‌. மத்‌ 22:34-40. பரிசுத்த ஆவியானவரைப்‌ பெற்றிருக்கிற விசுவாசியின்‌ வாழ்க்கையில்‌ மட்டும்தான்‌ இந்த அன்பு காணப்படும்‌. தேவன்‌ தம்‌ ஆவியானவர்மூலம்‌ நமக்குள்‌ அன்பை ஊற்றுகிறார்‌. ரோமர்‌ 5:5. அவரை நாம்‌ பெற்றிருப்பதின்‌ வெளிப்பாடே அன்பு. கலா 5:22.

`கிறிஸ்துவின்‌ மரணம்பற்றி அறியாத நிலையில்தான்‌, தம்மேல்‌ அன்பு செலுத்துமாறு பண்டைய 'இஸ்ரவேலரிடம்‌ தேவன்‌ வலியுறுத்தினார்‌; அப்படியானால்‌, அதை அறிந்திருக்கும்‌ நாம்‌ எவ்‌வளவு அதிமாக அவரில்‌ அன்பு செலுத்தவேண்டும்‌? அந்த அன்பு உண்மையானது என்பதை கீழ்ப்படிதல்‌ எவ்வாறு வெளிப்படுத்துகிறது?`