---
title:  புதிய உடன்படிக்கைக்கான அவசியம்‌
date:   13/02/2022
---

`ஏன்‌ ஒரு புதிய உடன்படிக்கை தேவையாயிற்று? எபி 7:11-19.`

இயேசுயை மெல்கிசேதேக்கின்‌ முறைமையின்படி ஆசாரியராக நியமித்ததால்‌, புதிய உடன்படிக்கை உண்டானதாக எபிரெயர்‌ நிருபம்‌ கூறுகிறது. பழைய உடன்படிக்கையை லேவிகோத்திர ஆசாரியத்துவத்தின்‌ அடிப்படையில்‌ கொடுத்‌தார்‌. எபி 7:11. லேவிகோத்திர ஆசாரியர்கள்‌ தேவனுக்கும்‌ இஸ்ரவேலருக்கும்‌ இடையே மத்தியஸ்தர்களாக இருந்தார்கள்‌; வேறு எவரும்‌ ஆசாரியராவதற்கு பிரமாணம்‌ தடைசெய்தது. எனவே ஆசாரியத்துவத்தில்‌ உண்டான மாற்றத்தால்‌ ஆசாரியத்துவப்பிரமாணத்திலும்‌ உடன்படிக்கையிலும்‌ மாற்றம்‌ உண்டானதாக பவுல்‌ சொல்கிறான்‌. எபி 7:12,18,19.

பழைய உடன்படிக்கை பூரணப்படுத்தலை உண்டாக்க முடியவில்லை. எபி 7:11. லேவிகோத்திர ஆசாரியத்துவமும்‌ பலிகள்‌, பண்டிகைகள்‌ உள்ளிட்ட ஊழியமும்‌ பழைய உடன்படிக்கை சம்பந்தப்பட்டவை. அவர்கள்‌ செலுத்தின மிருகப்‌ பலிகள்‌ பாவத்திலிருந்து மெய்யான, பூரணமான சுத்திகரிப்பை உண்டாக்கமுடிய வில்லை; தேவனிடம்‌ செல்வதற்கான வழியையும்‌ உண்டாக்க முடியவில்லை. எபி 10:1-4; 9:13,14; 10:19-23.

புதிய உடன்படிக்கை தேவையாயிற்று என்பதால்‌, இஸ்ரவேலுக்கு பழைய உடன்படிக்கையை தேவன்‌ கொடுத்தது நியாயமற்றது என்று அர்த்தமல்ல. இஸ்ரவேலரை சிலைவழிபாட்டிலிருந்து காக்கவும்‌, இயேசு செய்யவிருந்த ஊழியத்‌தைச்‌ சுட்டிக்காட்டவும்‌ லேவிகோத்திர ஊழியத்தையும்‌ ஆசரிப்புக்கூடார ஆராதனைகளையும்‌ ஏற்படுத்தினார்‌. அந்தப்‌ பலிகள்‌ ‘வரப்போகிற நன்மைகளின்‌ நிழலாய்மாத்திரம்‌ இருக்கிறது’ என்று எபிரெயர்‌ சொல்லுகிறது. எபி 10:1.

இயேசுவைச்‌ சுட்டிக்காட்டின பலிகள்‌ ‘உலகத்தின்‌ பாவத்தைச்‌ சுமந்துதீர்க்‌கிற தேவ ஆட்டுக்குட்டியின்‌'மேல்‌, மக்கள்‌ நம்பிக்கையும்‌ விசுவாசமும்‌ வைப்பதற்கு உதவின. யோவான்‌ 1:29; ஒப்பிடவும்‌: ஏசாயா 53. இதே கருத்தைத்தான்‌ கலா 3:24; ரோமர்‌ 10:4இல்‌ பவுல்‌ வலியுறுத்துகிறான்‌. அதாவது, ‘ நியாயப்பிரமாணம்‌ நம்மைக்‌ கிறிஸ்துவினிடத்தில்‌ வழிநடத்துகிற உபாத்தியாய்‌ இருந்தது’. ‘விசுவாசிக்கிற எவனுக்கும்‌ நீதி உண்டாகும்படியாகக்‌ கிறிஸ்து நியாயப்பிரமாணத்‌தின்‌ முடிவாயிருக்கிறார்‌'. ரோமர்‌ 10:4.

என்னவென்றால்‌, நன்மையும்‌ பூரணமுமான பத்துக்கற்‌ பனைகளாலும் கூட இரட்சிப்பைக்‌ கொடுக்கமுடியவில்லை. ரோமர்‌ 3:20-28; 7:12-14. அவை நீதியின்‌ தரத்தை முன்வைக்கின்றனவே ஒழிய, நீதிமான்களாக்குவதில்லை; அதாவது வயது முதிர்வின்‌ முகச்சுருக்கங்களை கண்ணாடி காட்டமுடியுமே தவிர, அவற்றை அதால்‌ அழிக்க முடியாது. அதுபோலத்தான்‌. இயேசுவால்மட்டுமே நாம்‌ பூரண நீதிமான்‌ களாகிறோம்‌.

`நியாயப்பிரமாணம்‌ நம்மை ஏன்‌ இரட்சிக்க முடியாது? கற்பனைகள்‌ அனைத்தையும்‌, கொஞ்சங்‌ கூட தவறாமல்‌ கைக்கொண்டாலும்கூட, அவை ஏன்‌ நம்மை இரட்சிக்க முடியாது?`