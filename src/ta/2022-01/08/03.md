---
title:  புதியது, புதுப்பிக்கப்பட்டது
date:   14/02/2022
---

`புதிய உடன்படிக்கையின்‌ தன்மைபற்றி பின்வரும்‌ வசனங்கள்‌ சொல்வது என்ன? உபா 6:4-6, 30:11-14; எரே 31:31-34 ஆகிய வசனங்களுடன்‌ எபி 8:10-12ஐ ஒப்பிடவும்‌.`

எரேமியாவில்‌ சொல்கிற புது உடன்படிக்கையை எபிரெயர்‌ சுட்டிக்காட்டுகிறது. புது உடன்படிக்கைகுறித்து தேவன்‌ கொடுத்த வாக்குறுதியானது உண்மையில்‌ மோசேமூலம்‌ அவர்‌ இஸ்ரேலுடன்‌ முதலில்‌ செய்த உடன்படிக்கையின்‌ புதுப்பித்தல்‌ என்று எரேமியா கூறுகிறது. எரே 31:31-34. எனவே ‘புதிய’ உடன்‌படிக்கைபற்றி அல்ல, ஏற்கனவே இஸ்ரவேலோடு தேவன்‌ செய்த உடன்படிக்கையின்‌ ‘புதுப்பித்தல்‌’ பற்றியே எரேமியா பேசுகிறது. 'புது’ என்பதற்கான எபிரெய வார்த்தை ஹடாஸா; அதற்கு ‘புத்தம்‌ புதிது’ அல்லது ‘புதுப்பிப்பு’ என்று இரு வகையிலும்‌ அர்த்தம்காணலாம்‌.

பழைய உடன்படிக்கையை மக்கள்‌ மீறிவிட்டார்கள்‌. எபி 8:8,9. பிரச்சனை உடன்படிக்கையில்‌ அல்ல, மக்களிடம்‌ இருந்தது. இஸ்ரவேலர்‌ வரவிருந்த மேசியா குறித்த அடையாளங்களைக்‌ கண்டு, அவரை விசுவாசித்திருந்தால்‌, அந்த உடன்‌படிக்கையை மீறியிருக்கமாட்டார்கள்‌. உண்மை என்னவென்றால்‌, இஸ்ரவேலின்‌ வரலாறு முழுவதிலும்‌ அநேக விசுவாசிகளில்‌ உடன்படிக்கையின்‌ நோக்கங்கள்‌ நிறைவேறியிருக்கின்றன; தங்கள்‌ இருதயங்களில்‌ நியாயப்பிரமாணத்தை எழுதப்‌ பெற்றவர்களாக வாழ்ந்திருக்கிறார்கள்‌. சங்‌ 37:31; 40:8; 119:11; ஏசா 51:7.

புது உடன்படிக்கையானது பழைய உடன்படிக்கையின்‌ புதுப்பித்தல்‌ என்‌றாலும்‌, அது ஒருவிதத்தில்‌ புதிதுதான்‌. எரேமியா வாக்குத்தத்தமாகச்‌ சொன்ன ‘புது உடன்படிக்கை', இஸ்ரவேலர்‌ நாடு கட்டத்தப்பட்டதற்கு முன்னர்‌ இருந்த நிபந்தனைகளைப்‌ புதுப்பிக்கிற ஓர்‌ ஏற்பாடு அல்ல; ஏனென்றால்‌ ஒரு தேசமாக பலமுறை தேவதுரோகம்‌ செய்தார்கள்‌; அப்போது அந்த நிபந்தனைகளை மீறினார்கள்‌; அதனால்‌ அவற்றை தேவன்‌ மீண்டும்‌ மீண்டும்‌ புதுப்பித்திருக்கிறார்‌. தேவனோடு செய்த அந்த உடன்படிக்கையில்‌ அவர்கள்‌ தங்கள்‌ பங்கை நிறைவேற்றத்‌ தவறியதே அந்த மீறுதலுக்கு காரணம்‌. எரே 13:23.

ஆனால்‌ தேவன்‌ ஒரு ‘புதுமையைச்‌' செய்வதாக வாக்குரைத்தார்‌. எரே 31:22. அந்த உடன்படிக்கையானது தேவன்‌ ‘அவர்கள்‌ பிதாக்களோடு' செய்த உடன்‌படிக்கை போன்றதல்ல. எரே 31:32. மோசேமூலம்‌ தேவன்‌ செய்த உடன்படிக்கையில்‌ மக்கள்‌ தங்கள்‌ பங்கை நிறைவேற்றவில்லை. ஆனால்‌ குமாரன்மூலம்‌ தம்‌ உடன்படிக்‌ கையின்‌ நோக்கத்தை நிறைவேற்ற தேவன்‌ விரும்பினார்‌. எபி 7:22. தேவன்‌ தம்‌ பிரமாணத்தை மாற்றவில்லை; தம்‌ தரங்களைக்‌ குறைக்கவும்‌ இல்லை. மாறாக, உடன்படிக்கை வாக்குறுதிகளின்‌ அச்சாரமாகதம்‌ குமாரனை அனுப்பினார்‌. எபி 7:22; 6:18-20. அதனால்தான்‌ இந்த உடன்படிக்கைசாபங்கள்‌ இல்லாத உடன்‌படிக்கையாக இருக்கிறது. இதில்‌ ஆசீர்வாதங்கள்‌ மட்‌ டுமே உண்டு; ஏனென்றால்‌, இயேசு நமக்காகச்‌ சாபமாகி, அதை முற்றிலுமாக நிறைவேற்றினார்‌. கலா 3:13.

`தேவன்‌ தம்‌ மக்களுக்கும்‌ தம்‌ திட்டங்களுக்கும்‌ உண்மையுள்ளவராக இருந்தார்‌; நாம்‌ மற்றவர்‌ களோடுள்ள உறவுகளிலும்‌ நம்‌ திட்டங்களிலும்‌ உண்மையுள்ளவர்களாக இருப்பதற்கு அதிலுள்ள பாடம்‌ என்ன? 2தீமோ 2:13.`