---
title:  விசுவாசத்தைத் துவக்குகிறவர், முடிக்கிறவர்
date:   10/03/2022
---

`நாம் என்ன செய்யவேண்டுமென எபி 12:1-3 சொல்கிறது?`

விசுவாசத்திற்கான விளக்கத்தை எபி 12 இல் இயேசுவோடு பவுல் நிறைவு செய்கிறான். ‘வருகிறவரும்’, ‘தாமதம் பண்ணாதவருமாகிய’ இயேசுவை வைத்து நிருபத்தைத் துவங்கினான். எபி 10:37 விசுவாசத்தை ‘முடிப்பவராகிய’ இயேசு வோடு நிருபத்தை நிறைவுசெய்கிறான். எபி 12:2. இயேசுவே ‘விசுவாசத்தைத்துவக் குகிறவர், முடிக்கிறவர்’. அவரே விசுவாசத்தைச் சாத்தியமாக்குகிறார்; விசுவாசத்தோடு வாழ்வதற்கு மிகச்சிறந்த முன்மாதிரியாக இருக்கிறார். இயேசுவின் வாழ்க்கையில்தாம் விசுவாசத்தின் மிகச்சிறந்த வெளிப்பாட்டைக் காணலாம்.

இயேசுவை நம் விசுவாசத்தின் ‘தலைவர்’ எனலாம். எபி 12:2 (எளிய மொழியாக்கம்). அல்லது, விசுவாசத்தைத் துவக்குகிற முன்னோடி எனலாம்.

முதலாவது, அவரே விசுவாச ஓட்டத்தை முற்றிலும் ஓடி முடித்திருக்கிறார். முந்தின அதிகாரத்தில் சொல்லப்படும் நபர்கள் தங்கள் இலக்கை அடைந்திருக்கவில்லை. எபி 11:39, 40. ஆனால் இயேசு, பரலோகத்தில் தேவனுடைய இளைப்பாறுதலில் பிரவேசித்து, பிதாவின் வலது பாரிசத்தில் வீற்றிருக்கிறார். நாமும் மற்றவர்களோடு சேர்ந்து, பரலோகத்தில் இயேசுவோடு அரசாளுவோம். வெளி 20:4.

`இரண்டாவது, இயேசுவின் பூரண வாழ்க்கைதான் மற்றவர்கள் அந்த ஓட்டத்தில் பங்கேற்பதைச் சாத்தியமாக்கியது. எபி 10:5-14. இயேசு வந்திருக்காவிட்டால், மற்ற எவரும் ஓடுகிற ஓட்டம் பயனற்றதாகியிருக்கும்.`

மூன்றாவது, நாம் விசுவாசிப்பதற்கு காரணரே இயேசுதாம். தேவனோடு ஒன்றாக இருந்தவர், தேவனுடைய உண்மைத்தன்மையை நமக்கு வெளிப்படுத்தினார். நம்மை இரட்சிப்பதிலிருந்து தேவன் பின்வாங்கவே இல்லை; அதனால்தான் நாமும் பின்வாங்காமல் இருந்தால், இறுதியில் பிரதிபலனைப் பெறுவோம். இயேசு பொறுமையோடு ஓடினார்; நாம் உண்மையின்றி நடந்தபோதிலும், அவர் கடைசி மட்டும் உண்மையுள்ளவராக இருந்தார். 2தீமோ 2:13.

இறுதியாக, இயேசுவே விசுவாசத்தை ‘முடிக்கிறவர்’ ஏனென்றால், விசுவாச ஓட்டத்தை எவ்வாறு ஓட வேண்டும் என்பதை மிகச்சிறப்பாக எடுத்துக்காட்டினார். அவர் எவ்வாறு ஓடினார்? நமக்காக அனைத்தையும் துறந்து, பாரமான அனைத்தையும் தள்ளிவிட்டார். பிலி 2:5-8. அவர் ஒருபோதும் பாவம் செய்யவே இல்லை. தம் கிருபையால் மனுக்குலம் இரட்சிக்கப்பட வேண்டும் என்பதே அவர் தமக்குமுன் வைத்திருந்த சந்தோஷமாகும்; அந்தப் பலன்மேலேயே அவர் நோக்கமாக இருந்தார். அதனால் தவறானப் புரிதல்களையும், வன்செயல்களையும் சகித்துக்கொண்டார். சிலுவையின் அவமானத்தை பொறுத்துக்கொண்டார். எபி 12:2, 3.

இப்போது நாம் ஓடவேண்டிய தருணம். இயேசு பெற்ற வெற்றியை நம்முடைய பெலத்தால் நாம் பெறவே முடியாது. அவருடைய மிகச்சிறந்த முன்மாதிரியைப் பெற்றிருக்கிறோம். எனவே, அவர் மேலுள்ள விசுவாசத்தால், நமக்குமுன் இருந்த விசுவாசிகளைப் போல், அவரையே நோக்கிப் பார்த்தவர்களாக, பந்தயப்பொருள்குறித்து அவர் கொடுத்துள்ள வாக்குறுதிகளை நம்பினவர்களாக தொடர்ந்து ஓட வேண்டும்.