---
title:  'மோசே: விசுவாசத்தால் அதரிசனமானவரைத் தரிசித்தல்'
date:   08/03/2022
---

`விசுவாசப்பட்டியலின் விசுவாச ஜாம்பாவான்களின் சிறப்பு என்ன? எபி 11:20-28. எவ்வாறு காணப்படாதவைகளை நம்பி, நடந்தார்கள்?`

இந்த அதிகாரத்தில், விசுவாசத்திற்கு இரண்டாவது பெரிய உதாரணம் மோசே அவனுடைய வாழ்க்கையில் ராஜாவுக்கு எதிரான இரண்டு செயல்கள் குறிப்பிடத்தக்கவை. அவன் பிறந்தபோது, அவன் பெற்றோர் அவனை மறைத்து வைத்தார் கள். ஏனென்றால் அவர்கள், ‘ராஜாவினுடைய கட்டளைக்குப் பயப்படவில்லை’. எபி 11:23. மோசே, ‘ராஜாவின் கோபத்துக்குப் பயப்படாமல்’ எகிப்தைவிட்டுப் புறப்பட்டான். எபி 11:27. ஆனாலும் அவன் தன்னை ‘பார்வோனுடைய குமாரத்தியின் மகன் என்னப்படுவதை வெறுத்ததுதான்’ குறிப்பிடத் தக்க செயல். எபி 11:24. மோசேயைத் தத்தெடுத்த தாய், ‘பார்வோனுடைய குமாரத்தி’. எனவே அடுத்த பார்வோனாகிற வாய்ப்பு மோசேக்கு இருந்தது. ஆனாலும் ஒரு பெரியவல்லரசுக்கு மன்னனாகிற வாய்ப்பைப் புறந்தள்ளினான். தேவன் விடுவிக்க இருந்த அடிமைகளான அகதிகளுக்குத் தலைவனாவதைத் தெரிந்துகொண்டான்.

`எபி 11:24-27; 10:32-35 ஆகிய வசனங்களை ஒப்பிடுங்கள். மோசேயின் அனுப வத்திற்கும், எபிரெய நிருபத்தை பவுல் எழுதின விசுவாசிகளுடைய அனுபவத்திற் கும் இருந்த ஒற்றுமைகள் என்ன?`

மோசேயின் மேன்மை என்னவென்றால், எகிப்தின் ராஜாவாகிற வாக்குறுதிகளையும் தாண்டி, காணப்படாதவைகளை, அதாவது தேவனுடைய வாக்குறுதிகளைப் பார்த்ததுதான். மோசே எகிப்தின் ஐசுவரியங்களில் கவனம் செலுத்தாமல், இனிவரும் ‘பலன்மேல்’ நோக்கமாக இருந்தான். அதே பலன்பற்றி எபி 10:35 சொல்லுகிறது. தம்மை நம்புகிற அனைவருக்கும் அந்தப் பலனைக் கொடுப்பதாக தேவன் வாக்குரைத்திருக்கிறார்.

மோசேயின் தீர்மானம்பற்றி பவுல் சொன்ன வார்த்தைகள், அந்த விசுவாசிகளின் இருதயங்களில் பலத்ததாக்கத்தை ஏற்படுத்தியிருக்கும். கிறிஸ்துவிலான விசுவாசத்தின் நிமித்தம் அவர்கள் நிந்தைகளுக்கும் கேலிப்பேச்சுக்கும் ஆளானார்கள். உபத்திரவமடைந்தார்கள்; தங்கள் ஆஸ்திகளைக் கொள்ளையிடக் கொடுத்தார்கள். எபி 10:32-34. சிலர் சிறையில் அடைபட்டார்கள். எபி 13:3. அதே போலத்தான் மோசேயும் தேவஜனங்களுடன் சேர்ந்து பாடுபடத் தெரிந்துகொண் டான்; கிறிஸ்துவுக்காக நிந்தைகளை அனுபவிப்பதற்காக எகிப்தின் ஐசுவரியங்களைப் புறந்தள்ளினான்; ஏனென்றால் எகிப்தின் ஐசுவரியவங்களைவிடகிறிஸ்துவிடம் மிகுந்த பலன் உண்டு என்பதை நம்பினான்.

`உங்கள் விசுவாசத்தின்நிமித்தம் நீங்கள் சந்தித்த சில போராட்டங்கள் யாவை? அதற்காக நீங்கள் எதை விடவேண்டியதிருந்தது? அதற்கான பலனை இப்போது காணமுடியாவிட்டாலும், எவ்வாறு அது தகுதியானதாக இருக்கும்?`