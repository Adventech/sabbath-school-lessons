---
title:  விசுவாசத்தினால் நீதிமாள் பிழைப்பான்
date:   06/03/2022
---

`எபி 10:35-39இல் தேவன் நமக்குச் சொல்லும் செய்தி என்ன?`

முடிவுகாலத்தில் தேவபிள்ளைகளில் காணப்படும் ஒரு குணம் பொறுமை. இல்லையேல், அவர்கள் வாக்குறுதிகளைப் பெற முடியாது. வெளி 13:10; 14:12. விசுவாசத்தை ‘உறுதியாய்ப் பற்றிக்கொண்டால்’ மட்டுமே பொறுமைகாக்க முடியும். எபி 10:23; 4:14. வனாந்தர தலைமுறையினர் விசுவாசமின்றி நடந்ததால், வாக்குறுதியைப் பெறமுடியவில்லை. எபி 3:19. வாக்குறுதிகள் நிறைவேறப்போகிற புள்ளியில் விசுவாசிகள் இருப்பதாகவும், வாக்குறுதியைப் பெற விசுவாசத்தோடு வாழவேண்டுமென்றும் எபிரெயர் சொல்கிறது. எபி 9:28; 10:25, 36-38; எபி 10:39.

ஆபகூக் 2:2-4 ஐ மேற்கோள் காட்டி, விசுவாசம்குறித்து பவுல் விளக்குகிறான். நீதிமான்களை ஒடுக்குகிற ஏமாற்றுக்காரரை தேவன் ஏன் பொறுத்துக் கொள்கிறாரென தேவனிடம் ஆபகூக் கேட்டிருந்தான். ஆபகூக் 1:12-17. தீர்க்கதரிசியும் மக்களும் உபத்திரவத்தில் இருந்தார்கள்; தங்கள் சார்பாக தேவன் செயல்படவிரும்பினார்கள். ஆனால் தம் வாக்குறுதி நிறைவேற ஒரு காலம் குறிக்கப்பட்டிருப்பதாகவும், அதுவரைக்கும் அவர்கள் காத்திருக்க வேண்டும் என்றும் தேவன் சொன் னார். ஆப 2:2-4. ஆபகூக்கும் மக்களும் நம்மைப்போன்றே வாக்குத்தத்தம் கொடுக்கப்பட்டு, அது நிறைவேறவிருந்த இடைபட்ட காலத்தில் வாழ்ந்தார்கள். ‘வருகிறவர் இன்னுங் கொஞ்சக்காலத்தில் வருவார், தாமதம் பண்ணார்’ என்பதே எபிரெயரில் தேவன் சொல்லும் செய்தி. எபி 10:37; ஆப 2:3.

`அது இயேசுவைப் பற்றிய செய்தி. அவரே நீதியானவர்; விசுவாசத்தின் ஆதா ரம்; தேவனைப் பிரியப்படுத்துகிறவர்; ஜீவனைக் கொடுக்கிறவர். எபி 10:5-10.`

அப்படியானால் அவர் ஏன் ‘தாமதிக்க வேண்டும்’? அவர் தாமதிப்பதில்லை நமக்காக மரிக்கும்படி அவர் ஏற்கனவே வந்தார். எபி 9:15-26. குறித்த காலத்தில் நிச்சயமாகவே அவர் மீண்டும் வருவார். எபி 9:27, 28; 10:25.

‘விசுவாசத்தினாலே நீதிமான் பிழைப்பான்’. எபி 10:38. ரோமர் 1:17; கலா 3:11. குறிப்பாக ரோமர் 1:16,17 தெளிவான புரிதலைக் கொடுக்கிறது. அதாவது, விசுவாசத்தினால் உண்டாகும் தேவநீதி ‘விசுவாசத்திற்கென்று வெளிப்படுத்தப்படுகிறது’. பவுலின் கருத்து என்னவென்றால், முதலாவது தேவன் தம் வாக்குறுதி களில் உண்மையுள்ளவராக இருக்கிறார்; அவருடைய உண்மைதான் நம்மில் விசுவாசத்தை அல்லது உண்மைதன்மையை உருவாக்குகிறது. 

தேவன் தம் வாக்குறுதிகளில் உண்மையுள்ளவராக இருப்பதால், தேவனு டைய உண்மைதன்மையைக் கண்டு, தேவபிள்ளைகள் உண்மையுள்ளவர்களாக இருப்பார்கள். 2தீமோ 2:13.

`தேவனுடைய உண்மைதன்மையிலிருந்துதான் நம் விசுவாசம் உருவாகிறது, நிலைத்திருக்கிறது என்பதைப் புரிந்துகொள்வது ஏன் முக்கியம்? அவர் நமக்கும், நமக்குக் கொடுத்துள்ள வாக்குறுதி களுக்கும் உண்மையுள்ளவராக இருந்ததை அதிகம் நம்புவதற்கு நாம் என்ன செய்யலாம்?`