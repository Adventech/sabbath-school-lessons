---
title:  "விசுவாசத்தைத் துவக்குகிறவரும் முடிக்கிறவரும் இயேசுவே"
date:   05/03/2022
---

### இவ்வார ஆராய்ச்சிக்கு
எபி 10:35-39; ரோமர் 1:17; எபி 11; யோசுவா 2:9-11; எபி 12:1-3.

> <p>மனன வசனம்</p>
> ‘விசுவாசத்தைத் துவக்குகிறவரும் முடிக்கிறவருமாயிருக்கிற இயேசுவை நோக்கி, நமக்கு நியமித்திருக்கிற ஒட்டத்தில் பொறுமையோடே ஓடக்கடவோம்; அவர் தமக்கு முன் வைத்திருந்த சந்தோஷத்தின்பொருட்டு, அவமானத்தை எண்ணாமல், சிலுவையைச் சகித்து, தேவனுடைய சிங்காசனத்தின் வலது பாரிசத்தில் வீற்றிருக்கிறார்’ எபி 12:2

எபிரெயர் நிருபத்தில் நம்மை அதிகம் கவருகிற அதிகாரங்கள் 11,12. அவை கிறிஸ்தவ வாழ்வை ஒரு பந்தயத்திற்கு ஒப்பிடுகின்றன. அதில் அனைவரும் பங்குபெற்றிருக்கிறோம்; கடைசிமட்டும் உண்மையாக இருப்பவர்கள் பரிசைப் பெறு வார்கள். மேலும் மீட்பின் சம்பவத்தையும் அந்தப் பகுதி ஒரு பந்தயத்திற்கு ஒப்பிடுகின்றது. முற்கால விசுவாசிகள் அதில் உண்மையோடு ஓடினார்கள்; உபத்திரவங்களை அனுபவித்தார்கள்; அதற்கான பலனை இன்னும் பெறாமல் இருந்தார்கள்.

அதனால்தான் அந்தக் கதை அவர்களோடு முடியாமல், நம் காலம்வரை தொடர்கிறது. நம்மோடு முடியப்போகிறது. கடைசிப் பகுதி ஓட்டத்தில் பங்குபெற்றிருக்கிறோம்; ஓட்டத்தை முடிக்கும்போது, இயேசுவோடு தேவனுடையவலது பாரிசத்தில் வீற்றிருப்போம். அவரே நமக்கு ஊக்கமளிக்கிறார்; ஓட்டத்தை முன்மாதிரியாக ஓடிக்காண்பித்திருக்கிறார். அதற்கான பலன் நிச்சயம் கிடைக்கும் என்பதற்கு அவரே மெய்யான சாட்சியாக இருக்கிறார். அதற்கு நமக்கு வழியை உண்டாக்குகிற முன்னோடியாக இருக்கிறார். எபி 6:19, 20; 10:19-23.

தேவனுடைய வாக்குறுதிகளின் நிறைவேறுதலை இன்னும் காணாவிட்டாலும்கூட, அவற்றை நம்புவதே விசுவாசம். எபி 11. விசுவாசம் என்றால் என்ன, நம்முற்பிதாக்களின் முன்மாதிரியிலிருந்து, குறிப்பாக ‘நம் விசுவாசத்தைத்துவக் குகிறவரும், முடிக்கிறவருமான’ இயேசுவின் முன்மாதிரியிலிருந்து எவ்வாறு விசுவாசத்தைப் பெறலாம் என்று இந்தப் பாடத்தில் ஆராய்வோம். எபி 12:2.

_2021. மார்ச் 12 வகுப்புக்காகப் படிக்கவேண்டிய பாடம்_