---
title:  தேவனுடைய முகத்தைத் தரிசிப்பார்கள்
date:   03/03/2022
---

`நாம் பரலோக எருசலேமில் தேவனுடைய பிரசன்னத்திற்குள் போய்ச் சேர்ந்ததாக என்ன அர்த்தத்தில் சொல்லப்படுகிறது? எபி 12:22-24.`

விசுவாசிகள் சீயோன் மலைக்கு, பரலோக எருசலேமிற்கு விசுவாசத்தின் மூலம் ‘வந்து சேர்ந்ததாக ‘ எபிரெயர் சொல்கிறது. அது எதிர்கால அனுபவம்தான்; ஆனால், அதை இப்போதே சந்தோஷமாக எதிர்பார்த்திருக்கலாம். பரலோக எருசலேம் ‘காணப்படாதவைகளின்’, ‘நம்பப்படுகிறவைகளின்’ ஒன்றாக இருந்தாலும், விசுவாசத்தின்மூலம் அதன் நிச்சயத்தைப் பெறலாம். எபி 11:1.

இந்த வேதப்பகுதி இதைவிட அதிக அர்த்தம் நிறைந்ததாகும். நம் பிரதிநிதியாகிய இயேசுவின் மூலமாகவும் சீயோன் மலையிடத்திற்கு, தேவனுடைய பிரசன்னத்திற்குச் சென்று சேர்ந்திருக்கிறோம். எபே 2:5-7; கொலோ 3:1. இயேசு பரலோகம் சென்றது விசுவாசம் சம்பந்தப்பட்டதல்ல; உண்மையிலேயே நிகழ்ந்த ஒன்று. இயேசு பரலோகம் சென்ற இந்த வரலாற்று நிகழ்வே, நம் விசுவாச அறிக்கையை உறுதியோடு பற்றிக்கொள்வதற்கான அடிப்படை. எபி 4:14; 10:23. ‘வானங்களின் வழியாய்ப் பரலோகத்திற்குப் போன மகா பிரதான ஆசாரியர் நமக்கு இருக்கிற படியினால், தைரியமாய்க் கிருபாசனத்தண்டையிலே சேரக்கடவோம் ‘. எபி 4:14,16.

நாம் நம் பிரதிநிதிமூலமாக ஏற்கனவே பரலோக எருசலேமைச்சென்று சேர்ந்திருப்பதால், அதன்படி நடந்துகொள்ள வேண்டும். அவர்மூலமாக ‘பரம ஈவை ருசிபார்த்தும், தேவனுடைய நல்வார்த்தையையும் இனிவரும் உலகத்தின் பெலன்களையும் ருசித்திருக்கிறோம். எபி 6:4, 5. இயேசு பரலோகம் சென்று, பரலோக பரிசுத்த ஸ்தலத்தில் ஊழியம் செய்வது’ நிலையும் உறுதியுமான ஆத்தும நங்கூர மாயிருக்கிறது. எபி 6:19. அவருடைய உடன்படிக்கைகள் மெய்யானவை; நம்பிக்கைக்கு கந்தவை என்பதற்கு அச்சாரமாக இருக்கிறது. எபி 7:22. நம் விசுவாசத்திற்கு வரலாற்று ரீதியான ஒரு நங்கூரமாகவும் இருக்கிறது.

இயேசுவில் மட்டும் அல்ல, நம்மிலும் தேவனுடைய நோக்கம் நிறைவேறும் வருடந்தோறும் இஸ்ரவேலர் எருசலேமுக்குச் சென்று கொண்டாடுகிற முதல் இரண்டு பண்டிகைகளான பஸ்காவும் பெந்தெகொஸ்தே நாளும் சுட்டிக்காட்டினவற்றை ஒரு நிகழ்ச்சி நிறைவேற்றிவிட்டது. அது இயேசு பரலோகம் சென்றது ஆகும். கடைசிப் பண்டிகையான சேர்ப்பின் பண்டிகை இனி நிறைவேற இருக்கிறது. பரலோக தேசமான ‘தேவன் தாமே கட்டி உண்டாக்கின நகரத்தில்’ இயேசுவோடு அதை நாம் கொண்டாடுவோம். எபி 11:10; 11:13-16. அங்குநாம் கூடாரங்களைக் கட்டுவதில்லை; தேவனுடைய கூடாரம் பரலோகத்திலிருந்து இறங்கிவரும்; அவரோடு என்றென்றும் வாழுவோம். வெளி 7:15-17; 21:1-4; 22:1-5; எண் 6:24-26.

`வேதனைகளும் உபத்திரவங்களும் நிறைந்த இந்த உலகில், நித்திய வாழ்வின் வாக்குறுதியை எவ்வாறு சொந்தமாக்கலாம்? இதெல்லாம் இந்த உலகத்தில் நம் வாழ்க்கைகுறித்த நல்லெண்ணம் ஏற்படுவதற்காகச் சொல்லப்படும் கட்டுக்கதைகள் என்று சொல்கிற ஒருவருக்கு என்ன பதில் சொல்வீர்கள்?`