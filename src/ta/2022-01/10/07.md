---
title:  மேலும் படிக்க
date:   04/03/2022
---

‘கிறிஸ்து பரலோகம் சென்றதுதான், வாக்குத்தத்த ஆசீர்வாதத்தை அவருடைய சீடர்கள் பெறுவதற்கான அடையாளமாக இருந்தது. அவர்கள் ஊழியம்செய்யத் தொடங்கு முன், இதற்காகக் காத்திருக்க வேண்டியதிருந்தது. கிறிஸ்து பரலோக வாசல்கள்வழியே உட்பிரவேசித்தபோது, தூதர்கள் வணங்க, தேவன் அவரைசிங்காசனத்தில் அமர்த்தினார். அந்த விழா நிறைவடைந்ததுமே, பரிசுத்த ஆவியானவரை சீடர்கள்மேல் அலையலையாக ஊடற்றினார். நித்தியகாலம் முழுவதும்பிதாவுடனேகூட பெற்றிருந்த மகிமையால் கிறிஸ்துமகிமையடைந்தார். மீட்பரை அரசராக முடிசூட்டும் நிகழ்ச்சி நிறைவேறியதை, பெந்தெகொஸ்தேநாளில் பரிசுத்த ஆவியானவரை ஊற்றி, பரலோகம் அறிவித்தது. அவர் தாம் வாக்குரைத்தபடியே, தம் சீடர்களுக்கு பரலோகத்திலிருந்து பரிசுத்த ஆவியை அனுப்பினார்; அவர் ஆசாரியராகவும் ராஜாவாகவும் வானத்திலும் பூமியிலும் சகல அதிகாரத்தையும் பெற்றதற்கும். தம் மக்களின் ராஜாவாக அபிஷேகமடைந்ததற்கும் அடையாளமாக அது இருந்தது.’

இயேசுவின் நாமத்தை அவர்கள் நிச்சயத்தோடு அறிவிக்கமுடிந்தது; ஏனென்றால் அவர் அவர்களுடைய நண்பரும் மூத்த சகோதரரும் அல்லவா? கிறிஸ்துவுடனேகூட ஐக்கிய மாகி, உன்னதங்களில் அவரோடுகூட உட்கார்ந்தார்கள். அவரைப் பற்றிச் சாட்சி சொன்னபோது, அந்தஉண்மையை அன்ல்பறக்கும் வார்த்தைகளில், சுவிசேஷமாக அறிவித்தார்கள்!1

**கலந்துரையாடக் கேள்விகள்**

`1.	‘என் ஆத்துமா தேவன்மேல், ஜீவனுள்ள தேவன்மேலேயேs தாகமாயிருக்கிறது; நான் எப்பொழுது தேவனுடைய சந்நிதியில் வந்து நிற்பேன்?’ என்று சங்கீதக்காரன் சொன்னான். சங் 42:2. தேவனுடைய சமூகத்திற்குள் செல்ல அதே அளவு தாகத்தை நாம் எவ்வாறு பெறலாம்? தேவனை நாம் தொழும்போது, விசுவாசத்தோடு அவரது பிரசன்னத்திற்குள் செல்லும்போது களிகூரவில்லை என்றால், மறுமையில் களிகூரமுடியுமா? தேவனுக்குமுன் களிகூரச்செய்கிற காரணிகள் யாவை?` 

`2.	விசுவாசத்தைக் கேலிசெய்து ஒருவர் எழுதியுள்ள ஒரு புத்தகத்தில், நமக்குப் பதிலாக ஓர் இயந்திரமனிதன் விசுவாசம் காட்டுவதுபோல சித்தரிக்கப்பட்டிருக்கும். இது ஏமாற்று வேலை என்றாலும், இஸ்ரவேலவர் வனாந்தரத்தில் செய்ததுபோல, நமக்கும் தேவனுக்கும் இடையே வேறொரு மனிதரை மத்தியஸ்தராக நிற்கும்படிக் கேட்கிற தவற்றை எவ்வாறு செய்யாமல் இருக்கலாம்? வேறொருவரை நமக்காக வேதாகமத்தை வாசிக்கச் சொல்லி, சத்தியங்களை அறிந்துகொள்ள சிலர் முயல்கிறோம். வேறுசிலர், தங்களுக்கு தாங்களே ஜெபிப்பதைவிட, வேறொருவர் தங்களுக்காக ஜெபித்தால் அதிக பலன் கிடைக்குமென நினைக்கிறார்கள். இந்த ஆவிக்குரிய கண்ணியில் நாம் ஏன் சிக்கிவிடக் கூடாது? இயேசு இருப்பதால், நாம் ஏன் வேறு எந்த மனிதரின் உதவி யும் இல்லாமல் தேவனுடைய சமூகத்திற்குள் செல்லலாம்?`

`3.	எபிரெயர் நிருபம் இரட்சிப்பின் நிச்சயத்தை வலியுறுத்துகிறது. நிச்சயம் வேறு, துணிகரம் வேறு; இரண்டுக்குமுள்ள வித்தியாசம் என்ன?`