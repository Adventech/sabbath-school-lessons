---
title:  திரையின்வழியாய்ப் புதிதும் ஜீவனுமான மார்க்கம்
date:   02/03/2022
---

`எபி 10:19-22 வசனங்கள் கொடுக்கும் அழைப்பு என்ன?`

பரலோக ஆசரிப்புக்கூடாரத்தில் இயேசு பிரவேசித்திருக்கிறார்; அவரைப் பின்பற்றி நாமும் அங்கே செல்ல அழைக்கிறார். இயேசுவை விசுவாசிகளின் ‘அதிபதி’, ‘முன்னோடி’ என்று இதைவைத்துதான் எபிரெயர் சொல்கிறது. எபி 2:10; 6:19,20; 12:2. ‘புதிதும் ஜீவனு மான மார்க்கம்’ புதிய உடன்படிக்கையாகும்; இயேசு தம்மைப் பலியாக்கி, பரலோகம் சென்று அந்த உடன்படிக்கையை ஏற்படுத்தினார். அதை ‘புதிதும் ஜீவனும்’ என்றும், பழைய உடன்படிக்கையை ‘பழமையானதும் நாள்பட்ட தும்’ என்றும் எபிரெயர் விவரிக்கிறது. எபி 8:13. பாவ மன்னிப்புக்கான வழியை புதிய உடன்படிக்கை உண்டாக்கியது; பிரமாணம் நம் இருதயங்களில் எழுதப்படச்செய்தது; அதனால் நாம் தேவனுடைய சமூகத்திற்குள் தைரியமாகச் செல்லலாம். அது நம்மாலோ, நாம் செய்த கிரியைகளாலோ கிடைத்த சிலாக்கியம் அல்ல; மாறாக, இயேசு நமக்காக உடன்படிக்கை கடமைகள் அனைத்தையும் நிறைவேற்றியதால் கிடைத்த சிலாக்கியம்.

பழைய உடன்படிக்கையின்படி ஆசரிப்புக்கூடாரத்தை உண்டாக்கினார்கள்; ஆசாரியர்களைப் பரிசுத்தப்படுத்தினார்கள். எபி 9:18-21; ஒப்பிடவும் யாத் 40; லேவி 8,9. உடன்படிக்கையின் நோக்கம் தேவனுக்கும் அவரது மக்களுக்கும் இடையே நெருக்கமான உறவை உருவாக்குவதாகும். யாத் 19:4-6. இந்த உறவை இஸ்ரவேலர் ஏற்றுக்கொண்டதுமே, அவர்கள்மத்தியில் வாசம்பண்ண ஓர் ஆசரிப்புக்கூடாரத்தை அமைக்கும்படி தேவன் கட்டளையிட்டார். ஆசரிப்புக்கூடாரத்தை அமைத்து, தேவபிரசன்னம் அவர்கள்மத்தியில் தங்கினதுதான், தேவனுக்கும் இஸ்ரவேலுக்கும் இடையே உடன்படிக்கை உண்டானதைக் காட்டியது.

அதேபோலத்தான் புதிய உடன்படிக்கையும். இயேசு நமக்காக பிரதான ஆசாரிய ஊழியத்தை ஆரம்பித்திருப்பதை புதிய உடன்படிக்கை சுட்டிக்காட்டு கிறது. எபி 5:1-10; 7:1-8:13.

இயேசு பரலோகம் சென்று பிதாவுக்குமுன்பாக நிற்பது, தேவ மக்களுக்கு ஒரு புதிய யுகத்தின் ஆரம்பமாகும். தேவமக்களைக் குற்றஞ்சாட்டும்படி தேவனுக்குமுன் சாத்தான் நின்றதாக சகரியா 3 சுட்டிக்காட்டுகிறது. அங்கு, பிரதான ஆசாரியனாகிய யோசுவா, தேவமக்களுக்கு அடையாளமாக இருந்தான் குற்றஞ்சாட்டுகிற இதே சாத்தான்தான் யோபுவின் மெய்ப்பற்றைக்குறித்தும் கேள்வி எழுப்பினான். யோபு 1,2. இயேசு பலியானபோது, சாத்தானை பரலோகத்திலிருந்து துரத்தினார்கள். வெளி 12:7-12; ஒப்பிடவும் யோவான் 12:31; 16:11. இப்போது இயேசு நமக்காகப் பரிந்துபேசுகிறார்; தமது பலியையும், தமது உண்மைத்தன்மையையும் முன்வைத்து நமக்கு இரட்சிப்பை உரிமைகோருகிறார்! 

`சாத்தானுக்கு அனுமதியளித்தால், உங்களுக்கு எதிராக அவன் என்ன குற்றச்சாட்டு வைக்ககூடும்? அவன் ஒரு பொய்யன்தான்; ஆனாலும் உங்களுக்கு ஆக்கினைத் தண்டனை வாங்கிக் கொடுக்க அவன் எவ்வளவு தூரம் பொய்சொல்ல வேண்டியிருக்கும்? உங்களுடைய ஒரே நம்பிக்கை என்ன?`