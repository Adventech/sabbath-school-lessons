---
title:  பிதாவின்முன்பாக இயேசு
date:   27/02/2022
---

`இயேசு பரலோகம் சென்றதின் நோக்கம்பற்றி எபி 9:24 என்ன சொல்லுகிறது?`

இஸ்ரவேலின் ஆண்மக்கள் அனைவரும் வருடத்திற்கு மூன்று முறை எருசலேமுக்கு ‘கர்த்தராகிய ஆண்டவருடைய சந்நிதியில்’ வந்து, பலிசெலுத்த தேவன் கட்டளையிட்டார். புளிப்பில்லா அப்பப் பண்டிகையாகிய பஸ்கா பண்டிகை பெந்தெகொஸ்தே நாளாகிய அறுப்பின்பண்டிகை, சேர்ப்பின்பண்டிகை ஆகிய பண் டிகைகளில் கூடவேண்டியதிருந்தது. யாத் 23:14-17; உபா 16:16. எகிப்திலிருந்து கிடைத்த விடுதலையின் நினைவாக பஸ்காவைக் கொண்டாடினார்கள். வாற் கோதுமை அறுப்பை அடிப்படையாக வைத்து பெந்திெகாஸ்தெ நாளைக் கொண் டாடினார்கள்; புதிய ஏற்பாட்டில், அந்நாளில்தான் சீனாயில் பிரமாணத்தைக் கொடுத்தார். இஸ்ரவேலர் வனாந்தரத்தில் அலைந்த நாட்களில் தேவன் அவர்களைப் போஷித்து, நடத்தினதின் நினைவாக சேர்ப்பின் பண்டிகையைக் கொண்டாடினார்கள். பழைய ஏற்பாட்டின் பண்டிகைகள் அனைத்தும் தீர்க்கதரிசன முக்கியத்துவம் வாய்ந்தவை என்று புதிய ஏற்பாடு சொல்கிறது.

பரலோகத்தில் பிதாவின் சமூகத்திற்குள் இயேசு சென்றதை எபி 9:24 விவரிக்கிறது. விசேஷித்த பலியாக தம்மையே பலியிட்டு, தம் இரத்தத்தால் தேவனுடைய சமூகத்தில் ‘பிரவேசிக்கும்படி’ ‘மெய்யான’ பரலோக ஆசரிப்புக்கூடாரத்திற்குள் சென்றார். எபி 9:23, 24.

அந்தப் பண்டிகைகளின் தீர்க்கதரிசன செய்திகளை இயேசு நிறைவேற்றினார். பஸ்காவுக்கு ஆயத்தநாளில், ஒன்பதாம் மணி வேளையில் மரித்தார்; அந்த வேளையில்தான் பஸ்கா ஆட்டுக்குட்டிகள் அடிக்கப்படுவது வழக்கம். யோவான் 19:14; மத் 27:45-50. இயேசு மூன்றாம் நாளில் உயிர்த்தெழுந்து, தம் பலியை தேவன் ஏற்றுக்கொண்டதின் அடையாளமாக பரலோகம் சென்றார். யோவான் 20:17; 1கொரி 15:20. அந்த வேளையில்தான் ஆசாரியர்கள் வாற்கோதுமை கதிர்க்கட்டுகளை முதற்பலனாக அசைவாட்டுவதுண்டு. லேவி 23:10-12. பிறகு, நாற்பது நாட்கள் கழித்து, பரலோகம் சென்று, பிதாவின் வலது பாரிசத்தில் அமர்ந்தார்; அதாவது பெந்தெகொஸ்தெ நாளில் புதிய உடன்படிக்கையைத் துவக்கிவைத்தார். அப் 1,2.

முற்கால இஸ்ரவேலர் எருசலேமுக்கு, ‘தேவனுடைய சந்நிதியில்’ நிற்பதற்காகச் சென்றார்கள். சங் 42:2. அதாவது, தேவனுடைய தயவை ருசிப்பதற்குச் சென்றார்கள். சங் 17:15. அதுபோல, ‘தேவனுடைய முகத்தைத் தரிசிப்பதற்கு’ என்றால், ‘தேவனிடம் உதவி கேட்பதற்கு’ என்று அர்த்தம். 2நாளா 7:14; சங் 27:8; சங் 105:4. இயேசு பரலோகம் சென்றதும் அதற்காகத்தான் என்று எபிரெயர் சுட்டிக்காட்டுகிறது. இயேசு பூரண பலியைச் செலுத்தி தேவனிடம் சென்றார். தேவனுடைய சமூகத்திற்குள் செல்ல நம் முன்னோடியாக இருப்பதற்காகவும் பரலோகம் சென்றார். எபி 6:19,20. ‘சுயதேசத்தை நாடிச்’ செல்கிற, ‘மேன்மையான பரம தேசத்தை’ விரும்புகிற, ‘தேவன்தாமே கட்டி உண்டாக்கின அஸ்திபாரங்களுள்ள நகரத்துக்கு’ காத்திருக்கிற விசுவாசிகளுக்கு தம் வாக்குறுதிகள் நிச்சயம் நிறைவேறும் என்று காண்பித்திருக்கிறார். எபி 11:10,13-16.

`சிலுவையில்மட்டும் அல்ல, இப்போதும் இயேசு நமக்காகப் பரலோகத்தில் செய்துவருகிற பணியானது எவ்வாறு நமக்கு இரட்சிப்பின் நிச்சயத்தைக் கொடுக்க வேண்டும்?`