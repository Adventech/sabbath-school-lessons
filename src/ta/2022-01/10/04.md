---
title:  தொங்கு திரைக்கான அவசியம்
date:   01/03/2022
---

தொங்கு திரைகளுக்கு இரு பயன்கள் உண்டு. திரை என்பதற்கான எபிரெய வார்த்தை கடெபெடஸ்மா. அது பின்வரும் ஏதாவது ஒன்றைக் குறிக்கலாம். அதாவது, பிரகார வாசலின் தொங்குதிரை. யாத் 38:18. அல்லது, ஆசரிப்புக்கூடார வாசலின் தொங்குதிரை, யாத் 36:37. அல்லது, மகா பரிசுத்த ஸ்தலத்திற்கும் பரிசுத்த ஸ்தலத்திற்கும் இடையேயிருந்த தொங்கு திரை. யாத் 26:31-35. இந்த மூன்று திரைகளும் ஒரு சிலர்மட்டுமே கடந்து செல்லும் வாசல்களாக இருந்தன.

`லேவி 16:1,2; 10:1-3 ஆகிய வசனங்கள் சொல்லும் எச்சரிப்பு என்ன?`

பரிசுத்த தேவனுக்கு முன்பாக ஊழியம்செய்த ஆசாரியர்களுக்கு பாதுகவலாக தொங்கு திரை இருந்தது. பொன்கன்று குட்டி செய்த பாவத்திற்குப் பிறகு, தம் பிரசன்னம் அவர்களைப் பட்சித்துவிடாதபடிக்கு, அவர்களோடு இனி வாக்குத்தத்த தேசத்திற்கு வரப்போவதில்லை என்று மோசேயிடம் தேவன் சொன்னார். ஏனென்றால் அவர்கள், ‘வணங்காக் கழுத்துள்ள ஜனங்கள்’ என்றார். யாத் 33:3. மோசே கூடாரத்தை பாளையத்துக்குப் புறம்பே தூரத்திலே போட்டான். யாத் 33:7. மோசே அவர்களுக்காகப் பரிந்துபேசினபிறகு, அவர்களோடுகூட செல்ல சம்மதித்தார். யாத் 33:12-20. ஆனால், அவர்கள்மத்தியில் வாசம்பண்ணும்போது தம் பிரசன்னத்தால் அவர்கள் அழியாமல் இருக்க, பல்வேறு பாதுகாப்பு வழிமுறைகளைக் கொடுத்தார்.

உதாரணமாக, ஆசரிப்புக்கூடாரத்தை நடுவில் அமைத்து, அதைச் சுற்றிலும் ஓர் ஒழுங்குமுறைபடி இஸ்ரவேலரைக் கூடாரமிடச் சொன்னார். மேலும், ஆசரிப்புக்கூடாரத்தையும் அதன் தட்டுமுட்டுகளையும் மற்ற எவரும் தொடாதபடி பாதுகாப்பதற்கு அதைச் சுற்றிலும் லேவியர் கூடாரமிட்டிருந்தார்கள். எண் 1:51; 3:10. அது இஸ்ரவேலரைப் பாதுகாப்பதற்கான ஒரு வகை மனிததிரை அமைப்பாக இருந்தது. ‘இஸ்ரவேல் புத்திரராகிய சபையின்மேல் கடுங்கோபம் வராதபடிக்கு லேவியர் சாட்சியின் வாசஸ்தலத்தைச் சுற்றிலும் பாளயமிறங்கி, லேவியர்சாட்சியின் வாசஸ்தலத்தைக் காவல்காப்பார்களாக’. எண் 1:53.

நம் ஆசாரியராகிய இயேசு, நம் திரையாக இருக்கிறார். அவர் மனிதனாக வந்து, நம் மத்தியில் கூடாரமிட்டார்; அவருடைய மகிமையை நாம் காண்பதற்கு வாய்ப்பளித்தார். யோவான் 1:14-18. பூரணமற்ற மக்கள்மத்தியில் பரிசுத்த தேவன் வாசம்பண்ணுவதைச் சாத்தியமாக்கினார்.

`பிரபஞ்சத்தைச் சிருஷ்டித்தவராகிய தேவன் தாம் விடுதலைசெய்த அடிமைகளான ஒரு தேசத் தார்மத்தியில் வாசம்பண்ண விரும்பினார். அதுபற்றிச் சிந்தியுங்கள். தேவன் நமக்கு எவ்வளவு தூரம் நெருக்கமானவராக மாற முடியும்?`