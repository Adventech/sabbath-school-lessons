---
title:  திரையின்வழியாய் இயேசு வழி உண்டுபண்ணுகிறார்
date:   26/02/2022
---

### இவ்வார ஆராய்ச்சிக்கு
எபி 9:24; யாத் 19:3,4; எபி 12:18-27; லேவி 16:1,2; எபி 10:19-22; கொலோ 3:1.

> <p>மனன வசனம்</p>
> ‘மெய்யான பரிசுத்த ஸ்தலத்துக்கு அடையாளமான கையினால் செய்யப்பட்டதாயிருக்கிற பரிசுத்த ஸ்தலத்திலே கிறிஸ்துவானவர் பிரவேசியாமல், பரலோகத்திலேதானே இப்பொழுது நமக்காக தேவனுடைய சமூகத்தில் பிரத்தியட்சமாகும்படி பிரவேசித்திருக்கிறார்’. எபி 9:24.

இயேசு பரலோகம் சென்றபிறகு, ஒலிவ மலையிலிருந்து திரும்பி வந்த சீடர்கள், மகிழ்ச்சியோடும் வெற்றிக்களிப்போடும் இருந்தார்கள். அவர்கள் எஜமானும் நண்பருமாகிய இயேசுவை, உலகத்தின் மன்னராக தேவன் உயர்த்தினார். மேலும், தம் நாமத்தினால் அவர்கள் தேவனிடம் எதைக் கேட்டாலும், அந்த வேண்டுதல்களுக்கு அவர் பதிலளிப்பாரெனச் சொல்லியிருந்தார். யோவான் 14:13,14. அவர்கள் உலகத்தில் இருந்தாலும், தீயவல்லமைகளின் தாக்குதல்களுக்கு ஆளானாலும், உறுதியான நம்பிக்கை கிடைத்திருந்தது. தங்களுக்காக ஓர் இடத்தை ஆயத்தம்பண்ண தேவன் பரலோகம் சென்றதைப் புரிந்துகொண்டார்கள். யோவான் 14:1-3. இயேசுவே இரட்சிப்பின் தளபதி என்பதையும், தம் இரத்தத்தால் பரலோக வீட்டிற்குச் செல்வதற்கான வழியைத் திறந்ததையும் புரிந்துகொண்டார்கள்.

இயேசு பரலோகம் சென்றதே எபிரெயரின் பிரதான இறையியல் கருத்தாக இருக்கிறது. இயேசு பரலோகம் சென்றதால், அவருடைய ஆளுகை தொடங்கியது; நமக்காக இயேசு பிரதான ஆசாரிய ஊழியத்தைத் தொடங்கினார். முக்கியமாக, நாம் விசுவாசத்தோடு தைரியமாக தேவனுடைய சமூகத்திற்குச் செல்வதற்கான வழிகளைக் காட்டும் புதிய உடன்படிக்கையை ஏற்படுத்தினார். இப்போது, இயேசுவின் மூலம் நாம் தைரியமாக தேவனுடைய சமூகத்திற்குச் செல்லலாம்; அவருடைய நீதியின் புண்ணியங்களைப் பெறலாம்; அது நமக்குள்ள சிலாக்கியம். 

_2021, மார்ச் 5 வகுப்புக்காகப் படிக்கவேண்டிய பாடம்_