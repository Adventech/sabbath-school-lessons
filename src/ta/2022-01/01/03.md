---
title:  போராட்டம்
date:   27/12/2021
---

விசுவாசிகள் கிறிஸ்துவில் விசுவாசமுள்ளவர்களாகி, திருச்சபையில் சேர்ந்தபோது, பிறமக்களிடமிருந்து வித்தியாசமாக வாழ்ந்தார்கள். இதுதான் சச்சரவுக்கு காரணமாயிற்று; ஏனென்றால், பிற மக்களைப்பற்றியும், அவர்களின் விழுமியங்களையும்பற்றியும் அது எதிர்மறை எண்ணத்தை உருவாக்கிற்று.

`மனம்மாறின விசுவாசிகள் எத்தகைய அனுபவத்தைச் சந்தித்ததாக எபிரெயர் சொல்கிறது? எபி 10:32-34; 13:3.`

சிலரை ஏவிவிட்டு, வார்த்தைகளாலும் உடல் ரீதியாகவும் விசுவாசிகளைத் எதிரிகள் தாக்கியிருக்கலாம். அப் 16:19-22; 17:1-9. அவர்களைச் சிறையில் அடைத்திருக்கலாம்; அடித்திருக்கலாம்; ஏனென்றால், சாட்சிகளை விசாரிக்காமல், சட்டரீதியான காரணங்கள் இல்லாமல், தண்டனைகொடுக்கவும், காவலில் வைக்கவும் அதிகாரிகளுக்கு அதிகாரமிருந்தது. அப் 16:22,23.

கிறிஸ்தவ விசுவாசிகள் உபத்திரவம் அடைந்ததற்கான காரணங்களைப் புரிந்துகொள்ள மோசேயின் அனுபவமும், 1பேதுருவை வாசித்தவர்களுடைய அனுபவம் எவ்வாறு உதவுகின்றன? எபி 11:24-26; 1பேதுரு 4:14,16.

‘கிறிஸ்துவுடைய நிந்தையைச் சுமப்பது’ என்றால், கிறிஸ்துவைப்போல வாழத் தீர்மானித்து, அதனால் உண்டாகிற அவமானத்தையும் துன்பத்தையும் சகிப்பதாகும். கிறிஸ்தவர்களின் விசுவாச அர்ப்பணிப்புதான் உலகத்தாரின் பகையைச் சம்பாதித்து விடுகிறது. கிறிஸ்தவர்களின் விசுவாச நடைமுறைகள் புரியாததால், மற்றவர்கள் புண்படுகிறார்கள்; இவர்களுடைய வாழ்க்கை முறையையும் ஒழுக்கங்களையும் கண்டு குற்றவுணர்வு அடைகிறார்கள். கி.பி. முதல் நூற்றாண்டின் வாழ்ந்த டசிட்டஸ் என்பவர் ‘கிறிஸ்தவர்கள் மனுக்குலத்தை வெறுக்கிறவர்கள்’ என்று எழுதுகிறார். இது பொய்யான குற்றச்சாட்டாக இருந்தாலும் பவுலின் இந்த நிருபத்தை வாசித்தவர்கள் தங்கள் விசுவாசத்தின்நிமித்தம் உபத்திரவங்களைச் சந்தித்தார்கள். 

`கிறிஸ்தவரோ இல்லையோ, எல்லாருக்குமே உபத்திரவம்‌ வருகிறது. ஆனாலும்‌ கிறிஸ்துவுக்காகப்‌ பாடனுபவிப்பது என்றால்‌ என்ன? கிறிஸ்துவின்‌ நிமித்தம்‌ எவ்வளவு தூரம்‌ பாடனுபவிக்கிறோம்‌? நம்‌ சுயத்தீர்மானங்களால்‌ எவ்வளவு தூரம்‌ அந்தப்‌ பாடுகளை இழுத்துக்கொள்கிறோம்‌?`