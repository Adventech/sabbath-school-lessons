---
title:  ஒருமனதோடு
date:   29/12/2021
---

எபிரெய விசுவாசிகளின் சூழ்நிலையை மனதில்வைத்து பவுல் கொடுக்கிற ஆலோசனை என்ன? எலியாவை அதைரியத்திலிருந்து மீட்க தேவன் செய்தது பற்றி ஆராய்வோம்.

`தம் தாசனாகிய எலியாவின் விசுவாசத்தை மீண்டும் புதுப்பிக்க தேவன் செய்தது என்ன? 1இராஜா 19:5-18.`

இக்கட்டிலும் விசுவாசப் போராட்டத்திலும் இருப்பவர்களைப் புத்துணர்வூட்ட தேவன் மிகுந்த கனிவான அக்கறையோடும் ஞானத்தோடும் செயல்படுகிறார். கர்மேல் சம்பவத்திற்குப் பிறகு எலியாவை தேவன் கையாண்டவிதத்தில் இதைக் காணலாம். எலியாவுக்கு தேவன் பலவிதங்களில் உதவுகிறார். முதலாவது, அவனுடைய சரீரத் தேவைகளைச் சந்திக்கிறார். அவனுக்கு உணவுகொடுத்து, ஓய்வு எடுக்கச்செய்கிறார். பிறகு கெபியில் வைத்து, ‘இங்கே உனக்கு என்ன காரியம்?’ என்று அன்பான கண்டிப்புடன் கேட்கிறார். 1இராஜா 19:9. பிறகு தாம் செயல்படுகிற விதம், தம் நோக்கங்களை நிறை வேற்றுகிற விதம்குறித்தஆழமான புரிந்துகொள்ளுதலைக் கொடுக்கிறார். தேவன் காற்றிலோ, பூமியதிர்ச்சியிலோ, அக்கினியிலோ இல்லை; அமர்ந்த மெல்லிய சத்தத்தில் இருந்தார். பிறகு எலியாவுக்கு ஒரு வேலையைக் கொடுத்து, அவனுக்கு நம்பிக்கையளிக்கிறார்.

`விசுவாசிகளுக்கு பவுல் கொடுத்த ஆலோசனை என்ன? எபிரெயர் 2:1; 3:12-14; 5:11-6:3; 10:19-25.`

விசுவாசிகள் முன்பு பெற்றிருந்த உறுதியையும் விசுவாசத்தையும் பெறுவதற்கு பவுல் பல்வேறு அறிவுரைகளை வழங்குவதை எபிரெயர் முழுவதும் காணலாம். அதில் ஒன்றாக, சகவிசுவாசிகளின் சரீரத்தேவைகளைச் சந்திக்குமாறு பவுல் வலியுறுத்துகிறான். விருந்தோம்புமாறும், சிறைச்சாலையில் இருப்பவர்களைச் சந்திக்குமாறும் ஆலோசனைசொல்கிறான்; அதில் அவர்களின் சரீரத் தேவைகளைச் சந்திப்பதும் அடங்கும். தேவன் தங்களைக் கைவிடமாட்டாரென்பதை மனதில்கொண்டு, தயாளத்துடன் நடக்குமாறு புத்திமதி கூறுகிறான். எபி 13:1-6. அவர்களைக் கடிந்துகொள்கிறான்; ஊக்கப்படுத்துகிறான். கொஞ்சம் கொஞ்சமாக ‘விலகச்செய்கிற’, ‘அவிசுவாசமுள்ள பொல்லாத இருதயம்’ வேண்டாமென்று எச்சரிக்கிறான். எபி2:1. விசுவாசத்தை அறிகிற அறிவில் வளரும்படி ஊக்குவிக்கிறான். எபி 3:12; 5:11-6:3. சபைகூடிவருதலை விட்டுவிடாமலிருக்க வலியுறுத்துகிறான். எபி10:25.

`அவர்கள்‌ ஒருமனதுள்ளவர்களாக, ஒருவரை ஒருவர்‌ ஊக்கப்படுத்தவேண்டும்‌ என்றும்‌, அன்புக்‌கும்‌ நற்கிரியைகளுக்கும்‌ ஏவப்பட வேண்டுமென்றும்‌ ஆலோசனைகூறுகிறான்‌; இயேசுவையும்‌ அவர்களுக்காக அவர்‌ பரலோக பரிசுத்த ஸ்தலத்தில்‌ செய்துவருகிற ஊழியத்தையும்‌ மேன்மைப்‌ படுத்துகிறான்‌. எபி 8:1,2; 12:1-4.`