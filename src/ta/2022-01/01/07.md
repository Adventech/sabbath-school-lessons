---
title:  மேலும் படிக்க
date:   31/12/2021
---

ஆதிகாலக் கிறிஸ்தவர்கள் ஏன் உபத்திரவம் அனுபவித்தார்கள் என்று டேவிட் ஏ. டிசில்வா தெளிவாக விளக்குகிறார். ‘கிறிஸ்தவர்களின் வாழ்க்கைமுறையை மற்றவர்கள் சமுதாயத்திற்கு விரோதமானதாக, நேர்மாறானதாகக் கருதியிருக்கலாம். ஏனென்றால், மற்றவர்கள் எப்படிப்பட்ட தெய்வ நம்பிக்கையோடு இருந்தார்களோ, அந்த நம்பிக்கையோடு கிறிஸ்தவர்களும் பலியிட வேண்டுமென்று விரும்பினார்கள். அப்படி இருப்பதே கிறிஸ்தவர்கள் தங்கள் அரசுக்கும் அதிகாரிகளுக்கும் நண்பர்களுக்கும்,குடும்பத்திற்கும் அர்ப்பணிப்போடு இருப்பதற்கான அடையாளமாகக் கருதினார்கள். சமுதாய ஸ்திரத்திற்கும் செழிப்புக்கும் உதவின உறவுகளை மதிப்பதற்கான அடையாளமாக தங்கள் கடவுள் வழிபாட்டை கருதினார்கள். கிறிஸ்தவர்கள் அதையெல்லாம் விட்டதால், சட்டத்தை மீறுகிறவர்கள் என்றும், அரசிற்குள் குழப்பத்தை ஏற்படுத்துகிறவர்கள் என்றும் சந்தேகத்தோடு பார்த்தார்கள்’’1

"விசுவாசமும் ஜெபமும் ஊழியமுமே மனமடிந்தோருக்கு நிச்சயமான மருந்து. விசுவாசமும் ஊழியமும் நமக்கு நிச்சயமும் நிம்மதியும் கொடுத்து, ஒவ்வொரு நாளும் அதைப் பெருகச்செய்யும். முற்றிலும் நம்பிக்கை இழக்கவோ, இனி தீமைதான் நிகழுமென கவலைப் படவோ தூண்டப்படுகிறீர்களா? அதிக தீமை நிகழப்போவதாகத் தோன்றுகிற சோதனை நாட்களில் பயப்படாதீர்கள். தேவன்மேல் விசுவாசமாயிருங்கள். தேவன் உங்கள் தேவைகளை அறிவார். அவர் சர்வ வல்லவர். அளவில்லா தம் அன்பில் அவர் ஒருபோதும் குறைந்து போவதில்லை. தமது வாக்குத்தத்தத்தை நிறைவேற்றுவதில் அவர் தோற்றுப்போவாரோ என்று அஞ்சவேண்டாம். அவர் நித்திய சத்தியர். தம்மேல் அன்புகூருகிறவர்களோடு தாம் செய்துகொண்ட உடன்படிக்கையை ஒரு போதும் மாற்றமாட்டார். தமது உண்மைஊழியர்களின் தேவைக்கு ஏற்றவாறு அவர்களுக்கு அருளுகிறார். ‘என் கிருபை உனக்குப் போதும்; பலவீனத்தில் என் பலம் பூரணமாய் விளங்கும்’ என்றார் தேவன். ஆகையால், ‘கிறிஸ்துவினிமித்தம் எனக்கு வரும் பலவீனங்களிலும், நிந்தைகளிலும், நெருக்கங்களிலும், துன்பங்களிலும், இடுக்கண்களிலும் நான் பிரியப்படுகிறேன்’. 2கொரிந்தியர் 12:9,10".21“ Perseverance in Gratitude (Grand Rapids, MI: Eerdmans Publishing Company, 2000), p. 12. 2Ellen G. White, Prophets and Kings, pp. 164, 165.

**கலந்துரையாடக்‌ கேள்விகள்‌**

`1.	கிறிஸ்தவர்கள் ‘வித்தியாசமானவர்களாக’ வாழ்ந்தாலும், மற்றவர்களை மதிக்காதவர்கள், தங்களை ‘ஒதுக்கிக்கொள்கிறவர்கள்’ என்று குற்றச்சாட்டிற்கு ஆளாகாமல் வாழ முடியுமா? முடியும் என்றால் எவ்வாறு?`

`2.	வேதாகமத்தில் சொல்லப்படும் ‘புத்திசொல்தல்’ எனும் வார்த்தை, கடிந்துகொள்ளுதலையோ ஊக்கப்படுத்துவதையோ சுட்டிக்காட்டலாம். அதைரியத்தில் இருக்கிற ஒருவரைக் கடிந்துகொள்ளும்போது, எதில் கவனமாக இருக்கவேண்டும்?`

`3.	எபிரெயர் நிருபத்தை வாசித்த அக்கால விசுவாசிகளுக்கும், வெளி 3:14-22 இன் லவோதேக்கேயா சபையாருக்குமுள்ள ஒற்றுமைகள் என்ன? நம் அனுபவங்கள் எவ்வாறெல்லாம் அவர்கள் அனுபவங்களோடு ஒத்திருக்கின்றன? அந்த ஒற்றுமைகளிலிருந்து என்ன கற்றுக்கொள்ளலாம்?`