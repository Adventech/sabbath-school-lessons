---
title:  மகிமையான ஆரம்பம்
date:   26/12/2021
---

அந்தப் பிரசங்கத்தின் செய்தி புரிந்து, அதை நம் வாழ்க்கையில் கடைபிடிப்பதற்கு, முதலில் அந்தச் சபையாரின் வரலாற்றையும், அந்த நிருபத்தைப் பெற்றபோது அவர்கள் இருந்த சூழ்நிலையையும் புரிந்துகொள்ள வேண்டும். 

`மனமாற்றமடைந்த புதிதில் எபிரெய விசுவாசிகளின் அனுபவம் என்ன? எபி 2:3,4.`

அப்போதைய எபிரெய விசுவாசிகள் இயேசுவின் பிரசங்கத்தைக் கேட்டவர்கள் அல்லர்; சுவிசேஷகர்கள்மூலம் நற்செய்தியை அறிந்தார்கள்; அந்த நற் செய்தியாளர்கள் ‘இரட்சிப்பின்’ செய்தியை அவர்களுக்கு அறிவித்தார்கள்.

அந்த நற்செய்தியாளர்கள் சுவிசேஷத்தை ‘உறுதிப்படுத்தினார்கள்’ என்றும், தேவன்தாமே அதற்கு ‘அடையாளங்களினாலும் அற்புதங்களினாலும் சாட்சிகொடுத்தார்’ என்றும் பவுல் சொல்லுகிறான். எபி 2:4. அதாவது, அடையாளங்களாலும் பிற வல்லமையான செயல்களாலும் தேவன் சுவிசேஷத்தை நடைமுறைரீதியாக உறுதிப்படுத்தினார்; ‘பரிசுத்த ஆவியின் வரங்களைப்’ பகிர்ந்து கொடுத்ததும் அதில் அடங்கும். எபி 2:4. சுவிசேஷம் சென்றிராத பகுதிகளில் அறிவித்தார்கள்; மக்கள் குணமானார்கள்; அசுத்த ஆவிகள் புறப்பட்டு ஓடின; ஆவிக்குரிய வரங்களை தேவன் ஊற்றினார்; அதை புதிய ஏற்பாட்டில் காணலாம்.

கிறிஸ்தவத் திருச்சபை உருவானத் தொடக்கத்தில், எருசேலமில் அப்போஸ்தலர்கள்மேல் தேவன் தம் ஆவியானவரை ஊற்றினார்; அதனால் தாங்கள் அறிந்திராத மொழிகளில் சுவிசேஷத்தை அறிவித்தார்கள்: அற்புதங்களைச் செய்தார்கள். அப் 2,3. பிலிப்பு சமாரியாவில் அற்புதங்களைச் செய்தான். அப் 8. பேதுரு யோப்பாவிலும் செசரியாவிலும் செய்தான். அப் 9,10. பவுல் ஐரோப்பாவிலும் ஆசியா மைனரிலும் தன் ஊழியக்காலம் முழுவதிலும் செய்தான். அப் 1318. ‘இரட்சிப்பின்’ செய்தியை உறுதிப்படுத்துகிற அனுவபச் சாட்சிகளாக இந்த அற்புதங்கள்இருந்தன. அதாவது தேவன் தம் ராஜ்யத்தை ஸ்தாபித்ததையும், ஆக்கினையிலிருந்தும் தீய வல்லமைகளிலிருந்தும் விடுவித்ததையும் உறுதிப்படுத்தின. எபி 12:25-29.

ஆவியானவர் ஆதிகாலக் கிறிஸ்தவ விசுவாசிகளுக்கு பாவமன்னிப்பின் நிச்சயத்தைக் கொடுத்தார். அதனால் அவர்கள் நியாயத்தீர்ப்புகுறித்துப் பயப்படவில்லை; தைரியத்தோடும் நம்பிக்கையோடும் ஜெபித்தார்கள்; ஆவிக்குரிய அனுபவத்தில் களிகூர்ந்தார்கள். அப் 2:37-47. தீயவல்லமைகளுக்கு அடிமைப் பட்டிருந்தவர்களை ஆவியானவர் விடுவித்தார்; தீயவல்லமைகளைவிட தேவ வல்லமை பெரியது என்பதற்கு அது அத்தாட்சியாக விளங்கியது; தேவனுடைய ராஜ்யம் அவர்கள் வாழ்க்கையில் நிலைத்திருந்ததை அது வெளிப்படுத்தியது.

`உங்களுடைய மனமாற்ற அனுபவம்‌ என்ன? இயேசு கிறிஸ்துவே உங்கள்‌ இரட்சகர்‌, ஆண்டவர்‌ என்கிற நம்பிக்கையிலும்‌ விசுவாசத்திலும்‌ எவ்வாறெல்லாம்‌ உறுதிபெற்றீர்கள்‌? தேவன்‌ உங்‌களை தம்மிடம்‌ வரவழைக்க ஆரம்பத்தில்‌ கிரியைசெய்தவிதத்தை நினைவுகூருவது ஏன்‌ முக்கியமானது?`