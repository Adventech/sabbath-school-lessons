---
title:  இயேசு நம்‌ படைத்தலைவர்‌
date:   04/01/2022
---

`1சாமு 8:19,20ஐ எபிரெயர்‌ 2:14-16 உடன்‌ ஒப்பிடுங்கள்‌. இஸ்ரவேலர்‌ தங்களுடைய ராஜா எப்படி இருக்கவேண்டுமென எதிர்பார்த்தார்கள்‌? அந்த ஆசைகள்‌ எவ்‌வாறு இயேசுவில்‌ நிறைவேறின?`

தேவனே தங்கள்‌ ராஜா என்பதை இஸ்ரவேலர்‌ மறந்து, மனித ராஜாக்கள்‌ தங்களை நியாயந்தீர்ப்பதையும்‌, யுத்தத்தில்‌ தங்களை வழிநடத்துவதையும்‌ விரும்பினார்கள்‌. ஆனால்‌, இயேசுவால்தான்‌ தேவனுடைய ஆளுகையை அவரது மக்கள்‌ முழுமையாகப்‌ பெறமுடியும்‌. இயேசுவே நம்‌ ராஜாவாக நம்‌ எதிரிக்கு எதிராக யுத்தத்தில்‌ நம்மை வழிநடத்துகிறார்‌.

பெலனற்ற மனிதர்களுக்கு உதவுகிற படைத்தலைவர்‌ இயேசுவே என்று எபி 2:14-16 சொல்கிறது. கிறிஸ்து தனியாளாக பிசாசை எதிர்கொண்டு, அவனைத்‌ தோற்கடித்து, அடிமைத்தனத்திலிருந்து நம்மை விடுவிக்கிறார்‌. தாவீது-கோலியாத்‌ அனுபவத்தை அந்த யுத்தம்‌ நினைவுபடுத்துகிறது. தாவீதை ராஜாவாக அபிஷேகித்தபிறகு, அவன்‌ கோலியாத்தைத்‌ தோற்கடித்து, தன்‌ சகோதரரை அடிமைத்தனத்திலிருந்து விடுவித்தான்‌. 1சாமு 16. அந்தச்‌ சண்டையில்‌ தோற்கிறவர்‌ எவரானாலும்‌ அவரை வெல்பவருக்கு அடிமை என்று நிபந்‌தனை இருந்தது. 1சாமு 17:8-10 இவ்வாறு இஸ்ரவேலுக்கான படைத்தலைவனாக தாவீது திகழ்ந்தான்‌. அவர்களுடைய பிரதிநிதியாக அவன்‌ இருந்தான்‌.

`ஏசா 42:13; 59:15-20 ஆகிய வசனங்களில்‌ யாவே தம்மைப்பற்றி என்ன சொல்‌கிறார்‌?`

தேவன்‌ ஒருவராய்‌ நின்று இஸ்ரவேலை இரட்சிப்பார்‌ என்பதை எபி 2:14-16 சுட்டிக்காட்டுகிறது. ஏசாயா இவ்வாறு சொல்கிறது: ‘இதோ, பராக்கிரமனால் சிறைப்படுத்தப்பட்டவர்களும் விடுவிக்கப்படுவார்கள்; பெலவந்தனால் கொள்ளையிடப்பட்டதும் விடுதலையாக்கப்படும்; உன்னோடு வழக்காடுகிறவர்களோடே நான் வழக்காடி, உன் பிள்ளைகளை இரட்சித்துக்கொள்ளுவேன். என்று கர்த்தர்‌ சொல்கிறார்‌’. ஏசா 49:25.

கிறிஸ்தவர்கள்‌ பெரும்பாலும்‌, தாங்கள்‌ தனியாக சாத்தானோடு போர்செய்‌வதாக நினைக்கிறார்கள்‌. சாத்தானோடு ஒரு யுத்தத்தில்‌ நாம்‌ ஈடுபட்டிருப்பது உண்மைதான்‌. எபே 6:10-18. ஆனால்‌ தேவன்தாம்‌ நம்‌ படைத்தலைவர்‌; அவரே நம்மையுத்தத்திற்கு வழிநடத்திச்‌ செல்கிறார்‌. அவர்‌ சேனையில்‌ நாம்‌ ஓர்‌ அங்கம்‌. அதனால்தான்‌ நாம்‌ அவருடைய சர்வாயுதவர்க்கத்தைத்‌ தரித்துக்கொள்ள வேண்‌டும்‌. மேலும்‌, நாம்‌ தனியாளாகச்‌ சண்டையிடவில்லை. எபே 6இல்‌ ‘நீங்கள்‌’ என்று பன்மையில்‌ சொல்லப்பட்டுள்ளது. ஒருதிருச்சபையாக நாம்‌ சர்வாயுதவர்க்கத்தைத்‌ தரித்து, நம்‌ வெற்றி வீரராகிய தேவனுக்கு பின்னால்‌ நின்று போர்செய்ய வேண்டும்‌.

`தேவனுடைய சர்வாயுதவர்க்கத்தைத்‌ தரித்துக்கொள்வது என்றால்‌ என்ன? அதாவது, சுயத்‌தோடும்‌ பாவச்சோதனையோடும்‌ நேரிடுகிற அனுதினப்‌ போராட்டங்களில்‌, தேவபெலத்தால்‌ நம்மை உண்மையுடன்‌ நிற்கச்செய்கிற வல்லமையை எவ்வாறு பெற்றுக்கொள்ளலாம்‌?`