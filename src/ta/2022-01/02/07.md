---
title:  மேலும்‌ படிக்க
date:   07/01/2022
---

எபிரெயரில்‌ நம்பிக்கையும்‌ நன்மையுமான பல சத்தியங்கள்‌ இருந்தாலும்‌, தொடர்‌ எச்‌சரிப்புகளும்‌ உள்ளன; 10-12ம்‌ அதிகாரங்களில்‌ அவை அதிகம்‌ சொல்லப்படுகின்றன. 

இந்தப்‌ பகுதிகள்‌ அனைத்தும்‌ இரு விஷயங்களை வலியுறுத்துகின்றன. முதலாவது, வனாந்தரத்‌ தலைமுறையினரை எபிரெயவிசுவாசிகளுடன்‌ ஒப்பிடுகின்றன. இரண்டாவது, அவரை விசுவாசிக்கும்படி நமக்கு அறிவுறுத்துகின்றன.

வனாந்தரத்‌ தலைமுறையினர்‌ தேவனுடைய அற்புத வல்லமையைக்‌ கண்டவர்கள்‌; அற்புதங்களாலும்‌ அடையாளங்களாலும்‌ எகிப்திலிருந்து தேவன்‌ அவர்களை விடுவித்தார்‌. சீனாய்‌ மலையிலிருந்து தேவன்‌ அவர்களோடு பேசி, பத்துக்கற்பனைகளைச்‌ சொன்னார்‌. இரவில்‌ அக்கினி ஸ்தம்பமும்‌ பகலில்‌ மேகஸ்தம்பமும்‌ அவர்களைப்‌ பாதுகாத்தன. பரலோக அப்பமான மன்னாவைப் புசித்தார்கள்‌. பாளையமிட்ட இடங்களில் ‌எல்லாம் கற்பாறைகளிலிருந்து வந்த தண்ணீரைக்‌ குடித்தார்கள்‌. ஆனால்‌ வாக்குத்தத்த தேசத்தின்‌ எல்லைக்கு வந்தபோது, தேவனை நம்பமுடியவில்லை. விசுவாசக்குறைச்சல்‌ உண்டானது; ஆனால்‌ தேவன்‌ அவர்களிடம்‌ விசுவாசத்தை மட்டுமே எதிர்பார்த்தார்‌. 'விசுவாசமில்லாமல்‌ தேவனுக்குப்‌ பிரியமாயிருப்‌பது கூடாதகாரியம்‌'. எபி11:6.

அந்த வனாந்தரத்‌ தலைமுறையினரைப்போல நாமும்‌ வாக்குத்தத்த தேசத்தின்‌ எல்லையில்‌ நிற்பதாக பவுல்‌ சொல்கிறான்‌. எபி 10:37-39. ஆனாலும்‌ அவர்களைவிட அதிக சிலாக்‌கியங்களையும்‌ பொறுப்புகளையும்‌ பெற்றிருக்கிறோம்‌. தேவன்‌ சீனாய்‌ மலையில்‌ பேசினதை நாம்கேட்கவில்லை; ஆனால்‌, சீனாய்‌மலையைவிட தேவனுடையமிகப்பெரிய வெளிப்பாட்டை வேதாகமத்தில்‌ காண்கிறோம்‌. அந்த வெளிப்பாடு மாம்சத்தில்‌ வந்த தேவனாகிய இயேசு கிறிஸ்‌துவே. எபி12:18-24. நாம்‌ விசுவாசிப்போமா? இயேசு கிறிஸ்துவின்‌ காலம் மட்டுமுள்ள விசுவாசிகளின்‌ பட்டியலைச்‌ சொல்லி, அவர்களைப்போல நாம்‌ நடக்குமாறுபவுல்‌ ஊக்குவிக்கிறான்‌.

**கலந்துரையாடக்‌ கேள்விகள்‌**

`1.	இயேசு நம்‌ படைத்தலைவர்‌; சாத்தானுக்கு எதிரான போரில்‌ அவரே வழிநடத்திச்‌. செல்கிறார்‌ என்று படித்தோம்‌. நம்‌ படைத்தலைவருக்கு பின்னால்‌ நின்று, ஒரு சபையாகச்‌ சேர்ந்து, நாம்‌ எவ்வாறு போர்‌ புரியலாம்‌? அந்த ஒற்றுமை நிகழாதபடி கெடுப்பது என்ன? சாத்தான்‌ நம்‌ சபையை எவ்வாறெல்லாம்‌ பெலவீனப்படுத்த வாய்ப்புள்ளது? சாத்தான்‌ எவ்வாறு இஸ்ரவேலரை முன்பு பெலவீனப்படுத்தினான்‌?.`

`2.	தேவனுடைய வழிநடத்துதலின்படி செல்கிற ஆசாரியக்கூட்டமாக விசுவாசிகள்‌ இருக்‌கிறார்கள்‌. உங்கள்‌ ஸ்தலத்‌ திருச்சபை எவ்வாறெல்லாம்‌ தேவனுக்கு பிரியமான துதியின்‌ பலிகளைச்‌ செலுத்தி, நற்கிரியைகளைச்‌ செய்யமுடியும்‌? சுற்றிவளைக்‌காமல்‌, நடைமுறைக்கு ஒத்த விஷயங்களைக்‌ கூறுங்கள்‌.`

`3.	நம்‌ சூழ்நிலை எவ்வாறெல்லாம்‌ வாக்குத்தத்த தேசத்தின்‌ எல்லையில்‌ நின்ற வனாந்‌தரத்‌ தலைமுறையினரின்‌ சூழலுக்கு ஒத்திருக்கிறது? அந்த ஒற்றுமைகளிலிருந்து என்ன பாடங்களைக்‌ கற்றுக்கொள்ளலாம்?`