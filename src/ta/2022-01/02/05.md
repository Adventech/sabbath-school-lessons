---
title:  இயேசு நம்‌ பிரதான ஆசாரியர்‌
date:   05/01/2022
---

இயேசுவின்‌ இரண்டாவது பணியை எபி 5-7 அறிமுகப்படுத்துகிறது. அவர்‌ நம்‌ பிரதான ஆசாரியர்‌. இதுவும்‌, தாவீது வம்ச ராஜாகுறித்து, ‘மெல்கிசேதேக்கின்‌ முறைமையின்படி என்றென்றைக்கும்‌ ஆசாரியராயிருக்கிறீர்’ என்று தேவன்வாக்‌குரைத்ததின்‌ நிறைவேறுதல்‌ என்று பவுல்‌ விளக்குகிறார்‌. சங்‌ 110:4ஐ எபி 5:5,6 மேற்கோள்‌ காட்டியுள்ளது.

`அந்தப்‌ பிரதான ஆசாரியர்‌ நிறைவேற்றின பணிகள்‌ என்ன? லேவி 1:1-9; 10:8-11; மல்‌ 2:7; எண்‌ 6:22-26; எபி 5:1-4.`

ஜனங்களின்‌ பிரதிநிதிகளாகப்‌ பணியாற்றவும்‌, தேவனோடான உறவிலும்‌, தேவனுக்கடுத்த விஷயங்களிலும்‌ அவர்களுக்காக மத்தியஸ்தம்‌ செய்யவும்‌ ஆசாரியர்களை நியமித்தார்கள்‌. யூதரோ, கிரேக்கரோ, ரோமரோ, எல்லா இடங்களிலும்‌ ஆசாரியத்துவ அமைப்பின்‌ நோக்கம்‌ இதுவாகவே இருந்தது. நாம்‌ தேவனோடு தொடர்புகொள்வதை ஆசாரியர்‌ சாத்தியமாக்குகிறார்‌; ஆசாரியர்‌ செய்கிற ஒவ்வொன்றின்‌ நோக்கமும்‌ நமக்கும்‌ தேவனுக்கும்‌ இடையே உறவைச்‌ சாத்தியமாக்குவதாகும்‌.

மனிதர்களின்‌ சார்பில்‌ ஆசாரியர்‌ பலிகளைச்‌ செலுத்தினார்கள்‌. ஜனங்கள்‌ இந்தப்‌ பலிகளை தாங்களாகச்‌ சென்று தேவனுடைய சமூகத்தில்‌ செலுத்தமுடியாது. நம்‌ பலியை தேவன்‌ ஏற்றுக்கொள்ள, நம்‌ பாவங்கள்‌ சுத்திகரிக்கப்படவும்‌ மன்‌னிக்கப்படவும்‌ பலிகளை எவ்வாறு தேவனுக்குப்‌ ‘பிரியமான’ பலியாகச்‌ செலுத்‌தலாம்‌ என்பதை ஆசாரியர்‌ அறிவார்‌.

ஆசாரியர்கள்‌ தேவனுடைய பிரமாணத்தையும்‌ ஜனங்களுக்குப்‌ போதித்‌தார்கள்‌. அவர்கள்‌ தேவகற்பனைகளைநன்கு அறிந்திருந்தார்கள்‌; அவற்றை விளக்‌கிக்கூறி, கடைப்பிடிக்க வைக்கிற பொறுப்பைப்‌ பெற்றிருந்தார்கள்‌.

இறுதியாக, யாவேயின்‌ நாமத்தால்‌ ஆசீர்வதிக்கிற பொறுப்பையும்‌ ஆசாரியர்கள்‌ பெற்றிருந்தார்கள்‌. அவர்கள்மூலமாக தேவன்‌ தம்‌ நன்மையான சித்தத்‌தையும்‌, மக்களுக்கு நன்மையான நோக்கத்தையும்‌ தெரியப்படுத்தினார்‌.

ஆனாலும்‌ இயேசுவின்‌ விசுவாசிகளை ‘ராஜரீகமான ஆசாரியக்கூட்டம்‌’ என்று 1பேதுரு 2:9 அழைக்கிறது. இது நம்பமுடியாத அளவுக்கு சாத்தியங்கள்‌ நிறைந்த ஓர்‌ அந்தஸ்து. ஆசாரியர்கள்‌ பரிசுத்த ஸ்தலத்தில்‌ தேவனுடைய பிரசன்‌னத்திற்குள்‌ செல்லமுடிந்தது. இன்று, நாம்‌ ஜெபத்துடன்‌ தைரியமாய்‌ தேவனிடம்‌ செல்லமுடியும்‌. எபி 4:14-16; 10:19-23. முக்கியப்‌ பொறுப்புகளும்‌ அதில்‌ அடங்‌கும்‌. உலகத்தை இரட்சிக்கும்‌ பணியில்‌ தேவனோடு நாம்‌ ஒத்துழைக்கவேண்டும்‌. தேவனுடைய பிரமாணங்களையும்‌ போதனைகளையும்‌ மற்றவர்களுக்குப்‌ போதித்து, விளக்கவேண்டும்‌. தேவனுக்கு துதியின்‌ பலிகளைச்‌ செலுத்தவேண்‌டும்‌; தேவனுக்குப்‌ பிரியமான நற்கிரியைகளைச்‌ செய்யவேண்டும்‌. இது எத்தகைய சிலாக்கியம்‌, எத்தகைய பொறுப்பு !

`நாம்‌ 'ராஜரீகமான ஆசாரியக்கூட்டம்‌' என்பது நம்‌ வாழ்வில்‌ என்ன வித்தியாசத்தை உண்டாக்க வேண்டும்‌? நாம்‌ வாழ்கிற விதத்தில்‌ இந்த உண்மை எவ்வாறு தாக்கத்தை உண்டாக்கவேண்டும்‌?`