---
title:  இயேசு நம்‌ மத்தியஸ்தர்‌
date:   03/01/2022
---

தேவன்‌ வாக்குரைத்த தாவீது வம்ச ராஜாதான்‌ ஜனங்களின்‌ பிரதிநிதியாக தேவனுக்குமுன்‌ நிற்பார்‌ என்பது பழைய ஏற்பாட்டின்‌ ஒரு முக்கிய இறையியல்‌ கருத்தாகும்‌. 

`யாத்‌ 4:22,23 ஐ 2சாமு 7:12-14 உடனும்‌, உபா 12:8-10ஐ 2சாமு 7:9-11 உடனும்‌, உபா 12:13,14ஐ சங்‌ 132:1-5, 11-14 உடனும்‌ ஒப்பிடுங்கள்‌. தேவன்‌ வாக்‌குரைத்த தாவீது வம்சத்து ராஜாமூலம்‌ தேவன்‌ இஸ்ரவேலுக்குக்‌ கொடுத்த என்‌ னென்ன வாக்குறுதிகள்‌ நிறைவேறவிருந்தன?`

இஸ்ரவேல்‌ தேவனுடைய புத்திரன்‌; இஸ்ரவேலர்‌ எதிரிகளிடமிரந்து இளைப்‌பாறுவதற்கான ஓர்‌ இடத்தை தேவன்‌ அவர்களுக்குக்‌ கொடுக்க விரும்பினார்‌. தம்‌ நாமம்‌ விளங்கும்படி அவர்கள்மத்தியில்‌ ஓர்‌ இடத்தைத்‌ தெரிந்துகொள்ள விரும்பினார்‌. இஸ்ரவேலருக்கு தேவன்‌ கொடுத்த வாக்குறுதிகள்‌ யாவும்‌ தாவீது வம்சத்து வாக்குத்தத்த ராஜாமூலம்‌ இப்போது நிறைவேறவிருந்தன. இஸ்ரவேலை தேவன்‌ தம்‌ குமாரனாகத்‌ தத்தெடுத்து, எதிரிகளிடமிருந்து அவர்களுக்கு இளைப்‌பாறுதலை அருளி, தம்‌ நாமம்‌ விளங்கும்படி சீயோனில்‌ தேவாலயத்தை இஸ்ரவேல்‌ கட்டவேண்டுமென்று விரும்பினார்‌. இஸ்ரவேலுச்கு தேவன்‌ கொடுத்த வாக்குறுதிகளை தாவீது வம்சத்து வாக்குத்தத்த ராஜாமூலம்‌ நிறைவேற்ற விரும்பினார்‌. இஸ்ரவேலின்‌ பிரதிநிதியாக தேவனுக்குமுன்‌ தாவீது வம்ச ராஜா நிற்கவிருந்தார்‌.

தேவனுக்கும் ‌இஸ்ரவேலுக்கும் ‌இடையேயான உறவில்‌ ஒருமத்தியஸ்தரை வைத்த செயலானது அவர்களுடைய உடன்படிக்கை உறவு ஸ்திரப்படுவதைச்‌ சாத்தியமாக்கியது. சீனாய்‌ உடன்படிக்கையின்படி, இஸ்ரவேலர்‌ அனைவரும்‌ உண்மையோடு இருப்பதை வைத்தே தேவ பாதுகாப்பையும்‌ ஆசீர்வாதங்களையும்‌ பெற வாய்ப்பிருந்தது. யோசுவா 7:1-13. ஆனால்‌ தாவீதுடன்‌ செய்த உடன்‌படிக்கையின்படி, தாவீது வம்ச ராஜாமூலம்‌ இஸ்ரவேலர்‌ தேவனுடைய உடன்‌படிக்கை ஆசீர்‌வாதங்களைப்‌ பெறவிருந்தார்கள்‌.

தாவீதுவம்சத்து ராஜாக்கள்‌ உண்மையுள்ளவர்களாக இல்லை; அதனால்‌ தேவன்‌ தாம்‌ விரும்பியபடி இஸ்ரவேலை ஆசீர்வதிக்க முடியவில்லை. அவர்‌களில்‌ பலர்‌ உண்மையில்லாமல்‌ இருந்ததை பழைய ஏற்பாட்டில்‌ காணலாம்‌.

நற்செய்தி என்னவென்றால்‌, தேவன்‌ தம்‌ குமாரனை அனுப்பி, தாவீதின்‌ குமாரனாகப்‌ பிறக்கச்‌ செய்தார்‌. அவர்‌ முற்றிலும்‌ உண்மையுடன்‌ வாழ்ந்தார்‌. ஆகையால்‌, தேவன்‌ தம்‌ மக்களுக்குக்‌ கொடுத்த வாக்குறுதிகள்‌ அனைத்தையும்‌ நிறைவேற்ற முடிந்தது. தேவன்‌ ராஜாவை ஆசீர்வதிக்கும்போது, அவருடைய மக்கள்‌ அனைவரும்‌ அந்த நன்மையில்‌ பங்கடையலாம்‌. அதனால்தான்‌ இயேசு, தேவனுடைய ஆசீர்வாதங்களை நாம்‌ பெறுவதற்கான மத்தியஸ்தராக இருக்கிறார்‌. அந்த மத்தியஸ்தர்‌ தேவ ஆசீர்வாதங்கள்‌ வழிந்தோடுகிற ஊடகமாக இருக்கிறார்‌. நம்‌ இரட்‌சிப்புக்கான இறுதி நம்பிக்கை இயேசுவிலும்‌, அவர்‌ நமக்காகச்‌ செய்ததிலும்‌ மட்‌டுமே உள்ளது.

`உடன்படிக்கையில்‌ உங்கள்‌ பங்கை நிறைவேற்றுவதில்‌ நீங்கள்‌ எப்போதெல்லாம்‌ உண்மையற்றவர்களாக இருந்திருக்கிறீர்கள்‌? இரட்சிப்புக்கு நாம்‌ இயேசுவைமட்டுமே சார்ந்திருப்பதுபற்றி இது சொல்வது என்ன?`