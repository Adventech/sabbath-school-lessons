---
title:  இயேசுவே நம்‌ ராஜா
date:   02/01/2022
---

பிதாவின்‌ வலதுபாரிசத்தில்‌ வீற்றிருந்து அரசாட்சி செய்பவர்‌ இயேசு என்‌பதே எபிரெயரின்‌ முக்கியக்‌ கருத்து. எபி 8:1. இயேசு தேவன்‌: அவரே எப்போதும்‌ பிரபஞ்சத்தின்‌ அரசர்‌. ஆனால்‌ ஆதாமும்‌ ஏவாளும்‌ பாவம்செய்தபோது, சாத்தானிடம்‌ இந்த உலகத்தின்‌ ஆளுகை சென்றது. யோவான்‌ 12:31; 14:30; 16:11. இயேசு வந்து சிலுவையில்‌ சாத்தானைத்‌ தோற்கடித்து, தம்மை இரட்சகராக ஏற்றுக்கொள்கிறவர்களை அரசாளுகிற உரிமையைதிரும்பப்பெற்றார்‌. கொலோ 2:13-15. இயேசுவை தேவன்‌ ராஜாவாக அபிஷேகம்பண்ணினதுபற்றியேஎபிரெயர்‌ நிருபத்தின்‌ முதல்‌ இரண்டு அதிகாரங்கள்‌ வலியுறுத்துகின்றன. 

`எபி 1:5-14 எதைப்பற்றிச்‌ சொல்லுகிறது?`

இந்த வசனங்கள்‌ மூன்று பிரிவுகளாகச்‌ சொல்லப்படுகின்றன. ஒவ்வொரு பிரிவும்‌, குமாரன்‌ அரியணை ஏறுகிற சடங்கின்‌ ஓர்‌ அம்சத்தை அறிமுகப்படுத்துகிறது. முதலாவது, தேவனானவர்‌ இயேசுவை அரசகுலமகனாக நியமிக்கிறார்‌. எபி 1:5. இரண்டாவது, குமாரனை தேவன்‌ பரலோக அவையாருக்கு அறிமுகம்‌ செய்கிறார்‌; அவர்கள்‌ அவரைத்‌ தொழுகிறார்கள்‌. எபி 1:6,8. அப்போது தேவன்‌, குமாரனே நித்திய சிருஷ்டிகர்‌ என்றும்‌, அவருக்கே ஆளுகை உரியது என்றும்‌ அறிவிக்கிறார்‌. எபி 1:8-12. மூன்றாவது, குமாரனை தேவன்‌ சிங்காசனத்தில்‌ அமரச்செய்கிறார்‌; பூமியின்‌ஆளுகைஅவரிடம்‌ ஒப்படைக்கப்படுவதை அது அடையாளம்‌ காட்டுகிறது. எபி 1:13,14.

தாவீதுக்கு தேவன்‌ கொடுத்த வாக்குறுதிகளை இயேசுவில்‌ நிறைவேற்றினார்‌ என்பது புதிய ஏற்பாட்டின்‌ முக்கிய நம்பிக்கை ஆகும்‌ . 2சாமு 7:8-16; லூக்‌ 1:30-33. தாவீதின்‌ நகரத்தில்‌ தாவீதின்‌ வம்சத்தில்‌ இயேசு பிறந்தார் மத்‌ 1:1-16; லூக்‌ 2:10, 11. அவர்‌ ஊழியம்‌ செய்த நாட்களில்‌ மக்கள்‌ அவரை ‘தாவீதின்‌ குமாரன்‌’ என்று அழைத்தார்கள்‌. அவர்‌ தம்மை ‘யூதருடைய ராஜா’ என்று அழைத்‌தார்‌ என்கிற குற்றஞ்சாட்டின்‌ பேரிலேயே அவருக்கு மரணதண்டனை விதித்தார்‌கள்‌. மத்‌ 27:37. தாவீதுக்கு தேவன்‌ சொன்ன வாக்குறுதிகளின்‌ நிறைவேறுதலாக இயேசு மரணத்திலிருந்து உயிர்த்தெழுந்தாரென்று பவுலும்‌ பேதுருவும்‌ பிரசங்‌கித்தார்கள்‌. அப்‌ 2:22-36; 13:22-37. இயேசுவை யோவான்‌ ‘யூதா கோத்திரத்துச்‌ சிங்கம்’ என்று சொல்கிறான்‌. வெளி 5:5.

எபிரெயர்‌ அதை ஆமோதிக்கிறது. தேவன்‌ தாவீதுக்குக்‌ கொடுத்த வாக்குறுதிகளை இயேசுவில்‌ நிறைவேற்றினார்‌. தேவன்‌ அவருக்கு விசேஷித்த ‘நாமத்தைக்‌’ கொடுத்தார்‌. எபி1:4. அவரை தம்‌ குமாரனாக அங்கீகரித்தார்‌. எபி 1:5. அவரே நித்திய சிருஷ்டிகர்‌, ஆண்டவர்‌ என்று உறுதியளித்தார்‌. எபி 1:8-12. அவரை ‘வலது பாரிசத்தில்‌’ வீற்றிருக்கச்‌ செய்தார்‌. எபி 1:13,14. மேலும்‌, எபிரெயர்‌ 4இன்படி, ஜனங்களை இயேசு தேவனுடைய இளைப்பாறுதலுக்குள்‌ வழிநடத்துகிறார்‌; இயேசுவே தேவனுடைய வீட்டைக்‌ கட்டுகிறார்‌. எபி 3:3,4. நம்‌ மெய்ப்‌ பற்றை வஞ்சகமாகப்‌ பெற முயல்கிற சாத்தானோடு யுத்‌ தத்தில்‌ ஈடுபட்டுள்ள இந்தப்‌ பூமியின்‌ சட்டரீதியான அரசர்‌ இயேசுவே.

`இயேசுவே இந்தப்‌ பிரபஞ்சத்தின்‌ அரசர்‌ என்கிற உண்மை எவ்வாறு பாடுகளுக்குமத்தியில்‌ நமக்கு ஆறுதலைக்‌ கொடுக்கமுடியும்‌?`