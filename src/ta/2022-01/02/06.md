---
title:  விசேஷித்த உடன்படிக்கையின்‌ மத்தியஸ்தர்‌ இயேசு
date:   06/01/2022
---

இயேசு புது உடன்படிக்கையின்‌ மத்தியஸ்தர்‌. எபி 8-10 வரப்போகிற நன்மை களுக்குரிய நிழலாகமட்டுமே பழைய உடன்படிக்கை இருந்தது. இயேசுவின்‌ பணியையைச்‌ சுட்டிக்காட்டும்‌ முன்னடையாளங்கள்‌ அதில்‌ கொடுக்கப்பட்டிருந்‌தன. இவ்வாறு ஆசாரியர்கள்‌ இயேசுவுக்கு முன்னடையாளமாக இருந்தாலும்‌, அவர்கள் பாவிகள்‌; அழிவுள்ளவர்கள்‌. இயேசுவின்‌ பூரணம்‌ அவர்களில்‌ காணப்‌படவில்லை. பரலோக ஆசரிப்புக்கூடாரத்தின்‌ ‘சாயலுக்கும்‌ நிழலுக்கும்‌’ ஒத்‌திருந்த ஓர்‌ ஆசரிப்புக் கூடாரத்தில்‌ ஊழியம் செய்தார்கள்‌. எபி 8:5.

இயேசு மெய்யான ஆசரிப்புக்கூடாரத்தில்‌ ஊழியம்செய்கிறார்‌; நாம்‌ தேவனிடத்தில்‌ செல்வதற்கான வழியை உண்டாக்கியிருக்கிறார்‌. இயேசு நமக்காக மரிக்க விருந்ததை மிருகப்பலிகள்‌ சுட்டிக்காட்டின; இருந்தாலும்‌ அவற்றின்‌ இரத்தம்‌ நம்‌. மனச்சாட்சியைச்‌ சுத்திகரிக்க முடியவில்லை. ஆனால்‌ இயேசுவின்‌ இரத்தம்‌ நம்‌ மனச்‌சாட்சியைச்‌ சுத்திகரிக்கிறது: அவராலும்‌, அவரை விசுவாசிப்பதாலும்‌, நமக்காக அவர்‌ செய்யும்‌ மத்தியஸ்தப்‌ பணியை ஏற்றுக்கொள்வதாலும்‌, நாம்‌ தைரியமாய்‌ தேவனிடம்‌ செல்லமுடிகிறது. எபி 10:19-22.

`புதிய உடன்படிக்கையில்‌ தேவன்‌ நமக்கு வாக்களித்திருப்பது என்ன? எபிரெயர்‌ 8:8-12.`

இயேசுவை தேவன்‌ நம்‌ பிரதான ஆசாரியராக நியமித்து, ஓர்‌ புதிய உடன்படிக்‌கையை உருவாக்கினார்‌; பழைய உடன்படிக்கையின்‌ எதிர்பார்ப்பை அது சாத்தியமாக்கியது. பூரணமான, நித்தியமான, மனித-தெய்வதன்மை கொண்ட ஓர்‌ ஆசாரியன்மட்டுமே புதிய உடன்படிக்கையை நிறைவேற்ற முடியும்‌. பிரதான ஆசாரியர்‌ தேவபிரமாணத்தை நமக்கு விளக்குகிறார்‌; அதோடு அதை நம்‌ இருதயங்களிலும்‌ எழுதுகிறார்‌. அவர்‌ செலுத்துகிற பலிநமக்கு பாவமன்னிப்பைப்‌ பெற்றுக்கொடுக்‌கிறது. ஆசாரியர்‌ நம்மைச்‌ சுத்திகரித்து, மறுரூபமாக்குகிறார்‌. அவர்‌ கல்லான நம்‌. இருதயங்களை சதையாக மாற்றுகிறார்‌. எசே 36:26. அவர்‌ நம்மைப்‌ புதுசிருஷ்டிகளாக மாற்றுகிறார்‌. 2கொரி 5:17. பிதாவின் சமுகத்திற்குள்‌ செல்ல வழியை உண்‌டாக்கி, நம்பமுடியாத வகையில்‌ இந்த ஆசாரியர்‌ நம்மை ஆசீர்வதிக்கிறார்‌.

இயேசு செய்யவிருந்த பணியைச்‌ சுட்டிக்காட்டுவதற்காக தேவன்‌ பழைய உடன்படிக்கையைக்‌ கொடுத்திருந்தார்‌. நல்லநோக்கத்துடன்‌ அதை ஏற்படுத்‌தினார்‌. ஆனால்‌ சிலர்‌ அதன்‌ நோக்கத்தை தவறாகப்‌ புரிந்துகொண்டார்கள்‌. அதன்‌ அடையாளங்களையும்‌ நிழல்களையும்‌ மறந்து, அந்த அடையாளங்கள்‌ சுட்டிக்காட்டின சத்தியங்களை ஏற்றுக்‌ கொள்ளாததால்‌, இயேசுவின்‌ ஊழியத்தால்‌ கிடைத்த அற்புத நன்மைகளைப்‌ பெறமுடியாமல்‌ ஆனது.

‘கிறிஸ்துவே ஆலயத்தின்‌ அடித்தளமும்‌ ஜீவனுமாக இருந்தார்‌. அதன்‌ ஆராதனைகள்‌ தேவகுமாரனுடைய பலியை நிழலாகச்‌ சுட்டிக்காட்டின. கிறிஸ்துவின்‌ மத்தியஸ்த இயல்பையும்‌ பணியையும்‌ சுட்டிக்காட்ட ஆசாரியத்துவத்தை ஏற்படுத்தினார்‌. உலகத்தை மீட்க இரட்சகர்‌ மரிக்க விருந்ததையே ஒட்டுமொத்த இரட்சிப்பின்‌ திட்டமும்‌ சுட்டிக்காட்டியது. அவை சுட்டிக்காட்டிய அந்த மாபெரும்‌ நிகழ்வு சம்பவித்தபிறகு, அந்தப்‌ பலிகளால்‌ பயனேதும்‌ இருக்கவில்லை’.1 1Ellen G. White, The Desire of Ages, p. 165