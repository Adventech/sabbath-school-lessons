---
title:  பல்வேறு வகை பலிகள்
date:   21/02/2022
---

இயேசுவின் மரணத்தால் நாம் பாவமன்னிப்பைப் பெறுவதற்கு வழி பிறந்தது.உடன்படிக்கையை மீறினதால் உண்டான தண்டனை ரத்தானதால் மட்டும் பாவமன்னிப்பு கிடைக்கவில்லை. வேறு முக்கிய விஷயங்களும் உள்ளன அதனால் தான் இஸ்ரவேலின் பலிமுறையில் ஐந்து வெவ்வேறு பலிகள் இடம் பெற்றிருந்தன. ஒவ்வொன்றும் கிறிஸ்துவின் சிலுவைகுறித்த ஆழமான புரிதலுக்கு அவசியமாக இருந்தன.

சர்வாங்க தகனபலி என்பது, பலியான மிருகத்தின் அனைத்து பகுதிகளை யும் பலிபீடத்தின்மேல் தகனிப்பதாகும். லேவி 1. அந்தப் பலி நமக்காக தம் ஜீவனைப் பலிகொடுத்த இயேசுவைச் சுட்டிக்காட்டியது. நம் பாவத்திற்குப் பரிகாரமாக இயேசு தம்மை முற்றிலும் அர்ப்பணிக்க வேண்டியதிருந்தது. அவர் தேவனுக்கு சமமானவராக இருந்தும், ‘தம்மைத்தாமே வெறுமையாக்கி, அடிமையின் ரூபமெடுத்தார்’. பிலி 2:5-8.

போஜனபலி என்பது, தேவன் தம் மக்களைப் போஷித்து, நடத்தினதற்கு நன்றி தெரிவிக்கும் வகையில் செலுத்தின பலியாகும். லேவி 2. அந்தப் பலியும்’ ஜீவ அப்பமாகிய ‘இயேசுவையே சுட்டிக்காட்டியது. யோவான் 6:35,48. அவர் மூலமாக நித்திய ஜீவனைப் பெற்றிருக்கிறோம்.

சமாதான பலி என்பது, தேவன் அருளிய நன்மைகளைக் கொண்டாட, நண்பர் களோடும் குடும்பத்தினரோடும் சேர்ந்து உண்ணும் ஐக்கிய விருந்தாகும். லேவி 3.அந்தப் பலியும், நமக்குச் சமாதானத்தை அருளியுள்ள கிறிஸ்துவைச் சுட்டிக்காட்டியது. ஏசா 53:5 ; ரோமர் 5:1 ; எபே 2:14. இயேசுவின் மாம்சத்தைப் புசித்தும், அவரது இரத்தத்தைப் பானம்பண்ணியும் அவருடைய தியாகத்தில் பங்குபெறுவதை அது வலியுறுத்துகிறது. யோவான் 6:51-56.

பாவநிவாரண பலி என்பது, பாவநிவிர்த்திக்காகச் செலுத்தின பலியாகும். லேவி 4:1-5:13. பாவமன்னிப்பு உண்டாகும்படி ஜீவனுக்கு அடையாளமான இரத்தம் சிந்தப்படவேண்டியதை இந்தப் பலி காட்டியது. லேவி 17:11. அது நம் பாவங்களிலிருந்து நம்மை மீட்கிற இயேசுவின் இரத்தத்தைச் சுட்டிக்காட்டியது, மத் 26:28 ; ரோமர் 3:25 ; எபி 9:14.

குற்றநிவாரண பலி என்பது, சரிசெய்யவோ இழப்பீடு வழங்கவோ வாய்ப் பிருந்த குற்றங்களுக்காகச் செலுத்தின பலியாகும். லேவி 5:14-6:7. தேவன் நம்மை மன்னித்தாலும்கூட, நாம் தவறு இழைத்தவர்களுக்கு அதைச் சரிசெய்யவோ இழப்பீடுவழங்கவோ வாய்ப்பிருந்தால், அதைச் செய்ய கடமைப்பட்டிருப்பதைச் சுட்டிக்காட்டுகிறது.

`விசுவாசிகளுக்காக பவுல் ஏறெடுக்கிற ஜெபம் என்ன ? எபே 3:14-19.`

இரட்சிப்பின் அனுபவமானது இயேசுவை நம் பதிலாளியாக ஏற்றுக்கொள் வதைவிட அதிகமான ஒன்று என்பதையே ஆசரிப்புக்கூடார பலிமுறைகள் போதிக் கின்றன. நாம் அவரில் ‘மேய்ச்சலைக்’ காண வேண்டும் ; அவர் அருளும் நன்மைகளை மற்றவர்களுடன் பகிர வேண்டும் ; நாம் தவறிழைத்தவர்களுக்குத் தேவையான நிவாரணங்களைச் செய்ய வேண்டும்.