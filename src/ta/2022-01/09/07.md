---
title:  மேலும் படிக்க
date:   25/02/2022
---

வருகைக்கு முந்தைய விசாரணையின் தன்மைபற்றி பேராசிரியர் யிரி மோஸ்கலா இவ்வாறு விவரிக்கிறார்: “கடைவிளம்பர பொருட்கள்போலஎன் பாவங்களை விளம்பரய்டுத்ததேவன் விரும்புவதில்லை. மாறாக, முதலாவது மறுரூபமாக்க வல்லமையுள்ள தம் ஆச்சரிய கிருடையைச் சுட்டிக்காட்டுவார் ; அவரே என் வாழ்நாளின் மெய்யான சாட்சி என்பதால் ஒட்டுமொத்த பிரபஞ்சத்திற்கும் முன்பாக தேவன்மேலான என் மனநிலையையும், என் உள்ளான நோக்கங்களையும், என் எண்ணங்களையும், என் செயல்களையும், என் வழிப்போக்கையும், வாழ்க்கைத் திசையையும் விளக்குவார் ; விலாவாரியாக எடுத்துக்கூறுவார். நான் பல தவறுகள் செய்ததையும், அவருடைய பரிசுத்த பிரமாணத்தை மீறினதையும், ஆனால் மனந்திரும்பி, பாவமன்னிப்பு கேட்டு, அவர் கிருபையால் மாற்றமடைந்ததையும் சாட்சியிடுவார். அவர், ‘பாவியான மோஸ்கலாவுக்கு என் இரத்தம் போதுமானது ; அவன் வாழ்க்கைப் பாதை என்னைநோக்கியே இருந்தது ; என் மேலும் பிறர்மேலும் அன்பான, சுயநலமற்ற மனநிலையுடன் நடந்தான் ; அவன் நம்பத் தகுந்த வன் ; அவன் என்னுடைய உண்மையும் உத்தமுமான ஊழியக்காரன்’ என்று சொல்வார் “.1 

‘சிலுவையே மீட்கப்பட்டவர்களின், விழுந்துபோகாதவர்களின் ஆராய்ச்சியும் பாடலுமாக இருக்கும். சுயநலமற்ற அன்பின் மகிமைதான் இயேசுவின் முகத்தில் பிரகாசமாக ஜொலிக்கிறதென்பது புலப்படும். சுயநலப்புறக்கணிப்பு பிரமாணமே வானத்திலும் பூமியிலும் வாழ்க்கைக்கான விதி என்பதே கல்வாரியின் வெளிச்சத்தில் புலப்படுகிறது ; “தற்பொழிவை நாடாத” அன்பு, தேவனுடைய இருதயத்திலிருந்து புறப்படுகிற அன்பாகும் ; சாந்தமும் மனத்தாழ்மையுமாக இருக்கிற கிறிஸ்துவில்தாம் ஒருவரும் சேரக்கூடாத ஒளியில் வாசம்பண்ணுகிறவரின் குணம் வெளிப்படுகிறது’ 2

**கலந்துரையாடக் கேள்விகள்**

`1.	இரட்சிப்புக்காக அல்லது பாவமன்னிப்புக்காக நேவனுக்கு பல்வேறு வகை பலிகளை இடுவதே மனிதர்களின் இயல்பு. சிலர் தேவனுக்கு, நீண்டதூரம் பாதயாத்திரை செல்வது போன்ற தீவிர நோன்பைக் கடைபிடிக்கிறார்கள் ; வேறு சிலர் நற்பணி தொண்டுகளைச் செய்கிறார்கள் அல்லது சுயமறுப்பு செயல்களில் ஈடுபடுகிறார்கள் ; இன்னும் பல இருக்கின்றன. இயேசு தம்மையே பலியாகக் கொடுத்தபோது சகலவித பலிகளும் சிலுவையில் நிறைவேறினதாக வேதாகமம் சொல்கிறது ; அப்படியானால், தற்தியாக நோன்புகளை எவ்வாறு கருத வேண்டும் ? தானி 9:27 ; எபி. 10:18.` 

`2.	அதேசமயம், விசுவாசியின் வாழ்க்கையில் தற்தியாகத்தின் பங்கு என்ன ? இயேசு, தம் சிலுவையை எடுத்துக்கொண்டு தம்மைப் பின்பற்றும்படி சொன்னார். மத் 16:24. அப்போஸ்தலன், நாம் நம் சரீரங்களை ‘பரிசுத்தமும் தேவனுக்குப் பிரியமுமான ஜீவ பலியாக ஒப்புக்கொடுக்கவேண்டுமென்ற’ சொன்னான். ரோமர் 12:1. அதன் அர்த்தம் என்ன ? இயேசுவும் பவுலும் சொல்லும் அறிவுரைகளுக்கு என்ன சம்பந்தம் இருக்கிறது ? மத் 16:24 ; ரோமர் 12:1 ; எபி 13:15,16.`

---

<sup>1</sup> “Toward a Biblical Theology of God’s Judgment: A Celebration of the Crass in Seven Phases of Divine Universal Judgment,” Journal of the Adventist Theological Society 15 (Spring 2004): p. 155.

<sup>2</sup> Ellen G. White, The Desire of Ages, pp. 19, 20.