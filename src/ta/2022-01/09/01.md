---
title:  இயேசுவே பூரண பலி
date:   19/02/2022
---

### இவ்வார ஆராய்ச்சிக்கு
எபி 9:15; ஆதி 15:6-21; எரே 34:8-22; எபே 3:14-19; எபி 7:27; 10:10; 9:22-28.

> <p>மனன வசனம்</p>
> பரிசுத்தமாக்கப்படுகிறவர்களை ஒரே பலியினாலே இவர் என்றென்றைக்கும் பூரணப்படுத்தியிருக்கிறார். எபி 10:14.

குற்றவாளியெனத் தீர்த்து, சிலுவையில் அறையப்பட்ட ஒருவரைதேவனாக வணங்குவதை அக்காலத்தினர் நினைத்துக்கூட பார்த்திருக்க வாய்ப்பில்லை. ரோம இலக்கியத்தில் சிலுவையைப் பற்றிய சில குறிப்புகளின்படி, அத்தகைய நபரை அவர்கள் வெறுத்தார்கள். யூதர்களை பொருத்தவரை, சிலுவையில் தூக்கப்பட்டவன் தேவனால் சபிக்கப்பட்டவன் என்று நியாயப்பிரமாணம் சொன்னது. உபா 21:23.

கிறிஸ்தவர்களின் குகைக் கல்லறைகளில் பெரும்பாலும் மயில், புறா தடகள வீரனின் வெற்றி ஓலை, மீன் ஆகிய உருவங்களைப் பொறித்தார்கள். அழியா வாழ்க்கையைச் சுட்டிக்காட்ட மயிலைப் பொறித்திருக்கலாம். சில காலத்திற்குப் பிறகு நோவாவின் பேழை, ஈசாக்குக்குப் பதிலாக ஆபிரகாம் ஆட்டுக்கடாவைப் பலியிடுதல், சிங்கக்கெபியில் தானியேல், யோனாவை மீன் கக்குதல், மேய்ப்பன் ஆட்டுக்குட்டியைச் சுமந்துசெல்தல் போன்ற கருத்துகளைச் சுட்டிக்காட்டும் ஓவியங்களையும், திமிர்வாதக்காரனைக் குணமாக்கினது, லாசருவை உயிருடன் எழுப்பினது போன்ற அற்புதங்களைச் சுட்டிக்காட்டும் ஓவியங்களையும் பொறித்தார்கள். இவற்றை இரட்சிப்புக்கும் வெற்றிக்கும் அக்கறைக்கும் அடையாளங்களாகக் கருதினார்கள். ஆனால் சிலுவையை அவமானத்தின் சின்னமாகக் கருதினார்கள்.

ஆம், சிலுவைதான் கிறிஸ்தவமார்க்கத்தின் அடையாளமாக மாறியது. ஆமாம், நற்செய்தியை பவுல், ‘சிலுவையைப் பற்றிய உபதேசம்’ என்று சொன்னான், 1கொரி 1:18. 

சிலுவைபற்றி எபிரெயர் நிருபம் சொல்வதை இந்த வாரம் ஆராய்வோம்.

_2021, பெப்ரவரி 26 வகுப்புக்காகப் படிக்கவேண்டிய பாடம்_