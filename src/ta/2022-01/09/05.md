---
title:  சிலுவையும் பாவமன்னிப்பின் விலையும்
date:   23/02/2022
---

`பரலோகப் பரிசுத்தஸ்தலத்தில் கிறிஸ்து செய்கிற ஊழியம்பற்றி எபி 9:22 - வசனங்கள் சொல்வது என்ன ?`

பழைய ஏற்பாட்டின் ஆசரிப்புக்கூடாரம்பற்றிப் புரிந்தால்தான் பரலோக பரிசுத்த ஸ்தலம் ஏன் சுத்திகரிக்கப்பட வேண்டும் என்பது புரியும். ஆசரிப்புக்கூடாரமானது தேவனுடைய ஆளுகையின் ஓர் அடையாளமாகும். 1சாமு 4:4; 2சாமு 6:2. தேவன் பாவத்தை அணுகுகிறவிதம், அவருடைய ஆளுகை நீதியானது என்பதை மக்கள் புரிந்துகொள்ள உதவுகிறது. சங் 97:2. தேவனே அரசர் என்பதால், அவரே தம் ஜனங்களின் நியாயாதிபதி ; அதனால் அவர் நீதிபரராக இருக்க வேண்டும் ; குற்றமில்லாதவர்களை குற்றமில்லாதவர்களாகவும், குற்றவாளிகளை குற்றவாளிகளாகவும் தீர்க்க வேண்டும். எனவே பாவியை மன்னித்தால், சட்டப்படி அதற்குக் காரணம்சொல்ல பொறுப்பாளியாகிறார். தேவனுடைய குணத்தையும் நிர்வாகத்தையும் பிரதிபலிக்கிற ஆசரிப்புக்கூடாரம் தீட்டுப்பட்டுள்ளது. அதாவது தேவன் நம் பாவத்தை மன்னிக்கும்போது, அந்தப் பாவம் அவர்மேல் சுமருகிறது. யாத் 34:7; எண் 14:17-19. இந்த வசனங்களில் வரும் ‘மன்னித்தல்’ என்பதற்கான எபிரெய வார்த்தை நோஸ். அதற்கு ‘சுமத்தல், தாங்குதல்’ என்று அர்த்தம்.

இஸ்ரவேலின் ஆசரிப்புக்கூடாரபலிமுறைகள் இந்தக் கருத்தை வலியுறுத்தின. பாவமன்னிப்புக்காக பலிமிருகத்தைக் கொண்டு வருகிறவன், அதன்மேல் தன் கைகளை வைத்து, பாவத்தை அறிக்கையிட்டு, அதைப் பலியிட வேண்டும். அந்த மிருகத்தின் இரத்தத்தை ஆசாரியன் பலிபீடத்தின் கொம்புகளில் பூசுவான் ; அல்லது தேவாலயத்தின் முதல் அறையில் இருந்த திரையின்மேல் தெளிப்பான். பாவமானது பரிசுத்த ஸ்தலத்திற்குள் சென்றதை அது சுட்டிக்காட்டியது. தேவன் மனிதர்களுடைய பாவங்களை அகற்றி, அவற்றை தம்மேல் சுமந்தார்.

இஸ்ரவேலில், பாவசுத்திகரிப்பு அல்லது பாவநிவாரணம் இரண்டு கட்டங்களாக நடைபெற்றது. வருடம் முழுவதிலும், பாவத்திற்காக வருந்துகிறவர்கள் பலிமிருகங்களைக் கொண்டுவந்து, பலியிட்டு, பாவத்திலிருந்து சுத்திகரிக்கப்பு பெற்றார்கள் ; அவர்களுடய பாவம் பரிசுத்தஸ்தலத்திற்கு, அதாவது தேவனிடத்திற்கு மாற்றப்பட்டது. அந்த வருடத்தின் முடிவில், பாவநிவாரண நாள் வரும் ; அதுநியாயவிசாரிப்பு நாள். அன்று, தேவன் பரிசுத்த ஸ்தலத்தைச் சுத்திகரித்தார் ; பாவங்களை பரிசுத்த ஸ்தலத்திலிருந்து போக்காட்டிற்கு மாற்றி, சட்டப்படி சுத்திகரித்தார். அந்தப் போக்காடு சாத்தானைச் சுட்டிக்காட்டியது. லேவி 16:15-22.

இந்த இரண்டு கட்ட சுத்திகரிப்புகள், ஆசரிப்புக்கூடாரத்தின் இரண்டு அறைகளில் தனித்தனியே நடந்தன. அவை பரலோக ஆசரிப்புக்கூடாரத்தின் சாயலுக்கு ஒத்திருந்தன.யாத் 25:9 ; எபி 8:5. தேவன் ஒரே நேரத்தில் இரக்கமும் நீதியும் காட்டுவதை விளங்கிக்கொள்ள உதவின. வருட முழுழுவதிலும் பாவங்களை அறிக்கையிட்டவர்கள், பாவநிவாரண நாளில் விசேஷித்த ஓய்வை அனுசரித்து, தங்களைத் தாழ்மைப்படுத்த வேண்டும் ; தேவன் மேலான மெய்ப்பற்றிற்கு அது அடையாளம். லேவி 16:29-31. அப்படி செய்யாதவன் ‘அறுப்புண்டுபோவான்’. லேவி 23:27-32.

`உங்களுடைய பாவங்களுக்கு நியாயப்படி தண்டனைகொடுத்தால் உங்கள் நிலை எள்ளவாகும் ? கிறிஸ்து உங்களுக்காக எவ்வளவு மேலான நன்மையைச் செய்திருக்கிறார் ?`