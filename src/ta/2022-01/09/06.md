---
title:  நியாயவிசாரணையும் தேவனுடைய குணமும்
date:   24/02/2022
---

`நம் பாவங்களை மன்னிக்கப்படுவதற்காக இயேசு சிலுவையில் மீட்பைப் பெற்றுக் கொடுத்தது தேவனைப் பற்றி என்ன வெளிப்படுத்துகிறது ? ரோமர் 3:21-26 ; 1:16,17; 5:8.`

நம் பாவமன்னிப்பில், பரலோக ஆசரிப்புக்கூடாரத்தின் இரண்டு அறைகளில் இயேசுவின் இரண்டு கட்ட மத்தியஸ்த பணி சம்பந்தப்பட்டுள்ளது. முதலாவது, இயேசு நம் பாவங்களை நீக்கி, தம்மை நம்புகிற ஒவ்வொருவரும் பாவமன்னிப்பு பெறும்படி சிலுவையில் தொங்கினார். அப் 2:38; 5:31. சிலுலையில், அனைவருடைய பாவத்தையும் அவர் சுமந்ததால், தம்மை நம்புகிற ஒவ்வொருவரையும் மன்னிப்பதற்கான உரிமையைப் பெற்றார். மேலும் புதிய உடன்படிக்கையையும் ஏற்படுத்தியிருக்கிறார் ; அதனால் பரிசுத்த ஆவியாவனர்மூலம் விசுவசிகளின் இருதயங்களில் தேவ பிரமாணத்தை எழுத முடியும். எபி 8:10-12; எசே 36:25-27.

இயேசுவினுடைய ஊழியத்தின் இரண்டாம் கட்ட நியாயவிசாரணை சம்பந்தப்பட்டது ; அது வருகைக்கு முந்தைய நியாயவிசாரணை:எபிரெயரை எழுதின சமயத்தில் அது தொடங்கியிருக்கவில்லை. எபி 2:1-4; 6:2 ; 9:27,28; 10:25. இந்த நியாயவிசாரணை தேவ மக்களிடத்தில் தொடங்குகிறது ; தானியேல் 7:9-27 ; மத்தேயு 22:1-14 ; வெளி 14:7 ஆகிய வசனங்கள் இதைச் சொல்கின்றன. தேவன் தம் மக்களை மன்னிப்பது நியாயம்தான் என்பதை வெளிப்படுத்துவதே இந்த நியாய விசாரணையின் நோக்கம். இதில், அவர்களுடைய வாழ்க்கை பதிவுகள் அண்ட சராசரத்திற்கும் முன்பு வெளியரங்கமாகும். விசுவாசிகளுடைய இருதயங்களில் உண்டான மாற்றத்தையும், அவர்கள் இயேசுவை இரட்சகராக ஏற்றுக்கொண்டு, ஆவியானவரை வாழ்க்கையில் அனுமதித்தவிதத்தையும் தேவன் காட்டுவார்.

நியாயவிசாரணைபற்றி எலன் ஒய்ட் பின்வருமாறு எழுதினார்: ‘இந்தக் குற்றச்சாட்டுகளை மனிதன் சுயமாக எதிர்கொள்ள முடியாது. பாவக்கறைபடிந்த வஸ்திரங்களுடன், தன் பாவங்களை அறிக்கையிட்டவனாக தேவனுக்குமுன் நிற்கிறான். ஆனால் மனந்திரும்பி, விசுவாசித்து தங்கள் ஆத்துமாக்களை தம்மிடம் ஒப்படைத்தவர்களின் சார்பாக நம் வழக்கறிஞரான இயேசு வல்லமையாக வாதாடுகிறார். அவர்களுக்கு ஆதரவாக மன்றாடுகிறார் ; கல்வாரியின் மகத்துவங்களை முன்வைத்து, வாதாடி, அவர்களைக் குற்றஞ்சாட்டுகிறவனுடைய வாயை அடைக்கிறார். சிலுவையின் மரணபரியந்தம் தேவபிரமாணத்திற்கு அவர் முற்றிலும் கீழ்ப்படிந்ததால், பூமியிலும் வானத்திலும் சகல அதிகாரத்தையும் அவருக்குக் கொடுத்தார் ; குற்றவாளியான மனிதனுக்கு பிதாவின் இரக்கத்தையும் ஒப்புரவாகுதலையும் உரிமைகோருகிறார். நம் பாவ நிலையை உணருகிற அதேவேளையில் நாம் நீதிமான்களாகவும், பரிசுத்தமாகவும், மீட்பைப்பெறவும் கிறிஸ்துவை மட்டுமே சார்ந்திருக்க வேண்டும். சாத்தான் நமக்கு எதிராக வைக்கிற குற்றச்சாட்டுகளுக்கு நாம் பதிலளிக்க முடியாது ; கிறிஸ்துமட்டுமே நமக்காக வல்லமை யோடு மன்றாட முடியும். நம் புண்ணியங்களை வைத்தல்ல, தம் புண்ணியங்களை வைத்து வாதாடி, குற்றஞ்சாட்டுகிறவனை வாயடைக்க வல்லவர் ‘.

`தாழ்மையோடும் மனந்திரும்புதலோடும் விசாரணையை எதிர்கொள்ள வேண்டும் ; சிலுவையும் இயேசு நமக்காகச் செய்கிற ஊழியமும் அதை எவ்வாறு சுட்டிக்காட்டுகின்றன ?`