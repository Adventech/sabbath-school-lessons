### இந்தக்‌ கடைசி நாட்களில்‌: எபிரெயரின்‌ செய்தி

ஆலயத்தில்தான்‌ முதன்முதலாக அவளைப்‌ பார்த்தார்‌. ஏதோ வேலை செய்து கொண்டிருந்தவர்‌ அவளைப்‌ பார்த்து அசந்துவிட்டார்‌. அந்தப்‌ பெண்‌ ஓவியம்‌ இரண்டு மீட்டர்‌ உயரம்‌, மூன்று மீட்டர்‌ அகலம்‌ இருக்கும்‌. அதன்‌ வசீகர ஆற்றலை வார்த்தைகளால்‌ சொல்லமுடியாது. அவள்மேல்‌ வைத்த கண்ணை அகற்றவே முடியவில்லை. காரணம்‌ என்ன? யோசித்தபோது, அவள்‌ கண்தான்‌ என்று தெரிந்தது. அவள்‌ எதையோ கூர்ந்துபார்ப்பதுபோல முகம்‌ மட்டும்தான்‌ வரையப்பட்டிருந்தது. எதைப்‌ பார்த்தாள்‌? ஏன்‌ அதைக்‌ கூர்ந்து பார்த்தாள்‌? பல நாட்கள்‌ அந்த ஓவியம்‌ அவன்‌ மனதைவிட்டு அகலவில்லை.

வருடங்கள்‌ கடந்தன. அந்த ஓவியத்தை வரைந்த அர்னால்ட்‌ ஜிமெனெஷ்‌ அந்த வாலிபனிடம்‌ அந்த ஓவியம்குறித்து சில தகவல்களைச்‌ சொன்‌னார்‌. பார்ப்பவர்களின்‌ கண்களைக்‌ கவரும்படியே அந்த ஓவியம்‌ வரையப்‌பட்டிருந்தது; உண்மையில்‌ கண்மணியில்தான்‌ இரகசியம்‌ இருந்தது. அவள்‌ பார்த்த காட்சியின்‌ பிரதிபலிப்பு அதில்‌ தெரிந்தது. அதாவது இயேசுவின்‌ சிலுவை காட்சியை உற்றுநோக்கிக்‌ கொண்டிருந்தாள்‌.

எபிரெயருக்கு எழுதின நிருபத்தில்‌ இயேசு சித்தரிக்கப்படுகிறவிதமும்‌ நம்மை அப்படியே வசீகரிக்கிறது. இயேசு அண்டசராசரத்தின்‌ ராஜா, தேவனுடைய வலதுபாரிசத்தில்‌ வீற்றிருக்கிறாரென முதற்கண்‌ சொல்கிறது. எண்ணுக்கடங்கா தூதர்கள்‌ அவரைப்‌ போற்றுகிறார்கள்‌; தொழுடறார்கள்‌; சேவிக்கிறார்கள்‌. எபி 1:5-14; 12:22-24. தம்‌ மரணத்தினால்‌ பிசாசின்‌ அழிவை உறுதிப்படுத்தியதால்‌, ஆட்சிசெய்யும்‌ உரிமையைப்‌ பெற்றார்‌. எபி 2:14-16, இயேசு மகிமையுடைய பிரதான ஆசாரியர்‌. பாவமில்லா, பூரண பரிசுத்தர்‌. பரலோகப்‌ பரிசுத்த ஸ்தலத்தில்‌ நமக்காகப்‌ பரிந்துபேச என்றென்றும்‌ ஜீவிக்கிறவர்‌. எபி 7:26-8:5. அவர்‌ தம்மையே பூரண, நித்திய பலியாகக்‌ கொடுத்து, ஒவ்‌வொருவரையும்‌ என்றென்றும்‌ பரிசுத்தப்படுத்தி இருப்பதால்‌, பிரதான ஆசாரியராகும்‌ உரிமையைப்‌ பெற்றார்‌. எபி 10:1-14. மேலும்‌, தேவனுக்கும்‌ அவருடைய மக்களுக்கும்‌ இடையே நிரந்தரமான ஓர்‌ உடன்படிக்கையை ஏற்படுத்தி, அதற்கு மத்தியஸ்தராகவும்‌ இருக்கிறார்‌. எபி 8:6-13.

இயேசு செய்தது மட்டும்‌ அல்ல, அவர்‌ சித்தரிக்கப்படுகிறவிதமும்‌ வாசகர்களை வசீகரிக்கிறது. நம்மைப்போல அவர்‌ ஒரு ஸ்திரியினிடத்தில்‌ பிறந்‌தார்;‌ நம்மைப்போல, சோதனை-நிந்தைகளைச்‌ சஇத்தார்‌; ஆனாலும்‌ பிரபஞ்‌சத்தின்‌ அதிகார மையத்தில்‌ வீற்றிருக்கிறார்‌. பரலோகம்பற்றி யோசித்ததும்‌, பலவகை, அற்புத வானுலக ஜீவிகள்தாம்‌ கற்பனையில்‌ தோன்றுகிறார்கள்‌; ஆனால்‌ அவர்களில்‌ மையமானவர்‌ நம்மைப்போலத்‌ தோற்றமுடையவர்‌ ஏனென்‌றால்‌ அவர்‌ நம்மில்‌ ஒருவரைப்‌ போலானார்‌. நாம்‌ பாவஞ்செய்து விழுந்துபோனாலும்கூட, நம்‌ சகோதரராகிய இயேசு, நமக்காக பரலோகத்தில்‌ இருக்கிறார்‌.

இயேசுவுக்குள்ளாக மீட்பின்‌ சம்பவத்தின்‌ மூன்று பரிமாணங்கள்‌ சங்கமிக்கின்றன. முதலாவது தனிமனிதன்‌ சம்பந்தப்பட்டது. கிறிஸ்தவ வாழ்க்கை நிந்தைகளும்‌ உபத்திரவங்களும்‌ நிறைந்ததென நினைக்கிறீர்களா? எபி 10:32-34, இயேசுதாமே விசுவாசத்தைத்‌ துவக்குகிறார்‌; முடிக்கிறார்‌. பாவிகளால்‌ நிந்தையடைந்த அவரையே நீங்கள்‌ நோக்கிப்பார்க்க வேண்டும்‌. எபி 12:1-4. இரண்டாவது பலர்‌ அங்கம்வ௫க்கற, தேசிய சம்பந்தப்பட்டது. தேவனுடைய வாக்குத்தத்த தேசத்தை நோக்கிச்‌ செல்கிற தேவமக்களுக்கு இயேசுவே புதிய யோசுவா. அவர்‌ வழிநடத்துகிறபடி அவர்கள்‌ செல்லவேண்டும்‌. எபி 3; எபி 11; எபி 12. மூன்றாவது பிரபஞ்சம்‌ சம்பந்தப்பட்டது. இயேசுவே புதிய ஆதாம்‌; மனுஷகுமாரனாகிய அவரில்‌ மனுக்குலத்திற்கான தேவனுடைய நோக்கங்கள்‌ நிறைவேறுகின்றன. எபி 2:5-10; 12:22-28..

தேவனுடைய அன்பின்‌ ஆழத்தையும்‌ அகலத்தையும்‌ நீளத்தையும்‌ உயரத்தையும்‌ பிரதிபலிக்கிற இயேசுவைப்பற்றி இந்தக்‌ காலாண்டில்‌ படிக்கப்‌ போகிறோம்‌. அந்தப்‌ பெண்‌ணின்‌ கண்களில்‌ தெரிந்த இயேசுவின்‌ உருவம்‌ அந்த வாலிபனின்‌ கவனத்தை வசீகரித்ததுபோல, எபிரெயரில்‌ சித்தரிக்கப்படும்‌ இயேசுவைக்குறித்த காட்சி நம்‌ பார்‌வையை மட்டும்‌ வசகரிக்காமல்‌, பரலோகத்தில்‌ இருக்கிற நம்‌ சகோதரராகிய இயேசுவின்மேல்‌ அன்பையும்‌ ஆச்சரியத்தையும்‌ உருவாக்கவேண்டும்‌.