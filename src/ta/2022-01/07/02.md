---
title:  தேவனுடைய நல்வார்த்தையை ருசித்தல்‌
date:   06/02/2022
---

`விசுவாசிகள்‌ கிறிஸ்துவுக்கு உண்மையுள்ளவர்களாக இருந்தபோது, அவருக்குள்‌ என்னவெல்லாம்‌ பெற்றிருந்தார்கள்‌? எபி 6:4,5.`

‘பிரகாசமாக்கப்பட்டார்கள்‌’ எபி 10:32. அதாவது, மனமாற்றத்தைப்‌ பெற்‌றார்கள்‌. அவர்கள்‌ சாத்தானுடைய ‘அந்தகாரத்தைவிட்டு’ தேவனுடைய ‘ஒளியினிடத்திற்கு’ திரும்பினார்கள்‌. அப்‌ 26:17,18. அதாவது பாவம்‌, அறியாமை ஆகியவற்றிலிருந்து விடுதலைபெற்றார்கள்‌. எபே 5:11; 1தெச 5:4,5. பிரகாசமடையச்‌ செய்பவர்‌ தேவன்‌; அதை தம்முடைய ‘மகிமையின்‌ பிரகாசமாகிய’ இயேசுவின்மூலம்‌ நிறைவேற்றுகிறார்‌. எபி 1:3.

‘பரம ஈவை ருசிபார்த்தார்கள்‌’; அல்லது, ‘பரிசுத்த ஆவியைப்‌ பெற்றார்கள்‌’; இரண்டும்‌ ஒன்றுதான்‌. தேவனுடைய ‘ஈவு’ என்பது அவருடைய கிருபையை அல்‌லது பரிசுத்த ஆவியைச்‌ சுட்டிக்காட்டுகிறது. ரோமர்‌ 5:15. பரிசுத்த ஆவியானவர்‌ மூலம்தான்‌ தேவன்‌ தம்‌ கிருபையை வழங்குகிறார்‌. அப்‌ 2:38. பரிசுத்த ஆவியை ‘ருசித்தவர்கள்‌’ தேவனுடைய கிருபையை அனுபவித்தவர்கள்‌. யோவான்  7:37-39; 1கொரி 12:13. அதனால்‌ அவர்‌ சித்தத்தைச்‌ செய்வதற்கான வல்லமையையும்‌ பெறுகிறார்கள்‌. கலா 5:22,23.

‘தேவனுடைய நல்வார்த்தையை ருசித்தார்கள்‌’. அதாவது, சுவிசேஷத்தின்‌ சத்தியத்தை தனிப்பட்ட விதத்தில்‌ அனுபவித்தார்கள்‌. எபி 6:5; 1பேதுரு 2:2,3. ‘இனிவரும்‌ உலகத்தின்‌ பெலன்கள்‌’ என்றால்‌, விசுவாசிகளுக்காக தேவன்‌ செய்யப்‌போகிற அற்புதங்களாகும்‌. அதாவது, உயிர்த்தெழுதல்‌, நம்‌ சரீரங்கள்‌ மறுரூபமாக்‌கப்படுதல்‌, நித்திய வாழ்க்கை போன்றவை. யோவான்‌ 5:28,29. ஆனால்‌ விசுவாசிகள்‌ அந்த அற்புதங்களை எல்லாம்‌ இப்போதே 'ருசிக்கத்‌' தொடங்கலாம்‌. ஆவிக்‌குரிய உயிர்த்தெழுதல்‌, மனம்‌ புதிதாக்கப்படுதல்‌, கிறிஸ்துவில்‌ நித்திய வாழ்க்கை போன்ற அற்புதங்களை அனுபவிக்கலாம்‌. கொலோ 2:12,13; ரோமர்‌ 12:2; யோவான்‌ 5:24.

தேவனுடைய கிருபையையும்‌ அவருடைய இரட்சிப்பையும்‌ அனுபவித்த வனாந்தரத்‌ தலைமுறையினரை மனதில்‌ வைத்துதான்‌ பவுல்‌ பேசியிருக்க வேண்‌டும்‌. வனாந்தரத்‌ தலைமுறையினர்‌ அக்கினி ஸ்தம்பத்தால்‌ ‘பிரகாசிக்கப்பட்டார்‌கள்‌’. நெகே 9:12,19; சங்‌ 105:39. பரலோக மன்னாவைப்‌ புசித்தார்கள்‌. யாத்‌ 16:15. பரிசுத்த ஆவியைப்‌ பெற்று மகிழ்ந்தார்கள்‌. நெகே 9:20. தேவனுடைய ‘நல்வார்த்தைகளை’ருசித்தார்கள்‌. யோசுவா 21:45. எகிப்திலிருந்து அவர்களை விடுவிக்க தேவன்‌ செய்த 'அற்புதங்களிலும்‌ அடையாளங்களிலும்‌' ‘இனி வரும்‌ உலகத்தின்‌ பெலன்‌களை’ ருசித்தார்கள்‌. அப்‌ 7:36. ஆனாலும்‌ அவ்வளவு திரளான சாட்சிகளின்‌ மத்தியிலும்‌ அந்த வனாந்தரத்‌ தலைமுறையினர்‌ தேவனைவிட்டு விலகினார்கள்‌. எண்‌ 14:1-35. அதுபோல எபிரெய விசுவாசிகளும்‌ தேவதயவின்‌ ஆதாரங்களை எல்லாம்‌ பெற்றிருந்தும்‌ அதே தேவதுரோகச்‌ செயலைச்‌ செய்யக்கூடிய ஆபத்தில்‌ இருந்ததை பவுல்‌ குறிப்பிடுகிறான்‌.

`எபிரெயரின்‌ இந்த வசனங்களில்‌ சொல்லப்படும்‌ உண்மைகளை உங்கள்‌ அனுபவத்தில்‌ எவ்வாறெல்லாம்‌ கண்டிருக்கிறீர்கள்‌? உதாரணமாக, பிரகாசிக்கப்படுவதை உங்கள்‌ வாழ்க்கையில்‌ எவ்வாறு அனுபவித்திருக்கிறீர்கள்‌?`