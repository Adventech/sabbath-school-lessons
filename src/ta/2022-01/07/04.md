---
title:  பாவங்களுக்கான வேறொருபலி இல்லை
date:   08/02/2022
---

எபி 6:4-6இன்‌ எச்சரிப்பும்‌ எபி 10:26-29இன்‌ எச்சரிப்பும்‌ ஒன்று தான்‌. இயேசுவின்‌ பலியை ஏற்றுக்கொள்ள மறுக்கிறவர்களுக்கு பாவமன்னிப்புக்கான வழி இல்லை. ஏனென்றால்‌, இயேசுவைத்‌ தவிர பாவமன்னிப்பிற்கான வழியே இல்லை. எபி 10:1-14.

`மன்னிப்புப்‌ பெறமுடியாத பாவத்தை என்ன மூன்று வழிகளில்‌ பவுல்‌ விவரிக்‌கிறான்‌? எபி 10:26-29.`

சத்தியத்தை அறிந்தபிறகு செய்கிற எந்தப்‌ பாவத்திற்கும்‌ நிவாரணம்‌ இல்லையென பவுல்‌ சொல்லவில்லை. இயேசுவை தேவன் நம்‌ நீதிபரராக நியமித்திருக்கிறார்‌. 1 யோவான்‌ 2:1. அவர்‌ மூலமாக நாம்‌ பவமன்னிப்பைப்‌ பெற்றிருக்கிறோம்‌. 1யோவான்‌ 1:9. தேவனுடைய குமாரனைக்‌ காலின் கீழ்‌ மிதிக்கிற, உடன்படிக்கையின்‌ இரத்தத்தை அசுத்தமென்றெண்ணுகிற, கிருபையின்‌ ஆவியை நிந்திக்கிற பாவம்தான்‌ மன்னிப்புப்‌ பெறமுடியாத பாவம்‌. எபி 10:29.

‘தேவனுடைய குமாரனைக்‌ காலின் கீழ்‌ மிதிப்பது’ என்றால்‌, இயேசுவின்‌ ஆளுகையைப்‌ புறக்கணிப்பதாகும்‌. எபி 10:29. ‘தேவ குமாரன்‌’ என்கிற பட்டம்‌, இயேசுவை தேவன்‌ தம்‌ வலது பாரிசத்தில்‌ வீற்றிருக்கச்‌ செய்ததையும்‌, அவருடைய எதிரிகளை அவருக்கு ‘பாதபடியாக்கிப்‌’ போடுவதாக வாக்குரைத்திருப்பதையும்‌ ஞாபகப்படுத்துகிறது. எபி 1:13; 1:5-12,14. இயேசுவை காலின் கீழ்‌ போட்டு மிதிப்பது என்றால்‌, இயேசுவை ஒருவன்‌ தன்‌ எதிரியாகக்‌ கருதி விலகிச்செல்வதாகும்‌. எனவே எபிரெயர்‌ 1:13இன்படி, இயேசுவைவிட்டு விலகினவன்‌, இயேசுவை சிங்காசனத்திலிருந்து அகற்றி, அவனே அந்தச்‌ சிங்காசனத்தில்‌ ஏறி, அவரை பாதபடியாக்குகிறான்‌. அதைத்தான்‌ பரலோகத்தில்‌ லூசிபர்‌ செய்ய விரும்பினான்‌ ஏசா 14:12-14. அதையே ‘கேட்டின்‌’ மகன்‌, எதிர்காலத்தில்‌ செய்ய முயலுவான்‌. 2தெச 2:3,4. ‘உடன்படிக்கையின்‌ இரத்தத்தை அசுத்தமென்றெண்ணுதல்‌’ என்றால்‌, இயேசுவின்‌ பலியைப்‌ புறக்கணிப்பதாகும்‌. எபி 9:15-22. அதன்மூலம்‌, இயேசுவின்‌ இரத்தத்திற்குச்‌ சுத்திகரிக்கும்‌ வல்லமை இல்லையெனக்‌ காட்டுவதாகும்‌.

‘கிருபையின்‌ ஆவியை நிந்திப்பது’ உச்சக்கட்ட செயல்‌. நிந்திப்பது என்பதற்‌கான கிரேக்க வார்த்தை எனிபிரிசாஸ்‌. மிகுந்த ஆணவத்துடன்‌ ‘அவமரியாதையாக’ அல்லது ‘துணிகரமாக’ நடப்பதைச்‌ சுட்டிக்காட்டுகிறது. பரிசுத்த ஆவியானவரோ ‘கிருபையின்‌ ஆவியானவர்‌’. எனவே இயேசுவைவிட்டு விலகினவன்‌ தேவன்‌ ஈவாகக்‌ கொடுக்கும்‌ கிருபையை நிந்திக்கிறான்‌.

`இயேசுவைவிட்டு விலகுகிறவன்‌ இயேசுவையும்‌, அவருடைய பலியையும்‌, பரிசுத்த ஆவியையும்‌ புறக்கணிப்பதால்‌, தேவனிடம்‌ வரமுடியாத நிலைக்குச்‌ செல்கிறான்‌.`