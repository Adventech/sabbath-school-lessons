---
title:  நன்மையானவைகள்‌
date:   09/02/2022
---

பவுல்‌ கடுமையாக உள்ளன்புடன்‌ எச்சரித்துவிட்டு, விசுவாசிகள்‌ குமாரனை விட்டு இனி விலகமாட்டார்களென தான்‌ நம்பிக்கையோடு இருப்பதாகச்‌ சொல்‌கிறான்‌. எபி 6:4-8. அவர்கள்‌ தன்‌ எச்சரிப்புகளை ஏற்றுக்கொண்டு, அதற்கேற்ற கனிகளைக்‌ கொடுக்க வேண்டும்‌. அவர்கள்‌ தேவன்‌ பண்‌ படுத்தின ‘நிலம்‌’போல இருந்து, அவர்‌ எதிர்பார்க்கிற கனிகளைக்‌ கொடுக்க வேண்டும்‌. அவர்கள்‌ தேவனிடமிருந்து ஆசீர்வாதத்தை, அதாவது இரட்சிப்பைப்‌ பெற வேண்டும்‌. எபி 6:7,9. அதுவே அவனுடைய ஆசை.

`அத்தகைய விசுவாசிகள்‌ செய்த, தொடர்ந்து செய்கிற நற்காரியங்களைப்‌ பட்டியலிடுங்கள்‌. எபி 6:9-12. அவற்றின்‌ அர்த்தம்‌ என்ன?`

தேவனுடைய ‘நாமத்திற்காக’ அன்புகாட்டினார்கள்‌. அதாவது, பரிசுத்தவான்‌களுக்கு ஊழியம்‌ செய்ததினால்‌, தேவன்மேல்தானே அன்புகாட்டினார்கள்‌. முன்பு, எப்போதோ செய்ததுடன்‌ நிற்காமல்‌, தொடர்ந்து அவ்வாறு செய்துவந்தார்கள்‌. அவ்வப்போது செய்கிற செயல்கள்‌ ஒருவரின்‌ குணத்தை வெளிப்படுத்துவதில்லை. தேவன்‌ மேலான அன்புக்கு பலத்த ஆதாரம்‌, ‘பக்தியான' செயல்களை அறிக்கையிடுவது அல்ல; மாறாக, சகமனிதர்கள்மேல்‌, குறிப்பாக வசதிவாய்ப்‌பில்லாதவர்கள்மேல்‌ அன்புகொண்டு, அவர்களுக்கு நன்மை செய்வதாகும்‌. மத்‌ 10:42; 25:31-46. அதனால்தான்‌ பவுல்‌, விசுவாசிகளிடம்‌ நன்மைசெய்ய ‘மறவாதிருங்கள்‌’ என்று அறிவுறுத்துகிறான்‌. எபி 13:2,16.

ஆனால்‌ 'ஆர்வக்குறைவும்‌', ‘மந்தநிலையும்‌’ ஏற்பட்டுவிடக்‌ கூடாதென எபி 6:12 எச்சரிக்கிறது. ஆவிக்குரிய முதிர்ச்சியடையாமல்‌, வழிவிலகிச்‌ செல்லும்‌ ஆபத்‌தில்‌ இருப்பவர்கள்‌ இந்நிலைக்கு ஆளாகலாம்‌. எபி 5:11; 6:12. விசுவாசம்பற்றி அறிவுப்பூர்வமாக அறிந்திருப்பதால்‌ அதில்‌ நிலைத்திருக்க முடியாது; மாறாக அன்‌பின்‌ கிரியைகளில்‌ அந்த விசுவாசம்‌ வெளிப்பட வேண்டும்‌. ரோமர்‌ 13:8-10.

விசுவாசத்தாலும்‌ பொறுமையாலும்‌ வாக்குறுதிகளைச்‌ சுதந்தரித்தவர்களைப்‌ பின்பற்றுமாறு பவுல்‌ அறிவுறுத்துகிறான்‌. விசுவாசமும்‌ முயற்சியும்‌ இல்லாமல்‌, வாக்குறுதியைச்‌ சுதந்தரிக்கத்‌ தவறின வனாந்தர தலைமுறையினரை அதற்கு எடுத்‌துக்காட்டாக சொல்கிறான்‌. பிறகு ஆபிரகாமைச்‌ சுட்டிக்காட்டி, அவன்‌ ‘விசுவாசமாகவும்‌ பொறுமையாகவும்‌’ இருந்து, வாக்குறுதியைப்‌ பெற்றதாகச்‌ சொல்‌கிறான்‌. எபி 6:13-15. அவ்வாறு நல்ல முன்மாதிரிகளாக வாழ்ந்த விசுவாசிகளை எபிரெயர்‌ 11இல்‌ பட்டியலிடுகிறான்‌. அவர்கள்‌ எல்லாரிலும்‌ விசுவாசத்திற்கும்‌ பொறுமைக்கும்‌ இயேசு மாபெரும்‌ முன்மாதிரியென எபி 12இல்‌ சொல்கிறான்‌. முடிவுக்காலத்தில்‌ பரிசுத்தவான்‌௧ளிடம்‌ விசுவாசமும்‌ பொறுமையும்‌ கற்பனைகளைக்‌ கைக்கொள்வதும்‌ காணப்படும்‌. எபி 12:1-4 வெளி 14:12.

`சிலசமயம்‌, நாம்‌ நேசிக்கிற நபர்களை எச்சரித்துப்‌ பேசவேண்டிய அவசியம்‌ ஏற்படலாம்‌. எச்சரிப்‌பது, ஊக்குவிப்பதுபற்றி அப்போஸ்தலனிடமிருந்து என்ன கற்றுக்கொள்ளலாம்‌?`