---
title:  மேலும்‌ படிக்க
date:   11/02/2022
---

‘யுத்தத்திலேயே மிகப்பெரிய யுத்தம்‌ சுயத்திற்கு எதிரானது. சுயத்தைச்‌ சரணாகதியாக்கி, அனைத்தையும்‌ தேவசித்தத்திற்கு அர்ப்பணிக்க பெரும்‌ யுத்தமே தேவைப்படும்‌; ஆத்துமாவை தேவனுக்குக்‌ கீழ்ப்படுத்தினால்‌ மட்டுமே, அது பரிசுத்தத்தில்‌ புதுப்பிக்கப்பட முடியும்‌'.1

‘இயேசுவைப் போல மாற யோவான்‌ விரும்பினான்‌; மறுரூபமாக்கவல்ல கிறிஸ்துவினுடைய அன்பின்‌ செல்வாக்கால்‌ சாந்தமும்‌ மனத்தாழ்மையும்‌ உள்ளவனாக மாறினான்‌. கிறிஸ்துவுக்குள்‌ சுயம்‌ மறைந்தது. தன்‌ நண்பர்கள்‌ அனைவரையும்விட, அற்புத ஜீவனின்‌ வல்லமைக்கு யோவான்‌ தன்னைச்‌ சரணாகதியாக்கினான்‌.

‘கிறிஸ்துவின்மேலான மிகுந்த அன்பே, அவர் பக்கத்தில்‌ எப்போதும்‌ இருக்க யோவானில்‌ ஆசையைத்‌ தூண்டியது. இரட்சகர்‌ பன்னிருவரையும்‌ நேசித்தார்‌; ஆனால்‌ யோவான்தான்‌ அதை அதிகம்‌ மனதார ஏற்றுக்கொண்டான்‌. அவன்‌ மற்றவர்களைவிட இளையவன்‌; சிறுபிள்ளை நம்புவதுபோல இயேசுவுக்கு இருதயத்தில்‌ இடமளிக்க ஆயத்தமாக இருந்தான்‌. அதனால்‌ இரட்சகர்மேல்‌ மிகுந்த பரிவுகொண்டான்‌; அவன்‌ மூலமாக இரட்சகர்‌ ஆழமான ஆவிக்‌குரிய போதனைகளை மக்களுக்கு வழங்கினார்‌.

‘அவனை மறுரூபமாக்கின பரிசுத்தத்தின்‌ செளந்தர்யம்‌, கிறிஸ்துவின்‌ பிரகாசமாக அவன்‌ முகத்தில்‌ ஜொலித்தது. கிறிஸ்துவைப் போல மாறுவதும்‌, சகமனிதர்களோடு ஐக்‌கியமாவதுமே தன்‌ ஒரே ஆசையாக மாறுகிற வரையிலும்‌ இரட்சகரை அன்போடும்‌ பயபக்தியோடும்‌ நோக்கினான்‌; தன்‌ எஜமானின்‌ குணம்‌ அவனது குணத்தில்‌ பிரதிபலித்தது’2

**கலந்துரையாடக்‌ கேள்விகள்‌**

`1.	பிரியமான சீடனான யோவானின்‌ வாழ்க்கைக்கும்‌, யூதாஸ்காரியோத்தின்‌ வாழ்க்கைக்‌கும்‌ முக்கிய வித்தியாசம்‌ இருக்கிறது. யோவானையும்‌ அவன்‌ சகோதரனையும்‌ இயேசு பொவனெர்கேஸ்‌ என்று அழைத்தார்‌. அதற்கு இடிமுழக்க மக்களென்று அர்த்தம்‌. யோவானிடம்‌ பயங்கர குணக்குறைபாடுகள்‌ இருந்தன. யூதாஸிடமும்‌ குறைபாடுகள்‌ இருந்தன; ஆனால்‌ யோவான்‌ அளவுக்கு தீவிரமான குறைகள்‌ இல்லை. ஆனால்‌ யோவான்‌ இயேசுவின்‌ சாயலில்‌ மாறியதற்கும்‌, யூதாஸ்‌ பரிசுத்த ஆவியானவருக்கு விரோதமாகப்‌ பாவம் செய்ததற்கும்‌ காரணம்‌ என்ன? இரண்டுக்குமுள்ள வித்தியாசம்‌ என்ன?`

`2.	விசுவாசிகள்‌ தங்கள்‌ சிலுவைகளை எடுத்துக்கொண்டு, தம்மைப்‌ பின்பற்றும்படி இயேசு அழைக்கிறார்‌. சிலுவையை எடுப்பதற்கும்‌, பிறர்‌ வன்செயல்களுக்கு அடிபணிந்து போவதற்கும்‌ இடையேயுள்ள வித்தியாசம்‌ என்ன?`

`3.	நாம்‌ நம்‌ வாழ்க்கையை முற்றிலும்‌ அர்ப்பணிக்க தேவன்‌ விரும்புவது ஏன்‌? சுயாதீன சித்தத்நிற்கும்‌ இரட்சிப்பிற்கும்‌ இடையேயுள்ள வித்தியாசம்‌ என்ன?`

---

<sup>1. </sup> Elen G. White, Steps to Christ, p 43.

<sup>2. </sup> Ellen G. White, The Acts of the Apostles, pp. 544, 545