---
title:  மறுபடியும்‌ புதுப்பிக்கிறது கூடாதகாரியம்‌
date:   07/02/2022
---

`எபி 6:4-6; மத்‌ 16:24; ரோமர்‌ 6:6; கலா 2:20; 5:24; கலா 6:14 ஆகிய வசனங்களை ஒப்பிடுங்கள்‌. கிறிஸ்துவை சிலுவையில்‌ அறைவதின்‌ அர்த்தம்பற்றி இந்த ஒப்பீடு காட்டுவது என்ன?`

மூலமொழியான கிரேக்கத்தில்‌ ‘கூடாதகாரியம்‌' எனும்‌ வார்த்தை வலியுறுத்‌திக் காட்டப்படுகிறது. ‘தேவனுடைய குமாரனைத்‌ தாங்களே மறுபடியும்‌ சிலுவையில்‌ அறைந்து’, ‘மறுதலித்துப்‌ போனவர்களை’ தேவனால்‌ புதுப்பிக்க இயலாது. எபி 6:6. கிறிஸ்துவைத்‌ தவிர வேறு எந்த வழியிலும்‌ இரட்சிப்பு இல்லை என்பதை பவுல்‌ வலியுறுத்துகிறான்‌. அப்‌ 4:12. தேவன்‌ ‘பொய்சொல்ல' எவ்வளவுக்கு வாய்ப்‌பில்லையோ, அவ்வளவுக்கு வேறு வழியில்‌இரட்சிக்கப்படவும்வாய்ப்பில்லை. எபி 6:18. அதாவது, 'விசுவாசமில்லாமல்‌’ தேவனுக்குப்‌ பிரியமாயிருப்பது கூடாத காரியம்‌. எபி 11:6.

தேவகுமாரனை சிலுவையில்‌ அறைவது என்பது ஓர்‌ உருவகம்‌; இயேசுவுக்‌கும்‌ விசுவாசிக்கும்‌ இடையேயுள்ள தனிப்பட்ட உறவில்‌ விரிசல்‌ ஏற்படுவதைச்‌ சுட்டிக்காட்டுகிறது.

தங்களுடைய சர்வாதிகாரத்திற்கும்‌ ஆதிக்கத்திற்கும்‌ அச்சுறுத்தலாக இருந்‌ததாலேயே மதத்தலைவர்கள்‌ இயேசுவை சிலுவையில்‌ அறைந்தார்கள்‌. இயேசுவை ஒழித்துவிட்டால்‌, ஆற்றல்மிக்க, ஆபத்துமிக்க ஓர்‌ எதிரி அழிந்துபோவான்‌ என்று நம்பினார்கள்‌. இயேசுவைப்போல சுவிசேஷமும்‌, தனிநபருடைய அதிகாரத்திற்‌கும் ‌தீர்மானத்திற்கும்‌ சவால்‌ விடுகிறது. கிறிஸ்தவ வாழ்வின்‌ சாராம்சமே சுயத்தை மறுத்து, சிலுவையைச்‌ சுமப்பதுதான்‌. மத்‌ 16:24. அதாவது ‘உலகத்தையும்‌; ‘பழைய மனுஷனையும்‌’, 'மாம்சத்தையும்‌ அதின்‌ ஆசை இச்சைகளையும்‌’ சிலுவையில்‌ அறைய வேண்டும்‌. கலா 6:14; ரோமர்‌ 6:6; கலா 5:24. சுயத்திற்கு மரிப்பதே கிறிஸ்தவ வாழ்க்கையின்‌ நோக்கம்‌. அந்த மரணத்தை அனுபவிக்காவிட்டால்‌, தேவன்‌ கொடுக்க விரும்புகிற புதிய வாழ்க்கையைப்‌ பெற முடியாது. ரோமர்‌ 6:1-11.

இயேசுவா, சுயமா என்கிற போராட்டம்‌ ஒரு மரணப்போராட்டம்‌. ரோமர்‌ 8:7,8; கலா 5:17. இது உடனடியாக வெற்றிகிடைக்கிற போராட்டம்‌ அல்ல. ‘பழைய மனுஷனுக்கும்‌’ 'சுயத்திற்கும்‌' எதிரான போராட்டத்தில்‌ அவ்வப்போது தோற்க நேரிடலாம்‌; அவ்வாறு தோற்கிறவர்கள் பற்றி இந்த வசனங்கள்‌ பேசவில்லை. மாறாக மெய்யான இரட்சிப்பையும்‌, அதன்‌ பெலன்களையும்‌ அனுபவித்தும்‌, தான்‌ விரும்புகிற வாழ்க்கைக்கு இயேசு தடையாக இருப்பாரோ என்று எண்ணி, அவரோடான உறவை முறிக்க முயல்வது பாவம்‌; அவரைபற்றிப்‌ பேசுகிறது. எபி 6:4,5. அதாவது, ஒரு நபர்‌ முற்றிலும்‌ கிறிஸ்துவைவிட்டு விலகத்‌ தீர்மானிக்காதவரையிலும்‌ அவருக்கு நம்பிக்கை இருக்கிறது.

`‘சுயத்திற்கு' மரித்து, 'சிலுவையை' எடுத்து நடப்பதின்‌ பொருள்‌ என்ன? உங்கள்‌ வாழ்க்கையில்‌ கிறிஸ்துவின்‌ ஆளுகைக்குள்‌ விடமுடியாமல்‌ தவிக்கிற விஷயங்கள்‌ யாவை?`