---
title:  ஆத்தும நங்கூரம்‌ இயேசு
date:   10/02/2022
---

தேவதுரோகம்‌ கூடாதென பவுல்‌ எச்சரிக்கிறான்‌; அன்பையும்‌ விசுவாசத்‌தையும்‌ காட்டுமாறு ஊக்குவிக்கிறான்‌; முடிவாக, கிறிஸ்துவுக்குள்ளான நிச்சயம்‌ பற்றி அருமையாக, அற்புதமாக விளக்குகிறான்‌.

`தேவன்‌ தம்‌ வாக்குறுதிகளை நமக்கு எவ்வாறு உறுதிப்படுத்தியிருக்கிறார்‌? எபி 6:17-20.`

தேவன்‌ தம்‌ வாக்குறுதிகளை பல விதங்களில்‌ நமக்கு உறுதிப்‌ படுத்தியிருக்‌கிறார்‌. முதலாவது, ஓர்‌ ஆணையினால்‌ உறுதிப்படுத்தியிருக்கிறார்‌. எபி 6:17. ஆபிரகாமுக்கும்‌ தாவீதுக்கும்‌ தேவன்‌ கொடுத்த ஆணைகள்தாம்‌, தேவதயவு இஸ்ரவேலருக்கு எப்போதும்‌ உண்டு என்கிற நம்பிக்கையை உறுதிப்படுத்தியது. பொன்‌ கன்றுகுட்டி சம்பவத்தில்‌, இஸ்ரவேலர்‌ தேவதுரோகம்‌ செய்தார்கள்‌. அதற்காக மோசே தேவனிடம் மன்னிப்புக் கேட்டுச்சென்றபோது, ஆபிராகமுக்கு தேவன்‌ கொடுத்த ஆணையைக்‌ குறிப்பிட்டான்‌. யாத்‌ 32:11-14; 22:16-18. தேவனுடைய ஆணை மாறாதது என்பதே அதற்கு காரணம்‌. ரோமர்‌ 9:4; 11:28,29.

அதுபோல சங்கீதக்காரன்‌ இஸ்ரவேலுக்காக தேவனிடம்‌ பரிந்து பேசியபோது, அவர்‌ தாவீதுக்குக்‌ கொடுத்த ஆணையைக்‌ குறிப்பிட்டான்‌: ‘என்‌ உடன்‌படிக்கையை மீறாமலும்‌, என்‌ உதடுகள்‌ விளம்பினதை மாற்றாமலும்‌ இருப்பேன்‌. ஒருவிசை என்‌ பரிசுத்தத்தின் பேரில்‌ ஆணையிட்டேன்‌, தாவீதுக்கு நான்‌ பொய்‌ சொல்லேன்‌. அவன்‌ சந்ததி என்றென்றைக்கும்‌ இருக்கும்‌; அவன்‌ சிங்காசனம்‌ சூரியனைப் போல எனக்கு முன்பாக நிலைநிற்கும்‌. சந்திரனைப் போல அது என்றென்‌றைக்கும்‌ உறுதியாயும்‌, ஆகாயமண்டலத்துச்‌ சாட்சியைப் போல்‌ உண்மையாயும்‌ இருக்கும்‌'. சங்‌ 89:34-37. இரண்டு ஆணைகளுமே இயேசுவில்‌ நிறைவேறியதாக புதிய ஏற்பாடு சொல்கிறது. அதாவது, ஆபிரகாமின்‌ சந்ததியான இயேசு, பரமேறிச்‌சென்று, தாவீதின்‌ சிங்காசனத்தில்‌ அமர்ந்தார்‌. கலா 3:13-16; லூக்கா 1:31-33,54,55

இரண்டாவது, இயேசுவை தேவன்‌ தம்‌ வலது பாரிசத்தில்‌ வீற்றிருக்கச்‌ செய்து, நமக்கான தம்‌ வாக்குறுதிகளை உறுதிப்படுத்தினார்‌. விசுவாசிகளுக்கு அளித்த வாக்குறுதியை உறுதிப்படுத்துவதற்காகஇயேசு பரலோகம்‌ சென்றார்‌. இயேசு நமக்கு 'முன்னோடியாகப்‌’ பரலோகம்‌ சென்றார்‌. எபி 6:20. எனவே, அவர்‌ பரலோகம்‌ சென்றது, தேவனுடைய இரட்சிப்பு நமக்கு நிச்சயம்‌ என்பதை வெளிப்‌படுத்துகிறது. இயேசு ‘அநேகம்‌ பிள்ளைகளை மகிமையில்‌ கொண்டுவந்து சேர்ப்‌பதற்காக’, உபத்திரவமடைந்து ‘ஒவ்வொருவருக்காகவும்‌, மரணத்தை ருசிபார்த்‌தார்’.‌ அதன்மூலம்‌ தேவன்‌ அவரை மகிமையினால்‌ முடிசூட்டினார்‌. எபி 2:9,10. பிதாவுக்கு முன்‌ இயேசு இருக்கிறார்‌ என்கிற நம்பிக்கையே ‘ஆத்தும நங்கூரமாயிருக்கிறது’; பிதாவின்‌ சிங்காசனத்துடன்‌ நங்கூரமிட்டுள்ளது. எபி 6:19. தேவன்‌ நமக்குக் கொடுத்துள்ள வாக்குறுதி இயேசுவில்‌ நிறை வேற்றும்‌ வகையில்‌ தேவனுடைய அரசாட்சி நடைபெறுகிறது. அதைவிட வேறு என்ன நிச்சயம்‌ வேண்டும்‌?

`தேவன்‌ உங்களுக்கு ஓர்‌ ஆணை கொடுத்துள்ளார்‌ என்கிற உண்மை சொல்வது என்ன? நீங்கள்‌ உங்களை அபாத்திரராக எண்ணும்போது, இரட்சிப்பின்‌ நிச்சயத்தைப்‌ பெறுவதற்கு அதுமட்டுமே ஏன்‌ போதுமானது?`