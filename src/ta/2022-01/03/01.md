---
title:  வாக்குத்தத்தக் குமாரன்
date:   08/01/2022
---

### இவ்வார ஆராய்ச்சிக்கு
ஏசா 2:2,3; எபி 1:1-4; யாத் 24:16,17; ஏசா 44:24; எபி 1:10; லூக் 1:31,32; எபி 1:5.

> <p>மனன வசனம்</p>
> இந்தக் கடைசி நாட்களில் குமாரன் மூலமாய் நமக்குத் திருவுளம்பற்றினார்; இவரைச் சர்வத்துக்கும் சுதந்தரவாளியாக நியமித்தார், இவரைக்கொண்டு உலகங்களையும் உண்டாக்கினார். இவர் அவருடைய மகிமையின் பிரகாசமும், அவருடைய தன்மையின் சொரூபமுமாயிருந்தார். எபி 1:2,3.

ஆதாமும் ஏவாளும் பாவம் செய்தபிறகு, அவர்களுடைய ‘வித்து’, அதாவது குமாரன், அவர்களை சத்துருவிடமிருந்து விடுவித்து, அவர்கள் இழந்த சுதந்தரத்தை மீண்டும் பெற்றுக்கொடுத்து, தாம் அவர்களைச் சிருஷ்டித்த நோக்கத்தை நிறைவேற்றுவார் என்று தேவன் வாக்குரைத்தார். ஆதி 3:15. இந்தக் குமாரன் அவர்களுடைய பிரதிநிதியாக மரித்து, சத்துருவை அழித்து, அவர்களை மீட்கவிருந்தார்.

‘ஆதாமும் ஏவாளும் இந்த வாக்குறுதியைக் கேட்டதும், அது சீக்கிரம் நிறைவேறுமென எதிர்பார்த்தார்கள். முதல் மகன் பிறந்தபோது, அவன்தான் இரட்சகன் என்று மிகவும் சந்தோஷமடைந்தார்கள். ஆனால் வாக்குத்தத்தம் நிறைவேறுவது பிந்தியது’.1 அந்த வாக்குறுதியை பிறகு ஆபிரகாமிடம் உறுதிசெய்தார். அவன் ‘சந்ததி’மூலம், அதாவது குமாரன்மூலம் பூமியிலுள்ள தேசங்களெல்லாம் ஆசீர்வதிக்கப்படும் என்று தேவன் ஆணையிட்டார். ஆதி 22:16-18; கலா 3:16. அதேபோல தாவீதுக்கும் தேவன் வாக்குரைத்தார். தாவீதின் குமாரனை தேவன் தம்முடைய குமாரனாக நியமித்து, பூமியின் ராஜாக்களுக்கெல்லாம் ஒரு நீதியான ராஜாவாக ஏற்படுத்தப்போவதாக வாக்குரைத்தார். 2சாமு 7:12-14; சங் 89:27-29. ஆனாலும் தேவன்தாம் தங்கள் குமாரனாகப் பிறந்து, மீட்கவிருந்ததை ஆதாம், ஏவாள், ஆபிரகாம், தாவீது என யாருமே கற்பனைகூட செய்யவில்லை. 1Ellen G. White, The Desire of Ages, p. 31.

_2021, ஜனவரி 15 வகுப்புக்காகப் படிக்கவேண்டிய பாடம்_