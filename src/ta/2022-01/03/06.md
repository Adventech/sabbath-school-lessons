---
title:  ‘இன்று நான் உம்மை ஜெநிப்பித்தேன்’
date:   13/01/2022
---

`இயேசுவிடம் பிதா, ‘‘நீர் என்னுடைய குமாரன், இன்று நான் உம்மை ஜெநிப் பித்தேன்’’ என்று சொன்னதாக எபி 1:5 குறிப்பிடுகிறது. இயேசு ‘ஜெநிப்பிக்கப்பட்டார்’’ என்றால் என்ன? அது எப்போது நடந்தது? கடந்த காலத்தில் ஏதோ ஒரு சமயத்தில இயேசுவை தேவன் சிருஷ்டித்தார் என்று காட்டுகிறதா?`

தாவீதுடன் செய்த எந்த வாக்குறுதியானது இயேசுவில் நிறைவேறியதென்று பவுல் சுட்டிக் காட்டுகிறான்? எபி 1:5; 2சாமு 7:12-14; சங் 2:7; லூக் 1:31,32.

தாவீதின் குமாரனாகிய இயேசுவை தேவன் வாக்குத்தத்த அரசராக ‘சுவீகரித்தார்’ அல்லது நியமித்தார்; அதுதான் அவர் ஜெநிப்பிக்கப்பட்டார் என்பதன் அர்த்தம். கடவுள் நியமிக்கிறவரே அரசராகவேண்டும் என்பது பண்டைய கிரேக்க ரோமகிழக்கத்திய உலகத்தரின் பொதுவான நம்பிக்கை. அப்போதுதான் அந்த அரசருக்கு தேசத்தை ஆள்வதற்கு சட்டப்படியான உரிமையும் அதிகாரமும் கிடைப்பதாக நம்பினார்கள்.

தாவீதிடம் தேவன் அவனுடைய குமாரன் தேசங்களின் மெய்யான, சட்டப்படியான அரசராக இருப்பாரென வாக்குரைத்தார். தாவீதின் குமாரனை தம் சொந்தக் குமாரனாக ‘சுவீகரித்தார்’. இவ்வாறு தாவீது வம்சத்து ராஜா, தேவனுடைய சீடனாகவும், அவருடைய சுதந்தரவாளியாகவும் மாற இருந்தார். தாவீதின் குமாரனாகிய இயேசுவில் அந்த உடன்படிக்கை நிறைவேறியது. தேவன் தம் சத்துருக்களைத் தோற்கடித்து, தேசங்களை அவருக்கு சுதந்தரமாகக் கொடுக்க இருந்தார். சங் 89:27; 2:7,8.

இயேசு தேவகுமாரன் என்று அப்போஸ்தலர்கள் பகிரங்கமாக அறிவித்தார்கள். ரோமர் 1:3-5; அப் 13:32,33. இயேசுவின் ஞானஸ்நானத்தின்போதும், மறுரூபமலையின் அனுபவத்தின்போதும், இயேசுவை தம் குமாரன் என்றுதேவன் தாமே அடையாளம் காட்டினார்; அறிவித்தார். மத் 3:17; 17:5.

இயேசு மரித்தோரிலிருந்து உயிர்த்தெழுந்து, தேவனுடைய வலதுபாரிசத்தில் வீற்றிருந்ததால், அவர் ‘பலமாய் ரூபிக்கப்பட்ட தேவகுமாரன் ஆனார்’. தாவீதின் குமாரனை தம் சொந்தக் குமாரனாகச் சுவீகரித்து,தேசங்களின்மேல் அவர் சிங்காசனத்தை என்றென்றும் நிலைப்படுத்துவதாக தாம் கொடுத்த வாக்குறுதியை அந்தத் தருணத்தில்தானே தேவன் நிறைவேற்றினார். 2சாமு 7:12-14.

தேசங்களை அரசாண்ட ரோம இராயன் சட்டப்படியான ‘தேவகுமாரன்’ அல்ல. இயேசு கிறிஸ்துதாம் சட்டப்படியான தேவகுமாரன். இயேசு ‘ஜெநிப்பிக்கப்பட்டார்’ என்பது இயேசுவை தேசங்களின் அரசராக நியமித்ததைச் சுட்டிக்காட்டுகிறதே தவிர, அவர் புதிதாக உருவானதைச் சுட்டிக்காட்டவில்லை; ஏனென்றால், அவர் ஆதிமுதற்கொண்டு இருக்கிறார். இயேசு தேவன், அவர் இல்லாதிருந்த ஒரு காலமே இல்லை.

‘நாட்களின் துவக்கமும் ஜீவனின் முடிவும்’ இயேசுவுக்கு இல்லை. எபி 7:3. ஏனென்றால் அவர் நித்தியமானவர். ஒப்பிடவும்: எபி 13:8. எனவே இயேசுவானவர் தேவனுடைய ‘ஒரே பேறான குமாரன்’ என்பது கிறிஸ்துவின் தெய்வத் தன்மை குறித்த வாசகம் அல்ல; மாறாக, இரட்சிப்பின் திட்டத்தில் அவருடைய பங்குபற்றிய வாசகமாகும். கிறிஸ்து மனிதனாகப் பிறந்ததன்மூலம், உடன்படிக்கையின் சகல வாக்குறுதிகளையும் நிறைவேற்றினார்.