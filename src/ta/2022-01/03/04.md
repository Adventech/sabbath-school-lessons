---
title:  ‘இவர் அவருடைய மகிமையின் பிரகாசம்’
date:   11/01/2022
---

`எபி 1:2-4 வசனங்கள், இயேசுவைப்பற்றிச் சொல்லும் அதிக தகவல்கள் என்ன?`

‘இவர் அவருடைய மகிமையின் பிரகாசமும், அவருடைய தன்மையின் சொரூபமுமாயிருந்தார்’ என்கிற வார்த்தைகள்பற்றி ஆராய்வோம். எபி 1:3. 

`தேவனுடைய மகிமை என்றால் என்ன? யாத் 24:16,17; சங் 4:6; 36:9; 89:15.`

தேவன் தம் மக்கள்மத்தியில் வெளிப்படுத்தின தேவபிரசன்னத்தை தேவ மகிமை என்று பழைய ஏற்பாடு குறிப்பிடுகிறது. யாத் 16:7; 24:16,17; லேவி 9:23; எண் 14:10. தேவபிரசன்னத்தின் காட்சி பிரகாசமாக இருந்தது.

தேவனுடைய மகிமையை வெளிப்படுத்த இந்த உலகத்திற்கு வந்த ஒளி இயேசு என்று வேதாகமம் சொல்கிறது. எபி 1:3; யோவான் 1:6-9, 14-18; 2கொரி4:6. உதாரணமாக, மறுரூப மலையில் இயேசு காட்சியளித்த சம்பவத்தை எடுத்துக்கொள்வோம். ‘அவர்களுக்கு முன்பாக மறுரூபமானார்; அவர் முகம் சூரியனைப்போலப் பிரகாசித்தது, அவர் வஸ்திரம் வெளிச்சத்தைப்போல வெண்மையாயிற்று’. மத் 17:2.

சூரியனை அதன் பிரகாசத்தின் மூலமாகதான் உணரமுடியும்; அது போல தேவனை இயேசுவின்மூலம்தான் அறியமுடியும். இருவரும் ஒருவரே. தேவமகிமை என்பது வெளிச்சம்; வெளிச்சத்திற்கும் பிரகாசத்திற்கும் வித்தியாசமில்லை; அதனால் ஆகுபொருளிலும் குணத்திலும் தேவனுக்கும் இயேசுவுக்கும் எந்த வித்தியாசமும் இல்லை.

இயேசுவை பிதாவினுடைய தன்மையின் ‘சொரூபம்’ என்றும் எபிரெயர் அழைக்கிறது. எபி 1:3. பிதாவின் ஆகுபொருளும், குமாரனுடைய ஆகுபொருளும் ஒன்றே என்பதை இந்த உருவகம் சுட்டிக்காட்டுகிறது. மனிதர்கள் தேவ சாயலைப் பெற்றிருக்கிறார்கள்; ஆனால் அவருடைய ஆகுபொருளைப் பெறவில்லை. ஆதி 1:26. ஆனால் குமாரனோ, பிதாவைப்போன்ற ஆகுபொருளை உடையவர். அதனால்தான் இயேசு, ‘என்னைக் கண்டவன் பிதாவைக் கண்டான்’ என்று சொன்னார். யோவான் 14:9.

`இயேசுவானவர் பிதாவினுடைய குணத்தையும் மகிமையையும் நமக்கு வெளிப்படுத்துகிறார் என்பது எவ்வாறு மிகப்பெரிய நற்செய்தியாகும்? பிதா எத்தகைய தன்மையுள்ளவரென இயேசு வெளிப்படுத்துகிறார்?`