---
title:  சகோதரரென்று சொல்ல வெட்கப்படவில்லை
date:   17/01/2022
---

தம் சகோதரரென்று நம்மை அழைக்க இயேசு வெட்கப்படவில்லை. எபி 2:11. தேவனோடு ஒருவராக இருந்தபோதிலும், இயேசு நம்மையும் தம்குடும்பத்தில் ஓர் அங்கமாகச் சேர்த்திருக்கிறார். இயேசு நம்மைச் சேர்த்துக்கொண்டாலும் கூட, எபிரெய விசுவாசிகளை சுற்றியிருந்த மக்கள் அவமானப்படுத்தினார்கள். எபி 10:33.

`இயேசு நமக்காகச் செய்ததுபோலவே எவ்வாறு மோசேயின் தீர்மானங்களும் இருந்தன? எபி 11:24-26.`

‘பார்வோனுடைய குமாரத்தியின் மகன்’ என்கிற அந்தஸ்தின்நிமித்தம் மோசே பெற்றிருந்த சிலாக்கியங்கள் என்ன? அன்றைய சக்திவாய்ந்த சாம்ராஜ்யத்தில் அதிகாரமிக்கவன். உயர்தர இராணுவ, அரசியல் பயிற்சிபெற்ற, பிரபலமான ஓர் ஆளுமை. அவனைப்பற்றி ஸ்தேவான், ‘வாக்கிலும் செய்கையிலும் வல்ல வன்’ என்று சொன்னான். அப் 7:22. எலன் ஒய்ட் அவனைப்பற்றி, ‘எகிப்தின் இராணுவங்கள் அவனுக்கு அத்துப்படி’ என்றும், பார்வோன் ‘தன் தத்துப்பேரனை தனக்கடுத்த அரசனாக முடிசூட்டத் தீர்மானித்திருந்தான்’ என்றும் எழுதுகிறார்.1 ஆனாலும் மோசே, படிப்பறிவும் அதிகாரமும் இல்லாதிருந்த மக்களில் ஒருவனாக தன்னை ஒப்படைத்து, அந்தச் சிலாக்கியங்களை எல்லாம் தள்ளிவிட்டான்.

`தேவன் நம்மிடம் என்ன கேட்கிறார்? மத் 10:32,33; 2தீமோ 1:8,12; எபி 13:12-15.`

எபிரெய விசுவாசிகள் இந்த விஷயத்தில் தடுமாறினார்கள். அதாவது, உபத்திரவத்தையும் புறக்கணிப்பையும் சந்தித்தபிறகு, அவர்களில் அநேகர் இயேசுவைக்குறித்துப் பேச வெட்கப்பட்டாõர்கள். சிலர் இயேசுவைக் கனப்படுத்துவதற்கு பதிலாக அவரை ‘அவமானப்படுத்துகிற’ செயல்களில் இறங்கினார்கள். எபி 6:6. எனவே, அவர்கள் விசுவாச ‘அறிக்கையை உறுதியாய்ப் பற்றிக்கொள்ளுமாறு’ பவுல் மீண்டும்மீண்டும் அறிவுறுத்துகிறான். எபி 4:14; 10:23.

இயேசு நம் தேவனும் சகோதரருமாவார் என்பதை நாம் நாம் உணர்ந்து கொள்வதை தேவன் விரும்புகிறார். இயேசு நம் மீட்பராக நம் கடனைச் செலுத்தினார்; ‘குமாரன்அநேக சகோதரருக்குள்ளே முதற்பேறானவராயிருக்கும்பொருட்டு’ அவருடைய சாயலுக்கு நாம் ஒப்பாயிருக்கும்வகையில் நாம் வாழவேண்டிய விதத்தை நம் சகோதரராகிய இயேசு காட்டியிருக்கிறார். ரோமர் 8:29. 1Patriarchs and Prophets, p. 245 

`நம்மை தம் ‘சகோதரர்களாக’ ஏற்றுக்கொள்ள இயேசு செய்யவேண்டியிருந்த தீர்மானம்பற்றி ஒரு கணம் யோசியுங்கள். மோசேயைவிட இயேசு தம்மை அதிகம் தாழ்த்தியதற்கான காரணம் என்ன? இது தேவனுடைய அன்புபற்றி வெளிப்படுத்துவது என்ன?`