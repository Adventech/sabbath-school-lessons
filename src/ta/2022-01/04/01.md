---
title:  இயேசு நமக்கு உண்மையுள்ள சகோதரர்
date:   15/01/2022
---

### இவ்வார ஆராய்ச்சிக்கு
லேவி 25:25-27; எபி 2:14-16; 11:24-26; 1கொரி 15:50; எபி 5:8,9; 12:1-4.

> <p>மனன வசனம்</p>
> ‘ஆதலால், பிள்ளைகள் மாம்சத்தையும் இரத்தத்தையும் உடையவர்களாயிருக்க, அவரும் அவர்களைப்போல மாம்சத்தையும் இரத்தத்தையும் உடையவரானார்; மரணத்துக்கு அதிகாரியாகிய பிசாசானவனைத் தமது மரணத்தினாலே அழிக்கும்படிக்கும் அப்படியானார்’. எபிரெயர் 2:14,15.

‘இயேசுவானவர் தேவனுடைய குமாரன்; தூதர்களை அரசாளுகிறவர்; தேவனுடைய மகிமையின் பிரகாசம்; அவருடைய தன்மையின் சொரூபம்’ என்று எபிரெயர் 1 சொல்கிறது. ‘அவர் மனுஷகுமாரன் ஆனபோது, தேவதூதரிலும் சற்று சிறியவராக்கப்பட்டார்; மனித இயல்பை அதன் சகல பெலவீனங்களோடும் மரணபரியந்தமும் ஏற்றுக்கொண்டார்’ என்று எபிரெயர் 2 சொல்கிறது. எபிரெயர் 1:3; 2:7.

எபிரெயர் 1இல், இயேசுவை தேவன், ‘நீர் என்னுடைய குமாரன்’ என்று அழைக்கிறார். எபி 1:5. எபிரெயர் 2 இல், மனுபுத்திரரை இயேசு, ‘என் சகோதரர்’ என்று அழைக்கிறார். எபி 2:12. எபிரெயர் 1இல், குமாரனை பிதா தெய்வீக அரசர் என்று அழைக்கிறார். எபி 1:8-12. எபிரெயர் 2இல், பிதாவிடத்தில் தாம் நம்பிக்கையாயிருப்பதாக குமாரன் சொல்கிறார். எபி 2:13.

‘கர்த்தராகிய தேவன், சிருஷ்டிகர், தாங்கிநடத்துபவர், தெய்வீக அரசர் என்று எபிரெயர் 1 உம், ‘பிரதான ஆசாரியர், இரக்கமுள்ளவர், உண்மையுள்ளவர்’ என்று எபிரெயர் 2 உம் இயேசுவைப்பற்றிப் பேசுகின்றன. சுருக்கமாகச் சொன்னால், நித்திய சிருஷ்டிகராகிய தேவனின் முழுவெளிப்பாடே குமாரன் என்று சொல்கிற அதே பகுதிதான் இயேசு உண்மையும் இரக்கமுமுள்ள சகோதரர் என்றும் சொல்கிறது. எபி 1:1-4.

_2021, ஜனவரி 22 வகுப்புக்காகப் படிக்கவேண்டிய பாடம்_