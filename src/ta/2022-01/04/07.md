---
title:  மேலும் படிக்க
date:   21/01/2022
---

இயேசு தம் சகோதரர்பற்றி பிதாவிடம், ‘இதோ, நானும், தேவன் எனக்குக் கொடுத்த பிள்ளைகளும்’ என்று சொன்னார். எபி 2:13. இயேசு தம் சகோதரர்களின் பாதுகாவலராக இங்கு சித்தரிக்கப்படுவதாக பேட்ரிக் கே கருத்துக் கூறுகிறார். ரோம சிறார் பாதுகாப்பு முறைப்படி, ஒரு தகப்பன் மரித்தால் ‘பிள்ளைகளின் ஆசானோ, மூத்த சகோதரனோ அந்தக் குடும் பத்திலுள்ள சிறுபிள்ளைகள் பெரியவர்களாகிற வரைக்கும் அவர்களு டைய பாதுகாப்புக்கும் சுதந்தரத்திற்கும் பொறுப்பேற்கவேண்டும்; இவ்வாறு மூத்த சகோதரர் தன் சகோதர சகோதரிகளைக் கவனிக்கவேண்டிய அதிக பொறுப்பைப் பெறுவார்’1 அதனால்தான் எபிரெயர் நம்மை இயேசுவின் சகோதரர் என்றும், பிள்ளைகள் என்றும் சொல்லுகிறது. இயேசு நம் மூத்த சகோதரர் என்பதால் அவர் நம் ஆசான், நம் பாதுகாவலர். 

‘தேவன் சிருஷ்டித்த மனிதர்கள் பிதாவோடும் குமாரனோடும் தொடர்பில் இருந்தால், தேவ நிபந்தனை ஒவ்வொன்றிற்கும் கீழ்ப்படியமுடியும் என்பதை சாத்தானுக்கு எதிரான போராட்டத்தில் காண்பிக்கும்படி, கிறிஸ்து மனிததன்மையைத் தரித்து, மனிதனுடைய பிரதிநிதியாக இப்பூமிக்கு வந்தார்’2

‘‘சுயநலமற்ற ஊழியத்தின் ஆதாரம் தேவன்; கிறிஸ்து அதை தமது வாழ்விலும் போதனைகளிலும் பூரணமாக எடுத்துக் காட்டியிருக்கிறார். தேவன் தமக்காக வாழவில்லை. உலகத்தைச் சிருஷ்டித்து, சகலத்தையும் தாங்கி நடத்தி, மற்றவர்களுக்காகவே எப்போதும் ஊழியம்செய்து வருகிறார். ‘அவர் தீயோர்மேலும் நல்லோர்மேலும் தமது சூரியனை உதிக்கப்பண்ணி, நீதியுள்ளவர்கள்மேலும் அநீதியுள்ளவர்கள்மேலும் மழையைப் பெய்ய ப்பண்ணுகிறார்’. மத் 5:45. இந்த லட்சிய ஊழியப்பொறுப்பை தேவன் தம் குமாரனிடம் ஒப்படைத்தார். அந்த ஊழியத்தின் முன்மாதிரியாக வாழ, மனுக்குலத்திற்குத் தலைமையேற்கும் பொறுப்பை கிறிஸ்துவிடம் ஒப்படைத்தார்’.3 1Godly Fear: The Epistle to the Hebrews and Greco-Roman Critiques of Superstition. p. 126. 2Ellen G. White, Selected Messages, book 1, p. 253. 3Ellen G. White, Selected Messages, book 1, p. 253.

**கலந்துரையாடக் கேள்விகள்**

`1.	நம்மை இரட்சிக்கும்படி இயேசு நம் சகோதரரானார். அப்படியானால் நம்மை இரட்சிக்க தேவன் செய்த தியாகம் எவ்வளவு பெரியது? இந்த உண்மையைச் சிந்தித்துச் செயல்படாவிட்டால், ஏன் மிகப்பெரிய இழப்பைச் சந்தித்தாகவேண்டும்?`

`2.	இயேசு நம்மைப்போல ‘பாவத்துக்குக் கீழாக விற்கப்பட்டவராக’ பிறக்கவில்லை என்பது ஏன் முக்கியமானது? ரோமர் 7:14. இஸ்ரவேலர் அடிமைகளாக இருந்ததுபோல, மோசே இல்லை என்பது அவர்களை விடுவிக்க எவ்வளவு முக்கியமானதாக இருந்தது? இயேசு நமக்காகச் செய்ததைப் புரிந்துகொள்ள மோசேயின் சம்பவம் எவ்வாறு மிகச்சிறிய அளவில் உதவுகிறது?`

`3.	நம் வாழ்வில் உபத்திரவங்களின் பங்குபற்றி யோசியுங்கள். உபத்திரவத்தால் சில சமயம் நன்மை விளையலாம் என்றாலும், அதில்தானே எந்த நன்மையும் இல்லை என்பதை உணர்ந்துகொள்வது ஏன் முக்கியமானது?`