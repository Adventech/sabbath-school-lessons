---
title:  மேலும்‌ படிக்க
date:   04/02/2022
---

‘கிறிஸ்து பார்த்துக்கொண்டிருக்கிறார்‌. நம் பாரங்கள்‌, நம்‌ ஆபத்துக்கள்‌, நம்‌ கஷ்டங்‌கள்‌ அனைத்தையும்‌ அறிந்திருக்கிறார்‌. நம்சார்பாக எப்போதும் பேசிக்கொண்டிருக்கிறார்‌. அவர் பேதுருவுக்குச் செய்ததுபோல, ஒல்வோர்‌ ஆத்துமாவின் தேவைகளுக்கேற்ப பேசுகிறார். சோதிக்கப்பட்டடு களைத்த நிலையில் இருக்கிற தம் பிள்ளைகள் எல்லோரும் சாத்தானுடைய சோதனைகளை எதிர்த்து நிற்கும்படி நம்‌ வழக்கறிஞர்‌ அவர்களுக்கு எப்போதும்‌ போதித்துக்‌கொண்டிருக்கிறார்‌. எதிரியின்‌ ஒவ்வோர்‌ அசைவையும் குறித்து அவர்‌ எச்சரிக்கிறார்‌. என்னென்ன நடக்கவேண்டுமென அவர்‌ கட்டளையிடுகிறார்‌’1

‘தேவனையும்‌ மனிதனையும்‌ நித்தியமாகப்‌ பிரித்துவிட வேண்டும்‌ என்பது சாத்தானுடைய நோக்கம்‌. ஆனால்‌ கிறிஸ்துவுக்குள்‌ நாம்‌, விழுந்து போகாதவர்கள்‌ போலவே தேவனோடு மிகவும்‌ நெருங்கி ஐக்கியமாகிறோம்‌. இரட்சகர்‌ நம்‌ சாயலைத்‌ தரித்து, ஒருபோதும்‌ பிரிக்கமுடியாத பந்தத்தால்‌, மனுகுலத்தில்‌ தம்மை ஒருவராக்கினார்‌. தேவன்‌ தம்வார்த்தையை நிறைவேற்றுவார்‌ என்பதற்கு இதுதான்‌ உறுதிமொழி. ‘நமக்கு ஒரு பாலகன்‌ பிறந்தார்‌; நமக்கு ஒரு குமாரன்‌ கொடுக்கப்பட்டார்‌’. தேவன்‌ தம்குமாரனில்‌ மனித சாயலைத் தரித்தார்‌; அந்தச்‌ சாயலோடு தாமே பரலோகம்‌ சென்றார்‌. அதே ‘மனுஷகுமாரன்தாம்‌’ பிரபஞ்சத்தின்‌ அரசராக தேவனோடுவீற்றிருக்கிறார்‌. அதே மனுஷகுமாரனுடைய’ நாமம்தான்‌ ‘அதிசயமானவர்‌, ஆலோசனைக்கர்த்தா, வல்லமையுள்ள தேவன்‌, நித்திய பிதா, சமாதானப்பிரபு’ எனப்படும்‌. ஏசா 9:6. இருக்கிறவராகவே இருக்கிறேன்‌ என்பவர்தாம்‌ தேவனுக்கும்‌ மனிதனுக்கும்‌ இடையே நடுவராக, மத்தியஸ்தராக இருக்கிறார்‌. அவர்‌ ‘பரிசுத்தரும்‌, குற்றமற்றவரும்‌, மாசில்லாதவரும்‌, பாவிகளுக்கு விலகினவருமாக’ இருந்தும்‌, நம்மைச்‌ சகோதரரென்று அழைக்க வெட்கப்‌ படவில்லை. எபி 7:26; 2:11. கிறிஸ்துவுக்குள்‌ பரலோகக்‌ குடும்பமும்‌ பூலோகக்‌ குடும்பமும்‌ ஒன்றாகச்‌ சேர்க்கப்பட்டுள்ளது. மகிமையடைந்த கிறிஸ்துவே நம்‌ சகோதரர்‌. பரலோகம்‌ மனித உருவில்‌ வந்தது; அளவில்லா அன்புள்ளவர்‌ மனுக்குலத்தை தம்மார்போடு சேர்த்து அணைத்‌துக்கொண்டார்‌’.2

**கலந்துரையாடக்‌ கேள்விகள்‌**

`1.	இயேசு “நம்‌ சார்பாக எப்போதும்‌ பேசிக்கொண்டிருக்கிறார்‌' என்று எலன்‌ ஒய்ட்‌ சொல்கிறார்‌. அந்த வாக்குறுதியின்‌ அர்த்தம்‌ என்ன? தேவன்‌ நம்மேல்‌ வைத்த அன்புபற்றி அது போதிப்பது என்ன? இந்தக்‌ கருத்து ஏன்‌ ஆறுதலான ஒன்று? நமக்காக ஒருவர்‌ வாதாடவேண்டியது ஏன்‌ முக்கியம்‌ ?`

`2.	‘ஆனால்‌ கிறிஸ்துவுக்குள்‌ நாம்‌, விழுந்துபோகாதவர்கள்‌ போலவே தேவனோடு மிகவும்‌ நெருங்கி ஐக்கியமாகிறோம்‌' என்று எலன்‌ ஒய்ட்‌ சொல்கிறார்‌. அதன்‌ அர்த்தம்‌ என்ன? அந்த நெருக்கத்தை நாம்‌ எவ்வாறு அனுபவிக்கலாம்‌ ? அந்த அனுபவத்திலிருந்து எத்தகைய ஆறுதலைப்‌ பெறலாம்‌? அந்த நெருக்கம்பற்றியும்‌, அதை அனுபவிக்கிற அனுபவம்பற்றியும்‌ வகுப்பில்‌ கலந்தாலோசியுங்கள்‌. ‘நமக்காக அவர்‌ வாதாடுவது’ அந்த அனுபவத்தைப்‌ பெற எவ்வாறு உதவுகிறது?`

---

<sup>1</sup> Ellen G. White, The SDA Bible Commentary, vol. 7, p. 931

<sup>2</sup> Ellen G. White, The Desire of Ages, pp. 25, 26.