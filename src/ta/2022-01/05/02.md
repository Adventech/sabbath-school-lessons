---
title:  தேசம்‌ இளைப்பாறுதலின்‌ இடம்‌
date:   23/01/2022
---

`ஆதியாகமம்‌ 15:13-24இல்‌, ஆபிரகாமுக்கு தேவன்‌ கொடுத்த வாக்குறுதி என்ன?`

இஸ்ரவேலரை தேவன்‌ எகிப்திலிருந்து விடுவித்தபோது, அவர்களை கானான்‌ தேசத்திற்கு அழைத்துச்‌ செல்ல விரும்பியதின்‌ நோக்கம்‌, அங்கே அவர்கள்‌ தம்மை சுதந்தரமாகச்‌ சேவிக்கவும்‌ கீழ்ப்படியவும்‌ முடியும்‌ என்பதே. யாத்‌ 8:1; சங்‌ 105:43-45. பார்வோன்‌ அவர்களுக்குத்‌ தடைசெய்திருந்த ஓய்வுநாள்‌ இளைப்பாறுதலும்‌ அதில்‌ அடங்கும்‌. யாத்‌ 5:5. அவர்கள்‌ பிதாவாகிய ஆபிரகாமுக்கு கானான்‌ தேசத்தை தேவன்‌ வாக்களித்திருந்தார்‌; ஏனென்றால்‌ அவன்‌ தேவன்‌ சொன்னபடி கீழ்ப்படிந்து, தன்னுடைய தேசத்தைவிட்டுப்‌ புறப்பட்டு, வாக்குத்தத்த தேசத்திற்‌குச்‌ சென்றான்‌. ஆதி 11:31-12:4.

கானானை இஸ்ரவேலர்‌ சுதந்தரிப்பதற்காகமட்டும்‌ அந்தத்‌ தேசத்தை தேவன்‌ கொடுக்கவில்லை. அவர்களை தம்மிடம்‌ கொண்டுவருவதற்காகவும்‌ கொடுத்தார்‌. யாத்‌ 19:4. ‘அந்தத்‌ தேசத்தில்‌ தடையின்றி தம்மோடு அவர்கள்‌ நெருங்கி ஜீவிக்கவேண்டும்‌; மெய்‌ தேவன்‌ யார்‌ என்பதையும்‌, அவர்‌ தம்‌ ஜனங்‌களுக்கு அருளியிருப்பது என்ன என்பதையும்‌ உலகத்தாருக்கு சாட்சியாக அறிவிக்க வேண்டும்‌’ என்பதே அவர்‌ ஆசை. சிருஷ்டிப்பின்‌ ஓய்வுநாளைப்‌ போல, கானான்‌ தேசமும்‌ மீட்பரோடு நெருங்கிய உறவை சாத்தியமாக்குகிற, அவருடைய நன்மைகளை அனுபவிக்க உதவுகிற ஓர்‌ ஏற்பாடாக இருந்தது.

வாக்குத்தத்தத்‌ தேசத்திற்குள்‌ செல்வதால்‌ மட்டுமல்ல, அந்தத்‌ தேசத்திலிருந்து சிலைவழிபாட்டை முற்றிலும்‌ அகற்றினால்‌ மட்டுமே இளைப்பாறுதலில்‌ பிரவேசிக்க முடியும்‌ என்று உபா 12:1-14இல்‌ தேவன்‌ சொல்லியிக்கிறார்‌. அதன்‌பிறகு, தெரிந்துகொண்ட அந்த மக்கள்மத்தியில்‌ தாம்‌ வாசஞ்செய்கிற ஓர்‌ இடத்‌தைக்‌ காட்டுவதாகச்‌ சொன்னார்‌.

`ஓய்வுநாள்‌ இளைப்பாறுதல்‌ ஞாபகப்படுத்தும்‌ இரண்டு விஷயங்கள்‌ என்ன? இரண்டும்‌ எவ்வாறு தொடர்புடையவை? யாத்‌ 20:8-11; உபா 5:12-15.`

எகிப்திலிருந்து இஸ்ரவேலரை விடுவித்ததுடன்‌ ஓய்வுநாளைத்‌ சம்பந்தப்‌ படுத்தியும்‌ தேவன்‌ பேசியிருக்கிறார்‌. சிருஷ்டிப்பின்‌ ஞாபகார்த்தமாகவும்‌, எகிப்திலிருந்து இஸ்ரவேலரை விடுவித்ததின்‌ ஞாபகார்த்தமாகவும்‌ ஓய்வு நாளை ஆசரிக்கும்படி சொன்னார்‌. ஓய்வுநாள்‌ கற்பனையில்‌ சிருஷ்டிப்பும்‌ மீட்பும்‌ உள்ளடங்கியுள்ளன. நம்மை நாமே சிருஷ்டிக்கமுடியாது; அதுபோல, நம்மை நாமே மீட்கவும்‌ முடியாது. அதை தேவன்மட்டுமே செய்யமுடியும்‌; வாழ்விற்கும்‌, இரட்சிப்பிற்கும்‌ நாம்‌ தேவனையே நம்பியிருப்பதை ஓய்வுநாளை ஆசரிப்பதன்‌ மூலம்‌ ஒத்துக்கொள்கிறோம்‌. விசுவாசத்தால்‌ மட்டுமே இரட்சிக்கப்படுகிறோம்‌ என்பதை வல்லமையாக வெளிப்படுத்துகிற ஒன்று ஓய்வுநாள்‌.

`வாழ்விற்காகமட்டுமல்ல, இரட்சிப்பிற்காகவும்‌ நாம்‌ தேவனையே முற்றிலும்‌ சார்ந்திருப்பதைப்‌ புரிந்துகொள்ள ஓய்வுநாள்‌ ஆசரிப்பு எவ்வாறு உதவக்கூடும்‌?`