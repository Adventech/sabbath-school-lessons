---
title:  அவருடைய இளைப்பாறுதலில்‌ பிரவேசித்தல்‌
date:   26/01/2022
---

`தம்‌ இளைப்பாறுதலில்‌ பிரவேசிக்க தேவன்‌ அழைக்கிறார்‌ அல்லவா! அது எத்தகைய இளைப்பாறுதல்‌ என்று சொல்கிறார்‌? எபி 3:11; 4:1,3,5,10.`

யாத்‌ 20:8-11இல்‌ ஓய்வுநாள்‌ கற்பனை வருகிறது: உபா 5:12-15இல்‌ அதை மோசே மீண்டும்‌ சொல்கிறான்‌; தேவன்‌ நமக்குச்‌ செய்திருப்பதை அந்தக்‌ கற்பனை ஞாபகப்படுத்துகிறது. தேவன்‌ கற்பலகைகளில்‌ எழுதின அந்த ஓய்வுநாள்‌, தேவன்‌ தம்‌ சிருஷ்டிப்பு கிரியையை நிறைவேற்றினதின்‌ அடையாளமாகும்‌. யாத்‌ 31:18; 34:28. இஸ்ரவேலரை தேவன்‌ எகிப்திய அடிமைத்தனத்திலிருந்து விடுவித்திருந்ததால்‌, ஓய்வுநாளைக்‌ கைக்கொள்ளும்படி உபாகமத்தில்‌ மோசே சொல்கிறான்‌. எகிப்திலிருந்து விடுதலையாகி அவர்கள்‌ புறப்பட்ட அனுபவமானது, பாவத்திலிருந்து இறுதியாக இயேசு தரவிருந்த விடுதலையைச்‌ சுட்டிக்காட்டியது; இயேசு சிலுவையில்‌ தொங்கி, ‘முடிந்தது’ என்று சொன்னபோது, அந்த விடுதலை நிறை வேறியது. யோவான்‌ 19:30. எனவே ஓய்வுநாள்‌ இரு ஆசீர்வாதங்கள்‌ அடங்கியது: கிறிஸ்தவர்களுக்கு அர்த்தமிக்கது.

`நாம்‌ என்ன செய்ய அழைக்கப்படுகிறோம்‌? எபி 4:9-11,16.`

தேவன்‌ தம்‌ சிருஷ்டிப்பின்‌ கிரியைகளை முடித்திருக்கிறார்‌. ஆதி 2:1-3; யாத்‌ 20:8-11. அல்லது, தம்‌ மீட்பின்‌ கிரியையையும்‌ முடித்திருக்கிறார்‌. உபா 5:12-15. அதைக்‌ கொண்டாடும்படி ஓய்வுநாள்‌ கொடுக்கப்பட்டுள்ளது. அதேபோல, பரலோகப்‌ பரிசுத்த ஸ்தலத்தின்‌ சிங்காசனத்தில்‌ இயேசு அமந்தார்‌. அதாவது நம்‌ இரட்சிப்புக்கான பூரணபலி செலுத்தப்பட்டுவிட்டது. எபி 10:12-14.

நம்முடைய நலனுக்கான அனைத்தையும்‌ முடித்தபிறகே தேவன்‌ ஓய்ந்திருந்தார்‌. உலகத்தை பூரணமாகச்‌ சிருஷ்டித்து முடித்த பிறகுஓய்ந்திருந்தார்‌. பிறகு, தாவீதுக்கு வெற்றிகளைக்‌ கொடுத்து, ஆபிராகமுக்கு வாக்குரைத்த தேசத்தைக்‌ கைப்பற்றச்‌ செய்து, இஸ்ரவேலரை ‘சுகமாய்க்‌ குடியிருக்கச்‌’ செய்தபிறகுதான்‌ பரிசுத்த ஸ்தலத்தில்‌ சிங்காசனத்தில்‌ அமர்ந்தார்‌. 1 இராஜா 4:21-25; ஒப்பிடவும்‌: யாத்‌ 15:18-21; உபா 11:24; 2சாமு 8:1-14. இஸ்ரவேலும்‌ ராஜாவும்‌ தங்களுக்‌கென வீடுகளைக்‌ கட்டி குடியிருந்த பிறகு, தமக்கு வீட்டைக்கட்டச்‌ சொன்னார்‌.

`இப்போதே நாம்‌ எவ்வாறு அவருடைய இளைப்பாறுதலில்‌ பிரவேசிக்கலாம்‌? அதாவது, நம்மில்‌ அல்ல, கிறிஸ்துவில்‌ நமக்குள்ள இரட்சிப்பின்‌ நிச்சயத்தில்‌ நாம்‌ எவ்வாறு விசுவாசத்தால்‌ இளைப்‌ பாறலாம்‌?`