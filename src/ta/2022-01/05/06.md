---
title:  புது சிருஷ்டிப்பை முன்னரே ருசித்தல்‌
date:   27/01/2022
---

`யாத்‌ 20:8-11; உபா 5:12-15; எபி 4:8-11 ஆகிய வசனங்களை ஒப்பிடுங்கள்‌. ஓய்வுநாளின்‌ இளைப்பாறுதல்குறித்து என்னென்ன சொல்லப்படுகின்றன?`

யாத்திராகமத்திலும்‌ உபாகமத்திலுமுள்ள வசனங்கள்‌ கடந்தகாலத்தை நோக்கிப்‌ பார்க்க நம்மை அழைக்கின்றன. சிருஷ்டிப்பிலும்‌ மீட்பிலும்‌ தேவன்‌ நிறைவேற்றினவற்றை எண்ணிக்‌ கொண்டாடும்படி ஓய்வுநாளில்‌ ஓய்ந்திருக்க அறிவுறுத்துகின்றன. ஆனால்‌ எபி 4:9-11, எதிர்காலத்தை நோக்கிப்பார்க்க அழைக்கிறது. எதிர்காலத்தில்‌ ஓய்வுநாள்‌ இளைப்பாறுதல்‌ ஒன்றை தேவன்‌ ஆயத்தம் செய்திருப்பதாகச்‌ சொல்கிறது. ஓய்வுநாளைக்‌ கைக்கொள்வதின்‌ ஒரு புதிய பரிமாணத்தை முன்வைக்கிறது. ஓய்வுநாளின்‌ இளைப்பாறுதல்‌ என்பது கடந்தகாலத்தில்‌ தேவன்‌ வெற்றிகரமாகச்‌ செய்துமுடித்தவற்றை எண்ணிப்‌பார்ப்பது மட்டுமல்ல; எதிர்காலத்தில்‌ தேவன்‌ வைத்துள்ள வாக்குறுதிகளைக்‌ கொண்டாடி மகிழ்வதாகும்‌.

எதிர்காலத்தில்‌ ஓய்வுநாள்‌ இளைப்பாறுதல்‌ ஒன்று இருக்கிறது என்று சொன்‌னாலும்‌, பெரும்பாலும்‌ அதை யாரும்‌ கண்டுகொள்வதில்லை. விழுகைக் பிறகு, மேசியாமூலம்‌ சிருஷ்டிப்பை மீண்டும்‌ ஆதி மகிமைக்கு தேவன்‌ கொண்டுவரப்‌போவதை அந்த வாக்குறுதி சுட்டிக்காட்டுகிறது. ஓய்வுநாளை ஆசரித்து, தேவனுடைய மீட்பின் கிரியைகளை நாம் கொண்டாடி மகிழ தேவன் கட்டளையிட்டிருக்‌கிறார்‌: ஏனென்றால்‌, புதுச்சிருஷ்டிப்பின்‌ மீட்பின்‌ பணி நிறைவேறப்போவதை ஓய்வுநாள்‌ சுட்டிக்காட்டியது. பூரணமற்ற இந்த உலகில்‌ பரலோகத்தை அனுபவிக்கிற அனுபவமாக ஓய்வுநாள்‌ ஆசரிப்பு இருக்கிறது.

யூதப்பாரம்பரியம்‌ இதில்‌ தெளிவாக இருக்கிறது. கி.மு 100 - கி.பி. 200 காலத்தில்‌ தொகுக்கப்பட்ட 'ஆதாம்‌-ஏவாளின்‌ வாழ்க்கை' எனும்‌ புத்தகம்‌ இவ்வாறு சொல்கிறது: ‘ஏழாம்‌ நாள்‌ உயிர்த்தெழுதலின்‌ ஓர்‌ அடையாளம்‌; வரப்போகும்‌ காலத்திற்கான இளைப்பாறுதல்‌'. வேறொரு பழங்கால யூத நூல்‌ இவ்வாறு செல்‌கிறது: ‘நித்திய காலம்முழுவதும்‌ ஓய்வுநாள்‌ இளைப்பாறுதலை அனுபவிக்கிற காலம்‌'. வேறொரு நூல்‌ இவ்வாறு சொல்கிறது: ‘பரிசத்தமானவரின்‌ சமூகத்தில்‌ நின்ற இஸ்ரவேல்‌ அவரிடம்‌, ‘நீர்‌ வாழ்க, உலகத்தின்‌ எஜமானே, நாங்கள்‌ கற்‌பனைகளைக்‌ கைக்கொண்டால்‌, எங்களுக்கு என்ன பலன்‌ கிடைக்கும்‌?’ என்று கேட்டார்கள்‌. அவர்களிடம்‌ அவர்‌, ‘இனி வரும்‌ உலகம்’ என்று சோன்னார்‌. அவர்‌கள்‌ அவரிடம்‌, ‘அது எப்படி இருக்குமெனக்‌ காண்பியும்‌’ என்று கேட்டார்கள்‌. அவர்களுக்கு அவர்‌ ஓய்வுநாளைக்‌ காண்பித்தார்‌’.

கொண்டாடி, மகிழ்ந்து, ஸ்தோத்திரம்‌ செலுத்துவதற்கான நாள்‌ ஓய்வுநாள்‌. ஓய்வுநாளைக்‌ கைக்கொள்ளும்போது, நாம்‌ தேவ வாக்குறுதிகளை நம்புவதையும்‌, அவருடைய கிருபையின்‌ ஈவை ஏற்றுக்கொள்வதையும்‌ காட்டுகிறோம்‌. ‘இயேசுவின்மேலுள்ள விசுவாசத்தால்‌ கிருபையால்மட்டுமே இரட்சிப்பு’ என்று நம்புவதை ஓய்வுநாளைக்‌ கைக்கொள்வதன்மூலம்‌ நாம்‌ காட்டுகிறோம்‌.

`நியாயப்பிரமாணத்தின்‌ கிரியைகளால்‌ இரட்சிக்கப்படாமல்‌ விசுவாசத்தால்‌ இரட்சிக்கப்படுவதை வெளிப்படுத்தும்‌ வகையில்‌ ஓய்வுநாளை எவ்வாறு கைக்கொள்ளலாம்‌? ஓய்வுநாள்‌ ஆசரிப்பு எவ்வாறு நாம்‌ கிருபையால்‌ இரட்சிக்கப்படுவதை வெளிப்படுத்துகிற செயலாக இருக்கிறது?`