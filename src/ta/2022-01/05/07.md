---
title:  மேலும்‌ படிக்க
date:   28/01/2022
---

கிருபையால்‌ தேவன்‌ நம்மை இரட்சிப்பதைச்‌ சுட்டிக்காட்ட ஞாயிற்றுக்கிழமையை அல்ல, ஓய்வுநாள்‌ இளைப்பாறுதலை பவுல்‌ அடையாளமாகக்‌ காட்டுகிறான்‌. அந்த அளவுக்கு விசுவாசிகள்‌ ஒய்வுநாளைப்‌ போற்றி, மனதாராகக்‌ கைக்கொண்டிருக்க வேண்டும்‌. கி.பி.2ம்‌ நூற்றாண்டு முதல்‌, திருச்சபையில்‌ குறிப்பிடத்தக்கமாற்றம்‌ உண்டானதற்கான ஆதாரங்கள்‌ உள்ளன. ஓய்வுநாள்‌ ஆசரிப்பை இரட்சிப்பின்‌ அடையாளமாகக்‌ கருதுவதை நிறுத்திவிட்டு, யூதமார்க்கத்திற்கும்‌ பழைய உடன்படிக்கைக்கும்‌ மெய்ப்பற்றோடு இருப்பதற்கான அடையாளமாகக்‌ கருத ஆரம்பித்தார்கள்‌. அப்படிச்‌ செய்திருக்கக்கூடாது. ஒய்வுநாளைக்‌ கைக்‌கொள்வதை 'யூதமார்க்கத்திற்கு மாறுவதற்கு இணையானதாக மாற்றினார்கள்‌. உதாரணமாக, சுமார்‌ கி.பி.110ம்‌ ஆண்டைச்‌ சேர்ந்த அந்தியோகியாவின்‌ இக்னாசியஸ்‌ இவ்வாறு சொன்னார்‌: “பழைய முறைமையின்படி வாழ்ந்தவர்கள்‌ புதிய நம்பிக்கையைக்‌ கண்டார்கள்‌. அதன்பிறகு அவர்கள்‌ ஒய்வு நாளைக்‌ கைக்கொள்ளவில்லை; மாறாக,கர்த்தருடைய நாளை அதாவது கிறிஸ்துவோடு நம்‌ வாழ்க்கை உயிர்த்தெழுப்பப்பட்ட நாளைக்‌ கைக்கொண்டார்‌கள்‌'. 1அதுபோல, யூதர்களையும்‌ அவர்கள்‌ கடவுளையும்‌ மறுதலிப்பதற்கான அடையாளமாக ஓய்வுநாளில்‌ உபவாசமிருக்கும்படி மார்சியான்‌ தன்‌ சீடர்களுக்குக்‌ கட்டளையிட்டார்‌. மேலும்‌, ‘யூதர்களின்‌ ஓய்வுநாளை தான்‌ கைக்கொள்வதுபோல்‌ தெரியக்கூடாது' என்று விக்டோரினஸ் விரும்பினார்‌.” 2கிருபையால்‌ இரட்சிப்பு கிடைப்பதின்‌ அடையாளமாகஓய்வுநாளை ஆசரிப்பதை மறந்ததே கிறிஸ்தவத்‌ திருச்சபையின்‌ அழிவுக்கு வழிவகுத்தது. 

‘நம்மைப்பரிசுத்தமாக்க கிறிஸ்துவுக்கு வல்லமை இருப்பதை ஒய்வுநாள்‌ காட்டுகிறது. கிறிஸ்து பரிசுத்தமாக்கும்‌ அனைவருக்கும்‌ அது கொடுக்கப்பட்டிருக்கிறது. கிறிஸ்து மூலமாக இஸ்ரவேலின்‌ தேவனிடம்‌ பங்குபெறுகிற அனைவருக்கும்‌ அவருடைய பரிசுத்தமாக்கும்‌ வல்லமையின்‌ ஒர்‌ அடையாளமாக ஓய்வுநாள்‌ கொடுக்கப்பட்டுள்ளது. 

‘மீட்பதில்‌ கிறிஸ்து எவ்வளவுக்கு வல்லவர்‌ என்பதற்கு ஆதாரமான சிருஷ்டிப்பின்‌ கிரியைகளை ஓய்வுநாள்‌ அவர்களுக்குச்‌ சுட்டிக்காட்டுகிறது. ஏதேனில்‌ தொலைந்துபோன சமாதானத்தை நினைவூட்டுகிறது. அதேவேளையில்‌, இரட்சகர்‌ மூலம்‌ மீட்கப்பட்ட சமாதானத்தையும்‌ சொல்கிறது. இயற்கையின்‌ ஒவ்வொரு பொருளும்‌ “வருத்தப்பட்டுப்‌ பாரஞ்‌சுமக்கிறவர்களே! நீங்கள்‌ எல்லாரும்‌ என்னிடத்தில்‌ வாருங்கள்‌; நான்‌ உங்களுக்கு இளைப்‌பாறுதல்‌ தருவேன்‌" எனும்‌ அழைப்பைப்‌ பிரதிபலிக்கின்றன. மத்தேயு 11:28'. 1Jacques B. Doukhan, Israel and the Church: Two Voices for the Same God p. 42. 2Israel and the Church, pp. 41-45.
 
**கலந்துரையாடக்‌ கேள்விகள்‌**

`1.	ஓய்வுநாள்‌ ஆசரிப்புக்கும்‌, விசுவாசத்தால்‌ நீதிமான்களாக்கப்படுவதற்கும்‌ இடையேயுள்ள தொடர்பு என்ன?`

`2.	ஓய்வுநாளை மெய்யாக ஆசரிப்பதற்கும்‌, கிரியைத்துவமாக ஆசரிப்பிதற்கும்‌ இடையேயுள்ள வித்தியாசம்‌ என்ன? அந்த வித்தியாசத்தை அறிவது மட்டுமன்றி, அதை எவ்வாறு நாம்‌ அனுபவிக்கவும்‌ செய்யலாம்‌?`