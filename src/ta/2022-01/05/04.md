---
title:  இன்று அவருடைய சத்தத்தைக்‌ கேட்பீர்களாகில்‌
date:   25/01/2022
---

`ஓய்வுநாள்‌ ஆசரிப்பின்‌ பின்னணியில்‌, ‘இன்று’ இளைப்பாறுதலில்‌ பிரவேசிப்பது என்றால்‌ என்ன அர்த்தம்‌?`

வனாந்தரத்‌ தலைமுறையினர்‌ தங்கள்‌ தேவன்‌ வாக்குரைத்த இளைப்‌ பாறுதலில்‌ பிரவேசிக்கவில்லை; அதற்குக்‌ காரணம்‌ அவர்கள்‌ அவிசுவாசமே. இருதயங்களைக்‌ கடினப்படுத்தாமல்‌, அந்த இளைப்பாறுதலில்‌ பிரவேசிக்கும்படி தேவன்‌ தம்‌ மக்களிடம்‌ தொடர்ந்து வலியுறுத்தினார்‌. தேவனுடைய அந்த வாக்‌குறுதி ‘இன்னமும்‌ உள்ளது' என்று பவுல்‌ பல இடங்களில்‌ சொல்கிறான்‌. எபி 4:1,6,9. தேவனுடைய ‘இளைப்பாறுதலில்‌ பிரவேசிப்பதற்கேதுவான வாக்குத்தத்தம்‌ நமக்குண்டாயிருக்கிறது' என்பதை வலியுறுத்த கடலெய்போ, அபோலெய்போ எனும்‌ இரண்டு கிரேக்க வினைச்சொற்களைப்‌ பயன்படுத்துகிறான்‌. எபி 4:1. இந்த இளைப்பாறுதலில்‌ பிரவேசிப்பதற்கான அழைப்பை தாவீதின்‌ காலத்திலும்‌ மீண்டும்‌ சொன்னார்‌. அதாவது சங்கீதம்‌ 95ஐ மேற்கோள்காட்டி, எபி 4:6,7 பேசுகிறது. அந்த வாக்குறுதி இன்னமும்‌ சுதந்தரிக்கப்படாமல்‌ இருந்ததைக்‌ காட்டுகிறது. ஓய்வு நாளின்‌ மெய்‌ இளைப்பாறுதலின்‌ அனுபவம்‌ சிருஷ்டிப்பின்‌ காலம்‌ முதலே இருந்துவருவதாக பவுல்‌ சுட்டிக்காட்டுகிறான்‌. எபி 4:34.

நாம்‌ ‘இன்றே’ தம்‌ இளைப்பாறுதலில்‌ பிரவேசிக்க தேவன்‌ அழைக்கிறார்‌. காலதாமதமின்றி ‘இன்றே’ முடிவுசெய்ய வேதாகமம்‌ தொடர்ந்து வலியுறுத்துகிறது. தேவனோடு இஸ்ரவேலரை மீண்டும்‌ உடன்படிக்கைக்குள்‌ மோசே நடத்‌தின போது, ‘இந்நாளில்‌’ தேவன்‌ உடன்படிக்கை செய்ததாகச்‌ சொன்னான்‌. உபா 5:5. ஒப்பிடவும்‌: உபா 4:8; 6:6 போன்ற வசனங்கள்‌. தேவன்‌ இருப்பதை நம்பி, அவருக்குக்‌ கீழ்ப்படிய அன்றே தீர்மானிக்க வேண்டியதிருந்தது. உபா 11:2-7; 5:1-3. அதேபோல, யோசுவாவும்‌ தன்‌ காலத்து மக்களிடம்‌, ‘யாரை சேவிப்பீர்கள்‌ என்று இன்று தெரிந்துகொள்ளுங்கள்‌’ என்று சொன்னான்‌. யோசுவா 24:15.

நாமும்‌ ‘இன்றே’ தீர்மானிக்கவேண்டும்‌; ஏனென்றால்‌ வாய்ப்பை இழந்தால்‌, ஆபத்தாகிவிடும்‌.; எல்லாக்‌ காலங்களிலும்‌ தேவபிள்ளைகளுக்கு இது பொருந்‌தும்‌. 2கொரி 6:2. ‘இன்று’ எனும்‌ வார்த்தை, எபி 3,4இல்‌ ஐந்துமுறை வருகிறது. தேவசத்தத்திற்குச்‌ செவிகொடுக்கவேண்டியதின்‌ முக்கியத்துவம்‌ தெரிகிறது. எபி 3:7,15; 4:7. தேவசத்தத்திற்குச்‌ செவிகொடுத்து, நம்ப மறுத்தால்‌, அது கீழ்ப்‌படியாமைக்கு வழிநடத்தி, இருதயங்களைக்‌ கடினப்படுத்தும்‌. அது வனாந்தர தலைமுறையினரை பூலோக கானானுக்குள்‌ செல்லவிடாமல்‌ தடுத்ததுபோல, நம்மை பரலோக கானானுக்குள்‌ செல்லவிடாமல்‌ தடுக்கலாம்‌.

ஆனால்‌ இயேசு நம்‌ எதிரிகளைத்‌ தோற்கடித்து, புதிய உடன்படிக்கையை ஏற்படுத்தியிருக்கிறார்‌. எபி 2:14-16; எபி 8-10. எனவே நாம்‌, ‘தைரியமாய்க்‌ கிருபசனத்தண்டையிலே சேரக்கடவோம்‌’. எபி 4:14-16. ‘இன்றே’ என்கிற அழைப்பு, தேவன்‌ நமக்கு உண்மையுள்ளவராக இருந்ததையும்‌, அவருடைய அழைப்பை எந்தத்‌ தயக்கமுமின்றி ஏற்றுக்கொள்ளலாம்‌ என்பதையும்‌ காட்டுகிறது.

`வேறொரு நாளுக்குத்‌ தள்ளிப்போடாமல்‌ 'இன்றே' நீங்கள்‌ செய்யவேண்டிய ஆவிக்குரிய தீர்மானங்கள்‌ என்ன? தேவன்‌ உங்களை உடனடியாகக்‌ கீழ்ப்படியுமாறு உணர்த்தியிருப்பார்‌; ஆனால்‌ காலதாமதம்‌ செய்திருப்பீர்கள்‌; அத்தகைய அனுபவங்கள்‌ எப்படி முடிந்தன?`