---
title:  அவிசுவாசத்தினாலே
date:   24/01/2022
---

`வாக்குத்தத்த இளைப்பாறுதலுக்குள்‌ இஸ்ரவேலர்‌ ஏன்‌ பிரவேசிக்க முடியவில்லை? எபி 3:12-19.`

எகிப்திலிருந்து தேவன்‌ விடுவித்தாலும்‌, அவர்‌ வாக்களித்திருந்த இளைப்‌பாறுதலில்‌ பிரவேசிக்க முடியாமல்‌ போனது வருத்தமானது. இஸ்ரவேலர்‌ வாக்‌குத்தத்த தேசத்தின்‌ எல்லையிலிருந்த காதேஸ்பர்னேயாவைச்‌ சென்றடைந்த போது, விசுவாசக்‌ குறைச்சலோடு நடந்தார்கள்‌. இஸ்ரவேலிலிருந்து ஒற்றர்களை அனுப்பிய சம்பவம்‌ எண்‌ 13:14 சொல்கிறது; அவர்கள்‌ அந்தத்‌ ‘தேசத்தைக்குறித்து

துர்ச்செய்தி பரம்பச்செய்தார்கள்‌’. எண்‌ 13:32. அந்தத்‌ தேசம்‌ நல்ல தேசம்‌ என்‌பதை ஒத்துக்கொண்டார்கள்‌; ஆனால்‌ அங்கு குடியிருந்தவர்கள்‌ பெலவான்கள்‌ என்றும்‌, பட்டணங்கள்‌ அரனிப்பானவை என்றும்‌, அதைப்‌ பிடிக்கமுடியாது என்றும்‌ சொன்னார்கள்‌.

யோசுவாவும்‌ காலேபும்கூட அந்தத்‌ தேசம்‌ நல்ல தேசம்‌ என்பதை ஒத்துக்‌ கொண்டார்கள்‌; அங்கிருந்தவர்கள்‌ பெலவான்கள்‌, பட்டணங்கள்‌ அரணிப்பானவை என்பதையும்‌ மறுக்கவில்லை. ஆனால்‌ தேவன்‌ தங்களோடிருந்தார்‌ என்‌றும்‌, தங்களை அந்தத்‌ தேசத்திற்குள்‌ கொண்டுசெல்ல அவரால்‌ முடியும்‌ என்றும்‌ சொன்னார்கள்‌. எண்‌ 14:7-9. தேவன்‌ வாதைகள்மூலம்‌ எகிப்தியரை அழித்திருந்‌தார்‌. யாத்‌7-12. பார்வோனின்‌ படைகளை செங்கடலில்‌ ஆழ்த்தியிருந்தார்‌. யாத்‌ 14. பரலோகத்திலிருந்து மன்னா கொடுத்திருந்தார்‌. யாத்‌ 16. கற்பாறையிலிருந்து தண்ணீர்‌ கொடுத்திருந்தார்‌. யாத்‌ 17. மேகஸ்தம்பம்மூலம்‌ தம்‌ பிரசன்னத்தையும்‌ வழிநடத்துதலையும்‌ வெளிப்படுத்திவந்தார்‌. யாத்‌ 40:36-38. இதையெல்லாம்‌ கண்டிருந்த மக்கள்‌, அவரை இப்போது நம்ப மறுத்தார்கள்‌. தேவ வல்லபையின்‌ மகத்தான வெளிப்பாடுகளைக்‌ கண்ட தலைமுறையினர்‌, அவிசுவாசத்திற்கு அடையாளமாகிப்‌ போனது கடும்‌ முரண்பாடாகும்‌. நெகே 9:15-17; சங்‌ 106:24-26; 1கொரி 10:5-10.

மனிதர்கள்‌ கொடுக்க முடியாத வரங்களை தம்‌ பிள்ளைகளுக்குக்‌ கொடுப்‌பதாக தேவன்‌ வாக்குரைக்கிறார்‌. அதனால்தான்‌, கிருபையின்‌ அடிப்‌ படையில்‌, விசுவாசத்தினால்மட்டும்‌ அவற்றைப்‌ பெறமுடியும்‌. இஸ்ரவேலர்‌ வாக்குறுதி பெற்றிருந்தாலும்‌, ‘கேட்டவர்கள்‌ விசுவாசமில்லாமல்‌ கேட்டபடியினால்‌, அவர்கள்‌ கேட்ட வசனம்‌ அவர்களுக்குப்‌ பிரயோஜனப்படவில்லை”. எபி 4:2.

இஸ்ரவேலர்‌ எல்லாரும்‌ வாக்குத்தத்தத்‌ தேசத்தின்‌ எல்லையைச்‌ சென்றடைந்தார்கள்‌. எதிர்மறையான அறிக்கைகளைக்‌ கேட்டதும்‌, விசுவாசமற்றவர்களுடன்‌ சேர்ந்துகொண்டார்கள்‌. விசுவாசமும்‌ விசுவாசக்குறைச்சலும்‌ தொற்றிக்‌கொள்பவை. அதனால்தான்‌ ‘ஒருவருக்கொருவர்‌ புத்திசொல்லுங்கள்‌. அன்புக்‌கும் நற்கிரியைகளுக்கும்‌ நாம்‌ ஏவப்படும்படி ஒருவரை யொருவர்‌ கவனியுங்கள்‌. ஒருவனும்‌ தேவனுடைய கிருபையை இழந்துபோகாதபடிக்கு எச்சரிக்கையாயிருங்கள்‌” என்று எபிரெயர்‌ எச்சரிக்கிறது. எபி 3:13; 10:24; 12:15.

`சகவிசுவாசிகளுடைய விசுவாசத்தை வளர்ப்பதற்கு எவ்வாறு நாம்‌ உதவலாம்‌? அடுத்தவரின்‌ விசுவாசத்தைப்‌ பெலவீனப்படுத்துகிற எதையும்‌ சொல்லாமல்‌ அல்லது செய்யாமல்‌ இருப்பதற்கு நாம்‌ என்ன செய்யலாம்‌?`