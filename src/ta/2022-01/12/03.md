---
title:  யாவருக்கும் நியாயாதிபதியாகிய தேவனிடத்திற்கு வந்துசேர்ந்தீர்கள்
date:   14/03/2022
---

`அது கொண்டாட்டமான நிகழ்வு என்றால், தேவன் நியாயாதிபதியாகக் காட்டப்படுவது ஏன்? எபி 12:23. கொண்டாட்டத்தில் நியாயாதிபதி என்ன பங்காற்ற முடியும்? தானி 7:9, 10, 13-22.`

எபி 12:22-24 சொல்கிற கொண்டாட்டமானது வருங்கால நியாயத்தீர்ப்பு ஒன்றைக் குறிப்பிடுகிறது. நியாயத்தீர்ப்பை வழங்குகிறவர் தேவன்; புத்தகங்களை வைத்து விசாரித்து, நியாயத்தீர்ப்பு கொடுக்கிறார். அந்த நியாயத்தீர்ப்பின் முடிவில், தேவமக்களுக்கு ராஜ்யத்தைக் கொடுக்கிறார். எபி 12:28.

வருகைக்கு முந்தைய நியாய விசாரணைபற்றி தானி 7 சொல்வதை இந்தக் காட்சி ஞாபகப்படுத்துகிறது. அதில், ‘நீண்ட ஆயுசுள்ளவர்’ அக்கினி ஜுவாலையான சிங்காசனத்தில் உட்கார்ந்திருக்கிறார். தானி 7:9. ‘கோடாகோடி’ தூதர்கள் அவரைச் சூழ்ந்திருக்கிறார்கள். தானி 7:10. ‘உன்னதமானவருடைய பரிசுத்தவான்களுக்கு’ ஆதரவாக தீர்ப்பை வழங்குகிறார்; அதன்பிறகு அவர்கள் ‘ராஜ்யத்தைச் சுதந்தரித்துக்கொள்கிறார்கள்’. தானி 7:22.

அதுபோல எபிரெயர் 12:22-29 வசனங்களும் சீயோன் மலையில் நடைபெறுகிற ஒரு நியாயவிசாரணைக் காட்சியை விளக்குகின்றன. அங்கு ‘யாவருக்கும் நியாயாதிபதியாகிய’ தேவன் இருக்கிறார்; அவரை ‘ஆயிரம் பதினாயிரமான’ தேவதூதர்கள் சூழ்ந்திருக்கிறார்கள். அங்கு அக்கினிமயமானக் காட்சியும் வருகிறது. எபி 12:29. அங்குப் புத்தகங்களும் வருகின்றன; பரிசுத்தவான்களுடைய பெயர்கள் அவற்றில் ‘எழுதப்பட்டிருந்தன’. எபி 12:23. எனவே பரிசுத்தவான்களுக்கு ஆதரவாக தீர்ப்பு வழங்கப்படுமென்பது புரிகிறது.

அந்தக்காட்சியின் மையம் இயேசு. எபி 12:24. அவரை மனுஷ குமாரன் என்று எபி 2 சொல்கிறது. அவர் நமக்காக ‘மரணத்தை உத்தரித்ததினிமித்தம் மகிமையினாலும் கனத்தினாலும் முடிசூட்டப்பட்டார்’. எபி 2:9. ‘அநேகம் பிள்ளைகளை மகிமையில் கொண்டுவருவதற்காக’ மனுஷகுமாரன் பாடனுபவித்தார். எபி 2:10,6. அதாவது விசுவாசிகள் ‘மகிமையினாலும் கனத்தினாலும் முடிசூட்டப்படுவதற்காக’ அவர்பாடனுபவித்தார். ‘குமாரன்’ இப்போது அநேகரை புதிய உடன்படிக்கையின் அனுகூலங்கள்மூலம் பரலோக எருசலேமானசீயோனுக்குள் கொண்டுவந்திருக்கிறார். எபி 12:22-24. அங்கே, விசுவாசிகள் ராஜ்யத்தைப் பெறுவார்களென வாக்களிக்கிறார். எபி 12:28.

எனவே நியாய விசாரனை உண்மையிலேயே விசுவாசிகளுக்கு நற்செய்தி. ஏனென்றால் அங்கு அவர்களுக்கு ஆதரவாகத் தீர்ப்பளிக்கப்படும். நீதிமான்களெனத்தீர்க்கப்படுவார்கள். அந்த நியாயத்தீர்ப்பு அவர்களுடைய எதிராளியாகிய வலுசர்ப்பத்திற்கு எதிராக இருக்கும்; அந்த வலுசர்ப்பம்தாம் முன்புவிசுவாசிகளைஉபத்திரவப்படுத்தியது, இனிவிசுவாசிகளை உபத்திரவப்படுத்தப்போகிற கொடிய மிருகங்களுக்கு பின்னாலிருந்து செயல்பட்டது. தானி 7; வெளி 13.

`முத்தூது சொல்கிற நியாயத்தீர்ப்பானது இக்காலத்திற்கான ‘ நற்செய்தி ‘ என்பதைப் புரிந்துகொள்ள இன்றைய பாடம் எவ்வாறு உதவியது? வெளி 14:6,7; உபா 32:36; 1நாளா 16:33-35.`