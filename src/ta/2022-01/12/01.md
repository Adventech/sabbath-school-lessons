---
title:  அசைக்கப்படாத ராஜ்யத்தைப் பெறுதல்
date:   12/03/2022
---

### இவ்வார ஆராய்ச்சிக்கு
எபி 12:18-29; யாத் 32:32; தானி 7:9, 10, 13-22; ஆகாய் 2:6-9, 20-22; சங் 15:5; 16:8; எபி 13:15, 16.

> <p>மனன வசனம்</p>
> ‘ஆதலால், அசைவில்லாத ராஜ்பத்தைப் பெறுகிறவர்களாகிய நாம்பயத்தோடும் பக்தியோடும் தேவனுக்குப் பிரியமாய் ஆராதனை செய்யும்படி கிருபையைப் பற்றிக்கொள்ளக்கடவோம்’ எபி 12:28.

இவ்வார ஆராய்ச்சி வசனங்கள் எபி 12:18-29; எபிரெயர் நிருபத்தின் உச்சக்கட்ட வசனங்கள்கூட. ‘தேவன் தம் குமாரன்மூலம் பேசினார்; அவருக்குநாம் செவிகொடுக்க வேண்டும்’ என்று ஆரம்பத்தில் சொன்ன கருத்தை மீண்டும் வலியுறுத்துகின்றன. எபி 1:1,2; 12:25. இந்த நிருபம் முழுவதும் இயேசுவைப் பற்றிச் சொல்கிற கருத்தை எபி 12:22-24 ஆணித்தரமாக உறுதிப்படுத்துகிறது. அதாவது, இயேசு புதிய உடன்படிக்கையின் மத்தியஸ்தராக இருக்கிறார்; அவருடைய இரத்தம் விசுவாசிகளுக்கு இரட்சிப்பளிக்கிறது. அவர் ராஜாவாகவும் ஆசிரியராகவும் பரலோகத்தில் நமக்காக ஊழியம்செய்வதால், பரலோகச்சேனைகள் கொண்டாடி மகிழ்கின்றன. இறுதியாக, உச்சக்கட்ட ஆலோசனைகளை எபி 12:25-29 சொல்கிறது. அதாவது, தேவனுடைய நியாயத்தீர்ப்பு வருகிறது. அப்போது தேவன் தம் எதிரிகளை அழிப்பார். தம் பிள்ளைகளை நீதிமான்களென நியாயந்தீர்த்து, அவர்களுக்குராஜ்யத்தை அருளுவார். எபி 12:28, 29.

எபிரெயரின் அந்தக் கடைசிப்பகுதியானது, சிலுவையில் இயேசு பெற்ற வெற்றிகளின் முக்கியத்துவத்தை மீண்டும் உறுதிப்படுத்துகிறது; அந்த வெற்றி முழுமையடையும் வகையில் அவர் இரண்டாம் முறை வரப்போவதை விசுவாசிகளுக்குக் காட்டுகிறது. நியாயாதிபதியாகிய தேவனிடமிருந்து இயேசு ஒரு ராஜ்யத்தைப் பெற்றுக்கொண்டதையும், ‘உன்னதமானவருடைய பரிசுத்தவான்களாகிய’ விசுவாசிகளை தம் ராஜ்யத்தில் சேர்த்துக்கொள்வதையும், அவர்கள் என்றென்றும் அதைச் சுதந்தரிப்பதையும் வலியுறுத்த தானியேல் 7இன் உருவகத்தைப் பயன்படுத்துகிறது. தானி 7:9-14; குறிப்பாக தானி 7:18.

_2021, மார்ச் 19 வருப்புக்காகப் படிக்கவேண்டிய பாடம்_