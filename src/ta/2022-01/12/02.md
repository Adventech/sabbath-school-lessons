---
title:  சீயோன் மலையினிடத்திற்கு வந்து சேர்ந்தீர்கள்
date:   13/03/2022
---

`எபி 12:22-24இல் பவுல் எதைப் பற்றி விளக்குகிறான்?`

நாம் சீயோன் மலையினிடத்திற்குச் சேர்ந்து, மிகப்பெரிய கொண்டாட்டத்தில் பங்கேற்றிருப்பதாக எபிரெயர் சொல்கிறது. ‘இந்தப் புதிய இடத்தின் பெயர் சீயோன் மலை. தேவன் வசிக்கும் நகரத்திற்கு வந்திருக்கிறீர்கள். இது பரலோகமான எருசலேம். ஆயிரக்கணக்கான தேவதூதர்கள் மகிழ்ச்சியோடு கூடுகிற இடம்’. எபி 12:22 (எளிய மொழிபெயர்ப்பு). நம் பிரதிநிதியாகிய இயேவை விசுவாசித்து, அங்கு சேர்ந்துள்ளோம். அந்தக் கொண்டாட்டத்தில் எண்ணிலடங்காத தேவதூதர்களும், தேவனும், கொண்டாட்டத்தின் நாயகரான இயேசுவும் கலந்து கொண்டிருக்கிறார்கள். ‘பரலோகத்தில் பேரெழுதியிருக்கிற முதற்பேறானவர்களாக’ அதில் நாம் கலந்துகொள்கிறோம். எபி 12:23. தேவனை விசுவாசிக்கிற ஒவ்வொரு பெயர்களும் எழுதப்பட்டுள்ள பரலோகப்புத்தகங்களில் நம் பெயர்களை எழுதியிருக்கிறார். யாத் 32:32; சங் 56:8; தானி 12:1; மல் 3:16; லூக் 10:20; வெளி 13:8; 17:8.

நாம் ‘முதற்பேறானவர்கள்’. ஏனென்றால் முதற்பேறானவர்களில் முந்தினவராகிய இயேசுவின் சுதந்தரத்தில் பங்குபெற்றுள்ளோம். எபி 1:6. எனவே அங்கு விருந்தினர்களாக அல்ல, குடிமக்களாகச் சென்றிருக்கிறோம். பிலி 3:20. நம்மைப் பற்றி ‘பூரணராக்கப்பட்ட நீதிமான்களுடைய ஆவிகள்’ என்று எபி 12:23 சொல்கிறது. இது சினயைாகு பெயராக உள்ளது. மனிதனின் ஒரு பகுதியின் பெயரானது முழுமனிதனுக்கும் ஆகிவந்துள்ளது. எபி 12:9 இல் சொல்லப்படும் ‘ஆவிகளின் பிதா’ என்பதும் சினயைாகு பெயரே. ஆவிக்குரிய இயல்புள்ள அனைத்து மனிதர்களின் பிதாவாகிய தேவன் என்று அதற்கு அர்த்தம்.

இயேசுவின் ஆளுகையும், பிரதான ஆசாரிய ஊழியமும், புதிய உடன்படிக்கையும் தொடங்கியதைக் கொண்டாடின நிகழ்ச்சிதான் இது. இந்த நிகழ்ச்சிகள் எல்லாம் சீயோன் மலையில் நடப்பதாக எபிரெயர் சொல்கிறது. எபி 1:5-14இல் வருகிற மூன்று சங்கீதங்கள் குமாரன் அரசராக பொறுப்பேற்றதை விவரிக்கின்றன; சீயோன் மலையில் அந்நிகழ்ச்சி நடப்பதாகச் சொல்கின்றன. சங் 2:6, 7; 110:1, 2; 102:21-27.

சீயோன் மலையில்தான் குமாரனை ‘என்றென்றைக்கும் ஆசாரியராக’ தேவன் நியமித்தார் என்று சங்கீதம் 110:4ஐ எபி 5:6 மேற்கோள் காட்டுகிறது. குமாரனை பிரதான ஆசாரியராக நியமித்ததும் சீயோன் மலையில்தான். சங் 110:2. இறுதியாக, இயேசுவின் ஆசாரியத்துவத்தின் துவக்கம், புதிய உடன்படிக்கையின் துவக்கமாக இருக்கிறது. எபி 7:11-22. எனவே, புதிய உடன்படிக்கையை உறுதி செய்த இடமும் சீயோன் மலைதான். இயேசு பரலோகம்சென்றபிறகு, மகிழ்ச்சியான அந்தக் கொண்டாட்டம் நடைபெற்றதாக எபி 12:22-24 விவரிக்கிறது.

`இயேசுவையும் அவரது பிரதான ஆசாரிய ஊழியத்தையும், புதிய உடன்படிக்கையையும் நம் வாழ்விலும் தொழுகையிலும் நடைமுறைரீதியாக எவ்வாறு கொண்டாடி மகிழலாம்? இந்த மாபெரும் சத்தியத்தில் மகிழ்வது எவ்வாறு நம் விசுவாசத்தை உறுதிப்படுத்தும்?`