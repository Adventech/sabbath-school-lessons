---
title:  அசைக்கப்படாத ராஜ்யம்
date:   16/03/2022
---

வானத்தையும் பூமியையும் தாம் ‘அசையப்பண்ணுவதாக’ தேவன் சொன்னார். அதற்கு எதிரி தேசங்களை அழிக்கப்போவதாக அர்த்தம். ஆனால் அசைக்கப்படாத, அதாவது அழிக்கப்படாத சில விஷயங்களும் இருக்கின்றன.

`அசைக்கப்படாத விஷயங்கள் யாவை? சங் 15:5; 16:8; 21:7; 62:2; 112:6; எபி 12:27.`

வானமும் பூமியும் அசைக்கப்படும் என்றால், அவை அகற்றப்பட்டு, என்றென்றும் இல்லாமல் போகுமென்று நினனத்துவிடக் கூடாது. தேவன் புதிய வானத்தையும் புதிய பூமியையும் சிருஷ்டிப்பார், நாம் உயிரோடு எழுப்பப்பட்டு, புதிய சரீரமுள்ளவர்களாக இந்தப் பூமியில் இருப்போம் என்று வேதாகமம் தெளிவாகச் சொல்கிறது. ஏசா 65:17; வெளி 21:1-4; 1தெச 4:13-17; பிலி 3:20. எனவே, ‘அசையப்பண்ணுதல்’ என்பது முற்றிலும் அகற்றப்படுவதை அல்ல, மாறாக சிருஷ்டிப்பு சுத்திகரிக்கப்பட்டு, புதுப்பிக்கப்படுவதைச் சுட்டிக்காட்டு கிறது.இப்போது இருக்கிற சிருஷ்டிப்பு மீண்டும் புதுப்பிக்கப்படும்; மீட்கப்பட்டவர்கள் அங்குதான் வாழ்வார்கள்.

அசைக்கப்படாத, அசைக்கப்படமுடியாத சில விஷயங்களும் உள்ளன. அவற்றில் நீதிமான்களும் உண்டு. அவர்கள் தேவனில் நம்பிக்கை வைத்ததால், அசைக்கப்படுவதில்லை. சிருஷ்டிகர் அவர்களைத்தாங்குகிறார்; அவர்களுடைய உயிருக்கு உத்தரவாதமளிக்கிறார்.

நிலைத்திருப்பதும் ஸ்திரப்படுவதும் இயேசுவால் கிடைப்பது என்பதை எபிரெயர் வலியுறுத்துகிறது. எபி 1:10-12 இயேசுவைப் பற்றி இவ்வாறு சொல்கிறது: ‘கர்த்தாவே, நீர் ஆதியிலே பூமியை அஸ்திபாரப்படுத்தினீர்; வானங்கள் உம்முடைய கரத்தின் கிரியைகளாயிருக்கிறது; அவைகள் அழிந்துபோம்; நீரோ நிலைத்திருப்பீர்; அவைகளெல்லாம் வஸ்திரம்போலப் பழைமையாய்ப்போம்; ஒருசால்வையைப் போல அவைகளைச்சுருட்டுவீர், அப்பொழுது மாறிப்போம்; நீரோமாறாதவராயிருக்கிறீர், உம்முடைய ஆண்டுகள் முடிந்துபோவதில்லை’. இயேசுவின் ஆசாரியத்துவம் நிலைத்திருக்கும். எபி 7:3, 24. மீட்கப்பட்டவர்களின் சுதந்தரம் நிலைத்திருக்கும். எபி 10:34. இறுதி நியாயத்தீர்ப்பில், ‘ இயேசுவைப் பற்றிக்கொள்கிறவர்கள் அசைக்கப்படுவதில்லை. சங் 46:5.

நாம், ‘அசைவில்லாத ராஜ்யத்தைப் பெறுவோம்’ என்று எபி 12:28 சொல்கிறது. இது தானியேல் 7:18 பற்றியக் குறிப்பு. பரிசுத்தவான்கள் ‘சதாகாலங்களிலும் ராஜ்யத்தைச் சுதந்தரித்துக்கொள்வார்கள்’. ‘என்றென்றைக்கும் அழியாத’ இந்த ராஜ்யத்தைத்தான் தானி 2:44 குறிப்பிடுகிறது. இது குமாரனுக்குச் சொந்தமான ராஜ்யம்; அதில் நம்மையும் சேர்த்துக்கொள்வார். நம்மை உபத்திரவப்படுத்தின தீயவல்லமைகளை அவரோடு சேர்ந்து, நாமும் நியாயத்தீர்ப்போம். வெளி 20:4. மேலும் பார்க்கவும்: 1கொரி 6:3.

`அசைக்கப்படுவதுபற்றி எவ்வளவு தூரம் அறிந்திருக்கிறீர்கள்? சரியாக அறிந்திராவிட்டால். அதுபற்றி இன்னும் சிறப்பாக அறிந்துகொள்ள என்ன தீர்மானங்களைச் செய்யலாம்? எபே 4:14.`