---
title:  மேலும் படிக்க
date:   18/03/2022
---

“முதலாவது உயிர்தெழுதலுக்கும் இரண்டாவது உயிர்தெழுதலுக்கும் இடைப்பட்ட ஆயிரம் வருடக்காலத்தில் மனந்திரும்பாத பாவிகளைக் குறித்த நியாயவிசாரணை நடைபெறும். அந்த நியாயவிசாரணை கிறிஸ்துவின் இரண்டாம் வருகைக்கும்பின்னர் இருக்கும்: ‘கர்த்தர் வருமளவும் நீங்கள் காலத்துக்குமுன்னே யாதொன்றைக் குறித்தும் தீர்ப்புச் சொல்லாதிருங்கள்; இருளில் மறைந்திருக்கிறவைகளை அவர் வெளியரங்கமாக்கி, இருதயங்களின் யோசனைகளையும் வெளிப்படுத்துவார்’. 1கொரிந்தியர் 4:5. ‘நியாயவிசாரிப்பு உன்னதமான வருடைய பரிசுத்தவான்களுக்குக் கொடுக்கப்பட்டது’ என்றுதானியேல் கூறுகிறான். தானி 7:22. இந்தக் காலத்தில் நீதிமான்கள் தேவனுடைய ராஜாக்களாகவும் ஆசாரியர்களாகவும் இருந்து அரசாளுவார்கள். ‘நான் சிங்காசனங்களைக் கண்டேன். அவைகளின்மேல் உட்கார்ந்தவர்கள். நியாயத்தீர்ப்புக் கொடுக்கும்படி அவர்களுக்கு அதிகாரம் அளிக்கப்பட்டது’. ‘இவர்கள் தேவனுக்கும் கிறிஸ்துவிற்கும் முன்பாக ஆசாரியராயிருந்து, அவரோடேகூட ஆயிரம் வருஷம் அரசாளுவார்கள்’. வெளி 20:4, 6. ‘பரிசுத்தவான்கள் உலகத்தை நியாயந்தீர்ப்பது இந்தக்காலத்தில்தான். 1 கொரி 6:2. கிறிஸ்துவோடு சேர்ந்து அவர்கள் பாவிகளை நியாந்தீர்ப்பார்கள். பாவிகள் செய்த ஒவ்வொரு செய்கையையும் வேதா கமமாகிய சட்டப்புத்தகத்தோடு ஒப்பிட்டுப்பார்த்து, அவர்கள் செய்தது அநீதியானதே என்பதுதீர்மானிக்கப்படும். பிறகு அவரவர் செய்த பாவக்கிரியைகளுக்கு ஏற்றவாறு, தண்டனையின் கடுமை தீர்மானிக்கப்படும். இவையாவும் மரணபுத்தகத்திலே அவரவர் பெயர்களுக்கு நேராக எழுதப்படும்.

“கிறிஸ்துவும் அவரது ஜனங்களும் பாவம்செய்த மனிதர்களைமட்டுமல்ல, சாத்தானையும் அவனது தூதர்களையும்கூட நியாந்தீர்ப்பார்கள். ‘வேததூதர்களையும் நியாயந்தீர்ப்போமென்று அறியீர்களா?’. 1 கொ 6:3. யூதாவும், ‘தங்களுடைய வாசஸ்தலத்தை விட்டுவிட்ட தூதர்களையும் மகாநாளின் நியாயத்தீர்ப்புகென்று நித்திய சங்கிலிகளினாலே கட்டி, அந்த காரத்தில் அடைத்து வைத்திருக்கிறார்’ என்று கூறுகிறான். யூதா 6”.

**கலந்துரையாடக் கேள்விகள்**

`1.	துன்மார்க்கருடைய நியாயவிசாரிப்பில் பரிசுத்தவான்களும் பங்கேற்பார்களாம். 1 கொரி 6:3; யூதா 6. தேவன் பாவத்தையும் தீமையையும் அணுகிய விதத்தில் நல்லவராகவும் நீதியுள்ளவராகவும் நடந்துகொண்டதுபற்றிச் சொல்வது என்ன?`

`2.	பரலோகத்திலுள்ள தேவனுடைய புத்தகங்கள்பற்றி யாத் 32:32; சங் 56:8; 69:28; 139:16; ஏசா 4:3 தானி 12:1; மல் 3:16; லூக் 10:20; வெளி 13:8; 17:8 என்ன சொல்கின்றன. இந்தப் புத்தகங்களில் என்னென்ன உள்ளன? உதாரணமாக, நம் கண்ணீர்களையும் தேவன் எழுதி வைத்திருக்கிறாராம். சங் 56:8. அது ஏன் முக்கியமானது? தேவனுக்கு எல்லாம் தெரியும் என்றால், அந்தப் பதிவுகளின் நோக்கம் என்ன?`

`3.	தானி 7இல் உள்ள வாக்குறுதியைச் சுட்டிக்காட்டி எபிரெயர் நிருபம் முடிகிறது. அதிலுள்ள முக்கியத்துவம் என்ன? இவ்வாறு சம்பந்தப்படுத்திச் சொல்லப்படும் செய்திகள், பரலோகத்தில் இயேசு செய்கிற ஊழியத்தைப் புரிந்துகொள்ள எவ்வாறு உதவுகின்றன? பூலோகத்தில் உள்ளவைகள், விழுந்துபோனவைகளின் முடிவுபற்றி தானி 7 சொல்வது என்ன?`