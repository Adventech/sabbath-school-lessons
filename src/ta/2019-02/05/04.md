---
title:  அன்போடு திருத்துதல்
date:   30/04/2019
---

`கேள்வி: சிட்சை,  திருத்துதல்  ஆகியவற்றின் முக்கியத்துவம்பற்றி  நீதிமொழிகள் என்ன சொல்கிறது? நீதி. 10:17; 23:13,14; 29:1; 29:15.`

சமுதாயம் ஏற்றுக்கொள்ளாத நடத்தைகளைத் தவிர்க்கவேண் டும்  என்பதற்காக, பெற்றோர் தங்கள் பிள்ளைகளக் கண்டிக்கிறார்கள்; தாங்கள் சொன்னதைக் கேட்காவிட்டால், தண்டிக்கிறார்கள்; தங்களைச் சங்கடப்படுத்தினால்,  கோபப்படுகிறார்கள். ஆனால், தேவன் சிட்சிப் பதற்கு நோக்கம் வேறு. எதிர்காலத்திற்கான எதிர்பார்ப்பைப்பற்றிப் பேசும்போது, சிட்சையைப்பற்றி நீதிமொழிகள் பேசுகிறது. நீதி 19:18. தங்கள் பிள்ளைகளுக்கு பாவ இயல்பு இருக்கிறது என்பது பக்தியான பெற்றோருக்குத் தெரியும். ஒரே ஒரு  வல்லமைமாத்திரமே, அந்த இயல்பைக் கட்டுப்படுத்த முடியும். அது இயேசுவின் வல்லமை. குழந்தை வளர்ப்பில் ஒரு கிறிஸ்தவப் பெற்றோர் தங்கள் பிள்ளைகளை தேவனிடம் நடத்துவதுதான் முக்கியமான செயல்.	

கிறிஸ்தவ சிட்சை என்பது,  தண்டனைகொடுப்பதோ, தன் அதிகா ரத்தை நிலைநாட்டுவதோ அல்ல; மீட்பிற்காகத் திருத்துவது ஆகும். அன்பான பெற்றோருக்கு பாவத்தின் வல்லமை எப்படிப்பட்டது என்று தெரியுமாதலால், தங்கள் பிள்ளைகளை கிறிஸ்துவிடம் நடத்த வேண் டும் என்பதே தேவனுடைய திட்டம்.  தோட்டக்கலை நிபுணர் ஒருவர் இளஞ்செடியின்மேல் எப்படிப்பட்ட அக்கறைகாட்டுவாரோ, அதே விதமான அக்கறையை பெற்றோர் தங்கள் பிள்ளைகளின்மேல் காட்ட வேண்டும். பிள்ளைகள் வளர்ந்து தேவனை நம்புகிறவர்களாகவும், இரட்சிப்புக்கும் வளர்ச்சிக்கும் தேவதிட்டத்தோடு ஒத்துப்போகிறவர் களாகவும் மாறும்வரை, பெற்றோர் தங்கள் பிள்ளைகளைப் பாவத்தி லிருந்து மீட்பதற்கு உறுதியானவிதத்தில் வழிகாட்ட வேண்டும்.

`கேள்வி: நீதிமொழிகள் 13:24; 23:13, 14 பெற்றோருக்குச் சொல்கிற செய்தி என்ன?`

எல்லாவற்றையும் ஆராய்ந்து பார்க்கும்போது ஒன்று தெரிகிறது: குழந்தை வளர்ப்பில் பிரம்பின் பயன்பாடுகுறித்து சில வசனங்கள்தாம் பேசுகின்றன. பரலோக மேய்ப்பன்  தனது மந்தையை மேய்க்கும்போது, கோலை எவ்வாறு பயன்படுத்துவாரோ, அதைப்போலவே பெற்றோ ரும் பயன்படுத்தவேண்டும். சங் 23:4. பிள்ளைகள் வாழ்வில் மாற்றம் எதிர்பார்த்தால், பொறுமையாகக் கற்றுக்கொடுத்தல், மாறாத முன் மாதிரி, நல்ல உரையாடல், நெருக்கமான உறவு போன்றவை முக்கியம். உபா. 11:18,19. சிகிச்சை பலன்தந்து, பிள்ளைகள் மீட்கப்பட வேண்டுமென்றால், பெற்றோர் தங்களிடம் அன்பாக இருக்கிறார்கள் எனும் எண்ணம் குழந்தைக்கு இருக்கவேண்டும். நீதி 13:24.

`கடுமையாகத் தண்டித்துவிட்டாலோ, சிட்சையைப் பிள்ளைகள் தவறாகப் புரிந்துகொண் டாலோ,  அதைப் பெற்றோர் எவ்வாறு பிள்ளைகளோடு சரிசெய்துகொள்ள வேண்டும்?`