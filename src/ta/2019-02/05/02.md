---
title:  சரியான பெண்ணை நேசியுங்கள்
date:   28/04/2019
---

`கேள்வி: திருமணத்திற்கு வெளியே செய்யும் தவறான பாலியல் உறவுபற்றி நீதிமொழி கள் 5:3-14 சொல்கிற விளைவுகளைப் பட்டியலிடுங்கள்.`

பக்தியுள்ள ஒரு நபர் தன்னுடைய தாம்பத்திய உறவை திருமண பந்தத்திற்குள் வைத்துக்கொள்வார்.  நீதிமொழிகளில் ஆண்களுக்கு எச்சரிக்கை கொடுக்கப்பட்டுள்ளது. அவை பெண்களுக்கும் உரியவை தாம். உன்னதப்பாட்டு 4:12–15 ஐ ஒப்பிட்டுப் பாருங்கள். தவறான ஈர்ப்பு பலமுள்ளதாக இருக்கலாம்.  ஆனால், இந்தப் பாவத்தின் விளைவுகள் மிக மோசமானவை. பொறுப்பு இல்லாமல் சிற்றின்பம் மாத்திரம் தேடுதலில் நல்லதொரு நெருக்கமான உறவு இல்லை. இத னால், சரீர, உணர்வுபூர்வமான கேடுகள் உண்டு. முக்கியமாக,  நாம் செய்கிற தீர்மானங்களுக்கு தேவனிடம் கணக்கு கொடுக்கவேண் டும்.	

தாம்பத்தியம் என்பது மனிதர்களுக்கு தேவன் கொடுத்திருக்கிற மாபெரும் ஈவுகளில் ஒன்று.  ஆனால், இதை திருமண பந்தத்திற்குள் அனுபவிக்க வேண்டும். மாற்கு 19:5; 1கொரி 7:3,4, எபிரெயர் 13:4. கணவன்-மனைவி உறவின் மகிழ்ச்சியை ஜீவ ஊற்றுக்கு ஒப்பிடுகிறது நீதிமொழிகள் 5:18. “உன் இளவயதின் மனைவி’ என்று சொல்வ தால்,  முதிர்வயதிலும் அவர்கள் அன்பு நிலைத்திருக்கும் என்று தெரி கிறது. மனைவியின் நேசத்தால் கணவன் எப்பொழுதும் மயங்க வேண்டும் என்கிறது நீதிமொழிகள் 5:19. 	

மனிதன் பாவ நிலையில் இருப்பதால்,  தாம்பத்தியத்திலும் தேவ திட்டத்தைவிட்டு அவன் விலகிச்செல்வதற்கு வாய்ப்பு இருக் கிறது.  ஆனாலும், சிந்திப்பதற்கும் தெரிவுசெய்வதற்கும் தேவன் நமக்கு பெலன்தந்திருக்கிறார். சோதனைகளை நாம் தொடர்ந்து அடக்கியாக வேண்டும். தேவ திட்டத்திற்குள் நாம் உறுதியாக இருக்கும்போது, தவறான உறவுகள் ஏற்படுவது  தடுக்கப்படும். வாழ்நாள் முழுவதும் திட்டப்படி திருமணத்தில் உறுதியாய் இருப்பதே புத்திசாலித்தனம்; அதனால், ஏராளமான நற்பலன்கள் கிடைக்கும்.

`திருமண வாழ்வை அழிக்கக்கூடிய பாலியல் சோதனையுடன் ஒருவர் போராடிக் கொண்டி ருந்தால், நீங்கள் அவருக்கு என்ன ஆலோசனைகொடுப்பீர்கள்?`