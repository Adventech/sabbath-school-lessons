---
title:  பிதாக்களுக்கு அழைப்பு
date:   29/04/2019
---

**கேள்வி: தந்தையின் குணாம்சங்களால் குழந்தைகள் வாழ்வில் நீண்ட கால விளைவுகள் ஏற்படும். நீதிமொழிகள் சொல்கிற குணாம்சங்கள் யாவை?**

`நீதி 13:22; 27:23,24`

`நீதி 14:26`	

`நீதி 15:1,18; 16:32`	

`நீதி 15:27`	

`நீதி 29:17`

ஒரு தந்தையின் குணம் தன் பிள்ளைகள்மேல் நேரடி தாக்கத்தை ஏற்படுத்துகின்றது.  தந்தையிடமிருந்துதான் அவர்கள் ஆதரவையும் பாசத்தையும் வழிநடத்துதலையும் முன்மாதிரியையும் எதிர்பார்க் கிறார்கள். குடும்பத்திற்கு தேவையானதை சம்பாதித்து,  நல்ல முறை யில் நிர்வாகம்பண்ணுகிற தந்தைமாரையே நீதிமொழிகள் புகழ்ந்து பேசுகிறது. பேராசைபிடித்தவர்கள் பல வழிகளில் தங்கள் குடும்பத் திற்கு அழிவைக் கொண்டுவருகிறார்கள்.  வேலையைவிட குடும்பத் திற்கு அவர்கள் முக்கியத்துவம் கொடுக்கவேண்டும். பக்தியான தகப் பன்மார் தங்கள் உணர்வுகளை கட்டுப்படுத்தி, பொறுமையோடு இருப்பார்கள். அவர்கள் தங்கள் பிள்ளைகளைக் கண்டிப்பார் கள்;  ஆனால், தங்கள் அதிகாரத்தை தவறாக பயன்படுத்த மாட்டார்கள். அவர்கள் தங்கள் பிள்ளைகளுக்குச் சரியான பாதையைக் காட்ட விரும்புவார்கள்; அதைச் செய்வதற்காக, வேதாகமத்தின் போத னையை அறிந்துகொண்டு, தேவனைப் பின்பற்ற விரும்புவார்கள்.

ஒரு தந்தை தனது குழந்தைகளுக்கு செய்யக்கூடிய மிக அவசிய மான  செயல், அவர்களுடைய அம்மாவை நேசிப்பது ஆகும். அப்படி அன்புகாட்டாமல் இருந்தால், பிள்ளைகள் வாழ்வை பெரிதும் பாதிக் கிறது;  பெரியவர்களான பிறகும் இந்தப் பாதிப்பு தொடர்கிறது. 

தேவனுக்கு உண்மையாயிருத்தல்,  திருமண வாழ்வில் அக்கறை யோடு நடத்தல்,  தனிவாழ்விலும் சமுதாய வாழ்விலும் நேர்மையாயி ருத்தல் ஆகியவைபற்றி நீதிமொழி அதிகம் பேகிறது.  தனிமனிதனின் உள்ளம் இருக்கிற நிலைதான் வெற்றிக்கு அடிப்படை. தாம்பத்தி யம்,  செல்வம், அதிகாரம் போன்றவற்றில் தவறு செய்வதற்கான ஈர்ப்புகள் அதிகம். ஆனால்,  ஞானமுள்ள தகப்பன் தேவ உதவியோடு எப்போதும் சரியான தெரிவை செய்வான்.

`இங்கே சொல்லப்பட்டுள்ள நீதி நெறிகள் ஒரு தகப்பனுக்கு மட்டுமல்ல மற்றவர்களுக்கும் முக்கியமானவைதாம். எவ்வாறு? உங்கள் செயல்கள் எவ்வாறு குழந்தைகளை நன்மைக்கோ தீமைக்கோ பாதித்திருக்கின்றன? எப்படியெல்லாம் நீங்கள் கவனமாக இருக்கவேண்டும்?`