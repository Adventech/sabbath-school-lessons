---
title:  மேலும் படிக்க
date:   03/05/2019
---

பரலோகத்தைநோக்கி, உங்கள் சிந்தையைத் திருப்புங்கள். கிறிஸ்தவர்கள் தங்கள் இருதயத்தை எல்லாக் காவலுடனும் காத்துக் கொள்ள வேண்டும்.  தேவனைப்பற்றித் தியானிக்க ஆசைப்படவேண்டும். பக்தியான சிந்தனையை வளர்த்துக்கொள்ளவேண்டும். வேதாகமத்தை தியானிப்பதற் கும், ஜெபிப்பதற்கும் செலவிடும் நேரம் வீணாகிறது என்று சிலர் முணு முணுக்கிறார்கள். தேவன் எதற்காக இவற்றை செய்யச் சொல்கிறார் என்பதை உணர்ந்து இதை நீங்கள் பார்க்கவேண்டும். அப்போது பரலோக ராஜ்யத்தை நீங்கள் முக்கியப் படுத்துவீர்கள். பரலோகத்தைக்குறித்துச் சிந்திப்பவர்களாக நீங்கள் இருந்தால், உங்கள் நற்குணங்கள் பலப்படும்; உங்கள் கடமைகள் உயிர்ப்புடன் செய்யப்படும். பரலோக நன்மைகளை யோசிப்பதற்கு உங்கள் மனதைக் கட்டுப்படுத்தினால், உங்கள் எல்லா முயற்சிகளிலும் ஜீவனும் கருத்தும் இருக்கும். ஆன்மிக  நன்மைகளில் நாம் வளராமல் இருக்கிறோம். வளரவேண்டும். எபே 4:13.

**கலந்துரையாடக் கேள்விகள்**

`1	“சோதனை நேரத்தில், மற்ற விசுவாசிகளோடு தொடர்புகொள்வது பலன் தருகிறது” என்று பல கிறிஸ்தவர்கள் நினைக்கிறார்கள். ஜெபம், வேதபாடம், ஆவியானவரைச் சார்ந்திருத்தல் போன்றவற்றோடு விசுவாசிகளின் ஆதரவு என்பதையும் சேர்த்துக்கொள்ளலாமா?  பாவம் செய்யுமாறு வருகிற தூண்டு தலை எதிர்க்கமுடியாமல் தவிக்கிற சமயத்தில் மற்றவர்களின் உதவியை நாடு வது எவ்வகையில் நல்லதாக இருக்கமுடியும்?`

`2	புதன்கிழமை இறுதிக் கேள்விக்கான பதில்களை உங்கள் வகுப்பில் தியானி யுங்கள். சிரிப்பும் நகைச்சுவையும் நன்மையானவாயாக இருந்தாலும், அவற்றைப் பயன்படுத்தி எவ்வாறு நாம் தீங்கு விளைவிக்கமுடியும்?`

`3	நீதிமொழிகள் 31 சொல்வதுபோல் அல்லாமல்,  தற்கால கலாச்சாரம் பெண் களுடைய வேறு எந்தத் தன்மைகளை உயர்த்திக் காட்டுகிறது? தற்கால தவ றான கலாச்சாரப் பார்வையிலிருந்து நாம் எவ்வாறு நம்மைத் தப்புவித்துக் கொள்ளலாம்?`

`4	குடும்பவாழ்க்கைபற்றி வேதாகமம் சொல்லுகிற நியதிகளுக்கும், உங் கள் கலாச்சாரம் சொல்லுகிற நியதிகளுக்கும் என்ன வேறுபாடுகள் உள் ளன?  எவற்றிலெல்லாம் கலாச்சாரமும் வேதாகமமும் ஒத்துப்போகின்றன? அவை எவ்வாறு நம்முடைய குடும்பங்களைப் பலப்படுத்த முடியும்?`