---
title:  ஐசுவரியமுள்ள மனைவி
date:   02/05/2019
---

`கேள்வி: நற் குணசாலியான மனைவியின் நற்குணங்கள்குறித்து நீதிமொழிகள் என்ன சொல்கிறது? நீதி. 31:10-31.`

நீதிமொழிகள் 31:10-31 ஓர் ஆத்திச்சூடிக் கவிதையாக அமைந் துள்ளது. எபிரெய நெடுங்கணக்கில் உள்ள 22 எழுத்துகளும் வரிசை யாக இந்த 22 வசனங்களில் முதலெழுத்தாக வருகிறது. ஒரு நல்ல மனைவியின் புகழைப் பேசுவதற்கு தேசிய எழுத்துகள் அனைத்தும் போதா என்றுதான் சொல்லவேண்டும்.	

நல்லதொரு துணையைத் திருமணம்செய்வது பற்றி நீதிமொழிகள் காட்டுகிற முக்கியத்துவம் ரபிமார்களின் எழுத்துகளிலும் காணப்படு கிறது.”குணசாலியான ஸ்திரீ தன் புருஷனுக்குக் கிரீடமாயிருக்கிறாள்; இலச்சை உண்டுபண்ணுகிறவளோ அவனுக்கு எலும்புருக்கியாய் இருக்கிறாள்” என்கிறது நீதி 12:4. ஒரு நல்ல மனைவியைப்பற்றிப் பேசும்போது  பலவிதமான திறன்களை நீதி 31 குறிப்பிடுகிறது: ஆடை நெசவு, நிலம்வாங்குதல், விவசாயம், குடும்பமேலாண்மை, நிதி மேலாண்மை. இவற்றுக்குமத்தியில் தன் குடும்பத்தை அவள் நன்கு கவனித்துக்கொள்கிறாள். குடும்பத்தார் அவள்மேல் அன்புவைத்து அவளைப் புகழுகிறார்கள்.	

இங்கே சொல்லப்பட்டுள்ளத் திறன்கள் எல்லாம் ஒவ்வொரு பெண்ணிடத்திலும் இருக்கவேண்டும் என நீங்கள் எதிர்பார்க்கக் கூடாது;  இவ்வசனங்களை வைத்து, ஒரு கணவன் தன் மனைவியை எடைபோடவும்கூடாது. சரியாகச் சொன்னால், பெண்களிடம் மாத்திர மல்ல,  ஆண்களிடமும் இந்தக் குணங்கள் இருக்கவேண்டும். நம்பகத் தன்மை, கருணை, உண்மை, கனிவு, சுறுசுறுப்பு போன்றவை எல்லோ ருக்கும் தேவைதானே.  இந்த குணங்களின் இரகசியம் கர்த்தருக்குப் பயப்படுதலில் இருக்கிறது. நீதி 31:30.	

நீதிமொழிகள் 31:10 இல், நற்குணம் என்று வருகிற சொல்லை வல்லமை,  செல்வம் என்று மொழிபெயர்க்கலாம். யோசுவா 1:14 இல், வீரத்தை இந்த வார்த்தை சுட்டிக்காட்டுகிறது. ரூத் 3:11 குணசாலி என்கிறது. சங்கீதம் 62:10 இல், இந்த வார்த்தை ஐசுவரியம் என்று மொழிபெயர்க்கப்பட்டுள்ளது. ‘‘ஐசுவரியம், குணசாலி” என்கிற இந்த இரண்டு அர்த்தங்களை அடிப்படையாக வைத்து, நீதி 31:10 இல் வார்த்தை விளையாட்டு  காணப்படுகிறது. உண்மையான ஐசுவரியம் ஒருவருடைய நற்குணத்திலும் நேர்மையிலும் கர்த்தருக்குப் பயப் படுதலிலும்தான் இருக்கிறது. விலையேறப்பெற்ற கற்களைக் காட்டிலும் இந்த குணங்களின் மதிப்பு அதிகம்.

`உங்கள் வாழ்க்கையில் செல்வாக்கு செலுத்துகிற குணசாலியான பெண்கள் யார்? பக்தியுள்ள பெண்களின் திறமைகள் லட்சணங்கள் ஆகியவற்றின் பட்டியலில் வேறு எதை நீங்கள் சேர்க்கலாம்?`