---
title:  வாழ்க்கைத் துணையைத் தெரிவுசெய்தல்
date:   10/04/2019
---

நீங்கள் உங்கள் நண்பர்களைத் தெரிவுசெய்யும்போது கவனமாக இருக்கவேண்டியது அவசியமென்றால், உங்கள் வாழ்க்கைத்துணை யைத் தெரிவுசெய்யும்போது எவ்வளவு அதிக கவனம் அவசியம்! இதில் ஆதாம் ஆசீர்வதிக்கப்பட்டவன்.  தேவனால் பரிபூரணமான நிலையில் உருவாக்கப்பட்ட ஒரு வாழ்க்கைத்துணை அவனுக்குக் கிடைத்தது. தெரிவுசெய்யவேண்டிய அவசியம் அவருக்கு இல்லை.  ஆனால், நமக்கு தெரிவுசெய்வதில் பிரச்சனைகள் உண்டு.  ஏனெனில், நாம் எவ ரும் பூரணர் இல்லை. அநேகர் இருப்பதால், அவர்களில் ஒருவரைத் தெரிவுசெய்வதும் கடினமாகிறது.

இந்தத் தீர்மானம் முக்கியமானது என்பதால், உதவி இல்லாத நிலைமையில் தேவன் நம்மை விட்டுவிடவில்லை.  திருமணத்தைப்பற்றி யோசிக்கும்போது, நாம் மனதில் வைத்திருக்கவேண்டிய சில படிகள் உள்ளன.  தேவனோடு உள்ள உறவு, நம்முடைய வாழ்க்கையில் முத லிடம் வகிக்கிறது.  அடுத்த இடம் திருமண உறவுக்குத்தான்.

`கேள்வி: திருமணத்தில் சரியான துணையைத் தேடிக்கொண்டிருக்கும் ஒருவருக்கு பின் வரும் வசனங்களில் என்ன ஆலோசனை கொடுக்கப்படுகிறது? சங் 37:27, 119:97; 1கொரி 15:33; யாக்கோபு 1:23-25.`

திருமணம் செய்வதற்கு சரியான நபரைத் தேடுவதற்குமுன், நீங் கள் முதலாவது சரியான நபராக இருங்கள்.  ‘மனுஷர் உங்களுக்கு எவை களைச்செய்ய விரும்புகிறீர்களோ, அவைகளை நீங்களும் அவர் களுக்குச் செய்யுங்கள்; இதுவே நியாயப்பிரமாணமும் தீர்க்கதரிசனங் களுமாம்.’ மத்தேயு 7:12. நீங்கள் விரும்பும் அனைத்து நல்ல குணங்களை யும் உடைய ஒரு துணையை, நீங்கள் கண்டுபிடித்துவிடலாம்.  ஆனால், மற்றவர்களிடம் நல்ல குணங்களை விரும்பும் நீங்கள் அந்த நல்ல குணங்களை உடையவராக இல்லாவிட்டால், பிரச்சனைகள் எழும்பும்.

இது புதியது அல்ல; திருமண வாழ்வில்மட்டும் அல்ல, பொது வாக வாழ்வில் இந்தத் தவறு காணப்படுகிறது.  மற்றவர்களிடம் தவறு இருப்பதாகச் சொல்லிவிட்டு அதே தவறுகளை செய்கிறவர்களைப் பற்றி, ரோமர் இரண்டாம் அதிகாரத்தில் பவுல் பேசுகிறார்.  இ÷சு சொன் னதையும் பாருங்கள்: ‘நீ உன் கண்ணிலிருக்கிற உத்திரத்தை உணராமல், உன் சகோதரன் கண்ணிலிருக்கிற துரும்பைப் பார்க்கிறதென்ன?’ மத் 7: 3.

`உங்களிடம் இல்லாத ஒரு நற்குணம், மற்றவர்களிடம் இருக்க வேண்டுமென்று நீங்கள் எதிர்பார்த்தது உண்டா? இப்படிப்பட்ட எதிர்பார்ப்பைப்பற்றி நீங்கள் என்ன நினைக்கிறீர்கள்?`