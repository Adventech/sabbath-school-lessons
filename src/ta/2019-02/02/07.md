---
title:  மேலும் படிக்க
date:   12/04/2019
---

சுயாதீன சித்தத்தின் நிஜம்பற்றி, வேதாகமம் முழுவதிலும் பார்க்கிறோம்.  பாவம் செய்யாதபோதே, ஆதாம் ஏவாளுக்கு சுயாதீன சித்தம் இருந்தது. ஆனால், அதை தவறாகப் பயன்படுத்தினார்கள்.  பாவமில்லாத சூழ்நிலையிலேயே, சுயாதீன சித்தத்தை தவறாக பயன்படுத்த முடிந்தது என்றால், இப்போதும் அந்த வாய்ப்பு இருக்கிறதல்லவா?

சுயாதீன சித்தம், மெய்யாகவே சுயாதீனம் உள்ளதுதான்.  நாம்தான் தெரிவு செய்யவேண்டும்.  சோதனை நமக்கு உள்ளே இருந்து வந்தாலும், வெளியே இருந்து வந்தாலும், தீர்மானம்செய்வது நம்முடைய உரிமைதான்.  நம்மில் இருக்கிற தேவ வல்ல மையினால், தேவன் நமக்குத் தந்திருக்கிற உரிமையைப் பயன்படுத்தி சரியான தீர் மானத்தை நாம் செய்யலாம்.  தனக்கு தேவன் தந்த உரிமையைப் பயன்படுத்தி, காயின் செய்த கொலையால், அவனுடைய குடும்பம் எவ்வளவு பாதிக்கப்பட்டது!  யோசேப்பின் சகோதரர்கள், தங்கள் சகோதரனை அடிமையாக விற்றதும், அவர்களுடைய விருப் பத்தின்படிதானே நடந்தது.  அது எவ்வளவாய் அவர்கள் தகப்பனைப் பாதித்தது! ‘யாக்கோபு அதைக்கண்டு, இது என் குமாரனுடைய அங்கிதான், ஒரு துஷ்டமிருகம் அவனைப் பட்சித்துப்போட்டது. யோசேப்பு பீறுண்டுபோனான் என்று புலம்பி, தன் வஸ்திரங்களைக்கிழித்து, தன் அரையில் இரட்டுக் கட்டிக்கொண்டு, அநேகநாள் தன் குமாரனுக்காகத் துக்கித்துக்கொண்டிருந்தான். அவனுடைய குமாரர், குமாரத் திகள் எல்லாரும் அவனுக்கு ஆறுதல் சொல்லவந்து நின்றார்கள்; ஆனாலும் அவன் ஆறுதலுக்கு இடங்கொடாமல், நான் துக்கத்தோடே என் குமாரனிடத்தில், பாதாளத் தில் இறங்குவேன் என்றான். இவ்விதமாய், அவனுடைய தகப்பன் அவனுக்காக அழுதுகொண்டிருந்தான்.’ ஆதி 37: 33-35.

தனிமனிதர்கள் தங்கள் சுயாதீன சித்தத்தால் செய்கிற தீர்மானங்கள் நன் மைக்கோ, தீமைக்கோ அவர்கள் குடும்பங்களையும் பாதித்திருக்கின்றன.  எண் 16:1- 32; தானி 6: 23, 24; ஆதி 18:19.

**கலந்துரையாடக் கேள்விகள்**

`1	இன்று நீங்கள் செய்த விருப்பத்தெரிவுகள் யாவை?  தேவனோடும் மனித ரோடும் உங்களுக்கு உள்ள உறவுபற்றி அவை என்ன சொல்கின்றன?  எந்தத் தீர்மானங்களை வேறு விதத்தில் செய்திருக்கலாம் என்று நினைக்கிறீர்கள்?`

`2	தவறான தெரிவுகளைச் செய்த வேத நபர்கள் வாழ்க்கையிலிருந்து, நாம் என்ன கற்றுக்கொள்ளலாம்?  அவர்களுடைய தெரிவுகள் எவ்வாறு அவர்கள் குடும் பங்களையும் பாதித்தன?`

`3	நாம் எல்லோருமே தவறான தெரிவுகளைச் செய்து, அதற்காக வருந்தியிருப் போம்.  அப்படிப்பட்ட சூழ்நிலைகளில் சுவிசேஷம் ஏன் நற்செய்தியாக இருக் கிறது?  எந்த வேதாகம வாக்குறுதிகளை நீங்கள் உரிமைகொண்டாடீனீர்கள்?`

`4	திருமணத்தைப் பற்றி உங்களிடம் ஆலோசனை கேட்க யாராவது வந்தால், என்ன ஆலோசனை தருவீர்கள்?  இந்த முக்கியமான தீர்மானத்தைச் செய்வதற்கு வேதாகமத்திலிருந்து என்ன நெறிகளைச் சுட்டிக்காட்டுவீர்கள்?`