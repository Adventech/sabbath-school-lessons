---
title:  சரியான தெரிவுகளைச் செய்தல்
date:   08/04/2019
---

சரியானதைத் தெரிவுசெய்யவேண்டும் என்பது முக்கியமானது. தவறானதைத் தெரிந்துகொண்டால் அது எவ்வாறு நம் வாழ்வையும், பிறர் வாழ்வையும் பாதிக்கிறது என்பது நமக்கு நன்றாகத் தெரியும். சரி யான தெரிவைச் செய்வது எப்படி என்பதுதான் கேள்வி.

**கேள்வி: சரியான முடிவுகளை எடுப்பதற்கு நமக்கு உதவக்கூடிய சில பொதுவான வழிமுறைகளை பின்வரும் வசனங்கள் நமக்குத் தருகின்றன. இந்த வழிமுறைகள் என்ன?**

`1தெச 5:17; யாக் 1:5`

`ஏசா 1:19; மத் 7:24,25`

`சங் 119:105; 2தீமோ 3:16`

`நீதி 3:5,6; ஏசா 58:11`

`நீதி 15:22; 24:6`

நாம் செய்கிற தெரிவுகளினால், நாம் தேவனுடைய பிரமாணத்தை யும், அவருடைய நியதிகளையும் மீறக்கூடிய சூழ்நிலை எவ்விதத்திலும் ஏற்படக்கூடாது.  அதனால் நாம் தீர்மானம் செய்யும்போது, ஜெபத்தில் ஆண்டவரிடம் கேட்டு தீர்மானிக்கவேண்டியது மிகவும் அவசியம். நம்முடைய தெரிவுகளை தேவனிடம் தத்தம் செய்யவேண்டும். நம் முடைய தெரிவுகளால், தேவனுடைய நாமம் மகிமைப்படவேண்டும். அவருடைய விருப்பத்திற்கு எதிரான நம்முடைய ஆசைகளை, விட்டு விடத் தயாராக இருக்கவேண்டும்.  நல்ல ஆலோசகர்கள் இதற்கு உதவி செய்யலாம்.  தேவன் நம்மேல் அன்புவைத்திருக்கிறார்.  சிறப்பான ஒன்றையே, நமக்கு கொடுக்க ஆசைப்படுகிறார்.  விசுவாசத்தோடும், தாழ்மையோடும் நம் வாழ்க்கையை அவரிடம் ஒப்படைத்தால், நாம் செய்கிற தெரிவுகளையும் அவரிடம் விட்டுவிடலாம். இந்த அறிவு நமக்கு உறுதியைத் தருகிறது.

`உங்கள் வாழ்க்கையின் முக்கியமான தெரிவுகளை, நீங்கள் எவ்வாறு செய்கிறீர்கள்? சரியான தீர்மானம் செய்ய ஆவிக்குரிய விதத்தில் எவ்வாறு முயற்சி செய்கிறீர்கள்?`