---
title:  ஒரு நடவடிக்கையைத் தெரிவுசெய்தல்
date:   11/04/2019
---

நாம் என்ன வேலை செய்யப்போகிறோம் என்பதைத் தீர்மானிக்க வேண்டிய சூழ்நிலை ஏற்படும்.  பணக்காரராக இருந்தால், இந்தப் பிரச் சினை இல்லாமல் இருக்கலாம்.   குடும்பத்தை முழு நேரம் கவனிக்கிற மேன்மையான வேலையில் இருந்தாலும் இந்தப் பிரச்சனை இல்லை. மற்றபடி சம்பாதிப்பதற்கு ஒரு வழியைத் தெரிந்துகொண்டே ஆக வேண்டும்.

எந்த வேலையும் செய்யலாம் என்கிற நிலை நமக்கு  இருக்கப் போவதில்லை. ஆனாலும்,  நமக்கு முன் பல வாய்ப்புகள் இருக்கும். அவற்றுள் ஒன்றை நாம் தெரிந்துகொள்ளவேண்டும். குறிப்பாக, இயேசு கிறிஸ்துவுக்குள் நமக்கு இரட்சிப்பு இருக்கிறது என்பதை மன தில் வைத்து தெரிவுசெய்வது நம் வாழ்க்கைக்கு கூடுதல் அர்த்தத்தயும் நோக்கத்தையும் கொடுக்கும். சுருக்கமாகச் சொன்னால், நாம் எல்லா வற்றையும் தேவ மகிமைக்காகச் செய்யவேண்டும்.

`கேள்வி: சாலொமோன் என்ன தவறு செய்தார்? அதே போன்ற தவற்றை நாம் செய்யா திருக்க,  நாம் எப்படி கவனமாக இருக்கவேண்டும்? பிர 2:1-11.`

சாலொமோன் மாட்டிக்கொண்ட அதே கண்ணிக்குள் நாம் சிக்கிக் கொள்ள, நாம் பணக்காரர்களாக இருக்கவேண்டியதில்லை. ‘பண ஆசை எல்லாத் தீமைக்கும் வேராயிருக்கிறது; சிலர் அதை இச்சித்து, விசுவாசத்தைவிட்டு வழுவி, அநேக வேதனைகளாலே தங்களை உரு வக்குத்திக்கொண்டிருக்கிறார்கள்.’ 1 தீமோத்தேயு 6:10. ஒருவர் ஏழை யாக இருந்தாலும், பண ஆசை உள்ளவராக இருக்கலாம்.

நாம் உயிர்வாழ்வதற்கு சம்பாதித்தாகவேண்டும். ஆனால்,  பணத்தை நாம் விக்கிரகமாக மாற்றாமல் இருக்கலாம். பணக்காரன் ஆவதற்காகக் குடும்பத்தை மறந்து உழைக்கின்ற தகப்பனால், பல குடும்பங்கள் பாதிக்கப்படுகின்றன.  தகப்பனுடைய பாசத்தை அனு பவிக்க விரும்புகிற பிள்ளைகள், அதற்காக எளிமையான வாழ்க்கையை ஏற்றுக்கொள்ள நிச்சயம் ஆயத்தமாக இருப்பார்கள்.  ஆனால் பெரும் பாலும் பாசத்தைவிட வசதியை விரும்புவதுதான் காணப்படுகிறது.

மனிதர் வேலை செய்யவேண்டும் என்பது தேவனுடைய திட்டம். ஆதி 2:15.  அந்த வேலையை நம் வாழ்வின் மையமாக மாற்றும்போது தான் பிரச்சினை வருகிறது.  சாலொமோன் அந்தத் தவற்றைத்தான் செய்தார்.  தன்னுடைய நடவடிக்கைகளில் ஓரளவுக்கு வெற்றிகிடைப்ப தாக முதலில் தெரிந்தாலும் இறுதியில், அவை எல்லாம் அர்த்தமற்றவை என்பதைப் புரிந்துகொண்டார்.

`தான் வீட்டில் செலவிட்டதை விட அதிகமான நேரத்தை அலுவலகத்தில் செலவிட்டிருக்க வேண்டும் என்று தங்களுடைய வாழ்க்கையின் இறுதியில் எத்தனை பேர் சொல்வார்கள்? இந்த கேள்வி என்ன முக்கியமான செய்தியை நமக்குத் தருகிறது?`