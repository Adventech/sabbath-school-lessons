---
title:  சுயாதீன சித்தம், சுயாதீன தெரிவு
date:   07/04/2019
---

ஒரு நபர் பிறப்பதற்கு முன்னரேயே அவர் இரட்சிக்கப்படுவாரா, மாட்டாரா என்பதை தேவன் தேர்வுசெய்திருப்பதாக சில கிறிஸ்தவர்கள் நம்புகிறார்கள்.  அது உண்மையானால், ‘சிலர் இரட்சிக்கப்படாமல் போவதற்குக் காரணம் தேவனே. தேவன் தம்முடைய ஞானத்தின்படி அவ்வாறு செய்கிறார்.  அந்த மனிதனுடைய தெரிவு எதுவாக இருந் தாலும் அவனுக்கு தண்டனைதான் கிடைக்கும்’ என்று அர்த்தமாகும்.

செவந்த்-டே அட்வென்டிஸ்ட் சபை அவ்வாறு நம்பவில்லை. நாம் எல்லோரும் இரட்சிக்கப்பட வேண்டும் என்பதே தேவனுடைய சித்தம்.  உலகம் உண்டாவதற்குமுன்பே நாம் நித்திய ஜீவனைப் பெற வேண்டுமென்று அவர் கிறிஸ்துவுக்குள் நம்மை தெரிந்துகொண்டிருக்கிறார்.

`கேள்வி: தேவன் நம்மைத் தெரிந்துகொண்டார் என்பதைப்பற்றி பின்வரும் வசனங்கள் என்ன சொல்கின்றன? எபேசியர் 1:1-4; தீத்து 1:1, 2; 2தீமோத்தேயு 1:8,9.`

இந்தச் செய்தி நல்லதுதான்.  ஆனாலும் சிலர் தொலைந்துபோவார் கள்.  தேவன் மனிதர் எல்லோரையும் தெரிந்துகொண்டாலும் மனிதனுக்கு சுயாதீன சித்தத்தை, சுயாதீன தெரிவைக் கொடுத்திருக்கிறார்.

`கேள்வி: சுயாதீன சித்தம்பற்றி மத்தேயு 22:35-37 என்ன கற்பிக்கிறது?`

தம்மை நேசிக்கும்படி தேவன் நம்மை வற்புறுத்துவது இல்லை. அன்பானது சுயாதீனமாகக் காட்டப்பட்டால்தான் அதை அன்பு என்று சொல்லமுடியும்.  எவரையும் வற்புறுத்தாமல் தம்மிடம் அன்பு காட்டும் படிச் செய்ய, மக்களைத் தேடி தேவன் வருகிறார்.  இதை உணர்த்துகிற சம்பவங்கள் அடங்கியதுதான் வேதாகமம்.  இந்த உண்மையை இயேசு வின் வாழ்விலும் ஊழியத்திலும் நாம் பார்க்கமுடிகிறது. தங்கள் சுயா தீன சித்தத்தைப் பயன்படுத்தி, சிலர் அவரை நேசித்தார்கள்; மற்றவர் கள் அவரைக் கொல்ல நினைத்தார்கள்.

நாம் இரட்சிப்பைப் பெறுவதற்கே தேவன் நம்மைத் தேர்ந்தெடுத் திருக்கிறார்.  அந்த இரட்சிப்பை ஏற்றுக்கொள்வதற்கான தெரிவை நாம் செய்தாகவேண்டும். நாம் செய்கிற எல்லாத் தெரிவுகளிலும் தேவனைச் சேவிக்கத் தெரிந்துகொள்கிற தெரிவுதான் மிகவும் முக்கியமானது.

`நம்முடைய தெரிவுகளால் நம் குடும்பத்திலும் மாற்றங்கள் நிகழ்கின்றன. எவ்வாறு?`