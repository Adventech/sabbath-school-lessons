---
title:  நண்பர்களைத் தெரிவுசெய்தல்
date:   09/04/2019
---

நம் நண்பர்களைத் தெரிந்துகொள்ளுதல், நாம் செய்கிற தெரிவு களில் மிகவும் முக்கியமானது. நண்பர்களை உருவாக்கவேண்டும் என்று நாம் செயல்படுவது இல்லை. நாம் யாரோடு நேரம் செலவிடு கிறோமோ, அவர்கள் நம் நண்பர்கள் ஆகிறார்கள். பொதுவாக, நாம் செய்ய விரும்புவதை அவர்களும் செய்ய விரும்புகிறவர்களாக இருப் பார்கள்.

`கேள்வி: நண்பர்களை தேர்ந்தெடுக்கும் விதத்தில், நாம் கடைப்பிடிக்க வேண்டிய என்ன நியதிகளை பின்வரும் வசனங்கள் சொல்கின்றன? நீதி 12:26; 17:17; 18:24; 22:24, 25.`

நமக்கு நண்பர்கள் வேண்டுமென்றால் நாம் நட்புபாராட்ட வேண் டும் என்று நீதிமொழிகள் 18:24 சொல்கிறது.  சிலர் தனியர்களாக இருக் கிறார்கள் என்றால், அவர்களுடைய தவறான மனப்பான்மைதான் அதற்குக் காரணமாக இருக்கும்.  மிகச்சிறந்த மனிதர்களுக்கும்கூட சில கெட்ட குணங்கள் இருக்கும்.  அவற்றைப் பார்த்து ஓடாதவர்களாக, நம்முடைய நண்பர்கள் இருக்கவேண்டும்.  ஒருவரையொருவர் பொறுத் துக் கொள்ளுதல் தான் நட்புக்கு இலக்கணம்.  மற்றவர்களுடைய குறை களைக் கண்டுகொள்ளாமல், அவர்களை நேசிப்பவர்களாக நாம் இருக்க வேண்டும். அதுதான் கிறிஸ்துவின் சிந்தை. தாழ்மையின் சிந்தையை வளர்த்துக்கொள்ள வேண்டும். பொறுமையான கனிவோடு, மற்ற வர்களை அணுகவேண்டும். அப்போது குறுகலான, சுயநலம் அழிந்து போகும்; பரந்தமனதோடு செயல்படுபவர்களாக நாம் மாறுவோம்.

தாவீது-யோனத்தான் நட்பானது நட்புக்கு சிறந்த உதாரணம் ஆகும்.  யோனத்தானின் தகப்பனாகிய சவுல் என்பவர் இஸ்ரவேலின் முதல் ராஜா.  அவர் தேவனுக்கு உண்மையுள்ளவராக இருந்திருந்தால் சவுலுக்கு பிறகு யோனத்தான் தான் அரசர் ஆகியிருப்பார்.  தன்னுடைய அழைப்புக்கு ஏற்றவாறு நடக்காததால், அவருடைய சந்ததி சிங்காசனத்தை இழந்தது. சவுல் எனும் ஒரு நபர் தவறான தெரிவுசெய்ததால், அவருடைய குடும்பத்தைச் சேர்ந்த யோனத்தான் எனும் இன்னொரு நபர் பாதிப்புக்கு உள்ளானார்.

ஆனால், தாவீதின்மேல் யோனத்தானுக்குக் கோபமோ, பொறா மையோ வரவில்லை.  மாறாக, தன்னுடைய தகப்பனாகிய சவுலின் கோபத்திலிருந்து தாவீது தப்பித்துக்கொள்ள உதவினான். யோனத்தானு டைய ஆத்துமா தாவீதின் ஆத்மாவோடு ஒன்றாய் இசைந்து இருந்தது என்று வாசிக்கிறோம். 1 சாமுவேல் 18:1.  உண்மையான நட்புக்கு என்ன பலமான உதாரணம்!

`மோசம்போகாதிருங்கள்; ஆகாத சம்பாஷணைகள்(தோழமை) நல்லொழுக்கங்களைக் கெடுக்கும். 1 கொரி 15:33. நண்பர்களுடன் உங்களுக்கு உள்ள அனுபவம் எப்படிப்பட்டது? உங்களுக்கு தீங்கு செய்ய அவர்கள் முயலாத போதும், அவர்களால் தீங்கு ஏற்பட்டு இருக்கிறதா? தவறான நண்பர்களால், குடும்ப உறவு எவ்வாறு பாதிக்கப்படலாம்?`