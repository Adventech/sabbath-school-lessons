---
title:  எதிர்பாராதது
date:   02/04/2019
---

`கேள்வி: யோபுவுக்கு என்ன ஆனது? யோபு 1:13-19; 2:7-9. நம் வாழ்வில் எப்போதாவது ஏதாவது ஒரு வழியில் நடக்கின்ற செயல்களை அவருடைய அனுபவங்கள் எவ்வாறு பிரதிபலிக்கின்றன?`

கிரேக்க தத்துவவாதியான ஹெரக்ளிடஸ் “மாற்றம் மட்டுமே மாறாதது” என்றார். எல்லாம் நன்றாக நடக்கும் என்று தோன்றும்போது, எதிர்பாராதது நடந்துவிடுகிறது. அது வேலை இழப்பாக இருக்கலாம்; கால் பிசகி கொண்டதாக இருக்கலாம்; வீட்டில் தீ விபத்தாக இருக் கலாம்; எதுவாக வேண்டுமானாலும் இருக்கலாம்.

நிச்சயமாக, எல்லா மாற்றங்களும் எதிர்மறையாக இருக்காது. ஒருவேளை வேலையில் கிடைக்கின்ற உயர்வு, சிறந்த பொருளாதார நிலைமைகளுக்கு வழிவகுக்கலாம். அல்லது நீங்கள் சந்திக்கிற நபர் உங்கள் வாழ்க்கைத் துணையாக மாறிவிடலாம்.

வழக்கமான மாற்றங்களுடன் வாழ்க்கை போய்க்கொண்டிருக் கும்போது, திடீரென்று ஏமாற்றம் ஏற்பட்டுவிடலாம்.

யோபுவின் வாழ்க்கையில் ஏற்பட்ட திடீர் மாற்றத்தை அவர் நிச் சயமாக எதிர்பார்க்கவில்லை. ‘யோபு என்னும் பேர்கொண்ட ஒரு மனு ஷன் உத்தமனும் சன்மார்க்கனும், தேவனுக்குப் பயந்து, பொல்லாப் புக்கு விலகுகிறவனுமாயிருந்தான்’ என்று வேதாகமம் அவரை விவ ரிக்கிறது. யோபு 1:1.  மேலும், அவருக்குத் திருமணமாகி, ஏழு மகன் களும் மூன்று மகள்களும் இருந்தார்கள். யோபு 1:2,3.  சொத்து, தொழி லாளர்கள், குழந்தைகள், உடல்நலம், மனைவியின் ஆதரவு, நண் பர்கள் ஆதரவு ஆகிய ஆறு பெரிய இழப்புக்களை அனுபவித்துள்ளார். அவரது உலகம் தலைகீழாக மாறியது. குடும்ப வாழ்க்கை சீர்குலைந்தது.

யோபுவிற்கு என்ன நடந்ததென்பது மிகவும் தீவிரமானதுதான். ஆனாலும், நம்மில் யார்தான் எதிர்பாராதவிதமாக, துன்பம் அனு பவித்ததில்லை? எல்லாம் நன்றாக நடந்து கொண்டிருக்கும்போது, திடீ ரென்று எச்சரிக்கை எதுவும் இல்லாமல், எல்லாம் தலைகீழாக மாறி விடும். நம் வாழ்க்கை எப்போதுமே ஒரே மாதிரியாக இருக்காது.

இது புதியது அல்ல. தான் கொல்லப்பட்டு விடுவேன் என்று ஆபேல் எதிர்பார்த்து இருக்கமாட்டார்; எகிப்தில் அடிமையாக விற்கப் படுவேன் என்று யோசேப்பு எதிர்பார்த்திருக்க மாட்டார். இரண்டு சம் பவங்களிலும் குடும்ப உறுப்பினர்கள்தாம் காட்டிக்கொடுத்தவர்கள். அதனால், இரண்டு குடும்பங்களுமே பாதிக்கப்பட்டன. எதிர்பாராத சம்பவங்களால் பாதிக்கப்பட்ட மனிதர்களின் வரலாறுகள் வேதாகமத் தில் நிறைய உள்ளன.

`உங்கள் வாழ்க்கையில் ஏற்பட்ட ஏற்ற இறக்கங்களாகிய சோதனைகளில் உங்கள் விசுவாசம் உங்களுக்கு எப்படி உதவியது?`