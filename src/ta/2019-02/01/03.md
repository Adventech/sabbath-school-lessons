---
title:  வாழ்வின் ஏற்ற இறக்கங்கள்
date:   01/04/2019
---

சர்க்காடியன் தாளங்கள் என்று ஒன்றைப்பற்றி விஞ்ஞானிகள் பேசுகிறார்கள். இந்த உயிரியல் தாளங்கள் சில நேரங்களில் ‘உடல் கடிகாரங்கள்’ என்று அழைக்கப்படுகின்றன. நம் உடலில் செயல் பாட்டை இவை கட்டுப்படுத்துகின்றன. நம் உடலுக்கு உள்ளேயும் வெளியேயும் ஒழுங்கான ஏற்ற இறக்கங்கள் இருக்கின்றன.

`கேள்வி: வேதாகமத்தின் பின்வரும் வசனங்கள் சொல்கிற வாழ்க்கைப் பருவங்கள் யாவை?  அவை நம் குடும்ப வாழ்க்கையில் எவ்வாறு தொடர்புடையவை?   பிரசங்கி 3:2; ஆதி 21:8; நீதி 13:24; சங் 71:5; நீதி 5:18; ஆதி 15:15; நீதி 8:32; சங் 90:10. அதாவது, அவை ஏன் நமக்குச் சொல்லப்பட்டிருக்கிறதாம்? பார்க்கவும்: வெளி 22:7.`

பிறப்பு, இறப்பு ஆகிய இரண்டுக்கும் இடையில், ஒவ்வொரு வருக்கும் வித்தியாசமான பருவங்களைக் கடந்துசெல்கிறோம். சில பிள்ளைகள் பிறந்தபிறகு நீண்ட காலம் வாழ்வதில்லை; மற்றவர்கள் முதிய வயதுவரை வாழ்கிறார்கள். ஒவ்வொருவரும் ஒவ்வொரு  மற்ற வர்களைக் காட்டிலும் விரைவில் பேசத் துவங்குவார்கள்.; அல்லது நடக்கத் துவங்குவார்கள். சிலர் படித்து முடித்து ஏதாவது ஒரு துறையில் வேலை செய்வார்கள்; மற்றவர்கள் உடல் உழைப்பு சார்ந்த வேலை களை செய்வார்கள். சிலர் திருமணம் செய்து,  குடும்பங்களை அமைப் பார்கள்; சிலர் பிள்ளை பெறாமல் இருப்பார்கள்; மற்றவர்கள் திரு மணமேசெய்து கொள்ளாமல் இருப்பார்கள்.

பூமியில் கோடிக்கணக்கான மக்கள் இருக்கிறார்கள், நாம் எல் லோருக்கும் பொது ஒற்றுமைகள் இருந்தாலும் (அப்போஸ்தலர் 17:26), நம் ஒவ்வொருவரும் ஒரு தனித்தன்மை உடையவர்கள். அதனால், ஒருவருக்கும் அடுத்தவருக்கும் வித்தியாசங்கள் உண்டு.

இந்த வேறுபாடுகள் முக்கியம், ஏனென்றால்,  அவைதாம் நம் மைத் தனித்தன்மை உடையவர்கள் ஆக்குகின்றன. நம்முடைய இந்த வேறுபாடுகளால் நாம் மற்றவர்களுக்கு ஒரு ஆசீர்வாதமாக இருக் கிறோம். வாலிபரிடமிருந்து முதியவரும், முதியவரிடமிருந்து  வாலி பரும் என்ன நன்மைகளைப் பெறலாம்? ‘வாலிபரின் அலங்காரம் அவர்கள் பராக்கிரமம்; முதிர்வயதானவர்களின் மகிமை அவர்கள் நரை.’ நீதி. 20:29. நாம் என்ன நிலையில் இருந்தாலும், நம்முடைய வேறுபாடு எதுவாக இருந்தாலும், நாம் எல்லோருமே கர்த்தருக்காக மட்டுமல்ல, ஒருவருக்கொருவரும் நல்லது செய்யலாம்.

`உங்களுடைய வாழ்க்கை சூழ்நிலை இப்போது என்னவாக இருந்தாலும், வேறு யாரோ ஒருவருக்கு ஆசீர்வாதமாக நீங்கள் இருப்பதற்கு நீங்கள் என்ன செய்யலாம்? குறிப்பாக, உங்கள் குடும்பத்திலுள்ள ஒருவருக்கு நீங்கள் ஆசீர்வாதமாக இருக்க, நீங்கள் ஏன் முயற்சி செய்யக்கூடாது?`