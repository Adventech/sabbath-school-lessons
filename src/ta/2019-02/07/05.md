---
title:  கீழ்ப்படிதல்
date:   15/05/2019
---

`கேள்வி: உறவுகள் நன்றாக இருப்பதற்கு,  நாம் ஒருவருக்கொருவர் என்ன செய்ய வேண்டும் என்று பவுல் கூறுகிறார்?  எபேசியர் 5:21.  சபை ஒற்றுமைக்கும் குடும்பத் திலும் இந்தத் தன்மை ஏன் அவசியமாக இருக்கிறது? எபேசியர் 5:22; 6:9.`

எபேசியர் 5 21 இல் வருகின்ற கீழ்ப்படி எனும் சொல்லானது,  “நீயே தீர்மானித்து, இன்னொருவர் சொல்கேட்பதற்கு உன்னை நீயே தாழ்மையாக ஒப்படை” என்று அர்த்தமாகும்.  தனித்தன்மை வாய்ந்த இந்த இயல்பை இயேசுவிடம் காணலாம். மத் 20:26-28; யோவான் 13:4,5; பிலி 2:5-8. தேவ ஆவியால் நிரப்பப்படுகிறவர்களிடமும் இந்தத் தன்மை காணப்படும். எபேசியர் 5:18,21. இவ்வாறு ஒப்படைப் பதற்கு தெய்வபயமே காரணம். ஒருவருக்கொருவர் தன்னையே தத்தம்செய்வது என்பது சமுதாய உறவுகளில் புரட்சிகரமான கருத்து ஆகும். எந்த விதிவிலக்கும் இல்லாமல்,  அனைவரும் கிறிஸ்துவுக்குள் ஒன்று என்கிற யதார்த்தத்தை  இந்தக் கருத்து உண்மை ஆக்குகிறது.

இந்தக் கீழ்ப்படிதல் நம் வீடுகளில் கடைப்பிடிக்கவேண்டிய நியதி ஆகும். இதைக் குடும்பத்தில் கடைப்பிடித்து அதன் பலனைக் கண்டால்,  சபைக்குள்ளும் நிச்சயமாக அது மாற்றத்தை உண்டாக்கும்.   கீழ்ப்படிதல் எனும் நியதியைச் சொல்லிவிட்டு, அதை எவ்வாறு பயன்படுத்த வேண் டும் என்பது குறித்து பவுல் பேசுகிறார்.

மூன்று விதமான உறவுகளை குறித்து,  எபேசியர் 5:22-6:9இல் பவுல் பேசுகிறார்.  இவை எல்லா இடங்களிலும் காணப்படுகிற உறவு கள்.  ஆனால், இந்த உறவுகளில் சமநிலை இல்லை. சமநிலை இல்லாத தன்மை தொடரவேண்டும் என்பதற்காக பவுல் இதைச் சொல்லவில்லை; கிறிஸ்தவ விசுவாசம் எப்படிச் செயல்படும் என்பதைக் காட்டவே இதைச் சொல்கிறார்.  விசுவாசிகள் ஒருவருக்கொருவர் தாங்களாகப் பணிவுகாட்ட வேண்டும் என்கிறார். எபே 5:22 இல், கணவன்- மனைவி உறவு. எபே 6:1 இல்,  பிள்ளைகள்-பெற்றோர்  உறவு. எபே 6:5இல், வேலைக்காரர் எஜமான் உறவு.  இந்த எல்லா உறவுகளிலும்,   பலவீனமானவர்களுக்கே  முதலில் ஆலோசனைசொல்கிறார்.

**கேள்வி: மூன்று ஆலோசனைகளிலும் வருகிற ஒரு வார்த்தை எது?**

`எபே 5:22`

`எபே 6:1`

`எபே 6:5`	

சமுதாயத்தில் இந்த மூன்று உறவுகளிலும் பலமுள்ளவர்களாக கருதப்பட்ட கணவன், பெற்றோர், எஜமான் ஆகிய மூவருக்கும் இரண் டாவதாக ஆலோசனை சொல்கிறார்.  அக்காலத்துச் சமுதாயம் ஏற்றுக் கொள்ளத் தயக்கம்காட்டக்கூடிய ஆலோசனைகளைச் சொல்கிறார். அக்கால விசுவாசிகளுக்கு இது ஆச்சரியமாக இருந்திருக்கும்.

`எல்லாவகை உறவுகளும் சிலுவையில் சமநிலை அடைகின்றன.  உண்மையான ஒருமைப்பாடு உண்டாவதற்கான வாய்ப்பு திறந்திருக்கிறது.  எவ்வாறு?`