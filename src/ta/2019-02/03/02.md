---
title:  ஆயத்தம் இல்லாத நிலை
date:   14/04/2019
---

மனித வாழ்வின் நிஜங்களை வேதாகமம் மூடி மறைப்பதில்லை. வலியும் வேதனையும் எவ்வளவு கொடியதாக இருந்தாலும், அவற்றை வேதாகமம் அப்படியே பேசுகிறது.  வேதாகமத்தின் முதல் சில பக்கங் களைத் தவிர மற்ற எல்லாப் பக்கங்களிலும் மனித இனத்தின் வேதனை களைத்தாம் பார்க்கிறோம்.  ‘எல்லாரும் பாவஞ்செய்து தேவமகிமை அற்றவர்கள் ஆனோம்’ என்று பவுல் சொல்வது உண்மைதான். ரோமர் 3:23.

`கேள்வி: 1 கொரிந்தியர் 10: 1-13 இல், என்ன எச்சரிக்கைகள் உள்ளன? என்ன வாக்குறுதி கள் உள்ளன?`

மாற்றங்கள் நடக்கும்போது நாம் காட்டுகிற எதிர்வினைதான் நம் முடைய செயல்களாக இருக்கின்றன.  வருகிற மாற்றங்களை நாம் விசு வாசத்தோடு தேவனை நம்பி, சந்திக்கவேண்டும்.  கீழ்ப்படியாமல் இருக்க சோதனைகள் எப்படி வந்தாலும், நம் விசுவாசத்தை கீழ்ப்படி தல்மூலம் வெளிப்படுத்தவேண்டும்.

“விற்கப்படவும் வாங்கப்படவும் முடியாத மனிதர்கள்; தங்கள் உள்ளத்தில் உண்மையுடன் இருப்பவர்கள்; பாவத்தைப் பாவம் என்று பயமில்லாமல் சுட்டிக்காட்டக் கூடியவர்கள்; காந்த ஊசியின் முனை எப்போதும் துருவத்தைச் சுட்டிக்காட்டுவது போல, தங்கள் மனசாட்சி யில் கடமை பக்கமாகவே எப்போதும் திரும்பியிருக்கிறவர்கள்; உச்சி மீது வானம் இடிந்து விழுந்தாலும், உண்மைக்காக உறுதியாய் நிற்பவர் கள் - இப்படிப்பட்ட மனிதர்கள்தாம் இன்றைய உலகத்தின் மிகப் பெரிய தேவை.”

**கேள்வி: தங்கள் வாழ்க்கையில் மாற்றங்கள் வந்தபோது, பின்வரும் வசனங்களிலுள்ள மக்கள் என்ன தவறு செய்தார்கள்?  அவர்களுடைய தவறுகளிலிருந்து நாம் என்ன கற்றுக்கொள்ளலாம்?**

`அப் 5:1-10`

`ஆதி 16:1,2,5,6`

`மத் 20:20-22`

மாற்றங்கள் வரும்போது, அவற்றோடு சோதனைகள் வரலாம், சவால்கள் வரலாம், சில சமயங்களில் பயம் ஏற்படலாம்.  அவற்றைச் சரியான முறையில் சந்திப்பதற்கு ஆவிக்குரிய ஆயுதங்களைத் தரித் திருப்பது எவ்வளவு முக்கியம்!  

`மாற்றங்கள் எதிர்பாராதவையாக இருந்தாலும், பார்க்கக்கூடியவை பார்க்கக்கூடாதவை என்று எதுவாக இருந்தாலும், அவற்றைச் சந்திப்பதற்கு நாம் ஆயத்தமாக இருக்கவேண்டும்.`