---
title:  இறப்புக்கு ஆயத்தமாகுதல்
date:   18/04/2019
---

நாம் இரண்டாம் வருகையில் உயிரோடு இல்லை என்றால், மிகப் பெரிய மாற்றம் ஒன்று நமக்கு ஏற்பட்டிருக்கும்; அதுதான் மரணம். திருமணம், பிறப்பு போன்று நம் குடும்பத்தில் பெரிய தாக்கத்தை ஏற் படுத்துவது மரணம் ஆகும்.

`கேள்வி: 1கொரிந்தியர் 15: 24-26 இல், மரணத்தைக் குறித்து நமக்கு என்ன பார்க்கிறோம்?`

பல சமயங்களில் எதிர்பாராத நேரத்தில் மரணம் வந்து விடுகிறது. குழந்தைகள் கூட சில சமயங்களில் நிரந்தரமாக தங்கள் கண்களை மூடி விடுகிறார்கள்.  காலையில் விழிக்கும் போது நம்மோடு இருக்கிற குடும் பத்தார் மாலையில் மரித்துவிடுகிறார்கள்.

மரணம் எப்போது நேரிடும் என்பது நமக்குத் தெரியாது.  அதனால், நாம் எப்போதும் தேவனோடு விசுவாசத்தால் தொடர்புடையவர்களாக வாழவேண்டும்; ஒவ்வொரு நிமிடமும் அவருடைய நீதியால் மூடப்பட் டிருக்கவேண்டும்; இதுதான் மரணத்தைச் சந்திப்பதற்கு நாம் செய்யக் கூடிய சரியான ஆயத்தமாகும்.

சில மாதங்கள்தான் நீங்கள் உயிரோடு இருப்பீர்கள் என்று அறிந் திருந்தால், நீங்கள் என்ன செய்வீர்கள்?  மரணம் நம்மை எப்போதும் மேற்கொள்ளும் என்று நமக்குத் தெரியாது.  ஆனால், முதிர்வயதாகும் போது, நாம் மரணத்தை நெருங்குகிறோம் என்பது தெரியும்.  அதனால், நம்மையும் நம் குடும்பத்தையும் மரணத்திற்கு ஆயத்தம்செய்வது எவ் வளவு முக்கியமானது!

`கேள்வி: தன் வாழ்வின் இறுதியில் தன் குமாரனாகிய சாலொமோனிடம் தாவீது பேசிய வார்த்தைகளை 1 இராஜாக்கள் 2: 1-4 இல் பார்க்கலாம்.  மரணத்திற்கு நம்மையும் நம் வீட்டாரையும் ஆயத்தம்செய்வது பற்றின என்ன பாடங்களை இப்பகுதியில் கற்றுக் கொள்ளலாம்?`

உரியாவின் மனைவியை கர்ப்பமாக்கி,அவள் கணவனைக் கொலைசெய்த தாவீது, தன் மகனிடம் கர்த்தருடைய வழியில் நட என்று சொல்வதா?  இது கொஞ்சம் அதிகம் என்று வாதிடலாம்.  ஆனால், தாவீது அந்தப் பாவத்தைச் செய்து, அதன் விளைவுகளையும் அனுப வித்ததால், அவருடைய வார்த்தைகள் முக்கியமானவை.  தனக்கு வேதனையை தந்த அனுபவங்களில் தான் கற்றுக்கொண்ட பாடத்தை தன் பிள்ளைக்கு எச்சரிக்கையாகக் கொடுக்கிறார்.  பாவத்தின் விளைவை கடினமான விதத்தில் தாவீது கற்றுக்கொண்டார்.  

`அந்தக் கஷ்டத்தை தன் மகன் அனுபவிக்கவேண்டாம் என்று தாவீது இந்த ஆலோசனை யைச் சொல்லுகிறாரா?`