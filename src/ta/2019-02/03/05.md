---
title:  முதுமைக்கு ஆயத்தமாகுதல்
date:   17/04/2019
---

‘எங்கள் ஆயுசுநாட்கள் எழுபது வருஷம், பெலத்தின் மிகுதியால் எண்பது வருஷமாயிருந்தாலும், அதின் மேன்மையானது வருத்தமும் சஞ்சலமுமே; அது சீக்கிரமாய்க் கடந்துபோகிறது, நாங்களும் பறந்து போகிறோம்.’ சங் 90:10.  காலம் நம்மில் ஏற்படுத்துகிற மாற்றங்களைப் பற்றி மோசேயின் இந்த வார்த்தைகள் பேசுகின்றன.  நம் உடலில் பல மாற்றங்களை நாம் பார்க்கிறோம்.  முடியின் நிறம் மாறுகிறது.  வேகம் குறைகிறது.  வலிகள் நம் வாழ்க்கையின் ஒரு பகுதி ஆகின்றன.  நம்மு டைய பிள்ளைகளுக்குத் திருமணம் ஆகும்போது, நமக்குப் பேரப்பிள் ளைகள் கிடைக்கிறார்கள்.  அவர்களோடு நாம் மகிழ்ச்சியாக இருக்க முடியும்.  வாழ்க்கையின் முன்பருவங்கள் அதன் பின்பருவங்களுக்கு நம்மை ஆயத்தம் செய்கின்றன.

`கேள்வி: முதுமைக்கு ஆயத்தமாவதுபற்றி மாத்திரம் அல்ல, பொதுவாக வாழ்க்கைபற்றி சங்கீதம் 71 என்ன சொல்கின்றது?`

வாழ்க்கையின் சவால்களைச் சந்திக்கிற ஒரு முதியவரைப்பற்றியது சங்கீதம் 71.  வாழ்நாள்முழுவதும் தன் தேவனை நம்பி இருந்ததால், அவர் இப்போதும் மகிழ்ச்சியோடு இருக்கிறார்.  சிறுவயதிலேயே தேவன் மேல் நம்பிக்கை வைத்தால், முதிர்வயதிலும் மகிழ்ச்சியாக இருக்கலாம். வாழ்க்கையின் பருவங்களை அவர் கடந்து வந்தபோது, மூன்று முக்கிய மான பாடங்களை அவர் கற்றுக்கொண்டதாகச் சொல்கிறார்.

1. தேவனோடு நெருங்கிய அனுபவ அறிவை உடையவர்களாய் இருங்கள். சங்கீதம் 71:17.  தேவனே அவருடைய அடைக்கலம். சங்கீதம் 71:1,7.  தேவனே அவருடைய இரட்சகர். சங்கீதம் 71:2.  தேவனே அவருடைய கன்மலை யும் கோட்டையும். சங்கீதம் 71:3.  தேவனே அவருடைய நம்பிக்கையும் உறுதியும். சங்கீதம் 71:5.  தேவனே அவருடைய வல்லமையும் பெல னும். சங்கீதம் 71:16,17.  ‘தேவனே உமக்கு நிகரானவர் யார்?’ எனும் கேள்வியை எழுப்புகிறார்.  நாம் தினமும் வேதாகமத்தை வாசித்து, அவர் செய்பவற்றை யோசித்து, அவரோடு பேசி வந்தால், அவரோடு நமக்குள்ள அனுபவம் வளரும்.
2. நல்ல பழக்கங்களை உருவாக்குங்கள்.  நல்ல ஊட்டச்சத்து, உடற்பயிற்சி, தண்ணீர், சூரிய ஒளி, ஓய்வு முதலியன இனிய, நீண்டகால வாழ்க்கையை அனுப விக்க உதவுகின்றன.  சங்கீதக்காரன் நல்ல பழக்கவழக்கங்களான பாது காப்பு (சங்கீதம் 71: 3), துதி (சங்கீதம் 71:6), நம்பிக்கை (சங்கீதம் 71:14) பற்றி எவ்வாறு குறிப்பிடுகிறார் என்பதைக் கவனியுங்கள்.
3. தேவ ஊழியத்திற்கான ஆர்வத்தை வளர்த்துக் கொள்ளுங்கள். வயது முதிர்ந்தபிறகு, தாம் சும்மா இருக்கப் போவதாக அவர் சொல்லவில்லை. வயது முதிர்ந்தபிறகும் தேவனைத் துதித்து, அவரைப்பற்றி மற்றவர்களுக்குச் சொல்ல அவர் ஆசைப்படுகிறார். சங் 71:8,15-18.

`முதிர் வயதாவதின் நன்மைகள் என்ன? உங்கள் இளவயதில் தெரியாதிருந்து, இப்போது உங்களுக்குத் தெரிந்திருக்கிற நன்மையானவைகள் என்ன?`