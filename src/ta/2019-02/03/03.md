---
title:  திருமணத்திற்குத் தயாராகுதல்
date:   15/04/2019
---

ஒரு நபர் திருமணம் செய்யும்போது, அவர் பெரிய மாற்றங்களைச் சந்திக்க நேரிடும்.

எல்லோரும் திருமணம் செய்யப்போவதில்லை.  நம் முன்மாதிரி யான இயேசு திருமணம் செய்துகொள்ளவில்லை.  திருமணமாகாத வேறே வேத நபர்களும் இருக்கிறார்கள்.

ஆனாலும், பலர் திருமணம் செய்துகொள்கிறார்கள்.  எனவே, மணவாழ்க்கைபற்றி வேதாகமம் பேசாமல் இல்லை.  ஒருவருடைய வாழ்க்கையை மாற்றுவதில் திருமணத்திற்குப் பெரும் பங்குண்டு.

திருமணம்தான் வேதாகமம் சொல்கிற முதல் சமுதாய ஏற்பாடு.  திருமணத்தைப்பற்றி, ஆதாம் ஏவாளிடம் தேவன் சொன்ன அந்த வார்த் தைகள் வேதாகமத்தில் மூன்று இடங்களில் காணப்படுகின்றன.  ‘ஆகை யால் ஒருவன் தன் தகப்பனையும் தன் தாயையும்விட்டு, தன் மனைவி யோடே இசைந்திருப்பான், அவர்கள் ஒரே மாம்சமாயிருப்பார்கள்.’ ஆதி 2:24; மாற்கு 10: 7; எபே 5:31 .  பெற்றோருக்கும் பிள்ளைகளுக்கும் இடையே இருக்கிற உறவைவிட, கணவனுக்கும் மனைவிக்கும் இடை யிலான உறவு முக்கியமானது என்று இந்த வசனங்கள் சொல்கின்றன. இயேசுவுக்கும் மணவாட்டியாகிய திருச்சபைக்கும் இடையேயான உற வுக்கு கணவன் மனைவி உறவு ஓர் அடையாளமாகும். எபே 5:32.

ஒரு வீட்டைக் கட்டும்போது, அதன் செலவைக்  கணக்கிடவேண்டி யது அவசியம்.  அப்படியானால், ஒரு குடும்பத்தை உரு வாக்கும்போது, எவ்வளவு அதிகமாகக் கணக்குப் பார்க்கவேண்டும்!  செங்கல், சாந்து, மரம், இரும்பு, கண்ணாடி, மின்கம்பிகள் போன்ற வற்றால் வீட்டைக் கட்டுகிறோம்.  ஆனால், குடும்பத்தைக் கட்டுதல் வித்தியாசமான ஒரு செயல்.

`கேள்வி: வாழ்க்கையின் முக்கியமான சில குணலட்சணங்கள் திருமணவாழ்க்கைக்கு மிகமுக்கியமானவையாகும்.  அவை யாவை?  1கொரி 13:4-8; கலா 5:22,23.`

திருமணத்திற்கான ஆயத்தத்தை தனிப்பட்ட முறையில் அவரவர் செய்ய வேண்டும் . அதே சமயத்தில், நம்முடைய வாழ்க்கை துணை நமக்கு எவ்வளவு தூரம் உதவியாக இருக்கமுடியும் என்பதையும் பார்க்க வேண்டும்.  அவர் கடின உழைப்பாளியா? நீதி 24: 30-34. முன்கோபியா? நீதி 22:24.  ஒரே விதமான நம்பிக்கை உண்டா? 2கொரி 6:14,15.  என் எதிர்கால துணையைப்பற்றி என் குடும்பமும் நண்பர்களும் எப்படி நினைக்கிறார்கள்? நீதி 11:14.  நான் விசுவாசிக்கிறேனா, அல்லது எனது உணர்வுகளை நம்புறேனா? நீதி 3:5,6.  இந்த கேள்விகளுக்கான பதில் கள்தான் நாம் அனுபவிக்கப்போவது மகிழ்ச்சியா வேதனையா என் பதை வெளிப்படுத்துகின்றன.

`சில நல்ல குடும்பங்கள்பற்றி யோசியுங்கள். அங்கே என்ன நியதிகள் காணப்படுகின்றன? மற்ற உறவுகளில் அந்த நெறிகளை எவ்வாறு பயன்படுத்தலாம்?`