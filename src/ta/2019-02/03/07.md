---
title:  மேலும் படிக்க
date:   19/04/2019
---

வனாந்தரத்தில் இஸ்ரவேலரை வழிநடத்தி வந்தபோது தேவனுடைய அன்பை யும் வல்லமையையும் அவர்கள் கண்டிருந்தாலும், பெரிய மாற்றங்களின் சமயங்களில் அவர்கள் தவறுக்கு மேல் தவறு செய்துகொண்டே இருந்தார்கள்.  அந்தச் சமயத்தில் இஸ்ரவேலரிடம் மோசே இவ்வாறு சொன்னார்: பாகால்பேயோரின் நிமித்தம் கர்த்தர் செய்ததை உங்கள் கண்கள் கண்டிருக்கிறது; “பாகால்பேயோரைப் பின்பற்றின மனிதரையெல்லாம் உன் தேவனாகிய கர்த்தர் உன் நடுவில் இராதபடிக்கு அழித்துப் போட்டார்.  ஆனாலும் உங்கள் தேவனாகிய கர்த்தரைப் பற்றிக்கொண்ட நீங்களெல் லாரும் இந்நாள்வரைக்கும் உயிரோடிருக்கிறீர்கள்.  நீங்கள் கைக்கொள்ளும் பொருட்டு, என் தேவனாகிய கர்த்தர் எனக்குக் கற்பித்த படியே, நான் உங்களுக்குக் கட்டளைகளையும் நியாயங்களையும் போதித்தேன். ஆகையால் அவைகளைக் கைக்கொண்டு நடவுங்கள்; ஜனங்களின் கண்களுக்கு முன்பாகவும் இதுவே உங் களுக்கு ஞானமும் விவேகமுமாய் இருக்கும்; அவர்கள் இந்தக் கட்டளைகளை யெல்லாம் கேட்டு, இந்தப் பெரிய ஜாதியே ஞானமும் விவேகமுமுள்ள ஜனங்கள் என்பார்கள்.  நம்முடைய தேவனாகிய கர்த்தரை நாம் தொழுது கொள்ளுகிறபோதெல் லாம், அவர் நமக்குச் சமீபமாயிருக்கிறதுபோல, தேவனை இவ்வளவு சமீபமாய்ப் பெற்றிருக்கிற வேறே பெரிய ஜாதி எது?  இந்நாளில் நான் உங் களுக்கு விதிக்கிற இந்த நியாயப்பிரமாணம் முழுமைக்கும் ஒத்த இவ்வளவு நீதியுள்ள கட்டளைகளையும் நியாயங்களையும் பெற்றிருக்கிற வேறே பெரிய ஜாதி எது?  கர்த்தர் என்னைநோக்கி, என் வார்த்தைகளை அவர்கள் கேட்கும்படி பண்ணுவேன்; அவர்கள் பூமியில் உயிரோ டிருக்கும் நாளெல்லாம் எனக் குப் பயந்திருக்கும்படி அவைகளைக் கற்றுக்கொண்டு, தங்கள் பிள்ளைகளுக்கும் போதிக்கக்கடவர்கள் என்று சொன்னார்.” உபா 4:3-9.   கர்த்தர் நமக்குச் செய்ததை மறவாமல் இருப்பது எவ்வளவு முக்கியம்!  நமக்குப் பின்வருகிறவர்களுக்குக் கற்றுக் கொடுக்கும்போது, அதை நாம் மறக்காமல் இருப் போம்.  இதில் குடும்பம் எவ்வளவு முக்கியமான இடத்தை எடுத்துக்கொள்கிறது!  பேயோரில் அந்த மக்கள் செய்த பாவமானது குடும்ப வாழ்க்கைக்குக் கேடானது.  “காமவெறி குற்றத்தால் இஸ்ரவேலர் தேவனுடைய தண்டனைகளைப் பெற்றார்கள்.  ஆத்துமாக்களை பெண்கள் தங்கள் கண்ணிகளால் பிடிக்கிற வழக்கம் பாகால்பேயோ ரோடு முடிந்துவிடவில்லை.”— EGW, AH, p 326.

**கலந்துரையாடக் கேள்விகள்**

`1	திருமணம்,  குழந்தை வளர்ப்பு,  முதுமை அடைதல்  போன்ற வாழ்வின் மாற்றங்களில் நீங்கள் செய்த ஆயத்தம்குறித்து வகுப்பில் பேசுங்கள்.  இந்த மாற்றங்கள் உங்கள் குடும்பத்தை எவ்வாறு பாதித்தன?  அதே பிரச்சினையை சந்திக்கக்கூடிய மற்றவர்களுக்கு நீங்கள் எவ்வாறு உதவிசெய்யமுடியும்?`

`2 சாலொமோனிடம் தாவீது சொன்ன வார்த்தைகளை யோசித்துப்பாருங்கள். பத்சேபாளோடு தாவீது செய்த பாவத்தால்,  அதற்குப்பிறகு அவருடைய ஆளு கையில்  அவரும் அவருடைய குடும்பமும் பாதிக்கப்பட்டார்கள்.  ஆனாலும், அவற்றின்மத்தியிலும் தேவனுடைய கிருபை செயல்பட்டது எவ்வாறு?`