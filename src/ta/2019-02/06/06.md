---
title:  படைத்தவர் தந்த ஈவைக் காப்பாற்றுதல்
date:   09/05/2019
---

`கேள்வி: ஆணும் பெண்ணுமாக மனிதகுலத்தை தேவன் படைத்தபோது தேவனுடைய திட்டம் என்ன? ஆதி 1:26-28.`

இருவரும் தேவ சாயலை உடையவர்களாக இருந்தார்கள்.  அவர்கள் ஒரே மாமிசமானபோது,  தேவத்துவத்தின் ஒருமைப்பாட்டைச் சுட்டிக்காட்டினார்கள்.  கணவனும் மனைவியும் தாம்பத்தியத்தின்போது தேவ சாயலில் இன்னுமொரு புது ஜீவனை உருவாக்குகிறார்கள்.

`கேள்வி: தேவனுடைய திட்டத்தின்படி நடக்காத உறவுகளைப்பற்றி வேதாகமம் என்ன சொல்கிறது? லேவி 20:7-21; ரோமர் 1: 24-27; 1 கொரி 6:9-20.`

மனிதனில் தேவ சாயலை மாற்றியமைக்கக்கூடிய வகையில், அவன் செய்கிற செயல் எதையும் வேதாகமம் ஒத்துக்கொள்வது இல்லை. சில நடைமுறைகளை விலக்கிவைத்து, அவை இல்லாமல் தாம்பத்தியத்தை சரியான முறையில் பயன்படுத்துமாறு தேவன் கூறு கிறார்.  அதற்குமாறாக ஓருவர் நடக்கும்போது, ஆத்துமாவில் குற்ற வுணர்வு ஏற்படுகிறது.

`கேள்வி: பாவ உலகில் வாழ்கிற கிறிஸ்தவ விசுவாசிகளுக்கு தாம்பத்தியம்பற்றி வேதாகமம் என்ன வழிகாட்டுதலைத் தருகிறது? ரோமர் 8: 1-14; 1கொரி 6:15-20; 2கொரி 10:5; கலா 5:24; கொலோ 3: 3-10; 1தெச 5:23,24.`

கிறிஸ்துவின் வருகையின்போது பாவத்திலிருந்து விடுதலை பெறுவதற்கு இன்றைய விசுவாசிகள் காத்திருக்கிறார்கள்.  கிறிஸ்துவின் மரணத்தால் நாமும் மரித்தவர்களாக இருப்பதாகவும்,  அவருடைய உயிர்த்தெழுதல் நாம் இப்போது ஜீவனுள்ளவர்களாக இருப்பதாகவும் விசுவாசித்து, அவர் வருகைக்குக் காத்திருக்கிறோம். 

தொடர்ந்து ஜெபித்து, விழிப்போடு இருந்து, ஆவியானவரின் வல்லமையைப் பெற்று, தங்களுடைய பாவ இயல்பை சிலுவையில் அறைந்து, சிந்தையிலும் கிறிஸ்துவுக்குக் கீழ்ப்படிய முயற்சி எடுக் கிறார்கள். அவர்களுடைய உடல் தேவனுக்கு சொந்தமானது என்ப தால்,  தாம்பத்திய வாழ்க்கையிலும் அவர் சித்தப்படி தங்கள் உடலை பயன்படுத்த வேண்டியிருக்கிறது. தேவன் மன்னிக்கிறவராக இருக் கிறார்.  தங்களுடைய உடலைத் தவறான முறையில் பயன்படுத்திய வர்களுக்கும் கிறிஸ்தவ ஐக்கியத்தில் இடம்கொடுக்கிறார். ஆனால், தவறான பழக்கத்தில் அதிக காலம் இருந்தவர்களுக்கு அதிலிருந்து விடுதலைபெறுவதில் அதிக சிரமம் இருக்கலாம். வேறு சிலர் இந்தப் பிரச்சனையே வேண்டாம் என்று தனிமை வாழ்க்கை வாழ்ந்துவிடு கிறார்கள்.

`சபையாக நாம் சந்திக்கிற ஓரினச்சேர்க்கையாளர்களை எப்படி நடத்த வேண்டும்?  தாம்பத்தி யத்தைப்பற்றிய அவர்களுடைய மனப்பான்மையை மனதில்வைத்து நாம் எவ்வாறு செயல் படலாம்?`