---
title:  மேலும் படிக்க
date:   10/05/2019
---

திருமணத்திற்கு கிறிஸ்துவின் ஆசீர்வாதம் உண்டு.  அது ஒரு பரிசுத்த அமைப்பாகக் கருதப்படுகிறது. ஆண்டவருடைய திட்டங்களை எதிர்க்கிற மதம் உண்மையானது அல்ல.  ’ஆண்களும் பெண்களும் திருமணம்செய்து, குடும்பத்தை உருவாக்கவேண்டும்’ என்று தேவன் திட்டமிட்டிருந்தார். அந்த குடும்பங்கள் மதிப்பு மிகுந்தவை.  பரலோகக் குடும்பத்தின் அடையாளங்களாக அவை இருக்கவேண்டும். ஏதேனில் துவங்கப்பட்ட இந்தத் திருமணம் எனும் அமைப்பை இயேசு தமது ஊழியத் தின் துவக்கத்தில் அங்கீகரித்தார். “திருமண நிகழ்ச்சியில் நான் கலந்துகொள்ளாமல் இருப்பது இல்லை” என்று காண்பித்தார். தூய்மையும் பரிசுத்தமும் சத்தியமும் நீதியும் இணைந்துள்ள திருமணமானது மனித இனத்திற்கு தேவன் கொடுத்த மாபெரும் ஆசீர்வாதங்களில் ஒன்று. உன்னதப்பாட்டு காண்பிப்பது போல் திருமண வாழ்வில் தாம்பத்தியம் மிகவும் அருமையான ஒன்று. ஆனால், வெளிப்புறமான அழகையும் சரீர சுகத்தையும்மட்டும் சார்ந்து, நிலையான உறவு ஏற்பட்டுவிடாது. வயதாகும் போது நம் உடல் அழியத்தொடங்குகிறது.  உணவு, உடற்பயிற்சி, அழகு சிகிச்சை போன்றவை நம்மை எப்போதும் இளைஞர்களாகவே வைத்துவிடுவது இல்லை. சாலமோனும் சூலமித்தியாளும் ஏற்படுத்தின உறவு வாழ்நாள்முழுவதும் நிலைத்தி ருக்கிற உறவு. தாங்கள் ஒருவருக்கு ஒருவர் சொந்தம் என்று மூன்று முறை சொல் கிறாள். உன் 2:16; 6:3; 7:10. உன் 2:16இல், இருவரும் ஒருவருக்கு ஒருவர் சொந்தம் என்பதைக் குறிப்பிடுகிறாள். (எபே 5:21,33). உன் 6:3இல், கணவனுடைய உரிமையை முதலில் குறிப்பிட்டு, தன்னுடைய கீழ்ப்படிதல் மனப்பான்மையை வெளிப்படுத்துகிறாள். (எபே 5:22,23).  உன் 7:10இல்,  தனது கணவனுடைய பிரியத்தை சுட்டிக்காட்டுகிறாள். (எபே 5:24-32). இப்படிப்பட்ட அன்பு அழியாது. உன் 8: 7. அது உடைக்கப்பட முடியாத முத்திரை. உன் 8: 6.

**கலந்துரையாடக் கேள்விகள்**

`1	சாலொமோன் தன் மனைவியை எப்படி வர்ணிக்கிறார்? (உன் 4:1-5; 6:8; 7:1-9) முதலில், ஏவாளைப் பார்த்தபோது ஆதாம்  பேசின வார்த்தைகளோடு ஒப்பிடுங்கள். (ஆதி 2:23). கணவன்மார் தங்கள் மனைவிகளை எவ்வாறு பார்க்கவேண்டும்? (எபே 5:28,29).`

`2	கிறிஸ்துவுக்கும் சபைக்குமிடையே இருக்கிற உறவின் உருவகம்தான் உன் னதப்பாட்டு என்று சிலர் நினைக்கிறார்கள். அளவுக்கு மிஞ்சி உருவகப் படுத்தாமல், உறவின்  எந்தெந்தத் தன்மைகளை ஒப்பிடலாம்? ஏசா 54:4,5; எரே 3:14; 2கொரி 11:2.`

`3	நம் வாழ்க்கைத் துணையை நம் சொற்களால் உற்சாகப்படுத்தலாம், அல் லது  கேவலப்படுத்தலாம். நம் குடும்பத்தை வளர்க்கலாம், அல்லது அழிக்க லாம். நீங்கள் எவ்வாறு உங்கள் சொற்களைப் பயன்படுத்துகிறீர்கள்? நீதி 31:26; உன் 5:16; நீதி 25:11; யாக் 1:26; 3:5-11.`