---
title:  நேசப் பாடலின் நேசர்கள்
date:   06/05/2019
---

**கேள்வி: உன்னதப்பாட்டு விவரிக்கிற அன்பின் பல்வேறு அம்சங்களைக் குறிப்பிடுங்கள்.**

`உன் 1:2,13;` 

`உன் 2:10-13,16;` 

`உன் 3:11; 4:1-7;` 

`உன் 5:16.`

நண்பர்கள் ஒன்றாகச் சேர்ந்து எவ்வாறு நேரம் செலவிடுகிறார்கள் என்பதை உன்னதப்பாட்டு காட்டுகிறது. இங்கே இரண்டு நல்ல நண்பர் கள் வாழ்க்கைத் துணைகளாக மாறுகிறார்கள். “இவர் என் சிநேகிதர்” என்ற மனைவி சொல்கிறாள். உன் 5:1. தாம்பத்திய உறவின் சாயல் இல்லாமல் காட்டுகிற அன்பை ‘சிநேகிதர்’ என்கிற வார்த்தை உணர்த்து கிறது. தங்கள் வாழ்க்கைத்துணை தங்களுடைய சிநேகிதராக இருக்கப்பெற்ற கணவன்-மனைவி பாக்கியமுள்ளவர்கள். அந்தரங்கப் பாராட்டுதல்கள், பலத்த ஈர்ப்பை வெளிப்படுத்துகிற அன்பின சைகை கள், ஒருவருக்கொருவர் கொடுக்கிற உணர்வுபூர்வமான சந்தோஷங் கள் ஆகியவற்றை இந்தக் கவிதைமுழுவதிலும் பார்க்கிறோம். தாம்பத்திய அன்பின் இயல்பான நெருக்கங்கள் நம்மைப் படைத்தவர் நமக்குத் தந்தவை. தம்பதிகள் தங்கள் உள்ளத்தில் தேவ அன்புக்கு இடம்கொடுக்கும்போது, மனித அன்பானது தூய்மையானதாக மாறு கிறது.	

இந்த வசனங்கள் அன்பைப்பற்றிய மிக உயர்ந்த எண்ணங்களை வெளிப்படுத்துகின்றன. உண்மையான அன்பு, மனித இதயத்தில் இயல்பாக இல்லை; இது பரிசுத்த ஆவியின் வரம். ரோமர் 5:5. கணவன் மனைவியை இத்தகைய அன்பு நீடித்த உறவுக்குள் பிணைக்கிறது. பெற் றோர்-பிள்ளைகள் உறவில்  இந்த அன்பு தேவை. அப்படி இருந்தால், பிள்ளைகள் தங்கள் பெற்றோரின் நம்பத் துவங்குவார்கள். இந்தச் சுய தியாக அன்புதான் விசுவாசிகளை கிறிஸ்துவுக்குள் ஒரு சரீரமாக இணைக்கிறது. வாழ்க்கைத் துணைகள் மத்தியில் இந்த அன்பு ஊக்கமாகச் செயல்படவேண்டுமென்று உன்னதப்பாட்டு கூறுகிறது.

`தம்பதிகளின் நெருக்கம் எவ்வாறு தேவனோடு நாம் வைத்திருக்க வேண்டிய நெருக்கத்தை உணர்த்துகிறது?  முழுவதுமாக தங்களை ஒப்புக்கொடுத்தல், ஒன்றாக நேரம் செலவிடுதல் போன்று வேறு என்ன செயல்களையும் குறிப்பிடலாம்?`