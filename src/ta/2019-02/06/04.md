---
title:  அன்பான அறிவு
date:   07/05/2019
---

உன்னதப்பாட்டில் வருகிற தம்பதியர் முதல் மனிதனும் மனுஷி யும் இல்லைதான். ஆனால், அவர்களுடைய நிலைமை ஏதேன் தோட் டத்தை நினைவூட்டுகிறது. ‘இருவரும் ஒரே மாமிசமாய் இருப்பார்கள்’ என்கிற ஆண்டவருடைய வார்த்தையானது உன்னதப்பாட்டின் உரு வகங்களில் வெளிப்படுகிறது. ஆதியாகமம் 2:24,25.

`கேள்வி: தம்பதியரின் பரஸ்பர நெருக்கத்தை உன்னதப்பாட்டு எவ்வாறு விளக்குகிறது? உன் 4: 7-5: 1. பவுலின் போதனை இதற்கு எப்படி ஒத்திருக்கிறது? 1கொரி 7:3-5.`

“என்னுடன் வா” என்று சாலொமோன் அவளை அழைக்கிறார். உன் 4:8. மணமகள் பிற்பாடு அவரிடம், “என் நேசர் தம்முடைய தோட்டத்துக்கு வருவாராக” என்று அழைக்கிறாள். உன் 4:16. “என் மணவாளியே! நான் என் தோட்டத்தில் வந்தேன்” என்று சாலொமோன் பதிலளிக்கிறார். உன் 5:1. இந்த உறவில் கட்டாயப்படுத்தலுக்கோ, தந்திரமான வார்த்தைகளுக்கோ இடமில்லை. “என்னுடைய தோட்டம் அவருடைய தோட்டம்” என்பதே மணமகளின் பார்வை.	

சாலொமோன், சூலமித்தியாள்  ஆகிய இரண்டு பெயர்களுமே “சமாதானம், முழுமை’ என்கிற அர்த்தத்தைக் கொடுக்கிற ஷாலோம் என்கிற எபிரேய வார்த்தையிலிருந்து வந்தவை. அவர்கள் ஒருவரை ஒருவர் பார்த்துப் பரவசமடைந்தார்கள். உன் 4:1-5; 5:10-16. கவிதை யின் வரிகளிலும் வார்த்தைகளிலும் அவர்களுடைய உறவில் இருந்த சமநிலை வெளிப்படுகின்றது. “என் நேசர் என்னுடையவர், நான் அவ ருடையவள்” என்று அவள் சொன்னபோது, “இவள் என் எலும்பில் எலும்பும், என் மாம்சத்தில் மாம்சமுமாய் இருக்கிறாள்” என்று ஏதே னில் ஆதாம் சொன்ன கருத்து வெளிப்படுகிறது. உன் 2:16; ஆதி 2:23.

`கேள்வி: திருமண உறவைப்பற்றிப் பேசும்போது அறிந்துகொள்ளுதல் என்கிற வார்த்தை வருகிறது.  தேவனுடைய உறவைப் புரிந்துகொள்ள இது எவ்வாறு உதவுகிறது? ஆதி 4:1,25; 1சாமு 1:19; லூக்கா 1:34; யோவான் 17:3; 1 கொரி 8: 3.`

கணவன்-மனைவியின் தாம்பத்தியத்தை சுட்டிக்காட்ட ‘அறிதல்’ என்கிற வார்த்தையை வேதாகமம் பயன்படுத்துகிறது. இதில் எந்த ஒளிவுமறைவும் இன்றி ஒருவருக்கொருவர் தங்களை வெளிப்படுத்து கிறார்கள். இரண்டு உடல்கள் மட்டுமல்ல, இரண்டு உள்ளங்களும் ஒன்றுசேர்கின்றன.  இந்த ‘அறிதல்’  என்கிற வார்த்தையானது தேவ னுக்கும் மனிதனுக்குமிடையே உள்ள உறவையும் சுட்டிக்காட்டுகிறது.  

`கணவன்-மனைவி உறவில் வெளிப்படுகிற தோழமை, அர்ப்பணிப்பு, அளவில்லா இன்பம் அனைத்தையும் கிறிஸ்துவுக்கும் சபைக்கும் இடையே இருக்கக்கூடிய இரகசியமான ஐக்கியத்திலும் நாம் பெறலாம்.`