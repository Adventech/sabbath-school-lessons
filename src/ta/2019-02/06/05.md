---
title:  சரியான நேரத்தில் அன்பு
date:   08/05/2019
---

உன்னதப்பாட்டு 4: 8-5:1 ஐ வாசிக்கவும். இதுதான் இந்த புத்தகத் தின் மையமாக உள்ளது. சாலொமோனுக்கும் சூலமித்தியாளுக்கும் நடந்த திருமணம் இப்பகுதியில் வருகிறது.

**கேள்வி: சாலொமோன் பின்வரும் வசனங்களில் குறிப்பிடுவது என்ன?** 

`உன் 4:12,16` 

`உன் 5:1`

`உன் 8:8-10`

திருமணம் ஆகும்வரை ஆண்களும் பெண்களும் கற்புடன் இருப்பது தேவதிட்டம் என்று உன்னதப்பாட்டு காட்டுகிறது. சூல மித்தியாளின் குழந்தைப் பருவத்தைப்பற்றி பேசும்போது, “அவள் மதிலா, கதவா?” என்கிற ஒரு கேள்வியை அவளுடைய சகோதரர்கள் எழுப்புகிறார்கள். மதில் என்பது திருமணம் வரை கற்புடன் வாழ்வது. கதவு என்பது திருமணத்திற்குமுன் கற்பை இழப்பது. உன் 8:8,9. “நான் மதில்தான்” இன்று சூலமித்தியாள் சொல்கிறாள். அதாவது,  தன்னுடைய கணவனுக்காக தன் கற்பை காப்பாற்றி வருவதாக சொல்கிறாள். 

அவள் ‘அடைக்கப்பட்ட தோட்டமும், மறைவு கட்டப்பட்ட நீரூற் றும், முத்திரிக்கப்பட்ட கிணறுமாய்’ இருந்தாள். உன் 4:12 . தன்னுடைய சொந்த அனுபவத்தின் அடிப்படையில், திருமணத்திற்கான படியில் ஞானமாக அடியெடுத்துவைக்கும்படி தன் தோழிகளுக்கு ஆலோசனை சொல்கிறாள். தகுதியான நேரம் வரும்வரை தீவிரமான நேசத் திற்குக் கட்டுப்பாடு வைத்திருக்கும்படியாக எருசலேம் குமாரத்தி களுக்கு மூன்றுமுறை அவள் ஆலோசனை சொல்கிறாள். உன் 2:7; 3:5; 8:4.	

தன்னோடு வரும்படியாக தன்னுடைய மணவாட்டியை அந்த நேசர் இரண்டுமுறை அழைக்கிறார். உன் 2:10; 4:8.  அவள் அதை ஏற்றுக்கொள்ளவில்லை. பின்னர், அவரை அவள் அழைக்கிறாள். உன் 4:16. அதை அவர் மகிழ்ச்சியோடு ஏற்றுக்கொள்கிறார். உன் 5:1. 

அவள் தனக்கே தனக்கு சொந்தமானவள் என்று மகிழ்ச்சி அடை கிறார்: “உன் நேசம் எவ்வளவு இன்பமாயிருக்கிறது. உன் நாவின்கீழ் தேனும் பாலும் இருக்கிறது, உன் வஸ்திரங்களின் வாசனை லீபனோ னின் வாசனைக்கொப்பாயிருக்கிறது. என் மணவாளியே! நீ அடைக்கப் பட்ட தோட்டமும், மறைவு கட்டப்பட்ட நீரூற்றும், முத்திரிக்கப்பட்ட கிணறுமாயிருக்கிறாய்.” உன் 4:10-12.

`தங்களுடைய தாம்பத்திய உணர்வால் உந்த்ப்பட்டபோது, தவறான தெரிவுகள் எடுத்துக் கொண்டவர்களுக்கு என்ன நற்செய்தி இருக்கிறது? 1 யோவான் 1:9; சங் 103:12; ஏசாயா 55:7; யோவான் 8:11.`