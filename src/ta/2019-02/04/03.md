---
title:  திருமணமாகாத வாழ்க்கை
date:   22/04/2019
---

“நான் ஊழியத்திற்கு அழைக்கப்பட்டபோது, எவ்வித தயக்க மும் இல்லாமல், இரண்டுமுறை அழைப்பை ஏற்றுக்கொண்டேன்” என்று திருமணமாகாத ஒரு இளம்பெண் சொன்னார்.  திருமணமான ஒருவர் அவ்வாறு செய்யமுடியாது என்பது அவர் கருத்து.  திருமண மாகி, குடும்பம் வந்துவிட்டால், தன் வாழ்க்கைத் துணையிடமும் பிள் ளைகளிடமும் கேட்டு, தீர்மானம் செய்ய யோசனை வரும்.

`கேள்வி: திருமணம்செய்யாமல் இருப்பதற்கு பவுல் சொல்கிற நல்ல காரணங்கள் என்ன? 1 கொரி 7: 25-34.`

திருமணம் செய்யவேண்டும் என்பது தேவ சித்தம் என்று பெரும் பாலானோர் நினைக்கிறார்கள்.  ‘மனுஷன் தனிமையாயிருப்பது நல்ல தல்ல என்று அவர் சொல்லவில்லையா?’ என்று சொல்கிறார்கள். நமக்கு பெரிய முன்மாதிரியான இயேசு கிறிஸ்து திருமணம் செய்து கொள்ளவில்லை அல்லவா?

திருமணம் செய்யவேண்டாமென எரேமியாவிடம் தேவன்  சொன் னார். எரே 16:1-3.  அது ஒரு வரலாற்று சூழ்நிலையில் தேவன் சொன்ன தீர்மானம்.  அவர் தனியாக இருந்தாலும் பெரிய தீர்க்கதரிசியாக இருந்தார்.

எசேக்கியேலின் மனைவி திடீரென இறந்துவிட்டார்.  தமது மக் களின் நிலைமை பற்றி அடையாளமாகச் சொல்வதற்காக எசேக்கியே லின் வாழ்வில் இருந்த முக்கியமான நபராகிய அவர் மனைவியை தேவன் எடுத்துக்கொண்டார். எசேக்கியேல் 24:15-18.  எசேக்கியல் அழுவதற்குக்கூட தேவன் அனுமதி தரவில்லை; ஆனால், ஊழியத்தை தொடர்ந்து செய்யவேண்டி இருந்தது.  தன் கணவனை விட்டுவிட்டு, வேறு ஆண்களைத் தேடக்கூடிய ஒரு பெண்ணைத் திருமணம் செய்யும் படியாக ஓசியாவிடம் ஆண்டவர் சொன்னார்.  ஓசியாவின் வாழ்வில் மணமுறிவு ஏற்பட்டது; ஆனாலும், தொடர்ந்து ஊழியம் செய்யும்படி ஆண்டவர் சொன்னார். ஓசியா 1-3.  இஸ்ரவேலர்மேல் தேவன் வைத் திருந்த ஒருபக்க அன்பை வெளிப்படுத்துவதற்கு இதை அடையாளமாக வைத்தார்.  ஆனாலும், ஓசியாவின் வாழ்க்கையில் இது வேதனையாகத் தான் இருந்திருக்கும்.

இந்த உதாரணங்கள் ஒவ்வொன்றிலும், திருமண நிலைமை ஒரு பிரச்சினையாக இல்லை.  தனிமனிதனின் உத்தமத்தையும் கீழ்ப்படிதலை யுமே தேவன் முக்கியப்படுத்தினார்.  நம்முடைய திருமண நிலைமையை வைத்து நம்முடைய வாழ்க்கை தீர்மானிக்கப்படவேண்டிய அவசிய மில்லை. திருமணம்செய்யாவிட்டால், வாழ்க்கை பூரணம் அடையாது என்று பலர் சொல்வார்கள்.  இந்த உலகத்தின் மக்களைப்போல இராதீர் கள் என்பதுதான் பவுலுடைய பதிலாக இருக்கும். உங்கள் சரீரங்களை தேவனுக்கேற்ற பலியாக ஒப்புக்கொடுங்கள். ரோமர் 12:1,2.

`திருமணமாகாதவர்களுக்கு நீங்கள் எந்த விதத்தில் உதவிசெய்ய முடியும்?`