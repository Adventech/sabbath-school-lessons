---
title:  திருமணம் முறியும்போது
date:   23/04/2019
---

பாவத்தால் சரீரப்பிரகாரமான துன்பங்கள் நமக்கு வருகின்றன. அதைவிட மோசமான விளைவுகள் நம் குடும்பங்களில் ஏற்படுகின்றன. ஒவ்வொரு குடும்பமும் ஏதோ சில அம்சங்களில் செயலற்ற குடும்பமாக இருக்கின்றது.

ஒரு குடும்பத்தில் மரணம் கொடியது.  அதற்கடுத்த கொடியது மணமுறிவு.  திருமணத்தை முறித்துக்கொள்கிறவர்கள் வேதனையான உணர்வுகளை அனுபவிக்கிறார்கள்.  அவற்றுள் முக்கியமானது வருத் தம்.  சிலருக்கு இந்த வேதனை பல மாதங்கள் நீடிக்கலாம்; சிலருக்கு பல வருடங்கள்கூட நீடிக்கலாம்.  இனி என்னாகுமோ என்கிற பயம், பொருளாதாரக் கவலைகள் போன்றவை ஏற்படலாம்.  மன அழுத்தம், கோபம், தனிமை போன்றவையும் வாட்டலாம்.

`கேள்வி: விவாகரத்துபற்றி என்ன பரந்த நியதிகளைப பின்வரும் வசனங்கள் சொல்லு கின்றன? மல் 2:16; மத் 5:31,32; 19:8; 1கொரி 7:11-13.`

மனுக்குலம் மீட்கப்படுவதற்கு திருச்சபை உதவிசெய்ய வேண் டும்.  அதனால், சபை விசுவாசிகள் அனைவரும் முதிர்ச்சியடைந்த கிறிஸ்தவ அனுபவத்திற்குள் வளர்வதற்கு உதவிசெய்ய வேண்டும். வாழ்க்கையை அதிகம் மாற்றக்கூடிய திருமணம், விவாகரத்து போன்ற சமயங்களில் இந்த உதவி மிகவும் அவசியம்.  ஒரு குடும்பம் உடையப் போகிற அபாயம் ஏற்பட்டால், அதைத் தடுப்பதற்கு தம்பதியர் இரு வரும் முயற்சிசெய்ய வேண்டும்; சபை விசுவாசிகளும் உதவி செய்ய வேண்டும்.  உறவுகளைச் சரிசெய்வதற்கான தெய்வீக நியதிகளைப் பயன்படுத்தி, இருவரையும் ஒப்புரவாக்கவேண்டும். ஓசியா 3:1- 3: 1கொரிந்தியர் 7:10,11; 13:4-7, கலாத்தியர் 6:1.

வலுவான கிறிஸ்தவ குடும்பம் ஏற்படுவதற்கு சபை அமைப்புகள் பின்வருமாறு கூட்டம் நடத்தி உதவிசெய்யலாம். 1. திருமணம் செய்யப் போகிற மணமக்களுக்கு நடத்துகிற ஆலோசனை நிகழ்ச்சி 2. திருமண மான தம்பதியரைக் குடும்பமாக அழைத்து நடத்துகிற ஆலோசனைக் கூட்டம் 3. பிரிந்த, விவாகரத்து செய்த தம்பதியருக்கு நடத்துகிற ஆலோசனைக் கூட்டம்.

`விவாகரத்து செய்யப்போகிற மக்களைக் குறைகூறாமல், அவர்களுக்கு நடைமுறை உதவி எவ்வாறு செய்யலாம்?`