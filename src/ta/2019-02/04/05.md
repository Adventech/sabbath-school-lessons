---
title:  இறப்பும் தனிமையும்
date:   24/04/2019
---

மரணத்தைப் பொருத்தமட்டில் மனிதருக்கும் கோழிகளுக்கும் என்ன வித்தியாசம் என்று ஒருவர் ஒருமுறை கேள்விகேட்டார்.  மரணம் தனக்கு நேரிடும் என்பது மனிதனுக்கு தெரியும்; ஆனால், கோழிக்குத் தெரியாது.  மரணத்தை நாம் சந்திக்கப் போகிறோம் என்கிற அறிவு நம் முடைய வாழ்வில் தாக்கத்தை ஏற்படுத்துகிறது.

மரணம் என்கிற நம் மாபெரும் எதிரி வரும்போது, திருமணம் உட்பட எல்லா உறவுகளுமே முடிந்துவிடுகின்றன.  நம் உறவு எவ் வளவு நெருக்கமானதாக இருந்தாலும், நம் அன்பு எவ்வளவு பெரிய தாக இருந்தாலும், நாம் ஒருவரோடு ஒருவர் எவ்வளவு அதிக நேரம் செலவிட்டிருந்தாலும், மரணம் வரும்போது நம் உறவுகள் எல்லாம் முடிந்துவிடும்.  இயேசு கிறிஸ்து மீண்டும் வரும்வரை இதுதான் நம் நிலைமை.

ஆதாம்-ஏவாள் இருவரில் முதலில் இறந்தவர் யார் என்று வேதா கமம் சொல்லவில்லை.  முதலில் இறந்தவர் யாராக இருந்தாலும், அடுத் தவருக்கு மிகுந்த வேதனையாக இருந்திருக்கும்.  மரத்தின் ஓர் இலை உதிர்ந்தபோதே அவர்கள் வேதனைப்பட்டார்கள் என்பதாகச் சொல் லப்படுகிறது.  அது உண்மை என்றால், தன்னுடைய துணை இறந்த போது, எவ்வளவு வேதனைபட்டிருப்பார்கள்.

இப்போது மரணம் நமக்குப் பழகிவிட்டது.  மரணம் வந்திருக்க வேண்டிய அவசியமில்லை.  அதனால், இன்றும்கூட மரணம் ஒரு பிரச் சனையாகத்தான் இருக்கிறது.  அதை ஒத்துக்கொள்ள நம்மால் முடிவ தில்லை.

`கேள்வி: மரணத்தைப் பற்றி பின்வரும் வசனங்கள் என்ன சொல்கின்றன? மரணத்தோடு மனிதர்கள் எவ்வாறு போராடுகிறார்கள்? ஏசா 57:1; வெளி 21: 4; 1தெச 4:17, 18; மத் 5: 4; 2சாமு 18:33; ஆதி 37:34.`

நாம் மரித்து விடுவோம் என்பது மாத்திரமல்ல, நாம் நேசிக்கிறவர் களும் மரித்துவிடுவார்கள் என்பதுதான் யதார்த்தம்.  எனவே, ஒரு காலம் வரும்; நாம் மிகவும் நேசிக்கிறவர்களை மரணம் நம்மைவிட்டுப் பிரித்து விடும்.  அப்போது தனிமை நம்மை வாட்டும்; நமக்கு மிகுந்த வேதனை ஏற்படும்.  அப்போது தேவனுடைய வாக்குறுதிகளை நாம் நினைத்துப் பார்க்கவேண்டும்.  பாவ உலகத்தில் நமக்கு வேறு என்ன ஆறுதல் இருக் கிறது?

`தன்னை நேசிக்கிற ஒருவரை இழந்ததால் தனிமையில் வாடும் மக்களுக்கு நீங்கள் சபையாக என்ன உதவிசெய்ய முடியும்?`