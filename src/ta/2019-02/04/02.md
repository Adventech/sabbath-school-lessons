---
title:  தோழமை
date:   21/04/2019
---


`கேள்வி: பிரசங்கி 4: 9-12 சொல்கிற அடிப்படைக் கருத்து என்ன?  என்ன நியதிபற்றி இவ்வசனம் பேசுகிறது?`

வெகு சிலர் மாத்திரமே தனிமையாக வாழமுடியும்.  ஒருவர் தனிமை விரும்பியாக இருந்தாலும், ஒரு காலக்கட்டத்தில் தோழமையை எதிர்பார்க்க வேண்டிய சூழ்நிலை வருகிறது.  நாம் பிறருடன் சேர்ந்து வாழவே படைக்கப்பட்டிருக்கிறோம்.  பிரச்சனையான நேரத்தில் ஆறு தலும் ஆதரவும் தரக்கூடிய குடும்பத்தாரைப் பெற்றிருப்பது எவ்வளவு பெரிய பாக்கியம்!

நம் சபையிலும், வேலை நடக்கும் இடத்திலும், நம் வீட்டருகேயும் பலர் தனிமையில் வாழ்கிறார்கள்.  பிரச்சனை நேரத்தில்தான் என்றல்ல, சும்மா பேசுவதற்குக்கூட ஆள் இல்லை.  “வேலைநாட்களில் நான் பலரோடு வேலைசெய்கிறேன்.  ஓய்வுநாளில் சபையோடு இருப்பேன்.  ஞாயிற்றுக்கிழமை என்னோடு யாரும் இருப்பதில்லை. அந்த நாள் எனக்கு வேதனையான நாள்” என்று ஒருவர் கூறுகிறார்.

`கேள்வி: தனிமையின் வேதனையில் நமக்கு இந்த வசனங்கள் எவ்வாறு உதவக்கூடும்? யோவா 16:32,33; பிலி 4: 11-13.`

தேவனோடு நாம் பேசி அவரோடு ஐக்கியமாக இருக்கமுடியும் என்பது உண்மை.  தேவனோடு நாம் நெருக்கமாக இருக்க முடிவதால் நமக்கு ஆறுதல் கிடைத்தாலும், அது போதும் என்று சொல்லிவிட முடி யாது.  ஏதேனில் தேவனோடு ஆதாம் நெருக்கமாக இருந்தபோதிலும், மனிதன் தனிமையாயிருப்பது நல்லதல்ல என்று தேவன் சொன்னார். ஆதி 2:18.  பாவமில்லாத உலகத்திலேயே ஆதாமுக்கு ஒரு மனித துணை அவசியமாக இருந்தது என்றால், இன்று அது எவ்வளவு அதிக அவ சியம்!

ஒரு மனிதனைச் சுற்றி நிறைய மக்கள் இருப்பதினால், அவர் தனிமையில் இல்லை என்று சொல்லிவிட முடியாது.  பெரிய நகரங் களில் அநேக நபர்களோடு பழகுகிறவர்கள்கூட தனிமையின் வேத னையை அனுபவிக்கிறார்கள்.  நம்முடைய உடல்கள் நெருக்கமாக இருந்தாலும், மனதில் அன்னியர்களாக இருப்பதற்கு வாய்ப்பு இருக்கிறது.

`யாரெல்லாம் அந்நியப்பட்டு, புறக்கணிக்கப்பட்டு, தனிமையில் வாடுகிறார்கள் என்பதைக் கண்டுபிடிப்பது எளிது அல்ல.  குறைந்தபட்சம் பேசவாவது ஒரு ஆள் வேண்டும்.  அப்படிப்பட்ட வர்களை தேடிச்சென்று உதவிசெய்ய நீங்கள் என்ன செய்யலாம்?`