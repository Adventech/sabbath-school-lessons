---
title:  மேலும் படிக்க
date:   26/04/2019
---

“சுறுசுறுப்பான உழைப்புக்கு மத்தியிலும் தேவனோடு ஏனோக்கு தொடர்பு வைத்திருந்தார்.  எவ்வளவுக்கு வேலை அதிகமாக இருந்ததோ, அவ்வளவு அதிக மாக தேவனோடு பேசினார்.  மக்களோடு இருந்து செயலாலும் சொல்லாலும் அவர்களுக்கு நன்மைகளை செய்துவிட்டு, குறிப்பிட்ட நேரங்களில் அவர்களை விட்டு விலகி, தனியாகச் சென்றுவிடுவார்.  ஆவிக்குரிய தாகத்தோடு, தேவன் மாத்திரமே தரக்கூடிய தெய்வீக அறிவுக்குக் காத்திருப்பார்.  இயேசுவின் முகம் பிரகாசித்ததுபோல, அவருடைய முகம் பிரகாசிக்கும்.  தேவனோடு நேரம் செலவிட்டு அவர் வரும்போது, அவருடைய முகத்தில் பரலோக ஒளியைக் கண்டார்கள்.” - GW, p 52.  ஏனோக்கின் வரலாறு ஊக்கமளிக்கிறது.  தனிமையாக தேவனோடு இருப்பதால் கிடைக்கிற நன்மையைப் பற்றி பலவிதமாக இது பேசுகிறது.  ஆனால், பலருக்கு அவர்கள் தேடாத தனிமை வாய்க்கிறது.  அவர்கள் தனிமையாக இருக்க விரும்புவது இல்லை.  தனிமை வரும்போது, தேவனோடு ஐக்கியமாக இருக்க நாம் தீர்மானிக்கலாம்.  அவர் எப்போ தும் அதற்கு ஆயத்தமாக இருக்கிறார்.  ஆனால் சிலசமயங்களில் மனிதர்களுடைய தோழமையும் நட்பையும் பெறத்தான் வெறியாக இருக்கிறோம்.  ஒவ்வொரு நாளும் ஓய்வுநாளில் நம் அருகேதான் உட்கார்ந்திருப்பார்கள்; ஆனால் பயங்கர தனிமையில் வாடுகிறவர்களாக இருப்பார்கள்; அவர்களுடைய தனிமையை ஒரு சபையாக நாம் போக்கவேண்டியது எவ்வளவு முக்கியமானது?  அதுபோன்ற தனிமையை நீங்கள் அனுபவித்து வருகிறீர்கள் என்றால், சபையில் நம்பத்தகுந்த ஒருவரோடு பழகுங்கள்; அவர்களிடம் பிரச்சனைகளைப் பரிமாறிக் கொள்ளுங் கள்.  அநேகர் தங்கள் மனதில் என்ன நினைக்கிறார்கள் என்பது மற்றவர்களுக்குத் தெரியாது.

**கலந்துரையாடக் கேள்விகள்**

`1	உங்கள் மத்தியில் உள்ள தனியர்களின் தேவைகளைச் சந்திக்க உங்கள் சபை எவ்வாறு முயற்சி எடுக்கலாம்?`

`2	‘என் குறைச்சலினால் நான் இப்படிச் சொல்லுகிறதில்லை; ஏனெனில் நான் எந்த நிலைமையிலிருந்தாலும் மனரம்மியமாயிருக்கக் கற்றுக்கொண்டேன்.’ பிலி 4:11. இங்கே பவுல் சொல்லுகிற வார்த்தைகளின் பின்னணியைப் படியுங் கள். இதை நாம் நமக்கு எவ்வாறு பயன்படுத்தலாம்? அதே சமயத்தில், துன் பத்தில் இருக்கிற ஒருவரிடம் இந்த வசனத்தை மேற்கோள்காட்ட நாம் ஏன் கவனமாக இருக்கவேண்டும்?`

`3	கொடுமையான தனிமையை அனுபவித்த அனுபவம் இருந்தால் அதை வகுப் பில் பரிமாறிக் கொள்ளுங்கள். உங்களுக்கு உதவி எப்படி கிடைத்தது? உங் களை வேதனைப்படுத்தியது எது? மற்றவர்களுக்கு உதவியாக இருக்க நீங்கள் என்ன கற்றுக்கொண்டீர்கள்?`