---
title:  ஆவிக்குரிய தனியர்கள்
date:   25/04/2019
---

நடாலிக்குத் திருமணமாகி ஏழு ஆண்டுகள் ஆகின்றன.  ஒரு நண் பரின் அழைப்புக்கு இணங்கி, அங்கிருந்த செவந்த்-டே அட்வென் டிஸ்ட் சபையில் நடந்த ஒரு சுவிசேஷக் கூட்டத்திற்குச் சென்றாள். அங்கே புதிய பிறப்பின் அனுபவத்தைப் பெற்ற நடாலி, இயேசுவுக்கு தன் உள்ளத்தை ஒப்புக்கொடுத்தாள்.  அவளுடைய கணவரும் பெற் றோரும் கணவன் வீட்டாரும் நண்பர்களும் எதிர்த்தபோதிலும், செவந்த் -டே அட்வென்டிஸ்ட் சபையில் சேர்ந்தாள்.  தனது வாழ்க்கை முறை யையும் மாற்றிக்கொண்டாள்.

அதன்பிறகு அவள் அதிகமான எதிர்ப்பைச் சந்தித்தாள்; அவளு டைய கணவனால் அதைத் தாங்கமுடியவில்லை.  தன்னுடைய நிலை யில் இருந்து அவன் வாதிட்டான்: “நான் திருமணம் செய்தபோது இந்த ஒப்பந்தம் போடவில்லையே.  நீ முற்றிலும் புதிய நபராகிவிட்டாய், எனக்கு பழைய நபர்தான் வேண்டும்.”

விசுவாசத்தில் நிலைத்திருப்பதற்கு பல வருடங்களாக அவள் போராடி வருகிறாள்.  திருமணம் ஆகியிருந்தாலும், ஆவிக்குரிய இந் நிலையில் தனியளாக இருக்கிறாள்.  இதைத்தான் ஆவிக்குரிய தனிமை என்கிறோம்.

`கேள்வி: ஆவிக்குரிய தனிமையில் இருப்பவர்களுக்கு பின்வரும் வசனங்கள் என்ன ஆறுதலைத் தருகின்றன? ஏசா 54:5; ஓசியா 2:19, 20; சங் 72:12.`

உலக முழுவதிலும் நம் சபையில் நடாலிகள் இருக்கிறார்கள். ஆண்களோ பெண்களோ, இவர்கள் ஆலயத்திற்கு வரும் போது தனி யாகத்தான் வருவார்கள்.  சில சமயங்களில் பிள்ளைகளோடு வருவார் கள்.  திருமணம் செய்தபோது, விசுவாசத்தைச் சேர்ந்தவர்களைத் திரு மணம் செய்திருக்கலாம்.  அல்லது, திருமணமான பிறகு ஒருவர் மாத் திரம் சத்தியத்தை ஏற்றிருக்கலாம்.  அல்லது, ஏதாவது காரணத்தால் ஒருவர் சபையை விட்டு விலகி இருக்கலாம்.  ஆலயத்துக்கு வரும் போதும், ஊழியத்துக்கு செல்லும்போதும், வேறு சபை நிகழ்ச்சிகளில் கலந்துகொள்ளும் போதும் தனியாகவே வருவார்கள்.  அவருடைய வாழ்க்கை துணை தடைசெய்வதால் சபையின் ஊழியங்ளுக்குப் பணம் கொடுக்க அவரால் முடியாது.  திருமணம் ஆகி இருந்தாலும், ஆவிக் குரிய வாழ்க்கையில் தனியராக இருப்பார்.

ஒருவேளை நாம் எல்லோருமே, சபையில் இப்படிப்பட்டவர்களைச் சந்தித்திருப்போம்.  இவர்களுக்கு நம்முடைய அன்பும் ஆதரவும் தேவை.

`நம் மத்தியில் இருக்கிற ஆவிக்குரிய தனியர்களுக்கு சபைக் குடும்பமாக நாம் எவ்விதத் தில் உதவி செய்யலாம்?`