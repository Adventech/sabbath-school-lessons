---
title:  ஊழியத்தைத் தவிர்ப்பதற்கான சாக்குப்போக்குகள்
date:   28/10/2023
---

### இவ்வார ஆராய்ச்சிக்கு
யோனா 1-4; நாகூம் 1:1; 2இரா 17:5,6; சங் 24:1; யாக் 1:27; ஏசா 6:1-8.

> <p>மனன வசனம்</p>
> பின்பு யாரை நான் அனுப்புவேன், யார் நமது காரியமாய்ப் போவான் என்று உரைக்கிற ஆண்டவருடைய சத்தத்தைக் கேட்டேன். அதற்கு நான்: இதோ, அடியேன் இருக்கிறேன்; என்னை அனுப்பும் என்றேன். ஏசாயா 6:8.

ஊழியத்திற்கு அழைக்கப்பட்ட அனைவரும் ஆபிரகாமைப் போல் இணக்கமாக இருக்கவில்லை. யோனா ஒரு உதாரணம். யோனா 1-4ஐப் படிக்கவும். அசீரியாவின் தலைநகரான நினிவேக்கு எதிராகக் குரல் கொடுக்குமாறு யோனாவை தேவன் அழைத்தார். இன்றைய ஈராக்கில் அமைந்துள்ள இந்த நகரமானது எருசலேமிலிருந்து 560 மைல் தொலைவில் இருந்தது; இது ஒரு மாதப்பயணமாகும். யோனா போக மறுத்ததுமட்டுமல்ல, எதிர்த்திசையில் ஓடினார். யோப்பாவுக்கு வந்த அவர், இப்போது தெற்கு ஸ்பெயினில் உள்ள தர்ஷீசுக்குச்செல்ல பயணச்சீட்டை வாங்கினார். 2,000 மைல் பயணம்செய்ய வானிலையைப் பொறுத்து, குறைந்தது ஒரு மாதமாவது எடுத்திருக்கும். அசீரியாவின் ராஜாவை எதிர்கொள்ள விரும்பாத யோனா, நினிவே நகருக்குச் செல்லவேண் டிய காலத்தை, அதிலிருந்து தப்பிக்க பயன்படுத்துகிறார். தேவனுடைய மனிதரான அவர் ஏன் அப்படிச் செய்தார்? நினிவேவாசிகள் இஸ்ரவேலையும் யூதாவையும் தாக்கியவர்கள், தீமைக் கும் கொடுமைக்கும் பெயர்போன தீயவர்கள்.

ஆயினும்கூட, நினிவேக்குச் சென்று, அதன் பெரும் அக்கிரமத்திற்கு எதிராகக் கூக்குரலிட தேவன் யோனாவை அழைத்தார். யோனா 1:2. ஆதி 18:20, 21 இல் சோதோம்- கொமோராகுறித்து தேவன் ஆபிரகாமுடன் பேசின வார்த்தைகளுடன் இங்குள்ள வார்த்தைகள் மிகவும் ஒத்திருக்கின்றன. ஆனால், ஆபிரகாமை போன்று யோனா இல்லை.

ஊழியம் செய்யாமல் இருப்பதற்காக நாம் சொல்லக்கூடிய சாக்குகளைப் பற்றி யோனாவின் அனுபவத்திலிருந்து நாம் என்ன கற்றுக்கொள்ளலாம்?

2023, நவம்பர் 4 வகுப்புக்காகப் படிக்கவேண்டிய பாடம்