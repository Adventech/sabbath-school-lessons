---
title:  இதோ இருக்கிறேன், என்னை அனுப்பும்
date:   02/11/2023
---

யோனாவின் வரலாறு அதிக ஆச்சரியமானது. யோனாவின் சாட்சி மோசமானதாக இருந்தபோதிலும் நினிவேவாசிகளை தேவனால் காப்பாற்ற முடிந்தது என்கிற உண்மை நாம் வெறும் வாய்க்கால்கள்தாம் என்பதைக் காட்டுகிறது, அவர்மட்டுமே இதயங்களைக் கண்டிக்கவும் மாற்றவும் முடியும். தேவன் தமது வழிகாட்டுதலைப் பின்பற்ற விருப்பமுள்ள ஊழியத் தூதர்களை மட்டுமே தேடுகிறார் என்பதை ஏசாயா 6 காட்டுகிறது.

`ஏசா 6:1–8 இல் வெளிப்படுகிற மையக்கருத்து என்ன?`

அழைப்பு இருக்கிறது. தேவன் விருப்பமுள்ள தொண்டர்களைத் தேடுகிறார். அவருடைய தலைமைக்கு அடிபணிந்து, அவருடைய குரலைக் கேட்டு, அவர் நமக்குச் சொல்வதைப் பின்பற்றுவதன்மூலம் அந்த அழைப்பிற்கு நாம் பதிலளிக்க வேண்டும்.

தேவனுடைய அன்பை உணராத, அவரது குரலைக் கேட்காத மக்கள்மீதும் தேவனுக்கு அன்பு இருக்கிறது என்பதை யோனாவின் வரலாறு வெளிப்படுத்துகிறது. தேவன் நினிவே மீது பரிதாபப்பட்டதைப் போலவே, இன்று நகரங்களில் வசிக்கும் கோடிக்கணக்கான மக்கள்மீது அவர் பரிதாபப்படுகிறார்; நகரங்களில் மரங்களை அழித்து கட்டடங்களைக் கட்டுகிறார்கள். எப்போதும் சத்தங்கள் கேட்டுக் கொண்டே இருப்பதால், அமைதியாக இருப்பதும் தேவ சத்தத்தை கேட்பதும் சிரமமாக இருக்கிறது. வலதுகைக்கும் இடதுகைக்கும் வித்தியாசம் அறியாதவர்கள் என்று நினிவே மக்களைப்பற்றி தேவன் சொன்னார். யோனா 4:11. வாழ்க்கையின் பரபரப்பில் மூழ்கியுள்ளவர்களுக்கு அவருடைய நம்பிக்கையின் செய்தியை எடுத்துச் செல்லத் தயாராக இருக்கும் செய்தியாளர்கள் தேவனுக்குத் தேவை.

`‘யார் போவார்’ என்கிற குரலை ஏசாயா கேட்டார். உங்கள் பதில் என்னவாக இருக்கும்?`

`சவால்: விசுவாசிகள் அல்ல என்று உங்களுக்குத் தெரிந்த பத்து நபர்களின் பெயர்ப் பட்டியலை எழுதுங்கள். அவர்கள் உங்களுடைய சீடர்கள் என வைத்துக்கொள்ளுங்கள். இந்தக் காலாண்டு முழுவதும் அவர்களுடைய பெயரைச் சொல்லி, அவர்களுக்காக ஜெபியுங்கள்; வெறும் அறிமுகங்களை உங்கள் நண்பர்களாக ஆக்க, தேவன் உதவி செய்ய வேண்டுமென்று ஜெபியுங்கள். பின்னர் அவர்களுடன் உங்கள் உறவு நெருக்கமாகும்போது, அவர்களின் குறிப்பிட்ட தேவை கள், வேதனைகளைக் கண்டுபிடிங்கள். தேவன் அவர்களுடைய தேவைகளைச் சந்திக்க வேண்டுமென்று ஜெபி யுங்கள்.`

`சவால் சந்திப்பு: உங்களுக்கு அருகிலுள்ள ஒரு நகரத்தையும், உலகின் மற்றொரு பகுதியிலுள்ள ஒரு நகரத்தையும் தேர்வுசெய்யுங்கள். இயேசுவின் வருகை பற்றிய செய்தியை பகிர்ந்து கொள்ளக்கூடிய ஒரு வலுவான அமைப்பை தேவன் அங்கே உண்டாக்கவேண்டும் என்று ஜெபியுங்கள்.`