---
title:  பவுலும் அறியப்படாத தேவனும்
date:   05/12/2023
---

அத்தேனரின் மதத்தையோ, தேவர்களையோ பவுல் இழிவுபடுத்தவில்லை. எவ்வளவு நல்ல கருத்துகளைச் சேகரிக்க முடியுமோ, அவற்றைச் சேகரித்துப் பயன்படுத்திக் கொண்டார்.

`இந்த மக்களுக்குச் சுவிசேஷத்தைச் சொல்லும் முயற்சியில் பவுல் இங்கே என்ன செய்தார்? அப் 17:22, 23.`

‘அத்தேனரே, எந்த விஷயத்திலும் நீங்கள் மிகுந்த தேவதாபக்தியுள்ளவர் களென்று காண்கிறேன்’ என்றார். அப் 17:22. புறமதத்தினரை பவுல் பாராட்டினார்! அவர்களின் மதம் பல வகைகளில் தவறாக இருந்தது, இருப்பினும், பவுல் அவர்களுடைய பக்தியைப் பாராட்டினார். ‘நான் சுற்றித்திரிந்து, உங்கள் ஆராதனைக்குரியவைகளைக் கவனித்துப் பார்த்தேன்’ என்றார். அப் 17:23. அத்தேனிய மதத்தைப்பற்றிய தனது சொந்த ஆய்வை விவரித்ததன் மூலம், பவுல் தனது மரியாதையை அவர்களுக்குத் தெரிவித்தார். மக்கள் எவ்வாறு மாறவேண்டும் என்பதற்கான அனைத்துப் பதில்களும் தெரிந்த நிபுணராக அவர் அவசரப்பட்டுப் பேசவில்லை. உண்மையில் அவர் நிபுணர்தான்; மக்களுக்குத் தேவையான பதில்கள் அவரிடம் இருந்தன; ஆனால், அதை அவர் காட்டிக்கொள்ளவில்லை. அப்படிச் செய்திருந்தால் அவரை அவர்கள் நிராகரித்திருப்பார்கள். மாறாக, அவர் மக்கள்மீது அக்கறையுள்ளவராகவும், அவர்களின் நன்மையை விரும்புகிறவராகவும் காட்டினார்.

‘அறியப்படாத தேவன்’ என்கிற கல்வெட்டைக் குறிப்பிட்ட பவுல், அவர்கள் நம்பிக்கைக்கும் தனது நம்பிக்கைக்கும் பொதுவாக இருந்த ஒரு கருத்தைப் பயன்படுத்திக்கொண்டார். அப் 17:23. சிலர் அக்காலத்தில் தேவன் இருப்பதே நம்பவில்லை. ஆனால், இவர்கள் பல தேவர்களை நம்பினாலும், தேவனை நம்பினார்கள் என் பது ஒரு சிறந்த தொடக்கமாக இருந்தது. இதன்மூலம், மேலும் ஆழமான உரையாடலுக்கு வழிதிறக்க முடியும். ‘அறியப்படாத தேவனுக்குப் பலிபீடம்’ எனும் கருத்திலிருந்த எதிர்மறையான பகுதியை அவர் கேலி செய்ய வில்லை. அதற்குப் பதிலாக, அவர்கள் ஆன்மிக விஷயங்களில் போதுமான அக்கறைகாட்டினதற்காக அவர்களைப் பாராட்டினார். தங்களுக்குத் தெரியாத ஒரு தேவன் இருந்தால், அவரை வணங்காமல் இருந்து விடக்கூடாது என்கிற அவர்களுடைய பக்தியைப் பாராட்டினார்.

அவர்கள் தவறாக நடத்தப்பட்டார்களா? ஆமாம், ஆனால் அதைச் சரி செய்துகொள்ளலாம். முக்கியமானது என்னவென்றால், அவர்கள் புரிந்துகொண்டதில் பக்தியுடன் இருந்தார்கள். அதை வைத்து ஆவியானவர் வேலை செய்ய முடியும் என்பது பவுலுக்குத் தெரியும்.

அவர்களுடைய ஆர்வத்தை தூண்டுகிற ஒரு கருத்தை பவுல் கண்டுபிடித்து விட்டார்.

`நீங்கள் தொடர்புகொள்ளும் மற்றவர்களுடன் ஆழமான உரையாடலுக்கான வாய்ப்புகளைத் திறக்கக்கூடிய பாலங்கள் எவையாவது இருக்கின்றனவா?`