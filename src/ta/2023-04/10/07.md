---
title:  மேலும் படிக்க
date:   08/12/2023
---

பவுலின் மார்ஸ் மேடை ஊழியத்தால் சிறு விசுவாசக் கூட்டம் ஒன்று அங்கே ஏற்பட்டது; அவிசுவாசிகளை எப்படி அணுகவேண்டும் என்பதை இந்த அனுபவத்திலிருந்து நாம் கற்றுக்கொள்கிறோம்.

‘அப்போஸ்தலரின் வார்த்தைகளும், அவருடைய மனப்பான்மையும், சூழ்நிலைகளும் ஆவியானவரின் ஏவுதலால் பதிவுசெய்யப்பட்டுள்ளன. புறமதத்தாரின் மத்தியில் கிறிஸ்தவத்திற்கு அவர் பெற்ற வெற்றிபற்றிய செய்தி அடுத்த தலைமுறையினருக்கு வழங்கப்படவேண்டும்.

‘பவுலின் வார்த்தைகளில் திருச்சபைக்கான அறிவுப் பொக்கிஷம் உள்ளது. அவர் தனது செய்தியை சுலபமான முறையில் சொல்லியிருந்தால் கேட்டவர்களில் பெருமையுள்ளவர்கள் எரிச்சல்பட்டிருக்கலாம்; அவரது பேச்சு நேரடியாக அவர்களுடைய தேவர்களையும் பெரிய மனிதர்களையும் தாக்கியிருந்தால், சாக்ரடீஸின் முடிவைச் சந்திக்கக்கூடிய ஆபத்து இருந்தது. ஆனால், தேவ அன்பினால் பிறந்த சாதுரியத்தால், அவர் அவர்களுக்குத் தெரியாதிருந்த மெய்தேவனை வெளிப்படுத்தி, பிற தேவர்களிடமிருந்து அவர்கள் மனதை கவனமாக விலக்கினார்.’—Ellen G. White, The Acts of the Apostles, pp. 240, 241.

அந்த மக்களோடு அவர் ஏற்படுத்திக்கொண்ட நேரடித் தொடர்பு, அவர்களின் கலாச்சாரம்பற்றிய ஆய்வு, ஆன்மிகத்தில் அவர்களுக்கிருந்த பக்தி ஆகியவற்றின் மூலம், பவுல் அன்று அத்தேனரை வழிநடத்தினார். இது திருச்சபைக்கு அறிவுப் பொக்கிஷம். கேட்பவர்களுக்கு எரிச்சல் தராதபடி பேசினார். இதுவே தேவனால் ஏற்பட்ட பவுலின் சாதனையாக இருந்தது. இது திருச்சபைக்குக் கிடைத்த பொக்கிஷம்; இதை கவனமாக ஆராயவேண்டும்.

**கலந்துரையாடக் கேள்விகள்**

`அத்தேனேயில் பவுல் செய்த ஊழியத்தின் அடிப்படையில், ஒரு புதிய ஊழியத்தைத் தொடங்கும் எவரும் முதலில் செய்யவேண்டியது என்ன?`

`தேவனை அறியாத மக்களுடன் பாலம் கட்டுவதற்கு ஒரு கிறிஸ்தவனிடம் என்னவகையான நடத்தை இருக்கவேண்டும்?`

`நவீன சிலைகளால் நாம் தூண்டப்படும்போது, அங்கே புதிய வேலையை தொடங்கும்போது எவற்றைத் தவிர்க்கவேண்டும்?`

`மக்களை நேசித்த தேவனை அறிமுகம் செய்ததோடு பவுல் நிறுத்தியிருக்கலாம், அவர்கள் மிகவும் மகிழ்ச்சியடைந்திருப்பார்கள். ஆனால், பின்னர் அவர் எல்லையைத் தாண்டி உயிர்த்தெழுதலைப்பற்றிப் பேசினார். பவுல் அப்படிச் செய்திருக்கவேண்டுமா? உங்கள் பதிலுக்கு காரணம் தருக.`