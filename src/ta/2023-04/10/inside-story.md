---
title:  மிஷன் கதை
date:   08/12/2023
---

### ஸ்பெயினுக்கான ஊழியப்பணி பாதை - 4

ஆண்ட்ரூ மெக்செஸ்னி

ஸ்பெயினில் பழக்கடை ஒன்றை ஆரம்பிக்க லூயிஸ் பைவா திட்டமிட்டார். ஆனால்தான் வேறு பகுதியில் ஊழியம் செய்வது தேவனுடைய திட்டமாக இருக்கலாம் என்று லூயிஸுக்கு தயக்கமாக இருந்தது. புதிதாக தொழில் தொடங்கினால், அனைத்தையும் தேவனுக்கு அர்ப்பணிக்க தடையாக அமையுமோ என்றும் பயந்தார்.

பழக்கடை திறந்த இரண்டு வாரங்களுக்குள் எல்லாமே தவறானதுபோலத் தெரிந்தது. தொழில் சரியாக நடக்கவில்லை. அவருடயை கூட்டாளிகள் ஏமாற்றினார்கள். லூயிஸ் வியாதிப்பட்டார்; நடக்க முடியவில்லை. ஆனால் லூயிஸ் நம்பிக்கை இழக்க விரும்பவில்லை. சக அட்வென்டிஸ்டுகளிடம் ஆலோசனை கேட்டார். லூயிஸ் போதகர் படிப்பை முடித்தவர் என்று அறிந்த ஒருவர், “நீங்கள் உலகப்பிரகாரமான தொழிலில் ஈடுபடாமல், ஆத்துமாக்களை ஆண்டவருக்காக ஆதாயப்படுத்தும் வேலையில் ஈடுபடவேண்டும்” என்று சொன்னார்.

தேவனே கடிந்துகொண்டதுபோல இருந்தது. ஆனால், சபை இல்லாமல் எப்படி போதகராகப் பணியாற்ற முடியும் என்று கவலையாக இருந்தது. அதுபற்றி மனைவியிடம் பேசினார். தங்கள் சொந்த நாட்டிற்கே திரும்பவும், அதனால் அவரது உடல்நிலை தேற வழிபிறக்கும் என்றும் முடிவுசெய்தார்கள்.

சில நாட்களில், ஸ்பெயினின் அட்öன்டிஸ்ட் சபைத் தலைவரான கேபிரியேல் டயாஸ் என்பவரிடமிருந்து லூயிஸúக்கு தொலைபேசி அழைப்பு வந்தது. ஸ்பெயினின் வடமேற்கு நகரமான லூகோவில் ஊழியம் செய்த ஒரு நற்செய்தியாளர் தேவைப்படுவதாகச் சொன்னார். முழுநேர ஊழியம் செய்வதற்கு வாய்ப்பு கிடைத்ததற்காக லூயிஸúக்கு சந்தோஷமாக இருந்தது. ஆனால் தன்னால் நடக்கக்கூடிய முடியவில்லை என்று சொன்னார்.

ஆனால் சபைத் தலைவர் அசையவில்லை. இருவரும் ஜெபித்தார்கள்.

இரண்டு வாரங்களில், லூயிஸúக்கு நடக்க முடிந்தது; லூகோவில் வீட்டுச்சபை ஒன்றை ஆரம்பித்தார். முதல் வாரத்தில், சபை அங்கத்தினர்களான இரண்டே இரண்டு பேர் மட்டுமே வந்தார்கள். ஆனாஸ் நான்கே மாதங்களில், ஒவ்வோர் ஓய்வுநாளிலும் 22 பேர் கூட ஆரம்பித்தார்கள். அவர்களில் மூன்று பேர் ஞானஸ்நானம் பெற்றவர்கள்; மேலும் சிலர் ஞானஸ்நானத்திற்காக ஆயத்தமாகி வருகிறார்கள். மேலும், வேதாகமப் பள்ளி ஒன்றையும், சுவிசேஷ ஊழியப்பள்ளி ஒன்றையும் லூயிஸ் ஆரம்பித்தார். அதிகாரப்பூர்வமாக அங்கே ஒரு சபையை நிறுவவும் திட்டமிட்டு வந்தார்.

“அது சாத்தியமாவதற்கு அநேக ஆத்துமாக்களை ஆதாயம் செய்யவேண்டும். ஆனால் நான் தேவனை நம்புகிறேன்; நாங்கள் கிறிஸ்துவின் பாணியை மட்டுமே பின்பற்றுவதால், அது நடக்கும் என்று உறுதியாயிருக்கிறேன்” என்று சொன்னார். ‘கிறிஸ்துவின் பாணி மட்டுமே மக்களை அணுகுவதில் மெய்யான வெற்றியைத் தர முடியும். மக்களின் நலனை விரும்பினவராக இரட்சகர் அவர்களோடு இடைப்பட்டார். அவர்கள்மேல் பரிவு காட்டினார், அவர்கள் தேவைகளைச் சந்தித்தார், அவர்கள் நம்பிக்கையைப் பெற்றார்’ என்று எலன் ஒய்ட் சொல்லியிருக்கிறார்.