---
title:  'சந்திக்கப்படாதோருக்கு ஊழி யம்: பாகம் 1'
date:   02/12/2023
---

### இவ்வார ஆராய்ச்சிக்கு
அப் 17; 1கொரி 2:2; ரோமர் 1:18-25.

> <p>மனன வசனம்</p>
> உலகத்தையும் அதிலுள்ள யாவற்றையும் உண்டாக்கின தேவனானவர் வானத்திற்கும் பூமிக்கும் ஆண்டவராயிருக்கிறபடியால் கைகளினால் கட்டப்பட்ட கோவில்களில் அவர் வாசம்பண்ணுகிறதில்லை. அப்போஸ்தலர் 17:24.

அத்தேனேயில் பவுல் செய்ததை லூக்கா பின்வருமாறு சொல்கிறார்: ‘ஜெபாலயத்தில் யூதரோடும், பக்தியுள்ளவர்களோடும், சந்தைவெளியில் எதிர்ப்பட்டவர்களோடும் தினந்தோறும் சம்பாஷணைபண்ணினான்.’ அப் 17:17.

தன் சொந்த மக்களாகிய யூதர்கள்மத்தியில் வேலைசெய்வது பவுலுக்கு எளிதாக இருந்திருக்கும். ஆனால், தன்னுடைய மக்கள் மத்தியில்மாத்திரமே வேலைசெய்வதில் பவுலுக்கு விருப்பமில்லை; மற்றவர்களையும் சந்திக்கவே அழைக்கப்பட்டிருந்தார்.

அல்லது தங்கள் உலகப்பார்வையில் ஏற்கனவே கணிசமான அளவு மாற்றம் செய்திருந்த ‘தேவனுக்குப் பயந்த’ புறஜாதிகளுடன் பவுல் வேலைசெய்திருக்க முடியும். மேசியாவாகிய இயேசுவை அவர்கள் அறியவேண்டிய அவசியம் இருந்தாலும், பவுல் கட்டியெழுப்பக்கூடிய அளவுக்கு வேதாகம அடித்தளம் அவர்களிடம் இருந்தது.

ஆனால், அவர் அப்படிச் செய்யவில்லை. தத்துவத்திற்கு புகழ்பெற்ற நகரமான அத்தேனேயில் பவுல் இருந்தபோது, அங்குள்ள மக்களையும் தொட முயற்சித்தார். இவர்களுடைய உலகப்பார்வையும் எபிரெயர்களுடைய உலகப் பார்வையும் வித்தியாசமானவை. எபிரேயருடைய கருத்துக்கள் வேதாகமத்தை அடிப்படையாகக் கொண்டவை. வேதாகம விசுவாசத்தைத்தான் அத்தேனே மக்களுக்கு பவுல் கற்றுக்கொடுக்க விரும்பினார்.

இந்த மக்களைத் தொட பவுல் எவ்வாறு முயன்றார்? அவருடைய முயற்சிகளிலிருந்து நாம் என்ன கற்றுக்கொள்ளலாம்?

2023, டிசம்பர் 9. வகுப்புக்காகப் படிக்கவேண்டிய பாடம்