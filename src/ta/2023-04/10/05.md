---
title:  புதிய தேவனை அறிமுகப்படுத்துதல்
date:   06/12/2023
---

அத்தேனேயின் சிந்தனையாளர்களுடைய கவனத்தைப் பெற்றபிறகு, பவுல் தனது பார்வையாளர்களை பரலோகத்தின் தேவனிடம் திருப்பினார்.

`இந்த மக்களைத் தொடுகிற முயற்சியில் பவுல் இங்கே என்ன அணுகுமுறையைக் கையாண்டார்? அப் 17:24-27.`

அறியப்படாத தேவனுக்குப் பலிபீடம் கட்டுமளவுக்கு ஆன்மிக விஷயங்களில் அக்கறைகொண்டிருந்த ஒரு மக்களுக்கு, கோவிலில் வசிக்காத சிருஷ்டிகராகிய தேவனுக்கு மனிதர்களிடமிருந்து எதுவும் தேவையில்லை என்று பவுல் சொன்னவை புதிராக இருந்திருக்கும்; மாறாக மனிதர்களுக்குத் தேவையானவற்றை அவர் கொடுக்கிறார். கிரேக்கர்கள் பல தெய்வங்களை வணங்கினார்கள்; அவைசுயநலமும் கொடூரமானவைகள். அதனால், பவுல் விவரித்ததைப் போன்ற ஒரு தேவன்பற்றிய யோசனை புதிரான சிந்தனையாக இருந்தது. அன்பின் தேவனை நோக்கி மார்ஸ்மேடை மனிதர்கள் முதல் அடிகளை எடுத்து வைத்தார்கள்.

அவர்கள் அறிந்திராத இந்தத் தேவனை அறிந்துகொள்ளமுடியும் என்பதே உண்மை! உண்மையில், தம்மை எல்லோரும் அறிய அவர் விரும்புகிறார்.

இந்த விவரணையில் லூக்கா எழுதியிருக்கிற வார்த்தைகளைவிட பவுல் அதிகமாக மார்ஸ் மேடையில் பேசியிருக்கலாம். பவுலின் பேச்சை லூக்கா சுருக்கமாகச் சொல்லியிருக்கலாம். அது உண்மையாக இருந்தால், நாம் இதுவரை பார்த்த ஒவ்வொரு கருத்தையும் பவுல் விவரமாக பேசியிருப்பார்.

பவுலின் பேச்சை சிறுசிறு கருத்துகளாகப் பிரித்துப் பார்ப்போம்:

1\. அவர்களின் தற்போதைய ஆன்மிக விழிப்புணர்வையும் நேர்மையையும் பவுல் முதலில் பாராட்டினார்.

2\. அடுத்து அவர்களின் நம்பிக்கையை தான் படித்ததாகவும், தான் மதிக்கும் சில விஷயங்களை அதில் கண்டுபிடித்ததாகவும் காட்டினார்.

3\. பின்னர், தங்களுக்குத் தெரியாது என்று அவர்கள் ஒப்புக்கொண்ட ஒரு கருத்தைப்பற்றிப் பேசுகிறார்.

4\. அதன்பிறகு, ‘தேவன் இருக்கிறார்; அருகில் இருக்கிறார்; அவர் அவர்களை நேசிக்கிறார்’ என்கிற உண்மை அவர்களுக்குத் தெரிய வேண்டுமென் பதால், அதைச் சொல்கிறார்.

5\. இறுதியாக, அவர்கள் அறிந்திராத இந்த தேவனை நிராகரிப்பதன் அர்த்தம் என்ன என்பதைக்கூறி எச்சரித்தார்.

அவர்கள் நம்புவதைப்பற்றி தனக்குத் தெரிந்தவற்றின் அடிப்படையில் முடிந்தவரை அவர்களுக்கு விளக்கம் சொன்னார்; நல்ல பலன் கிடைத்தது.

`படைக்கப்பட்ட உலகத்திடம் பவுல் வைக்கிற வேண்டுகோளைக் கவனியுங்கள். ரோமர் 1:18-25 ஐயும் பார்க்கவும். பெரும்பாலான மக்களுடன் பேச்சைத் துவங்குவதற்கு, ஏன் இது ஒரு நல்ல அணுகுமுறை? படைக்கப்பட்ட உலகம் எவ்விதங்களில் தேவனை தெளிவாகச் சுட்டிக்காட்டுகிறது?`