---
title:  எல்லையைத் தாண்டுதல்
date:   07/12/2023
---

`பவுல் தனது சாட்சியை எவ்வாறு தொடர்கிறார்? அப் 17:24-34.`

சுவாரசியமான ஒன்றைப் பவுல் செய்தார். கிரேக்க எழுத்தாளர்களின் சில கருத்துகள் வேதாகமத்துக்கு ஒத்துப்போகக்கூடியவை; பவுல் அதை மேற்கோள் காட்டினார். இதன்மூலம் அந்தக் கிரேக்கர்களைக் கவனிக்க வைப்பது எளிதாக இருந்தது. அதாவது, தனக்குத் தெரிந்த பொதுவான கருத்துகளைச் சொல்லி, இன்னமும் ஆழமாக அவர்களை வழிநடத்தினார். சிறந்த வழி: மற்றவர்கள் நம்புவதை நன்கு அறிந்திருப்பதும், பொதுவான கருத்துகளை எடுத்துச் சொல்வதும் அவர்களைச் தொடுவதற்கான சக்திவாய்ந்த முறையாகும்.

இயேசுவின் உயிர்த்தெழுதல், அது அவர்கள் அனைவருக்கும் அளித்த நம்பிக்கைபற்றியே பவுல் சொல்லவிரும்பினார்; பொதுக்கருத்திலிருந்து அடுத்த கருத்திற்கு பவுல் செல்கிறார். கடைசியில் உயிர்த்தெழுதல்பற்றி பவுல் சொன்ன வார்த்தைகளுக்கான எதிர்வினைகளை லூக்கா பின்வருமாறு சொல்கிறார்: சிலர் இந்தக் கருத்தை ஏள னம்செய்தார்கள்; இதுபற்றி மீண்டும் கேட்க விரும்புவதாக சிலர் கூறினார்கள்; சிலர் நம்பினார்கள். எல்லோரும் கவனித்தார்கள் என்பதுதான் இந்தச் சம்பவத்தில் நாம் கவ னிக்க வேண்டிய ஒன்று. ஆரம்பத்திலிருந்தே பவுலின் நம்பிக்கையாக அதுவாகத்தான் இருந்தது.

சிலர் சுவிசேஷத்தை நிராகரிப்பார்கள் என்பது தெரியும்; ஆனால் நிராகரிப்பதற்கு முன்பு, அவர்கள் எதை நிராகரிக்கிறார்கள் என்பதைப் புரிந்துகொள்வதற்கு நம்மால் முடிந்த அனைத்தையும் செய்யவேண்டும். அத்தேனர்களிடையே பவுல் பயன்படுத்திய வியூகத்தைக் கவனியுங்கள், அவர்களுடைய நம்பிக்கைகளை முதலில் தெரிந்துகொண்டார்; அவர்களுக்குத் தெரியாத, ஆனால் அவர்களைப் படைத்த கடவுள் யார் என்பதை அவர்கள் திறந்தமனதுடன் கேட்கும்படிச் செய்தார். இந்த தேவன் அவர்களை நேசித்தார்; தம்மை அவர்கள் அறியவேண்டும் என்று விரும்பினார். அவர்கள் தம்மை அறியாதிருந்தும், அவர்கள்மேல் இரக்கம்காட்டினார். ஆனால் நியாயத்தீர்ப்பின் நாள் வந்து கொண்டிருந்தது. இவை நம்பமுடியாததாகத் தோன்றினாலும், இது நடக்கும் என்பதை கிறிஸ்துவின் உயிர்த்தெழுதல் காட்டியது.

மக்கள் இந்த உண்மையைக் கேட்டுப் புரிந்து கொண்டதால், அதைப்பற்றிய தீர்மானத்தை அவர்கள் தாங்களாகவே செய்ய வேண்டியிருந்தது. சிலர் மேலும் ஆராய்ந்து இயேசுவைப் பின்பற்றினார்கள். அப் 17:34.

`சவால்: உங்களுக்குத் தெரிந்த ஒருவருக்கு எப்படிச் சிறப்பாக சாட்சி கொடுப்பது என்று தேவனிடம் ஜெபித்துக் கேளுங்கள்.`

`சவால் சந்திப்பு: பவுலின் தெளிவோடும் விவேகத்தோடும் அவிசுவாசிகளுக்கு சுவிசேஷத்தை சொல்லுவதற்கான தகவல்களை சமூக ஊடகங்களில் தேடிக் கண்டுபிடிங்கள்.`