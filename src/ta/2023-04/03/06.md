---
title:  நீங்கள் இருக்குமிடத்தில் துவங்குதல்
date:   19/10/2023
---

உலகிற்குச் சாட்சிகளாக இருப்பவர்கள் என்ன நியதியைப் பின்பற்றவேண்டும்

`என்று இயேசு சொன்னார்? அப் 1:8.`

மற்றவர்களுடன் சுவிசேஷத்தை பகிர்ந்துகொள்ளும்போது நாம் எப்படிச் செயல்படவேண்டும் என்பதுபற்றிய நியதியை இயேசு இங்கே சொல்லியிருக்கிறார். சத்தியத்தைப் பகிர்ந்துகொள்ளுதல் என்றால், மற்றவர்கள் எந்த அளவுக்கு தவறுசெய்கிறார்கள் என்று சொல்வது அல்ல: வெளி 14:6-12 இன் முத்தூது சொல்கிறபடி இயேசுவைப் பகிர்ந்து கொள்ளுதல் ஆகும்.

அப் 1:8 இல், இயேசுவின் வார்த்தைகளில் சில முக்கிய நியதிகள் உள்ளன.

முதலில், ‘நீங்கள் எருசலேமில் எனக்குச் சாட்சிகளாக இருப்பீர்கள்’. நாம் இதை ஏற்கனவே பார்த்தோம்; மீண்டும் பார்ப்பது அவசியம்தான். நாம் சரீர பிரகாரமாக வசிக்கிற இடத்தில் அவருடைய சாட்சிகளாக இருக்கவேண்டும்.இதில் நமது வீடு, திருச்சபை, சுற்றுப்புறம், சமுதாயம் ஆகியவை அடங்கும். நாம் இருக்கும் இடத்தில் முதலில் அவருடைய சாட்சிகளாக இருக்கவேண்டும். அங்குதான் நம்மை அவர் வைத்திருக்கிறார். நம் வீட்டில் அல்லது வேலையில் நமக்குநெருக்கமான மக்களுக்கு அவருடைய சாட்சிகளாக இருக்கவேண்டும். அது நம் சொந்தக் குடும்பமாக இருக்கலாம்; திருச்சபை விசுவாசிகள், உடன் வேலையாட்கள், அண்டை வீட்டார், சமுதாயமாக இருக்கலாம்.

சில நேரங்களில் தூர நாட்டிற்கும் அந்நிய கலாச்சாரத்திற்கும் சென்று, அங்கே சாட்சிகளாக இருக்க சிலர் விரும்புகிறார்கள். ஆனால், அவர்கள் தங்களைச் சுற்றியுள்ள மக்களுக்கு சாட்சி கொடுப்பதில்லை. நாம் இருக்கும் இடத்தில் ஆரம்பித்து, கர்த்தர் நம்மை வழிநடத்தும்போது வேறிடம் செல்லவேண்டும்.

அடுத்து, ‘யூதேயா முழுவதிலும், சமாரியாவிலும், பூமியின் கடைசிபரியந்த மும்’. அப் 1:8. கலாச்சார எல்லைகளைக் கடந்து சாட்சிகொடுக்க வேண்டும் என்கிற யதார்த்தத்தை இயேசு மீண்டும் உறுதிப்படுத்துகிறார். நாம் இருக்கும் இடத்திலிருந்து தொடங்கி, வெவ்வேறு சமூக, இன, மத மக்களைச் சந்திக்க மற்ற பகுதிகளுக்கு அழைக்கப்படலாம். நாம் ஒரே கலாச்சாரத்தைச் சேர்ந்தவர்களாக இருந்தால், கலாச்சார தடைகள் அதிகம் இல்லாமல் இருக்கும். உலகின் சில பகுதிகளில், அங்கே இருக்கிற இனங்களில் ஓர் இனத்தார் மாத்திரமே திருச்சபையில் இருக்கிறார்கள். ஆனால், அவருடைய சாட்சிகளாக, நாம் நமது வசதி வட்டத்தைவிட்டு வெளியேறி, எல்லா வகை மக்களையும் சந்தித்தாக வேண்டும். இது முக்கியமானது என்று இயேசுவின் ஊழியக்கட்டளை சொல்கிறது. அவர்களுக்கும் இயேசுவின் செய்தி தேவை.

`சவால்: உங்கள் சமுதாயத்தில் திருச்சபை சந்திக்க முயற்சி எடுக்காத மக்களைப் பட்டிய லிடுங்கள்.`

`சவால் சந்திப்பு: சிறப்புத் தேவைகள் உள்ளவர்களுக்கு ஊழியம் செய்வதற்கான வாய்ப்பை எதிர்காலத்தில் தேவன் தரவேண்டும் என்று ஜெபியுங்கள்.`