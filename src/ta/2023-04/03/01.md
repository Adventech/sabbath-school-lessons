---
title:  ஊழியத்துக்கு தேவனின் அழைப்பு
date:   14/10/2023
---

### இவ்வார ஆராய்ச்சிக்கு
ஆதி 11:1-9; ஆதி 12:1-3; தானி 9:24-27; மத்தேயு 1:21; ஆதி 12:10-13:1; அப் 8:1-4; அப் 1:8.

> <p>மனன வசனம்</p>
> பரிசுத்த ஆவி உங்களிடத்தில் வரும்போது நீங்கள் பெலனடைந்து, எருசலேமிலும், யூதேயா முழுவதிலும், சமாரியாவிலும், பூமியின் கடைசிபரியந்தமும், எனக்குச் சாட்சிகளாயிருப்பீர்கள் என்றார். அப்போஸ்தலர் 1:8.

தேவன் சில சமயங்களில் நம் வசதி வட்டத்திலிருந்து நம்மை வெளியேற்றி, நம்மை அவருடைய சாட்சிகளாக்க வேண்டியிருக்கலாம். சில சமயங்களில் அவரது நோக்கங்களை நிறைவேற்ற இந்த வெளி யேற்றம் பயன்படுத்தப்படலாம். எ.கா. பாபேல் கோபுரத்தில் மக்கள் சிதறடிக்கப்படல்.’பூமி எங்கும் மக்களை குடியேற்ற இந்தச் சிதறடிக்கப்படுதலே வழிமுறையாக இருந்தது. குடியேற்றத்தைத் தடுக்க மனிதர்கள் பயன்படுத்திய அதே வழி யைப் பயன்படுத்தி, தேவன் தமது நோக்கத்தை நிறைவேற்றினார்.’<sup>1</sup> அதேசமயம், ஆபிரகாம் தனது சொந்த நாட்டிலிருந்து வேறொரு இடத்திற்குச் சாட்சியாகச் சென்றார். ஆதி 12. இயேசுவின் சீடர்களும் தங்கள் சொந்த மக்கள் மத்தியில்மட்டும் வேலை செய்வதிலிருந்து, மற்றவர்களுக்காகவும் வேலைசெய்யச் சென்றார்கள்.அப் 3; 8:1-4. அப் 1:8 இல், இயேசு சுவிசேஷ நியதியை ஏற்படுத்தினார். அவர்கள் எருசலேம், யூதேயா எனும் உள்நாட்டில் தொடங்கி, பின்னர் சமாரியாவுக்குச் சென்று, இறுதியில், பூமியின் கடைசி பரியந்தம் செல்லவேண்டியிருந்தது.

ஆனால் நாம் நம் நாட்டைவிட்டு வெளியேறிச்செல்லாவிட்டாலும், நம்மைச் சுற்றியுள்ள மக்களிடம் செல்லவேண்டும் என்று தேவன் விரும்புகிறார். எருசலேமிலிருந்த திருச்சபை மனநிறைவுடன் அங்கேயே இருந்தபோது, அவர்கள் சிதறடிக்கப்பட்டார்கள். உபத்திரவம் வந்து மக்கள் அவதிப்பட்டாலும், இந்த நிகழ்வுகளால் உலகம் முழுவதும் சுவிசேஷம் பரவுவதற்கான வழி ஏற்பட்டது.

2023, அக்டோபர் 21 வகுப்புக்காகப் படிக்கவேண்டிய பாடம்

---

<sup>1</sup>Ellen G. White, Patriarchs and Prophets, p. 120.