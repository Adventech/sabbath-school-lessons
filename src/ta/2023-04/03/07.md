---
title:  மேலும் படிக்க
date:   20/10/2023
---

‘பரலோகத்திற்குச் செல்வதற்கு முன், கிறிஸ்து தமது சீடர்களுக்கு ஊழியக்கட்டளை யைக் கொடுத்தார். நித்திய வாழ்வின் பொக்கிஷங்களை உலகுக்கு தாம் எழுதிவைத்துள்ள உயிலை நிறைவேற்றுபவர்களாக அவர்கள் இருக்கவேண்டும் என்று அவர்களிடம் சொன்னார். ‘உலகத்திற்காக என்னை பலியாகக் கொடுத்ததற்கு நீங்கள் சாட்சிகள். இஸ்ரவேலுக்காக நான் உழைத்த உழைப்பை நீங்கள் பார்த்திருக்கிறீர்கள். என் ஜனங்கள் வாழ்வதற்காக என்னிடம் வரவிரும்பவில்லை என்றாலும், ஆசாரியர்களும் ஆட்சியாளர்களும் தங்கள் திட்டப்படி எனக்குச் செய்தாலும், அவர்கள் என்னை நிராகரித்தாலும், தேவனுடைய குமாரனாகிய என்னை ஏற்றுக்கொள்ள அவர்களுக்கு இன்னொரு வாய்ப்பு தருவேன். என்னிடம் வந்து தங்கள் பாவங்களை அறிக்கைசெய்பவர்களை நான் விருப்பத்தோடு ஏற்றுக் கொண்டதை நீங்கள் பார்த்திருக்கிறீர்கள். என்னிடத்தில் வருகிறவனை நான் ஒருபோதும் புறம்பே தள்ளமாட்டேன். என் சீடர்களே, இந்த இரக்கத்தின் செய்தியை உங்களிடம் தருகிறேன். இதை யூதர்களுக்கும் புறஜாதிகளுக்கும் கொடுக்கவேண்டும்; முதலில் இஸ்ரவேலுக்கும், பிறகு எல்லாத் தேசங்களுக்கும், பாஷைக்காரருக்கும், மக்களுக்கும் கொடுக்க வேண்டும். அது விசுவாசிக்கிறவர்கள் அனைவரும் ஒரே சபையாகக் கூட்டப்பட வேண்டும்.’

‘நீங்கள் புறப்பட்டுப்போய் சகல ஜாதிகளையும் சீஷராக்குங்கள்’ என்று மாபெரும் ஊழிய கட்டளை தெளிவாகச் சொல்கிறது. மத்தேயு 28:19. எனவே, இது நிச்சயமாக மற்றவர்களுக்கு, குறிப்பாக பிற நாடுகளுக்குச் செல்வது பற்றியது.

‘சுவிசேஷ ஊழியக்கட்டளையானது கிறிஸ்துவின் ராஜ்யத்தின் ஊழிய உரிமை ஆவணம். ... நாம் நினைப்பதைவிட தேவனுடைய ராஜ் யத்திற்கு மிக அருகில் இருப்பவர்கள் அநேகர் இருக்கிறார்கள்.’

‘பாவம் நிறைந்த இந்த இருண்ட உலகில் விலையுயர்ந்த முத்துகளாய் அநேகர் இருக்கிறார்கள்; தேவன் அவர்களிடம் தமது செய்தியாளர்களை அனுப்புவார். கிறிஸ்துவுக்காக தீர்மானம் செய்யக் கூடியவர்கள் எல்லா இடங்களிலும் இருக்கிறார்கள். உலக நன்மைகளைவிட தேவ ஞானத்தை மதிப்பவர்கள் பலர் இருக்கிறார்கள். அவர்கள் உண்மையுடன் ஒளி வீசுபவர்களாக இருப்பார்கள்.... இவ்வாறு, தப்பெண்ணங்கள் நொறுங்கி போயின; தேவன் தங்களுக்கு மட்டுமே தேவன் என்கிற தனியுரிமை நினைப்பு கைவிடப்பட்டது. மேலும் புறஜாதியார்களுக்கு சுவிசேஷம் சொல்வதற் கான வழி திறந்தது.’

**கலந்துரையாடக் கேள்விகள்**

`உங்கள் சொந்த வாழ்க்கையில் அடிப்படையில் ஊழியம் என்கிற வார்த்தையை எவ்வாறு வரையறுப்பீர்கள்?`

`உங்கள் மனப்பான்மையிலும் நடத்தையிலும் ஊழியத்தை எந்தெந்த வழிகளில் தினமும் வெளிப்படுத்தலாம்? அன்றாட வேலைகளில் நீங்கள் எவ்வாறு அதிக ஊழியநோக்கத்துடன் இருக்கமுடியும்?`

`நம்மைப் போலல்லாதவர்களுக்கு எதிரான தப்பெண்ணத்திலிருந்து நாம் விடுபட, பரலோகத்திலிருந்து வல்லமை தேடுவது எவ்வளவு முக்கியம்?`