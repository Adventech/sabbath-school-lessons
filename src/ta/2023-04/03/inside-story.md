---
title:  மிஷன் கதை
date:   20/10/2023
---

### ஊழிய கதைக்காக வாஞ்சையுடன்

ஆண்ட்ரூ மெக்செஸ்னி

தேவனுக்கு உண்மையாக இருந்ததின் நிமித்தம் உபத்திரவத்தைச் சந்தித்த கிறிஸ்தவர்கள் இருந்த ஒரு நாட்டில் ஒரு வீட்டுச்சபையைச் சந்திப்பதற்காக ஜீனா வெஹ்லன் சென்றிருந்தார். அட்வென்டிஸ்ஸ் மிஷனுக்கா ஊழிய சம்பவங்களைச் சேகரிப்பதற்காகச் சென்றிருந்தார்.

அந்த வீட்டுச் சபையானது அடுக்குமாடிக் குடியிருப்பு ஒன்றின் தரை தளத்திலிருந்த ஒரு வீட்டில் நடைபெற்றது. அங்கே ஒரு பக்கத்தில் நடைபெறும், அடுத்தப் பக்கத்தில் ஒரு சிறிய அறை இருந்தது. அந்தச் சிறிய அறையில் வைத்து, மொழிபெயர்ப்பாளர் ஒருவருடைய உதவியுடன் ஜீனா மக்களை நேர்காணல் செய்துகொண்டிருந்தார்.

மக்கள் உற்சாகமாகவும் அன்பாகவும் நடந்துகொண்டார்கள். ஆனால் விசேஷித்த சம்பங்கள் எதையும் சொல்லவில்லை; மாறாக, அந்த வீட்டுச்சபையின் தொழில்நுட்ப அம்சங்களைப் பற்றியே சொன்னார்கள்.

நேரம் சென்று கொண்டிருந்தது. யாராவது சரியான சாட்சியுடன் வரமாட்டார்களா என்று ஜீனா அதிகம் எதிர்பார்த்துக் கொண்டிருந்தார். ‘ஆண்டவரே, நம்பிக்கையூட்டுகிற சம்பவத்துடன் யாராவது வரவேண்டும். எனக்கு அந்த மொழி தெரியாததால், அப்படிப்பட்ட நபரை நான் கண்டுபிடிப்பது கடினம். மொழிபெயர்ப்பாளராலும்கூட உதவமுடியாது. ஆண்டவரே, யாராவது ஒருவரை அனுப்பமாட்டீரா?’ என்று ஜெபித்தார்.

சற்று நேரத்தில் ஒரு பெண் அந்த அறைக்குள் வந்தார். அந்தப் பெண்ணிடம் பேசவேண்டுமென ஜீனா உணர்த்தப்பட்டார். மொழிபெயர்ப்பாளருடைய உதவியுடன் பேசினார்.

‘‘இந்தச் சபைக்கு வெகுநாட்களாக வருகிறீர்களா?’’ என்று ஜீனா கேட்டார்.

இல்லை, அவர் ஒரு சில மாதங்களாகத்தான் வந்துகொண்டிருந்தார்.

செவந்த்-டே அட்வென்டிஸ்டுகள் பற்றி அவர் எவ்வாறு தெரிந்துகொண்டாரென ஜீனா கேட்டார்.

அவர் ஒரு சனிக்கிழமையன்று, தன் பிள்ளைகளுடன் சந்தையில் நடந்துசென்று கொண்டிருந்தாராம். அவர்கள் பக்கவாட்டிலிருந்த பாதை வழியாகச் சென்றுகொண்டிருந்தபோது, சீராக உடையணிந்திருந்த இருவர் அவரிடம் வந்தார்கள்.

‘‘ஏழாம் நாள்தான் ஓய்வுநாள்’’ என்று ஒருவர் சொன்னார்.

‘‘அதிகமாகத் தெரிந்துகொள்ள இணையதளத்தில் தேடுங்கள்’’ என்று மற்றொருவர் சொன்னார். பிறகு, இருவரும் நடந்து சென்றுவிட்டார்கள்.

அந்தப் பெண் வீட்டிற்குச் சென்று, இணையதளத்தில் தேடினார். அவருடைய மொழி யில் மொழியாக்கம் செய்யப்பட்ட, அமெரிக்க சுவிசஷே கர் ஒருவருடைய பிரசங்கங்கள் பலவற்றைக் கேட்டார். பல நிகழ்ச்சிகளைப் பார்த்தார். ஆசீர்வாதமாக இருந்தது. அதன்பிறகுதான் இந்த வீட்டுச்சபைக்கு வர ஆரம்பித்தார். ஜீனா அங்கே வருவதற்கு சில நாட்களுக்க முன்னர் தான் ஞானஸ்நானம் பெற்றிருந்தார்.