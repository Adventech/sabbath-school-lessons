---
title:  ஆரம்பக்காலத் திருச்சபையும் வசதி வட்டங்களும்
date:   18/10/2023
---

`ஆரம்பக்காலத் திருச்சபையில், விசுவாசிகளை தங்கள் வசதி வட்டத்திலிருந்து சிதற டித்தது எது? அப் 8:1–4.`

இதுவரை, திருச்சபை முக்கியமாக எருசலேம் அல்லது யூத எல்லைக்குள் யூத மக்களிடையேமட்டும் இருந்தது. பக்தியுள்ள யூதரும் பரிசேயருமான சவுல் போன்றோரால் எருசலேமில் உபத்திரவம் தொடங்கியபோது, திருச்சபை யூதேயா-சமாரியா முழுவதும் சிதறடிக்கப்பட்டது. ‘நீங்கள் எருசலேமிலும், யூதேயா முழுவதிலும், சமாரியாவிலும் எனக்குச் சாட்சிகளாயிருப்பீர்கள்’ என்று இயேசு முன்னுரைத்திருந்தார். சிதறிப்போனவர்கள் எங்குந்திரிந்து, சுவிசேஷ வசனத்தைப் பிரசங்கித்தார்கள் என்கிற அப் 8:4 இன் படி, இயேசுவின் தீர்க்கதரிசனம் நிறைவேறியது.

திருச்சபை எருசலேமுக்கு அப்பால் செல்லத்தொடங்கிய பிறகும், விசுவாசிகள் யூதர்களின் நகரங்களில் உள்ள யூதருக்கு பிரசிங்கத்துக் கொண்டுதான் இருந்தார்கள். விசுவாசிகள் பெனிக்கேயா, லெபனான், சீப்புருவரை சிதறடிக்கப்பட்டனர். அப் 11:19. ஆனால் இந்தக் கட்டத்தில் யூதர்களைத் தவிர வேறு யாருக்கும் அவர்கள் செய்தியைப் பிரசங்கிக்கவில்லை. இயேசுவின் சீடர்களும் ஆரம்பக்காலத் திருச்சபையும் புறஜாதியாருக்கு அல்ல, யூதருக்கு மாத்திரமே ஊழியம்செய்தார்கள். திருச்சபையின் ஊழியம் என்ன என்பதில் அவர்கள் இன்னும் குறுகியப்பார்வை உடையவர்களாகவே இருந்தார்கள்.

இயேசுவின் சீடரும் ஆரம்பக்காலத் திருச்சபையின் முக்கிய நபர்களில் ஒருவருமான பேதுருகூட புறஜாதிகளுக்கு சுவிசேஷத்தை எடுத்துச் செல்ல விருப்பம் காட்ட வில்லை; பவுல் அவ்வாறு செய்யத் தொடங்கிய பிறகும்கூட பேதுரு ஆர்வம் காட்டவில்லை. பேதுரு விருத்தசேதனம் செய்யப்பட்டவர்களுக்கு, அதாவது, யூதர்களுக்கு அப்போஸ்தலர் என்றும், பவுல் புறஜாதிகளுக்கு அப்போஸ்தலர் என்றும் பலர் சொல்லிக்கொண்டார்கள். கலா 2:8. ஆரம்பத்தில், புறஜாதிகளுடன் சேர்ந்திருக்க பேதுரு விரும்பவில்லை. கலா 2:11,12. இருப்பினும், தேவன் பேதுருவை அவருடைய வசதி வட்டத்திலிருந்து வெளியேற்றி, அவருடைய இதயத்தை மாற்றினார். சுவிசேஷக் கட்டளை உண்மையில் எப்படிப்பட்டது என்பதை அவர் புரிந்துகொள்ள தொடங்கினார்; இயேசுவின் மரணம் முழு உலகத்திற்கும் என்ன செய்கிறது என்பதையும் விளங்கிக்கொண்டார். அப் 10:9-15, 28, 29.

`பேதுருவுக்கு கர்த்தர் கொடுத்த செய்தி என்ன? நம் காலத்தில், இந்த நியதியை ஊழியத்தில் எவ்வாறு பயன்படுத்தவேண்டும்?`