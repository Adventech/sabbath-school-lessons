---
title:  முழு உலகத்திற்கும் ஆசீர்வாதமாக மாறுதல்
date:   16/10/2023
---

`ஆபிராமிடம் தேவன் சொன்னது எந்த வகையில் ஊழியத்திற்கான அழைப்பாக இருந்தது? ஆதி 12:1-3.`

தனது நாட்டையும் மக்களையும்விட்டு வேறு நாட்டிற்குச் செல்லும்படி தேவன் ஆபிராமிடம் சொன்னார். பின்னர் அவர் பெயரை ஆபிரகாம் என்று மாற்றினார். பூமியில் தேவனுடைய நோக்கங்களை நிறைவேற்ற, ஆபிரகாமை ஒரு கருவியாகப் பயன்படுத்துவதே தேவனுடைய திட்டம். கர்த்தருடைய வார்த்தையின்படி ஆபிரகாம் சென்றார். தேவன் உங்களுக்காக ஒரு திட்டத்தை வைத்திருக்கலாம்; அது உங்கள் குடும் பத்தையும் மக்களையும் விட்டு, மற்றவர்களுக்கு நீங்கள் ஆசீர்வாதமாக இருப்பதற்காக, அவருக்குச் சேவைசெய்ய அவர் காட்டுகிற இடத்திற்குச் செல்வதாக இருக்கலாம்.

**பின்வரும் பகுதிகளை வாசியுங்கள். ஒவ்வொரு பகுதியும் தேவனுடைய உடன்படிக்கை பற்றியும், அவர் நமக்கு அளித்த வாக்குறுதிபற்றியும் என்ன சொல்கிறது?**

`ஆதி 3:15`

`ஆதி 17:19`

`எண் 24:17`

`ஏசாயா 9:6`

`தானியேல் 9:24-27`

`மத்தேயு 1:21`

ஏதேன் தோட்டத்தில் கொடுத்த வாக்குத்தத்தத்தை தேவன் நிறைவேற்றப் போகிறார் என்பது இந்த வசனங்களிலிருந்து தெளிவாகிறது. பாவப் பிரச்சினைக்கு தீர்வாக ஒருவர் வருவார் என்பது தெரிகிறது. மேசியாவாகிய இயேசு கிறிஸ்துவே இந்தத் தீர்வு. ஆபிரகாம்-சாராள் மகனாகிய ஈசாக்கின் வம்சத்தில் பிறக்க வேண்டும். தேவன் ஆபிரகாமுக்கு செய்த ஆசீர்வாத வாக்குறுதிக்கு ஈசாக்கும் யாக்கோபும் வாரிசுகள் என்று எபிரெயர் 11:9 கூறுகிறது.

வாக்குப்பண்ணப்பட்ட சந்ததி தன் மூலமாக எப்படி எழும்பும் என்பதை ஆபிரகாம் எவ்வளவு புரிந்துகொண்டார் என்பது தெரியவில்லை; ஆனாலும், அவர் விசுவாசத்தோடு வெளியேறினார். ‘ஆபிரகாம் தான் சுதந்தரமாகப் பெறப்போகிற இடத்திற்குப் போகும்படி அழைக்கப்பட்டபோது, விசுவாசத்தினாலே கீழ்ப்படிந்து, தான் போகும் இடம் இன்னதென்று அறியாமல் புறப்பட்டுப் போனான்.’ எபிரெயர் 11:8.

`என்ன ஒரு முன்மாதிரி! எங்கு செல்கிறீர்கள் என்று ‘தெரியாமல்’’ ஓரிடத்திற்கு நீங்கள் தேவனால் அழைக்கப்பட்டீர்கள் என்று வைத்துக்கொள்வோம். உங்கள் எதிர்வினை எப்படிப்பட்டதாக இருக்கும்? ஏன்?`