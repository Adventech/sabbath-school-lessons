---
title:  பணக்காரர்களுக்கு ஊழியம்
date:   29/11/2023
---

`இயேசுவை நிக்கொதேமு ஏற்றுக்கொண்டார். அப்படி ஏற்றுக்கொள்ளாத ஒரு பணக்காரருக்காகவும் இயேசு ஊழியம்செய்தார். மத்தேயு 19:16-22. இதிலிருந்து நாம் என்ன பாடங்களைக் கற்றுக்கொள்ளலாம்?`

அந்தப் பணக்கார வாலிபனிடம் இயேசு பேசின பேச்சிலிருந்து, பணம் எப்படிப்பட்ட ஆபத்தான கண்ணி என்பதை அறிந்து கொள்ளலாம். இந்த வார்த்தைகளைப் பாருங்கள்: ‘ஐசுவரியவான் தேவனுடைய ராஜ்யத்தில் பிரவேசிப்பதைப்பார்க்கிலும், ஒட்டகமானது ஊசியின் காதிலே நுழைவது எளிதாயிருக்கும்.’ மத்தேயு 19:24. பணக்காரர்கள் இரட்சிக்கப்பட முடியாது என்று இந்த வசனம் சொல்லவில்லை. ஆனால் பணக்காரர்கள் கவனமாக இருக்காவிட்டால், பணம் உண்மையிலேயே அவர்களுடைய இரட்சிப்புக்குத் தடையாக இருக்கும்.

இறுதியில், பணக்காரர்களும் ஏழைகளும் கல்லறை எனும் ஒரே இடத்தைத்தான் அடை கிறார்கள். அதாவது, எல்லோருக்கும் தேவைப்படுவதுபோல, செல்வந்தர்களுக்கும் இரட்சிப்பு தேவைப்படுகிறது. பணத்தால் எதை வேண்டு மானாலும் வாங்க லாம்; ஆனால் மரணத்திலிருந்து விடுதலை வாங்கமுடியாது. அந்த விடுதலை ஒரு பரிசாக மட்டுமே கிடைக்கும்; விசுவாசத்தோடு கேட்டால், தேவன் இலவசமாகத் தருவார். ‘நானே உயிர்த்தெழுதலும் ஜீவனுமாயிருக்கிறேன், என்னை விசுவாசிக்கிறவன் மரித்தாலும் பிழைப்பான்ù என்றார் இயேசு. யோவான் 11:25.

`பணக்கார வாலிபனின் நிகழ்ச்சிக்கு மாறாக, லூக்கா 19:1-10 நிகழ்ச்சியில் என்ன நடந்தது?`

பணக்கார வாலிபரை போல் இல்லாமல், சகேயு நல்ல தீர்மானம்செய்தார். அந்த வாலிபனிடம் சொன்னது போல சகேயுவிடம் இயேசு அவரிடம் இருந்ததை எல்லாம் விற்றுக் கொடுக்கும்படி சொல்லவில்லை. அந்த வாலிபன் பணத்தோடு இறுகக் கட்டப்பட்டிருந்ததால்தான், அவனிடம் அவ்வாறு சொன்னார். சகேயுவின் வீட்டில் இயேசு இருந்தபோது, அவர்கள் பேசிக்கொண்ட அனைத்தும் நமக்குத் தெரியாது என்றாலும், இயேசுவால் சகேயு உணர்த்தப்பட்டார்; தன்னுடைய செல்வம் தொடர்பான சில மாற்றங்களை அவர் தனது வாழ்க்கையில் செய்யவேண்டும் என்பதை உணர்ந்தார்.

`‘மனுஷன் உலகம் முழுவதையும் ஆதாயப்படுத்திக்கொண்டாலும், தன் ஜீவனை நஷ்டப்படுத்தினால் அவனுக்கு லாபம் என்ன? மனுஷன் தன் ஜீவனுக்கு ஈடாக என்னத்தைக் கொடுப்பான்?’ மத்தேயு 16:26. இந்த வார்த்தைகள் நம் அனைவருக்கும் என்ன கற்றுக்கொடுக்கவேண்டும்?`