---
title:  நேபுகாத்நேச்சார்
date:   26/11/2023
---

-டே அட்வென்டிஸ்ட்டுகளாகிய நாம் ‘வரம்பில்லா பாவநிவாரணத்தைù நம்புகிறோம். அதாவது, தேவனால் முன்குறிக்கப்பட்ட ஒரு சிலருக்காக மட்டுமல்ல, உலகத்தார் அனைவருக்காகவும் இயேசு மரித்தார் என்று நம்புகிறோம். ஏனெனில், ‘எல்லா மனுஷரும் இரட்சிக்கப்படவும், சத்தியத்தை அறிகிற அறிவை அடையவும், அவர் சித்தமுள்ளவராய் இருக்கிறார்ù. 1தீமோ 2:4. நம்முடைய பாவங்களை மாத்திரம் அல்ல, சர்வலோகத்தின் பாவங்களையும் நிவிர்த்திசெய்கிற பலியாயிருக்கிறார். 1யோவான் 2:2. அவர் உலகத்தோற்றத்துக்கு முன்னே கிறிஸ்துவுக்குள் நம்மைத் தெரிந்துகொண்டிருக்கிறார். எபே 1:4. மனிதர்கள் எல்லோரும் அவரை தெரிந்துகொள்வதில்லை என்பதுதான் பிரச்சினை. அதனால்தான் எல்லா வகையான மக்களையும் தம்மிடம் வரவைக்க தேவன் முயற்சி எடுப்பதைப் பற்றி வேதாகமத்தில் வாசிக்கிறோம்.

`உலகின் மிக சக்திவாய்ந்த மனிதர்களில் ஒருவர் இரட்சிக்கப்பட்டது பற்றிபற்றி தானியேல் 4 நமக்கு என்ன சொல்கிறது?`

சக்திவாய்ந்த அவிசுவாசிகளையும் தேவன் தொடுகிறார் என்பதற்கு ஒரு குறிப்பிடத் தக்க உதாரணம் நேபுகாத்நேச்சார். இஸ்ரவேலின் சில ராஜாக்களுக்கு நியாயத்தீர்ப்பு வழங்கப்பட்டதுபோலவே நேபுகாத்நேச்சாருக்கும் வழங்கப்பட்டது. (உதாரணமாக, 2நாளா 32:25,26; 1இரா 14:21-31; 1சாமு 28). நேபுகாத்நேச்சார் தன் சுயநினைவுக்கு வந்து, சிருஷ்டிகரான தேவனை ஒப்புக்கொண்ட சம்பவமானது, ஏழை எளியவர்கள்மேல் தேவனுக்கு இருக்கிற அதே அக்கறைதான் சக்திவாய்ந்தவர்கள் மேலும் அவருக்கு இருக்கிறது என்பதைக் காட்டுகிறது. ‘நேபுகாத்நேச்சாராகிய நான் பரலோகத்தின் ராஜாவைப் புகழ்ந்து, உயர்த்தி, மகிமைப்படுத்துகிறேன்; அவருடைய கிரியைகளெல்லாம் சத்தியமும், அவருடைய வழிகள் நியாயமுமானவைகள். அகந்தையாய் நடக்கிறவர்களைத் தாழ்த்த அவராலே ஆகும்ù என்று பூமியின் மிக சக்திவாய்ந்த மனிதர் அறிவித்தார். தானியேல் 4:37. நம்மில் உள்ள அனைத்து பணக்காரர்களும் சக்திவாய்ந்தவர்களும் அகந்தையுள்ளவர்களும் இந்த உண்மையை புரிந்துகொண்டால், எவ்வளவு நன்றாக இருக்கும்!

இந்தச் சம்பவத்திலிருந்து நாம் என்ன கற்றுக்கொள்ளலாம்? முதலாவதாக, சக்திவாய்ந்த அவிசுவாசிகளைத் தொடுவதற்கு, தானியேல் போன்ற உறுதியான விசுவாசிகளை தேவன் ஒரு பாலமாகப் பயன்படுத்துகிறார். இரண்டாவதாக, சக்திவாய்ந்த அவிசுவாசிகளைத் தொடுவதற்கான செயல்பாட்டில் தேவன் நேரடியாகத் தலையிடுவார். இது மிகவும் வியத்தகு கதையாக இருந்தபோதிலும், அகந்தையுள்ளவர்களைத் தாழ்த்துவதற்கு வேறு வழிகளும் உள்ளன.

`நாம் உலகத் தராதரங்களின்படி பணக்காரர்களாகவோ பலவான்களாகவோ இல்லாவிட்டாலும், ஆணவத்தோடு நடக்க வாய்ப்பு இருக்கிறது; அதை நாம் ஏன் தவிர்க்கவேண்டும்? நாம் அகந்தையுள்ளவர்களாக மாறுவது ஏன் நாம் நினைப்பதைவிட எளிதாக இருக்கலாம்?`