---
title:  'படித்தவர்களுக்குச் சாட்சி: நிக்கொதேமு'
date:   28/11/2023
---

நிக்கொதேமு ஒரு கற்றறிந்த மனிதர். வேதாகமம் அவரை யூதர்களின் அதிகாரி என்று சொல்கிறது. யோவான் 3:1. இயேசு அவரை இஸ்ரவேலின் போதகர் என்று குறிப்பிட்டார். யோவான் 3:10. அவருக்கு வேதாகம அறிவு இருந்தது; கர்த்தரிடம் ஆன்மிகப் பசியும் இருந்தது. மனித கண்ணோட்டத்தில், அவர் தேவனைப் பின்பற்றுபவர்போல் தெரியலாம். அவர் எல்லாக் கற்பனைகளையும் கடைப்பிடித்தார்; யூதர்மத்தியில் மரியாதைக்குரிய தலைவராக இருந்தார். அவர் அதிகாரமிக்கவராகவும் செல்வந்தராகவும் இருந்தார். இவை தேவன் அவரை ஆசீர்வதித்ததற்கான அடையாளங்கள் என்று பலர் நினைத்தார்கள். ஆயினும், மேலோட்டமாகத் தெரிந்தவை எல்லாம் மேற்புறத்தோற்றங்கள் மட்டுமே.

`நிக்கொதேமுவின் ஆன்மிகத் தேவைகளைப்பற்றியும், இயேசு அவற்றை எவ்வாறு சரிசெய்தார் என்பதைப்பற்றியும் யோவான் 3:1–12 என்ன சொல்கிறது?`

இயேசுவிடம் நிக்கொதேமு வந்தபோது, நல்லவன் என்று தனக்கு இருந்த பெயரைக் காப்பாற்றிக்கொள்ள நிக்கொதேமு முயன்றார். ஆனால், தேவனுக்கு நிக்கொதேமுவின் மனது தெரியும். அதேபோல, அதிகாரமுள்ளவர்களின் பின்னணி என்னவாக இருந்தாலும், அவர்களுடைய தேவைகளை தேவன் அறிவார். இயேசுவின் போதனைகள் நிக்கொதேமுவின் மனதைத் தொட்டதால்தான், அவர் இயேசுவிடம் வந்தார். இயேசுவை ஆண்டவராக வெளிப்படையாக ஒப்புக்கொள்ளாவிடா மல் அவருடைய பெருமை அவரைத் தடுத்தது; ஆனால், அன்று இரவில் மாறினார். தேவனால் அனுப்பப்பட்டவர் இயேசு என்பது உறுதியானபிறகும், தான் இயேசுவைப் பின்பற்றுகிறவர் என்பதை வெளிப்படையாகக் காட்டவில்லை.

`நிக்கொதேமு, இயேசுவைப்பற்றி யோவான்7:43-52; 19:39 நமக்கு என்ன சொல் கின்றன?.`

இயேசுவால் நிக்கொதேமு வெளிப்படையாக மாறினார் என்பதை நாம் இங்கே காணலாம். இயேசு உயிருடன் இருந்தபோது அவரைப் பாதுகாக்கவும், இயேசு இறந்தபிறகு அவரைக் கனப்படுத்தவும் நிக்கொதேமு முயன்றார். நிக்கொதேமு தனக்கு அதிக அறிவும் ஞானமும் இருக்கிறதென்று நினைத்துக் கொண்டாலும், இயேசு அவருடைய மனதை தொட்டார். நமக்கு இரட்சகர் தேவையாக இருப்பதுபோல, அவருக்கும் இரட்சகர் தேவைப்பட்டார்.

`நம்மிடம் சத்தியம் இருக்கிறது என்பது உண்மைதான். ஆனால், சத்தியத்தைப்பற்றிய இந்த அறிவுமட்டுமே நம்மைக் காப்பாற்றப் போதுமானது என்று நினைக்கிற கண்ணியில் நாம் மாட்டிக்கொள்ளாதிருக்க நாம் ஏன் கவனமாக இருக்கவேண்டும்? முத்தூதை நன்கு அறிந்தவர்கள்கூட தங்கள் இரட்சிப்பை இழப்பதற்கு வாய்ப்பிருக்கிறது என்பதால், நாம் எப்படிப்பட்ட எச்சரிக்கையுடன் வாழவேண்டும்?`