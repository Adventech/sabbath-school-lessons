---
title:  அதிகாரத்தில் உள்ளோருக்கு ஊழியம்
date:   25/11/2023
---

### இவ்வார ஆராய்ச்சிக்கு
தானியேல் 4; 2இராஜா 5:1-19; யோவான் 3:1-12; 7:43-52; மத் 19:16-22; யோவான் 19:38-42.

> <p>மனன வசனம்</p>
> மனுஷன் உலகம் முழுவதையும் ஆதாயப்படுத்திக்கொண்டாலும், தன் ஜீவனை நஷ்டப்படுத்தினால் அவனுக்கு லாபம் என்ன? மனுஷன் தன் ஜீவனுக்கு ஈடாக என்னத்தைக் கொடுப்பான்? மத்தேயு 16:26.

பல ஆண்டுகளுக்கு முன்பு எழுதப்பட்டிருந்தாலும், வேதாகமம், தேவனுடைய வார்த்தை; நம் உலகத்திற்கான தேவனுடைய உண்மையை அது வெளிப்படுத்துகிறது. மேலும் அது வெளிப்படுத்தும் பல உண்மைகளில் மனித இயல்பும் ஒன்று; அது - ஏழாம் நூற்றாண்டு யூதேயாவோ, இருபத்தியோராம் நூற்றாண்டு பிரேசிலோ - மக்கள் அனைவரும் தேவ கிருபை தேவைப்படுகிற பாவிகள். பணக்காரர்கள், அதிகாரிகளுடைய நிலையும் இதுதான். வேதாகமக் காலங்களாக இருந்தாலும் சரி, நவீன காலங்களாக இருந்தாலும் சரி, பணக்காரர்களும் அதிகாரிகளும் ஒரே விதமானவர்களாகத்தான் இருக்கிறார்கள்; குறிப் பாக, ஏழைகளைச் சுரண்டி, செல்வம்சேர்ப்பதிலும், அதிகாரம்பெறுவதிலும் குறியாக இருக்கிறார்கள்; சிலர்மாத்திரமே வித்தியாசமாக இருக்கிறார்கள். ஆனாலும், ஏழை-எளியவர்களின் இரட்சிப்பில் தேவன் அக்கறை காட்டுவது போலவே, பணக்காரர்கள்-அதிகாரிகள் இரட்சிப்பிலும் அக்கறை காட்டுகிறார்.

பணக்காரர்களும் பலம் வாய்ந்தவர்களும் தேவனுக்கு கீழ்ப்படியும்போது, உலகத்திற்கு ஆசீர்வாதமாக இருக்கலாம். ஆபிரகாம், ஈசாக்கு, யோபு, , யோசேப்பு போன்றவர்களைப் பாருங்களேன். பணக்காரர்களுக்கும் பலவான்களுக்கும் தேவன் செய்த ஊழியத்தை இந்த வாரத்தில் ஆராய்வோம். அப்படிப் பட்டவர்களை தேவன் முன்பு சந்தித்ததுபோல இந்த காலத்திலும் நம் மூலமாகச் சந்திக்க விரும்புகிறார்.

2023, டிசம்பர் 2 வகுப்புக்காகப் படிக்கவேண்டிய பாடம்