---
title:  மேலும் படிக்க
date:   01/12/2023
---

இயேசுவின் அன்பு ஏழைகள்மீதும் செல்வந்தர்கள்மீதும் சமமாகவே உள்ளது. அவர் பிரபுக்களுக்காகவும் ஏழைகளுக்காகவும் மரித்தார். அவர்களுடைய இருதயத்தைத் தொடுவதற்கான மிகச் சிறந்த வழி இயேசுவுக்குத் தெரியும். ‘ஐசுவரியவான் தேவனுடைய ராஜ்யத்தில் பிரவேசிப்பதைப்பார்க்கிலும், ஒட்டகமானது ஊசியின் காதிலே நுழைவது எளிதாயிருக்கும்ù என்று இயேசு எச்சரித்திருக்கிறார். மாற்கு 10:25. இயேசு கிறிஸ்துவின் சுவிசேஷத்தை அதிகாரம்படைத்தவர்களுக்கும் செல்வந்தர்களுக்கும் கொண்டு செல்லுமாறு நமக்கு இந்த வாரம் சவால் வருகிறது. மற்றவர்களுக்கு இரட்சிப்பு தேவையாக இருப்பது போல, இவர்களுக்கும் இரட்சிப்பு தேவையாக இருக்கிறது; தங்கள் செல்வம் தங்களுக்குப் பாதுகாப்பு வழங்குவதாக அவர்கள் நம்புவதால், இதை உணராமல் இருக்கிறார்கள்.

‘புறக்கணிக்கப்பட்டுள்ள ஏழைகளுக்கு நமது கடமைபற்றி அதிகம் பேசுகிறோம்; புறக்கணிக்கப்பட்டுள்ள பணக்காரர்கள்மேலும் கொஞ்சம் கவனம் செலுத்தவேண்டாமா? இவர்களுக்காக வேலைசெய்வதால் பயனில்லை என்று பலர் நினைக்கிறார்கள். ஆயிரக்கணக்கான செல்வந்தர்கள் எச்சரிப்பு பெறாமல் கல்லறைக்குச் சென்றிருக்கிறார்கள். அவர்கள் அலட்சியமாக இருப்பதாகத் தெரிந்தாலும், அவர்களுக்கும் ஆன்மிகத் தேவைகள் இருக் கின்றன.’—Ellen G. White, The Ministry of Healing, p. 210.

**கலந்துரையாடக் கேள்விகள்**

`பணக்காரர்களுக்கும் ஏழைகளுக்கும் இயேசு ஊழியம்செய்தபோது, சாதி-வர்க்கத்தடைகளை உடைத்தெறிந்தார். பணக்காரர்களுக்கும் ஏழைகளுக்கும் இடையிலே உள்ள இடைவெளிப் பிரச்சினை, நமது எல்லா சமுதாயங்களிலும் வேரூன்றியிருப்பதால், இதைக் கையாள அட்வென்ட்டிஸ்டுகளாகிய நாம் என்ன செய்யப் போகிறோம்?`

`‘முள்ளுள்ள இடங்களில் விதைக்கப்பட்டவன், வசனத்தைக் கேட்கிறவனாயிருந்தும், ஐசுவரியத்தின் மயக்கம் வசனத்தை நெருக்கிப் போடுகிறதினால், அவனும் பலனற்றுப்போவான்ù என்று இயேசு சொன்னார். மத்தேயு 13:22. ஐசுவரியத்தின் மயக்கம் என்று இயேசு எதைக் குறிப்பிட்டார்? செல்வத்தால் மயங்குவதற்கு நாம் ஏன் பணக்காரர்களாக இருக்கவேண்டிய அவசியமில்லை?`

`செவ்வாய்க்கிழமை கேள்வியைத் தியானியுங்கள். சத்தியத்தால் இரட்சிக்கப்படுவதும், சத்தியத்தை அறிந்திருப்பதும் ஒன்றல்ல. ஏன்? இது ஏன் மிகவும் முக்கியமான வேறுபாடு? சத்தியத்தை அறிந்திருப்பதுமட்டும் நம்மை இரட்சிக்காது என்றால், வேறு எது நம்மை இரட்சிக்கும்?`

`உண்மையை அறிவது மட்டுமே நம்மைக் காப்பாற்றாது என்றால், எது நம்மைக் காப்பாற்றும்?`

`இயேசுவை சகேயு ஏற்றுக்கொண்டார்; பணக்கார வாலிபர் நிராகரித்தார். இதற்குக் காரணங்கள் என்ன?`