---
title:  அதிகாரம் படைத்தவர்களுக்கான ஊழியம்
date:   30/11/2023
---

அதிகாரம்படைத்தவர்களுடன் எப்படி நட்புகொள்வது என்பதை இயேசு

அறிந்திருந்தார். அதனால் அப்படிப்பட்டவர்கள் பலர் அவரைப் போற்றினார்கள்; ஒரு சிலர் தூற்றவும் செய்தார்கள். வேதாகமத்தில் இயேசுவிடம் உதவிக்காக வந்த பலவான்களும் அவர் தங்களிடம் அக்கறை காட்டுவதை உணர்ந்தார்கள். ஆனால், அதிகாரம்படைத்தவர்கள் பலர் உடனடியாக இயேசுவிடம் வரவில்லை; இயேசு உண்மையிலேயே தேவனுடைய குமாரன் என்பது உறுதியாகும்

வரை காத்திருந்தார்கள். நிக்கொதேமுவும், அரிமத்தியா ஊரானாகிய யோசேப்பும் அப்படிப்பட்ட வர்கள்தாம்.

`இயேசுவால் தொடப்பட்ட ஒரு பணக்காரனைக் கர்த்தர் எப்படிப் பயன்படுத்தினார் என்பதுபற்றி பின்வரும் வசனங்கள் என்ன சொல்கின்றன? மத் 27:57-60. மாற்கு 15:43-47; லூக்கா 23:50-53; யோவான் 19:38-42.`

இதுவரை நாம் அரிமத்தியா ஊரானாகிய யோசேப்பைப்பற்றி எதுவும் கேள்விப்படவில்லை. திடீரென்று இந்தப் பணக்காரர் தோன்றினார்; ஒரு தீர்க்கதரிசனத்தை நிறைவேற்ற உதவுவதற்குப் பயன்பட்டார். தேவன் தமது நோக்கங்களுக்கு பணக்காரர்களைப் பயன்படுத்தினார் இனியும் பயன்படுத்துவார். எனவே, அவர்களுக்கும் ஒரு ஊழியம் செய்யவேண்டும்.

அதிகாரம்படைத்தவர்களுடன் நட்புகொள்ள எங்கே தொடங்குவது என்பது கடினமானதாக இருக்கலாம். பொதுவாக, அவர்களை நாம் பின்தொடராமல், அவர்கள் நம்மிடம் வருவது நல்லது. இயேசு இதைத்தான் செய்தார்; அவருடைய செய்தி, குணப்படுத்துதல், தேவனுடைய வல்லமைக்கு சாட்சி ஆனார்கள். அவர் உண்மையிலேயே தேவகுமாரன் என்று மனதில் நம்பினார்கள்.

மற்றவர்களின் வாழ்க்கையை மாற்றும் ஏதாவது ஒரு நல்ல ஊழியத்துடன் கூட்டுச்சேர அதிகாரம்படைத்தவர்கள் சிலர் விரும்புவார்கள். இது தங்கள் வாழ்க்கையையும் மாற்றும் என்பதைஅறிந்திருப்பார்கள். அதிகாரம்படைத்தவர் களும் பணக்காரரும் தங்கள் தேவைகளை பகிரங்கமாக வெளிப்படுத்தாமல், தேவையான உதவியைப் பெற இது ஒரு நுட்பமான வழியை உண்டாக்குகிறது.

பணக்காரர்களும் அதிகாரமுள்ளவர்களும் தேவனுடைய ஊழியத்தின் ஒரு பாகமாகஇருக்கக்கூடிய ஊழியத்தைத் தொடங்குவதே இரண்டாவது கட்டம். உங்கள் சமுதாயத்தின் சக்திவாய்ந்தவர்களுக்காக சிறிது நேரம் ஒதுக்குங்கள்.

`சவால்: சக்தி வாய்ந்த, விசுவாசியல்லாத, நீங்கள் தொடர்புகொள்ள வாய்ப்புள்ள ஒருவருக்காக தினமும் ஜெபியுங்கள்.`

`சவால் சந்திப்பு: அதிகாரத்தில் இருக்கும் ஒருவருக்கு - அவர் நீங்கள் சந்தித்திராத ஒருவராக இருந்தாலும் கூட- கடிதம் அல்லது மின்னஞ்சல் அனுப்புங்கள்ஃ அவருக்காக நீங்கள் ஜெபம் செய்கிறீர்கள் என்று அந்த நபரிடம் சொல்லுங்கள்.`