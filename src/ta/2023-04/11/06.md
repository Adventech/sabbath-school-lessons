---
title:  பூமியில் விசுவாசம் இருக்குமா?
date:   14/12/2023
---

இயேசு தம் உவமை ஒன்றின் முடிவில், ‘மனுஷகுமாரன் வரும்போது பூமியிலே விசுவாசத்தைக் காண்பாரோ’ என்று கேட்டார். லூக்கா 18:8 இன்று கிறிஸ்துவின் சீடர்களாக, இயேசு எதை விரும்புகிறார் என்பதை நாம் பார்க்கவேண்டும். இருளின் மத்தியிலும் பிரகாசிக்கிற விசுவாசத்தை இயேசு தேடுகிறார் என்பதை இந்த உவமையில் காணலாம்.

`மத் 8:10,13; 9:2; 20:29-34; மாற்கு 2:5; 10:46-52; லூக்கா 18:35-43 வசனங்களில், விசுவாசமுடையவர் என்று இயேசு யாரையெல்லாம் குறிப்பிடுகிறார்?`

இந்தப் பட்டியலின்படி, பிரகாசிக்கிற விசுவாசமுள்ளவர்கள் இருண்ட நகரங்களிலும் இருந்தார்கள். கப்பர்நகூமில், விசுவாசம் உள்ள பலரை இயேசு சிறப்பித்துக் காட்டுகிறார். மனம் மாற்றப்பட்டவரும், பிற இனத்தைச் சேர்ந்த வருமான நூற்றுக்கதிபதி ஒருவர் விசுவாசத்துடன் இருந்தார். மத்தேயு 8:10,13. விசுவாசம் நிறைந்த நான்கு நண்பர்கள் ஒரு வீட்டின் கூரையைப் பிரித்துக்கொண்டு, திமிர்வாதத்தால் பாதிக்கப்பட்டிருந்த தங்கள் நண்பரை இயேசுவிடம் கொண்டுவந்தார்கள். மத்தேயு 9:2; மாற்கு 2:5. கண்சுகமான பர்திமேயுவின் விசுவாசம் எரிகோவில் பிரகாசமாக பிரகாசிக்கிறது. மாற்கு 10.

அதனால், தேவனுடைய மக்கள்மத்தியில் பெரிய விசுவாசம் இருக்கும் என்று நாம் எதிர்பார்ப்போம். ஆயினும், இயேசுவின் சொந்த ஊரான நாசரேத்தில்கூட கிறிஸ்துவின் ஊழியத்தை கட்டுப்படுத்தும் காரணியாக அவிசுவாசம் இருந்தது. சீடர்களிடம்கூட இயேசு பல சமயங்களில் பின்வரும் சொற்களைப் பயன்படுத்தினார். ‘அற்ப விசுவாசிகளே!’ மத்தேயு 6:30; 8:26; 16:8. ‘அற்பவிசுவாசியே!’ மத் தேயு 14:31. ‘விசுவாசமில்லாத மாறுபாடுள்ள சந்ததியே.’ மத்தேயு 17:17.

நாம் எதிர்பார்த்திராத இடங்களில் (வெளிநாட்டினர், பிறமதத்தவர்கள் மத்தியில்) விசுவாசம் வெளிப்படுகிறது; எதிர்பார்க்கிற இடங்களில் அப்படி இல்லை. மனத்தாழ்மையுடன், இயேசுவைப் போல நாமும் நகரங்களுக்குச் செல்லவேண்டும்; சத்தியத்தை சொல்லும்போது, இயேசுவின்மீது விசுவாசத்துடன் பதிலளிப்பவர்களைத் தேடுங்கள். அப்படிப்பட்டவர்கள் உண்மையில் வெளியே இருக்கிறார்கள்.

`சவால்: அருகில் உள்ளவர்களிடமும், தொலைவில் உள்ளவர்களிடமும் உங்கள் அன்பைப் பகிர்ந்துகொள்கிற விசுவாசத்தைத் தரும்படி தேவனிடம் ஜெபியுங்கள்.`

`சவால் சந்திப்பு: இயேசுவையும் விலைமதிப்பற்ற முத்தூதையும் நீங்கள் எவ்வாறு அறிந்து கொண்டீர்கள்? உங்கள் வாழ்க்கையில் இயேசுவிடமிருந்து நீங்கள் பெற்ற மூன்று ஆன்மிக ஆசீர்வாதங்களைப் பட்டியலிடுங்கள். உங்கள் ஓய்வுநாள் வகுப்பில் இவற்றைப் பகிர்ந்து கொள்ளுங்கள்.`