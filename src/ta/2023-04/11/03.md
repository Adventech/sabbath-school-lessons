---
title:  திரளான மக்களைத் தேடுதல்
date:   11/12/2023
---

நகரங்களில் உள்ளேயும் வெளியேயும் சவால்கள் இருந்தாலும், அங்கு ஊழியம்செய்யுமாறு கிருபையுடன் இயேசு அழைப்பு விடுக்கிறார்.

`திரளான மக்களை நாம் எங்குக் கண்டாலும், அவர்களுக்கு ஊழியம் செய்வதுபற்றி மத்தேயு 9:35-38 நமக்கு என்ன சொல்கிறது?`

நகரங்களில் காணப்படுவது போன்ற திரளான மக்கள்மீது இயேசு பரிவு கொண்டார். எருசலேமுக்காக இயேசு எப்படி அழுதார் என்பதை லூக்கா 19:41 விவரிக்கிறது. முன்பின் முகமறியாமல் நகரங்களில் வாழும் தம்முடைய பிள்ளைகள்மேல் இயேசுவுக்குள்ள அன்பின் ஆழத்தை நாம் புரிந்துகொள்ளாமல் இருக்கலாம். நம்முடைய நோக்கங்களும் இதயங்களும் அவருடையதைப் போல இருப்பதற்காக இயேசு ஜெபிக்கச் சொல்கிறார். மத்தேயு 9:38.

`இயேசு தம் ஊழியத்தைத் தொடங்கியபோது, எங்கிருந்தெல்லாம் மக்கள் வந்தார்கள்? மத்தேயு 4:23-25.`

கலிலேயாவிலும், தெக்கப்போலியிலும், எருசலேமிலும், யூதேயாவிலும், யோர்தானுக்கு அப்புறத்திலும் இருந்த திரளான ஜனங்கள் வந்து, அவருக்குப் பின்சென்றார்கள். மத்தேயு 4:25. சமாரியா, தீரு-சீதோன் கடற்கரைகள், மத்திய தரைக்கடல், வடமேற்கு கலிலேயா முதலான பகுதிகளிலிருந்து மக்கள் வரவில்லை. இந்தப் பகுதிக்கு இயேசு ஏன் சென்றார் என்று இப்பொழுது புரிகிறது.

‘பரிசேயருடன் விவாதம் நடத்திய பிறகு, அங்கிருந்து புறப்பட்ட இயேசு தீரு-சீதோன் பட்டணங்களின் திசைகளுக்குப் போனார். கலிலேயாவைக் கடந்து, பெனிக்கேயாவின் எல்லையில் உள்ள மலைப்பகுதிக்குப் போனார். மேற்கு நோக்கிப் பார்த்தால், கீழுள்ள சமவெளியில் பரந்து விரிந்து கிடந்த தீரு-சீதோன் எனும் பழங்கால நகரங்கள், அவற்றின் அந்நியக் கோயில்கள், அற்புதமான அரண்மனைகள், வணிகச் சந்தைகள், கப்பல் போக்குவரத்து நிறைந்த துறை முகங்கள் ஆகியவற்றைக் காணமுடிந்தது.’—Ellen G. White, The Desire of Ages, p. 399.

`மகத்தான அரண்மனைகளும் வணிக வளாகங்களும் தங்களில் தாங்களே எவ்வளவு பயனற்றவை? அங்கிருந்தவர்களுக்கு ஏன் இயேசு தேவை? இதைப் பார்க்க நாம் மக்களுக்கு எப்படி உதவலாம்?`