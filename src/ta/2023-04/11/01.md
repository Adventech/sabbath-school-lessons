---
title:  'சந்திக்கப்படாதோருக்கு ஊழி யம்: பாகம் 2'
date:   09/12/2023
---

### இவ்வார ஆராய்ச்சிக்கு
இரா 11:1-6; மத் 4:23-25; 15:22-28; மாற்கு 7:24-30; அப் 10:34, 35; மத் 8:10,13.

> <p>மனன வசனம்</p>
> இயேசு அவளுக்குப் பிரதியுத்தரமாக: ஸ்திரீயே, உன் விசுவாசம் பெரிது; நீ விரும்புகிறபடி உனக்கு ஆகக்கடவது என்றார். அந்நேரமே அவள் மகள் ஆரோக்கியமானாள். மத்தேயு 15:28.

ஆரம்பத்திலிருந்தே அன்பான தேவன் தொலைந்துபோன தமது பிள்ளைகளைத் தேடிவருகிறார். ஆதி 3:9. இன்று நகரங்களில் உள்ளவர்களையும் தேடிக்கொண்டிருக்கிறார். வெளி 14:6-12. 2018 ஆம் ஆண்டில், ஐக்கிய நாடுகள் சபையின் வெளியீட்டின்பிரகாரம் பூமியின் மக்களில் 55 சதவிகிதத்தினர் நகரங்களில் வாழ்கிறார்கள்; 2050 க்குள் இது 68 சதவிகிதமாக மாறும். நகரங்களில் இருப்பவர்களுக்கு நாம் சாட்சி ஊழியம் செய்தாக வேண்டும்; வேறு வழியில்லை. ஆயினும், தேவனுடைய மக்களில் பலர் இதற்காக அழைக்கப்படும்போது, யோனா செய்ததைப் போல செயல்படுகிறார்கள்: ஏதோ ஒரு காரணத்திற்காக, அவர்கள் ஊழியத்திலிருந்து தப்பி ஓடுகிறார்கள்.

‘தேவவசனத்தினால் உண்டாகும் பொறுமையினாலும் ஆறுதலினாலும் நாம் நம்பிக்கையுள்ளவர்களாகும்படிக்கு, முன்பு எழுதியிருக்கிறவைகளெல்லாம் நமக்குப் போதனையாக எழுதியிருக்கிறது.’ ரோமர் 15:4. யோனாவைப் பற்றி எழுதப்பட்டவை இதில் அடங்கும்.

இயேசு இந்தப் பூமியில் இருந்தபோது, இஸ்ரவேல் நகரங்களில் இருந்தவர்களுக்கு மட்டுமல்ல, வெளிநாட்டில் இருந்த வர்களுக்கும் ஊழியம் செய்தார்.

தீருவிலும் சீதோனிலும் கிறிஸ்து ஊழியம்செய்தது பற்றி இந்த வாரம் படிப்போம்; நம் நாட்களுக்கு பொருத்தமானது என்ன என்பதையும் யோசிப்போம்.

2023, டிசம்பர் 16. வகுப்புக்காகப் படிக்கவேண்டிய பாடம்