---
title:  மேலும் படிக்க
date:   15/12/2023
---

‘புறஜாதியார் என்று யூதர்கள் பிற மக்களை ஒதுக்கினார்கள்; ஆனால், இஸ்ரவேலிலுள்ள போதகர்களைவிட, மேசியாவைப்பற்றிய தீர்க்கதரிசனங்களை நன்றாகப் புரிந்து கொண்டவர்கள் அவர்களில் இருந்தார்கள். பாவத்திலிருந்து விடுவிப்பவராக அவர் வருவார் என நம்பியவர்கள் அவர்களில் இருந்தார்கள். தத்துவவாதிகள் எபிரெய ஞானத்தின் மறைபொருளை ஆய்வுசெய்தார்கள். ஆனால் யூதர்களின் மதவெறியானது ஒளி பரவுவதற்குத் தடையாக இருந்தது.’—Ellen G. White, The Desire of Ages, p. 33.

‘வல்லமையுள்ள இரட்சகராகிய கர்த்தராகிய இயேசு இந்த ஆத்துமாக்களுக்காக மரித்திருக்கிறார். அவர்களின் அலட்சியத்திலிருந்து அவர்களை எழுப்ப அவரால் முடியும்; அவர்களின் அனுதாபங்களை எழுப்ப அவரால் முடியும்; அவர்களின் இதயங்களை மென்மையாக்க அவரால் முடியும்; அவர்களின் ஆத்துமாக்களுக்கு சத்தியத்தின் அழகையும் சக்தியையும் வெளிப்படுத்த அவரால் முடியும். தேவனே தலைமை ஊழியர்; சாகக்கூடிய மனிதன் அல்ல; ஆனாலும், இருளில் இருப்ப வர்களுக்கு வெளிச்சம் கொடுக்கக்கூடிய முகவர்களாக இருக்குமாறு மனிதர்களை தேவன் அழைக்கிறார். எல்லாச் சபைகளிலும் தேவனுக்கு விலையேறப்பெற்றவர்கள் இருக்கிறார்கள்; பிற மத உலகம் முழுவதையும் கண்மூடித்தனமாகக் கண்டிப்பது சரியானது அல்ல; மாறாக இயேசுவில் உள்ளதைப்போன்ற சத்தியத்தை எல்லோருக்கும் சொல்லவேண்டும். மனிதர்கள் நம்மில் பக்தியைப் பார்க்கட்டும்; கிறிஸ்துவின் தன்மையைக் காணட்டும். அப்பொழுது, அவர்கள் சத்தியத்தின்பால் ஈர்க்கப்படுவார்கள். உலக மீட்பராகிய இயேசுவை நாம் உயர்த்த வேண் டும்; வாழ்வு வாழ்வு தருகிற வார்த்தையை தூக்கிப்பிடிக்க வேண்டும்.’—Ellen G. White, Advent Review and Sabbath Herald, January 17, 1893.

**கலந்துரையாடக் கேள்விகள்**

`நாம் சொல்கிற சத்தியத்தை அறியாத ஆத்துமாக்களை அணுகுவதற்கு, உங்களுக்கும் உங்கள் திருச்சபைக்கும் உங்கள் பகுதிகளில் இருக்கிற வாய்ப்புகள் என்ன?`

`மற்ற நம்பிக்கைகளைப்பற்றிய எலன் ஒய்ட்டின் வார்த்தைகளைப் பாருங்கள்: ‘எல்லாச் சபைகளிலும் தேவனுக்கு விலையேறப்பெற்றவர்கள் இருக்கிறார்கள்; பிற மத உலகம் முழுவதையும் கண்மூடித்தனமாகக் கண்டிப்பது சரியானது அல்ல’. அதாவது, தனிப்பட்ட முறையில் மற்றவர்களை இழிவுபடுத்தாமல், அவர்கள் வழிகளிலுள்ள பிழைகளை எவ்வாறு காட்ட முடியும்?`

`‘மனுஷகுமாரன் வரும்போது பூமியிலே விசுவாசத்தைக் காண்பாரோ?’ லூக்கா 18:8. இந்தக் கேள்வியின் மூலம் இயேசு உணர்த்துவது என்ன? விசுவாசத்துக்கும் நம்பிக்கைக்கும் என்ன வித்தியாசம்? கிறிஸ்து திரும்பி வரும்போது சரியான கொள்கை உள்ளவர்கள் ஏன் விசுவாசம் இல்லாதவர்களாகக் காணப்படலாம்?`