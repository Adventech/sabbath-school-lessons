---
title:  ‘அவளை அனுப்பிவிடும்!’
date:   13/12/2023
---

நகரங்களில் நம்பிக்கைக்காக ஏங்குபவர்கள் பலர் உள்ளனர். கிறிஸ்துவின் காலத்தில், தீரு-சீதோன் போன்ற நகரங்களுக்கு மேசிய நம்பிக்கையைக் கொண்டு செல்லாமல் தேவனுடைய மக்களை எது தடுத்தது? தேசியம், பெருமை, தப்பெண்ணம் போன்றவற்றால் தேவனுடைய மக்கள் குருடர்கள் ஆகியிருந்தார்கள்; முதல் வருகையின் தீர்க்கதரிசனங்கள் முன்னறிவித்த நம்பிக்கைக்காக ஏங்கிக் கொண்டிருந்த மக்கள் தங்கள் அருகே இருந்ததைப் பார்க் கத் தவறிவிட்டார்கள். இன்று நகரங்களில் வாழ்கிற மக்களுடன், இயேசு கிறிஸ்துவுடைய இரண் டாம் வருகையின் ஆனந்த பாக்கியத்தை நாம் பகிர்ந்துகொள்ள இயேசு விரும்புகிறார். தீத்து 2:13. மக்களின் தேசம் அல்லது இனம் எது என்பதைக் குறித்து இயேசு கவலைப்படாதது போல, நாமும் கவலைப்படக் கூடாது.

`அப் 10:9-16,28,34,35 இல், பரிசுத்த ஆவியானவர் கற்பிக்கிற பாடம் என்ன?`

பேதுரு மதிய உணவுக்காகக் காத்திருந்தபோது, அசுத்தமான விலங்குகளும் பறவைகளும் நிறைந்த கூடு ஒன்று அவரிடம் கொடுக்கப்பட்டது. எழுந்து சாப்பிடுமாறு இந்த தரிசனத்தில் மூன்று முறை அவரிடம் சொல்லப்பட்டது. பேதுருவின் மதப்பெருமையையும், புறஜாதிகளுக்கு எதிரான மதவெறியையும் நீக்குவதற்கு தேவன் இந்தத் தரிசனங்களைப் பயன்படுத்தினார். பேதுரு இந்த உண்மையைப் புரிந்துகொண்டபோது அவர், ‘தேவன் பட்சபாதமுள்ளவரல்ல. எந்த ஜனத்திலாயினும் அவருக்குப் பயந்திருந்து நீதியைச் செய்கிறவன் எவனோ அவனே அவ ருக்கு உகந்தவன் என்றும் நிச்சயமாய் அறிந்திருக்கிறேன்’ என்றார். அப் 10:34,35.

இந்தப் பின்ன ணியில், தீரு-சீதோன் சம்பவத்தைச் சிந்திப்போம். இயேசுவும் அந்தப் பெண்ணும் பேசிக்கொண்டதை மீண்டும் கவனியுங்கள். இந்தப் பயணத்திலிருந்து சீடர்கள் கற்றுக்கொண்ட பாடங்களுக்கும், பேதுருவின் தரிசனத்துக்கும் உள்ள தொடர்பு என்ன? நமது வாழ்க்கையிலும், கடைசிக் காலத்தில் நகரங்களுக்கு நாம் செய்யவேண்டிய ஊழியத்துக்கான அழைப்பிலும் இவற்றை எவ்வாறு பயன்படுத்தலாம்? நகரவாசிகளின் தேவைகளைப் பார்ப்பதிலிருந்து என்ன தப்பெண்ணங்கள் நம்மைத் தடுக்கின்றன? ஊழியம்பற்றிய நம் புரிதலை விரிவுபடுத்தவும், நமது மதவெறி, தேசிய வாதம், ஆன்மிகப் பெருமை போன்றவற்றை அக்கறையுடன் எதிர்கொள்ளவும் நகரங்களில் தேவன் நமக்கு என்ன வாய்ப்புகளை வழங்கியுள்ளார்?

தேவனுடைய மாபெரும் இரட்சிப்பு திட்டம் ஒரு தேசத்திற்கோ, கிராமப் புறத்திற்கோமட்டும் அல்ல, முழு மனித குடும்பத்துக்குமானது என்பதை இன்னும் முழுமையாக புரிந்துகொள்ளாத தம் சீடர்களுக்கு இயேசு பொறுமையாகப் போதித்தார். நகரங்களுக்கான நமது ஊழியத்தை முடிக்க ஆவியானவர் நமது தப்பெண்ணத்தையும் பாரபட்சத்தையும் போக்க உதவுவார்.

`சிறுவயதிலிருந்தே நமக்குக் கற்பிக்கப்பட்ட தப்பெண்ணங்களை அகற்றுவது எவ்வளவு கடினமானது என்பதைப்பற்றி கலா 2:11-13 என்ன கற்பிக்கிறது?`