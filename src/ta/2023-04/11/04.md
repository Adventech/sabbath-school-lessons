---
title:  தீரு-சீதோனில்
date:   12/12/2023
---

மத்தேயு சுவிசேஷமானது யூதர்களை மனதில் வைத்தும், மாற்கு சுவிசேஷமானது புறஜாதிகளை மனதில் வைத்தும் எழுதப்பட்டதாக வேதாகம அறிஞர்கள் நம்புகிறார்கள். இந்தச் சுவிசேஷங்களைப் படிக்கும்போது இந்த வேறுபாட்டை நினைத்திருப்பது நல்லது.

`இந்தப் பெண்ணை சுவிசேஷகர்கள் சித்திரித்த விதத்தில் என்ன வேறுபாடுகள் உள்ளன? மத்தேயு 15:22-28; மாற்கு 7:24-30.`

மத்தேயு இந்தப் பெண்ணை அவள் இனத்தைச் சொல்லி, அவளைக் கானானியப் பெண் என்கிறார். மாற்குவோ இந்தப் பெண்ணை ‘சீரோபேனிக்கியா தேசத்தாள், கிரேக்க ஸ்திரீ’ என்கிறார்.

மத்தேயு 15இலுள்ள இந்தச் சம்பவம் அதை வாசித்த மக்களின் பின்னணி, உலகப்பார்வை பொறுத்து என்ன தாக்கத்தை ஏற்படுத்தியிருக்கும் என்று யோசியுங்கள். மத்தேயுவின் வாசகர்கள் இந்தப் பெண்ணை ஒரு இழிவான புறஜாதியாகவே பார்த்திருப்பார்கள். சிலைவழிபாடு செய்துவந்த கானானியர்கள் தீய தான வாழ்க்கை வாழ்ந்ததினால், அவர்களை இழிவாகப் பார்க்கிற பழக்கம் யூதர்கள்மத்தியில் இருந்தது. கிறிஸ்துவின் சீடர்கள்கூட இந்தப் பெண்ணுக்கு விசுவாசம் இருந்தது என்பதையோ, தேவனுடைய ராஜ்யத்தின் ஒரு பகுதியாக இருக்க வாய்ப்பு இருந்தது என்பதையோ மனதில் வைக்கவில்லை!

மாற்கு 7 இன்படி, மாற்குவின் பார்வையாளர்களுக்கு வித்தியாசமான ஒரு பார்வை இருந்திருக்கும். கானானியர்களுடன் யூதர்களுக்கு இருந்த அதே அனுபவம் அவர்களுடன் புறஜாதிகளுக்கு இல்லை. மாறாக, புறஜாதிகள் இந்தப் பெண்ணை இனத்தால் ‘கிரேக்கர்’ என்றும், பிறப்பால் ‘சீரோபேனிக்கியா தேசத்தாள்’ என்றும் பார்த்திருப்பார்கள். புறஜாதியினரைப் பொறுத்தவரை, அவர்களில் ஒருவர் தன் மகளைக் குணப்படுத்துமாறு இயேசுவிடம் வேண்டினார்; இந்தப் பெண் தனது மகளின் உடல்நிலைபற்றி அக்கறைகொண்ட ஒரு அன்பான தாய்; இந்தத் தாயின் இனம்-தேசியம் போன்ற பின்னணிகளைப் பொருட்படுத்தாமல், போதகர் அவளைக் குணப்படுத்த வேண்டும் என்று விரும்பி யிருப்பார்கள்.

‘கிறிஸ்து அந்தப் பெண்ணின் கோரிக்கைக்கு உடனடியாக பதிலளிக்க வில்லை. இழிவுபடுத்தப்பட்ட இனத்தின் இந்தப் பிரதிநிதியை யூதர்கள் எப்படி நடத்தி இருப்பார்கள் என்பதை இயேசு செய்துகாட்டினார். இப்படிப்பட்டவர்களை யூதர்கள் எவ்வளவு தூரம் இரக்கமில்லாமல் நடத்துகிறார்கள் என்பதை சீடர்கள் புரிந்துகொள்ள வேண்டுமென்று இயேசு விரும்பினார். அந்தப் பெண்ணை தாம் ஏற்றுக்கொண்டு, அவள் கேட்டதைக் கொடுத்ததன்மூலம், இவர்கள் மேலும் தமக்கு இரக்கம் உண்டு என்பதை சீடர்களுக்கு இயேசு உணர்த்தினார்.’—Ellen G. White, The Desire of Ages, p. 400

`தேவனுக்கு முன்பாக நாம் அனைவரும் ஒரே மாதிரியாக இருக்கிறோம் என்பதை 1யோவான் 2:2 எவ்வாறு காட்டுகிறது? 89`