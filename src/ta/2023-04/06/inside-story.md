---
title:  மிஷன் கதை
date:   10/11/2023
---

### ‘அதிகமாக ஆசீர்வதிக்கப்பட்டோம்’

ஆண்ட்ரூ மெக்செஸ்னீ

அமெரிக்காவின் வடகரோலினா மாகாணத்தைச் சேர்ந்த ஒரு பெண், தன் சபையின் இரண்டு போதகர்களை ஒரு முககியமான விஷயத்தைப் பேசும்படி அழைத்தார். அதாவது, வருடாந்தர அர்ப்பணிப்பு காணிக்கை விஷயம் தன் மனதை அழுத்திக் கொண்டிருப்பதாகச் சொன்னார். 1922ம் ஆண்டு, நிதிப்பற்றாக்குறை காரணமாக, வெளிநாடுகளிலிருந்த ஊழியப்பணியாளர்களை திரும்ப அழைக்கவேண்டும் என்று யோசித்துக் கொண்டிருந்தபோது, கடைசி முயற்சியாக இந்தக் காணிக்கை திட்டம் கொண்டுவரப்பட்டது. அப்போது மக்கள் உற்சாகமாகக் கொடுத்தார்கள்; இப்போதும் அந்தக் காணிக்கையால் ஊழியப்பணியாளர்கள் பயனடைந்து வருவதாக அந்தப் பெண்மணி சொன்னார்.

அந்த வேண்டுகோளை ஏற்றுக்கொண்டார் போதகர். ஒருவர் வருடாந்தரக் காணிக்கை எடுக்கப்படுவதற்குமுன் அதுபற்றி ஒன்பது-பகுதி தொடர் பிரசங்கம் ஒன்றை ஏறெடுத்தார். உலகின் பெரும்பாலான பகுதிகளில் நவம்பர் மாதம் இரண்டாவது ஓய்வு நாளில் இந்தக் காணிக்கை சேகரிக்கப்படுகிறது. அதன் விளைவாக, 700 அங்கத்தினர்களைக் கொண்ட ஹெண்டர்சன்வில்லே செவந்த்-டே அட்வென்டிஸ்ட் சபையில், முந்தின ஆண்டு 1,400 டாலர் மட்டுமே சேகரிக்கப்பட்டநிலையில் 2016இல் 24,119 டாலர் சேகரிக்கப்பட்டது. அந்த வளர்ச்சி ஒரு ஆரம்பம்தான். கோவிட்-19 சமயத்தில் உலக சபை மிகப்பெரிய நெருக்கடியைச் சந்தித்தபோது, 2021ம் ஆண்டு எடுக்கப்பட்ட வருடாந்தர அர்ப்பணிப்பு காணிக்கை 37,545 டாலராக உயர்ந்திருந்தது.

அது மிகவும் மகி ழ்ச்சியளித்தாக போதகர் டேவிட் ரைட் சொன்னார். (படத்தில் இருப்பவர்). ‘“வாங்குகிறதைப்பார்க்கிலும் கொடுக்கிறதே பாக்கியம்’ என்று இயேசு சொல்லியிருப்பதால், நாங்கள் அதிகளவில் ஆசீர்வதிக்கப்பட்டோம்” என்று சொன்னார்.

அட்வென்டிஸ்ட் மிஷன் இயக்குனரான கேரி கிராஸúம் அதை ஆமோதித்தார்; எலன் ஓய்டும்கூட இதை ‘மறிவினை தாக்கம்’ என்று குறிப்பிட்டிருப்பதாகச் சொன்னார். அயல் நாடுகளுக்கு தாராளமாகக் கொடுக்கும்போது, தங்கள் சொந்தப்பகுதிகளில் ஊழியம் வளர உதவுகிறார்கள். உதாரணமாக, 1900ம் வருடத்தில், வெளிநாட்டு ஊழியக்களங்களுக்கு நிதிகளை அனுப்புவது பற்றி ஒருவர் கேள்வி எழுப்பியபோது, எலன் ஒய்ட் இவ்வாறு சொன்னார்: ‘சொந்த நாட்டின் ஊழியப்பணியனுடைய வெற்றியானது, அயல்நாடுகளில் செய்யப்படுகிற ஊழியப்பணியின் மறிவினை தாக்கத்தைத்தான் அதிகளவு சார்ந்திருக்கிறது’. எலன் ஒய்ட் சொன்னது முற்றிலும் உண்மை என்பதை ஒத்துக்கொள்ளுகிறார் டேவிட் டிரிம். இவர் அட்வென்டிஸ்ட் சபையின் பிரபல புள்ளியியல் நிபுணர். அட்வென்டிஸ்ட் சபை ஆரம்பிக்கப்பட்ட நாள்முதலே அர்ப்பணிப்பின் ஆவி அதில் கலந்துவிட்டதாக டெட் வில்சன் சொன்னார். “தேவனுடைய திருவருகை இயக்கம் அர்ப்பணிப்பில் ஆரம்பிக்கப்பட்டது, அர்ப்பணிப்பில் தான் முடியும் என்று சொல்லப்பட்டிருகிறது. தேவன் நமக்குக் கொடுத்திருப் பதை அர்ப் பணிப்போடு பகிர்ந்துகொள்வது எவ்வளவவு பெரிய சிலாக்கியம்” என்றார்.