---
title:  மேலும் படிக்க
date:   10/11/2023
---

‘இயேசு நமக்குச் செய்துள்ள நன்மைகளுக்கான நன்றியோடும் ஆழ்ந்த அன்போடும் நமது ஊழியம் இருக்கவேண்டும். வேறே காரணங்கள் தவறானவை. வேதாகமத்தை அறிந்து கீழ்படிவதே ஊழிய வெற்றிக்கான அடித்தளம்.

‘கிறிஸ்துவின் வாழ்க்கையோடு நமது வாழ்க்கை பிணைக்கப்பட வேண்டும்; பரலோகத்திலிருந்து இறங்கிவந்த ஜீவ அப்பமாகிய அவரைச் சாப்பிட வேண்டும். புதியதாக எப்போதும் ஊறிக்கொண்டிருக்கிற ஜீவத்தண்ணீரைக் குடிக்கவேண்டும். தேவனை எப்போதும் நமக்கு முன்பாக நாம் வைத்திருந்தால், அவருக்கு நன்றிசெலுத்தவும், துதிசெலுத்தவும் நம்மை அனுமதித்தால், நமது மதவாழ்வில் தொடர்ச்சியான புத்துணர்ச்சி பெறுவோம். நாம் ஒரு நண்பருடன் பேசுவதுபோல், தேவனுடன் பேசுவது நம் ஜெபமாக இருக்கும். அவர் தமது இரகசியங்களை நம்மிடம் சொல்லுவார். இயேசுவின் பிரசன்னத்தை உணருகிற இனிய உணர்வு நமக்கு அடிக்கடி வரும். அவர் ஏனோக்குடன் பேசியதுபோல் நம்முடன் பேசுவார்; நம் இதயங்கள் கொழுந்துவிட்டு எரியும். இது கிறிஸ்தவர்களின் அனுபவமாக இருக்கும்போது, அவர்களுடைய வாழ்க்கையில் எளிமை, பணிவு, சாந்தம், மனத்தாழ்மை ஆகியவை காணப்படும். இது அவர் இயேசுவோடு இருந்து, கற்றுக்கொள்கிறவர் என்பதைக் காட்டுகிறது.’—Ellen G. White, Christ’s Object Lessons, pp. 129, 130.

‘சுயத்தை மையமாகக் கொண்ட வாழ்க்கையில் வளர்ச்சி இருக்காது. நீங்கள் கிறிஸ்துவை இரட்சகராக ஏற்றுக்கொண்டிருந்தால், சுயத்தை மறந்துவிட்டு மற்றவர்களுக்கு உதவ வேண்டும். கிறிஸ்துவின் அன்பைச் சொல்லுங்கள்; அவர்களுக்காக அவர் தாமாக முன்வந்து மரித்ததைச் சொல்லுங்கள். தன்னலமற்ற அன்புள்ளதும், பிறருக்காக உழைக்கிறதுமான ஆவியாகிய கிறிஸ்துவின் ஆவியைப் பெறும்போது, வளர்ந்து பலன் தருவீர்கள். உங்கள் விசுவாசம் பெருகும்; உங்கள் நம்பிக்கைகள் ஆழமடையும்; உங்கள் அன்பு பூரணப்படும்.’—Ellen G. White, Christ’s Object Lessons, pp. 67, 68.

**கலந்துரையாடக் கேள்விகள்**

`பொறாமை, சண்டை, சுயநலத்தோடு கிறிஸ்துவை சிலர் பிரசங்கித்ததுபற்றி பிலிப்பியரில் பவுல் சொன்ன வார்த்தைகளின் அர்த்தம் என்ன? அதுபோல நாம் செய்யாதிருக்க, என்ன செய்யலாம்?`

`தேவனையும் தேவனுடைய அன்பையும் உங்களுடைய வாழ்க்கையில் எவ்வாறு உணர்ந்திருக்கிறீர்கள்? உங்கள் அனுபவத்தின் அடிப்படையில் தேவன் அன்பானவர் என்று நேர்மையுடன் சொல்லமுடியுமா?`

`உங்கள் சாட்சி என்னவாக இருக்கும்? தேவனுக்காக காத்திருப்பதில் உங்கள் அனுபவம் என்ன? அதிலிருந்து விசுவாசத்தைப்பற்றி என்ன கற்றுக்கொண்டீர்கள்?`