---
title:  ஆரம்பக்காலத் திருச்சபையின் காட்சி
date:   09/11/2023
---

`ஆரம்பக்காலத் திருச்சபையின் எவ்வகையான காட்சி அப் 2:41-47 இல் உள்ளது?`

ஆரம்பக்காலத் திருச்சபை எப்படி இருந்தது என்ற அழகிய காட்சியுடன் அப் 2 முடிகிறது. ‘ஞானஸ்நானம் பெற்றவர்கள் சபையில் சேர்த்துக்கொள்ளப் பட்டார்கள்’. அப் 2:41. யாரோ ஒருவர் கணக்குப் பார்த்து, பழைய விசுவாசிகளின் எண்ணிக்கையுடன் புதிய விசுவாசிகளின் எண்ணிக்கையைச் சேர்த்து, மொத்த உறுப்பினர்கள் எண்ணிக்கையை எழுதியிருக்கிறார்கள் என்று மட்டும் நினைத்தால், அது ஆழமற்ற புரிதல். புதிதாக ஞானஸ்நானம் பெற்றவர்கள் பழையவர்களுக்குச் சமமானமானார்கள் எனும் கருத்து வார்த்தைகளில் மறைந்துள்ளது.

ஆரம்பக்காலத் திருச்சபையின் முக்கியச் செயல்பாடு சீடத்துவம். புதிய உறுப்பினர்கள் மூன்று வழிகளில் சீடராக்கப்பட்டார்கள். முதலாவதாக, அப்போஸ்தலரின் உபதேசம்-ஐக்கியத்தின் மூலம் கற்பிக்கப்பட்டார்கள். அப்போஸ்தலர்கள் தங்கள் பிரசங்கத்தால், தவறான நம்பிக்கைகளை நீக்கி, புதிய விளக்கங்களைக் கொடுத்தார்கள். இது உபதேசம். ஆனால் அந்தப் புதிய சத்தியத்தை வாழ்வில் எப்படிக் கடைப்பிடிப்பது என்பதை அது அவர்களுக்குக் கற்பிக்கவில்லை. திருச்சபையின் உறவான ஐக்கியத்தில் தான் அதை அவர்கள் கற்றுக்கொண்டார்கள். புதிய விசுவாசிகள் நேரடியான போதனை மூலமாகவும், பிற விசுவாசிகளின் அன்றாட வாழ்வில் பங்கேற்பதன் மூலமாகவும் சீடர்கள் ஆனார்கள்; இவை அனைத்தும் ஆன்மிக முதிர்ச்சியுள்ள அப்போஸ்தலர்களின் மேற்பார்வையில் நடந்தன.

என்ன செய்ய வேண்டும் என்று சொல்லிவிட்டு, அதை எப்படிச் செய்வது என்று சொல்லாவிட்டால், அந்தப் பிரசங்கம் மோசமான பிரசங்கம். எப்படிச் செய்வது என்பதை ஒருவர் புத்தகங்களைப் படித்தோ, பிரசங்கங்களைக் கேட்டோ கற்றுக்கொண்டாலும், பிறர் அதைச் செய்வதைப் பார்த்து அதன்படி நடப்பதற்கு அவை ஈடாகமுடியாது. தான் இயேசுவைப் பின்பற்றுவது போல, மற்றவர்கள் தன்னைப் பின்பற்ற வேண்டும் என்று பவுல் சொன்னார். 1கொரி 11:1. கிறிஸ்துவோடு உங்களுக்குள்ள அனுபவத்தின் யதார்த்தத்தை மற்றவர்கள் பார்க்கும்போது, அது அவர்களையும் மாற்றும்.

`சவால்: நீங்கள் விசுவாசியாகப் பார்க்க விரும்பும் ஒருவரை நினைத்துப் பாருங்கள். அவர் இயேசுவுடன் தனிப்பட்ட அனுபவத்தைப் பெறுமாறு, ஒவ்வொரு நாளும் ஜெபம்செய்யுங்கள்.`

`சவால் சந்திப்பு: நீங்கள் யாரைச் சீடராக்க முயன்றுவருகிறீர்கள், மற்ற விசுவாசிகளுடன் அவர் ஐக்கியப்படுவதற்கான வழிகளைத் தேடுங்கள்.`