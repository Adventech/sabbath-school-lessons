---
title:  சுவிசேஷத்தைப் பகிர்ந்துகொள்ள
date:   05/11/2023
---

`உயிர்த்தெழுந்த கிறிஸ்துவைப்பற்றி கேள்விப்பட்டவர்களின் எதிர்வினை என்ன? லூக்கா 24:1-12.`

இயேசுவின் மரணத்திற்குப் பிறகு, ஞாயிறு அதிகாலையில் பெண்கள் சிலர் கல்லறைக்குச் சென்றதாக லூக்கா கூறுகிறார். அவர்களிடம் கந்தவர்க்கங்கள் இருந்தன; ஓய்வுநாள் முடிந்துவிட்டதால் இயேசுவின் உடலைப் பார்க்கப் போனார்கள். முத்திரை வைக்கப்பட்ட கல்லறையை எதிர்பார்த்த நிலையில், கல்லறை திறந்திருந்தது. என்ன செய்வது என்று தெரியவில்லை; பிரகாசமான இருவரைப் பார்த்துப் பயந்தார்கள். ஆனாலும், அந்த இருவரிடம் ஒரு செய்தி இருந்தது. இயேசுவின் வார்த்தைகளை அவர் களுக்கு நினைவூட்டி, இயேசு முன்பு சொன்னபடியே உயிர்த்தெழுந்தார் என்று அந்தப் பெண்களிடம் சொன்னார்கள். இச்செய்தியால் மிகுந்த மகிழ்ச்சியடைந்த அவர்கள், சீடர்கள் தங்கியிருந்த இடத்திற்கு விரைவாகத் திரும்பி, தாங்கள் பார்த்ததையும் கேட்டதையும் சொன்னார்கள்; அவர்கள் உற்சாகத்தை அடக்கமுடியவில்லை. அதாவது, அவர்கள் கிறிஸ்துவைப்பற்றி அறிந்துகொண்டதை மற்றவர்களுடன் பகிர்ந்தார்கள்.

அந்தப் பெண்களுக்கு எப்படி இருந்திருக்கும்? அற்புதமான அனுபவமாக இருந்தது; அது நிச்சயமாக அவர்களைப் பிரமிக்கவைத்தது;, ஆனால் சீடர்கள் அவர்களின் அனுபவத்தை ‘வெற்றுக் கதைகள்’ என்று சொல்லி, அதை நம்பவில்லை. அந்தப் பெண்களை நம்புவதா, வேண்டாவா என்பதைப் புரிந்துகொள்ள முடியாத பேதுரு தானே பார்ப்பதற்காகக் கல்லறைக்கு ஓடினார்.

பிறர் ஒரு விஷயத்தை சொல்லும்போது, பேதுருவுக்கும், நம்மில் பலருக்கும் அதை ஏற்றுக்கொள்ள தயக்கம் இருக்கிறது. பேதுரு அப்பெண்களின் பேச்சைக் கேட்டாலும், அவர்களது அனுபவத்தைப் பகிரமுடியவில்லை. முதலில், அவர் பார்த்தது ஒரு வெற்றுக்கல்லறைமட்டுமே; ‘தன்னில் ஆச்சரியப்பட்டுக் கொண்டு போனான்’ என்று லூக்கா கூறுகிறார். லூக் 24:12. கல்லறையில் அவர் பெற்ற அனுபவத்திற்கும் அப்பெண்கள் பெற்ற அனுபவத்திற்கும் வித்தியாசம் இருக்கிறது.

இயேசுவைப்பற்றிய செய்தியைக் கேட்டவுடன், இந்தப் பெண்கள் அதை மற்றவர்களுடன் பகிரவிரும்பினார்கள். பேதுருவின் எதிர்வினை அப்படி இல்லை. இயேசு தங்களுக்குச் செய்ததை மற்றவர்களுக்குத் தெரியப்படுத்து வதைவிட, ஊழியத்திற்கு என்ன பெரிய உந்துதல் இருக்கமுடியும்? நாம் யாராக இருந்தாலும், இயேசுவில் இரட்சிப்பு இருக்கிறது என்பதே நம் ஒரே நம்பிக்கை; இதைப் பரப்புவதைவிட வேறு பெரிய நோக்கம் என்ன இருக்கமுடியும்?

இதை நாம் மற்றவர்களுடன் பகிர்வதற்கு முன், தேவனோடு தனிப்பட்ட அனு பவம் நமக்கு நிச்சயமாகத் தேவை. நாம் மிகவும் விரும்புவதை மற்றவர்களுடன் பகிர்வதற்கான நமது விருப்பமே ஊழியத்துக்கான உந்துதலாக இருக்கவேண்டும். நம்மிடம் இல்லாததை பகிரமுடியாது, அல்லவா?

`தேவன், அவரது அன்பின் யதார்த்தத்தின் அடிப்படையில் நீங்கள் பெற்ற சில அனுபவங்கள்யாவை? இந்த அனுபவங்கள் ஏன் மிகவும் முக்கியமானவை? சுவிசேஷத்தை மற்றவர்களிடம் சொல்ல, அவை எவ்வாறு உங்களைத் தூண்டுகின்றன?தே`