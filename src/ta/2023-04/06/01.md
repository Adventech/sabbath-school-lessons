---
title:  ஊழியத்துக்கான ஊக்கமும் ஆயத்தமும்
date:   04/11/2023
---

### இவ்வார ஆராய்ச்சிக்கு
லூக்கா 24:1-2; 24:36-49; அப் 1:12-26; எபி10:24,25; அப் 2:1-41; 1கொரி 11:1.

> <p>மனன வசனம்</p>
> மோசேயின் நியாயப்பிரமாணத்திலும் தீர்க்கதரிசிகளின் ஆகமங்களிலும் சங்கீதங்களிலும் என்னைக் குறித்து எழுதியிருக்கிறவைகளெல்லாம் நிறைவேறவேண்டிய தென்று, நான் உங்களோடிருந்தபோது உங்களுக்குச் சொல்லிக்கொண்டுவந்த விசேஷங்கள் இவைகளே. லூக்கா 24:44.

பவுல் சொல்கிறார்: ‘சிலர் பொறாமையினாலும் விரோதத்தினாலும், சிலர் நல்மனதினாலும் கிறிஸ்துவைப் பிரசங்கிக்கிறார்கள். சிலர் என் கட்டுகளோடே உபத்திரவத்தையுங்கூட்ட நினைத்து, சுத்தமனதோடே கிறிஸ்துவை அறிவியாமல், விரோதத்தினாலே அறிவிக்கிறார்கள். சுவிசேஷத்திற்காக நான் உத்தரவு சொல்ல ஏற்படுத்தப்பட்டவனென்று அறிந்து, சிலர் அன்பினாலே அறிவிக்கிறார்கள். இதனாலென்ன? வஞ்சகத்தினாலாவது, உண்மையினாலாவது, எப்படியாவது, கிறிஸ்து அறிவிக்கப்படுகிறார்; அதனால் சந்தோஷப்படுகிறேன், இன்னமும் சந்தோஷப்படுவேன்.’ பிலி 1:15-18.

வல்லமையான வார்த்தைகள்! மாய்மாலமாகவோ உண்மையாகவோ கிறிஸ்து பிரசங்கிக்கப்படுகிறார் - அதுதான் பவுலுக்கு முக்கியமானது. இருப்பினும், கிறிஸ்துவைப் பிரசிங்கிப்பதாக இருந்தாலும், நற்செய்தியைச் சொல்வதாக இருந்தாலும், அது அன்பின் அடிப்படையில் செய்யப்பட வேண்டும்; சுயநலமும் பொறாமையும் சண்டையும் அதற்குச் சரியான காரணங்களாக இருக்க முடியாது.

கிறிஸ்துவைப் பிரசங்கிப்பதற்கான சில நோக்கங்கள் என்ன? இதற்கு நாம் எப்படி ஆயத்தமாகவேண்டும்?

இந்த வாரம் ஆரம்பக்காலத் திருச்சபையில் நடந்த சில நிகழ்வுகளைப் பார்ப்போம். அவை ஊழியத்தின் நோக்கங்களை அறிந்துகொள்ள உதவிசெய்யலாம்.

2023, நவம்பர் 11 வகுப்புக்காகப் படிக்கவேண்டிய பாடம்