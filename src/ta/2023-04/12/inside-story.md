---
title:  மிஷன் கதை
date:   22/12/2023
---

### கனவுகள் காணுதல்: பகுதி 2

ஆண்ட்ரூ மெக்செஸ்னி

ஜோசப் டெலமவ் சிறுவயது முதலே ஆலயத்திற்குச் சென்றிருக்கிறார்; தன் அப்பாவோடு சேர்ந்து சிலைகளுக்குமுன் முழங்காலிட்டிருககிறார். ஆனால் அவர் செல்வது சரியான சபைதானா என்று யோசிக்கும்படி தேவன் தெளிவான ஒரு கனவைக் கொடுத்திருந்தார். எனவே கினீ நாட்டின் தலைநகரான கோனக்கிரியில் இருந்த வேறொரு சபையில் சேர்ந்தார். அங்கே வாலிபர் தலைவரானார்; பல வெளி ஊழியத் திட்டங்களை நடத்தினார்.

பல வருடங்கள் கடந்தன. தன் மகன் வேறு சபைக்குச் செல்லுவது ஜோசப்பின் தந்தைககுப் பிடிக்கவில்லை. “நீ ஆங்கிலம் கற்றுக்கொள்ள வேண்டும். சபை காரியங்களில் தலையிடுவதை நிறுத்திவிட்டு, அதில் கவனம் செலுத்து” என்றார்.

சபைக்குச் செல்லாமல் இருப்பது ஜோசப்புக்குப் பிடிக்கவில்லை. ஆனால் அப்பாவைப் பிரியப்படுத்துவதற்காக, வெளிஊழியத் திட்டங்களில் ஈடுபடுவதை நிறுத்திவிட்டு, 23ம் வயதில் ஆங்கில வகுப்பில் சேர்ந்தார்.

ஆங்கில ஆசிரியரான ஃபார்ட்சுனேட் கலவ்பிலோரி, எடுத்ததும் ‘ஜெபிப்போம்’ என்று சொல்லி ஆரம்பித்தார். ஜோசப்புக்கு ஆச்சரியமாக இருந்தது. ஆங்கிலம் படிப்பதற்காக தேவனையே மறந்துவிடத் தீர்மானித்திருந்தார்; ஆனால் இப்போது ஒவ்வொரு வகுப்பின் போதும் ஆசிரியர் ஜெபித்தார்.

மூன்று வாரங்கள் கடந்தன; அந்த ஆசிரியர் ஜோசப்பிடம், “நான் மதிப்பிட வேண்டிய தாள்கள் பல இருக்கின்றன. எனக்கு உதவுகிறாயா?” என்று கேட்டார்.

மதிப்பிட்டு முடிந்தபிறகு, தன்னோடு சேர்ந்து வேதாகமத்தைக் கற்றுக்கொள்ள வரும் படிக்கு ஜோசப்பை அழைத்தார். தேவன் தன்னை எல்லா இடங்களிலும் பின்பற்றி வந்ததை உணரமுடிந்தது. ஆனால் வேதவகுப்பு குழப்பமாக இருந்தது. தன் அப்பாவின் சபையைவிட்டு வேறொரு சபையில் சேர்ந்திருந்தார். இப்போது வேறொரு போதனையைக் கேட்க நேர்ந்தது; அதனால் ஃபார்ட்சுனேட் செல்லுகிற செவந்த்-டே அட்வென்டிஸ்ட் சபைக்குச் செல்லவேண்டியது இருப்பது போலத் தோன்றியது.

“அப்பாதான் காரணம், அவர் மட்டும் என்னை இங்கு அனுப்பியிருக்காவிட்டால் இந்தப் பிரச்சனையே வந்திருக்காது” என்று ஜோசப் தனக்குள்ளாகச் சொல்லிக்கொண்டார்.

தொடர்ந்து இரண்டுமாதங்கள் வேத ஆராய்ச்யியில் கலந்துகொண்டார். பிறகு, போதகரிடம் ஆலோசனை ÷க்டடார். எந்தச் சபை உண்மையான சபையென அறிந்துகொள்ள விரும்பினார். அட்வென்டிஸ்டுகள் சரியானவர்கள் அல்ல வென்று சொன்னார். “அவர்கள் சொல்வதைக் கேட்காதே” என்றார். ஃபார்ட்சுனேட்டிடம் வந்து பேசும்படிக்கு போதகரை அழைத்தார். ஆனால் அவர் வேறு ஆட்களை அனுப்பினார். ஃபார்ட்சுனேட் சொன்ன கருத்துகள் தவறென அவர்களால் நிரூ பிக்க முடியவில்லை. ஜோசப் உபவாசமிருந்து ஜெபித்தார். அப்போது இரண்டாவது கனவு வந்தது.