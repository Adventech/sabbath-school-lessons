---
title:  எஸ்தரும் மொர்தெகாயும்
date:   16/12/2023
---

### இவ்வார ஆராய்ச்சிக்கு
தானி 1:1-12; 6:1-9; எஸ்தர் 2:1-10, 20; 3:1-15; 4:1-14; 9:1-12.

> <p>மனன வசனம்</p>
> நீர் பூமியின் கடைசிபரியந்தமும் என்னுடைய இரட்சிப்பாயிருக்கும்படி, உம்மை ஜாதிகளுக்கு ஒளியாகவும் வைப்பேன். ஏசா 49:6.

‘கலாச்சாரம் கடந்த ஊழியம்’பற்றிய எழுச்சியூட்டும் பதிவு ஒன்றை எஸ்தர் புத்தகத்தில் காணலாம். இந்த புத்தகத்தைப்பற்றி பல ஆயிரம் ஆண்டுகளாக அதிகம் எழுதப்பட்டுள்ளது. எஸ்தர் 9:26-31 இன் அடிப்படையில், இன்றுவரை பூரிம் பண்டிகையை பல யூதர்கள் கொண்டாடிவருகிறார்கள்.

எஸ்தரும் மொர்தெகாயும் பெர்சியப் பேரரசின் தலைநகரான சூசானில் வாழ்ந்த யூதர்கள். மற்ற யூதர்களோடு யூதாவுக்குத் திரும்பாமல், இவர்கள் மற்றவர்களுடன் சிறையிருப்பின் தேசத்திலேயே தங்கிவிட்டார்கள்.

பின்னர், தேவ நடத்துதலால் எஸ்தர் அந்நாட்டின் ராணியாகிறாள். ‘ராஜா சகல ஸ்திரீகளைப் பார்க்கிலும் எஸ்தர்மேல் அன்புவைத்தான்; சகல கன்னிகை களைப் பார்க்கிலும் அவளுக்கு அவன் சமுகத்தில் அதிக தயையும் பட்சமும் கிடைத்தது; ஆகையால் அவன் ராஜகிரீடத்தை அவள் சிரசின்மேல் வைத்து, அவளை வஸ்தியின் ஸ்தானத்திலே பட்டத்து ஸ்திரீயாக்கினான்.’ எஸ்தர் 2:17.

முதலில் தயக்கம் காட்டினாலும், இந்த பதவியில்தான் எஸ்தர் வேதாகம வரலாற்றில் முக்கியப் பங்கு வகித்தாள். வெளிநாட்டுச் சூழலில்கூட தேவனுடைய மக்கள் சத்தியத்திற்கு எவ்வாறு சாட்சி கொடுக்கமுடியும் என்பதை ஒரு தனித்துவமான வழியில் இந்தச் சம்பவம் காட்டுகிறது.

இந்த வார ஆய்வுக்காக எஸ்தர் புத்தகம்முழுவதையும் எப்படியாவது படித்துவிடுங்கள்.

2023, டிசம்பர் 23 வகுப்புக்காகப் படிக்கவேண்டிய பாடம்