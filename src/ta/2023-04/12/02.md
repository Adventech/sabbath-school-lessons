---
title:  வெளிநாட்டுக் கலாச்சாரத்தில்
date:   17/12/2023
---

வெளிநாட்டு கலாச்சாரத்தில் வாழ்வது எளிதல்ல. முதலில் பாபிலோனியர் கீழும், பின்னர் பெர்சியர்கீழும் யூதர்கள் எப்படி வாழ்ந்தார்கள் என்பதைப் புரிந்துகொள்வது இன்று கடினமாக இருக்கலாம்.

நாம் எவரும் ஓர் அட்வென்டிஸ்ட் நாட்டில் வசிக்கவில்லை; அதாவது, நமது நம்பிக்கைகள் எந்த நாட்டின் சட்டமாகவும் இல்லை. ஆனால் நாடுகடத்தப்பட்டதற்கு முன்பு, யூதமக்கள் தங்கள் சொந்த நாட்டில் வசித்து வந்தனர்; அதாவது, அவர்களுடைய கொள்கைகளின் அடிப்படையில்தான் நாட்டின் சட்டங்கள் இருந்தன.

தேவனுக்கு உண்மையாக இருப்பது எவ்வளவு எளிதாக இருந்திருக்கும்! ஒரு தேசத்தின் சட்டத்தில் ஏழாம் நாள் விடுமுறை நாளாக இருக்குமென்றால், ஏழாம் நாளை ஓய்வு நாளாக ஆசரிப்பது எவ்வளவு எளிதாக இருக்கும்!

தேசத்தின் சட்டங்கள் எல்லாம் நம் விசுவாசத்திற்குச் சாதகமாக இருந்தாலும், உண்மையாயிருத்தல் நம் உள்ளத்திலிருந்து வர வேண்டும்; இல்லையெனில் பாவமும் துரோகமும் அழிவும் நிச்சயமாக வரும் என்பதை வேதாகமம் காட்டுகிறது.

‘இந்த ஜனங்கள் தங்கள் வாயினால் என்னிடத்தில் சேர்ந்து, தங்கள் உதடுகளினால் என்னைக் கனம்பண்ணுகிறார்கள்; அவர்கள் இருதயமோ எனக்குத் தூரமாய் விலகியிருக்கிறது; அவர்கள் எனக்குப் பயப்படுகிற பயம் மனுஷராலே போதிக்கப்பட்ட கற்பனையாயிருக்கிறது’ என்று கர்த்தர் சொன்னார். ஏசா 29:13.

இதற்கு மாறாக, உண்மையுள்ளவர்களாக இருக்க தீர்மானித்தவர்களுக்கு, மிகவும் பாதகமான சூழல்கூட கீழ்ப்படிதலைத் தடுக்கமுடியாது.

`ஒவ்வொரு சூழ்நிலையும் தனித்தன்மையானதாக இருந்தாலும், அந்நிய கலாச்சாரத்தில் வாழ்கிற தேவ மக்கள் எதிர்கொள்கிற சவால்களைப்பற்றி தானி 1:1-12; 3:1-12; 6:1-9 என்ன சொல்கின்றன?`

நாம் யாராக இருந்தாலும் சரி, எங்கு வாழ்ந்தாலும் சரி, சட்டங்கள் மட்டுமோ, கலாச்சாரம்மட்டுமோ, அல்லது இரண்டுமோ, நமது நம்பிக்கைக்குப் பெரிதும் சவாலாக இருக்கிற சூழலில் நாம் வாழ்கிறோம். தானியேலின் இந்த பதிவுகள், எப்போதும் ‘மகிழ்ச்சியுடன்’ முடிவடைந்தாலும், கடினமான சூழ்நிலைகள் வரு மென்றும், அவற்றிலும் மக்கள் தேவனுக்கு உண்மையாக இருக்கமுடியும் என்றும் வெளிப்படுத்துகிறது. இவை எதுவும் மகிழ்ச்சியாக முடியாமற் போயிருந்தாலும், இந்த மனிதர்கள் சரியானதையே செய்திருப்பார்கள் என்பதில் சந்தேகம் எதுவுமில்லை.

`உங்கள் சொந்தக் கலாச்சாரத்தில் உங்கள் நம்பிக்கைக்காக நீங்கள் எதிர்கொள்ளும் சில சவால்கள் என்ன? உங்கள் எதிர்வினை எப்படிப்பட்டதாக இருக்கிறது?`