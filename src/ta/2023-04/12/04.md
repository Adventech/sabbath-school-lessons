---
title:  மொர்தெகாயின் உண்மையுள்ள சாட்சி
date:   19/12/2023
---

மொர்தெகாயும் எஸ்தரும் அந்நிய தேசத்தில் இருந்ததால், அவர்கள் தேவனுக்கு உண்மையாக இருந்தால், சிக்கல் வந்தேயிருக்கும். மொர்தெகாயின் வாழ்க்கையிலும் சிக்கல் வந்தது.

`எஸ்தர் 3:1-15 இல், என்ன நடந்தது, ஏன்?`

அகாஸ்வேரு மன்னர் எஸ்தர் 3இல் ஆமானைக் கனப்படுத்தி, அதிகாரம் நிறைந்த ஒரு உயர்பதவியை அவருக்குக் கொடுத்தார். எல்லாரும் ஆமானுக்கு முன்பாகத் தலைவணங்க வேண்டும் என்று சொன்னார். ‘மொர்தெகாய் அவனை வணங்கவுமில்லை, நமஸ்கரிக்கவுமில்லை’ என்று நாம் வாசிக்கிறோம். எஸ்தர் 3:2. மொர்தெகாய் இந்த மனிதனுக்கு முன்பாக ஏன் மண்டியிடவில்லை என்பதை வேதாகமம் சொல்லவில்லை. ஆனால் ஏன் என்று நமக்குத் தெரியும்.அவர் உண்மையுள்ள ஒரு யூதர். யாத்திராகமத்திலிருந்து தனது மக்களின் எதிரிகளாக இருந்தவந்த அமலேக்கியரில் ஒருவனான ஆகாகின் சந்ததிக்கு மரியாதை செலுத்த மொர்தெகாய் விரும்பவில்லை. உபா 25:19. உண்மையுள்ள ஒரு யூதன் எப்படி ஓர் அமலேக்கியன்முன் மண்டியிடமுடியும்? மேலும், தேவ னைத் தவிர வேறு யாரையாவது வணங்கக் கூடாதே.

‘அப்பொழுது ராஜாவின் அரண்மனை வாசலிலிருக்கிற ராஜாவின் ஊழியக்காரர் மொர்தெகாயைப் பார்த்து: நீ ராஜாவின் கட்டளையை மீறுகிறது என்ன என்று கேட்டார்கள்.’ எஸ்தர் 3:3. அவர் எவ்வாறு பதிலளித்தார் என்பது நமக்கு விரிவாகத் தெரியவில்லை; ஆனால், அடுத்த வசனம் சொல்கிறது: ‘தான் யூதன் என்று அவன் அவர்களுக்கு அறிவித்தான்.’ எஸ்தர் 3:4. வானங்களையும் பூமியையும் படைத்த தேவனை வணங்குபவன், பாவமுள்ள எந்த மனிதனையும் வணங்கமுடியாது என்பதை விளக்க மொர்தெகாய்க்கு ஒரு வாய்ப்பு கிடைத் திருக்கலாம். மொர்தெகாய் தனது விசுவாசத்தைப்பற்றி ஓரளவிற்கு சாட்சியாக இருந்தார். அந்த விசுவாசத்தை அவர் மிகவும் வலுவாகக் கடைப்பிடித்தார். ஆனால் அது அவருக் கும் மற்றவர்களுக்கும் ஆபத்தை விளைவித்தது.

‘தானியேல், அவரது தோழர்கள், மொர்தெகாய் ஆகியோரிடமிருந்து, பாபிலோனின் அரசவைகளில் இருந்த இருளில் பிரகாசமான ஒளி வீசினது.’—Ellen G. White, Advent Review and Sabbath Herald, May 13, 1884. ஆமான் யூத மக்களை அழிக்க விரும்பியபோது, ‘உம்முடைய ராஜ்யத்தின் சகல நாடுகளிலுமுள்ள ஜனங்களுக்குள்ளே ஒருவித ஜனங்கள் சிதறுண்டு பரம்பியிருக்கிறார்கள்; அவர்களுடைய வழக்கங்கள் சகல ஜனங்களுடைய வழக்கங் களுக்கும் விகற்பமாயிருக்கிறது; அவர்கள் ராஜாவின் சட்டங்களைக் கைக்கொள்ளுகிறதில்லை’ என்றான். எஸ்தர் 3:8. வித்தியாசமான பழக்கவழக்கங்கள் உடையவர்களும், அரசனின் சட்டங் களுக்குக் கீழ்ப்படியாதவர்களுமான மக்கள்? உபத்திரவத்தைத் துவங்க சரியான முன்னேற்பாடு.

`மொர்தெகாயைப் போல் நாமும் இப்போது சோதிக்கப்படுவதற்கான வழிகள் என்ன? நம்முடைய எதிர்வினை எப்படி இருக்கவேண்டும்?`