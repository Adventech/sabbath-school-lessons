---
title:  மேலும் படிக்க
date:   22/12/2023
---

‘நீ இப்படிப்பட்ட காலத்துக்கு உதவியாயிருக்கும்படி உனக்கு ராஜ மேன்மை கிடைத்திருக்கலாமே’ என்று நெருக்கடி நேரத்தில் எஸ்தரிடம் சொல்லப்பட்டது. எஸ்தர் 4:14. சுவிசேஷஒளியைப் பெற்ற ஒவ்வொரு வீட்டிற்கும், ஒவ்வொரு பள்ளிக்கும், ஒவ்வொரு பெற்றோருக்கும், ஆசிரியருக்கும், குழந்தைக்கும் இதைப்போன்ற வார்த்தைகள் சொல்லப்படலாம்.’1

‘எஸ்தர் ஒரு அழகான யூதப்பெண்; மொர்தெகாயின் சகோதரி; அவள் பெற்றோர் இறந்தபிறகு அவளை அவன் தனது வீட்டிற்கு அழைத்துச் சென்று, அவளை தனது சொந்த மகளாக நேசித்தான். பெர்சியா தேசத்தில் யூதமக்களைக் காப்பாற்ற தேவன் அவளைப் பயன்படுத்தினார்.’ குறிப்பு: இந்த இரண்டாவது பத்தியானது எஸ்தரைப்பற்றிய அறிமுகம்; இது எலன் ஒய்ட் எழுதியது அல்ல. கீழுள்ள மேற்கோள்கள் அவர் எழுதியவை.)

‘பண்டைய காலங்களில் தமது பிரதிநிதிகளாக நிற்க தேவன் தேர்ந்தெடுத்த ஆண்களுடன் ஐக்கியப்பட்ட புனிதமான பெண்கள்மூலம் அற்புதமான முறையில் ஊழியம்செய்தார். தீர்க்கமான வெற்றிகளைப் பெற, பெண்களை அவர் பயன்படுத்தினார். ஒன்றுக்கு மேற்பட்ட முறை, அவசர காலங்களில், அவர் அவர்களை முன்னால் கொண்டுவந்து, பலரின் இரட்சிப்புக்காக அவர்கள்மூலம் ஊழியம் செய்தார். எஸ்தர் ராணியின் மூலம், கர்த்தர் தமது மக்களுக்கு ஒரு பலத்த விடுதலையைத் தந்தார். எந்தச் சக்தியாலும் தங்களைக் காப்பாற்ற முடியாது என்று தோன்றிய நேரத்தில், எஸ்தரும் அவளுடைய தோழிகளும் உபவாச ஜெபம் செய்து, உடனடி நடவடிக்கைமூலம் பிரச்சினையைச் சந்தித்து, தங்கள் மக்களுக்கு இரட்சிப்பைக் கொண்டு வந்தார்கள்.

‘பழைய ஏற்பாட்டு காலத்தில் தேவனுடைய ஊழியத்துக்காக பெண்கள் செய்த வேலையை ஆய்வு செய்யுங்கள்; இன்றைய வேலையில் அவசரநிலைகளைச் சந்திக்க உதவும் பாடங்களை நீங்கள் கற்றுக்கொள்ளலாம். எஸ்தரின் காலத்தில் இருந்த தேவனுடைய மக்களுக்கு வந்தது போல பெரிய பிரச்சினைகள் இன்று நமக்கு வராமல் இருக்கலாம்; ஆனால், மிகவும் தாழ்மையான நிலைகளில் இருக்கிற பெண்கள்கூட முக்கியப் பங்கு வகிக்க முடியும். இதைப் பலர் செய்து வருகிறார்கள், இன்னும் செய்யத் தயாராக இருக்கிறார்கள்.’2

**கலந்துரையாடக் கேள்விகள்**

`விடைதெரியாத கேள்விகள் சில எஸ்தரின் புத்தகத்தில் உள்ளன, ராணியாக உயர்த்தப்பட்டாலும், அரசவையில் எஸ்தரின் பங்கு என்ன? அவளுடைய நம்பிக்கையும், வேலைகளும் ஒத்துப்போயினவா? இன்று அவ்வாறு நம்மால் செய்யமுடியுமா?`

`‘நான் செத்தாலும் சாகிறேன்’ எனும் வார்த்தைகள், மரணத்தை எதிர்கொண்டாலும் உண்மையாக இருப்பதற்கு உதாரணமாக ஆயிரக்கணக்கான ஆண்டுகளாக எதிரொலித்துவருகின்றன. வெளி 13இல் உள்ள பிரச்சினைகள் நிஜமாகும்போது, தேவனுடைய மக்கள் எதிர்கொள்ளப்போவதை அவளுடைய வார்த்தைகள் எவ்வாறு பிரதிபலிக்கின்றன?`

`சில சமயங்களில் உங்கள் நம்பிக்கையை வெளிப்படுத்தாததுபற்றி திங்கட்கிழமை ஆய்வின் முடிவு கேள்வியை வகுப்பில் கேளுங்கள். எப்போதாவது நமக்கு அப்படி இருக்கவேண்டுமா?`