---
title:  மேலும் படிக்க
date:   13/10/2023
---
அனைத்து நாடுகளுக்கும் சாட்சியாக.’நீங்கள் உலகத்துக்கு வெளிச்சமாயிருக்கிறீர்கள்’ என்றார் இயேசு. நமக்குஉலகளாவிய ஊழியம் இருப்பதை இது சுட்டிக்காட்டுகிறது. சூரியனின் கதிர்கள் பூமியின் தொலைதூர மூலைகளில் பிரகாசிப்பதுபோல, சுவிசேஷத்தின் ஒளியும் பூமியில் உள்ள ஒவ்வொரு ஆன்மாவிற்குள்ளும் பிரகாசிக்கவேண்டும் என்பதே தேவ சித்தம். கிறிஸ்துவின் திருச்சபை தேவ நோக்கத்தை நிறைவேற்றவேண்டும். அப்பொழுது, அந்த காரத்திலும் மரண இருளிலும் இருக்கிற அனைவருக்கும் வெளிச்சம் கிடைக்கும்; ஒரே இடத்தில் கூடி, சிலுவை சுமக்காமல் பொறுப்பை தட்டிக்கழிப்பதற்குப் பதிலாக விசுவாசிகள் எல்லா இடங்களிலும் சிதறிச் சென்று, கிறிஸ்துவின் வெளிச்சத்தை வீசட்டும். ஆத்துமாக்கள் இரட்சிக்கப்படுவதற்காக அவர் செய்ததைப் போன்ற ஊழியத்தை செய்ய வேண்டும்.அப்பொழுது உலகம் முழுவதிலும் சுவிசேஷம் விரைவாகப் பரவும்.

‘‘வந்து எங்களுக்கு உதவுங்கள்’ என்று எல்லா நாடுகளிலிருந்தும் மக்கதோனிய அழைப்பு கேட்கிறது; தேவன் நமக்குமுன் ஊழியக் களத்தைத் திறந்துவைத்திருக்கிறார். மனிதர்களுடன் பரலோகவாசிகள் சேர்ந்து உழைத்து வருகின்றனர். தேவன் நமக்கு முன் செல்கிறார். மனித முயற்சியுடன் சேர்ந்து தேவனுடைய வல்லமை செயல்படுகிறது. தேவனுடைய செயல்பாட்டைக் காணாத கண்கள் குருடாகவும், மெய்யான மேய்ப்பன் தமது ஆடுகளை அழைப்பதைக் கேட்காத காதுகள் செவிடாகவும் இருக்க வேண்டும். சிலர் தேவனுடைய அழைப்பைக் கேட்டு, அவரிடம் வந்துள்ளார்கள். நீங்கள் பரி சுத்தமாகி இருக்கிறீர்களா? உயிர் கொடுக்கும் செய்தியை நீங்கள் அறிவிப்பீர்கள். தேவன் தங்களுக்குக் கொடுத்த வேலையை ஒவ்வொருவரும் மனத்தாழ்மையோடும் உண்மையோடும் செய்தால், தேவ வல்லமை வெளிப்படும்; அவர்களுடைய முயற்சியின் பலன் அற்புதமாக இருக்கும். அனேகர் சத்தியத்தை ஏற்றுக்கொள்வார்கள்.’’–Ellen G. White, Advent Review and Sabbath Herald, November 14, 1912.

**கலந்துரையாடக் கேள்விகள்**

`கிறிஸ்துவின் சரீரமாகிய நாம் தேவ ஊழியத்தை நிறைவேற்றும் விதத்தில் தேவ அன்பை வாழ்ந்து காட்டுவதன்மூலம் திருச்சபையின் நம்பகத்தன்மை தீர்மானிக்கப்படுகிறது. இந்தச் சவாலுக்கு நீங்கள் தனிப்பட்ட முறையில் எவ்வாறு பதிலளிப்பீர்கள்?`

`உங்கள் திருச்சபையை பிற மக்கள் எவ்வாறு பார்க்கிறார்கள்? உங்களுக்கு அது எப்படி தெரியும்? அவர்கள் கருத்து நல்லதாக இருந்தால், அதை மேலும் வலுப்படுத்த நீங்கள் என்ன செய்யலாம்? அவர்கள் கருத்து கெட்டதாக இருந்தால், அதை மாற்ற என்ன செய்யலாம்?`

`நமது ஊழியத்தின் மையமாக ‘நித்திய சுவிசேஷம்’ இருப்பது ஏன் மிகவும் முக்கியமானது? சிலுவையில் இயேசு நமக்கு செய்ததன் மூலமாக மாபெரும் எதிர்பார்ப்புஒன்று நமக்கு இருக்கிறது. இதையே சுவிசேஷம் சொல்கிறது. இதைத் தவிர வேறு ஏதாவது எதிர்பார்ப்பு பெற்று நான் யாருக்காவது எங்காவது சொல்ல முடியுமா?`