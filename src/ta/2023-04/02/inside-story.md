---
title:  மிஷன் கதை
date:   13/10/2023
---

### இரண்டு சிறுவர்கள், இரண்டு ஜெபங்கள்-2

ஆண்ட்ரூ மெக்சென்ஸி

அப்பாவின் ஜெபத்திற்குப் பதில்கிடைத்து இரண்டு வருடங்கள் கடந்திருந்தன. அட்வென்டிஸ்ட் சபையின் அங்கத்தினர்கள் இரண்டாவது முறையாக அப்பாவைச் சந்திக்கச் சென்றார்கள். அப்போதும் அவருடைய மகன்களான ஜúனியர் மற்றும் எமிலியோடுகூட பதினைந்துபேர் சென்றிருந்தார்கள். ‘‘ஜெபிப்பதற்காக வந்தோம்’’ என்று மூப்பர் சொன்னார்.

அப்பா நன்றி சொன்னார். பிறகு, ‘‘எல்லாக் கிறிஸ்தவர்களும் ஞாயிற்றுக்கிழமைகளில் ஆலயத்திற்குச் செல்லும்போது நீங்கள் ஏன் சனிக்கிழமைகளில் ஆராதனை செய்கிறீர்கள்’’ என்று கேட்டார்.

உடனே யாத்திராகமம் 20:8-10 வசனங்களை வாசிக்கும்படி மூப்பர் கேட்டுக்கொண்டார்; அப்பா வாசித்தார். அப்படியிருந்தும் அவருக்கு நம்பிக்கை வரவில்லை. ‘‘ஞாயிற்றுக்கிழமைதானே ஏழாம் நாள்’’ என்று கேட்டார்.

உடனே மத்தேயு 28:1ஐ வாசிக்கும்படி கூறினார். ‘ ஓய்வுநாள் முடிந்து, வாரத்தின் முதலாம் நாள் விடிந்துவருகையில், மகதலேனா மரியாளும் மற்ற மரியாளும் கல்லறையைப் பார்க்க வந்தார்கள்.’ வேதாகமம் சொல்லுகிற ஏழாம் நாள் சனிக்கிழமை என்று அப்பா புரிந்துகொண்டார்; ‘‘எனக்குப் புரிகிறது, ஜெபிப்போம்’’ என்றார்.

திருச்சபையினர் கிளம்பின பிறகு, அப்பா அந்த வசனங்களை அம்மாவிடம் காண்பித்தார். அவர் அசையவில்லை. ‘‘நம்முடைய சபைக்கே செல்லுவோம். அவர்கள் என்ன வேண்டுமானாலும் சொல்லட்டும். என்னுடைய பிள்ளைகள் அவர்களுடைய சபøக்குச் சென்றாலும், நான் செல்லப்போவதில்லை’’ என்று சொன்னார்.

அதுகுறித்து உபாவசமிருந்து, ஜெபிக்கவேண்டுமென அப்பா சொன்னார். ‘‘எங்கள் பிள்ளைகள் அந்தப் பள்ளிக்குச் சென்றபிறகுதான் இந்தக் கேள்விகள் எங்களுக்குள்ளாக எழும்ப ஆரம்பித்தன. அவர்களை அங்கு படிக்கத்தான் அனுப்பினோம். ஆனால் எங்களை தம்மிடம் வழிநடத்தவே தேவன் அவர்களை அங்கு அனுப்பினாரா என்று தெரியவில்லை. அதுதான் இயேசுவின் சபை என்றால், தேவன் அதை எங்களுக்குக் காட்டவேண்டும்’’ என்று அப்பா சொன்னார்.

அம்மாவும் அப்பாவும் ஒரு வாரம் உபவாசமிருந்து ஜெபித்தார்கள். ‘இதுதான் உம் சித்தம் என்றால், அடுத்த ஓய்வுநாளில் நாங்கள் ஆலயம் செல்ல எந்தத் தடையும் வரக்கூடாது’ என்று அப்பா ஜெபித்தார். அடுத்த வாரம் எல்லாமே எளிதாக நடந்தது. அட்வென்டிஸ்ட் ஆலயத்திற்குச் செல்ல அம்மா சம்மதித்தார். திருச்சபை அங்கத்தினர்கள் அவர்களை வரவேற்றார்கள். அதன்பிறகு அப்பா மிகுந்த சந்தோஷத்துடன் காணப்பட்டார். ஏதோ பாரம் நீங்கினதுபோலத் தெரிந்தது. அதற்குமுன் அப்பா உண்மை யோடு ஜெபம் செய்ததில்லை; இப்போது ஜெபிக்க துவங்கினார்.

அவருடயை வாழ்க்கை மாறியது. வேலையும் செழித்தது. பெற்றோர் மற்றும் சகோதர சகோதரிகளோ நல்ல உறவைப் பேண முடிந்தது. அவருடைய மூத்த சகோதரர் ஒருவர் அவ ருடைய பெயரையே தன் பிள்ளைக்கு வைத்தார். அம்மாவும் அப்பாவும் ஞானஸ்நானம் எடுத்தார்கள்.