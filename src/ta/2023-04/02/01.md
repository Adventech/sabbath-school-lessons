---
title:  'நமக்கான தேவனுடைய ஊழியம்: பகுதி 2'
date:   07/10/2023
---

### இவ்வார ஆராய்ச்சிக்கு
யோவான் 20:21,22; மத்தேயு 28:16-20; வெளி 14:6,7; உபா 7:6,11,12; வெளி 7:9,10.

> <p>மனன வசனம்</p>
> ஆகையால், நீங்கள் புறப்பட்டுப்போய் சகல ஜாதிகளையும் சீஷராக்கி, பிதா குமாரன் பரிசுத்த ஆவியின் நாமத்திலே அவர்களுக்கு ஞானஸ்நானங்கொடு(ங்கள்). மத்தேயு 28:19.

‘தேவன் ஊழியத்தின் தேவன்’ என்கிற கருத்தானது வேதாகமம் முழுவதும் வருகிறது. இந்தக் கருத்து மனித வரலாறுமுழுவதையும் இணைக்கிறது; மேலும் இது, தேவனுடைய சிருஷ்டிப்புக்காக தேவன் வைத்திருக்கிற நோக்கத்தை வெளிப்படுத்துகிறது. விழுந்துபோன பிள்ளைகளில் தேவனுடைய சாயலை மீட்டெடுப்பதே இப்போது முக்கிய நோக்கம்; இதனை மையமாக வைத்து, தெய்வீக வெளிப்பாட்டை ஒருங்கிணைக்கிறது. கொலோ 3:9, 10; 1யோவான் 3:2.

நாம் தேவனுடைய வார்த்தையைப் புரிந்துகொள்ள, ஒரு பின்னணி உதவுகிறது; அது தேவன் செய்கிற ஊழியமே. நாம் வேதாகமத்தைப் படிக்கும்போது, திட்டமிட்டு நம்மைத் தேடிவருகிற ஒரு தேவனைக் காணலாம். பாவத்தால் பிரிவினை ஏற்பட்டபோதிலும், மனிதகுலத்தோடு உடைந்த உறவைப் புதுப்பிக்க, தேவன் தமது ஊழியத்தின்மூலம் செயல்பட்டுவருகிறார்; ‘சகலத்தையும் புதிதாக்கும்’வரை இது தொடரும். ஏசா 59:2; வெளி 21:5.

இதற்கிடையில், தேவனுடைய குணத்தையும் நோக்கத்தையும் நாம் புரிந்துகொள்கிற வகையில் தம்மை நமக்கு வெளிப்படுத்த தேவன் தீர்மானித்திருக்கிறார்; எல்லாவற்றிற்கும் மேலாக, அவரோடு உண்மையான உறவை நாம் ஏற்படுத்தலாம். அதாவது, நாம் அவரை அறிந்துகொள்வது மட்டுமல்லாமல், அவருடன் நமக்குக் கிடைத்த அனுபவத்தையும் அவரது இரட்சிக்கும் அன்பையும் நாம் மற்றவர்களுடன் பகிர்ந்து கொள்ளவேண்டும். தேவன் தமது ஊழியத்தின் அடிப்படைத் தன்மைகளை வேதாகமத்தில் தந்திருக்கிறார்.

2023, அக்டோபர் 14 வகுப்புக்காகப் படிக்கவேண்டிய பாடம்