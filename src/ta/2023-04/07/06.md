---
title:  இன்றைய நல்ல சமாரியர்கள்
date:   16/11/2023
---

சரியான பதிலைக் கொடுத்ததற்காக வேதபாரகனைப் பாராட்டியபோது, இயேசு சொன்னது: ‘அப்படியே செய், அப்பொழுது பிழைப்பாய்’ என்றார். லூக் 10:28. இதனால் அவர் அந்த மனிதனின் இதயத்தைத் தொட்டார். கேள்விகளுக்குச் சரியான பதில் சொல்வது அந்த வேதபாரகனுக்கு எளிதாக இருந்தது, ஆனால் அதைச் செய்வது 2,000 ஆண்டுகளுக்குமுன்பு ஒரு பிரச்சினையாக இருந்தது; இன்றும் நம்மில் பலருக்கு இது ஒரு பிரச்சினையாகத்தான் உள்ளது. இயேசுவைச் சிக்கவைத்து, தன்னுடைய அறிவுத்திறமையைக் காட்டுவதற்குஅந்த வேதபாரகன் முயற்சி செய்தான். ‘எனக்குப் பிறன் யார்?’ என்று தொடர்ந்து ஒரு கேள்வி கேட்டான். லூக்கா 10:29.

`இந்த கதையில் இயேசு என்ன சொல்ல வருகிறார்? லூக்கா 10:30-37.`

மற்றவர்களால் அநியாயமாக நடத்தப்பட்டவர்கள் நம்மைச் சுற்றி இருக்கிறார்களா? அவர்களுக்கு நம்மால் முடிந்த உதவிகளைச் செய்திருக்கிறோமா?

போதகர்கள், மூப்பர்கள், விசுவாசிகள் சில சமயங்களில் தேவையுள்ளவர்களுக்கு உதவுவதில்லை என்பது உண்மைதான். வேற்றுமதத்தைச் சேர்ந்தவர்கள் சில சமயங்களில் நம் அயலாரிடம் நம்மைவிட அதிக அன்பாக இருக்கலாம். நாம் அன்பாக இருப்பதுபற்றி பேசலாம்; நாம் உதவி செய்யாத நிலையில், மக்களின் தேவைகளை மற்றவர்கள் பூர்த்திசெய்யலாம். நாம் விசுவாசிகள் என்றால், மற்றவர்களுக்கு உதவி செய்தாகவேண்டும்.

உதவி தேவைப்பட்ட நபருக்கு உண்மையிலேயே பிறனாக இருந்தவர் மூவரில் யார் என்று இயேசு கேள்வி கேட்டார்.

“‘எனக்குப் பிறன் யார்?’ என்கிற கேள்விக்குஇயேசு பதில் சொல்லிவிட்டார். திருச்சபையிலோ, நம் விசுவாசத்திலோ இருக்கிறவர் மாத்திரமே நம் பிறன் என்று நினைப்பது தவறு என்று இயேசு காட்டியிருக் கிறார். இதில் இனம், நிறம், சாதி வேறுபாடு எதுவும் இல்லை. நம் உதவி தேவைப்படுகிற ஒவ்வொரு நபரும் நமக்குப் பிறன்தான். நம் சத்துருவால் காயப்பட்டுக்கிடக்கிற ஒவ்வோர் ஆத்துமாவும் நமக்குப் பிறன் தான். தேவனுடைய சொத்தாக இருக்கிற ஒவ்வொருவரும் நமக்குப் பிறன்தான்.”—Ellen G. White, The Desire of Ages, p. 503.

`சவால்: உங்களிடமிருந்து வேறுபட்ட ஒருவருக்காக, நீங்கள் தனிப்பட்ட முறையில் விரும்பாத ஒருவருக்காக தினமும் ஜெபிக்கத் தொடங்குங்கள்.`

`சவால் சந்திப்பு: அட்வென்டிஸ்டுகள் அல்லாத மூன்று பெயர்களைப் பட்டியலிடுங்கள்; அவர்களின் உணர்ச்சி, உடல், சமுதாயத் தேவைகளை அடையாளம் கண்டு, அந்தத் தேவைகளுக்கு நீங்கள் தனிப்பட்ட முறையில் எவ்வாறு சேவைசெய்யலாம் என்பதைக் கவனியுங்கள். வரும் வாரத்தில் அவர்களுக்காக என்ன செய்யப்போகிறீர்கள்?`