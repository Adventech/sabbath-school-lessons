---
title:  மிஷன் கதை
date:   17/11/2023
---

### ஸ்பெயினுக்கான ஊழியப்பணி பாதை - 1

ஆண்ட்ரூ மெக்செஸ்னி

லூயிஸ் ஞானஸ்நானம் பெற்று சில நாட்களிலேயே வியாதிப்பட்டார்; வெனிசுலா அட்வென்டிஸ்ட் பல்கலைக்கழகத்தில் இறையியல் படிப்பில் சேர்ந்தார்.

முதலில் அது சாதாரண காய்ச்சல் என்று நினைத்தார். ஆனால் பல்கலைக்கழகத்தைச் சுற்றிலுமிருந்த ஆரஞ்சு மரங்களின் மகரந்த தூள்களால் அவருக்கு ஒவ்வாமை ஏற்பட்டிருக்கலாம் என்று மருத்துவர்கள் சொன்னார்கள். பல ஊசிகள் போட்டாலும், சுவாசிப்பதற்கு கடினமாக இருந்தது. படிப்பை நிறுத்திவிட்டு, வீட்டிற்குச் செல்லுமாறு மருத்துவர்கள் சொன்னார்கள்; ஆனால் அவருக்கு விருப்பமில்லை. சோதனையைத் தாங்க முடிவுசெய்தார்.

பிறகு லூயிஸúக்கு எச்ஐவி தொற்று இருந்தது கண்டுபிடிக்கப்பட்டது. அந்தச் சமயத்தில், பிறரைத் தொட்டால்கூட எச்ஐவி பரவிவிடுமென வெனிசுலா மக்கள் பயந்து வந்தார்கள். கல்லூரியை விட்டுச் செல்லும்படி லூயிஸிடம் சொன்னார்கள்.

லூயிஸ் வீட்டிற்குச் செல்லவேண்டியதாயிற்று. அங்கும் பல மருத்துவ சோதனைகளைச செய்தார். வியாதி உறுதியானது. தான் தன் இருதயத்தை தேவனிடம் கொடுக்க வில்லையா? தான் பேதகராவதற்குப் படிக்கவில்லையா? என்று அவருக்கு வேதனையாக இருந்தது; காரணம் புரியவில்லை.

அவர் சோகமாக இருந்ததைக் கண்ட சபை மூப்பர் ஒருவர், “நீ மகிழ்ச்சியாக இருக்கவேண்டும்; இல்லையென்றால், நீ இயேசுவைச் சந்திக்கவில்லை என்று அர்த்தம்” என்று மூப்பர் ஒருவர் சொன்னார்.

அந்த வார்த்தைகள் மனதின் ஆழத்தில் பதிந்தன. படுக்கையறைக்குச் சென்று, முழங்கால்படியிட்டார். தேவனிடம் மன்னிப்பு கேட்டார். தன் முந்தைய வாழ்க்கையில், தன் சரீரத்தால் தேவனைக் கனப்படுத்தவில்லை, அதனால்தான் எச்ஐவி வந்தது என்று ஒத்துக்கொண்டார். ‘நீர் என்னைக் குணமாக்க விரும்பவில்லை. மீதியுள்ள நாட்களில் உமக்காகப் பிரசங்கம்பண்ண விரும்புகிறேன்’ என்று ஜெபித்தார்.

அந்தச் சமயத்தில், அசாதாரணமாக ஒன்று நிகழ்ந்தது. அவரது இருதயம் எரிவது போலவும், அது உடல் முழுவதும் பரவுவது போலவும் உணர்ந்தார். சுயநினைவை இழந்தார்.

லூயிஸ் மீண்டும் மருத்துவப் பரிசோதனை செய்துகொண்ட போது, அவருக்கு தொற்று இல்லையென முடிவு வந்தது. ஆச்சரியமடைந்தவராக, மீண்டும் மீண்டும் பரிசோதனை செய்யும்படி கேட்டுக்கொண்டார்; தொற்று இல்லையென்றே வந்தது.

“தொற்று இல்லையென்றால், ஏன் அதிக பரிசோதனைகளைச் செய்யச் சொல்லுகிறாய்? இனி பரிசோதனை அவசியமில்லை” என்று மருத்துவர் சொல்லிவிட்டார். இயேசுவிடம் தான் பொருத்தனை செய்தது போலவே, பிரசங்கம் பண்ணவும், மக்களை இயேசுவிடம் அழைத்து வரவும் லூயிஸ் தன் வாழ்க்கையை அர்ப்பணித்தார். அவருக்குத் திருமணமானது; 2006ம் ஆண்டில் அந்தப் பல்கலைக்கழகத்தில் இறையியல் படிப்பை முடித்தார். இன்று லூயிஸúம் அவரது குடும்பத்தினரும் ஸ்பெயினில் நற்செய்தி ஊழியர்களாக இருக்கிறார்கள்.