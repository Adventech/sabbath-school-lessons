---
title:  மேலும் படிக்க
date:   17/11/2023
---

பசியுள்ளோர், தவறாக நடத்தப்பட்டோர் பலர் இன்றைய உலகில் உள்ளனர். உங்கள் பங்கு சிறியதாகத் தோன்றினாலும் நீங்கள் அதைச் செய்யலாம். உலகின் அனைத்துப் பிரச்சினைகளையும் நாம் தீர்க்கப்போவதில்லை. அவ்வாறு செய்யும்படி தேவன் நம்மிடம் சொல்லவும் இல்லை. ஆனால், நமக்குத் தெரிந்து பசியோடு இருக்கிற ஒருவருக்கு உணவு கொடுப்பதாக நம் வேலை இருக்கலாம்; அல்லது அநீதியைச் சந்தித்து வருகிற ஒருவருக்கு உதவி செய்வதாக இருக்கலாம்.

“பிதாவின்முன் மாசற்ற பக்தி இதுதான்: ‘திக்கற்றபிள்ளைகளும் விதவைகளும் படுகிற உபத்திரவத்திலே அவர்களை விசாரிக்கிறதே சுத்தமான பக்தி.’ அன்பான வார்த்தைகள், கருணைச் செயல்கள், ஏழைகளிடம் கனிவான மரியாதை போன்றவை நம் நற்செயல்களாக இருக்கவேண்டும். மனச்சோர்வும் துக்கமும் நிறைந்த இதயங்களுக்காக நாம் அனுதாபப்படும்போது, தேவையுள்ளவர்களுக்கு உதவிசெய்யும்போது, உடை இல்லாதவர்களுக்கு உடை வழங்கும்போது, அந்நியர்களை உங்கள் அருகிலும் இதயத்திலும் உட்காரவைக்கும்போது, தூதர்கள் உங்களுக்கு மிக அருகில் வருகிறார்கள்; பரலோகத்திலும் மகிழ்ச்சி கீதம் இசைக்கப்படுகிறது. நீதியும் கருணையும் தயாளமும் நிறைந்த ஒவ்வொரு செயலும் பரலோகத்தில் இன்னிசை எழுப்புகின்றன. இந்த இரக்கச் செயல்களைச் செய்பவர்களை நம் பிதா தம் சிம்மாசனத்திலிருந்து பார்த்து, அவர்களைத் தம் விலைமதிப்பற்ற பொக்கிஷங்களாகக் கணக்கிடுகிறார். ‘என் சம்பத்தை நான் சேர்க்கும் நாளிலே அவர்கள் என்னுடையவர்களாயிருப்பார்கள் என்று சேனைகளின் கர்த்தர் சொல்லுகிறார்.’ ஏழை எளியவருக்குச் செய்யப்படுகிற இரக்கமுள்ள ஒவ்வொரு செயலும் இயேசுவுக்கே செய்ததாகக் கருதப்படுகிறது. நீங்கள் ஏழைகளுக்கு ஆதரவளிக்கும்போது, பாதிக்கப்பட்டவர்களுக்கும் ஒடுக்கப்பட்டவர்களுக்கும் அனுதாபம் காட்டும்போது, அனாதைகளுடன் நட்பு கொள்ளும் போது, இயேசுவோடு நெருங்கிய உறவை ஏற்படுத்துகிறீர்கள்.’ Testimonies for the Church, vol. 2, p. 25.

**கலந்துரையாடக் கேள்விகள்**

`தேவனையும் மற்றவர்களையும் நேசிக்கவேண்டும் என்ற கட்டளைக்குக் கீழ்படிதலானது ‘கிரியைகளால் இரட்சிப்பு அல்ல’ என்பதை நாம் எவ்வாறு புரிந்துகொள்வது? இயேசு யார் என்பதையும், சிலுவையில் அவர் நமக்காக என்ன செய்தார் என்பதையும் நாம் சிந்திக்கும்போது, இரட்சிப்பைப் பெற நாம் ஏதாவது செய்யமுடியும் என்ற எண்ணம் ஏன் மிகப் பரிய தவறாக இருக்கிறது? பிலி 2:5-8. இரட்சிப்புக்காக நாம் கிரியைசெய்வது ஒரு அபாயகரமான தவறு; ஆனால், இயேசுவில் நாம் ஏற்கனவே பெற்ற இரட்சிப்பை நம் கிரியைகளால் வெளிப்படுத்தவேண்டும். இரண்டுக்குமுள்ள வித்தியாசம் என்ன?`

`நம்மில் இருந்து வேறுபட்டவர்களிடம் நமக்கு இருக்கும் சில தப்பெண்ணங்களை எவ்வாறு அடையாளம் காணலாம்?`

`மற்றவர்கள் யாராக இருந்தாலும் அவர்களுக்கு இரக்கம் காட்டவேண்டும் என்பதற்கு, இந்த வாரப் பாடத்தில் படித்த பகுதிகளைத் தவிர, வேறு என்ன வேத ஆதாரங்களைக் காட்டமுடியும்?`