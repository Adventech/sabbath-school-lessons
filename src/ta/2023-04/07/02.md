---
title:  மிகமுக்கியமான கேள்விகள்
date:   12/11/2023
---

நாம் யார்? ஏன் இங்கு இருக்கின்றோம்? நாம் இறக்கும்போது என்ன நடக்கும்? நமது இறுதி முடிவு என்ன? இவை மிக முக்கியமான கேள்விகள். சாகக்கூடியவர்கள் கேட்கவேண்டிய கேள்விகள். சிப்பிகளும் கோழிகளும்கூட சாகக் கூடியவைதாம்; ஆனால் அவற் றுக்குக் கேட்கத் தெரியாது. இயேசுவிடம் வந்த ஒருவர் மிக முக்கியமான கேள்வி ஒன்றைக் கேட்டார்.

`இந்த வேதபாரகன் என்ன கேட்டார்? ஏன் கேட்டார்? லூக்கா 10:25.`

கேள்வி எவ்வளவு முக்கியமானதாக இருந்தாலும், அவர் இயேசுவைச் சோதிக்க வந்ததாக வேதாகமம் கூறுகிறது. சில சமயங்களில் சிலர் சந்தேகத்துடன் வரலாம்; நம்பிக்கையில்லாமல்கூட இருக்கலாம்; கேள்வி கேட்டாலும், அதில் கருத்து இருக்காது. ஆனால் அவர்களையும் சுவிசேஷம் தொடக்கூடும். அந்த மனிதனின் நோக்கங்கள் உண்மையானவை அல்ல என்பதை இயேசு அறிந்திருந்தும், வேதபாரகனிடம் இயேசு அன்பாகவே நடந்துகொண்டார்.

கேட்டவர்கள் தங்கள் சொந்த இருதயங்களைத் தேடுவதற்கு இந்தக் கேள்வியை இயேசு பயன்படுத்திக் கொண்டார். அந்த வேதபாரகனின் நோக்கத்தை அறிந்திருந்தும், இயேசு அவனைப் புறக்கணிக்கவோ, அவமதிக்கவோ போவதில்லை.

‘நித்திய ஜீவனைப் பெற நான் என்ன செய்யவேண்டும்?’ இதைவிட முக்கியமான கேள்வி எதுவாக இருக்கமுடியும்? நமது மத நடைமுறைகள் எதுவாக இருந்தாலும், அனைத்திற்குப் பின்னாலும் இந்த முக்கியமான கேள்வி உள்ளது. நமது வாழ்க்கை ‘கொஞ்சக்காலந்தோன்றிப் பின்பு தோன்றாமற்போகிற புகையைப் போலிருக்கிறதே.’ யாக்கோபு 4:14. நித்திய வாழ்க்கைதானே நமக்கு முக்கியமானதாக இருக்கமுடியும்? நித்திய வாழ்வு, நித்திய மரணம் ஆகிய இரண்டைத் தவிர வேறு என்ன வழி இருக்கிறது?

`நித்திய வாழ்வின் முக்கியத்துவத்தைக் காட்டும் என்ன கருத்தை பவுல் இங்கே குறிப்பிடுகிறார்? 1கொரி 15:30-32.`

வேதபாரகனின் நோக்கம் தவறானதாக இருந்தாலும், அவன் கேட்ட கேள்வி

முக்கியமானது. கிடைக்கிற வாய்ப்பை ஆத்துமாக்களை ஆதாயம்செய்யஇயேசு

கவனமாகப் பயன்படுத்தி விடுவார்.

`சூழ்நிலைகள் சிறந்ததாக இல்லாவிட்டாலும், சாட்சிகொடுப்பதற்கு நமக்கு வரும் வாய்ப்புகளைப் பயன்படுத்திக் கொள்ள நாம் என்ன செய்யவேண்டும்?`