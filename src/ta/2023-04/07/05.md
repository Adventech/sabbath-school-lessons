---
title:  நாம் நம்மை நேசிப்பது போல் பிறரையும் நேசித்தல்
date:   15/11/2023
---

`லூக்கா 10:27, 28இல் வேதபாரகனுக்கு இயேசு அளித்த பதிலோடு இங்கு இயேசுவே சொன்ன பதிலை ஒப்பிட்டுப் பாருங்கள். மத்தேயு 22:37-40.`

உண்மையான நம்பிக்கையின் அன்றாட வெளிப்பாடு இந்த இரண்டு கட்டளைகளின் மீது இருக்கிறது என்பதை இயேசு தெளிவுபடுத்தினார். மத்தேயு 22:37-40. இந்த இரண்டு காரியங்களையும் ஒருவன் செய்தால், அவன் நித்திய ஜீவனைப் பெறுவான் என்பதை லூக்கா 10:27,28 தெளிவுபடுத்துகிறது.

‘பரலோகத்திலும் பூலோகத்திலும் தேவனுடைய அரசாங்கத்தின் அடிப்படைக் கொள்கை அன்பு; அது கிறிஸ்தவ குணாதிசயத்திற்கும் அடித்தளமாக இருக்கவேண்டும். இது ஒன்றே அவனை உறுதியானவனாக மாற்றும். வேதனையையும் சோதனையையும் தாங்குவதற்கான பலத்தை அதுதான் தரமுடியும்.’—Ellen G. White, Christ’s Object Lessons, p. 49.

`இயேசு சொன்னதை பின்வரும் வசனங்கள் எவ்வாறு வலுப்படுத்துகின்றன? கலா 5:14; மீகா 6:6-8; 1யோவான் 4:20,21.`

‘உன்னிடத்தில் நீ அன்புகூருவதுபோலப் பிறனிடத்திலும் அன்புகூருவாயாக, என்கிற இந்த ஒரே வார்த்தையிலே நியாயப்பிரமாணம் முழுவதும் நிறைவேறும்.’ கலா 5:14. மற்றவர்களை நாம் எப்படி நடத்துகிறோம் என்பதில்தான் தேவன்மேல் நமக்குள்ள அன்பு வெளிப்படுகிறது என்று பவுல் நம்பினார். ரோமர் 1:17 இல், ‘விசுவாசத்தினாலே நீதிமான் பிழைப்பான்’ என்று அவர் சொன்னாலும், விசுவாசத்தால் வாழ்வது என்பது மற்றவர்களால் காணமுடியாத ஒன்றல்ல. விசுவாசத்தின் யதார்த்தத்தை நடைமுறைச் செயல்கள் நிரூபிக்கின்றன என்று பவுலும் மீகாவும் யோவானும் தெளிவுபடுத்துகிறார்கள்.

தனக்கு மிகுந்த அறிவு இருந்தாலும், அதீத விசுவாசம் இருந்தாலும், தான் பெரிய செயல்களைச் செய்தாலும், தன் உயிரையே கொடுத்தாலும், அன்பு இல்லாவிட்டால், ‘சத்தமிடுகிற வெண்கலம்போலவும், ஓசையிடுகிற கைத்தாளம் போலவும் இருப்பேன்’ என்று பவுல் மிகவும் அழுத்தமாகக் கூறினார். 1கொரி 13:1.

`அன்பு இருந்தால்மட்டுமே மக்கள் உறுதியாக இருந்து, சோதனையைத் தாங்கமுடியும் என்று மேலே பார்த்ததை யோசித்துப் பாருங்கள். இந்தக் கருத்து, அன்புகூருவதற்கான கட்டளையானது கிரியைகளால் இரட்சிப்பை அல்ல, மாறாக, இயேசுவில் நாம் வைத்துள்ள விசுவாசம் வெளிப்படுவதை எவ்வாறு காட்டுகிறது?`