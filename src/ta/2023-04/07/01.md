---
title:  எனது அயலானுக்கு ஊழியம்
date:   11/11/2023
---

### இவ்வார ஆராய்ச்சிக்கு
லூக்கா 10:25-37; 2 தீமோ 3:16; யாக் 2:17-22; மத்தேயு 22:37-40; கலா 5:14; மீகா 6:6-8.

> <p>மனன வசனம்</p>
> அவன் பிரதியுத்தரமாக: உன் தேவனாகிய கர்த்தரிடத்தில் உன் முழு இருதயத்தோடும் உன் முழுஆத்துமாவோடும், உன் முழுப்பலத்தோடும் உன் முழுச்சிந்தையோடும் அன்புகூர்ந்து, உன்னிடத்தில் அன்புகூருவதுபோலப் பிறனிடத்திலும் அன்பு கூருவாயாக என்று எழுதியிருக்கிறது என்றான். லூக்கா 10:27.

‘உன் தேவனாகிய கர்த்தரிடத்தில் உன் முழு இருதயத்தோடும் உன் முழு ஆத்துமாவோடும் உன் முழுப் பலத்தோடும் உன் முழுச்சிந்தையோடும் அன்புகூரு’ என்கிற வசனத்தை நாம் அனைவரும் அறிவோம். லூக்கா 10:27. ஆனாலும், நாம் தேவனை நேசிக்கிறோம் என்று சொன்னாலும், அவருக்குக் கீழ்ப்படியாமல் இருந்தால், தேவன்மீது நமக்குள்ள அன்பு மேலோட்டமாகிவிடும். நாம் தேவனை நேசிப்பதாக நினைக்கிறோம்; ஆனால் அந்த அன்பு நம் வாழ்க் கையில் எவ்வாறு வெளிப்படுகிறது? தேவனை நேசிப்பதற்கு தினமும் நம் இதயம், ஆத்துமா, உடல், மனம் ஆகியவற்றின் முழு அர்ப்பணிப்பு தேவை. தேவனை தான் நேசிப்பதாக யார் வேண்டுமானாலும் சொல்லலாம்; இருப்பினும், அதைச் செய்வதற்கு முயற்சி தேவை.

இருப்பினும், தேவனை நேசிப்பது முக்கியமானது என்றாலும், நாம் மற்றவர்களையும் நேசிக்கவேண்டுமென்று தேவன் விரும்புகிறார், ஏனெனில் பிறரிடம் நாம் காட்டுகிற அன்பானது தேவன்மீதுள்ள நமது அன்பைப் பிரதிபலிக்கிறது. ‘தேவனிடத்தில் அன்புகூருகிறேனென்று ஒருவன் சொல்லியும், தன் சகோதரனைப் பகைத்தால், அவன் பொய்யன்; தான் கண்ட சகோதரனிடத்தில் அன்பு கூராமலிருக்கிறவன், தான் காணாத தேவனிடத்தில் எப்படி அன்புகூருவான்?’ என்று 1யோவான் 4:20 சொல்கிறது. ‘உன்னிடத்தில் நீ அன்புகூருவதுபோலப் பிறனிடத்திலும் அன்புகூருவாயாக’ என்று பவுலும் கூறுகிறார். கலா 5:14

நம் வாழ்வில் இந்தப் பாடத்தை எவ்வாறு பயன்படுத்தலாம் என்பதை இந்த வாரம் கற்றுக்கொள்வோம்.

2023, நவம்பர் 18 வகுப்புக்காகப் படிக்கவேண்டிய பாடம்