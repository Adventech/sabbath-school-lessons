---
title:  விருந்தோம்பலின் பரிசு
date:   22/10/2023
---

`ஆபிரகாம் தன் விருந்தாளிகளுக்கு அளித்த பதிலில் விருந்தோம்பலின் என்ன அம்சங்கள் காட்டப்படுகின்றன? ஆதி 18:1-15.`

ஆபிரகாம் பகலில் தனது கூடார வாசலில் உட்கார்ந்திருந்தார். இந்த நடத்தை அசாதாரணமானது. கோடையில் சூரியன் உச்சியில் இருக்கும் நேரத்தில், எல்லோரும் நிழலைத்தான் தேடுவார்கள். ஒருவேளை, அவ்வழியே செல்கிற யாருக்காவது உதவுவதற்காக ஆபிரகாம் வெயிலைத்தாங்கிக் கொண்டு அங்கே உட்கார்ந்திருக்கலாம்.

அப்போது மூன்று பயணிகளைப் பார்த்தார். அந்நியர்களை உபசரிப்பது அவ ருடைய வழக்கமாக இருந்தது. அதனால்தான், அவர் தனது கூடாரத்தின் வாசலில் இருந்து அவர்களை நோக்கி ஓடினார். இந்தக் கருத்து முக்கியமானது; அவர்கள் தன்னிடம் வருவதற்கு முன்பே அவர்களைச் சந்திக்க ஆபிரகாம் முதலில் முயற்சி எடுத்தார்.

‘நான் கொஞ்சம் தண்ணீர் கொண்டுவருகிறேன். உங்கள் கால்களைக் கழுவி, மரத்தடியில் சாய்ந்திருங்கள். நீங்கள் உங்களைத் திடப்படுத்தக் கொஞ்சம் அப்பம் கொண்டுவருகிறேன்; அப்புறம் நீங்கள் உங்கள் வழியே போகலாம்; இதற் காகவே அடியேன் இடம்வரைக்கும் வந்தீர்கள் என்றான்.’ ஆதி 18:4,5.

அஞ்ஞானம், உருவ வழிபாடு, பல கடவுள் வழிபாடு ஆகியவற்றில் மூழ்கியிருந்த மக்களுக்கு மெய்தேவனைப்பற்றிய அறிவைக் கொடுக்கவேண்டும். இதுதான் தன் ஊழியம் என்பதை ஆபிரகாம் அறிந்திருந்தார். இதைச் செய்வதற்கான ஒரு வழி விருந்தோம்பல் ஆகும் இந்த அந்நியர்கள் தூரத்தில் வந்தபோதே, இதைச் செய்வதற்கு ஆபிரகாம் ஆயத்தமானார்.

‘ஆபிரகாமின் குடும்பம் மிகப்பெரியது. ஆயிரம் பேருக்கும் அதிகமானோர் அதில் இருந்தார்கள். அதில் பல குடும்பத்தலைவர்கள். அவர்களில் அநேகர் புதிதாக அஞ்ஞானத்திலிருந்து மனம் மாறினவர்கள். இப்படிப்பட்ட குடும்பத்தில் தலைமைப் பொறுப்பில் உள்ளவர் உறுதியானவராக இருக்கவேண்டும். ஆபிரகாமின் செல்வாக்கு அவரது சொந்த குடும்பத்தையும் தாண்டி தாக்கத்தை ஏற்படுத்தியது. அவர் தனது கூடாரத்தை அமைத்த இடங்களில் எல்லாம் அதனருகில் பலிபீடம் கட்டினார். அந்த இடங்களிலிருந்து அவர்கள் இடம் பெயர்ந்தாலும், அந்தப் பலிபீடங்கள் அங்கேயே இருந்தன. தேவ ஊழியரான ஆபிரகாமின் வாழ்க்கையிலிருந்து தேவனைப்பற்றிய அறிவைப் பெற்ற பல கானானியர்கள் அந்த பலிபீடங்களில் யெகோவாவுக்குப் பலிசெலுத்தினார்கள்.’–Ellen. G. White, Education, p. 187.

தேவன் தன்னை ஊழியத்திற்கு அழைத்திருக்கிறார் என்பது தொடக்கத்திலிருந்தே அவருக்குத் தெரியும். வாக்குப்பண்ணியுள்ள தேசத்திற்கு அவர் செல்வது விடுமுறைக்காக அல்ல, அவரைச் சுற்றியுள்ளவர்களுக்கு அவரும் அவருடைய சந்ததியும் ஆசீர்வாதமாக இருப்பதற்கு என்பதும் அவருக்கு தெரியும்.

`விருந்தோம்பலில் ஆபிரகாமின் என்ன கொள்கைகளை நீங்கள் உங்கள் சொந்த வாழ்க்கையில் பின்பற்றலாம்?`