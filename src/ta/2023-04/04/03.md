---
title:  அனைவருக்கும் ஆபிரகாமின் அன்பு
date:   23/10/2023
---

`கோத்திரம், இனம், மக்கள் போன்ற வேறுபாடுகளைக் கடந்து எல்லா மக்களிடமும் ஆபிரகாம் எவ்வாறு அன்புகாட்டினார்? ஆதி 18:16-33.`

ஆபிரகாம் ஏற்கனவே அறிந்திராத மக்கள்மீதும் அன்புகாட்டினர். இது ஆபிரகாமின் இரண்டாவது நற்குணம். ஆதி 18. இதில் நம் ஒவ்வொருவருக்கும் ஒரு பெரிய பாடம் இருக்கிறது. சோதோம்-கொமோரா மக்கள் பாவிகள்; ஆபிரகாமின் விழுமியங்களை நம்பாதவர்கள். ஆனால் அவரது இதயத்தில் இனம், பால், மொழி, மதம் என்கிற எந்த வேறுபாடும் இல்லாமல், அனைவர்மேலும் அன்பு நிறைந்திருந்தது.

சோதோம்-கொமோரா நகரங்களை அழிக்கப்போகிற தமது முடிவை தேவன் ஆபிரகாமுக்கு வெளிப்படுத்துகிறார். ‘பின்பு கர்த்தர் சோதோம் கொமோராவின் கூக்குரல் பெரிதாயிருப்பதினாலும், அவைகளின் பாவம் மிகவும் கொடிதாயிருப்ப தினாலும், நான் இறங்கிப்போய், என்னிடத்தில் வந்து எட்டின அதின் கூக்குரலின்படியே அவர்கள் செய்திருக்கிறார்களோ இல்லையோ என்று பார்த்து அறிவேன் என்றார். ஆதி 18:20,21.

மிகுந்த மனத்தாழ்மையோடும் பயபக்தியோடும், ஆபிரகாம் தேவனிடம் தன் கோரிக்கையை எடுத்துரைத்தார்: ‘துன்மார்க்கனோடே நீதிமானையும் சங்கரிப்பது உமக்குத் தூரமாயிருப்பதாக; நீதிமானையும் துன்மார்க்கனையும் சமமாய் நடப் பிப்பது உமக்குத் தூரமாயிருப்பதாக; சர்வலோக நியாயாதிபதி நீதி செய்யாதிருப்பாரோ?’ ஆதி 18:25.

நீதிமான்களை மட்டுமல்ல, இந்த நகரங்களில் உள்ள அனைத்து மக்களை யும் தேவன் காப்பாற்றுவார் என்று ஆபிரகாம் நம்பினார். அங்கு வாழ்ந்த மக்கள் எவ்வளவு பொல்லாதவர்கள் என்பது ஆபிரகாமுக்கு நிச்சயமாகத் தெரியும். அந்த மக்களுடைய பழக்கவழக்கங்கள்குறித்து ஆபிரகாம் என்னவெல்லாம் கேள்விப்பட்டிருந்தாரோ நமக்கு தெரியாது. லோத்துவின் வீட்டிற்கு வெளியே வந்த கும்பலின் மோசமான நடவடிக்கைகளைப் பார்த்தால், இவர்கள் மிகவும் கெட்டவர்கள் என்பது தெரிகிறது. ஆதி 19:1-11.

ஆயினும், ஆபிரகாமுக்கு தேவனுடைய அன்பு தெரியும் என்பதால், அவர்கள் சார்பாக தேவனிடம்முறையிட்டார். மனிதர்கள் எப்போது வேண்டுமானாலும் மனந்திரும்பி தேவனிடம் வரமுடியும் என்பது ஆபிரகாமுக்குத் தெரியும். ஆபிரகாமைப் பொருத்தமட்டில், இந்த நகரவாசிகளை காப்பாற்றுவதால் அவர்கள் மனந்திரும்புதற்கான வாய்ப்பு கிடைக்கும். முடிவில், மனிதர்கள்மீது தேவனுக்குள்ள அன்பு ஆபிரகாமுக்குத் தெரியு மென்பதால், அதன்அடிப்படையில் ஆபிரகாம் தனது கோரிக்கையை வைத்தார். ஆபிரகாமுக்கும் பாவிகள்மேல் அன்பு இருந்தது; மனிதர்கள் உயிரோடு இருக் கும்வரை அவர்கள் இரட்சிக்கப்படுவதற்கான வாய்ப்பு இருக்கிறது என்பது அவருக்குத் தெரியும்.

`நம் சொந்த ஜெப வாழ்க்கையில் ஏன் பரிந்து பேசுகிற ஜெபம் மிகவும் முக்கியமானது? மற்றவர்களுக்காக ஜெபிப்பது எப்படி ஆன்மிக ரீதியில் நாம் வளரவும், பாவிகள்மேல் தேவன் காட்டுகிற அன்பின் யதார்த்தத்தை அனுபவிக்கவும் நமக்கு உதவும்?`