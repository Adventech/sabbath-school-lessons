---
title:  தேவனின் ஊழியத்தில் பங்கு பெறுதல்
date:   21/10/2023
---

### இவ்வார ஆராய்ச்சிக்கு
ஆதி 18; யாக்கோபு 5:16; ரோமர் 8:34; எபி 7:25; ஆதி 19:1-29; 12:1-9.

> <p>மனன வசனம்</p>
>  நீங்கள் ஒருவரிலொருவர் அன்பாயிருங்கள்; நான் உங்களில் அன்பாயிருந்ததுபோல நீங்களும் ஒருவரிலொருவர் அன்பாயிருங்கள் என்கிற புதிதான கட்டளையை உங்களுக்குக் கொடுக்கிறேன். நீங்கள் ஒருவரிலொருவர் அன்புள்ளவர்களாயிருந்தால், அதி னால் நீங்கள் என்னுடைய சீடர்களென்று எல்லாரும் அறிந்துகொள்வார்கள் என்றார். யோவான் 13:34,35.

ஆரம்பத்திலிருந்தே, தன்னை தேவன் ஊழியத்திற்கு பயன்படுத்த வேண்டும் என்று ஆபிரகாம் விரும்பினார். உதாரணமாக, சோதோம்-கொமோராவுக்கு என்ன நடக்கப் போகிறது என்பதை ஆதி 18 இல் ஆபிரகாமுக்கு தேவன் சொன்னதிலிருந்து இந்த உண்மையைக் காணலாம். கர்த்தராகிய ஆண்டவர் தீர்க்கதரிசிகளாகிய தமது ஊழியக்காரருக்குத் தமது இரகசியத்தை வெளிப்படுத்தாமல் ஒரு காரியத்தையும் செய்யார். ஆமோஸ் 3:7. சோதோம்-கொமோரா நிகழ்ச்சியில் ஆபிரகாம்தான் ‘அவருடைய ஊழியக்காரனாகிய தீர்க்கதரிசி’.

வெயில் காலத்தில் ஆபிரகாம் ஓய்வெடுத்துக் கொண்டிருந்தபோது மூன்று பயணிகளைக் கண்டார். அவர்கள் சோர்வடைந்த மூன்று வழிப்போக்கர்கள் என்றுதான் ஆபிரகாம் நினைத்தார். தன்னில் பாவம் இல்லாமல் இருந்த, தான் நேரில் வழிபடக்கூடிய ஒருவர் அவர்களில் இருக்கிறார் என்பது அவருக்கு கொஞ்சமும் தெரியாது.’<sup>1</sup> ஆனாலும், அப்போது ஆபிரகாம் தேவனுடைய ஊழியத்தில் தனிப்பட்ட முறையில் ஈடுபட்டார். சோதோம்- கொமோரா மக்களுக்காகப் பரிந்துபேசியதன்மூலம் தனது ஈடுபாட்டை வெளிப்படுத்தினார். அதாவது, எப்படியாவது அந்த மக்கள் காப்பாற்றப்படுவதை ஆபிரகாம் விரும்பினார். இதுதானே ஊழியம்; அப்படி இல்லை என்றால், வேறு எதை ஊழியம் என்று சொல்வோம்?

இந்த அத்தியாயம் முழுவதும், ஆபிரகாமின் மூன்று பெரிய ஆன்மிகக் குணங்கள் வெளிப்படுகின்றன: விருந்தோம்பல், அன்பு, ஜெபம். இவை ஊழியத்தில் பெரிதும் உதவக்கூடிய குணங்கள்.

2023, அக்டோபர் 28.வகுப்புக்காகப் படிக்கவேண்டிய பாடம்

---

<sup>1</sup> Ellen G. White, Patriarchs and Prophets, pp. 138, 139.