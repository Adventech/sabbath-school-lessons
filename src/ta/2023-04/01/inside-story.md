---
title:  மிஷன் கதை
date:   06/10/2023
---

### இரண்டு சிறுவர்கள், இரண்டு ஜெபங்கள்-1

ஆண்ட்ரூ மெக்சென்ஸி

மேற்கு ஆப்ரிக்க நாடான கினீயின் தலைநகர் கோனாக்ரியில், ஒரு தெருவில், ‘அட்வென்டிஸ்ஸ் மாரநாதா பள்ளி’ என்கிற வாசகம் வைக்கப்பட்டிருந்த ஒரு பள்ளியைப் பார்த்ததும் அப்பாவுக்கு மகிழ்ச்சியாக இருந்தது. தன் பிள்ளைகளை ஒரு கிறிஸ்தவப் பள்ளியில்தான் படிக்க வைக்கவேண்டும் என்று ஆசைப்பட்டார். அதற்கு நல்ல வாய்ப்பு கிடைத்திருந்தது. அந்தப் பள்ளி அவருடைய வாழ்க்கையையே மாற்றவிருந்தது அப்போது அவருக்குத் தெரியாது.

அந்தப் பள்ளிக்குள் சென்ற அப்பா, ‘‘இது கிறிஸ்தவப் பள்ளியா?’’ என்று அங்கிருந்த ஓர் ஆசிரியையிடம் கேட்டார். ‘‘ஆம், இது செவந்த்-டே அட்வென்டிஸ்ட் பள்ளி’’ என்று ஆசிரியைச் சொன்னார்.

தன் பிள்ளைகள் வேறு ஓர் இடத்தில் படிப்பதாகவும், அவர்களை நிச்சயம் அட்வென்டிஸ்ட் பள்ளிக்கு மாற்றப்போவதாகவும் அப்பா சொன்னார். ‘‘என் பிள்ளைகளுக்கு கிறிஸ்தவக் கல்வி கிடைக்கவேண்டும்’’ என்று சொன்னார்.

சிறுவன் ஜúனியருககு 11 வயது; எமிலுக்கு 8 வயது (படத்தில் காட்டப்பட்டுள்ளார்கள்). இப்போது அவர்கள் அட்வென்டிஸ்ட் பள்ளியில் படிக்கிறார்கள். அங்கே வேதாகமமும் கற்றுக் கொடுக்கப்படும். பிள்ளைகள் தாங்கள் மனப்பாடம் செய்த வசனங்களை அப்பாவிடம் போய்ச் சொல்லுவார்கள். இதற்கு முன் கேட்டிராததால் அவருக்கு ஆச்சரியமாக இருக்கும். மேலும், தங்கள் ஆசிரியர்கள் சனிக்கிழமைகளில் ஆராதனை செய்வதாகச் சொன்னபோது, அப்பாவுக்கு இன்னும் ஆச்சரியமாக இருந்தது. பள்ளியின் வளாகத்தில் சனிக்கிழமைகளில் நடைபெறுகிற நிகழ்ச்சிகளுக்கு தாங்கள் செல்லலாமா என்று அப்பாவிடம் கேட்டார்கள். அதுவும் பாடத்திட்டத்தின் கூடுதலான ஓர் அம்சம் என்று நினைத்த அப்பா அதற்குச் சம்மதித்தார்.

இவ்வாறு இரண்டு வருடங்கள் அந்தச் சிறுவர்கள் பள்ளிக்குச் சென்றார்கள். சில சமயங்களில் பள்ளி ஆசிரியர்கள் அப்பாவையும் ஆலயத்திற்கு அழைப்பதுண்டு. அப்பா மறுத்துவிடுவார். சனிக்கிழமைகளில் தனக்கு வேலை இருப்பதாகச் சொல்லுவார்.

ஒரு ஓய்வுநாளில் சபை போதகரான மத்தேயு என்பவர், ‘‘இன்று நாம் ஜúனியர் மற்றும் எமிலியின் அப்பாவைச்சந்திக்கப்போகிறோம்’’ என்று சொன்னார்.

ஜுனியரும் எமிலியும் சந்தோஷமாக பதினைந்து பேரை தங்கள் வீட்டிற்கு அழைத்துச் சென்றார்கள். வீட்டிற்குச் சென்றதும் ‘‘நாம் ஜெபிக்கலாமா?’’ என்று கேட்டார்.

அப்பா சம்மதித்ததும், அவருக்கு ஏதாவது ஜெபவிண்ணப்பங்கள் உள்ளனவா என்று போதகர் கேட்டார். அப்பா அரசுசாரா நிறுவனம் ஒன்றை நடத்திவந்தார். அதற்கு அனுமதிக்காக கினீயின் அரசு இலாகாவில் விண்ணப்பம் செய்திருந்தார். ஆனால் அனுமதி கிடைக்காமல் இருந்துவந்தது. அப்பா அதற்காக ஜெபித்தார். மூன்று நாட்களுக்கு பிறகு அனுமதி கிடைத்தது. அப்பா உடனே பள்ளிக்குச் சென்று, தன்னுடைய விண்ணப்பத்திற்கு பதில் கிடைத்து விட்டதாகத் தெரிவித்தார். அதற்காக தேவனுக்கு நன்றி சொன்னார். தன் ஜெபத்திற்குப் பதில் கிடைத்திருந்த போதிலும், ஓய்வு நாளில் ஆலயத்திற்குச் செல்ல அவருக்கு விருப்பம் வரவில்லை.