---
title:  'நமக்கான தேவனுடைய ஊழியம்: பாகம் 1'
date:   30/09/2023
---

### இவ்வார ஆராய்ச்சிக்கு
ஆதி 3:9-15; 28:15; யாத் 29:43, 45; மத்தேயு 1:18-23; யோவான் 1:14-18; 3:16; 14:1-3.

> <p>மனன வசனம்</p>
> அப்பொழுது தேவனாகிய கர்த்தர் ஆதாமைக் கூப்பிட்டு: நீ எங்கே இருக்கிறாய் என்றார். ஆதி 3:9. 

ஊழியத்தின் தோற்றமும் நோக்கமும் தேவனிடம்தான் இருக்கிறது. ஆபிராமின் அழைப்பிலோ, வனாந்தர யாத்திரையிலோ இந்த ஊழியம் தொடங்கவில்லை. ஆதி 12:1-4; யாத் 12:31-42. பூமியில் இயேசு கிறிஸ்து, அல்லது பவுல் செய்த ஊழியங்களிலிலும் இது தொடங்கவில்லை. மத்தேயு 1:18-25; அப் 13: 4-14:26. இந்த ஊழியம் தேவனிடம் தொடங்கியது; அவர் பிரபஞ்சத்தை உருவாக்கி, பின்னர் மனிதகுலத்தை உருவாக்கினார். ஆதி 1:26,27.

தமது பிள்ளைகளோடு இருப்பதற்கு விரும்பித் திட்டமிடுகிற ஒரு தேவனை வேதாகமத்தில் பார்க்கிறோம். ஆரம்பத்திலேயே அவர் ஆதாம்-ஏவாளுடன் உறவை ஏற்படுத்தியிருக்கிறார். பாவம் நுழைந்தபிறகும், அவர் இந்த ஊழியத்தைத் தொடர்கிறார்; ஆனால் இப்போது மனிதகுலத்தோடு அவருடைய உறவை மீண்டும் ஏற்படுத்த வேண்டியுள்ளது. முடிவில், தேவனுடைய ஊழியம் நிறைவேறும். வெளி 21;22. அதனால்தான் நித்திய நற்செய்தியை உலகுக்கு அறிவிக்கும் ஊழியம் நம் நோக்கமாக இருக்கவேண்டும். வெளி 14: 6,7.

எனவே, படைத்தவ ருடைய ஊழியத் தன்மை பற்றிய சரியான புரிதலையும், அவரோடுள்ள உறவையும் மையமாகக் கொண்டுள்ள ஊழியமுயற்சிதான் சரியானதாக இருக்கும். தேவனுடைய ஊழியத்தைப் புரிந்துகொள்வதற்கு முன், ஊழியத்தின் தேவனை நன்கு புரிந்துகொள்வது அவசியம்.

2023, அக்டோபர் 7 வகுப்புக்காகப் படிக்கவேண்டிய பாடம்