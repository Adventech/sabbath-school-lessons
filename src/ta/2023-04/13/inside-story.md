---
title:  மிஷன் கதை
date:   29/12/2023
---

### கனவுகள் காணுதல்: பகுதி 3

ஆண்ட்ரூ மெக்செஸ்னி

உண்மையான சபையைக் காட்டும்படி ஜோசப் டெலமவ் ஜெபித்தார்; ஆனால் கினீயின் தலைநகர் கானக்கிரியில் எவ்வாறு அந்தச் சபையைக் கண்டுபிடிப்பது என்று அவருக்குத் தெரியவில்லை. ஃபார்ட்சுனேட் கலவ்பிலோரி என்கிற அட்வென்டிஸ்ட் ஆசிரியரிடம் ஆங்கிலம் கற்றுக்கொண்டபோது, தேவன் தம் சித்தத்தை வெளிப்படுத்த வேண்டும் என்று ஜோசப் மூன்று நாட்கள் உபவாசமிருந்து ஜெபித்தார்.

அப்போது ஜோசப்புக்கு ஒரு கனவு வந்தது. அவர் ஒரு சிறைச்சாலையில் இருந்தார். சிறைக்காவல் அவருடைய உறவினர்; அவரிடம் தன்னை விடுவிக்குமாறு கெஞ்சினார். “நாம் உறவினர்களாக இருந்தாலும் என்னால் உன்னை விடுவிக்கமுடியாது” என்று அந்த உறவினர் சொன்னார்.

ஜோசப் தப்பிக்க முயன்று, பிடிபட்டார்; அவருடயை உறவினர் அவரைக் கடிந்துகொண்டார். “இனி அப்படிச் செய்தால் நீ மறக்கவே முடியாத அளவுக்குத் தண்டித்துவிடுவேன்” என்று கூறினார்.

யாரோ ஒருவர், “வைக்கோலைக் கொண்டு வந்து, இவனுக்கு கீழே போட்டு, இவனைத் தீக்கொளுத்துங்கள்” என்று சொன்னார்.

இயேசுவின் வருகைக்கு பிறகு வரவிருக்கிற நரகத்தை அந்த அக்கினி சுட்டிக்காட்டுவதை ஜோசப் புரிந்துகொண்டார். “நான் மற்றவர்களைவிட நல்லவன் இல்லை. இங்கு நான் மரிக்க என்னை விட வேண்டாம். நான் மரிப்பதற்கு முன் உமக்காக ஏதாவது சாதிக்க விரும்புகிறேன்” என்று ஜெபித்தார்.

அந்த ஜெபத்திற்கு பிறகு அவரை சிறைச்சாலையிலிருந்து விடுவித்து, மூன்று வீரர்களுக்கு முன்பாக நிறுத்தினார்கள். ஒரு வீரன், “ஜோசப், உன்னுடைய விடுதலைக்கான தொகையை நீ செலுத்தவேண்டும்” என்று சொன்னான்.

“தேவன்தாம் என்னை விடுவித்தார், நீ அல்ல. இயேசு சிலுவையில் விலை செலுத்தினார். நான் உனக்கு எதுவும் தரவேண்டியதில்லை” என்று ஜோசப் சொன்னார்.

“நீ செலுத்தாவிட்டால், உன்னை மீண்டும் சிறையில் அடைத்துவிடுவேன்” என்று அந்த வீரன் சொன்னான்.

“நீ எனக்கு விடுதலை தரவில்லை. என்னை விடுவித்த தேவனுக்கு எதிராக நீ செல்ல முடியாது. என் வாழ்க்கை தேவனிடம் இருக்கிறது. என்னைத் துன்புறுத்தினால், தேவனையே துன்புறுத்துகிறீர்கள்” என்று சொன்னார்.

உடனே வீரர்கள் சென்றுவிட்டார்கள்; திரும்பிப் பார்த்தபோது ஃபார்ட்சுனேட் நின்றுகொண்டிருந்தார். “ஆம், தேவனே உன்னை விடுவிக்கிறார்” என்று சொன்னார். ஜோசப் விழித்துவிட்டார். அது காலை 3 மணி. வியர்த்துக் கொட்டியது. அந்தக் கனவு நிஜம்போலவே தெரிந்தது.

இன்று ஜோசப் உண்மையான அட்வென்டிஸ்ட் விசுவாசியாக இருக்கிறார்.