---
title:  தேவ ஊழியத்தின் நிறைவு
date:   23/12/2023
---

### இவ்வார ஆராய்ச்சிக்கு
வெளி 1:1-7; 1பேதுரு 2:9; வெளி 14:6-12; லூக்கா 11:23; 1தீமோ: 2:4; வெளி 21:1-4.

> <p>மனன வசனம்</p>
> இப்படி இவைகளெல்லாம் அழிந்துபோகிறதாயிருக்கிறபடியால் நீங்கள் எப்படிப்பட்ட பரிசுத்த நடக்கையும் தேவபக்தியும் உள்ளவர்களாயிருக்கவேண்டும்! தேவனுடைய நாள் சீக்கிரமாய் வரும்படிக்கு மிகுந்த ஆவலோடே காத்திருங்கள். 2பேதுரு 3:11,12.

வெளிப்படுத்தல் புத்தகம் முடிவின் காட்சிகளால் நம் மனதை நிரப்புகிறது. கிறிஸ்துவுக்கும் சாத்தானுக்கும் இடையில் நடக்கிற பிரபஞ்ச மோதலே இந்தப் புத்தகத்தின் மையக் கருத்து. பூமியின்மீது தனக்கிருந்த சட்டப்பூர்வ பிடியை சாத்தான் இழந்துவிட்டான்; இப்போது தேவனுக்கு உண்மையாக இருப்பவர்களை அவன் பின்தொடர்கிறான். ஆதாம்-ஏவாள் வீழ்ச்சிக்குப்பிறகு இறந்துபோன உண்மையுள்ளவர்களையும், அவர் வரும்போது உயிரோடு இருக்கும் நீதிமான்களையும் மீட்க இயேசு வருவார் எனும் கருத்துடன் இந்தப் புத்தகம் உச்சக்கட்டத்தை அடைகிறது. சாத்தானும் துன்மார்க்கரும் நெருப்பால் அழிவதையும், பூமியில் இயேசு தமது நித்திய ராஜ்யத்தை ஸ்தாபிப்பதையும் இந்தப் புத்தகம் நமக்குக் காட்டுகிறது. முதல் நூற்றாண்டு முதல் நமது நாள் வரையிலான திருச்சபை வரலாற்றை இந்தப் புத்தகம் முன்னறிவிக்கிறது.

வேதாகம மாணவர்கள் இவற்றை ஆர்வத்துடன் ஆராய்ந்து, அந்த நிகழ்வு களை அடையாளம் காண முயல்கின்றனர். அவர்களும் அப்படிச் செய்வதும் சரிதான். ஆனால், ஊழியத் திருச்சபையாக இருக்க நம்மை அழைக்கும் ஊழிய தேவனை மையமாகக் கொண்ட ஊழியப்புத்தகமே வெளிப்படுத்தல் புத்தகம் என்பதை இந்தக் காலாண்டின் இறுதிப் பாடத்தில் காண்போம்.

‘நிகழ்காலச் சத்தியத்தை’உலகிற்கு அறிவிப்பதற்கான நமது அழைப்பானது இவ்வுலகில் உள்ள ஒவ்வொருவரும் தேவனுக்கு ஆதரவாகவோ எதிராகவோ தீர்மானம்செய்யும்வரை இருக்கும்.

2023, டிசம்பர் 30 வகுப்புக்காகப் படிக்கவேண்டிய பாடம்