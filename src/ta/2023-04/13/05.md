---
title:  ஊழியத்தில் வெற்றி
date:   27/12/2023
---

ஊழியத்தில் வெற்றி என்றால் என்ன? அதிக ஞானஸ்நானங்கள், பெரிய திருச்சபைகள், விரைவான வளர்ச்சி விகி தங்கள் போன்றவைதாம் ஊழியவெற்றி என்று நினைக்க நாம் ஆசைப்படலாம். பூமியிலுள்ள ஒவ்வொரு மக்கள்கூட்டத்திற்கும் சத்தியத்தைச் சொல்லிமுடிப்பதுதான்வெற்றி என்று சிலர் நினைக்கலாம்; அதனால் வானொலி, இணையம், தொலைக்காட்சியைப் பயன்படுத்தி, இந்த வேலையை விரைவுப்படுத்த முடியும் என்றும் அவர்கள் நினைக்கலாம். இவை அனைத்தும் நல்லதாக இருந்தாலும், கொரிந்துவுக்கு பவுல் எழுதியதை நாம் நினைவில் கொள்ள வேண்டும்: ‘நான் நட் டேன், அப்பொல்லோ நீர்ப்பாய்ச்சினான், தேவனே விளையச்செய்தார்.’ 1கொரி 3:6. அதாவது, நம்முடைய கவனம் செயல்பாட்டில் இருக்கவேண்டும்; தேவனுடைய கவனம் வளர்ச்சியில் இருக்கும். பூமியின் ஒவ்வொரு மக்கள் கூட்டத்திலுமுள்ள தொலைந்துபோனவர்களை இரட்சிப்புக்குள் நடத்தி, இயேசுவின் ஊழியத்தில் ஈடுபடுகிற சீடர்களாக அவர் களை மாற்றுவதே தேவஊழியத்தின் நோக்கம்.

**இயேசுவுடைய சீடர்களின் குணத்தைப்பற்றி பின்வரும் வசனங்கள் நமக்கு என்ன சொல்கின்றன?**

`2கொரி 11:2`

`ஏசா 30:21; யோவான் 10:27; 16:12,13`

`2தெச 2:9-11; எபி 3:12, 13; 1யோவான் 1:8`

`1யோவான் 1:9; வெளி 7:14; 19:8`

இயேசுவின் சீடர்கள் தூய்மையானவர்கள்; தூய மணவாட்டி தன் மணவாளனுக்கு உண்மையாக இருப்பதுபோல அவருக்கு உண்மையாக இருக்கிறார்கள். பரிசுத்த ஆவியின் மென்மையான குரலில் இயேசு அவர்களை வழிநடத்தும்போது, அவர்கள் அவரைப் பின்பற்றுவார்கள். மற்றவர்களுக்கான ஊழியத்தில் அவர் நம்மை வழிநடத்துவதும் இதில் அடங்கும். இந்தச் சீடர்களிடம் எந்த வஞ்சகமும் இல்லை. பலவீனப்படுத்தும் சந்தேகம், தவறான போதனைகள், ஒழுக்கக்கேடு ஆகியவற்றால் அவர்கள் வழிதவறவில்லை. ஒழுக்கரீதியாக மற்றவர்களைவிட தாங்கள் உயர்ந்தவர்கள் என்று அவர்கள் நினைப்பதில்லை. தங்களிடம் குறைகள் உண்டு என்பதும், தேவனுடைய சுத்திகரிக்கிற கிருபையும் இரக்கமும் தங்களுக்குத் தேவை என்பதும் அவர்களுக்குத் தெரியும். அதனால், அவர்கள் மற்ற விசுவாசிகளிடமிருந்து வருகிற புத்திமதிகளை ஏற்றுக்கொள்வார்கள். ஊழியத்தின் வெற்றியால் இப்படிப்பட்ட சீடர்கள் உருவாகிறார்கள்.

`‘கற்புள்ள கன்னியாகக் கிறிஸ்து என்னும் ஒரே புருஷனுக்கு’ ஒப்புக்கொடுத்தல் என்பதன் அர்த்தம் என்ன? 2கொரி 11:2. பாவிகளாகிய நாம் எப்படி தேவனுக்கு முன்பாக இப்படி இருக்கமுடியும்? மற்றவர்களையும் கிறிஸ்துவுக்குரிய கற்புடைய கன்னிகளாக மாற வழிநடத்துவது எப்படி?`