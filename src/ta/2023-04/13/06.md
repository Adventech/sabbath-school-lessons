---
title:  ஊழியம் முடிந்தது
date:   28/12/2023
---

`வெளி 21:1-4; 21:22-22:5 விவரிக்கிற காட்சி என்ன?`

புதிய பூமி எப்படிப்பட்ட பரதீஸாக இருக்கும்! மரணமும் பாவமும் அங்கே இல்லை; சாத்தானும் அக்கிரமமும் இல்லை. நாம் நம்முடைய அன்பான இரட்சகரைச் சந்திப்போம்; நமக்கு அன்பானவர்களுடன் மீண்டும் இணைவோம். ஒவ்வொரு இனம்-மொழியிலிருந்தும் வந்த மக்களால் புதிய பூமி நிரம்பும்.

ஒரு குறிப்பிட்ட மக்கள் கூட்டத்திற்கு ஊழியம் சென்றடைந்துள்ளதா, இல்லையா என்பதைக் கணக்கிட்டு பார்ப்பதற்கு குளோபல் மிஷன் சில அளவீடுகளை வைத்திருக்கிறது; அதை நமது சபையின் ஜெனரல் கான்பரன்ஸ் ஊழியக் குழு அங்கீகரித்துள்ளது. ‘ஊழியத் தன்னிறைவு மக்கள் கூட்டம்’ என்பதில், வெளியுதவி இல்லாமல் அப்பகுதியிலுள்ள மற்ற மக்களுக்கு திறம்பட சாட்சி கொடுப்பதற்குப் போதுமான வளங்கள் இருக்கும்; இது தொழுகையிடம், போதுமான எண்ணிக்கையிலான வேதாகமங்கள், அவர்கள் மொழியில் பிற புத்தகங்கள் போன்றவை இருக்கும்; மேலும் மொழிபெயர்ப்பாளர் இல்லாமல், மற்ற மக்களுக்கு சாட்சிகொடுக்கக்கூடிய சபைத்தலைவர்கள் இருப்பார்கள்.

‘ஊழியத் தன்னிறைவில்லா மக்கள் கூட்டம்’ என்பதில், முந்தையது போன்று சாட்சிசொல்லக்கூடிய வளங்கள் இருக்காது.

ஒவ்வொரு உள்ளூர்ச் சபையும் தங்கள் பகுதித் தலைவர்களோடு சேர்ந்து, சமுதாயத்தில் சந்திக்கவேண் டிய மக்கள்கூட்டங்கள் எவை என்பதைத் தீர்மானிக்கவேண்டும். அனைத்து மக்கள் கூட்டங்களிலும் சீடர்களை உருவாக்குதல், நம் இரட்சகரின் வருகையை விரைவுபடுத்துதல், இறுதியில் புதிய வானத்திலும் புதிய பூமியிலும் அவர்களுடன் வாழுதல் ஆகியவற்றுக்காக தேவனுடைய ஊழியத்தில் நாம் முதலீடு செய்யவேண்டிய நேரம் இது.

`சவால்: கிறிஸ்துவின் வருகையைத் துரிதப்படுத்த நீங்கள் என்ன செய்கிறீர்கள்? சுவிசேஷத்தைக் கேட்கவேண்டியவர்களின் இதயங்களில் நம்பிக்கை விதைகளை விதைக்கிறீர்களா? கிறிஸ்துவுக்கு உண்மையாகக் கீழ்ப்படிவதன் அர்த்தம் என்ன என்பதை அறிய உதவுவதன்மூலம், புதிய விசுவாசிகளுக்கு நீங்கள் நீர்பாய்ச்சுகிறீர்களா? உங்கள் ஜெபப்பட்டியலில் உள்ள மக்களுடன் புதியபூமியின் வாக்குறுதியைக் காட்டுவதற்கான வாய்ப்புகளுக்காக ஜெபியுங்கள்.`

`சவால் சந்திப்பு: உங்கள் சீடர்களில் சிலர் கிறிஸ்துவை ஏற்றுக்கொள்ளத் தயாராக இருக்கலாம். ஒரு திருச்சபை அல்லது விசுவாசக் குழுவில் சேருவது இதில் அடங்கும். உங்களை அவருடைய இடத்தில் வைத்து, முதல் முறையாக உங்கள் திருச்சபையில் கலந்துகொள்வதை கற்பனை செய்து பாருங்கள். அவருக்கு எப்படிப்பட்ட அனுபவம் கிடைக்கும்? புதியவர்களை வரவேற்கவும் சீடராக்கவும் உங்கள் திருச்சபை எவ்வளவு தயாராக உள்ளது? உங்கள் சொந்தத் திருச்சபையில் அவர்களைச் சேர்ப்பதற்குப் பதிலாக, புதிய விசுவாசக் குழுக்களைத் தொடங்குவதற்கு நீங்கள் தயாரா? பலவீனமான பகுதிகளைப் பலப்படுத்த புதிய வியூகங்களை ஏற்படுத்துங்கள். உங்கள் எண்ணங்களை உங்கள் சபைத் தலைவர்களுடன் பகிர்ந்துகொள்ளுங்கள்; மேலும் திட்டமிட்டு சீடராக்கும் திருச்சபையாக மாறுவதற்கான திட்டத்தைச் செயல்படுத்த, அவர்களுடன் இணைந்து ஊழியம்செய்யுங்கள்.`