---
title:  மேலும் படிக்க
date:   29/12/2023
---

‘மீட்பின் பெருந்திட்டத்தால் உலகம்முழுவதும் தேவ தயவுக்குள் வருகிறது. பாவத்தால் இழந்த அனைத்தும் திரும்பக் கிடைக்கிறது. மனிதன் மட்டுமல்ல, பூமியும் மீட்கப்படும்; கீழ்படிகிறவர்கள் அதில் நித்தியமாகக் குடியிருப்பார்கள். பூமியை தன்னுடைமையாக்க ஆறாயிரம் ஆண்டுகளாக சாத்தான் போராடி வருகிறான். படைப்பிற்கான தேவனுடைய முதல் திட்டம் நிறைவேறும்போது, உன்னதமானவருடைய பரிசுத்தவான்கள் ராஜ்யத்தைக் கைப்பற்றி, ராஜ்யத்தை என்றென்றுமுள்ள சதாகாலங்களிலும் தங்களுக்கு உடைமையாக்குவார்கள்.’

ஆனால், அது ஒரு நிஜமாக மாறுவதற்கு முன்பு, தேவனுடைய மறுபடைப்பு பற்றிய வாக்குறுதியை ஏற்றுக்கொண்டு, அந்தப் படைப்பில் ஒரு பகுதியாக இருக்கக்கூடியவகையில், எச்சரிக்கைச் செய்தியுடன் உலகத்தைச் சந்திப்பதற் கான அவரது ஊழியத்தில் தேவனுடன் பங்காளியாக இருப்பது நமது கடமையாகும்.

‘நம்முடைய நம்பிக்கையின் ஆதாரங்களை அறியாதவர்களுக்காக வேலைசெய்வதற்கு அநேக ஊழியர்கள் நம்மோடு சேர்வதைப் பார்க்க நான் ஏங்குகிறேன். முத்தூதைக் கேட்ட தன்மூலம் பலர் பெரும் ஒளியைப் பெற்றுள்ளனர், இப்போது அவர்கள் உலகின் எல்லாப் பகுதிகளிலும் இந்த செய்திகளை அறிவிக்க வேண்டும். மற்றவர்கள் சத்தியத்தின் ஒளியைச் சுமக்க, நான் என் பங்கைச் செய்ய விரும்புகிறேன். சர்வாயுதத்தைத் தரித்துக்கொள்ள, தேவன் நமக்கு உதவிசெய்வாராக. உலகிற்கு எச்சரிப்பின் செய்தியைக் கொடுக்கிற புனிதமான வேலையைச் செய்ய விசுவாசிகள் ஒன்றுபடவேண்டும்.’

தேவனுடைய ஊழியம் தொடர்பான பல்வேறு அம்சங்களையும் பிரச்சினைகளையும் இந்த காலாண்டு முழுவதும் நாம் ஆராய்ந்துள்ளோம். தேவனுடன் மீட்பின் உறவு எப்படி இருக்கும் என்பதைப் புரிந்துகொள்வதற்கு இந்த வாரம் வெளிப்படுத்தலைப் படித்தோம், புதிய பூமி உருவாகிற தரிசனத்தோடு அது முடிவடைகிறது. பாவமும் துன்பமும் அழிக்கப் படுதல் பூமியின் வரலாற்றில் மிகவும் பயங்கரமான நாட்களாக இருக்கும் என்பது உண்மை யாக இருந்தாலும், இந்த அழிவுக்கு அப்பாற்பட்ட ஒரு காலத்திற்கு தேவன் நம் பார்வையைக் கொண்டுசெல்கிறார்; அப்போது, பூமி மீண்டும் நிலை நாட்டப்படும். இந்த வாக்குறுதியில் தேவன் நமக்கு ஆறுதலும் ஊக்கமும் அளிக்கிறார்.

**கலந்துரையாடக் கேள்விகள்**

`‘நித்திய சுவிசேஷம்’ என்பது என்ன? அது ஏன் ‘நித்தியமானது’? அதன் போதனை ஏன் நமது ஊழியத்திற்கு அடித்தளமாக இருக்கவேண்டும்?`

`முத்தூதுக்கு நாம் ஏன் இவ்வளவு முக்கியத்துவம் கொடுக்கிறோம்? வலுவான எச்சரிக்கைகள் போன்ற ‘எதிர்மறை வாசகங்கள்’ மீது கவனம்செலுத்தாமல், இயேசு வின்மீது நாம் கவனம்செலுத்த வேண்டும் என்பதற்கு உங்கள் பதில் என்ன?`

`'ஊழியத்தின் முக்கியத்துவத்தை மட்டுமல்ல, நீங்களும் உங்கள் திருச்சபையும் அதில் எவ்வாறு சிறப்பாகப் பங்கேற்கமுடியும் என்பதை நன்கு புரிந்துகொள்ள இந்த காலாண்டு பாடங்களால் உங்களுக்கு உதவிகிடைத்ததா?`