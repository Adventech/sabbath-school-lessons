---
title:  முத்தூதும் ஊழியமும்
date:   25/12/2023
---

வெளிப்படுத்தல் புத்தகமானது மாபெரும் போராட்டத்தை மிக அழகாக காட்டுகிறது. ‘பரலோகங்களே! அவைகளில் வாசமாயிருக்கிறவர்களே! களிகூருங்கள். பூமியிலும் சமுத்திரத்திலும் குடியிருக்கிறவர்களே! ஐயோ, பிசா சானவன் தனக்குக் கொஞ்சக்காலமாத்திரம் உண்டென்று அறிந்து, மிகுந்த கோபங்கொண்டு, உங்களிடத்தில் இறங்கினபடியால், உங்களுக்கு ஆபத்துவரும் என்று சொல்லக்கேட்டேன்.’ வெளி 12:12. கடைசி நாட்களில் உச்சக்கட்டத்தை எட்டப் போகிற மாபெரும் போராட் டக் கருத்தை புரிந்துகொள்ளாமல், வேதாகமத்தில் உள்ள மற்ற கருத்துக்களை புரிந்துகொள்வது மிகவும் கடினம்.

`வெளி 14:6-12க்கும் நமது ஊழியத்திற்கும் என்ன சம்பந்தம்?`

ஊழியத்தின் மையம் தேவனுடைய சுவிசேஷம். வரப்போவதைப்பற்றி உலகத்தை எச்சரிக்கவேண்டும்; வாழ்வா, மரணமா என்று ஒவ்வொருவரும் தீர்மானித்தாக வேண்டும்.

‘என்னோடே இராதவன் எனக்கு விரோதியாயிருக்கிறான், என்னோடே சேர்க்காதவன் சிதறடிக்கிறான்’ என்று இயேசு சொன்னார். லூக்கா 11:23.

`நமது ஊழியம் தொடர்பான என்ன கருத்தை இயேசு இங்கே சொல்கிறார்?`

வெளி 14-ன் முத்தூதை உலகத்திற்கு அறிவிப்பதற்கே செவந்த்-டே அட்வென்டிஸ்ட் மக்களாகிய நாம் அழைக்கப்பட்டிருக்கிறோம்; எனவே முத்தூதே நம் செய்தியின் மையம். அதற்கு மையமாக இரண்டு கருத்துகள் உள்ளன: ‘நித்திய சுவிசேஷம்’,. ‘சிருஷ்டிகரைத் தொழுதல்’ பரிசுத்தவான்களை பற்றிய வசனத்தில் இந்த இரண்டு கருத்துகளும் வருகின்றன. தேவனுடைய கற்பனைகளையும் இயேசுவின் மேலுள்ள விசுவாசத்தையும் காத்துக்கொள்ளுகிறவர்களாகிய பரிசுத்தவான்களுடைய பொறுமை இதிலே விளங்கும். வெளி 14:12. மக்களுக்கு உதவுவதற்காக நாம் என்ன நன்மைசெய்தாலும், ‘நித்திய சுவிசேஷம்’ தருகிற நம்பிக்கையை இந்த உலகிற்கு அறிவிப்பதே நமக்கான சிறப்பு அழைப்பு; ஒருநாள் இந்த உலகத்திற்கு என்ன நடக்கப்போகிறது என்கிற எச்சரிப்பையும் நாம் கொடுக்காமல் இருக்கக் கூடாது.

`‘என்னோடே இராதவன் எனக்கு விரோதியாயிருக்கிறான்.’ லூக்கா 11:23. இங்கே இயேசு என்ன சொல்கிறார்? நம் இதயம் உண்மையில் எங்கே இருக்கிறது என்று ஆராயும்படி இந்த வார்த்தைகள் ஏன் நம்மைத் தூண்டவேண்டும்?`