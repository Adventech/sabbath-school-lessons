---
title:  எளியவருக்கு ஊழியம்
date:   18/11/2023
---

### இவ்வார ஆராய்ச்சிக்கு
லூக்கா 5:17-26; யோவான் 5:1-9; உபா 10:19; லேவி 23:22; மத் 25:34-40; யோவான் 15:13.

> <p>மனன வசனம்</p>
> அதற்கு ராஜா பிரதியுத்தரமாக: மிகவும் சிறியவராகிய என் சகோதரரான இவர்களில் ஒருவனுக்கு நீங்கள் எதைச் செய்தீர்களோ, அதை எனக்கே செய்தீர்கள் என்று மெய் யாகவே உங்களுக்குச் சொல்லுகிறேன் என்பார். மத்தேயு 25:40.

எளியவர்களுக்கு எவ்வாறு தேவன் உதவுகிறார் என்பதற்கு லூக்கா 5:17-26 பல எடுத்துக்காட்டுகளை வழங்குகிறது. சில நேரங்களில் தேவன் நமக்கு உதவ மற்றவர்களைப் பயன்படுத்துகிறார்; அல்லது மற்றவர்களுக்கு உதவ நம்மைப் பயன்படுத்துகிறார். இந்த வேலை சவாலானதாக இருக்கலாம், ஆனால் அது பெரும் வெகுமதிகளைத் தருகிறது. எளியவர்களுக்கு உதவுவதே, கிறிஸ்துவின் ஊழியம். சில நேரங்களில் யாருக்கு உதவி தேவை என்று கண்டுபிடிப்பது எளிது; மற்ற நேரங்களில் கடினம். சூழ்நிலை எதுவாக இருந்தாலும், அவர்களின் பின்னணியைப் பொருட்படுத்தாமல், எளியவர்கள் அனைவருக்கும் தேவனுடைய உதவியாளர்களாக இருக்க, நம்மை தேவன் அழைத்திருக்கிறார்.

அந்நியர்களிடம் நெருங்கிப் பழகுமாறு வேதாகமம் நம்மை ஊக்குவிக்கிறது, அவர்கள் நம்பிக்கையைப் பெறுவதன்மூலம் அவர்கள் இயேசுவைக் கண்டுபிடிக்க நாம் அவர்களுக்கு உதவலாம்.

எளியவர்களுக்கு உதவி செய்ய தேவன் திட்டங்கள் வைத்திருக்கிறார் என்று இந்த வார பாடம் காட்டுகிறது. அவர்களின் தேவைகள் உடல், உணர்ச்சி, பண, சமுதாய ரீதியாக இருக்கலாம்; சிலர் தங்கள் சமுதாயம் அல்லது குடும்பத்திலிருந்து வெளியேற்றப்பட்டவர்களாக கருதப்படலாம். தேவை எதுவாக இருந்தாலும், நம்மால் முடிந்த உதவிகளைச் செய்ய நாம் தயாராக இருக்க வேண்டும். ஒரு கிறிஸ்தவராக இருப்பதன் அர்த்தம் இதுதான்; ஊழியத்திலும் இது இருக்கவேண்டும்.

2023, நவம்பர் 25 வகுப்புக்காகப் படிக்கவேண்டிய பாடம்