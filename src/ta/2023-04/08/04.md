---
title:  அகதிகள், புலம்பெயர்ந்தோர்
date:   21/11/2023
---

புலம்பெயர்ந்தோர், அகதிகள் என்கிற தலைப்பு பரபரப்பாக விவாதிக்கப்படும் விஷயமாக மாறியுள்ளது; குறிப்பாக இன்று புலம்பெயர்ந்தோரும் அகதிகளும் அநேகர் இருக்கிறார்கள். போர், இயற்கைப் பேரழிவு, சிறந்த பொருளாதார எதிர்காலம் போன்றவற்றுக்காக, உலகெங்கிலும் இலட்சக்கணக்கான மக்கள் தங்கள் வீடுகளிலிருந்து வேறிடம் சென்று, உதவி தேவைப்படுகிற அவல நிலையில் உள்ளனர்.

மத்தேயு 2:13, 14 இல், இயேசு ஒரு அகதியாக இருந்தார். அவருடைய பூமிக்குரிய பெற்றோர்களான யோசேப்பும் மரியாளும் ஏரோதின் கொலைவெறியிலிருந்து தப்பிக்க, இரவோடு இரவாக பெத்லகேமிலிருந்து வெளியேறி எகிப்தில் தஞ்சம்புகுந்தனர். எகிப்தில் அவர்களின் அனுபவம்பற்றி வேதாகமம் எதுவும் கூற வில்லை; ஆனால், அங்கே சவால்கள் இருந்திருக்கும். ஒருவேளை அகதிகள் இன்றுஎதிர்கொள்ளும் அதே சவால்களில் சிலவும் இருந்திருக்கலாம். உண்மையில், இயேசுவின் குடும்பம் அந்நிய தேசத்தில் தஞ்சம் புகுந்ததைப் போல, இன்றும் பல இஸ்லாமியர்கள், பௌத்தர்கள், இந்துக்கள், கிறிஸ்தவர்கள், மதம் சாராதவர்கள் புதிய நாடுகளில் தஞ்சம் கோருகின்றனர்.

நம்முடைய கலாச்சார, மொழி மக்களோடு நட்பு ஏற்படுத்துவது எளிது; ஏனெனில் நமக்குள் பொதுவான பழக்க வழக்கங்கள் பல இருக்கும். ஆனால், புலம்பெயர்ந்தோரும் அகதிகளும் நம்மிலிருந்து வித்தியாசமானவர்கள்; அவர்கள் வேறு மொழி பேசுகிறவர்கள்; வேறு வகை உணவு சாப்பிடுகிறவர்கள்; மதக்கொள்கைகள் வித்தியாசமானதாக இருக்கலாம். நமது இன, தேசிய, கலாச்சார வசதிவட்டங்களிலிருந்து வெளியேறி, அவர்கள் எவ்வளவு வித்தியாசமாக இருந்தாலும் அவர்களைச் சந்திக்க சுவிசேஷம் நம்மை அழைக்கிறது.

`நாம் நினைவில் கொள்ளவேண்டிய முக்கியக் கருத்து என்ன? உபா 10:19; சங் 146:9; ரோமர் 12:13; லேவி 23:22. புலம்பெயர்ந்தோருக்கும் அகதிகளுக்கும் நாம் எவ்வாறு ஊழியம் செய்யமுடியும்?`

சில நாடுகளில், இந்த மக்களுடன் ஒன்றிணைவதோ, அவர்களுக்கு உதவுவதோ அரசியல் ரீதியாக சரியாக இருக்காது என்பதால் இது கடினம். ஆயினும்கூட, நம் உதவி தேவைப்படும் இந்த மக்களுக்கு ஊழியம்செய்ய நம்மால் முடிந்ததைச் செய்ய வேண்டும்.

ஜெபத்துடன் தொடங் குங் க ள்; பின்னர் புலம்பெ யர்ந்தோர், அ கதிகள்பற்றிய தகவல்களைத் தேடுங்கள். பல இடங்களில் அவர்களைப் பராமரிக்கிற அமைப்புகள் உள்ளன. நீங்கள் இந்த அமைப்புகளில் ஒன்றில் இணைந்து ஊழியம்செய்யலாம்; உங்கள் உள்ளூர் ஓய்வுநாள் பள்ளியில் புலம்பெயர்ந்தோர், அகதிகளுக்கான ஊழியத்தைத் தொடங்கலாம்.

`சிறிய தொகையாக இருந்தாலும், உங்களுக்குத் தெரிந்த புலம்பெயர்ந்தோர், அகதிகளுக்கு உதவ நீங்கள் என்ன செய்யமுடியும்?`