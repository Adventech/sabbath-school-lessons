---
title:  மிஷன் கதை
date:   24/11/2023
---

### ஸ்பெயினுக்கான ஊழியப்பணி பாதை - 2

ஆண்ட்ரூ மெக்செஸ்னி

வெனிசுலாவில் அட்வென்டிஸ்ட் போதகர்கள் தங்கியிருந்த ஒன்பது வீடுகள் கொண்ட ஓரிடத்தில், ஐந்து குடும்பத்தினர் மட்டுமே வீட்டிலிருந்த நிலையில், துப்பாக்கி ஏந்தியவர்கள் உள்ளே புகுந்தார்கள். அவர்களை ஒரே வீட்டிற்குள் அடைத்து, பெண்களையும் ஆண்களையும் பிள்ளைகளையும் தனித்தனியே பிரித்தார்கள். காவலர்கள் வந்து, அந்த இடத்தை முற்றுகையிட்டார்கள்; 10 மணி நேரத்திற்கு பிறகு அதிகாலை 3 மணிக்கு அந்தச் சம்பவம் அமைதியாக ஒரு முடிவுக்கு வந்தது; துப்பாக்கிக்காரர்கள் வீட்டின் பின்புறம் வழியாக காட்டிற்குள் ஓடினார்கள். 2016ம் ஆண்டு நடந்த அந்தத் தாக்குதலுக்கு பிறகு, அந்த ஒன்பது போதக குடும்பத்தினரும் வேறு இடத்திற்கு மாற்றப்பட்டார்கள். பல போதகர்கள் குடும்பத்தினரை விட்டு, அங்கே தனியாக வேலைப்பார்த்தார்கள். வேறு சிலர், வேறு இடங்களில் ஊழியம் செய்ய சென்றுவிட்டார்கள்.

அங்கே சுமார் பத்து ஆண்டுகளாக ஊழியம் செய்துவந்த லூயிஸ் பைவா என்பவருக்கு என்ன செய்வதென்று தெரியவில்லை. வெனிசுலாவின் பொருளாதர நிலை மிகவும் பின்தங்கியது. அந்தத் தாக்குதலுக்குமுன் பணத்திற்கும் உணவிற்கும் கஷ்டப்பட்டிருக்கிறார். ஒரு கடனை அடைக்கமுடியாமல் மூன்று வருடங்கள் கஷ்டப்பட்டார். வட்டியைக் கட்ட முடிய வில்லை; கடன் 1000 டாலராக அதிகரித்தது.

ஆனால் அந்தப் பிணைக்கைதி சம்பவம்தான் அவர் வாழ்க்கையில் திருப்புமுனை. ஐந்து பேர் கொண்ட அவருடைய குடும்பத்தினர், அந்தச் சம்பவம் நடந்த அன்று வீட்டில் இல்லை. அவருடயை மனைவி மிகவும் பயந்துபோனதால், அதன்பிறகு வெனிசுலாவில் வாழ விரும்பவில்லை. லூயிஸúம் அதை ஒத்துக்கொண்டாலும், கடனை அடைக்காமல் செல்லுவதற்கு அவருக்கு விருப்பமில்லை.

லூயிஸ் ஏதாவது அடையாளம் காட்டும்படி ஜெபித்தார். லூயிஸ் பொதுவாக அப்படி ஜெபிப்பதில்லை; அடையாளங்கள் இல்லாமலேயே தேவனால் வழிநடத்த முடியும் என்பதை அறிந்தவர்தான். ஆனால் இப்போது என்ன செய்வதென்று தெரியவில்லை.

‘ஆண்டவரே, ஏதாவது அற்புதம் செய்து கடனை அடைக்க உதவினால், நான் வெனிசுலாவை விட்டுச் செல்வது உமது சித்தமென அறிந்துகொள்வேன்’ என்று ஜெபித்தார்.

அந்தத் துப்பாக்கிக்காரர்கள் லூயிஸின் வீடு உட்பட ஒன்பது வீடுகளிலிருந்தும் பொருட்களைக் கொள்ளையடித்துச் சென்றிருந்தார்கள். அது ஒன்றும் அங்கு புதிதல்ல. லூயிஸின் வீட்டில் பலமுறை திருடுபோயிருக்கிறது. அதற்காக அவர் காப்பீட்டுத் தொகை எதையும் உரிமை கோரவில்லை. ஏனென்றால், அவை எல்லாம் சிறிய திருட்டுகள். ஆனால் கடைசியாக நடந்த அந்தத் திருட்டுக்கு பிறகு சபைத்தலைவர்கள் இழப்பீடு வழங்கினார்கள்; கடைசி திருட்டு பற்றி காவல்நிலையத்தில் அத்தாட்சி மட்டும் வாங்கி வரச்சொன்னார்கள்.

மற்ற போதகர்களால் அத்தாட்சியை வாங்கமுடியவில்லை. ஆனால் லூயிஸúக்கு காவல் நிலையத்தில் நண்பர்கள் இருந்ததால், அத்தாட்சி கிடைத்தது. இரண்டு வருடங்களுக்கு பிறகு காப்பீட்டு நிறுவனம் அவரது வங்கியில் 1000 டாலர் வரவு வைத்தது. அந்தப் பணம் தன் வங்கிக் கடனை அடைக்க உதவியதாகச் சொன்னார், இன்று ஸ்பெயினில் நற்செய்தியாளராக இருக்கும் போதகர் லூயிஸ்.