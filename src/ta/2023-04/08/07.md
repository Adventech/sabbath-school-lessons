---
title:  மேலும் படிக்க
date:   24/11/2023
---

மற்ற கலாச்சார மக்களைக் காப்பாற்றுவதற்காக பாலங்கள் அமைத்த இயேசுவின் நடைமுறை உதாரணங்களை சுவிசேஷகர்கள் பதிவு செய்துள்ளார்கள். மத்தேயு 8:28-34; மாற்கு 5:1-20. அதுபோல, மற்ற கலாச்சாரங்களைச் சேர்ந்தவர்களில் நண்பர்களை உருவாக்கவும், அவர்களுக்கு ஊழியம் செய்யவும் நாமும் அழைக்கப்பட்டுள்ளோம். இனம், தேசம், செல்வம், பின்னணி ஆகியவற்றைப் பொருட்படுத்தாமல் அனைவருக்காகவும் இயேசு மரித்தார். இந்தக் கருத்தை நாம் ஒருநாளும் மறக்கக் கூடாது. ‘நம்முடைய பாவங்களை நிவிர்த்தி செய்கிற கிருபாதாரபலி அவரே; நம்முடைய பாவங் களை மாத்திரம் அல்ல, சர்வலோகத்தின் பாவங்களையும் நிவிர்த்திசெய்கிற பலியாயிருக்கிறார்.’ 1யோவான் 2:2

‘தங்கள் குடும்பத்தின்மீதுமட்டும் பாசத்தை வெளிப்படுத்துகிறவர்கள் தேவனுடைய திட்டத்தை நிறைவேற்றவில்லை; மற்றவர்களுக்கு உதவி செய்து, அவர்களுக்கு ஆசீர்வாதமாக இராததால், அவர்கள்மேல் அன்பு காட்டாமல் இருக்கிறார்கள்.

‘வீட்டிற்கு வெளியே மற்றவர்களுக்கு நல்லது செய்யுமாறு தேவன் கட்டளையிடுவதால், நம் வீட்டார்மீது நம் பாசம் குறைந்துவிடவேண்டும் என்று அவர் சொல்லவில்லை; மற்றவர்கள்மேல் அனுதாபம் காட்டவேண்டும் என்று சொல்வதால், நம் உறவினர்களையும் நாட்டையும் குறைவாக நேசிக்கவேண்டும் என்று அவர் சொல்லவில்லை. ஆனால், நம் பாசத்தையும் அனுதாபத்தையும் நான்கு சுவர்களுக்குள் அடைத்துவிடக் கூடாது, தேவன் நமக்குக் கொடுத்திருக்கும் ஆசீர்வாதத்தை பிறருடன் பகிர்ந்த கொள்ளாமல் மூடிவைக்கக் கூடாது.’—Ellen G. White, Advent Review and Sabbath Herald, October 15, 1895.

நமது வசதி வட்டத்துக்கு வெளியே இருப்பவர்கள் வேறு கலாச்சாரத்தைச் சேர்ந்தவர்களாக இருந்தாலும் சரி, உதவியற்றவர்களாக இருந்தாலும் சரி, அவர்களுக்கு ஆசீர்வாதமாக இருக்குமாறு நமக்கு அவர் கொடுத்துள்ள பொறுப் பானது மாற்ற முடியாத ஆணை ஆகும். அப் 1:8; மாற்கு 11:17.

**கலந்துரையாடக் கேள்விகள்**

`உங்கள் சொந்த வசதி வட்டம் என்ன? தேவைப்பட்டால், அதை விட்டு வெளியேற நீங்கள் ஏன் தயாராக இருக்கவேண்டும்?`

`‘போஜனப்பிரியன், மதுபானப்பிரியன், ஆயக்காரருக்கும் பாவிகளுக்கும் சிநேகிதன்’ என்று இயேசு அழைக்கப்பட்டார். மத்தேயு 11:19. அவ்வாறு குற்றஞ்சாட்டப்படுவதற்கு இயேசு என்ன செய்தார்? நமது ஊழியம்பற்றி இது என்ன காட்டுகிறது?`

`ஒரு கிறிஸ்தவர் எந்த அளவிற்கு அவிசுவாசிகளின் கொண்டாட்டங்களில் பங்குபெறலாம்? வேதாகமக் கொள்கைகளில் சமரசம்செய்யாமல் கிறிஸ்தவர்கள் அதை எப்படிச் செய்யலாம்?`