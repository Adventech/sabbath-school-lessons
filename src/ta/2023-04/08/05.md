---
title:  துன்புறுகிறவர்களுக்கு உதவி
date:   22/11/2023
---

நம் உலகம் துன்புறுகிறது என்பதை நம்மில் யார்தான் அனுபவிக்கவில்லை? செல்வம், பொருளாசை நிறைந்த சூழலில் வாழ்ந்தாலும் சரி, வறுமை, பொருள் தேவை நிறைந்த சூழலில் வாழ்ந்தாலும் சரி - எல்லோருக்கும் துன்பம் வருகிறது. மக்கள் வேதனைப்படுகிறார்கள், கஷ்டப்படுகிறார்கள், போராடுகிறார்கள். உதாரணமாக, மேற்கத்திய நாடுகளில் மன அழுத்த நீக்கிகளுக்காக ஒவ்வோர் ஆண்டும் செலவழிக்கும் பணத்தைப் பார்த்தால், செல்வம்மட்டுமே மகிழ்ச் சிக்கு உத்தரவாதம் தராது என்பது புரிகிறது.

‘கர்த்தருடைய ஆவியானவர் என்மேலிருக்கிறார்; தரித்திரருக்குச் சுவிசேஷத்தைப் பிரசங்கிக்கும்படி என்னை அபிஷேகம்பண்ணினார்; இருதயம் நருங்குண்டவர்களைக் குணமாக்கவும், சிறைப்பட்டவர்களுக்கு விடுதலையையும், குருடருக்குப் பார்வையையும் பிரசித்தப்படுத்தவும், நொறுங்குண்டவர்களை விடுதலையாக்கவும் அவர் என்னை அனுப்பினார்.’ லூக்கா 4:18.

`இயேசு என்ன செய்தார்? நம்மைச் சுற்றிலுமுள்ள ஏழை எளியவர்களுக்கு நாம் என்ன செய்யவேண்டும் என்று இது கற்பிக்கிறது?`

எல்லா மக்களும் இயேசுவை எப்போது ஏற்றுக்கொள்வார்கள் என்று நமக்குத் தெரியாவிட்டாலும், அவர்கள் தேவைகளைப் பூர்த்திசெய்வதற்கு தேவன் நம்மை அழைக்கிறார். இயேசுவின் இரட்சிப்பை அவர்கள் பெற்றுக்கொள்ள வேண்டும் என்பதே நம் நோக்கம் என்றாலும், அவர்களுக்கு உதவி தேவைப் படுவதால் அவர்களுக்கு முற்றிலும் உதவவேண்டும். நாம் இயேசுவை நம் இரட்சகராக ஏற்றுக்கொண்டதால், நாம் அவர்களுக்கு உதவி செய்கிறோம்; அதற்குத்தான் தேவன் நம்மை அழைக்கிறார்.

எல்லா மக்களின் தேவைகளையும் பூர்த்திசெய்ய முயற்சித்த இயேசுவை நாம் பின்பற்றவேண்டும். அவரிடம் உதவிபெற்ற அனைவரும் அவரை ஏற்றுக்கொண்டார்களா இல்லையா என்பது நமக்குத் தெரியாது.

மற்றவர்களுக்கு உண்மையிலேயே உதவ, அவர்களின் தேவைகளை அறிந்துகொள்ள வேண்டும். ஒரு நண்பரை எவ்வாறு நடத்துவது என்பது ஒவ்வொரு கலாச்சாரத்திலும் ஒவ்வொரு விதமாக உள்ளது. இந்தியாவில், பார்வையாளர்களை மகிழ்விப்பதற்கு, உணவு அல்லது பானம் வழங்குவது வழக்கம். தான் நேசிக்கிற ஒருவரை சாகக்கொடுத்த ஒருவருக்கு ஆறுதலாக இருப்பதைவிட, கொஞ்சம் பணம்கொடுப்பது எளிதாக இருக்கலாம். அவருடைய அப்போதைய தேவை பொருள் அல்ல. இழப்பின்போது, உங்கள் அனுதாபம் பெரும்பாலும் உதவியாக இருக்கும்.

நம் நண்பர்களுக்கு தன்னலமற்ற அன்பைக் காட்டுவது முக்கியம். உதவி வழங்க முயற்சிக்கும்முன், அவர்களின் தேவைகளை முதலில் புரிந்துகொள்ளுங்கள். அவர்கள் இயேசுவைப் பின்பற்றத் தயாராக இல்லாவிட்டாலும், அவர்களுக்குத் தேவையான உதவியைச் செய்யுங்கள்.

`மத்தேயு 25:34-40 சொல்கிற செய்தி என்ன?`