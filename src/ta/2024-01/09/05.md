---
title:  ஈடுஇணையற்ற வல்லமை உடைய நித்திய ராஜா
date:   28/02/2024
---

`கிறிஸ்துவானவர் ராஜா என்பதுபற்றி பின்வரும் வசனங்கள் என்ன சொல்லுகின்றன? சங்கீதம் 2; 110:1-3; 89:4, 13–17; 110:1, 2, 5, 6.`

மேசியாவின் தந்தையாக தேவன் சித்திரிக்கப்படுகிறார்; ராஜா தேவனுடைய உடன்படிக்கைக்குள் ஏற்றுக்கொள்ளப்பட்டவுடன் ராஜாவாக முடிசூட்டப்பட்டதை அது காட்டுகிறது. சங் 2:7; சங் 89:26-28. கிறிஸ்து உயிர்த்தெழுந்து, உயர்த்தப்பட்டதும் புதிய உடன்படிக்கையும் கிறிஸ்துவின் ஆசாரியத்துவமும் ஆரம்பமானது. அப்போஸ்தலர் 13:33-39; எபி 1:5; எபி 5:5. இதற்குமுன் எவரும் பெற்றிராத அதிகாரத்தோடு தேவ னுடைய வலதுபாரிசத்தில் மேசியா வீற்றிருக்கிறார். சங் 110:1; அப் 7:55,56.கர்த்தர் என்றும், ‘அபிஷேகிக்கப்பட்டவர்’ (மேசியா) என்றும் மாறிமாறி சொல்லப்படுவது தாவீதின் வம்சத்தில் வந்த மேசியாதான் கர்த்தர் என்று சொல்லுவதற்காக இருக்கலாம். வலதுபாரிசத்தில் வீற்றிருப்பவர்தாம் கர்த்தர் என்றால், கர்த்தர்தாம் மேசியா; ஏனென்றால் மேசியா வலதுபாரிசத்தில் காணப்பட்டார் (சங் 110:1,5).

இறுதியில், கிறிஸ்து தம் எதிரிகள்மேல் முழு வெற்றிபெறுவார். எதிரிகளை ‘பாதபடியாக்கிப்’ போடுதல் என்பது பண்டையகால மத்தியக் கிழக்கு ராஜாக்கள் தோற்கடிக்கப்பட்ட தங்கள் எதிரிகள்மேல் தங்களுக்கு முழு அதிகாரம் இருப்பதைச் சுட்டிக்காட்ட அவர்கள் கழுத்துக்களில் கால்களை வைத்து இருக்கிற உருவகத்தைச் சுட்டிக்காட்டுகிறது. ஆனாலும் கிறிஸ்துவின் கரத்தில் இருக்கிற செங்கோல் பயங்கரத்தின் கோல் அல்ல. சங் 2:9; சங் 110:2.

பழங்குடியின தலைவர்கள் தங்கள் கோத்திரத்தின் அடையாளமாக கோல் வைத்திருப்பார்கள். எண் 17:2-10. கிறிஸ்துவின் செங்கோல் சீயோனைச் சுட்டிக்காட்டுகிறது; அவர் சீயோன் மக்களின் அதிபதி. அவரது கோல் தீமையின் அ ரசாட்சியை முடிவுக்கட்டும் தேவனுடைய நியாயத்தீர்ப்புக்கு அடையாளம்; மேலும், ஈடுஇணையற்ற கிறிஸ்துவின் ஆட்சியைச் சுட்டிக்காட்டுகிறது. வெளி 2:27; வெளி 12:5. துன்மார்க்க ராஜாக்களும் மனந்திரும்பி, மேசியாவுக்கு அடிபணிய வாய்ப்பளிக்கப்படுகிறது. சங் 2:10-12.

கிறிஸ்து இறுதியாக வெற்றிபெறுகிற காட்சியானது, தானியேல் 7இல் வருகிற வருகைக்கு முந்தைய நிகழ்ச்சியில் காட்டப்படுகிறது. நியாயத்தீர்ப்பானது ‘உன்னதமானவருடைய பரிசுத்தவான்களுக்குக் கொடுக்கப்(பட்டதும்)’ (தானி 7:21) அவரது ராஜ்யம் ஸ்தாபிக்கப்படுகிறது; ‘அவருடைய ராஜ்யம் நித்திய ராஜ்யம்’ தானி 7:27. ராஜ்யம் குறித்த வாக்குறுதியை சிலுவை உறுதிப்படுத்தியுள்ளது.

ராஜாவின்மேல் நம்பிக்கை வைக்கிற அனைவருக்கும் ஆசீர்வாதம் வாக்குத்தத்தமாகக் கொடுக்கப்படுகிறது; மேசியாவின் சர்வலோக, நீதியான அரசாட்சியால் மனிதர்கள் களிப்படைகிறார்கள். சங் 2:12; சங் 89:15-17.

`இறுதியில் நன்மையை தீமையை வெல்லப்போகிறது, நீதி நிலைக்கப்போகிறது, வேதனையும் உபத்திரவமும் நிரந்தரமாக ஒழியப்போகின்றன என்பதை அறிவது எவ்வளவு அருமையானது! இன்று, தீமை செழிப்பதுபோலக் காணப்படுகிற வேளையில், இந்தச் சத்தியம் எவ்வாறு ஆறுதலைக் கொடுக்கவேண்டும்?`