---
title:  என்றும் தம் உடன்படிக்கைக்கு உண்மையுள்ளவர்
date:   27/02/2024
---

`தாவீதின் உடன்படிக்கை எதைப் பற்றியது? அது எவ்வாறு தோற்கிற நிலைக்குள்ளானது? சங்கீதம் 89:27-32, 38-46; சங்கீதம் 132:10-12.`

தாவீதின் உடன்படிக்கையில் தாவீதின் சந்ததி நிலைக்கும் என்றும், தேவ மக்கள் செழிப்பார்கள் என்றும் தேவன் வாக்குறுதி கொடுத்திருந்தார். 1சாமு 7:5-16; சங் 89:1-4, 19-37; சங் 132:12-18. தேவனுடைய பரிசுத்த ஆணையினாலும், தேவனுக்கு ராஜா உண்மையாக இருப்பதை சாரந்தும் இந்த உடன்படிக்கை இருந்தது. ஆனாலும், தாவீது ராஜா போன்ற அர்ப்பணிப்புமிக்க ராஜாக்கள்கூட கர்த்தருக்கு உண்மையுள்ளவர்களாக இருக்க வில்லை. தாவீதின் உடன்படிக்கையின் மகிமையான வாக்குறுதிகள் நிறை வேற சாத்தியமில்லாமல் போனது குறித்து சங்கீதம் 89 புலம்புகிறது. இஸ்ரவேலை தேவன் கைவிட்டாரா?

தேவனுடைய கோபம் அவரது நியாயத்தீர்ப்பின் ஒரு பகுதி. சங் 38:1; சங் 74:1. ஆனாலும் அவர் என்றைக்கும் கோபத்தோடு இருப்பதில்லை; ஏனென்றால், மனிதர்கள் மனந்திருந்தும் போது தேவன் தம் நித்திய அன்பால் அவர்களுடைய பாவங்களை மன்னிக்கிறார். மனிதர்களுடைய பாவம் எல்லை மீறும்போதுதான் அவரது கோபம் நீடிக்கிறது. தங்கள் கீழ்ப்படியாமைக்கான கசப்பான விளைவுகளைச் சந்திக்கிறார்கள்; தங்கள் பாவங்களின் தீவிரத்தை உணருகிறார் கள். சங் 89:39-46. தேவ கோபம் நீங்கக்கூடியது என்பதை அறிந்து ‘எதுவரைக்கும்?’ என்று கேட்கிறார்கள். சங் 89:46. தேவன் தம் கிருபையை ‘நினைத்தருளுவதில்’ உண்மையுள்ளவர். சங் 89:47, 50.

சுருக்கமாக, உடன்படிக்கையில் மனிதர்கள் தங்கள் பங்கைச் செய்யத் தவறினாலும், மேசியா மூலம் தேவன் தம் நோக்கங்களில் மாறாமல் இருப்பது குறித்த வாக்குறுதியில் இளைப்பாற முடிந்தது; அந்த மேசியாவுக்குள் சகல நீதியும், இஸ்ரவேல் மற்றும் ஒட்டுமொத்த உலகின் இரட்சிப்பும் அடங்கியிருக்கிறது. இறுதியில் தேவனே வெற்றிபெறுவார்; அவரது நித்திய ராஜ்யம் நிரந்தரமாக ஸ்தாபிக்கப்பட்டும்; தேவமக்கள் அல்ல, இயேசுவே அதற்கு காரணமாயிருக்கிறார்.

இயேசு கிறிஸ்து தாவீதின் குமாரன்; மேசியா. மத் 1:1; எபி 1:8. அவர் ‘சர்வ சிருஷ்டிக்கும் முந்தின பேறானவர்’. கொலோ 1:15. இது, சங்கீதம் 89:27ஐச் சுட்டிக் காட்டுகிறது; அங்கு தாவீது, தேவனுடைய முதற்பேறான கிறிஸ்துவுக்கு முன்னடையாளமாகக் காட்டப்படுகிறார். ‘நான் அவனை எனக்கு முதற்பேறானவனும், பூமியின் ராஜாக்களைப் பார்க்கிலும் மகா உயர்ந்தவனுமாக்குவேன்.’ இங்கு ‘முதற்பேறானவன்’ என்பது தாவீது மூத்தப் பிள்ளை என்பதைச் சுட்டிக்காட்டவில்லை; ஏனென்றால் தாவீது தன் பெற்றோருக்கு எட்டாவது பிறந்த வர். 1சாமு 16:10,11. அது இயேசுவுக்கும் பொருந்தும். அந்தப் பெயர் அவருடைய விசேஷித்த கனத்தையும் அதிகாரத்தையும் குறிக்கிறது. கொலோ 1:16, 20-22. இயேசுவை தேவன் மரித்தோரிலிருந்து எழுப்பியபோது, உலகம் முழுவதிற்கும் மேன்மை பொருந்திய ராஜாவாக்கினார். அப் 2:30,31.

`இயேசு யார், அவர் நமக்காக என்ன செய்திருக்கிறார் என்பதுபற்றி கொலோ 1:16,20-22 என்ன சொல்லுகிறது? இதில் நமக்குள்ள வாக்குறுதி என்ன?`