---
title:  பாடுபடும் மேசியா
date:   26/02/2024
---

`தாம் இரட்சிக்க வந்த இஸ்ரவேலரால் மேசியா எவ்வாறு நடத்தப்பட்டார்? சங் 22; 118:22.`

பாடுபடுகிற மேசியா தாம் முற்றிலும் கைவிடப்பட்ட நிலையில் அடைந்த வியாகுலங்களை பல சங்கீதங்கள் வெளிப்படுத்துகின்றன. சங்கீதம் 42, சங்கீதம் 88, சங்கீதம் 102. சங்கீதம் 22 நேரடியாக மேசியா குறித்த தீர்க்க தரிசனமாகும்; இதில் வ ருகிற பல தகவல்களை வரலாற் று ரீதியாக தாவீது ராஜாவுடன் பொருத்திப் பார்க்கமுடியாது; மாறாக, கிறிஸ்துவின் மரணத்தோடு அவை பொருந்துகின்றன. இயேசு சிலுவையில் தொங்கியபோது சங்கீதம் 22:1ன் வார்த்தைகளைச் சொல்லி ஜெபித்தார். மத் 27:46.

உலகம் முழுவதின் பாவமும் கிறிஸ்துவின் மேல் சுமந்ததால், தம் பிதாவிடமிருந்து பிரிக்கப்பட்டதால் அவருக்குள் ஏற்பட்ட சித்திரவதையை, அவர்களுக்குள்ளாக நிலவிய ஒற்றுமையை வைத்து மட்டுமே அளவிட முடியும். யோவான் 1:1,2; யோவான் 10:30. ஆனாலும், விவரிக்கமுடியாத உபத்திரவங்களும் கூட பிதாவுக்கு குமாரனுக்கும் இடையிலான ஒற்றுமையைக் கெடுக்கமுடியவில்லை. கிறிஸ்து தாம் முற்றிலும் கைவிடப்பட்ட நிலையில், உபத்திரவங்களின் நடுவே, எந்த நிபந்தனையுமின்றி தம்மை முழுமையாக பிதாவிடம் ஒப்படைக்கிறார்.

நியாயப்பிரமாணத்தின் ஆக்கினையிலிருந்து நம்மை மீட்கும்படி அவர் அக்கிரமக்காரராக எண்ணபட்டார். பாவத்திற்கு எதிரான தேவகோபமும், அக்கிரமத்தினால் வெளிப்பட்ட கடும் அதிருப்தியும் அவரது குமாரனுடைய ஆத்துமாவை திகிலால் நிறைத்தது. பலத்த எருதுகள், கெர்சிக்கிற சிங்கங்கள், நாய்கள் போன்ற அச்சுறுத்துகிற மிருகங்களின் உருவகங்கள், தீங்கற்றதும் பெலனற்றதுமான புழு உருவகப்படுத்துகிற கிறிஸ்து தம் இறுதி வேளையில் சந்தித்த மனிதர்களின் கொடுமையை யும் பகையையும் சுட்டிக்காட்டுகின்றன. இயேசுதாமே பிதாவிடம் சொன்ன வார்த்தைகளையே சொல்லி, மனிதர்கள் அவரை விஷமமாக பரியாசம் பண்ணி னார்கள் (சங் 22:1,8; மத் 27:43); வீரர்கள் இயேசுவின் அங்கியைப் பங்கிட்டார் கள் (சங் 22:18; மத் 27:35). தாங்கள் நசுக்க முயன்ற ‘புழு’, தேவாலயத்திற்கு ‘மூலைக்கல்லாகி’, அதன் அஸ்திபாரத்தை வலுப்படுத்தவிருந்ததை அவர்கள் புரிந்துகொள்ளவில்லை. சங் 118:22.

புறக்கணிக்கப்பட்ட மேசியா, தாம் மரணத்திலிருந்து உயிர்த்தெழுந்த பிறகு, தேவ மக்களுடைய இரட்சிப்பின் ஆதாரமானார். மத் 21:42; அப் 4:10-12. கிறிஸ்து மனிதரால் புறக்கணிக்கப்பட்டார்; ஆனால் தேவன் தம் குமாரனை தேவனுடைய ஆவிக்குரிய ஆலயத்தின் ‘மூலைக்கல்லாக்கி’, அவரை மகிமைப்படுத்தினார். எபே 2:20-22; 1பேதுரு 2:4-8. இரட்சிப்புக்காக தேவன் ஏற்படுத்தின இந்த மூலைக்கல்லைப் புறக்கணிக்கிறவர்களுக்கு இது நியாயத்தீர்ப்பின் கல்லாகிறது. ஏசா 8:14; மத் 21:44.

நீங்கள் செய்த ஒவ்வொரு பாவத்திற்கும் இயேசு சிலுவையில் தம்மையே கொடுத்து விலை

`செலுத்திவிட்டார். உங்களுக்காக அவர் பாடுபட்டார் என்கிற உண்மை எவ்வாறு நீங்கள் வாழ்கிற விதத்தில் தாக்கத்தை ஏற்படுத்தவேண்டும்?`