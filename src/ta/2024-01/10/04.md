---
title:  வரலாற்றை நினைவுகூருதலும் மனந்திரும்புதலும்
date:   05/03/2024
---

`சங்கீதம் 106 வலியுறுத்துகிற வரலாற்று நிகழ்வுகளும் பாடங்களும் என்ன?`

சங்கீதம் 106ம், சிறைபட்டுச் செல்லுதல், வனாந்தரத்தில் அலைதல், கானானில் வாழ்தல் உள்ளிட்ட இஸ்ரவேல் வரலாற்றின் முக்கிய நிகழ்வுகளை வைத்துப் பேசுகிறது. முற்பிதாக்களின் கொடிய பாவங்களையும், அது பின்சந்ததியாரை சிறைப்பட்டுச் செல்ல வைத்ததையும் கூறுகிறது. எனவே, இஸ்ரவேல் தேசத்தார் பாபிலோனில் இருந்தபோது அல்லது அவர்கள் தங்கள் தேசத்திற்குத் திரும்பிய பிறகு இந்தச் சங்கீதம் எழுதப்பட்டிருக்கலாம். சங்கீதக்காரன், பரிசுத்த ஆவியின் ஏவுதலினால் அந்த வரலாற்று நிகழ்வுகளையும் அவற்றிலிருந்து மக்கள் கற்றுக்கொள்ள வேண்டிய பாடங்களையும் அவர்களுக்காகச் சொல்லியிருக்கிறார்.

முற்காலத்தில் தேவன் தம் கிருபையின் உடன்படிக்கைக்கு உண்மையுள்ளவராக இருந்ததை இந்தச் சங்கீதம் சுட்டிக்காட்டுகிறது. தம் உடன்படிக்கையின் நிமித்தம் மக்களைக் காப்பாற்றினார். சங் 106:45. இது, தேவன் மனந்திரும்புகிற தம் மக்கள்மேல் மீண்டும் தயவுவைத்து, பல தேசங்களிலிருந்து அவர்களை ஒன்று கூட்டுவார் என்கிற நம்பிக்கையைக் கொடுக்கிறது. சங் 106:47. தங்களை இரட்சிக்கும்படி அவர்கள் கேட்டது வெறும் ஆசையல்ல, தேவனுடைய கடந்தகால இரட்சிப்பு சம்பவங்களாலும் (சங் 106:1-3), தேவன் தம் உடன்படிக்கைக்கு உண்மையுள்ளராக இருந்ததாலும் எழுகிற விசுவாச ஜெபமாகும். சங் 106:1-3.

சங்கீதம் 106இல், மக்கள் தங்கள் பாவங்களை அறிக்கையிட்டு, தங்கள் முற்பிதாக்களைவிட தாங்கள் நல்லவர்கள் அல்லவென்று ஒத்துக்கொள்கிறார்கள்; அதனால்தான் இஸ்ரவேலருடைய தோல்விகள் பற்றி மீண்டும் சொல்ல வேண்டியதாகிறது. அன்றைய தலைமுறையினர் தாங்கள் தங்கள் முன்னோர்களைவிட கொடியவர்களென ஒத்துக்கொள்கிறார்கள்; ஏனென்றால், முந்தைய தலைமுறையினருடைய அக்கிரமங்களின் விளைவுகளும், அவர்கள் துன்மார்க்கமான வழிகளில் நடந்தபோதிலும் தேவன் அவர்களை பொறுமை யோடும் கிருபையோடும் இரட்சித்ததும் அவர்களுக்குத் தெரியும். அவர்கள் அவ்வாறு எண்ணியிருந்தால், இன்று நாம் எவ்வளவு தூரம் அவ்வாறு எண்ண வேண்டும்! ஏனென்றால், இன்று நாம் இயேசுவிலும் சிலுவையிலும் தேவகுணம் மற்றும் இரட்சிப்பு கிருபை பற்றிய வெளிப்பாட்டைப் பெற்றிருக்கிறோம்.

தேவனுடைய மாறாத அன்பு, மக்களுடைய பாவங்களைவிட மேலானது என்பதுதான் சங்கீதம் 106 சொல்லுகிற நற்செய்தி. சங் 106:8-10, 30, 43- 46. தேவனுடைய கோபத்தை ஆற்றியதில் மோசேயும் பினெகாஸும் ஆற்றிய முக்கியப் பங்கானது விசுவாசிகளுக்காக கிறிஸ்து பரிந்து பேசுவதைச் சுட்டிக்காட்டுகிறது. தேவ கிருபையை தனிப்பட்ட ரீதியில் அனுபவிப்பதே கடந்த கால சம்பவதை நம் சம்பவமாக மாற்றமுடியும்.

`‘ஆனாலும் சீக்கிரமாய் அவருடைய கிரியைகளை மறந்தார்கள்; அவ ருடைய ஆலோசனைக்கு அவர்கள் காத்திராமல்’. சங் 106:13. இதுபோல நாம் நம்முடைய வாழ்க்கையில் செய்வது ஏன் எளிது?`