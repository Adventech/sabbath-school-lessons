---
title:  மேலும் படிக்க
date:   08/03/2024
---

வரலாற்றில் தேவ மக்களின் சர்வமகத்துவ வழிநடத்துதலின் இறுதி இலக்கு என்ன வென்று புதிய ஏற்பாடு சொல்லுகிறது? அப் 7; எபி 11.

தேவன் தம் மக்களுக்கு உண்மையுள்ளவராக இருந்ததின் ஆற்றல்மிக்க சாட்சிகளாக வரலாற்று சங்கீதங்கள் உள்ளன. தேவமக்களுடைய வரலாற்றில் நிகழ்ந்த ஒவ்வொன்றும், நாசரேத்தின் இயேசு எனும் உலக இரட்சகர் குறித்த தேவ வாக்குறுதி நிறைவேறுவதற்கு ஏதுவான படியாக இருந்தது. தேவமக்களுக்குக் குழப்பத்தை உண்டுபண்ணி, தேவன் தங்களைக் கைவிட்டு விட்டாரோ என்று எண்ணச்செய்த பாடுகள் கூட, தேவனுடைய சர்வ மகத்துவ கட்டுப்பாட்டின்கீழும் அவருடைய சர்வமகத்துவ கட்டுப்பாட்டின் ஒரு பகுதியாகவும் இருந்தன; ஏனென்றால், தேவனே வரலாற்றின் மேலாதிக்கமிக்க கர்த்தர். மக்களுடைய உண்மையற்ற தன்மை கூட அவர் தம் மக்களுக்கு உண்மையுள்ளவராக இருப்பதையும் தம் வாக்குறுதிகளை நம்புவதையும் தடுக்கமுடியவில்லை என்று சங்கீதக்காரன் சொல்லுகிறார்.

எல்லாக் காலங்களிலுமுள்ள தேவ பிள்ளைகள் கர்த்தரில் நம்பிக்கை வைக்கவும், அவருக்கு உண்மையாக இருக்கவும் சங்கீதங்கள் வலியுறுத்துகின்றன. ‘நம் கடந்தகால வரலாற்றில் தேவன் நம்மை வழிநடத்திய விதத்தையும், அவரது போதனையையும் மறக்காதவரை, எதிர்காலம் குறித்து நாம் பயப்பட எதுவுமில்லை. தேவமக்கள் பயமின்றி முன்னே செல்லுவதற்கு, தங்கள் வரலாறு குறித்த உண்மை களை அவர்கள் அறிந்திருக்க வேண்டும். சங்கீதம் 105 மற்றும் 106ஐ ‘வாரத்திற்கு குறைந்த பட்சம் ஒருமுறையாவது’ வாசிக்கும்படி எலன் ஒய்ட் விசுவாசிகளுக்கு ஆலோசனை சொல்லுகிறார்.

தேவன் தம் வார்த்தையில் சொல்லியுள்ள வாக்குறுதிகளில் ஒன்றுகூட நிறைவேறாமல் போவதில்லை என்று தேவ மக்களின் வரலாறு எடுத்துரைக்கிறது. தனிமனித பாதுகாப்புக்காக தற்போது கொடுத்துள்ள வாக்குறுதிகளும், புதிய பூமியில் தேவனுடைய நீதியுள்ள ராஜ்யத்தையும், சமாதானத்தையும் நிறுவப்போகிற கிறிஸ்துவின் இரண்டாம் வருகை குறித்த எதிர்கால வாக்குறுதிகளும் இதில் அடங்கும்.

**கலந்துரையாடக் கேள்விகள்**

`வரலாற்றில் தேவன் தம் மக்களை உண்மையோடு நடத்தினதை நினைவுகூருவதிலுள்ள ஆசீர்வாதங்கள் என்ன? கடந்தகாலத்தின் பாடங்களைப் புறக்கணிப்பதின் அல்லது மறப்பதின் விளைவுகள் என்ன? பண்டைய இஸ்ரவேலர் அழைக்கப்பட்ட அதே வேலையைச் செய்ய அழைக்கப்பட்டுள்ள ஒரு திருச்சபையாக, அதே நியதி நமக்கு எவ்வாறு பொருந்தும்?`

`நம் வாழ்க்கையில் தேவனுடைய வழிநடத்துதலை உணரவும், நமக்குப் புரியாத நிகழ்வுகள் நடந்தாலும் தேவனுடைய சர்வமகத்துவ வழிகளில் நம்பிக்கை வைக்கவும் சங்கீதங்கள் எவ்வாறு ஊக்குவிக்கின்றன?`

`நம் தனிப்பட்ட தொழுகையிலும் சபை தொழுகையிலும் தேவமக்களுடைய வரலாறு குறித்து ஆராய்வதை எவ்வாறு முக்கியப்படுத்தலாம்? தேவ மக்களின் வரலாறு குறித்து நம் பிள்ளைகளுக்குச் சொல்லுவதற்கு எவ்வாறு முயற்சிக்கலாம்?`