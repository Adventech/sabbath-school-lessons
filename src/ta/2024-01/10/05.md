---
title:  கர்த்தருடைய திராட்சக் கொடி பற்றிய உவமை
date:   06/03/2024
---

`சங்கீதம் 80இல், தேவமக்கள் எவ்வாறு சித்திரிக்கப்படுகிறார்கள், என்ன நம்பிக்கைக்காக மன்றாடுகிறார்கள்?`

தேவன் இஸ்ரவேலர் ஒடுக்கப்பட்ட எகிப்திலிருந்து பிடுங்கி, பரிபூரணம் நிறைந்த இஸ்ரவேலில் நாட்டின ஒரு திராட்சச் செடிக்கு அவர்கள் ஒப்பிடப்படுகிறார்கள். திராட்சச்செடி என்கிற உருவகம் இஸ்ரவேலை தேவன் தெரிந்து கொண்டதையும், அவர்கள் மேல் அக்கறைகாட்டியதையும் குறிப்பிடுகிறது. ஆதி 49:11,12,22; உபா 7:7-11.

ஆனால் தேவனுடைய திராட்சச்செடி அவரது உக்கிரத்திற்கு ஆளானதாக சங்கீதம் 80:12 காட்டுகிறது. திராட்சத்தோட்டத்தின் அழிவு தேவனுடைய நியாயத்தீர்ப்புக்கு அடையாளம்; ஏனென்றால், அந்தத் திராட்சச்செடி கெட்டுப் போனது. ஏசா 5:1-7; எரே. 2:21. ஆனாலும் தேவனுடைய நியாயத்தீர்ப்புக்கான காரணங்களை சங்கீதம் 80 சொல்லவில்லை. தேவனுடைய கிருபை எவ்வளவு பெரிதென்று சொல்லி, நீண்டகாலம் தேவன் ஏன் தம் பிரசன்னத்தை மறைத்திருக்கிறாரென ஆச்சரியப்படுகிறார். ஒரு பக்கம் தேவ கோபமும் நியாயத்தீர்ப்பும்; இன்னொரு பக்கம் தேவ கிருபையும் மன்னிப்பும்; இரண்டுக்குமிடையேயான பதற்றத்தால், தேவ கோபம் வெகுகாலம் நீடித்துவிடுமோ, தம் மக்களை முற்றிலும் அழித்துவிடுமோ என்று சங்கீதக்காரனைக் குழம்பச் செய்கிறது. சங் 80:16.

`எண் 6:22-27இன் செய்தியை சங்கீதம் 80 எவ்வாறு பயன்படுத்துகிறது?`

இந்தச் சங்கீதத்தின் பல்லவி, தேவன் தம் மக்களுக்கு நித்திய ஆசீர்வாதத்தை அருளுவாரென்கிற ஆரோனின் வார்த்தைகளை ஞாபகப்படுத்துகிறது. எண் 6:22-27. மேலும், மக்களுடைய இக்கட்டுக்கான காரணங்களைவிட தேவ கிருபை பெரியது என்கிற நம்பிக்கையை வலியுறுத்துகிறது. ‘சேனைகளின் தேவனே, எங்களைத் திருப்பிக்கொண்டு வாரும், உமது முகத்தைப் பிரகாசிக்கப்பண்ணும், அப்பொழுது இரட்சிக்கப்படுவோம்’. சங் 80:7,19.

‘திருப்பிக்கொண்டு’ என்பதற்கான எபிரெய வார்த்தைக்கு ‘திரும்புதல்’ என்றுதான் அர்த்தம். வழிதப்பிப்போன மக்களை மீண்டும் தம்மிடம் திரும்பும்படி தேவன் அழைப்பதைச் சுட்டிக்காட்ட வேதாகமத்தில் இந்த வார்த்தை மீண்டும் மீண்டும் வருகிறது. பாவத்தைவிட்டு விலகி, மனந்திரும்பி, மீண்டும் தேவனிடம் செல்லுவதைச் சுட்டிக்காட்டுகிறது. ‘நான் கர்த்தர் என்று அறியும் இருதயத்தை அவர்களுக்குக் கொடுப்பேன்; அவர்கள் என் ஜனமாயிருப்பார்கள், நான் அவர்கள் தேவனாயிருப்பேன்; அவர்கள் தங்கள் முழு இருதயத்தோடும் என்னிடத்திற்குத் திரும்புவார்கள்’.

`தேவனிடம் திரும்பிச் செல்லுகிற மனமாற்ற அனுபவம் உங்களில் ஏற்பட்டிருக்கிறதா?`