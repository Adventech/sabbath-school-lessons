---
title:  கடந்தகாலப் படிப்பினைகள்
date:   02/03/2024
---

### இவ்வார ஆராய்ச்சிக்கு
சங்கீதம் 78; சங்கீதம் 105; கலா 3:29; சங்கீதம் 106; சங்கீதம் 80; எண் 6:22-27; சங்கீதம் 135.

> <p>மனன வசனம்</p>
> ’அவைகளை நாங்கள் கேள்விப்பட்டு அறிந்தோம்; எங்கள் பிதாக்கள் அவைகளை எங்களுக்குத் தெரிவித்தார்கள். பின்வரும் சந்ததியான பிள்ளைகளுக்கு நாங்கள் அவைகளை மறைக்காமல், கர்த்தரின் துதிகளையும் அவருடைய பலத்தையும், அவர் செய்த அவருடைய அதிசயங்களையும் விவரிப்போம்’. சங் 78:3,4.

பல சங்கீதங்கள், கர்த்தருடைய மகத்துவ செயல்களைப் போற்றி எழுதப் பட்டுள்ளன. இத்தகைய சங்கீதங்கள் ‘இரட்சிப்பின் வரலாற்று சங்கீதங்கள்’ அல்லது ‘வரலாற்று சங்கீதங்கள்’ என்று அழைக்கப்படுகின்றன. சில சங்கீதங்கள், தேவமக்களை நோக்கி, அவர்களுடைய தவறுகளிலிருந்தும் முன்னோர்களுடைய தவறுகளிலிருந்தும் பாடங்களைக் கற்றுக்கொள்ள வரலாற்றிலிருந்து பேசுகின்றன. சில வரலாற்று சங்கீதங்கள், கடந்தகாலத்தில் தேவன் தம் மக்களுக்காகச் செய்த அற்புதமான கிரியைகளை துதிப்பாடல்களாகப் பாடுகின்றன; ஏனென்றால், அவர்களுடைய இக்கட்டுகளிலிருந்து அவர்களை விடுவிக்க அவர் உண்மையுள்ளவரும் பெலமிக்கவருமாக இருந்தார்.

வரலாற்று சங்கீதங்களின் விசேஷ அழைப்பு என்னவென்றால், தேவமக்களுடைய வரலாற்றின் ஒரு பகுதியாக நம்மை நாம் பார்க்கவும், கடந்தகால அனுபவங்களை நம் அனுபவங்களாக எண்ணவும் சொல்லுவதே. தேவ மக்களுடைய வரலாற்றில் கிறிஸ்துமூலம் நாமும் சேர்க்கப்பட்டிருப்பதால் (ரோமர் 8:15; ரோமர் 9:24-26; கலா 4:6,7), பண்டைய இஸ்ரவேலரின் வரலாற்றுப் பாரம்பரியம் நம் ஆவிக்குரிய பாரம்பரியமாக இருக்கிறது. எனவே, நம்முடைய கடந்தகாலமுமாகிய அவர்களுடைய கடந்தகாலத்திலிருந்து நாம் கற்றுக்கொள்ளலாம்; கற்றுக்கொள்ள வேண்டும்.

மாபெரும் போராட்டத்தில் சம்பந்தப்பட்டுள்ள தேவனுடய சர்வமகத்துவ நோக்கங்களை வெளிப்படுத்துவதில் ஒவ்வொரு தலைமுறையின் தேவமக்களும் ஒரு சிறு பங்காற்றுவதை எல்லாரும் உணரும்படி செய்யவேண்டும்.

2024 மார்ச் 9 வகுப்புக்காகப் படிக்கவேண்டிய பாடம்