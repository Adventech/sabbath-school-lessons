---
title:  மிஷன் கதை
date:   12/01/2024
---

### ராடோஸ்டினின் இதயக் கதறல்

ஆண்ட்ரூ மெக்செஸ்னி மூலம்

ராடோஸ்டினுக்கு தன் வாழ்க்கை வெறுப்பாக இருந்தது. அவரது நண்பர்கள் சரியில்லை. போதைப்பழக்கம் இருந்தது; சிறு குற்றங்களில் ஈடுபட்டார். "நான் மாற வேண்டும், மாறவேண்டும்’ என்பதே அவரது இதயத்தின் கதறலாக இருந்தது.

ராடோஸ்டினுக்கு திருமணமானது; இரண்டு மகன்களைப் பெற்றார். கஷ்டத்தைப்போக்க, வேலைதேடி தனது தாயகமான பல்கேரியாவை விட்டு வெளியேறினார். மேற்கு ஐரோப்பாவில் வேலைசெய்த போது, புதிதாக நண்பர்கள் கிடைத்தார்கள். சத்தியத்தை அறிய ஏங்கினார். பிறகு, மீண்டும் நல்ல வேலையைத் தேடி அலைந்தார். ஆனால் ஆறு வாரங்களில், நிலைமை அதிக மோசமாகியது. அவர் ஒரு சிறிய, வாடகை அறையில் பணம், உணவு இன்றி வாழவேண்டியதாயிற்று. அதிகமாகப்பசித்தது. விரக்தியில், தேவனிடம் கதறினார்.

"கடவுளே, யாரையாவது அனுப்பி உதவும்’ என்று முதல் முறையாக ஜெபித்தார். காலையில், கதவை யாரோ தட்டும் சத்தம் கேட்டது. கையில் வேதாகமத்துடன் ஒருவர் நின்றிருந்தார். தேவனே அந்த மனிதனை அனுப்பினதை ராடோஸ் டின் புரிந்துகொண்டார்.

பால் என்கிற அந்த நபர், ராடோஸ்டின் சாப்பிடுவதற்காக உணவு கொண்டு வந்தார். அவரை சபைக்கு அழைத்தார். ராடோஸ்டின் சென்றார்; தேவ அன்பை உணரக்கூடிய தொழுகை இடங்களுக்கு அவர் சென்றதில்லை. அவரது இதயம் தொடப்பட் டது; அழுதார்.

பல்கேரியாவுக்குத் திரும்பிய பிறகு, தான் தேவனைச் சந்தித்தது பற்றியும், பாலின் சபையில் அவருடைய அன்பை அனுபவித்தது பற்றியும் தனது குடும்பத்தினரிடம் திரும்பத் திரும்பக் கூறினார். ‘தேவனே, உமக்குச் சித்தம் இருந்தால், நீர் கடவுளாக இருந்தால், எனக்கு உதவும். பாலுடைய சபைதான் உம்முடைய சபை என்றால், என்னையும் என் குடும்பத்தையும் அங்கே அனுப்பும். என் வாழ்க் கையில் ஒரு முழுமையான மாற்றத்தைப் பெற விரும்புகிறேன்’ என்று ஜெபித்தார்.

ஒருநாள், ராடோஸ்டினின் மனைவி திடீரென, "எனக்கு பல்கேரியா பிடிக்கவில்லை. நான் பாலுடைய திருச்சபை இருக்கிற பட்டணத்திற்கு வருகிறேன்" என்று சொன்னார்.

அங்கிருந்து கிளம்பவேண்டும் என்பது தேவனுடைய சித்தம் என்பதை ராடோஸ்டின் புரிந்துகொண்டார். தன் மனைவி தேவனை அறிய விரும்புவதையும் உணர்ந்தார். குடும்பமாகக் கிளம்பினார்கள். இன்று, ராடோஸ்டின் செவந்த்-டே அட்வென்டிஸ்ட் சபையில் தீவிர உறுப்பினராக உள்ளார்; ஒவ்வொரு ஓய்வுநாளிலும் பாலுடைய சபைக்குச் செல்கிறார்.

கஷ்டம் இருந்தாலும்கூட, இப்போதெல்லாம் அவர் கவலைப்படுவதில்லை. "தேவன் எங்களுக்கு எல்லாவற்றையும் கொடுக்க நாங்கள் ஜெபிக்கவில்லை; ஆனால் எங்களை தீமையிலிருந்து பாதுகாக்க ஜெபிக்கிறோம். சோதனைகளின் ஊடே வாழ எங்களுக்கு உதவிசெய்ய வேண்டுமெனக் கேட் கிறோம்" என்று அட்வென்டிஸ்ட் மிஷனிடம் கூறினார்.

"வாலிப வயதில் நான் நல்’ வாழ்க்கை வாழவில்லை; ஆனால் தேவனுக்கு ஸ்தோத்திரம், அவர் என் இருதயத்தை மாற்றியிருக்கிறார்" என்று கூறுகிறார்.   