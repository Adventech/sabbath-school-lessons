---
title:  ஜெபிக்கக் கற்றுத்தாரும்
date:   06/01/2024
---

### இவ்வார ஆராய்ச்சிக்கு
சங் 105:5; கொலோ 3:16; யாக்கோபு 5:13; சங்கீதம் 44; சங்கீதம் 22; சங்கீதம் 13; சங். 60:1-5.

> <p>மனன வசனம்</p>
> அவர் ஒரு இடத்தில் ஜெபம்பண்ணி முடித்தபின்பு, அவருடைய சீஷரில் ஒருவன் அவரை நோக்கி: ஆண்டவரே, யோவான் தன் சீஷருக்கு ஜெபம்பண்ணப் போதித்ததுபோல, நீரும் எங்களுக்குப் போதிக்கவேண்டும் என்றான். லூக்கா 11:1.

ஜெபம்பண்ண கற்றுக்கொள்ளக் கூடாது, அது தானாக வரவேண்டும், அதுதான் உண்மையான ஜெபம் என்கிற நம்பிக்கை பல கிறிஸ்தவர்கள் மத்தியில் காணப்படுகிறது. ஆனாலும், இயேசுவிடம் சீடர்கள் தங்களுக்கு ஜெபிக்கப் போதிக்கும்படி கேட்டபோது, அதிக வளமான அனுபவத்தைப் பெற்றார்கள். தேவன் ஜெபப்புத்தகமான சங்கீதங்களை, வேதாகமத்தின் மையத்தில் வைத்திருக்கிறார்; அது முற்கால மக்கள் எவ்வாறு ஜெபித்தார்கள் என்று காட்டுவதற்காக மட்டுமல்ல, இன்று நாம் எவ்வாறு ஜெபிக்கலாம் என்று கற்றுக்கொடுப்பதற்காகவும் இருக்கிறது.

ஆரம்பக் காலங்கள் முதலே, இயேசுவின் ஜெபங்கள் உட்பட தேவமக்களின் ஜெபங்களில் சங்கீதங்கள் இடம்பெற்றிருக்கின்றன. 1நாளா 16:7, 9; நெகே 12:8; மத் 27:46; எபே 5:19. தேவமக்கள் தங்கள் வாழ்க்கையைக் கடந்துசெல்லவும், தேவனோடான உறவில் வளரவும் சங்கீதங்கள் எவ்வாறு உதவின என்று இந்த வாரம் பார்ப்போம். சங்கீதங்கள் ஜெபங்களாகும்; அவை மதிப்புவாய்ந்தவை; அவற்றில் இறையியல் நுண்கருத்துகள் உள்ளன; அதுமட்டுமல்ல, நம் தனிப்பட்ட, சபை அளவிலான ஜெபங்களை வளப்படுத்தி, மாற்ற வல்லவை.

சங்கீதங்களைச் சொல்லி ஜெபித்து, அநேகர் தங்கள் ஜெபவாழ்க்கையைக் கட்டி, பராமரித்து, அதில் திருப்தியடைந்திருக்கிறார்கள்.

இக்கட்டான சூழ்நிலைகள் நிறைந்த இக்காலத்திற்கு சங்கீதங்கள் எவ்வாறு உதவக்கூடும் என்று இந்த வாரம் பார்ப்போம்.

2024 ஜனவரி 13 வகுப்புக்காகப் படிக்கவேண்டிய பாடம்