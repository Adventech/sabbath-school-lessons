---
title:  விரக்தியின் சங்கீதம்
date:   09/01/2024
---

சங்கீதங்களைச் சொல்லி ஜெபிப்பது சுதந்திரமாக ஜெபிப்பதற்குமட்டும் உதவுவதில்லை. தேவனுடைய தரங்களின்படி அவர்களுடைய அனுபவத்தைச் சோதித்து, தேவ பிரசன்னம் குறித்த மறுநிச்சயத்தையும் நம்பிக்கையையும் கொடுத்து அதைத் தாங்குவதற்கான பெலனைக் கொடுக்கிறது.

`மிகுந்த பாடுகளின் மத்தியில் தேவனில் நம்பிக்கையாக இருப்பது பற்றி சங்கீதம் 22 இலிருந்து என்ன கற்றுக்கொள்ளலாம்?`

பாடுகளில் உள்ளோர் தங்கள் தனிமை உணர்வையும் துக்கத்தையும் தாராளமாகத் தெரிவிப்பதற்கு சங்கீதம் 22:1இன் புலம்பல் உதவுகிறது: ‘என் தேவனே, என் தேவனே, ஏன் என்னைக் கைவிட்டீர்? எனக்கு உதவி செய்யாமலும், நான் கதறிச் சொல்லும் வார்த்தைகளைக் கேளாமலும் ஏன் தூரமாயிருக்கிறீர்?’

இயேசு சிலுவையில் தொங்கியபோது இதே வார்த்தைகளைச் சொன்னதால், கிறிஸ்தவர்களுக்கு மிகவும் பரிச்சயமான வார்த்தைகள்; கிறிஸ்துவின் அனுபவத்தில் சங்கீதங்கள் முக்கியப் பங்காற்றினதைக் காட்டுகின்றன.

ஆனாலும் மிகுந்த பாடுகள், உபத்திரவங்கள் மத்தியிலும், ‘உம்முடைய நாமத்தை என் சகோதரருக்கு அறிவித்து, சபைநடுவில் உம்மைத் துதிப்பேன்’ என்றும் சொல்லப்படுகிறது. சங் 22:22.

அதாவது, சங்கீதத்தின் ஆசிரியர் இக்கட்டான நிலையில் இருந்தாலும், தேவனில் தன் விசுவாசத்தை வெளிப்படுத்துகிறார்; என்னவானாலும் தேவனைத் துதிப்பதாகச் சொல்லுகிறார்.

எனவே நாம் நம் தற்போதைய சூழ்நிலைகளைத் தாண்டி, விசுவாசத்தால், தேவ கிருபை நம்மைப் புதுப்பிக்கப்போகிற சமயத்தைப் பார்க்குமாறு சங்கீதங்கள் நமக்குப் போதிக்கின்றன.

சங்கீதங்களைச் சொல்லி ஜெபிப்பது விசுவாசிகளை புதிய நிலைகளுக்கு அழைத்துச் செல்லுகிறது. விசுவாசிகள் தங்கள் உணர்வுகளையும் புரிதல்களையும் வெளிப்படுத்த சங்கீதங்கள் அனுமதித்தாலும், அந்த நிலையிலேயே அவர்களை இருக்க விடவில்லை. அவர்கள் தங்கள் வேதனை, ஏமாற்றம், கோபம், விரக்தி போன்ற பாரங்களை தேவனுக்கு முன் இறக்கிவைத்து, எந்தச் சூழ்நிலையாக இருந்தாலும் அவரை நம்ப விசுவாசிகளை வழிநடத்துகின்றன.

பல சங்கீதங்களில் கவனிக்க முடிவதுபோல, புலம்பலை நிறுத்திவிட்டு, துதிக்க ஆரம்பிப்பது விசுவாசிகள் தேவகிருபையையும் ஆறுதலையும் பெறும்போது அவர்களில் நடக்கிற ஆவிக்குரிய மாற்றத்தைக் காட்டுகிறது.

`நம்முடைய சோதனைகளையும் தாண்டிப் பார்க்கவும், எந்தச் சூழ்நிலையாக இருந்தாலும் தேவனுடைய தயவில் நம்பிக்கை வைக்கவும் என்ன செய்யலாம்?`