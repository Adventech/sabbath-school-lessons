---
title:  மேலும் படிக்க
date:   12/01/2024
---

வாசிக்கவும்: சங்கீதம் 42:8 மற்றம் எலன் ஒய்டின் ‘கல்வி’, பக்கம் 159-168. ஆவியின் ஏவுதலினால் எழுதப்பட்ட இந்த வசனங்களின்படி ஜெபத்திற்கும் பாடலுக்கும் உள்ள தொடர்பு என்ன?

தாவீதின் மனவருத்த சங்கீதத்தை (சங்கீதம் 51) பாவத்திற்கு மெய்யாக வருந்துகிற தன்மையை வெளிப்படுத்துகிற அவரது ஆத்துமாவின் மொழி, ஜெபம் என்று எலன் ஒய்ட் விவரிக்கிறார். பார்க்கவும்1. தங்கள் வாழ்க்கையில் தேவ பிரசன்னத்தை உணரும்படி சங்கீதங்களை விசுவாசிகள் மனனம் செய்ய ஊக்குவிக்கிறார்; இயேசுவும் தம்மை சோதனை நெருக்கி, பயம் ஒடுக்கியபோது சங்கீதங்களைச் சொல்லுகிற பழக்கமுடையவராக இருந்தாரென வலியுறுத்துகிறார். மேலும் ‘பரிசுத்த பாடலின் வார்த்தைகளால் பாவத்திற்கான மனவருத்தம் மற்றும் விசுவாசத்தின் ஊற்றுகளும், நம்பிக்கை, அன்பு, சந்தோஷம் ஆகியவற்றின் ஊற்றுகளும் எவ்வளவாய் கட்டவிழ்த்துவிடப் படுகின்றன! ‘பாடல்கள் பல மெய்யாகவே ஜெபமாக உள்ளன’ என்று குறிப்பிடுகிறார்.

நாம் சங்கீதங்களைச் சொல்லி ஜெபித்து, பாடும்போது, சங்கீதக்காரர்களின் விடாமுயற்சி, தைரியம், துணிவு, நம்பிக்கை ஆகியவற்றைப் பெறுகிறோம். அவை நம் ஆவிக்குரிய பயணத்தை நாம் தொடர ஊக்குவிக்கின்றன; அந்தப் போராட்டத்தில் நாம் தனியாக இல்லை என்று தேற்றுகின்றன. நம்மைப்போன்று அந்தகாரமான நாட்களைக் கடந்துசென்ற பலர், தேவ கிருபையால் வெற்றி பெற்றிருக்கிறார்கள். அதேநேரம், கிறிஸ்து நமக்காக வேண்டுதல் செய்ய எப்போதும் உயிரோடு இருக்கிறவர் என்பதால் (எபி 7:2); அவர் எப்போதும் நமக்காக ஊக்கத்தோடு வேண்டிக் கொண்டிருப்பதையும் சங்கீதம் நமக்கு வெளிப்படுத்துகிறது.

ஜெபம் மற்றும் தொழுகையில் சங்கீதங்களைப் பயன்படுத்துவது மனித அனுபவத்தின் எல்லா அம்சங்களையும் விசுவாசிகள் உணர்ந்துகொள்ள உதவுகிறது; அந்த அனுபவத்தின் பல்வேறு அம்சங்களை தொழுகைக்குள் கொண்டுவர கற்றுக்கொடுக்கிறது. சங்கீதங்கள் தெய்வீக-மனித ஜெபங்கள், பாடல்கள். அதனால்தான், தொழுகையில் சங்கீதங்களைப் பயன்படுத்துவது தேவசித்ததிற்கும் அவருடைய குணமாக்குகிற வல்லமைக்கும் விசுவாசிகள் முக்கியம் இடமளிக்க உதவுகிறது.

**கலந்துரையாடக் கேள்விகள்**

`கற்றுக்கொள்ளாத, தானாக வருகிற ஜெபம்மட்டுமே ஜெபிப்பதற்கான வழியல்ல என்பதற்கான காரணம் என்ன? வேதாகம ஜெபங்களான சங்கீதங்களின் மூலம் நம் ஜெப வாழ்க்கை எவ்வாறு வளமடைய முடியும்?`

`சபையின் ஜெப அனுபவத்தை சங்கீதங்கள் எவ்வாறு வளப்படுத்துகின்றன? உங்கள் ஸ்தலத் திருச்சபையானது ஆலய ஆராதனைகளில் சங்கீதங்களைப் பயன்படுத்துவதற்கான நடைமுறை ரீதியிலான சில வழிகளை யோசியுங்கள்.`

`மனிதர்களின் விசுவாசப் பயணத்திலுள்ள சிக்கல்கள்பற்றியும், தேவனுடைய குணமாக்கும் கிருபைபற்றியும் சங்கீதங்கள் என்ன வெளிப்படுத்துகின்றன?`