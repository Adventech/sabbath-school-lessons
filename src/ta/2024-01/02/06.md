---
title:  எங்களைத் தேற்றியருளும்
date:   11/01/2024
---

`வாசிக்கவும் சங்கீதம் 60:1-5. இந்தச் சங்கீதம் எந்தச் சூழ்நிலைக்கு ஏற்றதாக இருக்கும்? வாழ்க்கையின் மகிழ்ச்சியான காலக்கட்டங்களிலும் புலம்பலின் சங்கீதங்களிலிருந்து நாம் எவ்வாறு பயனடையலாம்?`

சரீர, மன, ஆவிக்குரிய ரீதியாக சோதனையான காலக்கட்டங்களைச் சந் திக்கும்போது, ஜெபிப்பதற்கான சங்கீதங்களாக புலம்பலின் சங்கீதங்கள் உள்ளன. சில சமயங்களில் சங்கீதங்களின் வார்த்தைகளுக்கும் விசுவாசியின் அனுபவத்திற்கும் சம்பந்தமே இல்லாமல் இருக்கலாம். இக்கட்டு இல்லாத தரு ணங்களில், புலம்பலின் சங்கீதங்கள் விசுவாசிகளுக்கு பயனுள்ளவைகளாக இருக்கின்றன.

முதலாவது, உபத்திரவம் மனித அனுபவத்தின் ஒரு பகுதி என்பதையும், அது நீதிமானுக்கும் துன்மார்க்கனுக்கும் நேரிடுகிறது என்பதையும் உணரச்செய்கிறது. எல்லாம் தேவனுடைய கட்டுப்பாட்டில் இருப்பதையும், இக்கட்டு நேரத்தில் பெலத்தையும் தீர்வுகளையும் அளிப்பதையும் உறுதியளிக்கிறது. இந்தச் சங்கீதத்திலும், இக்கட்டின் மத்தியிலும் ( ‘பூமியை அதிரப்பண்ணி’ சங் 60:2), சங்கீதக்காரன் தேவனுடைய விடுதலை மீது தம் நம்பிக்கையை வெளிப்படுத்துகிறார்.

இரண்டாவது, புலம்பலின் சங்கீதங்கள் உபத்திரவத்தை அனுபவிப்பவர்கள்மீது மனதுருக்கம் கொள்ள கற்றுக்கொடுக்கின்றன. பொது ஆராதனையில், தேவனிடம் நம் மகிழ்ச்சியையும் நன்றியையும் தெரிவிக்கும் போது, உபத்திரவத்தில் இருப்போரை மனதில் வைத்து நடக்கவேண்டும். ஒருவேளை நமக்கு பல நன்மைகள் நடந்திருக்கலாம், ஆனால் கடும் உபத்திரவத்தில் உள்ளவர்கள் நம்மைச் சுற்றிலும் இருக்கிறார்கள் அல்லவா? கடினமான காலக்கட்டங்களை எதிர்கொண்டிருப்பவர்களை நாம் மறக்காமல் இருப்பதற்கு இதுபோன்ற சங்கீதங்கள் உதவுகின்றன. சங்கீதங்கள் நமக்குள்ளாக மனதுருக்கத்தையும், உபத்திரவத்தில் இருப்போருக்கு இயேசுவைப் போல ஊழியம் செய்வதற்கான விருப்பத்தையும் நமக்குள் உருவாக்கவேண்டும்.

‘இந்த உலகம் ஒரு மிகப்பெரிய லாசருவின் வீடாக இருக்கலாம்; ஆனால் வியாதியஸ்தர்களைக் குணமாக்கவும், சாத்தானிடம் அகப்பட்டவர்களை விடுவிக்கவும் கிறிஸ்து வந்தார். ஆரோக்கியமும் பெலமும் அவருக்குள் இருந்தன. வியாதியஸ்தருக்கும், பாடுபட்டோருக்கும், பிசாசுகளால் பீடிக்கப்பட்டோருக்கும் தம் ஜீவனைக் கொடுத்தார். தம் குணமாகுதலின் பெறும்படி வந்த எவரையும் அவர் திருப்பியனுப்பவில்லை. தம்மிடம் வேண்டிக்கொண்டவர்கள் வியாதியோடு வந்திருந்ததை அறிந்திருந்தார்; ஆனாலும் அவர்களைக் குணப்படுத்த அவர் மறுக்கவில்லை. அந்த வறிய ஆத்துமாக்களுக்குள் கிறிஸ்துவின் பெலன் நுழைந்ததும், தங்கள் பாவத்தைக் குறித்து உணர்த்தப்பட்டார்கள்; அநேகர் தங்கள் ஆவிக்குரிய வியாதிகளிலிருந்தும் சரீரப்பிரகாரமான நோய்களிலிருந்தும் விடுதலையடைந்தார்கள். சுவிசேஷம் இன்றும் அதே வல்லமையைப் பெற்றிருக்கிறது; இன்றும் நாம் அதே விளைவுகளை ஏன் காணமுடியாது?’

`உங்கள் ஜெபங்கள் மட்டுமல்ல, உங்களுடைய ஊழியமும் இன்று தேவைப்படுகிற யாரை உங்களுக்குத் தெரியும்?`