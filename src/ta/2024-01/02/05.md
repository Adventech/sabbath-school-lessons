---
title:  விரக்தியிலிருந்து நம்பிக்கைக்கு
date:   10/01/2024
---

தேவபிரசன்னம் வெகுதூரத்தில் இருப்பது போன்ற அனுபவம் எல்லாருக்கும் ஏற்பட்டிருக்கும். ‘எப்படி இது நடந்தது’ என்று யோசித்திருப்போம்.
நம்மைப் போல சங்கீதக்காரர்களும் இவற்றைச் சந்தித்திருக்கிறார்கள். சில சமயங் களில் நம் பாவங்களால் நமக்கு சோதனைகள் ஏற்பட்டிருக்கும்; ஆனால் மற்ற நேரங்களில் அநியாயமாக நமக்கு உபத்திரவம் உண்டாவதாக நினைக்கலாம். இதுபோன்ற அனுபவம் யாருக்குத்தான் ஏற்படாமல் இருந்ததில்லை?

`சங்கீதம் 13இல், முக்கியமாக என்ன இரண்டு மனநிலைகளைக் காணலாம்? சங் கீதக்காரனுடைய கண்ணோட்டத்தில் முழு மாற்றத்தைக் கொண்டுவந்த தீர்மானம் என்ன?`

`‘கர்த்தாவே, எதுவரைக்கும் என்னை மறந்திருப்பீர், எதுவரைக்கும் உம் முடைய முகத்தை எனக்கு மறைப்பீர்?’. சங் 13:1. இது தவறான பார்வை. தேவன் நம்மில் யாரையாவது மறப்பாரா? ஆனாலும், இதுபோன்ற அனுபவம் யாருக்குத்தான் ஏற்படவில்லை?`

எனவே, நாம் பொதுவாகச் செய்கிற ஒரு தவறைச் செய்யாமல் இருக்க சங்கீதம் 13 வழிசொல்லுகிறது. அதாவது, ஜெபிக்கும்போது நம்மையும் நம் பிரச்சனைகளையும் முக்கியப் படுத்த வேண்டாம் என்கிறது. தேவன் தம் மக்களை உண்மையுள்ளவராக, மாறாத தன்மையுள்ளவராக அணுகுவதை உணரும்படி நம் ஜெபங்கள் இருக்க இந்தச் சங்கீதம் உதவுகிறது.

புலம்பலோடும் குறைசொல்லுதலோடும் இந்தச் சங்கீதம் ஆரம்பித்தாலும், இறுதியில் அப்படி முடியவில்லை. அதுதான் முக்கியம்.

நம்முடைய பயமும் பதற்றமும் (சங் 13:1-4) படிப்படியாக மாறி, தேவனுடைய இரட்சிப்பை எண்ணிப்பார்க்கவும், நம் அனுபவம் புலம்பலிலிருந்து துதியாகவும், விரக்தியிலிருந்து நம்பிக்கையாகவும் மாறவும் (சங் 13:5,6) தேவனுடைய மீட்பின் வல்லமையில் நம்பிக்கை வைக்கத் தீர்மானிக்கும்படி இந்தச் சங்கீதம் வழிநடத்துகிறது. சங் 13:5.

சங்கீதங்களுடைய வார்த்தைகளின் அர்த்தம் புரியாமல், அவற்றை திரும்பத் திரும்பச் சொல்லுவதால், மெய்யான மாற்றம் உண்டாகாது. சங்கீதங்களைச் சொல்லி ஜெபிக்கும்போது, சங்கீதம் சொல்லுகிறபடி நாம் செயல்பட பரிசுத்த ஆவியானவர் நம்மைப் பெலப்படுத்துவதற்கு முயலவேண்டும். சங்கீதங்களில் தகவல்கள் மட்டுமல்ல, விசுவாசிகளின் குணங்களையும் செயல்களையும் மாற்றுகிற வார்த்தைகள் உள்ளன. அதாவது, தேவ வார்த்தையானது தேவ சித்தப்படி நம்மை மாற்றவும், கிறிஸ்துவோடு நம்மை இணைக்கவும் அனுமதிக்கிறோம்.அவர் தேவ சித்தத்தை பரிபூரணமாக எடுத்துக் காட்டினார்; மனிதனாக வந்த தேவ குமாரனாக சங்கீதங்களைச் சொல்லி ஜெபித்தார்.

`உங்கள் சோதனைகள் எவ்வாறு உங்களை தேவனிடம் நெருங்கிச் சேரச் செய்யமுடியும்? நீங்கள்கவனமாக இல்லாவிட்டால், அவை எவ்வாறு அவரிடமிருந்து உங்களைத் தள்ளிவிட முடியும்?`