---
title:  சீயோனில் தேவனை வாஞ்சித்தல்
date:   09/03/2024
---

### இவ்வார ஆராய்ச்சிக்கு
சங்கீதம் 84; வெளி 21:3; சங்கீதம் 122; சங்கீதம் 87; கலா 3:28, 29; மத் 28:18-20; சங்கீதம் 46; சங்கீதம் 125.

> <p>மனன வசனம்</p>
> என் ஆத்துமா கர்த்தருடைய ஆலயப்பிராகாரங்களின்மேல் வாஞ்சையும் தவனமுமாயிருக்கிறது; என் இருதயமும் என் மாம்சமும் ஜீவனுள்ள தேவனை நோக்கிக் கெம்பீர சத்தமிடுகிறது. சங்கீதம் 84:2.

சீயோனின் பாடல்கள், சீயோனின் மாட்சிமையையும், தம்முடைய பரிசுத்த பர்வத்திலிருந்து ஆட்சிசெய்கிற கர்த்தருடைய சர்வலோக ஆட்சியையும் போற்றுகிற துதிப்பாடல்கள். இந்தச் சங்கீதங்கள் கர்த்தருடைய வீட்டின் புண்ணியங்களைப் போற்றி, ஆசரிப்புக் கூடாரத்தின் மீதான அன்பை வெளிப்படுத்துகின்றன. இந்தச் சங்கீதங்களில் பலவற்றை எழுதியவர்கள் கோராகுவின் புத்திரர்கள்; அவர்கள் கர்த்தருடைய வீட்டின் இசைக்கலைஞர்களாகவும் (1நாளா 6:31-38), தேவாலய வாசல்களின் காவற்காரர்களாகவும் (1நாளா 9:19) முதற்கண் அதன் ஆசீர்வாதங்களை அனுபவித்தவர்கள்.

நம்பிக்கையும் மகிழ்ச்சியும் கொடுக்கிற இடமாக சீயோனை ஆக்குவது எது? தம் மக்கள் மத்தியில் தேவபிரசன்னம் காணப்படுவதை சீயோன் சுட்டிகாட்டுகிறது. இஸ்ரவேல் மக்கள் தேவன் தெரிந்தகொண்ட மக்களாக இருப்பதுபோல (உபா 7:6), சீயோன் தேவன் தெரிந்துகொண்ட பர்வதமாக இருக்கிறது. சங் 76:68; சங் 87:2. தேவன் சீயோனிலிருந்து அரசாளுகிறார். சங் 99:1,2. தம் ஆலயத்தை சீயோன்மீது ஸ்தாபித்திருக்கிறார். சங் 87:1. எனவே, சீயோன் தெய்வீக ஆசீர்வாதங்களும் அடைக்கலமும் காணப்படுகிற ஓர் இடம். சீயோனானது எருசலேமுக்கு இணையாகவும், முற்காலத்தில் தேவனுடைய இரட்சிப்பின் பணியின் மையமாக இருந்த ஆசரிப்புக்கூடாரத்துக்கும் இணையாகவும் காட்டப்படுகிறது.

சீயோனின் ஆசீர்வாதங்கள் பூமியின் கடைசி மட்டும் பாய்ந்தோடுகின்றன; எந்தப் பரிசுத்த இடமும் கர்த்தரையும் அவரது கிருபையையும் அடக்கிவைக்க முடியாது. சீயோன் பூமி முழுவதிற்கும் மகிழ்ச்சியாக இருக்கிறது. சங் 48:2. அது, பூமி முழுவதும் அவருக்கே சொந்தம் என்பதைக் காட்டுகிறது.

2024 மார்ச் 16 வகுப்புக்காகப் படிக்கவேண்டிய பாடம்