---
title:  மிஷன் கதை
date:   15/03/2024
---

### எலும்பும் தோலுமாக: பகுதி 7

ஆண்ட்ரூ மெக்செஸ்னி

மலையில் நிலக்கரி அள்ளும் வேலை சிலகாலம் கொடுக்கப்பட்டது; பிறகு மீண்டும் பட்டாளத்திற்கே செகுலே திரும்பினார். அப்போது நடைபெற்று வந்த போஸ்னியா போரில் தன்னால் ஆயுதம் ஏந்த முடியாதென தன் அதிகாரியிடம் செகுலே சொன்னார்.

“மனிதர்களைச் சுட நான் விரும்பவில்லை” என்றார்.

“நீ ஆயுதம் எடுக்கவேண்டும். இல்லையென்றால், ஒரு வருடத்திற்குப் பதிலாக இரண்டு வருடம் வேலைசெய்ய வேண்டும்” என்று அதிகாரி சொன்னார். போரிடாதவர்கள் இராணுவத்தில் ஒரு வருடத்திற்கு பதிலாக இரண்டு வருடங்கள் பணியாற்ற வேண்டும்.

“பரவாயில்லை, நான் ஆயுதம் எடுக்க விரும்பவில்லை” என்று செகுலே சொன்னார்.

செகுலேவை உளவுத்துறை அதிகாரியிடம் அனுப்பினார்கள். தன் நிலை குறித்து அந்த அதிகாரியிடம் செகுலே விவரித்தார்.

“சரி, துப்பாக்கியை எடுத்துக்கொள், உன்னை படையின் முன்பகுதிக்கு அனுப்பினால், பின்னால் கொடுத்துவிடு. அதுதான் நீ இரண்டு வருடங்களுக்கு பதிலாக ஒரு வருடம் பணியாற்றுவதற்கான வாய்ப்பு” என்று சொன்னார்.

“நீங்கள் சொல்லுவது எனக்குப் புரியவில்லை” என்று செகுலே சொன்னான்.

“பயிற்சியின்போது துப்பாக்கி எடுக்க சம்மதிப்பதாகச் சொல். ஆனால் உனக்கு துப்பாக்கி பயிற்சி அல்ல, தந்தி கொடுக்கிற வேலையில்தான் பயிற்சி அளிக்கப்படும்” என்று அதிகாரி சொன்னார். செகுலே சம்மதித்தார். அவருக்கு அலுவலக வேலை கொடுக்கப்பட்டது.

துப்பாக்கிகளைவிட ஓய்வுநாள் பிரச்சனைதான செகுலேவுக்கு மிகப் பெரிய சவாலாக இருந்தது. போர் நடைபெற்று வந்ததால், தந்தி எந்திரத்தில் பணிசெய்ய செகுலே சீக்கிரம் கற்றுக்கொள்ள வேண்டியிருந்தது. உணவும் சவாலாகவே இருந்தது. உணவை பன்றிக் கொழுப்பில் சமைப்பார்கள்.

‘தானியேலை ஆசீர்வதித்ததுபோல என்னை ஆசீர்வதியும். அவர் அசுத்தமான உணவுகளை உண்ணவில்லை, நானும் அவற்றை உண்ணக்கூடாது’ என்று ஜெபித்தார்.

செகுலேவின் அதிகாரிக்கு என்ன செய்வதெனத் தெரிய வில்லை.

“நீ சனிக்கிழமையில் வேலைசெய்ய மாட்டாயா?” என்று கேட்டார்.

“மாட்டேன்” என்று செகுலே சொன்னார்.

“அதுகுறித்து நாங்கள் என்ன செய்யலாம் என்று ஏதாவது பரிந்துரைக்கிறாயா?”.

“இல்லை”.

“அதுகுறித்து நாங்கள் என்ன செய்யலாம் என்று ஏதாவது பரிந்துரைக்கிறாயா?”.

“இல்லை”.

செகுலே ரொட்டியும் நேநீரும் மட்டுமே சாப்பிட முடிந்தது. நான்கு மாதங்களில் 23 கிலோ குறைந்து, 85 கிலோ எடை யுள்ளவரானார். எலும்பும் தோலுமாகக் காட்சியளித்தார்.