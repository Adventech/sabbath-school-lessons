---
title:  எல்லாக் காலத்திற்குமான பாடல்
date:   02/01/2024
---

`மனித அனுபவத்தின் என்னென்ன வெவ்வேறு அம்சங்களை இந்தச் சங்கீதங்கள் உணர்த்துகின்றன? சங்கீதம் 3; 33:1-3; 109:6-15.`

மனித அனுபவத்தின் எல்லா அம்சங்களையும் சங்கீதங்கள் உணர்த்துகின்றன. எல்லாக் காலக்கட்டத்திலும் விசுவாசிகள் தேவனைத் தொழமுடியும்.

1\. தேவனுடைய மகத்துவம், சிருஷ்டிப்பு வல்லமை, அரசாட்சி, நியாயத்தீர்ப்பு, உண்மைதன்மை ஆகியவற்றைப் போற்றுகிற துதிப்பாடல்கள்.

2\. தேவ னுடைய பரிபூரண ஆசீர்வாதங்களுக்காக நன்றி சொல்கிற ஸ்தோத்திரப்பாடல்கள்.

3\. இக்கட்டிலிருந்து விடுவிக்கும்படி மனம் நொந்து பாடுகிற புலம்பல்கள்.

4\. நீதியான வாழ்விற்கு நடைமுறை ஆலோசனை வழங்குகிற ஞானப்பாடல்கள்.

5\. இயேசு கிறிஸ்துவை ராஜவாகவும், தேவ மக்களை விடுவிப்பவராகவும் காட்டுகிற பாடல்கள்.

6\. இஸ்ரவேலருடைய கடந்தகாலத்தை ஞாபகப்படுத்தி, தேவனுடைய உண்மைத்தன்மையையும் இஸ்ரவேலருடைய உண்மையற்ற தன்மையையும் வலியுறுத்துகிற வரலாற்றுப்பாடல்கள். பின்வரும் தலைமுறையினர் தங்கள் முன்னோர்கள் செய்த தவற்றைச் செய்யாமல் இருக்கவும், தேவனை நம்பி, அவருடைய உடன்படிக்கைக்கு உண்மையோடு இருக்கவும் இவை பாடப்பட்டன.

வாசகர்களின் கவனத்தை ஈர்க்கிற தனித்துவமான ஆற்றலை இந்தக் கவிதைகள் காட்டுகின்றன. இதன் கவிதை நடைகள் சில மொழிபெயர்ப்பில் சிதைந்துபோனாலும், அவற்றில் பல நம் மொழிகளில் மாறாமல் வந்துள்ளன.

1\. இருசொல் இயைபணி: சொற்கள், சொற்றொடர்கள் அல்லது எண்ணங்கள் இணைந்து வருவதாகும். தொடர்புடைய பகுதிகளின் பொருளைப் புரிந்துகொள்ள இது உதவுகிறது. உதாரணமாக, ‘என் ஆத்துமாவே, கர்த்தரை ஸ்தோத்திரி; என் முழு உள்ளமே, அவருடைய பரிசுத்த நாமத்தை ஸ்தோத்திரி’ என்கிறது. சங் 103:1. ‘என் ஆத்துமாவே’ என்பதற்கு ‘என் முழு உள்ளமே’ என்று அர்த்தம்; ஒரு நபரின் ஒட்டுமொத்த அம்சத்தையும் காட்டுகிறது.

2\. உருவகம்: உடலியல் புலணர்வுகளை உணர்த்துகிற வகையில் பயன்படுத்தப்படும் அடையாள மொழிகள். உதாரணமாக சங்கீதம் 17:7: தேவன் கொடுக்கிற அடையாளமானது ‘ங்அவரதுசி செட்டைகளின் நிழல்’ என்று சுட்டிக்காட்டப்படுகிறது.

3\. எதிரணி: எதிரெதிர் வார்த்தைகளால் முழுப்பொருளை விளக்குதல். உதாரணம் சங்கீதம் 88:1: ‘ இரவும் பகலும் உம்மை நோக்கிக் கூப்பிடுகிறேன்’ என்றால், இடைவிடாமல் கூப்பிடுகிறேன் என்று அர்த்தம்.

4\. வார்த்தை விளையாட்டு: வார்த்தைகளின் ஒலியால் சிலேடையை உருவாக்கி, ஒரு ஆவிக்குரிய செய்தியை வலியுறுத்துதல். சங்கீதம் 96:4,5இல் எலோஹிம், எலிலிம் எனும் வார்த்தைகள் வருகின்றன. எலோஹிம் என்றால் ‘தேவர்கள்’, எலிலிம் என்றால் ‘விக்கிரகங்கள்’. புறஜாதிகளின் கடவுள்கள் தேவர்கள் (எலோஹிம்) போலத் தெரிந்தாலும், அவை வெறும் விக்கிரகங்கள் (எலிலிம்) எனும் செய்தி வலியுறுத்தப்படுகிறது.

5\. சேலா: சிறு இடைவேளையைக் குறிக்கிறது. சற்று நிறுத்தி சங்கீதத்தின் குறிப்பிட்ட பகுதியைத் தியானிக்கவோ இசை அமைப்பை மாற்றுவதற்கு இடைவெளி விடவோ அழைக்கிறது. சங்கீதம் 61:4.