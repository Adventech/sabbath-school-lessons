---
title:  மிஷன் கதை
date:   05/01/2024
---

### பரிசுத்த புத்தகத்தில் இயேசுவைக் காணுதல்

ஆண்ட்ரூ மெக்செஸ்னி

ஐரோப்பிய பட்டணம் ஒன்றில் மக்களை வீடு வீடாகச் சென்ற சந்தித்துக் கொண்டிருந்தார் பால். அவரிடம் ஒரு வேதாகமமும் இன்னொரு முக்கிய மதத்தின் புனிதநூலும் இருந்தது.

ஒரு நாள் ஒருவர் கதவைத் திறந்தபோது, சிகரெட் நெடி அடித்தது.

‘உங்களுக்கு ஒரு வேதாகமம் கொடுக்க விரும்புகிறேன்’ என்று பால் கூறினார்.

"எனக்கு வேதாகமம் வேண்டாம். நான் வேறு மதத்தைச் சேர்ந்தவன். நீங்கள் ஒரு கிறிஸ்தவர்’ என்று அந்த மனிதர் சொன்னார்.

"உங்கள் மதத்தின் புனித நூலும் என்னிடம் இருக்கிறது’ என்றார் பால்.

அவர் ஆச்சரியப்பட்டார். ஆர்வம் பிறந்தது. "சரி, ஏதாவது வாசியுங்கள்; ஆனால் என் புனித புத்தகத்திலிருந்து மட்டுமே வாசிக்கவேண்டும், வேதாகமத்திலிருந்து அல்ல’ என்று அவர் கூறினார்.

பால் அந்தப் புனித நூலைத் திறந்து இயேசுவைப் பற்றி வாசித்தார். அந்த மனிதரின் ஆச்சரியம் அதிகரித்தது.

"வேதாகமத்தில் சொல்லப்பட்டுள்ள அதே இயேசு இவர்தானா?’ என்று கேட்டார்.

அடுத்த சில வாரங்களில், தனது புனித நூலிலிருந்து இயேசுவைப் பற்றிய நான்கு பாடங்களைப் படித்தார். இயேசு சிலுவையில் அறையப்பட்டதைப் பற்றி அந்தப் புத்தகத்தில் இல்லை’ என்பதைக் கண்டார். இயேசு மீண்டும் வரப்போவதாக அந்தப் புத்தகம் முன்னறிவிப்பதை அறிந்தார். தன் மதத்தினரும் கிறிஸ்தவர்களும் இயேசுவின் வருகைக்காகக் காத்திருப்பதைக் கண்டார். ஐந்தாவது பாடத்திற்கு பால் வந்தபோது, அந்த நபர் வீட்டில் இல்லை.

ஒரு வருடம் கழிந்தது; ஒரு ஓய்வுநாளில் அந்த மனிதர் பவுலின் சபைக்கு வந்தார்.

"இந்தச் சபைக்கு வர விரும்புகிறேன், வரலாமா?’ என்று கேட்டார்.

அதன் பிறகு, ஒவ்வொரு ஓய்வுநாளிலும் வந்தார். தன் புனிதப்புத்தகம் தனக்கு திருப்தியளிக்க வில்லை’ என்றும், தன் பாவங்களுக்கான இரட்சகரைப் பற்றிச் சொல்லவில்லை’ என்றும், தான் ஞானஸ்நானம் பெற விரும்புவதாகவும் கூறினார்.

"சரீரம் பரிசுத்த ஆவியின் ஆலயம் என்று இயேசு கூறுகிறார். சிகரெட்டை விட விரும்புகிறீர்களா?’ என்று கூறினார். அந்த மனிதர் திகிலடைந்தார். "அது சாத்தியமில்லை!’ அவன் மழுப்பினார். பின்னர் தனது சட்டைப் பையிலிருந்து ஒரு சிகரெட் பாக்கெட்டை எடுத்து, குப்பைத் தொட்டியில் வீசினார்.

‘இயேசுவே, சிகரெட்டிலிருந்து எனக்கு வெற்றியைத் தந்தருளும். நான் விடுதலை பெறவேண்டும்’ என்று ஜெபித்தார். அன்று இரவு வெகுநேரம் கழித்து பாை’ தொலைபேசியில் அழைத்தார். "சிகரெட் இல்லாமல் என்னால் வாழ முடியாது’ என்று கூறினார்.

தொலைபேசியில் அவருக்காக பால் ஜெபித்தார். தேவன் ஜெபத்தைக் கேட்டு அந்த மனிதனுக்கு வெற்றியைக் கொடுத்தார். 