---
title:  சங்கீதங்களை வாசிப்பது எப்படி?
date:   30/12/2023
---

### இவ்வார ஆராய்ச்சிக்கு
1 நாளா 16:7; நெகே 12:8; சங் 25:1-5; சங் 33:1-3; ரோமர் 8:26, 27; சங் 82:8; சங் 121:7. 

> <p>மனன வசனம்</p>
> அவர்களை நோக்கி: மோசேயின் நியாயப்பிரமாணத்திலும் தீர்க்கதரிசிகளின் ஆகமங்களிலும் சங்கீதங்களிலும் என்னைக்குறித்து எழுதியிருக்கிறவைகளெல்லாம் நிறைவேறவேண்டியதென்று, நான் உங்களோடிருந்தபோது உங்களுக்குச் சொல்லிக்கொண்டுவந்த விசேஷங்கள் இவைகளே என்றார். அப்பொழுது வேதவாக்கியங்களை அறிந்துகொள்ளும்படி அவர்களுடைய மனதை அவர் திறந்தார். லூக்கா 24:44,45. 

காலங்கள் நெடுகிலும் யூதர்களுக்கும் கிறிஸ்தவர்களுக்கும் ஜெபப்புத்தகமாகவும் துதிப்பாடல் புத்தகமாகவும் சங்கீதங்கள், இருந்திருக்கின்றன. சங்கீதக்காரன் தேவனிடம் பேசின வார்த்தைகளாக சங்கீதங்கள் இருந்தாலும், அவற்றின் பிறப்பிடம் மனிதர்கள் அல்ல; மாறாக தேவனே அவர்களுடைய எண்ணங்களை ஏவி, பாடவைத்தார்.

தேவனே அவற்றை எழுத வைத்தார்; அதனால்தான் பிற வேதவாக்கியங்கள் போல, தம் தாசர்கள்மூலமாகவும் தம் ஆவியானவர் மூலமாகவும் சங்கீதங்களிலும் தேவன் நம்மோடு பேசுகிறார். 2பேதுரு 1:21. இயேசு, அப்போஸ்தலர்கள், புதிய ஏற்பாட்டு எழுத்தாளர்கள் போன்றோர் சங்கீதங்களைக் குறிப்பிட்டு, அவற்றை வேதவாக்கியமெனச் சொல்லியிருக்கிறார்கள். மாற்கு 12:10; யோவான் 10:34, 35; யோவான் 13:18. ஆதியாகமம், ரோமர் போல சங்கீதங்களும் நிச்சயமாகவே தேவனுடைய வார்த்தைதாம்.

சங்கீதங்கள் பண்டைய இஸ்ரவேலைச் சேர்ந்த வெவ்வேறு ஆசிரியர்களால் எபிரெய கவிதைகளாக எழுதப்பட்டன; எனவே சங்கீதங்களை ஒரு தனி உலகம் எனலாம்; ஆனால் அவற்றின் செய்திகள் உலகளாவியவை. சங்கீதங்களை தேவவார்த்தையாக ஏற்றுக்கொள்வதும், அவற்றின் கவிதை அம்சங்களையும், வரலாற்று - இறையியல்- ஆராதனை பின்னணிகளையும் உற்று நோக்குவது, ஆயிரக்கணக்கான வருடங்களைத் தாண்டி, இன்று நமக்கும் அவை சொல்கிற செய்திகளைப் புரிந்துகொள்ள அடிப்படையாகும். 

2024 ஜனவரி 6 வகுப்புக்காகப் படிக்கவேண்டிய பாடம்