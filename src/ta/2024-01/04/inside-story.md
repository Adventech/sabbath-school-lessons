---
title:  மிஷன் கதை
date:   26/01/2024
---

### ஜெபத்திற்குப் பதில் கிடைத்தது

ஜோ பியாலோ

மார்க்கரேட்டும் அவரது கணவர் லேவானாவும் ஒருநாள், ஆஸ்திரேலியாவின் பெர்த்தில் தங்கள் வீட்டில் உட்கார்ந்திருந்தார்கள்; 2000 கிலோ மீட்டர் தொலைவிலுள்ள நியூகினீக்குச் சென்றிருந்தவர்கள் அப்போதுதான் திரும்பியிருந்தார்கள்.

நியூகினீயில் விமான நிலையத்தில் இருந்தபோது, அப்பா சொன்ன வார்த்தைகள் நினைவிற்கு வந்தன. "மார்க்கரேட், நீ பெர்த் சென்றதும், மறுநாளில் என் தேவன் உனக்காக வீட்டில் காத்துக்கொண்டிருப்பார்" என்று சொல்லி ஜெபித்தார்.

மார்க்கரேட் மற்றும் லேவானாவின் வீட்டிற்கு சற்று தூரத்தில், புத்தக ஊழியர் ஜோ லைங்கும், அவருடைய நண்பர்கள் பலரும் செவந்த்-டே அட்வென்டிஸ்ட் ஆலயத்தில் ஜெபித்துக் கொண்டிருந்தார்கள். அன்று ஊழியத்திற்குச் செல்லும்போது, தேவன் தலையிட வேண்டுமெனக் கேட்டார்கள்.

இரண்டு மணி நேரம் கழித்து, மார்க்கரேட் மற்றும் லேவானாவின் வீட்டை ஜோ தட்டினார். அந்தத் தெருவிலிருந்த மற்ற வீடுகளைப்போலவே அந்த வீடும் இருந்தது.

லேவானா வீட்டின் கதவைத் திறந்து, ஜோ காட்டின சமையல் புத்தகத்தை அமைதியாகப் பார்த்தார். அதில் அவர் ஆர்வம் காட்டவில்லை. பிறகு எலன் ஒய்ட் எழுதின மாபெரும் போராட்டம் என்கிற புத்தகத்தை ஜோ கொடுத்தார்.

லேவானா அந்தப் புத்தகத்தின் பக்கங்களைத் திருப்பிப் பார்த்துவிட்டு, தன் மனைவியை அழைத்தார்.

"நம்மிடம் இந்தப் புத்தகம் இருக்கிறதா?" என்று கேட்டார்.

மார்க்கரேட் வந்து, அந்தப் புத்தகம் தங்களிடம் இருப்பதாகச் சொன்னார். பிறகு, ஜோவைப் பார்த்து, தான் ஒரு முன்னாள் செவந்த்-டே அட்வென்டிஸ்ட் என்று கூறினார். சொல்லும்போதே வார்த்தைகள் திக்கின.

"நேற்று இரவுதான் நியூ கினீயிலிருந்து வந்தோம். நான் அங்கிருந்து கிளம்பும்போது என் அப்பா என்னிடம், தேவன் எனக்காக இங்கு காத்திருப்பார் என்று கூறினார்" என்றார்.

பெர்த்தில் அப்போது வெப்பம் 43 டிகிரி செல்சியஸ். ஜோவுக்கு உடல் சிலிர்த்தது. அவளும் மார்க்கரேட்டும் ஒருவரை ஒருவர் பார்த்துச் சிரித்துக்கொண்டார்கள்; மார்க்கரேட்டுடைய அப்பாவின் ஜெபத்தை தேவன் கேட்டதை எண்ணி, ஆச்சரியமடைந்தார்கள்.

"நான் உங்கள் சபைக்கு வந்து, இந்தச் சாட்சியைச் சொன்னால் அருமையாக இருக்குமல்லவா?" என்று கேட்டார்.

"கண்டிப்பாக" என்று ஜோ சொன்னாள். இருவரும் தங்கள் தொலைபேசி எண்களைப் பரிமாறிக் கொண்டார்கள்.

ஒரு சில வாரங்கள் கழித்து, பிக்ளி செவந்த்-டே அட்வென்டிஸ்ட் ஆலயத்தில் கண்ணீரோடு மார்க்கரேட் சாட்சி சொன் னார்; வழிதப்பி, திரிந்துகொண்டிருந்த ஒரு ஆட்டுக்குட்டியை தேவன் கண்டுபிடித்ததாகக் கூறினார். பப்புவ நியூ கினீயில் ஒரு அப்பா செய்த ஜெபத்திற்கு, ஆஸ்திரேலியாவில் மாபெரும் போராட்டம் புத்தகத்தைக் கொண்டுசென்ற ஒரு பெண் மூலமாக தேன் பதிலளித்தார்.