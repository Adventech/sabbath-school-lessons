---
title:  கர்த்தாவே, யார் உம் கூடாரத்தில் தங்குவான்?
date:   19/03/2024
---

`தேவனுடைய பிரசன்னத்தில் தொழுதிடத் தகுதியானவர்கள் யார்? சங்கீதம் 15.`

ஏற்கனவே நியாயப்பிரமாணமும் தீர்க்கதரிசிகளும் சொல்கிறவற்றின் சுருக்கமே இந்தச் சங்கீதம் தருகிற பதில் ஆகும். நீதிமானின் நீதியான செயல்களும், இருதயத்தின் குணமும் தேவனின் பிரதிபலிப்பு ஆகும். உபா 6:5; மீகா 6:6-8. ஆசரிப்புக் கூடாரம் ஒரு பரிசுத்த இடம்; அதில் வேலைசெய்த ஆசாரியர்களும் பரிசுத்தமாக்கப்பட்டவர்களே. எனவே, தேவனுடைய பிரசன்னத்திற்குள் நுழைவதற்கு பரிசுத்தம் ஒரு கட்டாயத் தேவையாக இருந்தது. பரிசுத்தம் என்பது தொழுகையும் ஒழுக்கமும் ஒன்றிணைந்தது; வாழ்வின் அனைத்து அம்சங்களிலும் பயன்படுவது. தேவ மக்கள் ஒரு ஆசாரிய ராஜ்யமாக வாழவே சட்டங்கள் வழங்கப்பட்டன. தேவனுடைய முன்னிலையில் பரிசுத்த வாழ்க்கை வாழ்வதே ஆசாரிய ஊழியம்; பிற நாடுகளுக்கு உடன்படிக்கை ஆசீர்வாதங்களையும் அது கொடுக்கிறது.

`பரிசுத்தம் என்பதன் அர்த்தம் என்ன? சங்கீதம் 24:3-6; 101:1-3.`

உத்தம இருதயம் என்பது தேவனை வணங்குபவரின் மிகநல்ல குணம். தமிம் என்பதே உத்தமம் என்பதற்கான எபிரேயச் சொல். சரியானது, முழுமை, பூரணம் என்கிற கருத்து அந்தச் சொல்லுக்கு உண்டு. சேதமடையாத, ஆரோக்கியமான மிருகமே தமிம். எசே 15:5. பழுதற்றதே தமிம். லேவி 22:21-24. முழுவதும் உண்மையான பேச்சே தமிம். யோபு 36:4. உத்தம இதயம் என்பது தூய்மையான மனது. சங் 24:4. ஒருமைப்பாடு உள்ள மனது. சங் 15:2. அது தேவனைத் தேடுகிறது. சங் 24:6. தேவனுடைய மன்னிப்பினால் மீட்கப்படுகிறது. சங் 51:2-10. தேவ கிருபையையும் அவருடைய நீதியையும் அங்கீகரிக்கும்போது, குற்றமற்ற வாழ்க்கை உருவாகிறது. கர்த்தருக்குப் பயந்து வாழுமாறு தேவ கிருபை தூண்டுகிறது. மேளம், தேவனுடன் தடையின்றி இணைந்து, அவருடைய வார்த்தைக்கு கீழ்ப்படிய வைக்கிறது.

பக்தி வாழ்க்கையின் சாட்சியால் தேவனுக்கே புகழ் உண்டாகிறது. சங்கீதம் 15:1-5 இன் கட்டளைகள் எதிர்மறையாக உள்ளன. தேவனிடமிருந்து நம்மை பிரிக்கக்கூடியவை எவை என்பதை இப்பகுதி நமக்குச் சொல்கிறது.

`தேவனிடமிருந்து நம்மை பிரிக்கூடிய விஷயங்களைத் தவிர்ப்பதற்கு நாம் எப்படி சரியான தேர்வுகளை செய்யலாம்? தவிர்க்க வேண்டிய சில செயல்கள் என்ன? அவற்றை நாம் எவ்வாறு தவிர்க்கலாம்?`