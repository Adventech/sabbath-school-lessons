---
title:  மேலும் படிக்க
date:   22/03/2024
---

உண்மையான மனந்திரும்புதலே தொழுகையின் மையம் ஆகும். பாவத்திற்கான துக்கமும், அதிலிருந்து விலகுதலும் மனந்திரும்புதலில் அடங்கும். பாவத்தின் தன்மையை நாம் உணராதவரை, அதைவிட்டு விலக மாட்டோம். மனதில் பாவத்திலிருந்து நாம் விலகாதவரை, வாழ்க்கையில் உண்மையான மாற்றம் இருக்காது. திரளான மக்கள் பாவம் செய்துவிட்டோம் என்று வருந்துகிறார்கள்; வெளிப்புறமாகச் சீர்திருத்தம்கூடச் செய்கிறார்கள், ஏனென்றால் அவர் கள் செய்த தவறு தங்களுக்குத் துன்பம் தரும் என்று பயப்படுகிறார்கள். ஆனால், வேதாகமத்தின்படி இது மனந்திரும்புதல் அல்ல. பாவத்தைவிட, விளைவை நினைத்துப் புலம்புகிறார்கள். ஏசாவுக்கு அப் படிப்பட்ட வருத்தம் வந்தது.

உருவிய வாளுடன் தன் பாதையில் நின்ற தேவதூதனைக் கண்டு பிலேயாம் பயந்து, தன் உயிரைப் பாதுகாப்பதற்காக தன் குற்றத்தை ஒப்புக்கொண்டான்; ஆனால் பாவத்திற்காக உண்மையான மனந்திரும்புதல் இல்லை. யூதாஸ் குற்றமில்லாத இரத்தத்தை நான் காட்டிக்கொடுத்ததினால் பாவஞ்செய்தேன் என்றான். மத்தேயு 27:4.

தேவன் கைகளால் கட்டப்பட்ட கோவில்களில் வசிக்கவில்லை என்றாலும், அவர் தம் மக்கள் கூட்டங்களில் தம் பிரசன்னத்தைத் தருகிறார். தம்மைத் தேடுவதற்கும், தங்கள் பாவங்களை ஒப்புக்கொள்வதற்கும், ஒருவருக்காக ஒருவர் ஜெபிப்பதற்கும் அவர்கள் ஒன்றுகூடும் போது, அவர் தம்முடைய ஆவியால் அவர்களைச் சந்திப்பார்.

அவர்கள் ஆவியிலும் உண்மையிலும் பரிசுத்தம் என்னும் அலங்காரத்தோடும் அவரைத் தொழுது கொள்ளாவிட்டால், அவர்கள் ஒன்றுகூடுவது பயனளிக்காது. இந்த ஜனங்கள் தங்கள் வாயினால் என்னிடத்தில் சேர்ந்து, தங்கள் உதடுகளினால் என்னைக் கனம் பண்ணுகிறார்கள்; அவர்கள் இருதயமோ எனக்குத் தூரமாய் விலகியிருக்கிறது. மத்தேயு 15:8. உண்மையாய்த் தொழுதுகொள்ளுகிறவர் கள் பிதாவை ஆவியோடும் உண்மையோடும் தொழுதுகொள்ளுங்காலம் வரும். யோவான் 4:23.

**கலந்துரையாடக் கேள்விகள்**

`தேவனை தொழுகிறவர்களின் மிகப் பெரிய காணிக்கை எது? சங் 40:6-10; ரோமர் 12:1,2.`

`தனிநபர் தொழுகையும், கூட்டுத்தொழுகையும் எவ்வாறு தொடர்புடையவை? உண்மையில் நமக்கு ஏன் இரண்டும் தேவை? ஒவ்வொன்றும் அடுத்ததை எவ்வாறு மேம்படுத்துகிறது?`

`தொழுகை என்பது ஜெபம், பாடல், வேதாகம ஆராய்ச்சி, ஆவிக்குரிய புத்தகம் வாசித்தல் என்றுமட்டுமே பலர் புரிந்துகொள்கிறார்கள். தொழுகைக்கு இந்தச் செயல்கள் அவசியமானவை தாம்; ஆனால் இவை மட்டும்தான் தொழுகையா? பிற தொழுகை செயல்களுக்கு சில எடுத்துக்காட்டு தருக. ‘தேவனுக்குச் சேவை செய்தல் என்பது வேதனையானது என்று நினைக்கக்கூடாது. கர்த்தரை தொழுவதும், அவருக்குச் சேவைசெய்வதும் மகிழ்ச்சிதர வேண்டும்’ என்று எலன் ஒய்ட் கூறுகிறார். கர்த்தரைத் தொழுவது எவ்வாறு மகிழ்ச்சி தரும்?`