---
title:  முடிவில்லாத் தொழுகை
date:   16/03/2024
---

### இவ்வார ஆராய்ச்சிக்கு
சங்கீதம் 134; ஏசா 42:10-12; வெளி 14:3; சங்கீதம் 15; சங்கீதம் 101:1-3; சங்கீதம் 96; வெளி 14:6-12; யோவான் 4:23,24.

> <p>மனன வசனம்</p>
> நான் உயிரோடிருக்குமட்டும் என் கர்த்தரைப் பாடுவேன்; நான் உள்ளளவும் என் தேவனைக் கீர்த்தனம்பண்ணுவேன். சங்கீதம் 104:33.

தேவனுடைய கிருபைபற்றிய நமது அனுபவம் அதிகரிக்கும்போது, சங்கீதக்காரனோடு சேர்ந்து, ‘கர்த்தர் எனக்குச் செய்த எல்லா உபகாரங்களுக்காகவும், அவருக்கு என்னத்தைச் செலுத்துவேன்?’ என்று கேட்போம்; சங் 116:12; தேவனுக்கு உண்மையாக இருப்பதற்கு நம் வாழ்க்கையை அர்ப்பணிப்போம்.

சங்கீதத்தில் இஸ்ரவேல் என்பது வெறும் தேசம் அல்ல, மாறாக ‘மகா கூட்டம்.’ சங் 22:22,25; 35:18. தேவனைத் துதிப்பதற்கும், அவரைப்பற்றி மற்ற தேசங்களுக்குச் சாட்சி கொடுப்பதற்கும் இஸ்ரவேலுக்கு தேவன் தந்துள்ள அழைப்பை இது வெளிப்படுத்துகிறது, ஏனென்றால் உலகம் முழுவதும் அவருடைய மக்கள் ஒன்றுசேர வேண்டும் என்று கர்த்தர் விரும்புகிறார். கர்த்தரின் மக்களே நீதிமான்கள்; அவர்கள் தேவனை வணங்குகிறார்கள். அவருடைய அன்பில் நம்பிக்கை வைத்திருக்கிறார்கள். சபையாகத் தேவனைத் துதிப்பது சிறந்த தொழுகை. இஸ்ரவேலில் தனிநபர் தொழுகைக்கு இரண்டாம் இடம்தான் என்று அர்த்தம் இல்லை. இதற்கு நேர்மாறாக, தனிநபர் தொழுகையானது கூட்டுத் தொழுகையை ஊக்குவிக்கிறது. சங் 22:22,25.

கூடித்தொழுகை செய்கிறவர்களை ‘செம்மையானவர்களுடைய சங்கம்’ என்று சங் 111:1 அழைக்கிறது. தேவனை அறிந்தவர்கள் செம்மையான இருதய முள்ளவர்கள். சங் 36:10. அவர்களைக் கர்த்தர் அறிந்திருக்கிறார். சங் 37:18. இந்த அனுபவம் அவர்கள் வாழ்வின் ஒவ்வொரு அம்சத்திலும் ஊடுருவுகிறது.

2023 மார்ச் 23, வகுப்புக்காகப் படிக்கவேண்டிய பாடம்