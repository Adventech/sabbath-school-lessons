---
title:  பலிகள் எப்போது தேவனுக்குப் பிரியமாக இருக்கும்?
date:   21/03/2024
---

`சங்கீதம் 40:6–8; 50:7-23; 51:16-19 ஆகிய வசனங்கள் என்ன பிரச்சினையைக் குறிப்பிடுகின்றன? தேவன்தாம் பலிகளைப் பரிந்துரைத்தார். யாத்திராகமம் 20:24. பின்னர் ஏன் அவற்றில் அவர் பிரியப்படவில்லை?`

தொழுகை முறைகளை மக்கள் தவறாகப் பயன்படுத்தினபோது, தீர்க்கதரிசிகளைப் போலவே, சங்கீதக்காரர்களும் கண்டிக்கிறார்கள். தொழுகைக்கும் ஆவிக்குரிய தன்மைக்கும் இடைவெளி அதிகம் ஏற்பட்டுவிட்டதால், பலிகளும் பண்டிகைகளும் அர்த்தமற்றவை ஆகிவிட்டன. தேவமக்கள் பலியிட்டதற்காக தேவன் அவர்களை கடிந்து கொள்ளவில்லை; மாறாக அவர்களுடைய தனிப்பட்ட வாழ்க்கையில் அவர்கள் செய்த அக்கிரமச் செயல்களுக்காகக் கண்டித்தார். சங் 50:8,17-21. பலிகளையும் ஆராதனை முறைமைகளையும் சங்கீதங்கள் எதிர்க்கவில்லை. ஆனால், அவர்கள் அநீதிகளைச் செய்துகொண்டு, வீண் பலி செலுத்தி, வெற்றுத் தொழுகை செய்தார்கள். தொழுகையின் வெளிப்பாடுகளில் சரியான நோக்கம் இல்லை என்றால், தேவனிடம் நெருங்கி வருகிற அனுபவத்தைவிட சடங்குகள் முக்கியமானவை ஆகிவிடும். அதாவது, அந்தச் சடங்குகள் சுட்டிக்காட்டின தேவன் முக்கியமானவராக இல்லாமல், அந்தச் சடங்குகள் முக்கியமானவை ஆகிவிடுகின்றன.

`இன்றைய சங்கீதங்கள் தருகிற என்ன எச்சரிப்பை யோவான் 4:23,24 இல் இயேசு குறிப்பிடுகிறார்?`

பலிகள்மட்டும் போதாது. பலிசெலுத்துகிறவர்களின் உள்ளத்தில் மனந்திரும்புதல், விசுவாசம், பாவத்திற்கான துக்கம் இல்லாவிட்டால் என்ன பயன்? காளைகளின் பலிகளோடு மனந்திரும்புதலும் நன்றியறிதலும் இருக்கும் போது மட்டுமே அவை நீதியின் பலிகளாக தேவனைப் பிரியப்படுத்த முடியும். சங் 51:19; சங் 50:14.

ஏசாயாவை மேற்கோள் காட்டி, இயேசு சொன்னார்: இந்த ஜனங்கள் தங்கள் வாயினால் என்னிடத்தில் சேர்ந்து, தங்கள் உதடுகளினால் என்னைக் கனம் பண்ணுகிறார்கள்; அவர்கள் இருதயமோ எனக்குத் தூரமாய் விலகியிருக்கிறது. மத் 15:8. சங்கீதக்காரர்கள் சந்தித்தபிரச்சினைகளையே இயேசுவும் சந்தித்தார்.

`அதிக வெளிச்சமும் அறிவும் கொண்ட அட்வென்ட்டிஸ்டுகளாகிய நாம் சத்தியத்தின் சடங்குகளைக் கடைப்பிடித்தால் போதும் என்று நினைக்கும் வலையில் சிக்காமல் இருப்பதை எப்படி உறுதிசெய்வது?`