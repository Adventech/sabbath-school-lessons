---
title:  ஓய்வுநாளில் காத்திருத்தல்
date:   27/03/2024
---

`ஓய்வுநாளுக்கான சங்கீதம் 92இல் ஓய்வுநாளின் எந்த இரண்டு அம்சங்களைப் பார்க்கிறோம்?`

ஓய்வுநாளின் முதல் அம்சம் தேவனுடைய சிருஷ்டிப்பு; ஓய்வுநாளின் இரண்டாம் அம்சம் தீமையிலிருந்து மீட்பு. அவருடைய கரங்களின் மகத்தான செயல்களுக்கான துதியும் (சங் 92:4,5), நீதிமான்களை ஏதேன் போன்று சித் தரித்தலும் (சங் 92:12-14) முதல் அம்சத்தைக் காட்டுகின்றன. எதிரிகளை வென் றதற்காக, சங் 92:7-15 தேவனை மகிமைப்படுத்துகிறது. இது இரண்டாம் அம்சத்தைக் காட்டுகிறது. உபா. 5:12-15.

இவ்வாறு, தேவனுடைய கடந்த கால படைப்புக்காகவும், தற்காலப் பராமரிப்புக்காகவும் சங்கீதம் 92 தேவனைத் துதிக்கிறது. மேலும், எதிர்காலத்தில் சமாதானமும் ஒழுங்கும் இருக்கும் என்ற நம்பிக்கையும் தருகிறது. தேவனே உன்னதமானவர் (சங் 92:1) என்பதால், மக்கள் ஓய்வுநாளின் இளைப்பாறுதலை அனுபவிக்க முடியும்; உயரமான இடத்தில் அவர் இருப்பதால், எதிரிகளை வெல்வது எளிதாக இருக்கும். அவர் உன்னதமானவராக இருந்தாலும், தம்மைக் கூப்பிடுபவர்களை மீட்க கர்த்தர் உடனடியாக இறங்கிவருகிறார். அவரை வணங்குமாறு இந்தத் தன்மை நம்மைத் தூண்ட வேண்டும். மீட்பின் நம்பிக்கை இல்லையேல், நம் வாழ்வில் நன்மை இல்லை. அன்புகூர்வதும் துன்புறுவதும் பயன்தராது.

‘புது எண்ணெய்’ என்பது சங்கீதக்காரனின் புதுப்பிக்கப்பட்ட பக்தியை வெளிப்படுத்துகிறது. சங் 92:10. ஆசாரியர்கள், ராஜாக்கள் போன்றோரின் பிரதிஷ்டையில் எண்ணெய் அபிஷேகம் நடந்தது. யாத் 40:15; 1சாமு 10:1.

சங்கீதக்காரர் பலால் எனும் ஒரு அசாதாரண எபிரேய வார்த்தையைப் பயன்படுத்துகிறார். ஊழியர்களின் அபிஷேகத்தில் அந்த வார்த்தை வரவில்லை; பலியின் மற்ற பகுதிகளுடன் எண்ணெய் கலப்பதை இந்த வார்த்தை குறிக்கிறது. யாத் 29:2; லேவி 2:4,5. சங்கீதக்காரன் தன்னை தேவனுக்கு ஒரு உயிருள்ள பலியாகக் காட்ட விரும்புகிறான் என்பதையும், தன்னை முழுவதும் தேவனுக்கு அர்ப்பணிக்க விரும்புகிறான் என்பதையும் இது குறிக்கிறது. ரோமர் 12:1.

ஓய்வுநாள் சங்கீதத்தில் பிரதிஷ்டைபற்றிய குறிப்புகளைக் காண்பதில் ஆச்ச ரியம் இல்லை, ஏனென்றால், கர்த்தர் தம் மக்களைப் பரிசுத்தப்படுத்துகிறார் என்பதற்கான அடையாளமாக ஓய்வுநாள் உள்ளது. யாத் 31:13. லீபனோனின் பனைக ளு ம் ே கதுரு க் க ளு ம் தேவ ம க் க ளின் வி சு வாச வ ளர்ச்சியையும், தேவன்பின் புரிதலையும் சித்திரிக்கின்றன. ஓய்வுநாள் என்பது கர்த்தர் தம் மக்களுடன் செய்த நித்திய உடன்படிக்கையின் அடையாளம். எசே 20:20. இவ்வாறு, ஓய்வுநாள் இளைப்பாறுதல் என்பது தேவமக்களுக்கு இன்றியமையாதது; அனைத்து உடன்படிக்கை வாக்குறுதிகளையும் அவர் நிறைவேற்றுவாரென்று காத்திருக்க அவர்களுக்கு உதவிசெய்கிறது. எபி 4:1-10.

`சங்கீதம் 92 இல் நமக்கு என்ன பெரிய நம்பிக்கை அளிக்கப்படுகிறது? என்ன ஆறுதல் தருகிறது?`