---
title:  பால்மறந்த குழந்தையின் அமைதி
date:   25/03/2024
---

`தேவனோடுள்ள நம் உறவைப்பற்றி சங்கீதம் 131 நமக்கு என்ன கற்பிக்கிறது?`

இந்த உலகத்தில் ஒவ்வொருவருக்கும் சோதனைகள் உண்டு. உண்மையுள்ளவர்களைத் துன்புறுத்தும் உலகில் வாழ்கிறோம். தான் தேவனுடைய பிள்ளை என்பதும், தேவனை சார்ந்து வாழ வேண்டி இருப்பதும் சங்கீதக்காரனுக்கு ஆறுதல் தருகிறது. தன்னுடைய பெருமைக்கு மதிப்பு இல்லை என்று சொல்கிறார். நமக்குப் பெருமை இருந்தால் நம்மைத் தாண்டி எதுவும் தெரியாது. தேவனைப் பார்க்கவிடாமல் தடுத்துவிடும். மாறாக, நீதிமான்கள் தங்கள் கண்களை தேவனைநோக்கி உயர்த்துகிறார் கள். சங் 123:1,2. தேவனுடைய மகத்துவத்தை ஒத்துக்கொள்வதால், அவர்கள் தாழ்மையுள்ளவர்களாக மாறுகிறார்கள். பெரிய காரியங்களிலும், எனக்கு மிஞ்சின கருமங்களிலும் நான் தலையிடுகிறதில்லை என்று சங்கீதக்காரன் ஒப்புக்கொள்கிறான். சங் 131:1.

மனித புரிதலுக்கு அப்பாற்பட்டவற்றை இந்த வார்த்தைகள் விவரிக்கின்றன. எளிமையானவைகூட நம்பமுடியாத அளவிற்கு சிக்கலானவை என்று நவீன விஞ்ஞானம் காட்டுகிறது. உண்மையில், ஒரு பெரிய முரண்பாடு உள்ளது: உலகத்தைப்பற்றி நாம் எவ்வளவு அதிகமாகக் கற்றுக்கொள்கிறோமோ, அவ்வளவுக்கு பெரிய மர்மங்களாக அவை நமக்குத் தோன்றும்.

சங்கீதம் 131:2இல் உள்ள பால்மறந்த குழந்தை எனும் உருவகமானது தேவ அரவணைப்பில் நாம் அமைதியாக இருப்பதைக் காட்டுகிறது. ஒரு குழந்தை தனது தாயுடன் வைத்திருக்கும் அன்பான உறவை இது சுட்டிக்காட்டுகிறது.

தேவையற்ற ஆசைகளை மறக்க வைத்துவிட்டு, திட உணவின் ஊட்டச்சத்தை நமக்கு அறிமுகப்படுத்துகிறார்; நான் என்னை அனுப்பினவருடைய சித்தத்தின்படி செய்து அவருடைய கிரியையை முடிப்பதே என்னுடைய போஜனமாயிருக்கிறது என்று இயேசு இதைத்தான் சொல்கிறார். யோவான் 4:34; எபி. 5:12-14. சங்கீதம் 131 இல் சித்திரிக்கப்பட்டுள்ள குழந்தையின் நம்பிக்கையானது முதிர்ந்த நம்பிக்கை ஆகும். வாழ்க்கையின் கஷ்டங்களால் சோதிக்கப்பட்டாலும், இது தேவன் தம் வார்த்தைக்கு உண்மையாக இருப்பதைக் கண்டுகொண்டவர்களின் நம்பிக்கை.

இறுதியில் சங்கீதக்காரனின் கவனம் தேவனுடைய மக்களின் நலனைப் பார்க்கிறது. தேவனோடுள்ள நமது அனுபவத்தைப் பயன்படுத்தி, அவருடைய சபையைப் பலப்படுத்துமாறு அழைக்கிறார். தனிப்பட்ட முறையில், தேவனுடைய நம்பகத்தன்மைபற்றி நாம் கற்றுக்கொண்டவற்றை மற்றவர்களுடன் பகிர்ந்துகொள்ளலாம். அவர்கள் தேவனை நம்புவதற்கு சிரமப்பட்டால், நம் சாட்சி அவர்களுக்கு உதவியாக இருக்கும். இந்த வேலை சபைக்குள்ளேயேகூட நமக்கு இருக்கலாம்.

`நீங்கள் மனந்திரும்பிப் பிள்ளைகளைப்போல் ஆகாவிட்டால், பரலோக ராஜ்யத்தில் பிரவேசிக்க மாட்டீர்கள் என்று மெய்யாகவே உங்களுக்குச் சொல்லு கிறேன். மத்தேயு 18:3. இயேசு இங்கே என்ன சொல்கிறார்?`