---
title:  காலையில் மகிழ்ச்சி
date:   28/03/2024
---

`ஒரு நாளின் எந்த நேரம் தெய்வீக மீட்பின் நேரமாகச் சித்திரிக்கப்படுகிறது? ஏன்? சங்கீதம் 5:3; 30:5; 49:14; 59:16; 92:2; 119:147; 2பேதுரு 1:19; வெளி 22:16.`

சங்கீதங்களில் காலை என்பது பொதுவாக தேவனுடையமீட்பை எதிர்பார்க்கும் நேரம். விரக்தி, பிரச்சினை எனும் இரவை முடித்து வைக்கிற தேவ தயவை காலை நேரம் காட்டுகிறது. சங் 130:5,6. மரணத்தின் தற்போதைய இருளை தேவ விடுதலை ஒரு புதிய காலை வெளிச்சமாக மாற்றும். சங் 143:3,8. குழியில் இறங்காதபடி தடுத்து, செம்மையான வழியில் வைப்பார். சங் 143:7,10.

`காலையில் என்ன நடந்ததாக மாற்கு 16:1-8 சொல்கிறது? இது ஏன் நமக்கு மிகவும் முக்கியமானது?`

இயேசு உயிர்த்தெழுந்த காலையானது, அவருடைய நாமத்தை விசுவாசிக்கிற அனைவருக்கும் இரட்சிப்பின் நித்திய காலைக்கான வழியைத் திறந்தது. சங் கீதம் 30:5 இல் உள்ள வாக்குறுதியின் முழுப் பலத்தையும் இயேசுவின் சீடர்கள் அனுபவித்தனர்: ‘சாயங்காலத்தில் அழுகை தங்கும், விடியற்காலத்திலே களிப்புண்டாகும்.’ உயிர்த்தெழுந்த இயேசுவை அவர்கள் சந்தித்தபோது, தேவதயவினாலும், நிபந்தனையற்ற அன்பினாலும்மட்டுமே அழுகை அன்று மகிழ்ச்சியாக மாறினது. சங் 30:5,7.

ஒரு புதிய நாளின் பிறப்பை விடிவெள்ளி அறிவிப்பதுபோல, தேவ பிள்ளைகளில் நித்திய வாழ்வின் புதிய யதார்த்தத்தை விசுவாசம் வெளிப்படுத்துகிறது. 2பேதுரு 1:19. இயேசு பிரகாசமான விடிவெள்ளி என்று அழைக்கப்படுகிறார். வெளி 22:16. அவருடைய ராஜ்யம் வருவதை நாம் ஆவலுடன் எதிர்பார்க்கிறோம்; அங்கே இருளும் தீமையும் மரணமும் இருக்காது. வெளி 21:1-8,25.

இதற்காகவே நாம் காத்திருக்கிறோம். நிச்சயமாகவே, இந்தக் காத்திருப்பு மதிப்புக்குரியது. யோசேப்பின் திறக்கப்பட்ட கல்லறையிலிருந்து, ‘நானே உயிர்த்தெழுதலும் ஜீவனும்’ என்று கிறிஸ்து வெற்றியுடன் அறிவித்தார். இந்த வார்த்தைகளை தேவன்மட்டுமே பேச முடியும். படைக்கப்பட்ட அனைத்து உயிரினங்களும் தேவ னுடைய வல்லமையால் வாழ்கின்றன.

உயர்ந்த சேராப் முதல் தாழ்ந்த உயிரினம்வரை, அனைத்தும் தேவனிடமிருந்து உயிரைப் பெறுகின்றன. “ஒருவனும் என் உயிரை என்னிடத்திலிருந்து எடுத்துக் கொள்ளமாட்டான்; நானே அதைக் கொடுக்கிறேன், அதைக் கொடுக்கவும் எனக்கு அதிகாரம் உண்டு, அதை மறுபடியும் எடுத்துக்கொள்ளவும் எனக்கு அதிகாரம் உண்டு” என்று சொன்னவர் இயேசுமட்டுமே.

`பிறக்கும்போதே நமது உயிரணுக்களில் இறப்பு பதிந்திருக்கிறது. ஆனாலும், மரணத்தின் தற்காலி கத்தன்மை பற்றி இயேசுவின் உயிர்த்தெழுதல் நமக்கு என்ன வாக்குறுதி அளித்துள்ளது? இதை நாம் ஏன் ஒருபோதும் மறந்துவிடக் கூடாது?`