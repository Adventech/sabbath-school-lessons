---
title:  மிஷன் கதை
date:   29/03/2024
---

### போலந்தில் வால்தேனியர்கள்

ஆண்ட்ரூ மெக்செஸ்னி

ரிஸ்சார்ட் ஜாங்கோவ்ஸ்கியை காவலர்கள் இடையூறு செய்துகொண்டே இருந்தார்கள். போலந்தில் உள்ள பால்டிக் பகுதியைச் சேர்ந்த சொகுசுவிடுதி பட்டணம் ஒன்றில் அவர் எலன் ஒய்டின் மாபெரும் போராட்டம் புத்தகங்களையும் பிற புத்தகங்களையும் விற்க முயன்ற போதெல்லாம், காவலர்கள் வந்து, உடனே அந்தக் கடையை எடுக்குமாறு சொல்லிவிடுவார்கள்.

பிறகு, போலந்து செவந்த்-டே அட்வென்டிஸ்ட் வெளியீட்டு நிறுவனமானது சைன்ஸ் ஆவ் த டைம்ஸ் பத்திரிக்கையின் ஒரு விசேஷித்த பதிப்பை வெளிட்டது. திருச்சபையின் தலைவர்கள் போலந்து அரசாங்க மந்திரிகளுக்கும் அந்தப் பிரதிகளை அனுப்பிவைத்தார்கள். ஒரு மந்திரிக்கு அந்தப் பதிப்பு பிடித்திருந்ததால், அதன் விநியோகத்திற்கு உதவுமாறு போலந்து முழுவதும் கடிதம் மூலம் தெரிவித்திருந்தார். ரிஸ்சார்ட் அந்தக் கடிதத்தையும் அந்தப் பத்திரிக்கையின் ஒரு பதிப்பையும் எடுத்துக் கொண்டு, அந்தச் சொகுசு விடுதி பட்டணத்தின் மேயரைச் சந்தித்தார். அந்த மேயருக்கு அந்த மந்திரியை நன்றாகத் தெரியும்.

“பல்கலைக்கழகத்தில் அவர் எனக்கு பேராசிரியராக இருந்தார். இந்தப் பத்திரிக்கையை நீங்கள் எந்தத் தடையுமின்றி விநியோகிக்கலாம்” என்றார்.

“எழுத்து மூலம் உங்களுடைய அனுமதி கிடைக்குமா?” என்று கேட்டார்.

ரிஸ்சார்டுக்கு அந்த மேயர் அனுமதி கடிதம் கொடுத்தார்.

ரிஸ்சார்ட் அந்தக் கடிதத்தை எடுத்துக் கொண்டு, மீண்டும் தெருவில் கடைபோட்டார். சைன்ஸ் ஆவ் த டைம்ஸ் பத்திரிக்கையை எலன் ஒய்ட்டின் மாபெரும் போராட்டம் மற்றும் பிற புத்தகங்களோடு வைத்தார். சீக்கிரத்திலே காவலர்கள் வந்துவிட்டார்கள்.

“இந்தப் பட்டணத்தில் நீங்கள் புத்தகம் விற்க முடியாது” என்று சொன்னார்கள்.

“நான் மேயரிடமிருந்து கடிதம் வாங்கி வந்துள்ளேன்” என்று ரிஸ்சார்ட் சொன்னார்.

காவல் அதிகாரிகள் அந்தக் கடிதத்தை கவனமாக வாசித்தார்கள். பிறகு வணக்கம் போட்டார்கள்.”நீங்கள் விற்கலாம்” என்று சொன்னார்கள்.

அதுமட்டுமல்ல. சிறிது நேரத்தில் ஒரு பாட்டி அந்தக் கடைக்கு வந்தார். ஏற்கனவே யாரோ ஒருவர் அவருக்கு மாபெரும் போராட்டம் புத்தகத்தைக் கொடுத்திருந்தார். அதை அவர் தன் பேரனுக்கு வாசித்துக் காண்பித்தார். மத்தியக்காலங்களில் வால்தேனியர்கள் தைரியமாக தங்கள் சாட்சியைப் பகிர்ந்து கொண்ட சம்பவம் அவருடைய பேரனுக்கு மிகவும் பிடித்திருந்தது. தன் பேரன் வால்தேனியராக மாற விரும்புவதாக அந்தப் பாட்டி சொன்னார். அதாவது, என்ன விலையானாலும் தேவனுடைய வார்த்தைக்கு உண்மையாக இருக்க விரும்பினார்.

“உங்கள் கடையில் மாபெரும் போராட்டம் புத்தகம் இருப் பதை அவன் பார்த்துவிட்டான். ‘பாட்டி, நம்முடைய நகரத்திற்கு வால்தேனியர்கள் வந்துவிட்டார்கள்’ என்று சொன்னான்” என் றார். அதைச் சொல்லவே ரிஸ்சார்டைத் தேடி அந்தப் பாட்டி வந்திருக்கிறார். பிறகு அவர் செவந்த்-டே அட்வென்டிஸ்ட் திருச் சபையில் சேர்ந்தார்.