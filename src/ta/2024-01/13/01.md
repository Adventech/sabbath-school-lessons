---
title:  கர்த்தருக்குக் காத்திரு
date:   23/03/2024
---

### இவ்வார ஆராய்ச்சிக்கு
சங்கீதம் 27:14; ரோமர் 8:18-25; சங்கீதம் 131; மத்தேயு 18:3; சங்கீதம் 126; சங்கீதம் 92; மாற்கு 16:1-8; 2பேதுரு 1:19.

> <p>மனன வசனம்</p>
> கர்த்தருக்குக் காத்திரு; அவர் உன் இருதயத்தை ஸ்திரப்படுத்துவார்; திடமனதாயிருந்து, கர்த்தருக்கே காத்திரு. சங்கீதம் 27:14.

இந்தக் காலாண்டு சங்கீத ஆராய்ச்சியில் கடைசி வாரத்திற்கு வந்திருக்கிறோம். இந்த ஆவிக்குரிய பயணத்தில் ராஜாவும் நீதிபதியுமாகிய மகத்துவ சிருஷ்டிகரைப் பார்த்தோம்; தெய்வீக விடுதலை, மன்னிப்பு, இரட்சிப்பின் மகிழ்ச்சி ஆகியவற்றைப் பார்த்தோம்; துக்கத்திலும் புலம்பலிலும் சரணடைவதைப் பார்த்தோம்; தேவனுடைய நித்திய பிரசன்னம், உலகளாவிய தொழுகைபற்றிய எதிர்பார்ப்பு ஆகியவற்றின் வாக்குறுதிகளை பார்த்தோம். கர்த்தர் வருவார் என்கிற நம்பிக்கையும், அப்போது நம் ஏக்கங்கள் எல்லாம் நிறைவேறும் என்கிற எதிர்பார்ப்பும் நம் பயணத்தை தொடர வைக்கின்றன. சங்கீதங்களிலிருந்து நமக்கான இறுதி வார்த்தை ‘கர்த்தருக்குக் காத்திரு’ என்பதே.

‘கர்த்தருக்கு காத்திருத்தல்’ என்பது நம் வீணாக உட்கார்ந்திருக்கும் நேரம் அல்ல. மாறாக, இறைவன்மீதுள்ள நம்பிக்கையை வெளிப்படுத்துகிற செயல்பாடு ஆகும். நம் இருண்ட இரவை பிரகாசமான பகலாக மாற்றுகிறது. (சங் 30:5; சங் 143:8). புதுப்பிக்கப்பட்ட நம்பிக்கையும் அமைதியும் நம் இதயத்தைப் பலப்படுத்துகின்றன. ஏராளமான அறுவடை கொண்டுவருவதற்காக, கடினமாக உழைக்குமாறு இது நம்மைத் தூண்டுகிறது. சங் 126:6; மத் 9:36-38. கர்த்தருக்காகக் காத்திருப்பது நம்மை ஒருபோதும் வெட்கப்படுத்தாது. ஆனால் கர்த்தர் தம்முடைய வாக்குறுதிகள் அனைத்திற்கும் உண்மையுள்ளவராக இருப்பதால், மிகுந்த பலன் கிடைக்கும். சங் 37:7-11,18,34; சங் 71:1; சங் 119:137,138.

2024 மார்ச் 30 வகுப்புக்காகப் படிக்கவேண்டிய பாடம்