---
title:  மேலும் படிக்க
date:   29/03/2024
---

கர்த்தருக்குக் காத்திருக்கும்படி உருக்கமான வேண்டுகோள்களை சங்கீதங்கள் முன்வைக்கின்றன. கர்த்தரைநோக்கி அமர்ந்து, அவருக்குக் காத்திரு. சங் 37:7. காத்திருப்பு நம்மைப் பாரமாகத் தாக்கும்போது, இயேசு பரலோகத்திற்கு ஏறிய நாளில் சீடர்கள் இருந்த நிலையை நாம் நினைவுகூர வேண்டும். அப் 1:4-11.

அவர்கள் கண்முன்னே இயேசு பரலோகத்திற்கு அழைத்துச் செல்லப்பட்டார். முன்குறிக்காத ஒரு நாளில் அவர் திரும்பவருவதற்காக சீடர்கள் காத்திருந்தார்கள். அன்றைய சீடர்கள் தேவ ஆசீர்வாதத்தைப் பெற எவ்வளவு ஏங்கி இருப்பார்கள்? அவர்கள் நிச்சயமாக இயேசுவோடு செல்ல விரும்பி இருப்பார்கள். ஆனாலும், பிதாவின் வாக்குறுதி நிறைவேறவும், இயேசு திரும்ப வரவும் அவர்கள் காத்திருக்க வேண்டியிருந்தது. சீடர்கள் மனதில் விரக்தியும் ஏமாற்றமும் நிரம்பியிருந்திருக்கும்.

அவர்கள் எருசலேமுக்குத் திரும்பி, இயேசு சொன்னபடிச் செய்தார்கள்; அவர்கள் பரிசுத்த ஆவியின் வரத்திற்காகக் காத்திருந்தார்கள்; பின்னர் உலகிற்குச் சுவிசேஷத்தை வல்லமையுடன் பிரசங்கித்தார்கள் அப் 1:12-14; அப் 2.

ஆவியானவர்மூலமாக நம்மில் தேவன் தம்முடைய வேலையைச் செய்தாலன்றி, அவருக்காகக் காத்திருத்தல் அவசியமற்றது. காத்திருத்தல் நம் சுயத்தின்மீது எற்படுத்துகிற அழுத்தம் மிகப்பெரியது. இயேசுவில் நிலைத்திருப்பதுமட்டுமே அந்தச் சிரமத்தைத் தாங்க உதவும். அவருடன் தனிப்பட்ட உறவு வேண்டும். ‘கிறிஸ்து நம் இருதயங்களில் வாசமாயிருந்தால், தேவனே தம் முடைய தயவுள்ள சித்தத்தின்படி விருப்பத்தையும் செய்கையையும் உங்களில் உண்டாக்கு கிறவராயிருக்கிறார்.’ பிலிப்பியர் 2:13.

அவர் வேலைசெய்ததுபோல், நாமும் வேலை செய்வோம்; இவ்வாறு, அவரை நேசித்து, அவரில் நிலைத்திருப்பதால், நாம் தலையாகிய கிறிஸ்துவுக்குள் எல்லாவற்றிலேயும், நாம் வளருவோம். எபே 4:15. நாம் கர்த்தரை நோக்கிக் காத்திருக்கும்போது, சங்கீதங்களில் அமைதியும் மனநிறைவும் காண்போம். நமது ஜெபங்களிலும் பாடல்களிலும் நாம் தினமும் தேவனைச் சந்திப்போம்.

**கலந்துரையாடக் கேள்விகள்**

`நமது ஆவிக்குரிய வாழ்வில் காத்திருப்பு ஏன் முக்கியமானது? சில வேதாகம வீரர்களின் காத்திருப்பு அனுபவங்களைச் சிந்திக்கவும். காத்திருப்பு அவர்கள் நம்பிக்கையை எவ்வாறு பலப்படுத்தியது? (ரோமர் 4:19-22; எபி 11).`

`நம் காத்திருப்பின் முடிவு என்ன? சங் 37:34-40. அதாவது, எல்லாம் இறுதியாகத் தீர்க்கப்படும்போது என்ன நடக்கும்? இந்த வாழ்க்கையில் நீண்ட காலமாக நடக்காமல் இருக்கிறேன் நியாயத்தைப்பற்றி வேதாகமம் என்ன நம்பிக்கை தருகிறது?`

`இறந்தவர்களைப் பொறுத்தவரையிலும், அவர்களுடைய சொந்த அனுபவத்தில் இயேசுவுக்காக அவர்கள் காத்திருப்பது முடிந்துவிட்டதா? பிரசங்கி 9:5. உங்கள் பதில் என்ன நம்பிக்கை தருகிறது?`