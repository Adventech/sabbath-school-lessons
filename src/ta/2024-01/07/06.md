---
title:  அவர் செய்த சகல உபகாரங்களையும் மறவாதே
date:   15/02/2024
---

`சங்கீதம் 103இல் தேவனுடைய இரக்கம் எவ்வாறு சித்திரிக்கப்படுகிறது?`

கர்த்தருடைய பலவித ஆசீர்வாதங்களை சங்கீதம் 103 எடுத்துக்காட்டுகிறது. அவற்றில், செழிப்பாக வாழ (சங் 103:2) ‘அவர் செய்த சகல உபகாரங்களும்’ அடங்கும் (சங் 103:2). இந்த ஆசீர்வாதங்களுக்கு தேவனுடைய கிருபையான குணமும், இஸ்ரவேலோடு தாம் செய்த உடன்படிக்கைக்கு அவர் உண்மையுள்ளவராக இருப்பதும் (சங் 103:7-18) அடிப்படை காரணங்களாக இருக்கின்றன. மனித பெலவீனத்தையும் நிலையற்ற தன்மையையும் கர்த்தர் ‘நினைவுகூருகிறார்’; தம் மக்கள்மேல் மனதுருகுகிறார். சங் 103:13-17.

நினைவுகூருதல் என்பது வெறும் அறிவாற்றல் செயலல்ல. அது செயலில் வெளிப்படுகிற அர்ப்பணிப்பு; அதாவது, தேவன் தம் மக்களை விடுவித்து, நடத்துகிறார். சங் 13:3-13. சங் 13:11-16 சொல்கிற ஆற்றல்மிக்க உருவகங்கள் கிருபையின் அளவிடமுடியா மகத்துவத்தைக் காட்டுகின்றன; வானங்களின் எல்லையில்லா விஸ்தாரம்போல அவை அளவிடமுடியாதவை. ஏசா 55:9.

`அப்படியானால் தேவனுடைய அன்பின் இரக்கத்திற்கு மக்கள் எவ்வாறு பிரதிவினை காட்டவேண்டும்?`

முதலாவது, கர்த்தரை ஆசீர்வதிக்க வேண்டும். சங் 103:1,2. ஆசீர்வதிப்பது என்றால் ஒருவருக்கு பொருளாதார நன்மைகளையும் ஆவிக்குரிய நன்மைகளையும் வழங்குவதெனக் கருதப்படுகிறது. ஆதி 48:25; சங் 5:12. தேவன் சகல ஆசீர்வாதங்களுக்கும் ஆதாரமாக இருப்பதால், மனிதர் கள் எவ்வாறு தேவனை ஆசீர்வதிக்க முடியும்? சிறியவர் ஒருவர் பெரியவர் ஒருவருக்கு நன்றிசெலுத்துகிற விதமாக அவரை ஆசீர்வதிக்கலாம். 1இராஜா 8:66; யோபு 29:13. தேவன் மனிதர்களுக்கு நன்மைகளை வழங்கி அவர்களை ஆசீர்வதிக்கிறார்; மனிதர்கள் தேவனுடைய நன்மையைப் போற்றி அவரை ஆசீர்வதிக்கிறார்கள். அதாவது, அவருடைய கிருபையான குணத்திற்காக அவரில் பயபக்தி கொள்கிறார்கள்.

இரண்டாவது, அவருடைய சகல உபகாரங்களையும் உடன்படிக்கையையும் நினைவுகூரலாம். சங் 103:2,18-22. தேவனும்கூட மனிதர்களின் பெலவீனமான நிலையையும் தம் மக்களோடு செய்த உடன்படிக்கையையும் நினைவுகூருகிறார். சங் 103:3-13. நினைவுகூருவது தேவனுக்கும் அவரது மக்களுக்கும் இடையேயான உறவில் ஒரு முக்கிய அம்சம். தேவன் தம் மக்களுக்கு தாம் செய்த வாக்குறுதிகளை நினைவுகூருவதுபோல, மனிதர்களும் தேவனுடைய உண்மைதன்மையை நினைவுகூரவும், தேவன்மேல் அன்போடும் கீழ்ப்படிதலோடும் நடந்துகொள்ளவும் கடமைப்பட்டிருக்கிறார்கள்.

கிறிஸ்துவின் வாழ்க்கையைத் தியானிக்க ஒவ்வொரு நாளும் ஒரு மணிநேரம் நாம் செலவிடுவது நல்லது. ஒவ்வொரு கருத்தாக எண்ணவேண்டும்; நம் எண்ணத்தில் ஒவ்நவொரு காட்சியும், குறிப்பாக இறுதிக்கட்ட காட்சிகள் முற்றிலும் நிறையவேண்டும். அவர் நமக்குச் செய்த மாபெரும் தியாகத்தை இவ்வாறு நாம் நினைவுகூரும்போது, அவரிலான நம் நம்பிக்கை நிலையாக இருக்கும்; நம் அன்பு புத்துயிரடையும். இறுதியில் நாம் இரட்சிக்கப்பட வேண்டுமானால், பாவத்திற்காக வருந்துகிற, சிலுவையின் பாதத்திதல் நம்மைத் தாழ்த்துகிற பாடத்தைக் கற்றுக்கொள்ள வேண்டும்.