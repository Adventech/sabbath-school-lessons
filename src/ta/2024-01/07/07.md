---
title:  மேலும் படிக்க
date:   16/02/2024
---

சங்கீதங்களில், தேவனுடைய நித்திய அன்பைக் கொண்டாடுகிற வகையில், தேவ மக்கள் ஏகமனதோடு ‘அவர் கிருபை என்றுமுள்ளது’ எனும் பல்லவிப்பகுதியை மீண்டும் மீண்டும் பாடினதாக வருகிறது. சங் 106:1; சங் 107:1; சங் 118:1-4, 29; சங்கீதம் 136. ‘தேவனைத் துதிக்காமல் இருப்பது அவர் செய்த சகல உபகாரங்களையும் மறப்பதாகும்; தேவனுடைய ஈவுகளின் மதிப்பை உணராததாகும். துதிக்கிறவர்கள்தாம் மறக்காமல் இருக்கிறார்கள். தேவனைப் பற்றிப் பேசுவதும் சிந்திப்பதும் அவரைத் துதிப்பதல்ல. ஒருவர் தேவனுடைய மகத்துவத்தையும் கிரியைகளையும் அங்கீகரித்து, அவரது தயவு, இரக்கம், ஞானம் ஆகியவற்றிற்காக அவரை வணங்கும் போதுதான் துதித்தல் ஆரம்பமாகிறது’

மனிதர்களின் பாவம், தேவனுக்கு எதிரான கலகத்திற்கு மத்தியில் கெஸட் எனப்படும் தேவனுடைய உடன்படிக்கை அன்பும் உண்மைதன்மையும் மாறாமல் நிலைத்திருக்கிறது.

“நாம் அவருக்கு எதிராகப் பாவம்செய்து, அவரது தயவுக்கு தகுதியற்றவர்களானோம்; ஆனாலும் மன்றாட்டுகளிலேயே மிகவும் அற்புதமான ‘உம்முடைய நாமத்தினிமித்தம் எங்களை அருவருக்காதிரும், உமது மகிமையின் சிங்காசனத்தைக் கனவீனப்படுத்தாதேயும்; எங்களோடே உமக்கு இருக்கிற உடன்படிக்கை அபத்தமாகாதபடி எங்களை நினைத்தருளும்’ எனும் மன்றாட்டை நம் உதடுகளில் வைத்தார். எரே 14:21. நம் அபாத்திரநிலையையும் பாவத்தையும் அறிக்கையிட்டு அவரிடம் வரும்போது, நம் கதறுதல்களுக்குச் செவிகொடுப்பதாக வாக்குரைத் திருக்கிறார். அவர் நமக்குச் சொன்ன வார்த்தைகள் நிறைவேறுவதைப் பொறுத்தே அவரது சிங்காசனத்தின் கனம் அடங்கியிருக்கிறது’.

தேவன் தனக்குக் காட்டிய கிருபையை அனுபவித்தவராக சங்கீதக்காரன், ‘ஒடுக்கப்படுகிற யாவருக்கும், கர்த்தர் நீதியையும் நியாயத்தையும் செய்கிறார்’ என்று சொல்லுகிறார். சங் 103:6. எனவே, சங்கீதக்காரனுடைய தனிப்பட்ட சாட்சி மற்றும் தன் வாழ்க்கையில் அவர் காட்டிய இரக்கத்தை அவர் துதிப்பது ஆகியவற்றின் நோக்கம், தேவனுடைய அன்பின் இரக்கம் குறித்த நிச்சயத்தை மற்றவர்களுக்குக் கொடுப்பதுதான். அதன்மூலம் அவர்களும் தேவனிடம் தங்கள் இருதயங்களைத் திறந்து, அவரது இரட்சண்ய கிருபையைப் பெற்று, தேவனைத் துதிக்க முடியும். சங் 9:11, 12; சங் 22:22-27; சங் 66:16.

**கலந்துரையாடக் கேள்விகள்**

`மக்களுடைய இரட்சிப்புக்காக தேவனுடைய இரக்கம் என்றுமுள்ளது என்பதிலுள்ள நன்மைகள் என்ன? தேவனுடைய இரக்கம் என்றும் உள்ளது என்பதால் தொடர்ந்து பாவம் செய்யலாமென இது காட்டவில்லை என்பதையும் எவ்வாறு புரிந்துகொள்ளலாம்?`

`தேவன் நம் பாவங்களை மன்னிப்பதையும், அதே நேரம் பாவத்தை நியாயந்தீர்ப்பதை யும் எவ்வாறு புரிந்துகொள்ளலாம்?`

`தேவனுடைய இரக்கம்பற்றி புதிய ஏற்பாட்டில் சொல்லப்படுவது எவ்வாறு சங்கீதங்களில் அதுபற்றிச் சொல்லப்படுவதோடு ஒத்துப்போகிறது? எபே 2:4,5; 1தீமோ 1:16; தீத்து 3:5; எபி 4:16. 60`