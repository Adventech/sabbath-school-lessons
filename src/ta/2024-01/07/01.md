---
title:  உமது கிருபை வானபரியந்தம் எட்டுகிறது
date:   10/02/2024
---

### இவ்வார ஆராய்ச்சிக்கு
சங்கீதம் 136; சங்கீதம் 51; சங்கீதம் 130; சங்கீதம் 11; சங்கீதம் 123.

> <p>மனன வசனம்</p>
> ’ஆண்டவரே, ஜனங்களுக்குள்ளே உம்மைத் துதிப்பேன்; ஜாதிகளுக்குள்ளே உம்மைக் கீர்த்தனம்பண்ணுவேன். உமது கிருபை வானபரியந்தமும், உமது சத்தியம் மேகமண்டலங்கள்பரியந்தமும் எட்டுகிறது’. சங்கீதம் 57:9,10.

ஆவிக்குரிய ரீதியாக தாங்கள் எளியவர்கள் என்றும், தேவனுக்குச் செலுத்த தங்களிடம் நன்மை ஏதும் இல்லையென்றும் சங்கீதக்காரர்கள் உணர்கிறார்கள். அதாவது, தேவனுடைய பரிசுத்த சிங்காசனத்திற்குமுன் தங்களைப் பரிந்துரைக்கும்படி எதுவும் தங்களிடம் இல்லையென்கிறார்கள். சங் 40:17. நம்மைப்போல அவர்களுக்கும் தேவ கிருபை அவசியமாக இருக்கிறது.

அதாவது, சுவிசேஷம் அவசியமாக இருக்கிறது.

மனிதர்கள் முற்றிலும் தேவ இரக்கத்தைச் சார்ந்திருப்பதை சங்கீதங்கள் வலியுறுத்துகின்றன. அவரது இரக்கம் நித்தியமானது; தேவனுடைய சிருஷ்டிப்பிலும் தேவமக்களின் வரலாற்றிலும் அதைக் காணலாம். சங் 136. நித்திய தேவனுக்கு முன்பாக மனித வாழ்க்கை புல்லைப்லோ நிலையற்றது; ஆனால் தேவன் மனிதர்கள்மீது பரிவுகொண்டு, அவர்களுக்கு புதுபெலனளிக்கிறார். சங் 103:3,5,15. அவருக்குள் நித்தியஜீவனின் வாக்குறுதியைப் பெற்றிருக்கிறார்கள்.

கர்த்தர் தம் உடன்படிக்கைக்கு உண்மையுள்ளவர் என்பதே தேவமக்களுக்கு ஆறுதல். சூழ்நிலைகள் எவ்வளவு கடினமாக இருந்தாலும், மிகுந்த நம்பிக்கையுடன் தேவனை நோக்கி மனிதர்கள் கூப்பிடுகிறார்கள்; ஏனென்றால் அவர் மனதுருக்கமுள்ள பரலோகப் பிதா. சங் 103:13; சங் 68:5; சங் 89:26. தேவ கிருபையையும் அன்பையும் தினமும் அனுபவிப்பது, வேறு எதையும் எவரையும்விட அவரையே தொழவும் சேவிக்கவும் அதிக உறுதியடைகிறார்கள்.

2024 பெப்ரவரி 17 வகுப்புக்காகப் படிக்கவேண்டிய பாடம்