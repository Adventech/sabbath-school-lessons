---
title:  கர்த்தர் நம்மை உண்டாக்கினார்
date:   14/01/2024
---

`சங்கீதம் 8; 100இல் தேவனும், மனிதர்களும் எவ்வாறு சித்திரிக்கப்படுகிறார்கள்? தேவனுடைய குணம்பற்றி இந்தச் சங்கீதங்கள் வெளிப்படுத்துவது என்ன?`

தேவன் சர்வமகத்துவர் என்பதை நிலைநிறுத்த, சங்கீதங்களில் சிருஷ்டிப்பு முக்கிய இடம் வகிக்கிறது. ‘அவருடைய கரங்களின் கிரியை’ யான வானங்கள், அவரது மகிமையையும் வல்லமையையும் அறிவிக்கின்றன. சங் 19:1-4; சங் 97:6. தேவனுடைய நாமம் பூமியெங்கும் மேன்மையுள்ளதாயிருக்கிறது. சங் 8:1,9. கர்த்தர் சகலத்தையும் சிருஷ்டித்திருக்கிறார்; அவருக்கு ஆரம்பமில்லை (சங் 93:2); முடிவுமில்லை (சங் 102:25-27). அவர் நித்தியமானவர்; ஜாதிகளின் தேவர்களைவிட மேலானவர்; அத்தெய்வங்கள் ‘மனுஷருடைய கைவேலையே’ தவிர வேறொன்றுமல்ல. சங் 115:4. விக்கிரகங்களுக்கு ‘கைகளிருந்தும் தொடாது’; ஆனால் கர்த்தரை பொறுத்தவரை ‘பூமியின் ஆழங்கள் அவர் கையில் இருக் கிறது. வெட்டாந்தரையையும் அவருடைய கரம் உருவாக்கிற்று’. சங் 95:4,5.

இயற்கையின் ஆற்றல்களை தெய்வங்கள் என பிற ஜாதிகள் நம்பிவந்த நிலையில், அவற்றின் மேல் தேவன் வல்லமையுள்ளவர் என்று பல சங்கீதங்கள் சித்திரிக்கின்றன. உதாரணமாக, சங் 29; 93; 104. ஆனால் தேவன் சகல சிருஷ்டிப்பின் மீதும் அரசாளுகிறார், அதிகாரத்திலும் மதிப்பிலும் மேலானவர் என்று இந்தச் சங்கீதங்கள் உறுதிப்படுத்துகின்றன. தந்திரமான ஒரு விக்கிரகத்தை சங் 100:3 தாக்கிப்பேசுகிறது; அது சுயத்தின்மேல் நம்பிக்கை வைப்பது; அதாவது ‘நாம் அல்ல’, தேவன் நம்மை உண்டாக்கினார் என்று சொல்லுகிறது.

சிருஷ்டிப்பு தேவ அன்புக்கும் சாட்சியிடுகிறது. உண்டாக்கப்பட்ட அனைத்து தேவனால் உண்டாக்கப்பட்டன; அவர் உயிர்களைக் காப்பாற்றுகிறார். சங் 95:7; 147:4-9. தேவன் மனிதர்களை உண்டாக்கினது மட்டுமல்லாமல், பண்டைய இஸ்ரவேலரை தம் ‘ஜனங்களும் ... (தம்) மேய்ச்சலின் ஆடுகளும்’ ஆக்கினார். சங் 100:3. ‘அவர் ஜனங்கள்’, ‘அவர் ஆடுகள்’ போன்ற வார்த்தைகள் தேவன் தம் மக்களோடு நெருங்கிய உறவு வைக்க விரும்புவதை வெளிப்படுத்துகின்றன.

சிருஷ்டிகர் மட்டுமே தம் மக்களை ஆசீர்வதிக்கவும், அவர்களைப் பெருகச் செய்யவும் வல்லமை உள்ளவர்; எனவே, அவர் மட்டுமே அவர்களுடைய தொழுகைக்கும் நம்பிக்கைக்கும் பாத்திரமானவர். சுவாசமுள்ள யாவும், பூமி அனைத்தும், சமுத்திரமும், அதிலுள்ள அனைத்தும் கர்த்தருக்கு முன்பாக சந்தோஷத்தோடு கெம்பீரிக்க வேண்டும் என்று பல சங்கீதங்கள் கூறுகின்றன.

தேவமகிமையானது சிருஷ்டிப்பிலும், ஏன் விழுந்துபோன பூமியின் சிருஷ்டிப்பிலும் காணப்படுகிறது; தேவன் மட்டுமே சிருஷ்டிப்புக்கு பாத்திரர் என்று சங்கீதங்கள் சுட்டிக்காட்டுகின்றன.

‘மனுஷனை நீர் நினைக்கிறதற்கும், மனுஷகுமாரனை நீர் விசாரிக்கிறதற்கும் அவன் எம்மாத்திரம்’. சங் 8:4. உங்கள் சிருஷ்டிகராக தேவனிடம் எவ்வாறு நடந்து கொள்கிறீர்கள்? தேவன் நட்சத்திரங்களை பெயர் சொல்லி அழைக்கும்போது (சங் 147:4),

`அவர் எவ்வளவு தூரம் உங்கள்மேல் அக்கறையுள்ளவராக இருக்கிறாரென நினைக்கிறீர்கள்?`