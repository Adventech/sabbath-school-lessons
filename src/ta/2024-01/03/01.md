---
title:  கர்த்தர் ராஜரிகம் பண்ணுகிறார்
date:   13/01/2024
---

### இவ்வார ஆராய்ச்சிக்கு
சங்கீதம் 8; சங்கீதம் 100; சங்கீதம் 97; சங்கீதம் 75; சங்கீதம் 105:7-10; கலா 3:26-29; சங்கீதம் 25:10.

> <p>மனன வசனம்</p>
> கர்த்தர் ராஜரிகம்பண்ணுகிறார், மகத்துவத்தை அணிந்துகொண்டிருக்கிறார்; கர்த்தர் பராக்கிரமத்தை அணிந்து, அவர் அதைக் கச்சையாகக் கட்டிக்கொண்டிருக்கிறார்; ஆதலால் பூச்சக்கரம் அசையாதபடி நிலைபெற்றிருக்கிறது. 

தேவனே சர்வமகத்துவராக ஆட்சிசெய்கிறார் என்கிற அடிப்படை நம்பிக்கையை சங்கீதங்கள் ஆணித்தரமாக நிலைநிறுத்துகின்றன. கர்த்தர் தாம் சிருஷ்டித்த அனைத்தையும் உண்டாக்கினார்; நிலைநிறுத்துகிறார். அவரே உலகம் முழுவதிற்கும் மகத்துவ ராஜா; அவர் உலகத்தை நீதியாகவும் நியாயமாகவும் அரசாளுகிறார். அவருடைய கட்டளைகளும் நியமங்களும் நன்மையானவை; அவற்றைக் கைக்கொள்வோருக்கு ஜீவனைக் கொடுக்கின்றன. கர்த்தர் நீதியுள்ள நியாயாதிபதி; உலகம் ஒழுங்கோடு செயல்படுவதை உறுதிப்படுத்துகிறார்; நீதிமான்களுக்கு பிரதிபலன் வழங்கியும், துன்மார்க்கரைத் தண்டித்தும் அதைச் செய்கிறார்; ஆனால் நாம் விரும்பும் நேரத்தில் அல்ல, தாம் விரும்பும் நேரத்தில் அதைச் செய்கிறார்.

இஸ்ரவேலரோடு தேவன் செய்த உடன்படிக்கை உலகத்தைப் பாதுகாப்பதில் விசேஷித்த பங்காற்றுகிறது; ஏனென்றால் அது கர்த்தருடைய இரட்சிப்பை அறிவிக்கிறது. கர்த்தர் இஸ்ரவேலை தம் சொந்த சம்பத்தாகத் தெரிந்துகொண்டார்; உலகத்தின் சகல ஜாதிகளிலும் இஸ்ரவேலை தம் ஜனமாக்கினார். தேவன் தம் உடன்படிக்கைக்கு உண்மையுள்ளவர்; தம் ஆடுகள் உண்மையற்றவர்களாக இருந்தாலும், அவற்றைப் பராமரிக்கிறார்.

இவ்வாறு கர்த்தருடைய சர்வமகத்துவ ஆட்சி உலகத்தை அசையாதபடி நிலைபெறச் செய்கிறது. இந்த அடிப்படை உண்மையை வாசகர் புரிந்துகொள்ள சங்கீதக்காரர்கள் விரும்புகிறார்கள். இந்தக் கண்ணோட்டத்தின் வெளிச்சத்தில் அசராத அர்ப்பணிப்புடன் தேவனைச் சேவித்து, பிழைக்க சங்கீதக்காரர்கள் முயலுகிறார்கள்.

2024 ஜனவரி 20, வகுப்புக்காகப் படிக்கவேண்டிய பாடம்