---
title:  மேலும் படிக்க
date:   19/01/2024
---

சங்கீதம் 86:5,15. தேவன் அன்பாகவே இருக்கிறார் என்கிற உண்மை எவ்வாறு சங்கீதங்களில் தேவனையும் அவரது செய்கைகளையும் பற்றிச் சொல்லப்படுகிற பல்வேறு விஷயங்களை நன்கு புரிந்துகொள்ள உதவுகிறது?

உலகத்தை நிலைப்படுத்தி, பாதுகாக்கிற தேவனைப்பற்றிய முக்கிய விபரங்கள், அவரது செயல்பாடுகள்பற்றி இந்த வாரம் படித்தோம். சிருஷ்டிகரும் ராஜாவும் நியாயாதிபதியும் உடன்படிக்கை இரட்சகரும் கட்டளைகளைக் கொடுத்தவருமான தேவனே நோக்கி சங்கீதக் காரர்கள் வேண்டுகிறார்கள். இந்த உலகத்தில் தேவனுடைய செயல்களை அவரது பல்வேறு நாமங்களும் பட்டங்களும் சுட்டிக்காட்டுகின்றன. உதாரணமாக மேய்ப்பன் (சங் 23:1; சங் 80:1); இரட்சிப்பின் கன்மைல் (சங் 95:1); பிதா (சங் 68:5; சங் 89:26). மாபெரும் போராட்டத்தின் களேபரத்தின் மத்தியில் நாம் பாதுகாப்பாக இருக்கலாம்; ஏனென்றால் தேவன் சர்வமகத்துவர்; தாம் செய்கிற, சொல்லுகிற அனைத்திலும் அவர் உண்மையுள்ளவராக இருக்கிறார்.

தேவனுடைய அன்பு, கிருபை, உலகத்தை மீட்டு, இரட்சிப்பதற்கான அவரது திட்டம் ஆகியவற்றின் வெளிச்சத்தில் சங்கீதங்களை வாசிக்கவேண்டும். ‘தேவனுடைய குணத்தை எவ்வளவு அதிகமாக சிலுவையில் வெளிச்சத்தில் ஆராய்கிறோமோ, அவ்வளவுக்கு அதிகமாக இரக்கமும் கனிவும் மன்னிப்பும் நீதி மற்றும் நியாயத்தோடு கலந்திருப்பதைக் காணமுடியும்; எல்லையில்லாத அன்பும் வழிதவறித் திரிகிற தன் பிள்ளைக்காக அதிக பரிவோடு ஏங்குகிற ஒரு தாயின் பரிவைவிட அதிக கனிவுமிக்க பரிவும் வெளிப்படுவதற்கான எண்ணற்ற ஆதாரங்களை தெளிவாகக் காணமுடியும்’1. சங்கீதங்களில், தங்கள் கலகத்திற்காக மனிதர்கள் தேவனுடைய நியாயத்தீர்ப்பைச் சந்தித்தாலும், தேவகோபம் கொஞ்சக்காலமே இருக்கும், அவரது இரக்கம் முடிவில்லாத்து என்று அறிந்து அவரை நோக்கி அவர்கள் தொடர்ந்து கூப்பிட்டதாகச் சொல்லப்படுகிறது. சங் 103:8.

**கலந்துரையாடக் கேள்விகள்**

`தேவனே ஆட்சியாளராகவும் இருக்கும்போது நம் உலகத்தில் ஏன் அதிக குழப்பம் காணப்படுகின்றது என்கிற கேள்விக்கு மாபெரும் போராட்டம் உண்மையாக நடைபெற்று வருவதைப் புரிந்துகொள்வது எவ்வாறு உதவுகிறது? மாபெரும் போராட்டம் பற்றியக் கருத்து எவ்வாறு நமக்கு உதவியாக இருக்கிறது?`

`தேவனே சிருஷ்டிகர் என்கிற நம்பிக்கை நம்மைப் பற்றியும், சிருஷ்டிப்போடு நம் உறவுபற்றியும் நமக்குள்ள புரிதலில் எவ்வாறு தாக்கத்தை ஏற்படுத்தவேண்டும்? அந்த உண்மையை கவனிக்கத் தவறினால் என்னவாகும்? சங் 106:35-42.`

`வேதாகமக்காலங்களில் ஜாதிகளின் விக்கிரகங்களின் பிரச்சனை என்ன? சங் 115:4-8. இன்றைய விக்கிரகங்களின் பிரச்சனை என்ன? ஆண்டவரோடு நம் அனுபவத்திற்கு அவை எவ்வாறு ஆபத்தாக இருக்கின்றன?`

`தேவனுடைய நியாயத்தீர்ப்பு அவருடைய மக்களிடமிருந்து தொடங்குவதை அறிந்து தேவமக்கள் எவ்வாறு வாழவேண்டும்? தேவன் எவ்வாறு தம் மக்களை நியாயந்தீர்க்கிறார், எதற்காக நியாயந்தீர்க்கிறார்?`