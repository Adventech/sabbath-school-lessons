---
title:  உடன்படிக்கையை நினைவில் வைத்திருக்கிறார்
date:   17/01/2024
---

`தேவனுடைய நியாயத்தீர்ப்பு குறித்த கருத்து ஒரு முக்கியக் கேள்வியை எழுப்புகிறது. அதாவது, நியாயத்தீர்ப்பின் சமயத்தில் தேவ மக்கள் எவ்வாறு தேவனோடு சமாதானமாகவும் இரட்சிப்பின் நிச்சயத்தோடும் இருக்கமுடியும்? சங் 94:14; சங் 105:7-10; தானி 7:22.`

சீயோனில் தேவனுடைய வாசஸ்தலம் இருப்பதாலும் (சங் 76:1,2), அவர் தம் மக்களை தம் சொந்த சம்பத்தாக எண்ணி, அவர்களோடு நித்திய உடன்படிக்கையை ஏற்படுத்தியிருப்பதாலும், அவர்கள் (சங் 94:14; சங் 105:8-10) அவர்கள் பாதுகாப்பாக இருக்கிறார்கள். தம் உடன்படிக்கை மக்களை தாம் தள்ளுவதில்லை என்று தேவன் வாக்குரைத்திருப்பதோடு, அவர்களைப் பாதுகாக்கவும் மும்முரமாகச் செயல்படுகிறார். தம் மக்களின் பாவங்ளை மன்னிக்கிறார் (சங் 103:3); அவர்களை அறிவுறுத்தி, ஆசீர்வதித்து, பெலப்படுத்துகிறார். சங் 25:8-11; சங் 29:11; சங் 105:24. மக்களை நீதியின் பாதையில் திருப்பவும், தேவன் அவ ர்கள் மேல் அக்கறையாக இருப்பதை எடுத்துக்காட்டவும் தேவனுடைய நியாயத்தீர்ப்புகள் கொடுக்கப்பட்டிருக்கின்றன. சங் 94:8-15.

இஸ்ரவேலின் வரலாற்றில் தேவன் தம் உடன்படிக்கைக்கு உண்மையுள்ளவராக இருந்ததையே சங் 105 காட்டுகிறது. நன்மையான சூழ்நிலைகள், தீமையான சூழ்நிலைகள் என அனைத்திலும் தேவன் அவர்களோடு இருந்தார். தம் முன்னறிவின்படி யோசேப்பை எகிப்திற்கு வழிநடத்தினார்; கொடிய பஞ்சத்திலிருந்து அவர்மூலமாக தம் மக்களையும் அந்தப் பகுதியிலிருந்த ஜாதிகளையும் காப்பாற்றினார். சங் 105:16-24. எகிப்திய அடிமைத்தனத்திலிருந்து தம் மக்களை வழிநடத்திச் செல்ல மோசேயை எழுப்பினார்; தம் மக்களுக்காக அதை அடையாளங்களாலும் அற்புதங்களாலும் செய்தார். சங் 105:25-38.

தேவன் தம் மக்களுக்கு வாக்குத்தத்த தேசத்தைக் கொடுத்தார். சங் 105:11,44. அவர்களைத் தொடர்ந்து பாதுகாத்தார். சங் 105:12-15. அவர்களைப் பெருகச் செய்தார். சங் 105:24. அவர்களை ஒடுக்கினவர்களிடமிருந்து பாதுகாத்தார். சங் 105:37,38. அவர்களுடைய அன்றாட தேவைகளைச் சந்தித்தார். சங் 105:39-41. தம் மக்கள் சம்பந்தப்பட்ட அனைத்து விஷயங்களிலும் தேவன் சர்வமகத்துவ கட்டுப்பாடு உடையவராக இருக்கிறார். இந்த உண்மையை அவரது மக்கள் ஒருபோதும் மறக்கக்கூடாதென சங்கீதக்காரன் விரும்புகிறார்.

தேவன் தம் உடன்படிக்கையை நினைவுகூருகிறார் என்றால், அது வெறுமனே நினைவாற்றல் சம்பந்தப்பட்டதாக இராமல், அவரைச் செயல்படத் தூண்டுவதாக இருக்கிறது. ஆதி 8:1; 1சாமு 1:19; சங் 98:3; சங் 105:42-44.

பிறமக்களுக்குச் சாட்சி பகரவும் தேவ மக்கள் அழைக்கப்படுகிறார்கள்; ஏனென்றால், சகல மக்களும் தம் மக்களாகிய இஸ்ரவேலரோடு சேர்ந்துகொள்ள தேவன் விரும்புகிறார். சங் 105:1,2. இரக்கமுள்ள தேவனுடைய பாதுகாப்பு உடன்படிக்கையால் உலகத்தார் பாதுகாக்கப்படுகிறார்கள். சங் 89:28-34.

`முற்கால இஸ்ரவேலரோடு செய்யப்பட்ட இந்த வாக்குறுதிகள் இப்போது நமக்கும் பொருந்தும் என்பதைக் காட்டுகிற என்ன உறுதியை இயேசுவில் பெற்றிருக்கிறோம். கலா 3:26-29.`