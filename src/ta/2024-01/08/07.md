---
title:  மேலும் படிக்க
date:   23/02/2024
---

இன்றைய காலங்களில், சந்தோஷமான வாழ்க்கையை விரும்புகிறஅளவுக்கு ஞானத்தைப் பெற்றுக்கொள்வதில்லை விரும்புவதில்லை. ஞானத்தைவிட மகிழ்ச்சியை மக்கள் விரும்புகிறார்கள். ஆனால் தேவபக்திக்கேற்ற ஞானமில்லாமல் உண்மையிலேயே மகிழ்ச்சியான, நிறைவான வாழ்க்கையை வாழமுடியுமா? முடியாது என்று சங்கீதம் சொல்லுகிறது. ஞானமா மகிழ்ச்சியா என்கிற தேர்வு நமக்குமுன் வைக்கப்படாதது நல்ல செய்தி. ஆனால் தேவபக்திக்கேற்ற ஞானம் மெய்யான மகிழ்ச்சியைக் கொண்டுவருகிறது.

‘நடை’ என்பதற்கான எபிரெய வார்த்தையின் பன்மை வடிவம் அஷுரெ; ‘மகிழ்ச்சி’ என்பதற்கான எபிரெய வார்த்தை அஷ்ரெ. இரண்டும் கிட்டத்தட்ட ஒன்றுபோல் ஒலிக்கின் றன. இதில் ஒரு முக்கிய செய்தி உள்ளது. தேவபாதையில் செல்கிற ‘நடைகள்’ ஒருவரை ‘மகிழ்ச்சியான’ வாழ்க்கைக்கான தேவனுடைய பாதையில் வழிநடத்துகின்றன. சங் 1:1; சங் 17:5; சங் 37:31; சங் 44:18; சங் 89:15; சங் 119:1. வேதாகமத்தில், ஞானமோ மகிழ்ச்சியோ கருத்துகளாக அல்ல, உண்மையான வாழ்க்கை அனுபவமாக முன்வைக்கப்படுகின்றன.

“நமக்குமுன் தேவன் வைத்துள்ள மகிழ்ச்சியான சம்பவங்களுக்காக தேவனை ஸ்தோத்தரியுங்கள். அவர் அன்பை உறுதிப்படுத்துகிற பாக்கியமான நிச்சயங்களை ஒன்றுகுவித்து, அவற்றையே மீண்டும்மீண்டும் நினைத்துப் பார்ப்போமாக: ‘தேவ குமாரன் தம் பிதாவின் சிங்காசனத்தை விட்டு இறங்கி வந்தது: மனிதர்களைச் சாத்தானுடைய வல்லமையிலிருந்து மீட்பதற்காக, அவர் மனிதன் ஆனது; நமக்காக அவர் வெற்றி பெற்றது; பரலோகத்தை மனிதருக்குத் திறந்து காண்பித்தது; தேவன் தம் மகிமையை வெளிப்படுத்துகிற சந்நிதி ஸ்தானத்தை மனித பார்வைக்குத் திறந்துவைத்தது; பாவத்தால் அழிவின் குழிக்குள் தள்ளப்பட்ட மனித இனத்தைத் தூக்கி எடுத்து, எல்லாம் கடந்த தேவனோடு மீண்டும் தொடர்பை ஏற்படுத்தியது; நமக்கு வந்த சோதனையில் நம் மீட்பர்மேல் நமக்குள்ள விசுவாசத்தால் நாம் வெற்றிபெற்றது; கிறிஸ்துவின் நீதியாகிய வஸ்திரத்தால் நாம் மூடப்பட்டது; அவருடைய சிங்காசனதிற்கு நாம் உயர்த்தப்பட்டது’ போன்ற காட்சிகளையே நாம் தியானிக்க வேண்டு மென்று தேவன் விரும்புகிறார்.”

**கலந்துரையாடக் கேள்விகள்**

`தேவ வார்த்தை வெறும் ஆலோசனையாக மட்டுமல்லாமல் ஒருவருடைய மகிழ்ச்சியின் ஆதாரமாகவும் எவ்வாறு மாறமுடியும்? தேவ வார்த்தையை உட்கொள்வது என்றால் வார்த்தையாகிய இயேசு கிறிஸ்துவுக்குள் ஜீவிப்பது என்பதின் அர்த்தம் என்ன? யோவான் 1:1; யோவான் 15:5,7.`

`மனதறிந்து, தொடர்ச்சியாக மனிதர்கள் தேவ போதனையைப் புறக்கணிக்கும்போது என்னவாகிறது? சங்கீதம் 81; சங்கீதம் 95. ஏன் அவ்வாறு நடக்கிறது?`

`நீதிமானின் ஆலோசனையைவிட துன்மார்க்கரின் வழி சிலசமயம் இச்சிக்கத்தக்கதாகத் தோன்றுவதற்கு காரணம் என்ன? சங்கீதம் 141. அதாவது, துன்மார்க்கர் பெரும்பாலும் செழித்திருப்பதுபோலத் தோன்றுகிறது; இதற்கு நாம் எவ்வாறு அர்த்தம் காணலாம்?`