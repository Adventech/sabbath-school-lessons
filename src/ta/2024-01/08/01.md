---
title:  நீதியுள்ள வாழ்வுக்கான ஞானம்
date:   17/02/2024
---

### இவ்வார ஆராய்ச்சிக்கு
சங்கீதம் 119:1-16; சங்கீதம் 90; யோவான் 3:16; சங் 95:7-11; சங்கீதம் 141; சங்கீதம் 128.

> <p>மனன வசனம்</p>
> ‘நாங்கள் ஞான இருதயமுள்ளவர்களாகும்படி, எங்கள் நாட்களை எண்ணும் அறிவை எங்களுக்குப் போதித்தருளும்’ சங்கீதம் 90:12.

தேவ கிருபையே பாவ மன்னிப்பை அருளுகிறது; மனந்திருந்தி, விசுவாசத்துடன் வாழத்துவங்குகிற பாவிக்குள் புதிய இருதயத்தைச் சிருஷ்டிக்கிறது.

தேவ வார்த்தை நீதியான வாழ்க்கைக்கு ஆலோசனை வழங்குகிறது. சங் 119:9-16. கட்டளைகளை கிரியைத்துவச் செயலாகக் கைக்கொள்ளாமல், தேவனோடு நெருக்கமான உறவாலும், வாழ்க்கையில் ஆசீர்வாதங்கள் நிறைந்திருப்பதாலும் கைக்கொள்ள ஆரம்பிப்போம். சங் 119:1,2; சங் 128.

ஆனாலும், நீதிமான்களுக்கும்கூட வாழ்க்கையில் சோதனைகள் இல்லாமல் இருப்பதில்லை. சில சமயங்களில், பாவத்தின் வஞ்சகத் தன்மையால் நீதிமான்கள் சோதிக்கப்படலாம். சங் 141:2-4. ஏன், அதில் விழவும் நேரிடலாம். தம் பிள்ளைகளின் உண்மைதன்மை (அல்லது உண்மையற்றதன்மை) வெளிப்படும்படி அந்தச் சோதனையின் நாட்களை தேவன் அனுமதிக்கிறார். தேவபிள்ளைகள் தேவனுடைய ஆலோசனைகளுக்கும் அறிவுரைகளுக்கும் செவிகொடுத்தால், அவர்களது விசுவாசம் சுத்திகரிக்கப்படும்; கர்த்தருக்குள் அவர்களது நம்பிக்கை பெலப்படும். நீதியான வாழ்க்கைக்கான ஞானமானது சோதனைகளுக்கும் சவால்களுக்கும் மத்தியில் தேவனோடு வாழ்க்கையின் அனுபவங்களிலிருந்து கிடைக்கிறது. எனவே, நாம் ஞான இருதயமுள்ளவர்களாகும்படி, நம் நாட்களை எண்ணும் அறிவை நமக்குப் போதிக்கவேண்டும் என்கிற ஜெபமானது (சங் 90:12), தேவனுக்கு உண்மையுள்ளவர்களாக வாழ நம்மை அர்ப்பணிப்பைப் பிரதிபலிக்கிறது.

2024 பெப்ரவரி 24 வகுப்புக்காகப் படிக்கவேண்டிய பாடம்