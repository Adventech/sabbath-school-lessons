---
title:  ယွၤအတၢ်တိၥ်ပၥ်လီၤထူလီၤယိၥ်
date:   24/02/2026
---

`ဖး ကလီးစဲ ၁း၂၄, ၂၅. ဘၣ်မနုၤလၢစီၤပီလူးစံးကတိၤဘၣ်ဃး အတၢ်တူၢ်ဘၣ်တၢ်နးတၢ်ဖှီၣ်လၢကစၢ်ခ၇ံၥ်အမံၤန့ၣ်လဲၣ်.`

စီၤပီလူးကွဲးလံၥ်ကလီးစဲအံၤ ဖဲအအိၣ်လၢတၢ်ဒုးအီၤလၢဟံၣ်ပူၤ ဖဲ၀့ၢ်၇ိမ့ၤအံၤအကတီၢ်ဘၣ်ဆၣ်, အတၢ်တူၢ်ဘၣ်တၢ်နးတၢ်ဖှီၣ်အဒိၣ်ကတၢၢ်န့ၣ် မ့ၢ်ဝဲလၢအမၤတၢ်တသ့ဘၣ်ခီဖျိအတၢ်လဲၤဆူတၢ်လီၢ်တပူၤ၀ံၤတပူၤဒီး ဟံၣ်တဖျၢၣ်၀ံၤတဖျၢၣ် ဒ်အဝဲမၤတ့ၢ်ဝဲလၢအပူၤကွံၥ်အသိးန့ၣ်လီၤ (မၤတၢ် ၂၀း၂၀). အတၢ်တူၢ်ဘၣ်တၢ်နးတၢ်ဖှီၣ် (တၢ်နးတၢ်ဖှီၣ်တဖၣ်) လၢကစၢ်ခ၇ံၥ် ဟ့ၣ်ပလီၢ်ပၥ်ဖဲ မးသဲ ၂၄း၉; ယိၤဟၣ် ၁၆း၃၃) အပူၤအံၤ, "ထိၣ်သတြီၤဒီး တၢ်လၤတၢ်ကပီၤဆူညါလၢ ကအိၣ်ဖျါလၢပလိၤ" အံၤတသ့ဝဲဘၣ် (၇ိမ့ၤ ၈း၁၈). အအံၤမ့ၢ်တၢ်အက့ၢ်အဂီၤလၢအဒိၣ်ဝဲန့ၣ်လီၤ. ဒ်စီၤပီလူးကွဲးတ့ၢ်ဆူ ခ၇ံၥ်ဖိဖဲ ဖံလံးပံၤတဖၣ်အဂီၢ်အသိး, အခဲအံၤလၢၦၤကလီးစဲဖိအဂီၢ် အဝဲ သူၣ်ဖှံသးညီလၢ အတၢ်နးတၢ်ဖှီၣ်အဖီခိၣ်လၢအဝဲသ့ၣ်တဖၣ်အဘျုးအဖှိၣ် အဂီၢ်လီၤ (ကလီးစဲ ၁း၂၄).

ဘၣ်တဘၣ်စီၤပီလူးကအိၣ်ဘၣ်လၢဃိၥ်ပူၤသ့ၣ်သ့ၣ်လီၤ, ဘၣ်ဆၣ်ဒီး "ယွၤအကလုၢ်ကထါတဘၣ်တၢ်စၢဃၥ်ဘၣ်" (၂တံၤမသ့း ၂း၉). ဖဲစီၤပီလူး ဘၣ်တၢ်ဒုးဃၥ်အီၤအကတီၢ်န့ၣ်, အဝဲကွဲးလံၥ်ဖံလံးပံၤ, အ့းဖ့းစူးဒီး ဖံၤလ့မိၣ် သ့ၣ်တဖၣ်န့ၣ်လီၤ. တုၤမ့ၢ်တၢ်ပျၢ်ကွံၥ်အီၤ၀ံၤဒီး, ယွၤထိၣ်ဂဲၤအသးလၢ ကကွဲးတၢ်ဟ့ၣ်ကူၣ်ဟ့ၣ်ဖးလၢအ၇့ဒိၣ်မးတမံၤလၢ အဘၣ်တၢ်ထံၣ်န့ၢ်အီၤဖဲ ၁တံၤမသ့း ဒီး တံတူးအပူၤန့ၣ်လီၤ. မၤကဒီးတစု, ဖဲအဝဲဘၣ်အိၣ်လၢ ဃိၥ်ပူၤအလီၢ်ခံကတၢၢ်ဖဲ၀့ၢ်၇ိမ့ၤအပူၤအံၤန့ၣ်, အဝဲကွဲး ၂တံၤမသ့းန့ၣ်လီၤ. မ့ၢ်စံးလၢအဖုၣ်န့ၣ်, နံၣ်လါလၢအလီၢ်ခံကတၢၢ်သ့ၣ်တဖၣ်အံၤ ကတဲၥ်ကတီၤန့ၣ် စီၤပီလူးတၢ်ခွဲးယၥ်လၢ ကကွဲးတၢ်လၢအ၇့ဒိၣ်မးတနီၤလၢ လံၥ်စီဆှံအသီ တကတြူၢ်အပူၤ လၢအပၣ်ဃုၥ်ဒီးလံၥ်ဧ့ၤဘြံၤအံၤန့ၣ်လီၤ.

ကစၢ်ယွၤအတၢ်ကူၣ်ထီၣ်ဖးလီၤအံၤ ထံၣ်စိပၥ်တၢ်သ့ၣ်တဖၣ်ခဲလၢၥ် ဒီးအါန့ၢ်ဒံးအအံၤဆူညါန့ၣ်လီၤ. ဟ့းလ့ၣ်အတၢ်ကတိၤလၢ စီၤပီလူးသူဝဲဖဲ ကလီးစဲ ၁း၂၅ အပူၤအံၤ, ကွဲးကျိၥ်ဝဲအါဒၣ်တက့ၢ်လၢအမ့ၢ်, "တၢ်အံးထွဲ ကွၢ်ထွဲတၢ်" ဒီးမ့ၢ်ဝဲ oikonomia န့ၣ်လီၤ. ဘၣ်တၢ်သူအီၤလၢအကတီၢ် ဒၣ်ဝဲအပူၤ (ဒ်အမ့ၢ်တၢ်အဒိတမံၤဖဲ ၁တံၤမသ့း ၁း၄) ဒုးနဲၣ်ဆူ "ယွၤအလုၢ် အလၢ်လၢအဘၣ်ဃးဒီးတၢ်နၥ် - Luke Timothy Johnson, The First

and Second Letters to Timothy (New York: Doubleday, 2001), p. 164. တၢ်န့ၣ် ပၣ်ဃုၥ်ဝဲဒီးစီၤပီလူးအတၢ်မၤတၢ်သးခုကစီၣ်အဂ့ၢ်အကျိၤ လီၤ. ဘၣ်ဆၣ်ဒီး, လၢတၢ်အဒိၣ်အအါအပူၤန့ၣ်, ပၣ်ဃုၥ်ဒီးယွၤအတၢ်ကတဲၥ် ကတီၤပၥ်ခဲလၢၥ်လၢ အမၤဝဲဘၣ်ဃးဒီးတၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ် လီၤ. စီၤပီလူးအတၢ်သးခုအကစီၣ်အတၢ်မၤ, တၢ်မၢဖိလၢအဂၤတဖၣ် အတၢ်မၤ, ဒီး၀ံသ့ၣ်တဖၣ်အတၢ်မၤလၢလံၥ်စီဆှံအလီၢ်လံၤတကတြူၢ်အပူၤ (အ့းဖ့းစူး ၂း၂၀း အ့းဖ့းစူး ၃း၅) ဃုၥ်ဒီးစီၤမိၤၡွအတၢ်မၤအံၤ ဘၣ်တၢ်ကူၣ်ပၥ် အီၤလၢ "ကမၤလၢၦဲၤအကလုၢ်ကထါအဂီၢ်" (ကလီးစဲ ၁း၂၅) တၢ်ခဲလၢၥ်အံၤ စဲဘူးလိၥ်အသးဒီးယွၤအတၢ်တိၥ်ပၥ်န့ၣ်လီၤ.

ပကကွၢ်အါထီၣ်ထံထံဆးဆးဘၣ်ဃးတၢ်ဂ့ၢ်အံၤလၢ ခဲမုၢ်ဆ့ၣ် အတၢ်မၤလိအပူၤဘၣ်ဆၣ်သနၥ်က့, မၤစၢၤၦၤဒ်သိးကကွၢ်လၢစီၤပီလူးသ့ၣ်ညါ အတၢ်ဖံးတၢ်မၤအဂ့ၢ်ထဲအစှၤတစဲးလၢတၢ်အါအံၤအပူၤ, ယွၤအတၢ်တိၥ်ပၥ် လၢအဒိၣ်ဝဲအါဝဲလၢအဘၣ်တၢ်မၤအီၤ "လၢဟီၣ်ခိၣ်အခီၣ်ထံးကဲထီၣ်လံၤလံၤ" န့ၣ်လီၤ (မးသဲ ၁၃း၃၅; အ့းဖ့းစူး ၁း၄).

`ဆိကမိၣ်ထီၣ်နနီၢ်ကစၢ်ဒၣ်နဲအတၢ်အိၣ်မူတက့ၢ်. တၢ်ဆၢတဲၥ်လၢ နမၤအီၤအံၤန့ၣ် (ဒိၣ်မ့ၢ်ဂ့ၤ ဆံးမ့ၢ်ဂ့ၤ) နဘၣ်ထွဲလိၥ်အသးဒီးယွၤအတၢ် တိၥ်ပၥ်လၢအဒိၣ်အံၤန့ၣ်ဧါ. မ့ၢ်ပသ့ၣ်ညါနီၢ်နီၢ်လၢတၢ်ဆၢတဲၥ်တမံၤအံၤ "ဆံးဝဲ" အဂ့ၢ်ဧါ. မ့ၢ်အိၣ်ဝဲဒီးတၢ်ဂ့ၢ်တၢ်ကျိၤအါအါကလဲၥ်လၢ ကအိၣ်ဖျါ ထီၣ်က့ၤဝဲလၢခံကသ့ဝဲကျဲဒ်လဲၣ်.`