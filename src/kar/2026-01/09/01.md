---
title:  တၢ်မၤဃူမၤဖိးလိၥ်က့ၤတၢ်ဒီးတၢ်မုၢ်လၢ်
date:   21/02/2026
---

### တၢ်မၤလိတနွံအံၤအဂီၢ်ဖး
ကလီးစဲ ၁း၂၁-၂၉; အ့းဖ့းစူး ၅း၂၇; အ့းဖ့းစူး ၃း၁၇; ၇ိမ့ၤ ၈း၁၈; အ့းဖ့းစူး ၁း၇-၁၀း အ့းဖ့းစူး ၃း၃-၆; ကတိၤဒိ ၁၄း၁၂.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, ၦၤလၢအတသ့ၣ်ညါဘၣ်တၢ်ဒဲးဘးန့ၣ်, တၢ်ပၥ်က့ၤ အီၤလၢတၢ်ဒဲးဘးလၢပဂီၢ်, ဒ်သိးပကကဲလၢယွၤအတၢ်တီတၢ်လိၤလၢအပူၤ လီၤ" (၂က၇ံၣ်သူး ၅း၂၁).

စီၤပီလူးဆဲးပၥ်ဖျါထီၣ်တၢ်မၤဃူမၤဖိးလိၥ်က့ၤတၢ် အတၢ်ဂ့ၢ်တၢ်ကျိၤ လၢအဖျါမးဝဲဂ့ၤမးတမံၤဖဲ ကလီးစဲ ၁း၂၀ အပူၤန့ၣ်လီၤ (ကွၢ် တၢ်မၤလိ ၈, မုၢ်ယဲၢ်နံၤ) ဖဲအံၤန့ၣ် အဝဲပၥ်ဖျါထီၣ်တၢ်နၢ်ပၢၢ်ဘၣ်ဃးဒီးတၢ်ဘၣ်တ့ခဲလၢၥ် အတၢ်ကူၣ်တၢ်ဆး, ဖဲတၢ်လၢအပိၥ်ထွဲထီၣ်အခံတဖၣ်န့ၣ် မ့ၢ်တၢ်ဘၣ်ဃးဒီး နီၢ်ကစၢ်တဂၤအဂ့ၢ်န့ၣ်လီၤ. ခီဖျိအတၢ်သံလၢထူၣ်စုညါအလိၤအံၤန့ၣ်, ယ့ၣ်ရှူး မၤလၢၦဲၤတၢ်မၤဃူမၤဖိးလိၥ်က့ၤတၢ်လၢၦၤကိးဂၤဒဲးအဂီၢ် ဒီးတၢ်ကိးမံၤဒဲး အဂီၢ်, လီၤဆီဒၣ်တၢ်ၦၤကညီတဖၣ်, လၢအကဲထီၣ်တၢ်ထီဒါယွၤအတၢ်အိၣ်မူ ခီဖျိတၢ်ဒဲးဘး, ဘၣ်ဆၣ်အခဲအံၤန့ၣ်, ခီဖျိကစၢ်ယ့ၣ်ရှူးအဃိ, ဘၣ်တၢ်မၤဃူ မၤဖိးခီဖျိအီၤလၢတၢ်နၥ်အပူၤလီၤ.

တၢ်အကျိၤအကျဲလၢ အဘၣ်ဃးဒီးနီၢ်ကစၢ်တဂၤလၢ်လၢ်အတၢ်မၤဃူ လိၥ်ဖိးလိၥ်က့ၤတၢ်န့ၣ် အိၣ်ဖျါဖဲတနွံအံၤတၢ်ဂ့ၢ်တၢ်ကျိၤတဖၣ်အပူၤန့ၣ်လီၤ. ဒ်တၢ်ဘၣ်တ့ခဲလၢၥ်အတၢ်အိၣ်ဖျါအသိး, ကစၢ်ခ၇ံၥ်အတၢ်သံမၤအသးဒ်အံၤ န့ၣ်လီၤ. လၢၦၤတဂၤလၢ်လၢ်အပူၤန့ၣ်, ထူၣ်စုညါကဲထီၣ်တၢ်ဟူးဂဲၤအနီၢ်ကီၢ် တမံၤဃုၥ်ဒီးကစၢ်ယွၤအတၢ်အဲၣ်လၢ အဆီတလဲကွံၥ်ၦၤဂီၢ်မုၢ်ဒ်အဝဲသ့ၣ်ဒိးန့ၢ် ဘၣ်တၢ်သးခုအကစီၣ်အသိးဒီး ဒိးန့ၢ်ကစၢ်ခ၇ံၥ်အနီၢ်ကစၢ်ဒၣ်ဝဲလၢ အမ့ၢ် တၢ်လၤကပီၤအတၢ်မုၢ်လၢ်အံၤန့ၣ်လီၤ.

စီၤပီလူးစံးကတိၤဘၣ်ဃးစ့ၢ်ကီးဒီး, "တၢ်ခူသူၣ်လၢအိၣ်ခူသူၣ်တ့ၢ် အစိၤစိၤအဃၣ်ဃၣ်" (ကလီးစဲ ၁း၂၆) တၢ်ခူသူၣ်အံၤ မ့ၢ်မနုၤလဲၣ်, ဒီးမ့ၢ် အထံၣ်စိပၥ်တၢ်ခဲလၢၥ်-လၢၦၤတဂၤလၢ်လၢ်ဒီးတၢ်ဘၣ်တ့တဖၣ်ခဲလၢၥ် အဂီၢ်န့ၣ်လဲၣ်. "တၢ်ခူသူၣ်" အံၤ ဘၣ်ထွဲလိၥ်အသးဒီးတၢ်သးခုအကစီၣ်လၢ စီၤပီလူးဘိးဘၣ်သ့ၣ်ညါလီၤလၢတၢ်သူၣ်အိၣ်သးအိၣ်အပူၤအံၤန့ၣ်ဒ်လဲၣ်.