---
title:  တၢ်ဆိကမိၣ်ဆူညါအဂီၢ်
date:   27/02/2026
---

"ပတအိၣ်ဒီးတၢ်တီတၢ်လိၤလၢပနီၢ်ကစၢ်ဒၣ်ဝဲအပူၤ လၢကမၤလၢၦဲၤ ယွၤအတၢ်သိၣ်တၢ်သီအံၤန့ၣ်ဘၣ်. ဘၣ်ဆၣ် ကစၢ်ခ၇ံၥ်ဒုးအိၣ်ထီၣ်ကျဲလၢ ပကပူၤဖျဲးဝဲအဂီၢ်လီၤ...နမ့ၢ်ဟ့ၣ်လီၤနနီၢ်ကစၢ်အသးဆူအအိၣ်န့ၣ်, ဒီးတူၢ်လိၥ်အီၤဒ်အမ့ၢ်နတၢ်အုၣ်က့ၤခီၣ်က့ၤကစၢ်ဒီး, နတၢ်ဒဲးဘးမ့ၢ်အိၣ်ဝဲ ဆံးအါလဲၣ်ဘၣ်ဆၣ်, လၢအမံၤအဃိ, ဘၣ်တၢ်ပၥ်နၤလၢတၢ်တီတၢ်လိၤအပူၤ လီၤ. ကစၢ်ခ၇ံၥ်အတကဲၥ်ပ၀းအိၣ်ဆၢထၢၣ်လၢနတကဲၥ်ပ၀းအလီၢ်, ဒီးဘၣ်တၢ်တူၢ်လိၥ်နၤလၢယွၤအမဲၥ်ညါ ဒ်သိးလၢနတမၤဘၣ်တၢ်ဒဲးဘးဘၣ် အသိးန့ၣ်လီၤ.

"အါန့ၢ်ဒ်အအံၤန့ၣ်, ကစၢ်ခ၇ံၥ်ဆီတလဲကွံၥ်သးလီၤ. အဝဲအိၣ်ဆိး လၢနသးကံၢ်ပူၤ ခီဖျိတၢ်နၥ်လီၤ. နကဘၣ်ပၢၤဃၥ်တၢ်အိၣ်စဲဘူးအံၤဃုၥ်ဒီး ကစၢ်ခ၇ံၥ်ခီဖျိတၢ်နၥ်ဒီးတၢ်ဆဲးဟ့ၣ်လီၤနတၢ်ဘၣ်အသးဆူအအိၣ်လီၤ, ဒီးနမ့ၢ်မၤဒ်အံၤသၦၢ်ကတၢၢ်ဒီး အဝဲကမၤတၢ်လၢနပူၤ ဒ်သိးနသးကအိၣ် ဒီးတၢ်မၤတၢ်လၢအတၢ်ဂ့ၤတၢ်၀ါအတၢ်သူၣ်မုၥ်သးမုၥ်အပူၤလီၤ...

"လၢတၢ်န့ၣ်အဃိ, ပနီၢ်ကစၢ်ဒၣ်ဝဲတအိၣ်ဒီးတၢ်ကပၥ်ကဖၢပသး အဂီၢ်နီတမံၤဘၣ်. ပတအိၣ်ဒီးတၢ်အဂ့ၢ်အကျိၤလၢကပၥ်ထီၣ်ထီပနီၢ်ကစၢ် ဒၣ်ဝဲအသးနီတမံၤဘၣ်. ပတၢ်မုၢ်လၢ်ထဲတမံၤန့ၣ် မ့ၢ်ဝဲကစၢ်ခ၇ံၥ်အတၢ်တီ တၢ်လိၤဘၣ်တၢ်ပၥ်အီၤလၢပပူၤ, ဒီးလၢတၢ်အံၤန့ၣ် ဟဲအိၣ်ထီၣ်ဝဲလၢ သးစီဆှံ အတၢ်မၤလၢပပူၤဒီးခီဖျိၦၤန့ၣ်လီၤ." Ellen G. White, Steps to Christ, pp. 62, 63.

"တၢ်ကပီၤလၢအဘၣ်တၢ်ဟ့ၣ်လီၤယၤအံၤ အိၣ်ဒီးအစိကမီၤဒိၣ်လၢ ၦၤအါအါကလဲၥ်ကဟးထီၣ်ကွံၥ်လၢပကျါ, ဒိကနၣ်သးလၢအလွဲန့ၢ်တၢ်ဒီး တၢ်၀ံတၢ်နါတဖၣ်အတၢ်သိၣ်လိသီလိန့ၣ်လီၤ. ယွၤသူၣ်အိၣ်သးအိၣ်လၢ သးသမူကိးဖျၢၣ်ဒဲး လၢအစံးအနၥ်တၢ်မ့ၢ်တၢ်တီအံၤ ကအိၣ်ဒီးတၢ်ကူၣ်သ့လၢ ကသ့ၣ်ညါတၢ်မ့ၢ်တၢ်တီအဂီၢ်လီၤ." Ellen G. White, Evangelism, p. 363.