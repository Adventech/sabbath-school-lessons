---
title:  သုမ့ၢ်အိၣ်ဂၢၢ်ဆိးကျၢၤလၢတၢ်နၥ်အပူၤ
date:   23/02/2026
---

`ဖး ကလီးစဲ ၁း၂၃ တက့ၢ်. နဆိကမိၣ်စီၤပီလူးပၥ်ဝဲတၢ်အခီပညီ လၢအမ့ၢ်, "အိၣ်သူၣ်လီၤသးဒီးအိၣ်ဂၢၢ်ဆိးကျၢၤ" လၢတၢ်နၥ်အပူၤအံၤလၢ မနုၤတမံၤလဲၣ်. (ကွၢ်စ့ၢ်ကီး ကလီးစဲ ၂း၅ ဒီး အ့းဖ့းစူး ၃း၁၇).`

တၢ်ပၥ်ဖျါလၢဟ့းလ့ၣ်အကျိၥ်လၢ အမ့ၢ်လံၥ်မဲၥ်ဖျၢၣ် "မ့မ့ၢ်" အံၤ အိၣ်လီၤဆီလိၥ်အသးလွံမံၤ, အိၣ်ဒီးအခီပညီလီၤဆီလိၥ်အသးလီၤ. ဖဲ ကလီးစဲ ၁း၂၃ ပၥ်ဖျါထီၣ်ဝဲတမံၤန့ၣ် တၢ်မၤအသးအံၤ ဘၣ်ဝဲမးန့ၣ်လီၤ. ဖဲအံၤန့ၣ်, စီၤပီလူးဟ့ၣ်ဂံၢ်ဟ့ၣ်ဘါၦၤကလီးစဲဃုၥ်ဒီးတၢ်ဆိကမိၣ်လၢအဝဲသ့ၣ်ကဆဲး အိၣ်မူ, အိၣ်ဂၢၢ်ဆိးကျၢၤလၢတၢ်နၥ်အပူၤန့ၣ်လီၤ. ဒ်စီၤပီလူးဒုးနဲၣ်ဝဲလၢ အဝဲထံၣ်တ့ၢ်အဝဲသ့ၣ်တဖၣ်အတၢ်စူၢ်တၢ်နၥ်ဒီးအတၢ်အိၣ်ဂၢ်ဆိးကျၢၤအဂ့ၢ် န့ၣ်လီၤ (ကလီးစဲ ၂း၅). မ့ၢ်နၥ်သက့ဒီး, အဝဲသ့ၣ်အတၢ်မုၢ်လၢ်န့ၣ် အိၣ်သူၣ် လီၤဒံးအသးလၢအတၢ်စူၢ်တၢ်နၥ်အကျဲလၢအဝဲသ့ၣ်လဲၤဝဲအံၤလီၤ.

တၢ်ဆိကမိၣ်လၢအမ့ၢ်မၤတၢ်ဆူညါသၦၢ်ၦၢ်အံၤ ဘၣ်တၢ်ကွဲးခီကျိၥ် အီၤလၢဟ့းလ့ၣ်အကျိၥ်လၢအမ့ၢ်, "မၤဒံးဆူညါ" (ကလီးစဲ ၁း၂၃) ဘၣ်တၢ်သူ အီၤလၢဖၤ၇ံၤၡဲဒီးစၤဒူၤကဲအဖီခိၣ်လၢအဆဲးဃ့ကိၢ်ဃ့ဂီၤတၢ်ဆူကစၢ်ခ၇ံၥ် အအိၣ်ဒ်သိးကစံးဆၢက့ၤတၢ်ဂ့ၢ်လၢကဘၣ်မၤတၢ်မနုၤတမံၤလၢပိၥ်မုၣ်ဘၣ် တၢ်ဖီၣ်န့ၢ်အီၤလၢ အမၤကမၣ်တၢ်တဂၤအံၤအဂီၢ်ဒ်လဲၣ်အဂ့ၢ် (ယိၤဟၣ် ၈း၇) တၢ်သူစ့ၢ်ကီးအီၤ ဖဲစီၤပ့းတရူးဆဲးတကျိၥ်ပဲတြီတုၤဒၣ်လဲၥ် နီၢ်၇ိဒၤသ့ၣ်ညါ အကလုၢ်ဘၣ်ဆၣ်ကးတံၥ်ဃၥ်ပဲတြီဒီးဃ့ၢ်နုၥ်ဆူဟံၣ်ပူၤ ဒ်သိးကစံးဘၣ် ၦၤအဂၤတဖၣ်န့ၣ်လီၤ (မၤတၢ် ၁၂း၁၆). စီၤပီလူးသူစ့ၢ်ကီးအီၤ ဖဲအဝဲ ဟ့ၣ်ဂံၢ်ဟ့ၣ်ဘါစီၤတံၤမသ့းဒ်သိးကအိၣ်ပလီၢ်သးလၢအကစၢ်ဒၣ်ဝဲဒီးတၢ်သိၣ် တၢ်သီအဂ့ၢ်န့ၣ်လီၤ (၁တံၤမသ့း ၄း၁၆). အခီပညီခဲအံၤန့ၣ် မ့ၢ်ဒ်သိးလိၥ် အသးထဲတမံၤလၢအဘၣ်တၢ်သူအီၤအါဒၣ်တက့ၢ်ဆူၦၤစူၢ်က့ၤနၥ်က့ၤတၢ်သ့ၣ် တဖၣ်အဂီၢ်လီၤ.

ဒ်ပကကွၢ်လၢခဲကိၥ်တနွံအတၢ်မၤလိပူၤအသိး စီၤပီလူးဘၣ်ယိၣ်လၢ ၦၤကလီးစဲဖိသ့ၣ်တဖၣ်ကလူၤပိၥ်ထွဲတၢ်အုၣ်က့ၤခီၣ်က့ၤလၢၦၤကညီအကျဲ တဖၣ်အပူၤ လၢကဟံးဃၥ်တၢ်မုၢ်လၢ်လၢတၢ်သးခုကစီၣ်ဟ့ၣ်လီၤဝဲအံၤန့ၣ်လီၤ (ကွၢ်တၢ်အဒိဖဲ ကလီးစဲ ၂း၈, ၂၀-၂၂). တၢ်ကတိၤလၢအမ့ၢ် "အိၣ်ဂၢၢ် ဆိးကျၢၤ" အံၤ ဘၣ်ထွဲလိၥ်အသးဒီးတၢ်သူၣ်လီၤတၢ်နၥ်အဂၢၢ်အကျၢၤဒီး တၢ်အဲၣ်လၢအအိၣ်သူၣ်လီၤအသးလၢ ကစၢ်ယွၤအကလုၢ်ကထါအဖီခိၣ်န့ၣ် လီၤ (ကွၢ် မးသဲ ၇း၂၅; အ့းဖ့းစူး ၂း၂၀း အ့းဖ့းစူး ၃း၁၇).

တၢ်လၢအဘၣ်ထွဲဒီးတၢ်ဆိကမိၣ်အံၤန့ၣ်, မ့ၢ်ဝဲဟ့းလ့ၣ်အတၢ် ကတိၤလၢအဘၣ်တၢ်ကွဲးကျိၥ်အီၤလၢအမ့ၢ်, "ဂၢၢ်ကျၢၤ" ဘၣ်ထွဲလိၥ်အသးဒီး တၢ်လၢတၢ်သုးကွံၥ်အီၤတန့ၢ်ဘၣ်တမံၤဒီးမ့ၢ်စံးအါထီၣ်န့ၣ်, ဘၣ်ထွဲဒီးခ၇ံၥ်ဖိ တဂၤလၢ "မ့ၢ်တသုးကွံၥ်သုလီၢ်လၢတၢ်မုၢ်လၢ်ဘၣ်ဃးဒီးတၢ်သးခုအကစီၣ်" (ကလီးစဲ ၁း၂၃) န့ၣ်လီၤ. တၢ်ကတိၤတဖျၢၣ်ဃီအံၤ ဘၣ်တၢ်သူအီၤဖဲ ၁က၇ံၣ်သူး ၁၅း၅၈ အပူၤလၢအမ့ၢ်, "ဂၢၢ်ကျၢၤ, သုးသးတန့ၢ်, လၢၦဲၤဒီး တၢ်မၤလၢယွၤပူၤထီဘိ, သ့ၣ်ညါလၢနတၢ်မၤလၢယွၤပူၤန့ၣ် တမ့ၢ်တၢ်ကလီ ကလီဘၣ်တက့ၢ်."

မ့ၢ်ထိၣ်သတြီၤဒီးတၢ်လၢၦၤနၥ်အီၤအါအါကလဲၥ်လၢအမ့ၢ်, "မ့ၢ်ဒိးန့ၢ် တၢ်အုၣ်က့ၤခီၣ်က့ၤတဘျီန့ၣ်, ကဒိးန့ၢ်ဘၣ်အီၤထီဘိလီၤ" အံၤအဂ့ၢ်န့ၣ်, စီၤပီလူးစံးတၢ်တမံၤလၢအလီၤဆီဝဲလၢၥ်လၢၥ်ဆ့ဆ့လီၤ.

နတၢ်လဲၤခီဖျိလၢအဘၣ်ဃးဒီးတၢ်ဂ့ၢ်အ၇့ဒိၣ်လၢ ကဆဲးမၤတၢ်နၥ် အတၢ်မၤအံၤန့ၣ် မ့ၢ်မနုၤတမံၤလဲၣ်. တၢ်လၢနကဘၣ်မၤတၢ်ဃုထၢလၢ ကမၤတၢ်အံၤန့ၣ် မ့ၢ်မနုၤလဲၣ်. နမ့ၢ်တမၤအီၤဒ်န့ၣ်ဘၣ်ဒီး တၢ်ကမၤအသး ဒ်လဲၣ်.