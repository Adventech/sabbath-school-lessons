---
title:  မၤဃူလိၥ်ဖိးလိၥ်က့ၤလၢတၢ်မၤအၢသီတဖၣ်အပူၤ
date:   22/02/2026
---

`ဖး ကလီးစဲ ၁း၂၁, ၂၂ တက့ၢ်. စီၤပီလူးကတိၤဘၣ်ထွဲတၢ်မနုၤ တမံၤဃုၥ်ဒီးအတၢ်ပၥ်ဖျါဆူတၢ်မၤထီဒါတၢ်ဒီး ကဲထီၣ်ဒုၣ်ဒါတဖၣ်အံၤန့ၣ် လဲၣ်. ဒီးတၢ်မုၢ်လၢ်ဒီးတၢ်ဘျုးတၢ်ဖှိၣ်လၢခ၇ံၥ်အတၢ်သံအံၤန့ၣ် မ့ၢ်မနုၤလဲၣ်.`

စီၤပီလူးပၥ်ဖျါထီၣ်ၦၤကညီအက့ၢ်အဂီၤအံၤ လၢအစံးဝဲဒၣ်ထီဘိ, အစှၤကတၢၢ်န့ၣ် ၦၤကညီလၢအတအိၣ်ဒီးကစၢ်ခ၇ံၥ်အတၢ်တီတၢ်လိၤအံၤ ဘၣ်န့ၣ်လီၤ. ဒီးလၢအနံၣ်ခံကထိဃၣ်ဃၣ်အလီၢ်ခံအံၤ, မတၤတဂၤလၢ မုၢ်မဆါတနံၤအံၤ ကစံးကတိၤဂ့ၢ်လိၥ်ဘှီလိၥ်တၢ်သ့ၣ်ညါအအံၤန့ၣ်လဲၣ်. တဘျီန့ၣ် ၦၤတဂၤစံးဝဲလၢ ခ၇ံၥ်ဖိအတၢ်သိၣ်တၢ်သီတမံၤလၢ အတလိၣ် ဟံးန့ၢ်လၢတၢ်စူၢ်တၢ်နၥ်အဖီခိၣ်ဘၣ်န့ၣ် မ့ၢ်ၦၤကညီအတၢ်ဒဲးဘးန့ၣ်လီၤ.

မ့ၢ်နၥ်သက့ဒ်န့ၣ်ဒီး, စးထီၣ်လၢတၢ်ဒဲးဘးဟဲနုၥ်လီၤအံၤန့ၣ်, ကစၢ်ယွၤ မၤဆိတၢ်လၢကမၤဃူလိၥ်ဖိးလိၥ်က့ၤၦၤလၢအအၢသီ ဒ်သိးပဝဲဒၣ်အံၤဃုၥ်ဒီး အနီၢ်ကစၢ်ဒၣ်ဝဲန့ၣ်လီၤ. အအံၤန့ၣ် မ့ၢ်တၢ်လၢအခီၣ်ထံးလံၤလံၤ ယွၤမၤတ့ၢ် တၢ်လၢကမၤဘၣ်က့ၤတၢ်ဒဲးဘးအတၢ်ကီတၢ်ခဲအံၤ, တုၤဒၣ်လဲၥ်လၢ တၢ်မၤ၀ံၤ တၢ်ကီတၢ်ခဲအံၤ မ့ၢ်အိၣ်သူၣ်လီၤအသးလၢအနီၢ်ကစၢ်ဒၣ်ဝဲအတၢ်သံလၢ ထူၣ်စုညါအလိၤအံၤန့ၣ်လီၤ.

လၢသ၀ီၤဧ့ၤဒ့ၣ်အပူၤန့ၣ်, ယွၤကိးထီၣ်စီၤအၤဒၣ်, အတၢ်ဘၣ်တ့လၢ အဂ့ၤကတၢၢ်အံၤ, "နအိၣ်ဖဲလဲၣ်ခီလဲၣ်" (၁မိၤ ၃း၉) ဒီးမုၢ်မဆါတနံၤအံၤ, အဝဲဆဲးဃုအသိဖိတဒုလၢအဟါမၢ်ကွံၥ်ဝဲ-ပဝဲဒၣ်အံၤန့ၣ်လီၤ. အဝဲအိၣ်ဒီး အတၢ်ကူၣ်ထီၣ်ဖးလီၤအလၢအၦဲၤ ဒ်သိးကတုၤလၢပအိၣ်, သူဝဲ ၁မိၤၡွ ၃း၁၅ တၢ်အၢၣ်လီၤအီလီၤအတၢ်သးခုကစီၣ်အဆိကတၢၢ်လၢ အတၢ်ထီဒုၣ်ဒါၦၤဒီး မုၣ်ကီၤလံၢ်အဘၢၣ်စၢၤအံၤန့ၣ်လီၤ.

တဘျီဘျီတၢ်သးခုအကစီၣ်အံၤ ဘၣ်တၢ်မၤသဘံၣ်ဘုၣ်အီၤ ဒီးထဲလၢ တၢ်ဆိကမိၣ်အီၤအပူၤလၢအအိၣ်ဒီးတၢ်မၤအခီပညီစှၤကိၥ်ဖိလၢ တၢ်အိၣ်မူ လၢအနံၣ်ခံကထိဒီးအကယၤအံၤအဆၢကတီၢ်န့ၣ်လီၤ. ဘၣ်ဆၣ်ဒီး မ့ၢ်တၢ်ယိယိဖိဒီးတီတီလိၤလိၤတမံၤလီၤ.

တၢ်သးခုအကစီၣ်အိၣ်ဝဲသၢတီၤလီၤ.

တၢတတီၤန့ၣ်, မ့ၢ်လၢပမၤတၢ်တသ့ဝဲနီတမံၤလၢ ကအုၣ်က့ၤခီၣ်က့ၤ ပနီၢ်ကစၢ်ဒၣ်ဝဲအဃိန့ၣ်, ကစၢ်ယ့ၣ်ရှူးဟဲဒီးသံလၢပတၢ်ဒဲးဘးအဂီၢ်လီၤ (ကွၢ် ၇ိမ့ၤ ၅း၆-၈).

ခံတီၤတတီၤန့ၣ်, လၢတၢ်တူၢ်လိၥ်အတၢ်သံလၢအမ့ၢ်ပတၢ်သံခီဖျိ တၢ်နၥ်, တၢ်ပီၢ်ယၢ်လီၤသး, ဒီးတၢ်ဒိးဘျၢသးလၢထံအဃိ, ပဘၣ်တၢ်ပၥ်တီ ပၥ်လိၤၦၤဒီးဒုးထူၣ်ဖျဲးၦၤလၢတၢ်ဒဲးဘးအတၢ်စံၣ်ညီၣ်အပူၤအံၤလီၤ (ကွၢ် ၇ိမ့ၤ ၅း၉-၁၁; ၇ိမ့ၤ ၆း၆, ၇).

သၢတီၤတတီၤန့ၣ်, တၢ်အိၣ်မူလၢပအိၣ်မူအဆၢကတီၢ်ခဲအံၤ မ့ၢ်တၢ်ဘျုးလၢတၢ်ပၥ်ဖှိၣ်ထီၣ်သးဃုၥ်ဒီးခ၇ံၥ်, လဲၤခီဖျိဘၣ်အတၢ်ဘၣ်တ့ ကဒီးတဘျီအတၢ်စိတၢ်ကမီၤ, ဒီးအိၣ်မူအတၢ်အိၣ်မူလၢပပူၤန့ၣ်လီၤ (ကွၢ် ၂က၇ံၣ်သူး ၅း၁၇-၂၁; ကလၤတံ ၂း၂၀).

တၢ်ဂ့ၢ်တၢ်ကျိၤ မ့တမ့ၢ် တၢ်မၤအသးလၢအလီၤဆီလိၥ်အသးတဖၣ် န့ၣ် ကဘၣ်အိၣ်ဝဲအလီၢ်တအိၣ်ဘၣ်. တၢ်သ့ၣ်တဖၣ်အံၤ မၤအသးသ့ဝဲ ခဲလၢၥ်တဘျီဃီ, ဖဲပမ့ၢ်အိၣ်ကတဲၥ်ကတီၤသးလၢ ကတူၢ်လိၥ်ကစၢ်ယ့ၣ်ရှူးလၢ ပတၢ်အိၣ်မူအပူၤအံၤန့ၣ်လီၤ. ဒီးမၤသီထီၣ်က့ၤတၢ်သ့ၣ်တဖၣ်အံၤကိးနံၤဒဲး ဒ်ပဟ့ၣ်လီၤပနီၢ်ကစၢ်ဒၣ်ဝဲအသးဆူအအိၣ်ကိးဂီၤဒဲးန့ၣ်လီၤ. လၢပဝဲဒၣ်တဂၤ စုၥ်စုၥ် အတၢ်လဲၤခီဖျိတ့ၢ်ကစၢ်ခ၇ံၥ်အတၢ်မၤလၢပတၢ်အိၣ်မူအပူၤဒ်လဲၣ်ဂ့ၤ ဒ်လဲၣ်ဂ့ၤ, တၢ်အခီၣ်ထံးခီၣ်ဘိအိၣ်သူၣ်လီၤအသးထီဘိလၢ ယ့ၣ်ရှူးအတၢ်သံ အဖီခိၣ်န့ၣ်လီၤ. ပဘၣ်က့ၤကဒါက့ၤဆူတၢ်အံၤအပူၤထီဘိလီၤ.

`ဖဲနကွၢ်နနီၢ်ကစၢ်ဒၣ်နဲ, နတကဲၥ်ပ၀းဒီးနတၢ်ပၥ်သူၣ်ပၥ်သးလၢ အပူၤတဖၣ်န့ၣ်, နထံၣ်မနုၤတမံၤလၢအစံးနၤဘၣ်ဃးနတၢ်လိၣ်ထူၣ်စုညါအံၤ န့ၣ်လဲၣ်.`