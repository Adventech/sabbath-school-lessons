---
title:  ယွၤအတၢ်ခူသူၣ်လီၣ်ဖျါထီၣ်တ့ၢ်အသး
date:   25/02/2026
---

`ဖး ကလီးစဲ ၁း၂၆, ၂၇ တက့ၢ်. စီၤပီလူးစံးကတိၤတၢ်ဂ့ၢ်ဘၣ်ဃးဒီး "တၢ်ခူသူၣ်" ခံဘျီလီၤ. တၢ်ခူသူၣ်မနုၤတမံၤလဲၣ်.`

လၢလီၢ်အဂၤတပူၤန့ၣ်, စီၤပီလူးဒုးဘၣ်ထွဲ "ယွၤအတၢ်ခူသူၣ်" လၢ အမ့ၢ်ယွၤအတၢ်တိၥ်ပၥ်လီၤထူလီၤယိၥ်, "လၢယွၤစံၣ်ညီၣ်ပၥ်ဝဲလၢ ပလၤ ကပီၤအဂီၢ်လၢအတချုးတ့ဒံးဘၣ်ဟီၣ်ခိၣ်" ဘၣ် (၁က၇ံၣ်သူး ၂း၇) ဒီး လီၣ်ဖျါထီၣ်အီၤခီဖျိတၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ်လီၤ. စီၤပ့းတရူး စံးကတိၤဘၣ်ဃးတၢ်မ့ၢ်တၢ်တီအံၤ ဒ်အမ့ၢ်တၢ်တမံၤလၢ၀ံသ့ၣ်တဖၣ်ထံၣ်စိတ့ၢ် ပၥ်ဝဲဒီးလၢ "ကလူးတဖၣ်တၢ်မိၣ်ကွၢ်ထံကွၢ်ဆးအသးလီၤ" (၁ပ့းတရူး ၁း၁၀-၁၂). ဘၣ်တၢ်သ့ၣ်ညါပၥ်အီၤလၢ "ဟီၣ်ခိၣ်အခီၣ်ထံးတချုးအိၣ်ဒံးဘၣ်" (၁ပ့းတရူး ၁း၂၀) ဒီး "တၢ်ခူသူၣ်လၢအအိၣ်ဘံၣ်ဝဲအစိၤအဃၣ်လၢပျၢၤ" န့ၣ် လီၤ (၇ိမ့ၤ ၁၆း၂၅). မ့ၢ်နၥ်သက့ဒ်န့ၣ်ဒီး, ခီဖျိကစၢ်ခ၇ံၥ်အတၢ်အိၣ်မူ, အတၢ်သံဒီးအတၢ်ဂဲၤဆၢထၢၣ်သမူထီၣ်က့ၤအံၤအဃိ, တၢ်ခူသူၣ်အံၤ ဘၣ်တၢ်ဒုးအိၣ်ဖျါထီၣ်အီၤန့ၣ်လီၤ (၂က၇ံၣ်သူး ၃း၁၄).

**လံၥ်စီဆှံအတၢ်ပၥ်ဖျါလၢအဖီလၥ်တဖၣ်အံၤ မၤကပီၤထီၣ်ယွၤ အတၢ်ခူသူၣ်လၢကျဲအါဘိလၢ အဘၣ်ဃးဒီးတၢ်အုၣ်က့ၤခီၣ်က့ၤအတၢ်တိၥ်ပၥ် လၢကျဲဒ်လဲၣ်.**

`အ့းဖ့းစူး ၁း၇-၁၀`

`အ့းဖ့းစူး ၃း၃-၆`

လၢအကတၢၢ်န့ၣ်, "တၢ်ခဲလၢၥ်" လၢမူခိၣ်ဒီးဟီၣ်ခိၣ်အံၤ ကဘၣ် တၢ်ပၥ်ဖှိၣ်ထီၣ်အီၤတပူၤဃီလၢလၢၦဲၤၦဲၤလၢခ၇ံၥ်ပူၤလီၤ. အအံၤမ့ၢ်ကစၢ်ခ၇ံၥ် အတၢ်ထုကဖၣ်ဖဲ ယိၤဟၣ်အဆၢဒိၣ် ၁၇ အပူၤအံၤ အတၢ်ပညိၣ်န့ၣ်လီၤ. တၢ်လၢကဟဲအိၣ်ထီၣ်အသးလီၤတံၢ်လီၤဆဲးန့ၣ် မ့ၢ်ဝဲတၢ်ခူသူၣ်လၢအဘၣ် တၢ်လီၣ်ဖျါထီၣ်အီၤလၢ အဆၢကတီၢ်ခဲအံၤခီဖျိတၢ်သးခုအကစီၣ်န့ၣ်လီၤ.

ဘၣ်မနုၤလၢကစၢ်ယွၤဘၣ်အဲၣ်ၦၤဒိၣ်ဒိၣ်တုၤဒၣ်လဲၥ်ကဘၣ်ဟ့ၣ် လီၤယ့ၣ်ရှူးလၢအမ့ၢ်မူခိၣ်အတၢ်လုၢ်ဒိၣ်ၦ့ၤဒိၣ်လၢပဂံၢ်ထီၣ်အလုၢ်အၦ့ၤ တသ့ဘၣ်အံၤ, လၢပတၢ်အုၣ်က့ၤခီၣ်က့ၤအဂီၢ်လဲၣ်န့ၣ်, ကမ့ၢ်ပတၢ်မၤလိလၢ တၢ်အထူအယိၥ်ပူၤဒီတကတီၢ်ညါန့ၣ်လီၤ. ဘၣ်ဆၣ်ပသ့ၣ်ညါတၢ်အံၤ မ့ၢ်ဝဲ "ၦၤတဂၤသံဝဲလၢၦၤခဲလၢၥ်အဂီၢ်, ဒ်သိးၦၤလၢအမူဝဲတဖၣ်, သုတမူလၢၤလၢ အဂီၢ်ဒၣ်ဝဲတဂ့ၤ, မ့ၢ်လၢၦၤလၢအဒိးသံအသးလၢအဃိ, ဒီးဂဲၤဆၢထၢၣ်က့ၤဝဲ တဂၤအဂီၢ်လီၤ" (၂က၇ံၣ်သူး ၅း၁၅). တၢ်ဘျုးလၢအကတၢၢ်န့ၣ်, ၦၤလၢ အနၥ်ခ၇ံၥ်ခဲလၢၥ်, ၦၤယူဒၤဖိဒီးၦၤတခီဘီမုၢ်ဖိတဖၣ်ဒိးန့ၢ်ဘၣ်ယွၤအတၢ်အၢၣ် လီၤအီလီၤဒ်သိးသိးခီဖျိတၢ်သးခုအကစီၣ်ဒီးဘၣ်တၢ်ပၥ်ဖှိၣ်ထီၣ်အဝဲသ့ၣ် တပူၤဃီလၢနီၢ်ခိတမံၤဃီအပူၤလၢအမ့ၢ်တၢ်အိၣ်ဖှိၣ်န့ၣ်လီၤ.

"ခ၇ံၥ်အိၣ်လၢသုပူၤ" (ကလီးစဲ ၁း၂၇) အံၤ ဘၣ်ဃးဒီးကစၢ်ခ၇ံၥ် အတၢ်အိၣ်ဆိးလၢ သးလၢအအိၣ်ဒီးတၢ်နၥ် (အ့းဖ့းစူး ၃း၁၇ ထိၣ်သတြီၤဒီး ကလၤတံ ၂း၂၀) နီၢ်သးအတၢ်ပၥ်ဖှိၣ်ထီၣ်သးလၢ ခ၇ံၥ်ပူၤအံၤန့ၣ် ဒုးအိၣ်ထီၣ် ၦၤစူၢ်က့ၤနၥ်က့ၤတၢ်သ့ၣ်တဖၣ်လၢ ဆၢကတီၢ်ခဲအံၤဒ်သိး "ကဆ့ၣ်နီၤတပူၤဃီ လၢမူခိၣ်အလီၢ်တဖၣ်အပူၤ" (အ့းဖ့းစူး ၂း၆) ဒီးဒိးန့ၢ်ဘၣ် "တၢ်စိကမီၤလၢ ဟီၣ်ခိၣ်လၢကဟဲဝဲအံၤ" န့ၣ်လီၤ (ဧ့ၤဘြံၤ ၆း၅). ခီဖျိကစၢ်ခ၇ံၥ်အတၢ် အိၣ်ဆိးလၢပတၢ်အိၣ်မူအပူၤအံၤဒီး, အဝဲစးထီၣ်ပၥ်ဖှိၣ်ၦၤဃုၥ်ဒီးမူခိၣ်လံလီၤ. မ့ၢ်တၢ်သးခုအကစီၣ်လၢအမၤတၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်အသးပူၤ လၢ "အဒုးကဲၦၤလၢၦၤဂ့ၤန့ၢ်ဃုၥ်တၢ်န့ၢ်သါဘၣ်ဃးဒီးၦၤစီဆှံလၢတၢ်ကပီၤ အပူၤ" န့ၣ်လီၤ (ကလီးစဲ ၁း၁၂).