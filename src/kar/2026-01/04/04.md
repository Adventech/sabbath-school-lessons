---
title:  တၢ်သူၣ်လီၤသးအသီဧါ မ့တမ့ၢ် တၢ်ဖွဲးထီၣ်ကွံၥ်သးဧါ
date:   20/01/2026
---

တၢ်ပနံၥ်တၢ်ကၤတၢ်အက၇ၢအါထီၣ်ဂီၢ်ထီၣ်လၢ ဟီၣ်ခိၣ်ချၢအံၤ တဖၣ် မၤတၢ်လၢစဲးဖီကဟၣ်အတၢ်သ့ၣ်ညါအဖီခိၣ်လၢအပၥ်ဖှိၣ်ထီၣ်ခီၤဖၠူတၢၣ် (computer) အတၢ်စိတၢ်ကမီၤဒီးၦၤကညီအခိၣ်နူၥ်အတၢ်သ့တၢ်ဘၣ်န့ၣ် လီၤ. မ့ၢ်စံးလၢအဂၤတမံၤန့ၣ်, လၢတၢ်ဒုးစဲဘူးသးအတၢ်သ့ၣ်ညါဒီး ခီၤဖၠူတၢၣ် အံၤအပူၤန့ၣ်, ၦၤကူၣ်ဘၣ်ကူၣ်သ့သ့ၣ်တဖၣ် မုၢ်လၢ်လၢကဒုးဟူးဒုးဂဲၤ ပတၢ်ဆိကမိၣ်ခီဖျိခီၤဖၠူတၢၣ်တဖၣ်န့ၣ်လီၤ. တၢ်သူဃုၥ်တၢ်ဒုးစဲဘူး, တၢ်သူၣ်လီၤခီၤဖၠူတၢၣ်ဒီးၦၤကညီအခိၣ်နူၥ်အံၤဒုးအိၣ်ထီၣ်တၢ်အဘျုးအဖှိၣ် ဂ့ၤလၢအဘၣ်ထွဲဃုၥ်ဒီးတၢ်မၤစၢၤလၢကမၤဂ့ၤထီၣ်က့ၤတၢ်ထီၣ်အတၢ်ဆါ, တၢ်သးဟးဂီၤဒီးၦၤသးၦၢ်အတၢ်ဆါလၢအမ့ၢ်တၢ်ကနိးကစုၥ်, အါန့ၢ်ဒ်အအံၤ လၢပဆိကမိၣ်အီၤတသ့ဘၣ်တဖၣ်လီၤ. တၢ်ပၢဃၥ်သးန့ၣ် တမ့ၢ်တၢ်လၢ အကီခဲဝဲတမံၤဘၣ်.

မ့ၢ်ကွၢ်လၢကျဲတၢ်အကျိၤအကွၥ်တဖၣ်အပူၤန့ၣ်, တၢ်မၤသးအိၣ်တ့ၢ်ဝဲ လံလီၤ. ပသးအတၢ်ဆိကမိၣ်န့ၣ် ဒ်သိးဒီးခီၤဖၠူတၢၣ်, ထဲတမံၤန့ၣ် မ့ၢ်ဝဲလၢ အတၢ်သ့ၣ်ညါဒိၣ်န့ၢ် (computer) လီၤ. တၢ်ဂ့ၢ်တၢ်ကျိၤလၢပသးဒိးန့ၢ် ဘၣ်အီၤထီဘိလၢကိးနံၤဒဲးအပူၤ "တၢ်၇ဲၣ်တၢ်ကျဲၤတဖၣ်" အံၤ, ဒုးအိၣ်ထီၣ် ပတၢ်ဆိကမိၣ်တဖၣ်ဒီး ဒုးနဲၣ်ကျဲဆူပတၢ်ဖံးတၢ်မၤတဖၣ်အပူၤလီၤ. ဖဲပနီၢ် ကစၢ်ဒၣ်ဝဲသးအိၣ်လၢတၢ်ကစီၣ်အပူၤန့ၣ်, ၦၤကညီအတၢ်ဆိကမိၣ်လၢ အဘၣ်ဃးဒီးဟီၣ်ခိၣ်အက့ၢ်အဂီၤအံၤ ပၥ်ပနီၣ်အတၢ်ကူၣ်ထီၣ်ဖးလီၤလၢ ပသးပူၤ, ဒီးပစးထီၣ်ဆိကမိၣ်တၢ်လၢကျဲတဘိဃီအပူၤလီၤ. ဒ်အမ့ၢ်ၦၤဂၤ အသးဘၣ်တၢ်ဒုးသူၣ်လီၤအီၤ, တၢ်လဲလိၥ်အီၤ မ့တမ့ၢ် တၢ်ဒုးစဲဘူးအီၤဒီး ပသးန့ၣ်လီၤ.

ဒ်သိးကစၢ်ယ့ၣ်ရှူးန့ၣ်, ပဝဲဒၣ်သ့ၣ်တဖၣ် ပကဘၣ်မ့ၢ်ၦၤလၢ အိၣ်ဒီး "နီၢ်သးအသးအိၣ်တၢ်" လီၤ (၇ိမ့ၤ ၈း၆). "တၢ်ဘၣ်ဃးဒီးယွၤတဖၣ်န့ၣ်, ၦၤတသ့ၣ်ညါဘၣ်နီတဂၤဘၣ်, သ့ၣ်ညါဝဲထဲယွၤအသးတဂၤဧိၤ" လၢစီၤပီလူး ထိၣ်သတြီၤအီၤဒီး "ဟီၣ်ခိၣ်အသး" န့ၣ်လီၤ (၁က၇ံၣ်သူး ၂း၁၁, ၁၂). ပသ၇ၣ်န့ၣ် မ့ၢ်မတၤတဂၤလဲၣ်. မ့ၢ်ပမၤလိတၢ်မနုၤတမံၤလဲၣ်.

`ဖး ဖံလံးပံၤ ၂း၅ တက့ၢ်. တၢ်အိၣ်ဒီးကစၢ်ခ၇ံၥ်အ "သး" န့ၣ်, နဆိကမိၣ်ကမ့ၢ်မနုၤလဲၣ်.`

လၢခံကတၢၢ်န့ၣ်, ပဆီတလဲပသးအတၢ်ဆိကမိၣ်သ့ဝဲလီၤ, ဘၣ်ဆၣ်, ပဆီတလဲပသးသမူအံၤတန့ၢ်ဝဲဘၣ်, ထဲယွၤတဂၤဧိၤဆီတလဲကွံၥ်ဝဲသ့လီၤ. သးစီဆှံကဘၣ်မၤတၢ်ခွဲးထုးထီၣ်ကွံၥ်သးသမူအံၤလၢပပူၤ, ဒုးစဲဘူးအီၤဒီး "သးအနး" (အ့းဖ့းစူး ၆း၁၇) လၢအမ့ၢ်ယွၤအကလုၢ်ကထါလၢ "အမူဝဲဒီး စိကမီၤဒိၣ်ဝဲ" ဆဲးဖျိတုၤအနီၤဖးပတၢ်မူဒီးပသး, ဒီးတၢ်အဆၢဒီးတၢ်အကံၢ်, ဒီးမ့ၢ်တၢ်လၢအသ့ၣ်ညါပသးတၢ်ဆိကမိၣ်ဒီးအတၢ်ကူၣ်တၢ်ဖးန့ၣ်လီၤ" (ဧ့ၤဘြံၤ ၄း၁၂). ထဲလၢခီဖျိသးစီဆှံအံၤအပူၤမး ပသ့ၣ်ညါလီၤပနီၢ်ကစၢ်ဒၣ်ဝဲပသး လီၤ, အဂ့ၢ်ဒ်လဲၣ်, ပနီၢ်ကစၢ်ဒၣ်ဝဲသးအန့ဆၢၣ်န့ၣ် လီန့ၢ်ၦၤဒိၣ်မးလီၤ. (ယံး၇မံယၤ ၁၇း၉). ဧ့ၤဘြံၤအလံၢ်မဲၥ်လၢ "လံၣ်တၢ်လီတၢ်သ့" (ၠါသလ) အံၤ ဘၣ်ဃးဒီး တၢ်လီၢ်တဃူတဖိးဘၣ်လၢမၤဘၣ်တိၢ်ပခီၣ်သ့, မ့ၢ်စံးအါထီၣ်န့ၣ်, အခီပညီ မ့ၢ်ဝဲတၢ်ဆိကမိၣ်လၢအလီတၢ်, ၀ံၥ်ပကံသးဒီးလၢအက့ၣ်ကူတဖၣ်လီၤ. ပကဘၣ်လဲလိၥ်က့ၤပသးခီဖျိ "တၢ်မၤသီထီၣ်က့ၤ" သးအတၢ်ဆိကမိၣ်ဒ်သိး က "မၤတၢ်လၢတၢ်ဂ့ၤဒီးလၢအဘၣ်တၢ်တူၢ်လိၥ်အီၤသ့ဒီးတၢ်ဘၣ်ယွၤအသး လီၤ" (၇ိမ့ၤ ၁၂း၂).

`ဘၣ်မနုၤလၢအ၇့ဒိၣ်မးဝဲလၢကလူၤပိၥ်ထွဲတၢ်လၢစီၤပီလူးစံးၦၤ ဖဲအံၤန့ၣ်လဲၣ်, "တၢ်ကတိၤလၢခံကတၢၢ်အံၤ, ပုၢ်သ့ၣ်ဝဲၢ်သ့ၣ်ဧၢ, ဖဲဒၣ် တၢ်မ့ၢ်တၢ်တီ, ဖဲဒၣ်တၢ်လၤတၢ်ကပီၤ, ဖဲဒၣ်တၢ်တီတၢ်လိၤ, ဖဲဒၣ်တၢ်စီ တၢ်ဆှံ, ဖဲဒၣ်တၢ်လၢတၢ်အဲၣ်အီၤ, ဖဲဒၣ်တၢ်ဟူထီၣ်သါလီၤလၢအဂ့ၤသ့ၣ် တဖၣ်, တၢ်ဂ့ၤ၀ါလၤကပီၤမ့ၢ်အိၣ်, ဒီးတၢ်စံးထီၣ်ပတြၢၤမ့ၢ်အိၣ်ဒီးဆိကမိၣ် လၢတၢ်တဖၣ်န့ၣ်အဂ့ၢ်အကျိၤတက့ၢ်" (ဖံလံးပံၤ ၄း၈).`