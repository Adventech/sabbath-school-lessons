---
title:  တၢ်ဃူတၢ်ဖိးခီဖျိတၢ်ဆီၣ်လီၤသး
date:   17/01/2026
---

### တၢ်မၤလိတနွံအံၤအဂီၢ်ဖး
ဖံလံးပံၤ ၂း၁-၈; ယံး၇မံယၤ ၁၇း၉; ဖံလံးပံၤ ၄း၈; ၁က၇ံၣ်သူး ၈း၂; ၇ိမ့ၤ ၈း၃; ဧ့ၤဘြံၤ ၂း၁၄-၁၈.

> <p>တၢ်ကလုၢ်ထူ</p>
> "တၢ်သးအိၣ်တၢ်, ဒီးတၢ်သးကညီၤတၢ်မ့ၢ်အိၣ်သတးဒီး, လၢသုဆိကမိၣ်တၢ်ဒ်သိးသိး, အိၣ်ဒီးတၢ်အဲၣ်တၢ်ကွံဒ်သိးသိး, အိၣ်ဒီး သုသးတဖျၢၣ်ဃီ, ဒီးဆိကမိၣ်တၢ်တမံၤဃီအဃိဒီး, မၤလၢထီၣ်ၦဲၤထီၣ် ယတၢ်သးခုတက့ၢ်" (ဖံလံးပံၤ ၂း၂).

တၢ်ဃူတၢ်ဖိးန့ၣ် မ့ၢ်တၢ်ဂံၢ်တၢ်ဘါလီၤ. ဘၣ်ဆၣ်ဒီး တၢ်သ့ၣ်ညါ တၢ်အဘၣ်န့ၣ် တဒ်သိးဒီးတၢ်မၤအီၤဘၣ်. ပဝဲဒၣ်ခဲလၢၥ်အါစုအါဘျီန့ၣ် ပဂုၥ်ကျဲးစၢးအဂ့ၤကတၢၢ်လၢ တၢ်ဃူတၢ်ဖိးအဂီၢ်သနၥ်က့, ပမၤအီၤတလၢထီၣ် ၦဲၤထီၣ်ဘၣ်လီၤ. ဘၣ်ဆၣ်ဒီး တမ့ၢ်ဒ်သိးဒီးတၢ်သးအိၣ်နီၢ်ကီၢ်လၢ အဲၣ်ဒိး မၤဟးဂီၤတၢ်ဃူတၢ်ဖိးအံၤန့ၣ်ဘၣ်. စီၤပီလူးဆဲးကွဲးတၢ်ဆူ ၦၤဖံလံးပံၤသ့ၣ် တဖၣ်အအိၣ်န့ၣ် တမ့ၢ်တၢ်လၢအလီၤကမၢကမၣ်တမံၤဘၣ်, အဝဲအဲၣ်ဒိးလၢ အဝဲသ့ၣ်ကမ့ၢ် "အိၣ်ဒီးသးတဖျၢၣ်ဃီ, ဒီးဆိကမိၣ်တၢ်တမံၤဃီ" လီၤ.

စီၤပီလူးသူၣ်လီၤတၢ်လိၣ်လၢတၢ်ဃူတၢ်ဖိးအဂီၢ် လၢကစၢ်ယ့ၣ်ရှူး အတၢ်သိၣ်လိနဲၣ်လိဒီးအတၢ်ဒိတၢ်တဲၥ်သ့ၣ်တဖၣ်အပူၤလီၤ. မ့ၢ်တၢ်ဂ့ၢ် မိၢ်ၦၢ်တမံၤလၢ ပထံၣ်အီၤသကုၤဆးဒးလၢလံၥ်စီဆှံအသီတကတြူၢ်ပူၤ ဒီးလၢ လံၥ်တၢ်မၢဖိသ့ၣ်တဖၣ်ကွဲးဝဲအပူၤလီၤ. တၢ်တဃူတဖိးလၢတၢ်ဘၣ်တ့တဖၣ် အကျါအံၤ အခီၣ်ထံးခီၣ်ဘိဟဲအိၣ်ထီၣ်အသးလၢ မူခိၣ်ကလူးထဲတဂၤဧိၤ အတၢ်ပၥ်ထီၣ်ထီသးဒီးအတၢ်သူၣ်လီသးကွံတၢ်အလီၢ်အလၤ ဒီးတၢ်စိ တၢ်ကမီၤ, တၢ်ပၥ်သးအံၤသလၣ်လီၤအသးခ့ျမးတုၤဒၣ်လဲၥ်လၢဆူတၢ်လီၢ်လၢ အလၢအၦဲၤအံၤအပူၤန့ၣ်လီၤ (ယၡါယၤ ၁၄း၁၂-၁၄). မၤကဒီးတစု, ဒိးန့ၢ် ဘၣ်အခီၣ်တဃၥ်ဖဲဧ့ၤဒ့ၣ်တၤသၣ်အလီၢ် ခီဖျိတၢ်သူၣ်တမံသးတမံတမံၤဃီ လၢယွၤပၥ်လီၤတၢ်သိၣ်တၢ်သီတဖၣ်ဒီးတၢ်သးအိၣ်လၢကအိၣ်ဘၣ်လၢ တၢ်လီၢ်ထီန့ၣ်ကစၢ်ယွၤပၥ်လီၤဝဲအံၤအဃိလီၤ (၁မိၤ ၃း၁-၆).

တနွံအံၤ ပကကွၢ်တၢ်ဃူတၢ်ဖိးလၢအအိၣ်သူၣ်လီၤအသး ဖဲလံၥ်စီဆှံ အပူၤ လၢတၢ်အိၣ်ဖှိၣ်အဂီၢ်, ကွၢ်ထံကွၢ်ဆးလီၤဆီဒၣ်တၢ်ကစၢ်ယ့ၣ်ရှူး အတၢ်ဆီၣ်လီၤအသး, တၢ်မၤလိလၢပဒိးန့ၢ်အီၤသ့ခီဖျိတၢ်ကွၢ်ဆူအအိၣ်, ဒီးလၢပကဒိၣ်ထီၣ်လီၤဂၥ်အီၤဒ်လဲၣ်ဒ်လဲၣ်အဂ့ၢ်န့ၣ်လီၤ.