---
title:  တၢ်ဃူတၢ်ဖိးအခီၣ်ထံးခီၣ်ဘိ
date:   19/01/2026
---

ဆိကမိၣ်စီၤပီလူးကတိၤဆူၣ်တၢ်အါထီၣ်လၢ တၢ်ဃူတၢ်ဖိးအဖီခိၣ် ဖဲ ဖံလံးပံၤ ၂း၂ အပူၤ, စံးကတိၤတၢ်လိၣ်ဝဲအံၤတမံၤဃီလၢ တၢ်လီၤဆီ လွံၢ်မံၤအပူၤလီၤ. တိၢ်နီၣ်စ့ၢ်ကီးအတၢ်ကွၢ်ထံကွၢ်ဆးသးအံၤ, တၢ်ဆိကမိၣ် ဒီးတၢ်သူၣ်ဟူးသးဂဲၤတဖၣ်အံၤတက့ၢ်. ဖဲတၢ်ဘူၣ်တၢ်ဘါခိၣ်နၢ်တဖၣ် စံးကတိၤဒိၣ်တၢ်ပၥ်သူၣ်ပၥ်သးလၢအချၢတကပၤအကတီၢ်န့ၣ်, ကစၢ်ခ၇ံၥ် ကွၢ်ထံကွၢ်ဆးလၢ ပတၢ်ဆိကမိၣ်ဒီးပတၢ်သူၣ်ဟူးသးဂဲၤတဖၣ်လီၤ. အဒိန့ၣ်, ပဒိၣ်သးစၢ်လၢအထူးတီၤတဂၤ စံးလၢအတိၢ်န့ၢ်တၢ်မၤလိၥ်တဖၣ်လီၤ. ဘၣ်ဆၣ်ဒီး, ခီဖျိတၢ်စံးအီၤလၢကဆါကွံၥ်တၢ်လၢအအိၣ်ဒီးအီၤခဲလၢၥ်တဖၣ်, ဟ့ၣ်လီၤကွံၥ်ၦၤဖှီၣ်ဖိယၥ်ဖိ, ဒီးပိၥ်ထီၣ်ယ့ၣ်ရှူးအခံန့ၣ်, ကစၢ်ယ့ၣ်ရှူး မၤကွၢ်အတၢ်သးစဲဘူးဒီးဟီၣ်ခိၣ်အံၤန့ၣ်လီၤ. အဝဲစံးစ့ၢ်ကီးလၢ, တၢ်ဟဲထီၣ် လၢသးပူၤ (တၢ်ဆိကမိၣ်) အံၤ မ့ၢ်တၢ်လၢအမၤဘၣ်အၢဘၣ်သီၦၤလီၤ. "အဂ့ၢ်ဒ်အံၤ, တၢ်ကူၣ်အအၢအသီ, တၢ်မၤသံၦၤကညီ, တၢ်အဲၣ်ဘံးအဲၣ်ဘၢ, တၢ်မၤကမၣ်မုၣ်ကမၣ်ခွါ, တၢ်ဟုၣ်တၢ်ဘျၣ်တၢ်, တၢ်အုၣ်အသးကဘျံး ကဘျၣ်, တၢ်ဒုၣ်ဒွဲၣ်သ့ၣ်တဖၣ်န့ၣ်, ဟဲထီၣ်လၢပသးကံၢ်ပူၤလီၤ (မးသဲ ၁၅း၁၉) ဒီး "ဒ်တၢ်ကွဲးအသးဒီးလုၣ်ကွံၥ်အသိးန့ၣ်, ပထးခိၣ်ကတိၤတၢ်လီၤ" (မးသဲ ၁၂း၃၄).

`ဖး ဖံလံးပံၤ ၂း၃, ၄ တက့ၢ်. စီၤပီလူးသဆၣ်ထီၣ်ၦၤလၢ ပကဘၣ်မၤတၢ်သ့ၣ်တဖၣ် ဒ်သိးကအိၣ်ဒီးတၢ်ဃူတၢ်ဖိးလၢတၢ်အိၣ်ဖှိၣ်ပူၤ အဂီၢ်န့ၣ် မ့ၢ်မနုၤလဲၣ်.`

စီၤပီလူးအတၢ်စံးတၢ်ကတိၤတဖၣ် ကတဲၥ်ကတီၤန့ၢ်ၦၤတၢ်အက့ၢ် အဂီၤလၢ အမ့ၢ်တၢ်ဆီၣ်လီၤသး-သးလၢအဆီၣ်လီၤအသး, ပၥ်လုၢ်ပၥ်ၦ့ၤ ၦၤဂၤတဖၣ်ဒိၣ်န့ၢ်ဒံးပနီၢ်ကစၢ်ဒၣ်ပဝဲ, ကွၢ်ဆူၦၤဂၤတဖၣ်အတၢ်သးအိၣ်ဒီး တမ့ၢ်လၢပနီၢ်ကစၢ်ဒၣ်ပဝဲအတၢ်သးအိၣ်ဘၣ်လီၤ. တၢ်စံးကတိၤန့ၣ် ညီန့ၢ်ဒံး တၢ်မၤအီၤလီၤ, တမ့ၢ်ဘၣ်ဧါ. ဘၣ်ဆၣ်တၢ်သ့ၣ်တဖၣ်အံၤ မ့ၢ်တၢ်သိၣ် တၢ်သီလၢကဘၣ်ပၥ်လၢသူၣ်ကံၢ်သးလဲအပူၤ လၢပတၢ်ဘၣ်ထွဲလိၥ်သးဒီး ၦၤဂၤခဲလၢၥ်အဂီၢ်န့ၣ်လီၤ. အါစုအါဘျီလၢ ပတၢ်စံးကတိၤသကိးတၢ်အပူၤန့ၣ်, ပသးအိၣ်စၢၢ်ဆၢလၢကစံးဆၢက့ၤတၢ်လၢအဘၣ်တၢ်စံးကတိၤအီၤ, အါန့ၢ်ဒံး ဒိကနၣ်တၢ်ဒ်သိးကနၢ်ပၢၢ်တၢ်သ့ၣ်တဖၣ်လၢၦၤဂၤစံးကတိၤအီၤ ဒီးဂုၥ်ကျဲးစၢး သ့ၣ်ညါအတၢ်ထံၣ်ဆိကမိၣ်အဂ့ၢ်န့ၣ်လီၤ. အါစုအါဘျီတၢ်ထီဒါလိၥ်အသး အိၣ်ထီၣ်ဝဲလၢတၢ်နၢ်ပၢၢ်ကမၣ်လိၥ်အသးထဲတစဲးဖိလၢအဘၣ်တၢ်ဟးဆှဲးအီၤ သ့ဝဲ ခီဖျိတၢ်ဒိကနၣ်တၢ်လီၤတံၢ်လီၤဆဲးအံၤလီၤ. ပသးတလီၤပလိၥ်ဘၣ် သ့ၣ်သ့ၣ်လီၤ, ဘၣ်ဆၣ် တၢ်ဒိကနၣ်တၢ်ဒီးတၢ်ဃုထံၣ်တၢ်လၢကနၢ်ပၢၢ် ၦၤဂၤအတၢ်ထံၣ်ဆိကမိၣ်န့ၣ် မ့ၢ်ခီၣ်ခါအဆိကတၢၢ်တထံၣ်လၢ ကဒုးအိၣ်ထီၣ် တၢ်ဆဲးကျိးတၢ်ဒီးတၢ်နၥ်န့ၢ်တၢ်လၢအဂ့ၤတဖၣ်လီၤ.

စီၤပီလူးကတိၤတၢ်ဘၣ်ဃးတၢ်ဃူတၢ်ဖိး "လၢအအိၣ်ထီၣ်အသး ခီဖျိသးအပူၤ" (အ့းဖ့းစူး ၄း၃), လၢအဒုးအိၣ်ထီၣ် "တၢ်ဃူတၢ်ဖိးအတၢ် စၢဃၥ်အပူၤ" လီၤ (အ့းဖ့းစူး ၄း၃). တၢ်ဘၣ်ဂံၥ်ဂူၥ်အတၢ်ထီဒါ မ့ၢ်အိၣ်လၢ တၢ်အိၣ်ဖှိၣ်အပူၤဒီး, သးစီဆှံမၤဂၢၢ်က့ၤ ထံ သ့ဝဲဒီးဟဲစိၥ်န့ၢ်ၦၤတၢ်ဃူတၢ်ဖိး, ဒုးအိၣ်ထီၣ်တၢ်ဃူလိၥ်ဖိးလိၥ်သ့ဝဲလီၤ. ဖဲအဆၢဒိၣ်တဆၢဃီအပူၤအံၤ, စီၤပီလူးစံးကတိၤ "တုၤပတုၤလၢတၢ်တမံၤဃီဘၣ်ဃးဒီးတၢ်နၥ်တမံၤဃီ, ဒီးတၢ်သ့ၣ်ညါယွၤအဖိခွါ" လီၤ. တၢ်ခံမံၤအံၤ ဘၣ်ထွဲလိၥ်အသးလီၤ. အိၣ်ဒီးတၢ်နၥ်တမံၤဃီ, တၢ်နၢ်ပၢၢ်လံၥ်စီဆှံတမံၤဃီလၢ အဟဲထီၣ်လၢ တၢ်သ့ၣ်ညါကစၢ်ခ၇ံၥ်ဒီးအတၢ်သိၣ်လိနဲၣ်လိတဖၣ်အံၤ မ့ၢ်တၢ်အ၇့ဒိၣ် ကတၢၢ်လၢ ကဘၣ်အိၣ်လၢပကျါ လၢတၢ်ဃူတၢ်ဖိးအဂီၢ်လီၤ.

`နီၢ်ကစၢ်အတၢ်သံကွံၥ်လၢ ကဆှၢၦၤဆူပကဘၣ်တုၤအလီၢ်, လၢတၢ်ပၥ်လုၢ်ပၥ်ၦ့ၤၦၤဂၤတဖၣ်အါန့ၢ်ဒံးပနီၢ်ကစၢ်ဒၣ်ဝဲန့ၣ် မ့ၢ်မနုၤလဲၣ်. ပမၤလိလၢကမၤတၢ်အံၤကသ့ဒ်လဲၣ်. ပမ့ၢ်အိၣ်မူဒ်အံၤ ဒီးပတၢ်၇့လိၥ် မုၥ်လိၥ်သးကလီၤဆီဝဲလၢကျဲဒ်လဲၣ်.`