---
title:  တၢ်တဃူတဖိးလၢဖံလံးပံၤအပူၤ
date:   18/01/2026
---

`ဖး ဖံလံးပံၤ ၂း၁-၃ တက့ၢ်. တၢ်ဂ့ၢ်တၢ်ကျိၤတဖၣ် ဖျါမးဝဲလၢ အဒုးအိၣ်ထီၣ်တၢ်တဃူတဖိးလၢ တၢ်အိၣ်ဖှိၣ်အပူၤန့ၣ် မ့ၢ်မနုၤလဲၣ်. စီၤပီလူး ဟ့ၣ်ကူၣ်ဟ့ၣ်ဖးတၢ်မနုၤတမံၤလၢ ကဒုးလီၤမၢ်ကွံၥ်အီၤအဂီၢ်လဲၣ်.`

ကမ့ၢ်မးတၢ်သူၣ်အုးသးအုးလၢစီၤပီလူးအဂီၢ် ဖဲအထံၣ်တၢ်အိၣ်ဖှိၣ် လၢအဒုးအိၣ်ထီၣ်ဝဲဒီးအဲၣ်ဝဲဒၣ်ဒိၣ်ဒိၣ်ကလဲၥ်အံၤ လီၤထွံလီၤယွၤကွံၥ်လၢ တၢ်ြပၢလိၥ်သးဒီးတၢ်ကတိၤဂ့ၢ်လိၥ်ဘှီလိၥ်သးအပူၤအံၤအဃိလီၤ. အဝဲသူ တၢ်ကတိၤဆူၣ်ဆူၣ်ကလဲၥ်လၢ ကပၥ်ဖျါထီၣ်တၢ်ကီတၢ်ခဲတဖၣ်အံၤလီၤ. "တၢ်အဲၣ်လီၤသးအတၢ်ဆၢန့ၢ်ဘၣ်" ကွဲးခီကျိၥ်တၢ်ကတိၤလၢ (ဟ့းလ့ၣ် အကျိၥ်, eritheia) ဘၣ်တၢ်သူအီၤလၢအပူၤကွံၥ်ဖဲ ဖံလံးပံၤ ၁း၁၆ အပူၤ, ဒုးနဲၣ်ဆူၦၤပြၢဒီးစီၤပီလူးတဖၣ် ဖဲ၀့ၢ်၇ိမ့ၤလၢအအဲၣ်လီၤထဲအနီၢ်ကစၢ်ဒၣ်ဝဲ အသးလၢ အဒုးဒိၣ်ထီၣ်အါထီၣ်အနီၢ်ကစၢ်ဒၣ်ဝဲအသးဒိၣ်န့ၢ်အါန့ၢ်ဒံး အဒုးအိၣ်ထီၣ်ကစၢ်ခ၇ံၥ်အတၢ်မၤန့ၣ်လီၤ.

"တၢ်အဲၣ်လီၤသးအတၢ်ဆၢန့ၢ်ဘၣ်" အံၤ မ့ၢ်တၢ်ဖံးတၢ်ညၣ်အတၢ်မၤ တဖၣ် (ကလၤတံ ၅း၂၀) ဒီး, ဒ်စီၤယၤကိၥ်ဒုးနဲၣ်ဝဲအသိး, "အဂ့ၢ်ဒ်အံၤ, ဖဲတၢ်သးဆဲးအဲးဒီး တၢ်ဂ့ၢ်လိၥ်ဘှီလိၥ်အိၣ်ဝဲန့ၣ်, တၢ်တၢထီၣ်တၢလီၤဒီး တၢ်မၤအၢမၤသီကိးမံၤဒဲး, အိၣ်ဝဲဖဲန့ၣ်လီၤ" (ယၤကိၥ် ၃း၁၆). ဟ့းလ့ၣ် အလံၥ်လၢ "တၢ်ပၥ်ဒိၣ်သးအါတလၢ" အဂီၢ်အံၤ တၢ်သူအီၤထဲလၢလံၥ်စီဆှံ အသီတဘ့ၣ်အပူၤလီၤ, ဘၣ်ဆၣ်, အိၣ်ဖျါလၢလံၥ်စီဆှံအတၢ်ကွဲးအါဝဲအပူၤ လၢအမ့ၢ်တၢ်ပၥ်အသးကဖၢလၢ, တၢ်ဆိမိၣ်ဒိၣ်လီၤသးကလီကလီ, ဒီးအိၣ်ဒီး တၢ်ထံၣ်လီၤအနီၢ်ကစၢ်အသးကဖိလိတမံၤန့ၣ်လီၤ. စီၤပီလူးသူတၢ်ကတိၤ လၢအဘၣ်ထွဲလိၥ်အသးလၢအတၢ်ဟ့ၣ်ပလီၢ်ၦၤကလၤတံဖိသ့ၣ်တဖၣ်လၢ အမ့ၢ်, "မ်ပသုတဆၢပမံၤဟူသၣ်ဖျါကလီကလီ, ဒီးမၤသးထီၣ်လိၥ်ပသး, ဒီးသးကါလိၥ်ပသး, တဂ့ၤ" (ကလၤတံ ၅း၂၆).

ကွၢ်ထံကွၢ်ဆးတၢ်မၤဂ့ၤထီၣ်က့ၤအစ၇ီတဖၣ်လၢ စီၤပီလူးပၥ်ဖျါ ထီၣ်ဝဲလၢ တၢ်ကီတၢ်ခဲတဖၣ်အံၤအဂီၢ်တက့ၢ်.

၁. တၢ်မၤမုၥ်သးလၢခ၇ံၥ်အပူၤ- စီၤပီလူးကလဲၤဆူညါလၢ အတၢ်သူကစၢ်ခ၇ံၥ်အနီၢ်ကစၢ်ဒၣ်ဝဲအတၢ်ဒိတၢ်တဲၥ် ဒ်အမ့ၢ် တၢ်ဟ့ၣ်ဂံၢ်ဟ့ၣ်ဘါလၢအစိကမီၤဒိၣ်တမံၤလီၤ.
၂. တၢ်အဲၣ်အတၢ်မၤမုၣ်သး- ကစၢ်ယ့ၣ်ရှူးလီၣ်ဖျါထီၣ်ယွၤ အတၢ်အဲၣ်ဒီးမၤလိၥ်ၦၤလၢက "အဲၣ်လိၥ်ကွံလိၥ်သုသးသကိး သကိးဒ်ယအဲၣ်သုအသိးန့ၣ်လီၤ" (ယိၤဟၣ် ၁၅း၁၂).
၃. သးစီဆှံအတၢ်၇့လိၥ်မုၥ်လိၥ်- သးစီဆှံအတၢ်အိၣ်ဆိး ဒုးအိၣ်ထီၣ်ခ၇ံၥ်ဖိအတၢ်၇့လိၥ်သးလီၤဂၥ်ဒ်သိးအနုၥ်လီၤမၤၦဲၤ တၢ်လၢတၢ်အိၣ်ဖှိၣ်လၢသီအပူၤ (မၤတၢ် ၂း၄၂; ထိၣ်သတြီၤဒီး ၂က၇ံၣ်သူး ၁၃း၁၄).
၄. တၢ်အဲၣ်တၢ်ကွံ (မ့တမ့ၢ် တၢ်သးကညီၤ) ပထံၣ်ယွၤအသူး အသ့ၣ်အံၤ အါစုအါဘျီအိၣ်ဖျါထီၣ်အသးလၢ ကစၢ်ခ၇ံၥ် အတၢ်အိၣ်မူအပူၤ (ကွၢ် မးသဲ ၉း၃၆; မးသဲ ၂၀း၃၄; မၢ်ကူး ၁း၄၁) ဒီးဘၣ်တၢ်ပၥ်ဖျါထီၣ်အီၤ ဖဲၦၤၡမၤ၇ံလၢအဂ့ၤတဂၤ အတၢ်ဒိတၢ်တဲၥ်အပူၤ (လူၤကၣ် ၁၀း၃၃) ဒီးဖိသဒါအတၢ်ဒိ တၢ်တဲၥ်အပူၤလီၤ (လူၤကၣ် ၁၅း၂၀).
၅. တၢ်သးကညီၤ- တၢ်အသူးအသ့ၣ်ခီဖျိကစၢ်ခ၇ံၥ်ပၥ်လီၤတဲၥ် တၢ်အဒိအတဲၥ်အံၤ, ဘၣ်တၢ်ထံၣ်န့ၢ်စ့ၢ်ကီးအီၤလၢ ၦၤပိၥ်အခံ သ့ၣ်တဖၣ်အတၢ်အိၣ်မူအပူၤလီၤ (လူၤကၣ် ၆း၃၆).
၆. ဆိကမိၣ်တၢ်ဒ်သိးသိး, အိၣ်ဒီးတၢ်အဲၣ်တၢ်ကွံဒ်သိးသိး, အိၣ်ဒီး သုသးတဖျၢၣ်ဃီ- မ့ၢ်မးတၢ်အက့ၢ်အဂီၤဂ့ၤတမံၤလဲၣ်. ကီမးဝဲလၢ ကဆိကမိၣ်ထီၣ်စီၤပီလူးဒုးဆူၣ်ထီၣ်တၢ်၇့ဒိၣ်လၢ တၢ်ဃူတၢ်ဖိးအဂီၢ်ဒိၣ်ဒိၣ်မုၢ်မုၢ်အံၤန့ၣ်လီၤ. ဒ်စီၤပီလူးဒုးနဲၣ်ဝဲ အသိး, ပကဘၣ်အိၣ်ဒီးသး "တမံၤလၢယ့ၣ်ရှူးခ၇ံၥ်အပူၤ" စ့ၢ်ကီးလီၤ.