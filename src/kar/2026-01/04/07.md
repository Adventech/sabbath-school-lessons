---
title:  တၢ်ဆိကမိၣ်ဆူညါအဂီၢ်
date:   23/01/2026
---

"ပၢ်အတၢ်အဲၣ်ခဲလၢၥ် လၢဟဲလီၤတစိၤဘၣ်တစိၤ ခီဖျိၦၤကညီသး အကျဲ, အတၢ်အဲၣ်ကပုၥ်လုးဖိလၢ အဟဲထီၣ်ပၢၢ်လၢၦၤကညီအသးပူၤတဖၣ်, မ့ၢ်တၢ်ဆံးကိၥ်ဖိတမံၤလၢ ပီၣ်လဲၣ်လၢအဆၢတအိၣ်ဘၣ်အပူၤ ဖဲနထိၣ်သတြီၤ ဒီးကစၢ်ယွၤအတၢ်အဲၣ် လၢအကတၢၢ်ဒီးလီၤဘှံးလီၤတီၥ်ဝဲတသ့ဘၣ်အံၤန့ၣ် လီၤ. ၦၤစံးတၢ်လၢအဂ့ၢ်တသ့ဘၣ်, ထိၣ်ဒံးဘိစိးပျၤန့ၢ်အဂီၤတသ့ဝဲဘၣ်. နကဆိကမိၣ်အီၤကိးနံၤဒဲးလၢ နတၢ်အိၣ်မူအပူၤ, နကဃုလၢလံၥ်စီဆှံအပူၤ လၢတၢ်သူၣ်အိၣ်သးအိၣ်ဒ်သိးနကနၢ်ပၢၢ်အီၤ, နကပၥ်ဖှိၣ်နဂံၢ်နဘါဒီး နတၢ်သ့တၢ်ဘၣ်ခဲလၢၥ်လၢယွၤဟ့ၣ်လီၤနၤ, လၢတၢ်ဂုၥ်ကျဲးစၢးနၢ်ပၢၢ်ပၢ်အိၣ် လၢမူခိၣ်အတၢ်အဲၣ်ဒီးအတၢ်သးကညီၤ, ဘၣ်ဆၣ်ဒီး, ဆူဘးခီန့ၣ် တၢ်ကတၢၢ် တအိၣ်ဝဲဘၣ်. နကမၤလိဘၣ်တၢ်အဲၣ်အံၤဒီတစိၤညါ, ဘၣ်ဆၣ်ဒီး နနၢ်ပၢၢ် ယွၤအတၢ်အဲၣ်လၢအဟ့ၣ်လီၤအဖိခွါဒ်သိးကသံလၢဟီၣ်ခိၣ်အဂီၢ်အံၤ, တၢ်အဲၣ်အဒိၣ်အယိၥ်အလဲၢ်အထီအံၤတသ့ဝဲဘၣ်. တၢ်အထူအယိၥ် အနီၢ်ကစၢ်ဒၣ်လဲၥ် လီၣ်ဖျါတၢ်အံၤလၢလၢၦဲၤၦဲၤတသ့နီတစုဘၣ်. ဘၣ်ဆၣ်ဒီး, ဒ်ပမၤလိလံၥ်စီဆှံဒီးဆိကမိၣ်ထံဆိကမိၣ်ဆးကစၢ်ခ၇ံၥ်အတၢ်အိၣ်မူဒီး တၢ်အုၣ်က့ၤခီၣ်က့ၤအတၢ်တိၥ်ပၥ်ဒီး, တၢ်ဂ့ၢ်မိၢ်ၦၢ်အဒိၣ်သ့ၣ်တဖၣ်အံၤ ကအိးဟိထီၣ်ပတၢ်နၢ်ပၢၢ်အါထီၣ်ဒီးအါထီၣ်လီၤ." Ellen G. White, Testimonies for the Church, vol. 5, p. 740.

"ဖဲပဒိးန့ၢ်ဘၣ်တၢ်မၤလိအကတီၢ်, ဒ်စီၤမိၤၡွဒိးန့ၢ်လၢကစၢ်ခ၇ံၥ် အကၠိသိး, ပကမၤလိမနုၤတမံၤလဲၣ်., ကပၥ်ကဖိသးအဂီၢ်ဧါ., ကအိၣ်ဒီး တၢ်ပၥ်သးလၢအပၥ်ထီၣ်ထီနီၢ်ကစၢ်သးအဂီၢ်ဧါ.-တမ့ၢ်ဒ်န့ၣ်ဘၣ်အနီၢ်နီၢ် လီၤ. ပတဘၣ်ဆိကမိၣ်လၢ ပမၤလိန့ၢ်တၢ်ကိးမံၤဒဲးလၢ အကြၢးသ့ၣ်ညါအီၤ တဖၣ်န့ၣ်ဘၣ်. ပကဘၣ်ဟ့ၣ်လီၤပတၤလၣ်ခဲလၢၥ်လၢ ယွၤဟ့ၣ်လီၤၦၤ, လၢတၢ်ဆီတလဲကွံၥ်ၦၤလၢတၢ်သံဆူတၢ်မူအပူၤ, ပတကြၢးပၥ်တ့ၢ်ကွံၥ်တၢ်လၢ ပဒိးန့ၢ်အီၤတဖၣ်လၢအလီၢ်ခံဘၣ်, မ့မ့ၢ်တခီ စိၥ်ဃုၥ်ဒီးၦၤဆူ၀ၢ်ဘးခီတကပၤ န့ၣ်လီၤ. လၢစိၤအထူအယိၤလၢကတၢၢ်တသ့ဘၣ်ဒီတကတီၢ်ညါအပူၤအံၤ, ကစၢ်ခ၇ံၥ်ဒီးအတၢ်အုၣ်က့ၤခီၣ်က့ၤအတၢ်မၤကမ့ၢ်တၢ်ဂ့ၢ်မိၢ်ၦၢ်တမံၤလၢ ပတၢ်မၤလိအဂီၢ်န့ၣ်လီၤ." Ellen G. White, Manuscript 36, 1885.