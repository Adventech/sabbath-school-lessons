---
title:  တၢ်ဆိကမိၣ်ဆူညါအဂီၢ်
date:   06/03/2026
---

"ဒ်လၢတၢ်မၢဖိအဆၢကတီၢ်ဖဲ, ၦၤကညီသ့ၣ်တဖၣ်န့ၣ် ဂုၥ်ကျဲးစၢး မၤတၢ်ခီဖျိတၢ်အလုၢ်အလၢ်ဒီးတၢ်ဆိကမိၣ်ဆိကမးလၢကမၤဟးဂီၤတၢ်နၥ် လၢလံၥ်စီဆှံအပူၤအသိး, မုၢ်မဆါတနံၤအံၤ, ခီဖျိတၢ်မၤမုၥ်သးလၢတၢ်ပၥ် တၢ်ဆိကမိၣ်အဒိၣ်အအါ, တၢ်ဟဲကဲထီၣ်အသးတဆီဘၣ်တဆီ, တၢ်ဘူၣ်ထီၣ် ဘါထီၣ်ဘၣ်ဃးဒီးသး, တၢ်သ့ၣ်ညါယွၤအဂ့ၢ်ဒီးတၢ်နၥ်လၢအမ့ၢ်ယွၤအံၤ မ့ၢ်တၢ်ကိးမံၤဒဲးအပူၤဒီး, တၢ်တီတၢ်လိၤအဒုၣ်အဒါလူၤဃုသးသမူတဖၣ်လၢ ကဆှၢဃီၤဝဲဆူကျဲတဖၣ်လၢတၢ်တြီဃၥ်အီၤအပူၤန့ၣ်လီၤ. လၢၦၤအါအါ ကလဲၥ်အဂီၢ်န့ၣ်, လံၥ်စီဆှံအံၤ မ့ၢ်မ့ၣ်အူဒၢတဖျၢၣ်လၢသိတအိၣ်ဝဲဘၣ်လီၤ. အဂ့ၢ်ဒ်လဲၣ် အဝဲသ့ၣ်ဃၣ်အသးဆူကျဲဧိၤကပူၤဧိၤတဖၣ်လၢတၢ်နၥ်အတၢ် ဆိကမိၣ်တမံၤလၢအဟဲစိၥ်တၢ်နၢ်ပၢၢ်ကမၣ်ဒီး သးအတၢ်လဲၤကဒံကဒါတဖၣ် န့ၣ်လီၤ. တၢ်ပၥ်တၢ်ကမၣ်အတၢ်ဖံးတၢ်မၤ, တၢ်လဲၤသဒၣ်ကွံၥ်တၢ်, တၢ်ဒုး လီၤဂၥ်တၢ်, တၢ်မၤဂ့ၤထီၣ်က့ၤတၢ်-တၢ်သ့ၣ်တဖၣ်အံၤ မၤဟးဂီၤတၢ်စူၢ် တၢ်နၥ်လံၥ်စီဆှံဒ်အမ့ၢ်ယွၤအတၢ်လီၣ်ဖျါထီၣ်အသိးန့ၣ်လီၤ. မ့ၢ်တၢ်ဂုၥ်န့ၢ် ကစၢ်ယွၤအကလုၢ်ကထါအစိကမီၤလၢကပၢတၢ်, ကစိၥ်ကဖီထီၣ်တၢ်ဒီး ကထိၣ်ဟူးထိၣ်ဂဲၤၦၤကညီအတၢ်အိၣ်မူအဂီၢ်လီၤ. ခီဖျိတၢ်စူၢ်တၢ်နၥ်သး အတၢ်၀ံတၢ်နါအပူၤ, ၦၤဂီၢ်မုၢ်အါအါကလဲၥ် ဘၣ်တၢ်သိၣ်လိအီၤလၢ တၢ်သူၣ်လီသးကွံတၢ်အံၤ မ့ၢ်တၢ်သိၣ်တၢ်သီအထီကတၢၢ်တမံၤ, ဒီးၦၤကညီန့ၣ် ဘၣ်ဟံးန့ၢ်မူဒါထဲလၢအနီၢ်ကစၢ်ဒၣ်ဝဲအဂီၢ်န့ၣ်လီၤ.

ၦၤပိၥ်ကစၢ်ခ၇ံၥ်ခံသ့ၣ်တဖၣ် ကဘၣ်သဂၢၢ်ဒီး "တၢ်စံးကတိၤလွဲန့ၢ် တၢ်တဖၣ်" ထီဒါတၢ်သ့ၣ်တဖၣ်လၢ တၢ်မၢဖိဟ့ၣ်ပလီၢ်ၦၤစူၢ်က့ၤနၥ်က့ၤ တၢ်လၢကလီးစဲအပူၤန့ၣ်လီၤ. အဝဲကဘၣ်သဂၢၢ်ဒီးတၢ်ပၥ်ဖျါထီၣ်လံၥ်စီဆှံ အခီပညီလၢ နီၢ်သးအဂ့ၢ်အကျိၤအဂီၢ် ဘၣ်ဆၣ်, အဝဲတဘၣ်တူၢ်လိၥ်ဝဲဘၣ် လီၤ. အကလုၢ်အံၤ ကဘၣ်တၢ်နၢ်ဟူအတၢ်အၢၣ်လီၤအီလီၤလၢ လံၥ်စီဆှံ အတၢ်မ့ၢ်တၢ်တီအထူအယိၥ်အံၤအဂ့ၢ်ၡဲၡဲလီၤ. လၢတၢ်ပၥ်အမဲၥ်ဆၢဆၢဆူ ကစၢ်ခ၇ံၥ်အအိၣ်အံၤအပူၤန့ၣ်, အဝဲသုးအသးဆူညါတဆီဘၣ်တဆီဆူ ကျဲလၢအဘၣ်တၢ်မၤနီၣ်အီၤအပူၤ, စူးကွံၥ်တၢ်ဆိကမိၣ်တဖၣ်ခဲလၢၥ်လၢ အတဘၣ်ထွဲလိၥ်အသးဒီးယွၤအတၢ်သိၣ်လိနဲၣ်လိန့ၣ်ဘၣ်လီၤ. ကစၢ်ယွၤ အတၢ်မ့ၢ်တၢ်တီန့ၣ် ကမ့ၢ်တၢ်တမံၤလၢ အဝဲကဘၣ်ကွၢ်ထံဆိကမိၣ်ဒီး ကူၣ်ထီၣ်ဖးလီၤဝဲအံၤအဂီၢ်န့ၣ်လီၤ. အဝဲကဘၣ်ပၥ်လံၥ်စီဆှံလၢအမ့ၢ်ယွၤ အကလုၢ်လၢအစံးကတိၤတၢ်ဒီးအီၤဘျၢဘျၢန့ၣ်လီၤ. လၢတၢ်အံၤအဃိ, အဝဲ ကထံၣ်န့ၢ်တၢ်ကူၣ်သ့လၢအဘၣ်ဃးဒီးယွၤန့ၣ်လီၤ." Ellen G. White, The Acts of the Apostles, pp. 474, 475.