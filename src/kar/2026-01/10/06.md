---
title:  ၦၤကညီအတၢ်မၤလိၥ်တဖၣ်
date:   05/03/2026
---

`ဖး ကလီးစဲ ၂း၂၀-၂၃ တက့ၢ်. နနၢ်ပၢၢ်စီၤပီလူးအတၢ်ဟ့ၣ်ပလီၢ် တဖၣ်လၢ တၢ်နၢ်ပၢၢ်တၢ်ဂ့ၢ်တၢ်ကျိၤအဂၤတဖၣ်လၢ အဘၣ်တၢ်စံးကတိၤအီၤ ဖဲလံၥ်စီဆှံဆၢဒိၣ်အံၤအပူၤန့ၣ်ဒ်လဲၣ်.`

ဒ်အတၢ်ကွဲးဆူကလၤတံဖိတဖၣ်အဂီၢ်အသိး, စီၤပီလူးပၥ်ဖျါထီၣ် တၢ်ဘၣ်ထွဲဘၣ်ဃးၦၤယူဒၤဖိအတၢ်မၤလၤမၤကပီၤတဖၣ်လၢအမ့ၢ်, "ဒ်ဟီၣ်ခိၣ်အမိၢ်ၦၢ်အသိး" (ကလီးစဲ ၂း၈; ထိၣ်သတြီၤဒီး ကလၤတံ ၄း၃, ၉ တက့ၢ်). မ့ၢ်စံးလၢအဂၤတမံၤန့ၣ်, ဒ်ဟီၣ်ခိၣ်အတၢ်လုၢ်ဟံၣ်အသိး, တၢ်သ့ၣ် တဖၣ်အံၤ ဘၣ်ဃးဒီးဟီၣ်ခိၣ်လီၤ, ဘၣ်ဆၣ်ပမ့ၢ်ဝဲထံဖိကီၢ်ဖိအံၤလၢမူခိၣ် အဘီအမုၢ်န့ၣ်လီၤ. တလိၣ်လၢပကဘၣ်အိၣ်ဒီးတၢ်မၤတံၥ်တၥ်ပသးဃုၥ်ဒီး လုၢ်လၢ်အတၢ်သိၣ်တၢ်သီန့ၣ်ဘၣ်, အဂ့ၢ်ဒ်လဲၣ်, မ့ၢ်တၢ်တမံၤလၢ အကဲ တၢ်ကဒုလၢတၢ်အနီၢ်ကီၢ်လၢပသူၣ်ဖှံသးညီလၢအပူၤ ဖဲမုၢ်မဆါတနံၤညါအံၤ ခီဖျိကစၢ်ခ၇ံၥ်န့ၣ်လီၤ. အအံၤမ့ၢ်တၢ်တမံၤလၢအမ့ၢ်, တုၤလၢအဘၣ်တၢ်ဟ့ၣ် လီၤအီၤလၢအခီၣ်ထံးလံၤလံၤလၢယွၤဒၣ်လဲၥ်, တၢ်သိၣ်တၢ်သီသ့ၣ်တဖၣ်အံၤ တလိၣ်ဝဲလၢကဘၣ်လူၤပိၥ်ထွဲအီၤလၢၤဘၣ်.

အဂ့ၢ်ဒ်လဲၣ်, တၢ်သိၣ်တၢ်သီသ့ၣ်တဖၣ်အံၤ ဘၣ်တၢ်မၤ၀ံၤအီၤ ခဲလၢၥ်လၢထူၣ်စုညါအလိၤလံ ဒ်အဘၣ်တၢ်ဒုးနဲၣ်အီၤလၢယွၤအစုဖှီယၥ်ကွံၥ် တၢ်လုၢ်ဟံၣ်အယၣ်ဘျးလီၤအသးန့ၣ်လီၤ. (မးသဲ ၂၇း၅၁; ထိၣ်သတြီၤဒီး ဒၤနံးယ့လး ၉း၂၇) ၦၤခ၇ံၥ်ဖိတဖၣ် (ပၣ်ဃုၥ်ဒီး ၦၤယူဒၤဖိလၢအမ့ၢ်ခ၇ံၥ်ဖိ တဖၣ်) အံၤ တအိၣ်လၢၤလၢတၢ်သိၣ်တၢ်သီတဖၣ်အံၤအဖီလၥ်လၢၤဘၣ်. ခီဖျိ တၢ်ဟ့ၣ်လီၤသးလၢအပူၤအံၤဒီး, ပကဘၣ်တၢ်ပၥ်ဖျါၦၤတပူၤဃီဃုၥ်ဒီး ဟီၣ်ခိၣ်အံၤ, လၢအလဲၤပူၤကွံၥ်ဝဲ, လၢပမ့ၢ်ဘၣ်ထိၣ်သတြီၤအီၤဒီးမူခိၣ်အသီ လၢအဘၣ်တၢ်အၢၣ်လီၤပၥ်ၦၤလၢကစၢ်ခ၇ံၥ်အပူၤန့ၣ်လီၤ.

လၢအကတၢၢ်န့ၣ်, ပကွၢ်လၢ်ဆူ, "မူခိၣ်အသီ, ဒီးဟီၣ်ခိၣ်အသီ, ဖဲတၢ်တီတၢ်လိၤအိၣ်ဝဲဆိးဝဲလၢအပူၤ" (၂ပ့းတရူး ၃း၁၃) ဒီးတမ့ၢ်ထဲတၢ်မၤဂ့ၤ ထီၣ်က့ၤဟီၣ်ခိၣ်လီၢ်လံၤအံၤတမံၤဧိၤဘၣ်.

အါန့ၢ်ဒံးစီၤမိၤၡွအတၢ်သိၣ်တၢ်သီတဖၣ်အံၤ, ၦၤဖၤ၇ံၤၡဲဒီးစးဒူၤကဲ မၤအါထီၣ်ၦၤကညီအတၢ်လိၣ်လူၤပိၥ်ထွဲတဖၣ်လၢ စီၤမိၤၡွအတၢ်သိၣ်တၢ်သီ အကျါ, (မၢ်ကူး ၇း၁-၁၃) မၤဂၢၢ်မၤကျၢၤက့ၤလံၥ်စီဆှံအလီၢ်လံၤတကတြူၢ် အတၢ်ဒိတၢ်တဲၥ်အလုၢ်အလၢ်တဖၣ် လၢအဘၣ်တၢ်မၤလၢမၤၦဲၤအီၤခီဖျိ ကစၢ်ခ၇ံၥ်, တၢ်တပၥ်အီၤလၢယွၤအတၢ်လိၣ်ဘၣ်တမံၤဘၣ်, ဘၣ်ဆၣ်ဒီး မ့ၢ်ထဲဒၣ်ၦၤကညီပၥ်လီၤမူဒါတဖၣ်အံၤန့ၣ်လီၤ. အနီၢ်နီၢ်န့ၣ်, ဖျါမးလၢ ကဲထီၣ် တၢ်၀ံတၢ်ယိးလၢတၢ်နၥ်အဂီၢ်, ဒ်တၢ်ထီဒါတမံၤလၢအဟ့ၣ်ဂံၢ်ဟ့ၣ်ဘါတၢ်နၥ် န့ၣ်လီၤ. ညီမးလၢကကွၢ်တၢ်မၤသ့ၣ်တဖၣ်အံၤလၢ ကဒုးအိၣ်ထီၣ်ၦၤလၢ အမၤတၢ်တဂၤအံၤ ဒိၣ်န့ၢ်ဂ့ၤန့ၢ်ၦၤလၢ အတမၤဘၣ်သ့ၣ်တဖၣ်အဖီခိၣ်လၢ ကမၣ်မးဝဲတမံၤလံ, ဘၣ်ဆၣ်ဒီး ကမ့ၢ်စ့ၢ်ကီးလၢတၢ်ဂုၥ်ကျဲးစၢးမၤကြၢးအသး ဒီးတၢ်အုၣ်က့ၤခီၣ်က့ၤလၢအမ့ၢ်တၢ်လီတၢ်၀့ၤအဒိၣ်တမံၤ, တၢ်ဒိးၦၤဒီးထုလၢ ပတအဲၣ်ဒိးယီၢ်လီၤဘၣ်, တၢ်လၢပတအဲၣ်ဒိးမၤဘၣ်တမံၤလီၤ.

လၢခ၇ံၥ်ဖိအတၢ်စံၣ်စိၤတဲစိၤဒီတကတီၢ်ညါအပူၤန့ၣ်, ၦၤသ့လံၥ်စီဆှံ တဖၣ် လီၤဃံၤလၢတၢ်လ့ပစီလၢအဒုးအိၣ်ထီၣ်တၢ်ဘူၣ်တၢ်ဘါအတၢ်ဘိးဘၣ် သ့ၣ်ညါလီၤ, ဂုၥ်န့ၢ်ဆူၣ်သးစီဆှံအလီၢ်လၢအတၢ်ဆှၢတွၤၦၤစူၢ်က့ၤနၥ်က့ၤ တၢ်သ့ၣ်တဖၣ်လၢ လံၥ်စီဆှံသိၣ်လိတၢ်အခီပညီမနုၤတမံၤလဲၣ်အဂ့ၢ်န့ၣ်လီၤ. ကစၢ်ခ၇ံၥ်အနီၢ်ကစၢ်ဒၣ်ဝဲ မ့ၢ်ထံထီၣ်ပၢၢ်လၢလံၥ်စီဆှံအတၢ်မ့ၢ်တၢ်တီ အထံမူဟဲပၢၢ်ထီၣ်ဒ်စီၤပီလူးဒီးၦၤကွဲးလံၥ်စီဆှံအဂၤတဖၣ်သိၣ်လိနဲၣ်လိဝဲန့ၣ် လီၤ.

`ပအိၣ်ဒီးတၢ်လီၤတံၢ်လီၤဆဲးလၢ ပနၢ်ပၢၢ်တၢ်အခီၣ်ထံးထဲတမံၤဧိၤ လၢပတၢ်အုၣ်က့ၤခီၣ်က့ၤအဂီၢ်အံၤ ဟဲလၢယ့ၣ်ရှူးအတၢ်မၤလၢပဂီၢ်န့ၣ်သ့ဝဲ ဒ်လဲၣ်.`