---
title:  ဆိကမိၣ်လၢတၢ်တဖၣ်န့ၣ်အဂ့ၢ်အကျိၤ...
date:   11/02/2026
---

တၢ်ဃူတၢ်ဖိးလၢ အဒိၣ်န့ၢ်ယိၥ်န့ၢ်ကယဲၢ်ပသ့ၣ်ညါနၢ်ပၢၢ်တၢ်န့ၣ် "ကပၢၤသုသူၣ်သုသးဒီး သုဆိကမိၣ်တၢ်လၢယ့ၣ်ရှူးခ၇ံၥ်အပူၤ" စ့ၢ်ကီးလီၤ (ဖံလံးပံၤ ၄း၇). ပသးသမူလၢအပူၤသ့ၣ်တဖၣ် လိၣ်ဘၣ်တၢ်ကဟုကယၥ် န့ၣ်လီၤ. လီၤသးအိၣ်မးလၢ, ဖံလံးပံၤ ၄း၇ သူတၢ်ဘၣ်ဃးဒီးသုးအတၢ်ဒိ တၢ်တဲၥ်လၢ အဘၣ်ထွဲလိၥ်အသးဒီးတၢ်ဃူတၢ်ဖိးန့ၣ်လီၤ. ဟ့းလ့ၣ်အလံၥ်ကျိၤ (phroureo) အံၤ ဘၣ်တၢ်သူအီၤလၢ အပၥ်ဖျါထီၣ်သုးကလၢၤ, သုးအတိၥ် လၢအကဟုကယၥ်၀့ၢ် ဒ်သိးကတြီဆၢတၢ်နုၥ်လီၤဒုးအဝဲသ့ၣ်အဂီၢ်လီၤ (၂က၇ံၣ်သူး ၁၁း၃၂; ထိၣ်သတြီၤဒီး မၤတၢ် ၉း၂၄).

တၢ်အ၇့ဒိၣ်အဂၤတမံၤလၢ တၢ်အိၣ်လၢအအိပူၤ အတၢ်ဃူတၢ်ဖိး အဂီၢ်န့ၣ် ပၣ်ဃုၥ်ဝဲဒီးတၢ်အိၣ်မူလၢအဃူလိၥ်ဖိးလိၥ်အသးဒီးယွၤအတၢ် ဘၣ်သးန့ၣ်လီၤ. "ၦၤလၢအအဲၣ်နတၢ်သိၣ်တၢ်သီတဖၣ်န့ၣ် အိၣ်ဒီးတၢ်ဃူ တၢ်ဖိးအါမးလီၤ. ဒီးတၢ်လီၤဃံၤအလီၢ်တအိၣ်ဘၣ်ဒီးအီၤဘၣ်" (စံး ၁၁၉း၁၆၅).

`ဖး ဖံလံးပံၤ ၄း၈, ၉ တက့ၢ်. တၢ်ဟူးတၢ်ဂဲၤလီၤတံၢ်လီၤဆဲးလၢ တၢ်ဟ့ၣ်သဆၣ်ထီၣ်လၢကမၤအီၤအဂီၢ်ဖဲအံၤန့ၣ် မ့ၢ်မနုၤလဲၣ်.`

စီၤပီလူးကတိၤဆှၢနုၥ် ဖံလံးပံၤ ၄း၈, ၉ ဃုၥ်ဒီး "လၢတၢ်န့ၣ် အမဲၥ်ညါ" ဒီးတၢ်ဂ့ၤတၢ်၀ါအမံၤအသၣ်စ၇ီဃုမံၤဃုၥ်ဒီးတၢ်ကွဲးက့ၤအီၤလၢ အဖုၣ်ကတၢၢ် ဒီးတၢ်ဟ့ၣ်ဂံၢ်ဟ့ၣ်ဘါလၢ ကလူၤပိၥ်ထွဲစီၤပီလူးအတၢ်ဒိ တၢ်တဲၥ်အဂ့ၢ်န့ၣ်လီၤ. တၢ်ဟ့ၣ်ဂံၢ်ဟ့ၣ်ဘါလၢ တၢ်ဆဲးတၢ်လၤဘၣ်ဘူးလိၥ် အသးအပူၤအံၤ ကြၢးဝဲဘၣ်ဝဲဒီး ဟ့းလ့ၣ်-၇ိမ့ၤအတၢ်ဘၣ်ထွဲဖဲဖံလံးပံၤအပူၤ, တၢ်လူၤပိၥ်ထွဲတၢ်ခံမံၤလၢ အမ့ၢ်တၢ်ဂ့ၤတၢ်၀ါဒီး တၢ်ဒိတၢ်တဲၥ်န့ၣ်လီၤ. တၢ်လၢအလီၤဆိကမိၣ်ထံန့ၣ် မ့ၢ်ဝဲစီၤပီလူးအတၢ်လဲၤကပၥ်ကွံၥ် ၦၤဟ့းလ့ၣ်ဖိ အတၢ်ဂ့ၤတၢ်၀ါလၢအမ့ၢ်, (တၢ်သူၣ်ဆးသးဆး, တၢ်တီတၢ်လိၤ, တၢ်ကီၤသူၣ် ကီၤသးဒီး တၢ်သူၣ်ဒူသးဒူအံၤန့ၣ်လီၤ.)

၁. တၢ်နီၢ်နီၢ်- တမ့ၢ်တၢ်ဘၣ်န့ၢ်အတီၤဘၣ်, တၢ်ကွဲးနီၣ်အစ၇ီ စးထီၣ်လၢလံၥ်စီဆှံတၢ်တီတၢ်လိၤအတၢ်ဂ့ၤတၢ်၀ါလၢ အမ့ၢ် ကစၢ်ခ၇ံၥ်အတၢ်ကတိၤ (ယစံးဘၣ်တဲဘၣ်သုတီတီ...) ဒီးလံၥ်စီဆှံအသီဒီတကတြူၢ်ပၥ်ဖျါထီၣ်ခဲအံၤခဲအံၤန့ၣ်လီၤ (ကွၢ်တၢ် အဒိ, မၤတၢ် ၂၆း၂၅; ၇ိမ့ၤ ၁း၁၈; ၁က၇ံၣ်သူး ၁၃း၆; ၂က၇ံၣ်သူး ၄း၂; အ့းဖ့းစူး ၄း၁၅; ၁တံၤမသ့း ၃း၁၅; ယၤကိၥ် ၁း၁၈; ၁ပ့းတရူး ၁း၂၂; ၁ယိၤဟၣ် ၂း၂၁).
၂. တၢ်ဒိၣ်တၢ်ထီ- ဟ့းလ့ၣ်အတၢ်ကတိၤဒုးနဲၣ်လၢ ၦၤတဂၤလၢ်လၢ် အတၢ်ဂ့ၤတၢ်၀ါ (ထိၣ်သတြီၤတၢ်သူအီၤလၢလီၢ်အဂၤတဖၣ် ဖဲ ၁တံၤမသ့း ၃း၈, ၁၁; တံတူး ၂း၂, ဖဲအဘၣ်တၢ်ကွဲးခီကျိၥ်အီၤ ဒ်အမ့ၢ်, "ယူးယီၣ်ပၥ်ကဲတၢ်" ဖဲ (King James) လံၥ်စီဆှံသီအပူၤ န့ၣ်လီၤ.
၃. တၢ်အမ့ၢ်ဝဲတီဝဲ- တၢ်ဂ့ၤတၢ်၀ါအံၤ ဘၣ်တၢ်ပၥ်ဖျါထီၣ်အီၤ ခီဖျိ ယွၤအတကဲၥ်ပ၀းအတီအလိၤလီၤ (ထိၣ်သတြီၤတၢ်သူအီၤဖဲ ဖံလံးပံၤ ၁း၇ တက့ၢ်)
၄. တၢ်ကဆှဲကဆှီ- အတၢ်ဆိကမိၣ်ဒီးတၢ်မၤဟဲယွၤလီၤလၢ ကစၢ်ယွၤ အတၢ်တီတၢ်လိၤအတၢ်ပၥ်တီပၥ်လိၤၦၤလၢ ပဒိးန့ၢ်ဘၣ်အီၤ ခီဖျိ တၢ်စူၢ်တၢ်နၥ် (ကွၢ် ၁ယိၤဟၣ် ၃း၃)
၅. တၢ်လၢအလီၤအဲၣ်လီၤကွံ- တၢ်သးအိၣ်တၢ်ဃံတၢ်လၤ, ဘၣ်တၢ်ထံၣ်န့ၢ်အီၤအါအါကလဲၥ်လၢတၢ်ဘၣ်တ့တဖၣ်အပူၤလီၤ.
၆. တၢ်လၢအဘၣ်သူၣ်ဘၣ်သး- "သးကညီၤဒီးမၤမုၥ်တၢ်ဒီး လၢအဘျုး အဖှိၣ်အိၣ်ဝဲအါအါ.

စီၤပီလူးဟ့ၣ်အါထီၣ်တၢ်သ့တၢ်ဘၣ်တဖၣ်, ဒ်သိးတၢ်ဘူၣ်ထီၣ် ဘါထီၣ်တၢ်ဂီၤတၢ်ဖီၣ်အခီပညီသုတဖျါဝဲလၢ တၢ်ဂ့ၤတၢ်၀ါအံၤအပူၤနီတထံၣ် ဘၣ်အဂီၢ်, "ဖဲဒၣ်တၢ်ဂ့ၤ၀ါလၤကပီၤမ့ၢ်အိၣ်, ဒီးတၢ်စံးထီၣ်ပတြၢၤမ့ၢ်အိၣ်န့ၣ်" (ဖံလံးပံၤ ၄း၈) ပဘၣ်ဆိကမိၣ်ထီၣ်မူခိၣ်အတၢ်ဂ့ၤတၢ်၀ါသ့ၣ်တဖၣ်အံၤန့ၣ် လီၤ. မၤကဒီးတစုမး, ဒ်သိးကသုးကွံၥ်တၢ်သးဒ့ဒီခဲလၢၥ်အံၤ ဒီးတၢ်နၢ်ပၢၢ် ကမၣ်လၢအိၣ်ထီၣ်သးသ့န့ၣ်, စီၤပီလူးကိးၦၤလၢ ကမၤတၢ်လၢပမၤလိတ့ၢ်အီၤ, ဒိးန့ၢ်အီၤ, နၢ်ဟူအီၤဒီးထံၣ်ဘၣ်တ့ၢ်အီၤလၢအနီၢ်ကစၢ်ဒၣ်ဝဲအတၢ်ဒိတၢ်တဲၥ် အပူၤန့ၣ်လီၤ (ဖံလံးပံၤ ၄း၉).