---
title:  နီၣ်၀ံၥ်ခံတဖၣ်လၢတၢ်သူၣ်မံသးမံအဂီၢ်
date:   12/02/2026
---

`ဖး ဖံလံးပံၤ ၄း၁၀-၁၃ တက့ၢ်. စီၤပီလူးလီၣ်ဖျါထီၣ်နီၣ်၀ံၥ်ခံလၢ တၢ်သူၣ်မံသးမံ, တၢ်သူၣ်ဖှံသးညီအတၢ်အိၣ်မူအဂီၢ်န့ၣ် မ့ၢ်မနုၤလဲၣ်.`

ဖဲတၢ်အိၣ်အသးဆူၣ်ဆူၣ်ဟဲဘၣ်ဝဲအကတီၢ် (တၢ်သၣ်၀ံၤလီၤဒိ, တၢ်ဆူးတၢ်ဆါ, တၢ်ဘၣ်ဒိဘၣ်ထံး, တၢ်ဟါမၢ်ကွံၥ်) ၦၤတဂၤလၢ်လၢ်န့ၣ် စးထီၣ်ကွၢ်တၢ်သ့ၣ်တဖၣ်လၢ အဘျုးအိၣ်ဒီးဘၣ်ထွဲဒီးတၢ်ဆိၣ်ဂ့ၤဆိၣ်၀ါ တဖၣ်လၢ အတဘၣ်တၢ်တပၥ်အီၤလၢအ၇့ဒိၣ်တမံၤဘၣ်န့ၣ်လီၤ. ဖဲတၢ်အိၣ် အသးဒီး ၦၤလၢအမ့ၢ် "ဘၣ်တၢ်ဆီၣ်လီၤၦၤ" "အိၣ်ဒီးတၢ်လိၣ်ဘၣ်" မ့တမ့ၢ် "တၢ်တအိၣ်ဒီးၦၤနီတမံၤ" အကတီၢ်အံၤ, မ့ၢ်တၢ်ဆၢကတီၢ်ဖဲတၢ်စူၢ်တၢ်နၥ် အိၣ်ထီၣ်အသးလၢ တၢ်ဂ့ၢ်တၢ်ကျိၤအပူၤအံၤလီၤ.

ဒ်န့ၣ်အသိး, ဖဲပအိၣ်မူ "လၢတၢ်အီၣ်ကုးအီၦဲၤ" အပူၤန့ၣ်, ပကဘၣ် သ့ၣ်ညါစ့ၢ်ကီးလၢ ကလီၤမၢ်ကွံၥ်ဝဲတဆၢကတီၢ်ဃီသ့န့ၣ်လီၤ (ကွၢ် ကတိၤဒိ ၂၃း၅). ဒ်စီၤပီလူးဒီးစီၤယိၤဘးခံဂၤ ဒုးသ့ၣ်နီၣ်ထီၣ်ၦၤအသိး, ဖဲပအိၣ်ဖျဲၣ်ထီၣ် အကတီၢ်န့ၣ်, ပတဟဲစိၥ်တၢ်နီတမံၤဆူဟီၣ်ခိၣ်အံၤဘၣ်ဒီး ပတက့ၤစိၥ်တၢ်ဆူ တၢ်သွၣ်ခိၣ်ဃုၥ်ဒီးၦၤနီတမံၤစ့ၢ်ကီးဘၣ်လီၤ (ယိၤဘး ၁း၂၁; ၁တံၤမသ့း ၆း၇).

ကွၢ်ထံကွၢ်ဆးလံၥ်စီဆှံဆၢအတၢ်အၢၣ်လီၤအီလီၤလၢအဖီလၥ်သ့ၣ် တဖၣ်န့ၣ်တက့ၢ်.

- စံးထီၣ်ပတြၢၤ ၂၃း၁-"ယွၤမ့ၢ်ယၦၤကွၢ်သိ, တၢ်အိၣ်ဒီးယၤလၢ ယလိၣ်ဘၣ်အီၤတမံၤလၢ်လၢ်လီၤ."
- မးသဲ ၆း၃၂-"အဂ့ၢ်ဒ်အံၤ သုန့ၢ်ဘၣ်တၢ်ခဲလၢၥ်အလီၢ်အိၣ်ဝဲန့ၣ်, သုပၢ်အိၣ်လၢမူခိၣ်သ့ၣ်ညါဝဲလီၤ."
- ၁ပ့းတရူး ၅း၇-"ကယဲၢ်သုတၢ်ဘၣ်ယိၣ်ဘၣ်ဘီန့ၣ်, ပၥ်ထီၣ်လၢ အဝဲဒၣ်အလိၤခဲလၢၥ်တက့ၢ်, အဂ့ၢ်ဒ်အံၤ အသးအိၣ်သုလီၤ."
- ဖံလံးပံၤ ၄း၁၉-"ဒီးကယဲၢ်တၢ်လၢသုန့ၢ်ဘၣ်အီၤအလီၢ်အိၣ်တဖၣ်, ဒ်အလၤကပီၤအတၢ်ထူးတၢ်တီၤအသိး ယကစၢ်ကဟ့ၣ်လီၤသုလၢ ယ့ၣ်ရှူး ခ၇ံၥ်အပူၤလီၤ.

ဒီး, လၢတၢ်လီၤလးခဲလၢၥ်အပူၤန့ၣ်, "ယမၤတၢ်ခဲလၢၥ်သ့လၢ ၦၤလၢ အဒုးဆူၣ်ထီၣ်ယဂံၢ်ယဘါတဂၤအပူၤလီၤ. ဘၣ်တဘၣ်, မတၤတဂၤမးလၢ ပကျါအံၤ ကသ့ၣ်ညါ "တၢ်ခဲလၢၥ်" အံၤလၢလၢၦဲၤၦဲၤဘၣ်. မ့ၢ်လီၤ, ဒ်တၢ်ဃ့ကညးယွၤအတၢ်မၤစၢၤဒီး အတၢ်ဂံၢ်တၢ်ဘါအသိးန့ၣ်, ပဘၣ်ဃ့လၢ တၢ်ဘၣ်အသးအပူၤလီၤ. ဘၣ်ဆၣ်ဒီး, လၢဆၢကတီၢ်အါအါကလဲၥ်အပူၤ ပတဃ့တၢ်သ့ၣ်တဖၣ်လၢ ပသ့ၣ်ညါအီၤလၢ အဘၣ်ထွဲဒီးယွၤအတၢ်ဘၣ်သး အံၤန့ၣ်ဘၣ်. လၢတၢ်န့ၣ်အဃိ, ယၤကိၥ် ၄း၂ စံးကတိၤအါထီၣ်ဝဲလၢ, "သုတန့ၢ်ဘၣ်တၢ်ဘၣ်, အဂ့ၢ်ဒ်အံၤ, သုတဃ့ဘၣ်တၢ်ဘၣ်."

ဖဲအံၤန့ၣ် မ့ၢ်တၢ်သ့ၣ်တဖၣ်လၢပဃ့လၢတၢ်နၥ်န့ၢ်တၢ်အပူၤလီၤ. အဂ့ၢ်ဒ်လဲၣ် ပသ့ၣ်ညါလၢအဘၣ်ထွဲလိၥ်အသးဒီးယွၤတၢ်ဘၣ်သးလီၤ...

- တၢ်အုၣ်က့ၤခီၣ်က့ၤလၢ ၦၤလၢပအဲၣ်အီၤ မ့တမ့ၢ် ပတံၤသကိး တဖၣ်အဂီၢ် (၁တံၤမသ့း ၂း၃, ၄)
- တၢ်သူၣ်ဒူသးဒူလၢ ကနီၤလီၤပတၢ်စူၢ်တၢ်နၥ် (လီၣ်ဖျါ ၂၂း၁၇)
- တၢ်ပျၢ်တၢ်ကမၣ်ဖဲပအၢၣ်လီၤအီလီၤတၢ်ကမၣ်အကတီၢ်, ဒီးညိကွံၥ်တၢ်လၢ အကမၣ်တဖၣ် (၁ယိၤဟၣ် ၁း၉)
- တၢ်ဂံၢ်တၢ်ဘါလၢအကဒိကနၣ်ယွၤအတၢ်မၤလိၥ်တဖၣ် (ဧ့ၤဘြံၤ ၁၃း၂၀, ၂၁)
- တၢ်အဲၣ်လၢၦၤသးဟ့နၤဒီး ၦၤမၤကမၣ်နၤတဖၣ်အဂီၢ် (မးသဲ ၅း၄)
- တၢ်ကူၣ်သ့လၢတၢ်ကိးတၤအိၣ်ဝဲအဆၢကတီၢ် (ယၤကိၥ် ၁း၅)
- တၢ်နၢ်ပၢၢ်တၢ်မ့ၢ်တၢ်တီလၢယွၤအကလုၢ်ကထါအပူၤ (ယိၤဟၣ် ၈း၃၂)

မ့ၢ်နမၤတၢ်သ့ၣ်တဖၣ်လၢ နဃ့ဘါထုကဖၣ်အဂီၢ် လၢအတမၤသး ဒ်ဘၣ် မ့တမ့ၢ်ဘၣ်သ့ၣ်သ့ၣ်လၢတမၤအသးနီတစုဘၣ်အံၤအဂီၢ်န့ၣ်ဒ်လဲၣ်.