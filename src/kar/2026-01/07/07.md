---
title:  တၢ်ဆိကမိၣ်ဆူညါအဂီၢ်
date:   13/02/2026
---

"ထဲလၢၦၤဒိးန့ၢ်ဘၣ်တၢ်ဘျုးတၢ်ဖှိၣ်လၢအဂ့ၤတဖၣ်န့ၣ်, ကအိၣ်ဒီး တၢ်စိတၢ်ကမီၤလၢအကြၢးဒီးတၢ်လိၣ်လၢကိးနံၤဒဲးအဂီၢ် ဒီးအဝဲသ့ၣ်အတၢ်သ့ တၢ်ဘၣ်လၢ ကသူတၢ်စိတၢ်ကမီၤအဝဲန့ၣ်လီၤ. လၢကကွၢ်ဆူညါလၢ တၢ်ဆၢကတီၢ်တဖၣ်အပူၤအဂီၢ် ခီဖျိတၢ်ဒိးန့ၢ်ဘၣ်နီၢ်သးအတၢ်စိတၢ်ကမီၤ အပူၤ, အဝဲသ့ၣ်ကဒိးန့ၢ်ဘၣ်တၢ်လီၤလးလၢ ကမၤန့ၢ်သးသမူအဂီၢ်, အဝဲသ့ၣ် အနီၢ်ကစၢ်ဒၣ်ဝဲတဖၣ် ကဆီၣ်လၤသးဆူယွၤအအိၣ်ကိးနံၤဒဲး ဒ်သိးဒီး ယွၤကဒုးကဲထီၣ်အဝဲသ့ၣ်လၢကျဲဒ်သိးကဟံးန့ၢ်ယွၤအတၢ်ဒိးသူအသးအဂီၢ် န့ၣ်လီၤ. လၢကိးနံၤဒဲးအတီၢ်ပူၤန့ၣ် အတၢ်ခွဲးတၢ်ယၥ်တဖၣ် ကဒိၣ်ထီၣ် အါထီၣ်လၢတၢ်ဖံးတၢ်မၤအဂီၢ် လၢအဝဲသ့ၣ်တုၤထီၣ် ထီၣ်ဘးဝဲအလီၢ်န့ၣ်လီၤ. အဝဲသ့ၣ်အုၣ်အသးကိးနံၤဒဲးလၢကစၢ်အဂီၢ် ဖဲအဝဲသ့ၣ်အိၣ်တပူၤလၢ်လၢ်လၢ ဟံၣ်ဃီယိယိဖိအပူၤ မ့တမ့ၢ် လၢကမျၢၢ်သ့ၣ်တဖၣ်အကျါန့ၣ်လီၤ.

"လၢၦၤမၤတၢ်ဖိလၢအဟ့ၣ်လီၤသးအဂီၢ်န့ၣ် တၢ်လီၤလးအတၢ် သ့ၣ်ညါနၢ်ပၢၢ်လၢ အဒ်သိးဒီးကစၢ်ခ၇ံၥ်အတၢ်အိၣ်မူလၢဟီၣ်ခိၣ်ချၢ လၢအဃု အပၢ်ကိးနံၤဒဲးလၢတၢ်ဘျုးတၢ်ဖှိၣ်အတၢ်ဟ့ၣ်တဖၣ်, ဒီးလၢတၢ်၇့လိၥ် မုၥ်လိၥ်သးဒီးယွၤအံၤ အဝဲလဲၤဆူညါလၢကဟ့ၣ်ဂံၢ်ဟ့ၣ်ဘါဒီးဆိၣ်ဂ့ၤၦၤဂၤ တဖၣ်အဂီၢ်လီၤ...

"ၦၤမၤတၢ်ဖိကိးဂၤဒဲးလၢ အလူၤပိၥ်ထွဲကစၢ်ခ၇ံၥ်အတၢ်ဒိတၢ်တဲၥ်န့ၣ် ကအိၣ်ကတဲၥ်ကတီၤသးလၢ ကဒိးန့ၢ်ဘၣ်ဒီးသူတၢ်စိတၢ်ကမီၤလၢယွၤအၢၣ် လီၤတ့ၢ်အတၢ်အိၣ်ဖှိၣ်လၢတၤသၣ်မံလၢဟီၣ်ခိၣ်အတၢ်ကူးက့ၤအံၤအဂီၢ်န့ၣ် လီၤ." Ellen G. White, God's Amazing Grace, p. 117.

"ကစၢ်ယွၤသ့ၣ်ညါတၢ်လၢ ပလိၣ်ဘၣ်အီၤတဖၣ် ဒီးကတဲၥ်ကတီၤန့ၢ် လၢပဂီၢ်လီၤ. ကစၢ်ယွၤအိၣ်ဒီးအတၢ်လုၢ်ဒိၣ်ၦ့ၤဒိၣ်အဟံၣ်လၢ ကဟ့ၣ်လီၤ အဖိသ့ၣ်တဖၣ်, ဒီးဟ့ၣ်အဝဲသ့ၣ်အတၢ်လိၣ်တဖၣ်လၢတၢ်အိၣ်အသးကိးမံၤဒဲး အပူၤလီၤ. မ့မ့ၢ်ဒ်န့ၣ်ဒီး, ဘၣ်မနုၤလၢပတစူၢ်အီၤနၥ်အီၤဘၣ်န့ၣ်လဲၣ်. အဝဲ ဒုးအိၣ်ထီၣ်အတၢ်အၢၣ်လီၤလၢအလုၢ်ဒိၣ်ၦ့ၤဒိၣ်တဖၣ်ဆူအဖိသ့ၣ်တဖၣ်အဂီၢ် လၢအဝဲသ့ၣ်အတၢ်ဒိကနၣ်အကလုၢ်ကထါအဂီၢ်လီၤ. တၢ်၀ံတၢ်ယိးတအိၣ် လၢအဝဲသုးကွံၥ်တသ့အဂီၢ်ဘၣ်, တၢ်ခံးသူလၢ အဝဲဒုးဟးထီၣ်ကွံၥ်တသ့ဘၣ် န့ၣ်တအိၣ်ဘၣ်, တၢ်ဂံၢ်စၢ်ဘါစၢ်လၢ အဒုးအိၣ်ထီၣ်တၢ်စိတၢ်ကမီၤတသ့ဝဲ အဂီၢ်န့ၣ်တအိၣ်ဘၣ်, တၢ်ပျံၤတၢ်ဖုးလၢ အဝဲကမၤဂၢၢ်က့ၤဝဲတသ့ဘၣ်န့ၣ် တအိၣ်ဘၣ်, တၢ်ဆၢန့ၢ်လၢအလုၢ်ၦ့ၤဒိၣ်လၢအဝဲပၥ်ဂၢၢ်ကျၢၤဝဲတသ့ဘၣ်န့ၣ် တအိၣ်ဝဲဘၣ်.

"ပတဘၣ်ကွၢ်ထဲလၢ ပကစၢ်ဒၣ်ဝဲအဂီၢ်ဘၣ်. ပမ့ၢ်ကွၢ်လၢပတၢ် တလၢတၦဲၤဘၣ်ဒိၣ်ထီၣ်အါထီၣ်န့ၣ်, ပဂံၢ်ဘါကစၢ်လီၤလၢ ကမၤနၢၤတၢ်အဂီၢ် န့ၣ်လီၤ." Ellen G. White, That I May Know Him, p. 224.