---
title:  မူခိၣ်ဘီမုၢ်အၦၤထံဖိကီၢ်ဖိတဂၤ
date:   07/02/2026
---

### တၢ်မၤလိတနွံအံၤအဂီၢ်ဖး
ဖံလံးပံၤ ၃း၁၇-၄း၂၃; ၁က၇ံၣ်သူး ၁၅း၄၂-၄၄; ယိၤဟၣ် ၁၄း၂၇; စံး ၁၁၉း၁၆၅; ယိၤဘး ၁း၂၁; ၁တံၤမသ့း ၆း၇.

> <p>တၢ်ကလုၢ်ထူ</p>
> "သုတဘၣ်ယိၣ်တၢ်နီတမံၤတဂ့ၤ. မ့မ့ၢ်လၢ တၢ်ကိးမံၤဒဲးန့ၣ် လၢတၢ်ထုကဖၣ်, ဒီးလၢတၢ်ဃ့ကညးအိၣ်ဒီးတၢ်စံးထီၣ်ပတြၢၤတၢ်အဘျုး အဖှိၣ်အပူၤန့ၣ်, ဘိးဘၣ်သ့ၣ်ညါယွၤလၢ သုတၢ်အဲၣ်ဒိးတဖၣ်န့ၣ်တက့ၢ်" (ဖံလံးပံၤ ၄း၆).

တနွံညါအံၤအတၢ်မၤလိ မၤကတၢၢ်ကွံၥ်ပတၢ်မၤလိလၢ လံၥ်ဖံလံးပံၤ ဒီးအတၢ်လၢၦဲၤဒီးတၢ်မၤလိလၢအလုၢ်ဒိၣ်ၦ့ၤဒိၣ်တဖၣ် ဒီးတၢ်ကတိၤအမ့ၢ် အတီလၢကိးနံၤဒဲးတၢ်အိၣ်မူအပူၤန့ၣ်လီၤ. ဖျါမးလၢ တၢ်တကဲၥ်ပ၀းအလုၢ် ၦ့ၤဒိၣ်တဖၣ်လၢ အအံးထွဲကွၢ်ထွဲတၢ်မၢဖိစီၤပီလူးအတၢ်အိၣ်မူအံၤ ဘၣ်တၢ် ထံၣ်န့ၢ်အီၤလၢလံၥ်အံၤအဆၢဖိအကတၢၢ်တဖၣ်အပူၤလီၤ. တၢ်လၢအဒ်သိး ဒီးကစၢ်ခ၇ံၥ်အတၢ်သိၣ်လိနဲၣ်လိတဖၣ် လၢအကွၢ်ထံကွၢ်ဆးတၢ်လၢ ၦၤအသးကံၢ်ပူၤလၢ စီၤပီလူးဟ့ၣ်လီၤၦၤသ့ၣ်တဖၣ်အံၤ မ့ၢ်တၢ်ခူသူၣ်လၢ ခ၇ံၥ်ဖိအတၢ်အိၣ်မူလၢတၢ်သူၣ်ဖှံသးညီအပူၤန့ၣ်လီၤ.

တုၤဒၣ်လဲၥ် လၢတၢ်မၤအသးတလဲၤလၢပလိၣ်ဘၣ်အီၤကျဲအပူၤဘၣ်, မၤအသးအါန့ၢ်ဒံးပလိၣ်ဘၣ်အီၤန့ၣ်, တလိၣ်လၢပဘၣ်သူၣ်ကိၢ်သးဂီၤ မ့တမ့ၢ် သူၣ်ဟူးသးဂဲၤ မ့တမ့ၢ် သူၣ်ဟးဂူၥ်သးဟးဂီၤဝဲဘၣ်လီၤ. လၢအလီၢ်န့ၣ်, တၢ်သိၣ်တၢ်သီတဖၣ်လၢကမၤစၢၤၦၤ ဒ်သိးကထံၣ်န့ၢ်တၢ်ဂံၢ်တၢ်ဘါလၢပပူၤ လၢကသဂၢၢ်ဒီးတၢ်ကိးတၤတဖၣ်လၢပတၢ်အိၣ်မူအပူၤ, ဒီးလၢတၢ်အံၤန့ၣ် ပကလဲၤခီဖျိဘၣ်တၢ်ဃူတၢ်ဖိးလၢအအိၣ်ဂၢၢ်ဆိးကျၢၤထဲလၢယွၤတဂၤဧိၤ ဟ့ၣ်ဝဲသ့န့ၣ်လီၤ. ဆၢကတီၢ်ခဲအံၤဒီးခါဆူညါန့ၣ် အိၣ်လၢအစုပူၤ, ဒီးအဝဲ ကဟ့ၣ်လီၤၦၤတၢ်ကိးမံၤဒဲးလၢပလိၣ်ဘၣ်အီၤန့ၣ်လီၤ.

အ၇့ဒိၣ်ကတၢၢ်န့ၣ်, တလိၣ်လၢပဟ့ၣ်လီၤပတၢ်မုၢ်လၢ်တဖၣ်ဆူ ဟီၣ်ခိၣ်အတၢ်ပၢတၢ်ြပးအပူၤလၢ အဒုးသူၣ်ဟးဂူၥ်သးဟးၦၤထီဘိအံၤန့ၣ်ဘၣ်. ဒ်ပမ့ၢ်ခ၇ံၥ်ဖိတဖၣ်အသိး, ပမ့ၢ်ယွၤအဘီအမုၢ်အထံဖိကီၢ်ဖိတဖၣ်လီၤ. လၢပမ့ၢ်ထံဖိကီၢ်ဖိအအံၤန့ၣ်, တၢ်ခွဲးတၢ်ယၥ်ဟဲတုၤအိၣ်ၦၤ, တၢ်ခွဲးတၢ်ယၥ် လၢအလီၤလိၣ်လီၤလးတမံၤလီၤ. မူဒါတဖၣ်စ့ၢ်ကီး အိၣ်ဝဲဒၣ်န့ၣ်လီၤ.