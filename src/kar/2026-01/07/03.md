---
title:  "အိၣ်ဂၢၢ်ဆိးကျၢၤလၢကစၢ်အပူၤ"
date:   09/02/2026
---

`ဖး ဖံလံးပံၤ ၃း၂၀, ၂၁ တက့ၢ်. စီၤပီလူးပၥ်ဖျါထီၣ်တၢ်ဖျါဖျါလၢ ခ၇ံၥ်ဖိ "အၦၤထံဖိကီၢ်ဖိ" အံၤ လီၤဂၥ်တၢ်ဒ်လဲၥ်တကလုၥ်လဲၣ်.`

လၢတၢ်တဒ်သိးဒီးထူၣ်စုညါအဒုၣ်အဒါတဖၣ်အပူၤ, ၦၤလၢ "အပၥ် သးဆူတၢ်ဘၣ်ဃးဒီးဟီၣ်ခိၣ်တဖၣ်အံၤ" ဒီးတအိၣ်ဒီးကစၢ်လၢအအါန့ၢ် အဟၢဖၢတဖၣ်ဘၣ် (ဖံလံးပံၤ ၃း၁၉), ခ၇ံၥ်ဖိအထံဖိကီၢ်ဖိန့ၣ် အိၣ်ဝဲလၢမူခိၣ် ဒီးၦၤလၢအပၢၦၤန့ၣ် မ့ၢ်ကစၢ်ယ့ၣ်ရှူးအနီၢ်ကစၢ်ဒၣ်ဝဲလီၤ. လၢတၢ်ကတိၢ်န့ၢ် ဖံးဃၥ်တၢ်ဂ့ၢ်တၢ်ကျိၤအဂီၢ်, စီၤပီလူးဒုးနဲၣ်ဖျါထီၣ်တၢ်လိၣ်လၢ "ပနီၢ်ခိလၢ အဘၣ်ဃးဒီးပဘၣ်တၢ်ဆီၣ်လီၤ" (ဖံလံးပံၤ ၃း၁) လၢအဘၣ်ဒိးန့ၢ်တၢ်ဆူး တၢ်ဆါ, တၢ်ဟးဂူၥ်ဟးဂီၤ ဒီးတၢ်သံအံၤကဘၣ်တၢ်ဆီတလဲကွံၥ်အီၤ လီၤဂၥ်ဒံး ကစၢ်ခ၇ံၥ်အနီၢ်ခိအတၢ်ဂဲၤဆၢထၢၣ်က့ၤလၢ တၢ်လၤတၢ်ကပီၤအပူၤအသိး န့ၣ်လီၤ.

**လံၥ်စီဆှံအဆၢလၢ အဖီလၥ်တဖၣ်အံၤ ပၥ်ဖျါထီၣ်တၢ်လၤ တၢ်ကပီၤအပတီၢ်ဒ်လဲၣ်တကလုၥ်လဲၣ်.**

`ယိၤဘး ၁၉း၂၅-၂၇`

`လူၤကၣ် ၂၄း၃၉`

`၁က၇ံၣ်သူး ၁၅း၄၂-၄၄`

`၁က၇ံၣ်သူး ၁၅း၅၀-၅၄`

`၁က၇ံၣ်သူး ၃း၄`

လၢအကတၢၢ်န့ၣ်, ခီဖျိကစၢ်ယ့ၣ်ရှူးအတၢ်သံအံၤအဃိ, "ဒုၣ်ဒါ အလီၢ်ခံကတၢၢ်တဂၤ" ကဘၣ်တၢ်မၤဟးဂီၤအီၤခဲလၢၥ်လီၤ (၁က၇ံၣ်သူး ၁၅း၂၆). ဒီးအအံၤ မ့ၢ်ပတၢ်မုၢ်လၢ်အဒိၣ်ကတၢၢ်, တၢ်အၢၣ်လီၤအီလီၤ လၢၥ်လၢၥ်ဆ့ဆ့လၢ အဘၣ်တၢ်ဟ့ၣ်လီၤၦၤလၢကစၢ်ခ၇ံၥ်အပူၤ, တမ့ၢ်ထဲလၢ တၢ်သံအကတၢၢ်ဘၣ် မ့မ့ၢ်တခီ မ့ၢ်နီၢ်ခိအသီခဲလၢၥ်တုၤလၢ "အနီၢ်ဒၣ်ဝဲ ဘၣ်ဃးဒီးတၢ်လၤတၢ်ကပီၤ" န့ၣ်လီၤ (ဖံလံးပံၤ ၃း၂၁).

ဖဲလံၥ်တဘ့ၣ်အပူၤ လၢတၢ်ကွဲးဘၣ်ဃးတၢ်ဃု "တၢ်အုၣ်က့ၤခီၣ်က့ၤ" လၢအတလိၣ်ယွၤဘၣ်အံၤ, စံးကတိၤတၢ်ဂ့ၢ်လိၥ်ဘှီလိၥ်အဂ့ၢ်လၢ အတဂ့ၤ ဘၣ်အပူၤ လၢတၢ်မၤနၢၤတၢ်သံအတၢ်ပျံၤတၢ်ဖုးအ့ၤန့ၣ်မ့ၢ် "တၢ်အုၣ်က့ၤ ခီၣ်က့ၤ" န့ၣ်လီၤ. ၦၤကွဲးလံၥ်ဖိ Luc Ferry အၢၣ်လီၤဝဲလၢ ခ၇ံၥ်ဖိအတၢ်စူၢ် တၢ်နၥ်န့ၣ် "ဟ့ၣ်ၦၤတၢ်သ့တၢ်ဘၣ်တမ့ၢ်ထဲလၢကမမၤနၢၤတၢ်သံအတၢ်ပျံၤ တၢ်ဖုးန့ၣ်ဘၣ်, မ့မ့ၢ်တခီ ကမၤနၢၤတၢ်သံဒၣ်လဲၥ်လီၤ. လၢတၢ်အံၤအပူၤန့ၣ်, မ့ၢ်မးတၢ်ထဲတမံၤဧိၤလၢ နီၢ်ကစၢ်အတၢ်သံတသ့ဘၣ်အံၤ မၤနၢၤတၢ်သံ အတၢ်အိၣ်အသးန့ၣ်လီၤ." Luc Ferry, A Brief History Thought (New York: Harper Collins, 2011, Kindle edition), p. 90. တၢ်အၢၣ်လီၤဒ်အံၤန့ၣ် ဟဲလၢၦၤတနၥ်ယွၤဘၣ်အအိၣ်န့ၣ်လီၤ.

လၢတၢ်န့ၣ်အဃိ, လၢစီၤပီလူးအဂီၢ်န့ၣ်, ပတၢ်ကဲထီၣ်ၦၤမူခိၣ်ဖိအံၤ ပၣ်ဃုၥ်ဒီးတၢ်အၢၣ်လီၤအီလီၤလၢ တၢ်ဂဲၤဆၢထၢၣ်က့ၤဒီးတၢ်မူအထူအယိၥ် လၢပတၢ်အိၣ်မူသီလၢၥ်လၢၥ်ဆ့ဆ့အပူၤ လၢပဆိကမိၣ်အီၤတသ့ဘၣ် ဖဲဆၢကတီၢ်အံၤအပူၤန့ၣ်လီၤ.

`ဘၣ်မနုၤလၢတၢ်မူထူယိၥ်အတၢ်အၢၣ်လီၤအီလီၤအံၤ အ၇့ဒိၣ်မးလၢ ပတၢ်နၥ်သ့ၣ်တဖၣ်အပူၤအံၤန့ၣ်လဲၣ်. တၢ်လၢဟီၣ်ခိၣ်ဟ့ၣ်လီၤလၢအလုၢ် ၦ့ၤဒိၣ်မးဝဲလၢ ကဒုးလီၤမၢ်ကွံၥ်တၢ်လၢကစၢ်ခ၇ံၥ်ဟ့ၣ်လီၤၦၤန့ၣ် မ့ၢ်မနုၤလဲၣ်.`