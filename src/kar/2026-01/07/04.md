---
title:  သးခုလၢကစၢ်အပူၤတဘိယူၢ်ဃီ
date:   10/02/2026
---

`ဖး ဖံလံးပံၤ ၄း၄-၇ တက့ၢ်. ပကလဲၤခီဖျိဘၣ် "ယွၤအတၢ်ဃူ တၢ်ဖိး" ကသ့ဝဲလၢကျဲဒ်လဲၣ်.`

တုၤမ့ၢ်စံးကတိၤတၢ်ဘၣ်ဃးတၢ်ဃူတၢ်ဖိးအဂ့ၢ်တဘျီကဒီး၀ံၤန့ၣ်, (ဖံလံးပံၤ ၄း၁-၃) စီၤပီလူးလဲၤကဒီးဆူတၢ်ဂ့ၢ်မိၢ်ၦၢ်အဂၤတမံၤ-သးခုလၢ ကစၢ်အပူၤအဂ့ၢ်လီၤ (ဖံလံးပံၤ ၄း၄-၇).

မ့ၢ်နလဲၤခီဖျိဘၣ်တၢ်ကီတၢ်ခဲလၢ အဘၣ်ဃးဒီးတၢ်သ့ၣ်တဖၣ်လၢ အဟးဂီၤကွံၥ်ဝဲခ့ျသဒံးန့ၣ် အိၣ်ဝဲၦဲၤဘျီလဲၣ်. လၢတၢ်ဂ့ၢ်တၢ်ကျိၤဂ့ၤအဖီခိၣ်န့ၣ်, ကစၢ်ယ့ၣ်ရှူးဒုးဆူၣ်ထီၣ်တၢ်ကတိၤလၢ ပတၢ်ဘၣ်ယိၣ်အလီၢ်တအိၣ်ဝဲဘၣ် အဂ့ၢ် (ကွၢ် မးသဲ ၆း၂၅-၃၄; မးသဲ ၁၀း၁၉) ဒီးစီၤပ့းတရူးဒုးသ့ၣ်နီၣ်ၦၤလၢ ကပၥ်ထီၣ်ပတၢ်ဘၣ်ယိၣ်ဘၣ်ဘီခဲလၢၥ်လၢကစၢ်အလိၤလီၤ, "အဂ့ၢ်ဒ်အံၤ အသးအိၣ်သုလီၤ" (၁ပ့းတရူး ၅း၇). အနီၢ်နီၢ်န့ၣ်, တၢ်ကီတၢ်ခဲလၢအအိၣ် အါထီၣ်ဝဲလၢဟီၣ်ခိၣ်ချၢအပူၤအံၤ ကြၢးလၢအထိၣ်ဟူးထိၣ်ဂဲၤၦၤဃုၥ်ဒီး တၢ်မုၢ်လၢ်ကစၢ်အတၢ်ဟဲအံၤ ဘူးထီၣ်အဂ့ၢ်န့ၣ်လီၤ (ထိၣ်သတြီၤ မးသဲ ၂၄း၃၃; လူၤကၣ် ၂၁း၂၈; ယၤကိၥ် ၅း၈).

တၢ်မၤဘျါက့ၤတၢ်ဘၣ်ယိၣ်ဘၣ်ဘီလၢတၢ်ကိးမံၤဒဲးအပူၤ, ပၣ်ဃုၥ်ဒီး တၢ်အိၣ်အသးခဲလၢၥ်အံၤန့ၣ် မ့ၢ်တၢ်ဆှၢထီၣ်တၢ်ထုကဖၣ်လၢတၢ်နၥ်အပူၤလီၤ (ဖံလံးပံၤ ၄း၆, ၇). ပဘၣ်နၥ်တၢ်ဖျါဖျါဒီး မၤတၢ်လၢတၢ်ထုကဖၣ်အပူၤ ဒ်အမ့ၢ်တၢ်စံးဆၢတ့ၢ်ၦၤလံတချုးလၢပသ့ၣ်ညါဒံးဘၣ်အကတီၢ်န့ၣ်လီၤ, အဂ့ၢ်ဒ်လဲၣ် ပကဘၣ်ဃ့ဘါထုကဖၣ်လၢ "တၢ်စံးဘျုးစံးဖှိၣ်အပူၤ" န့ၣ်လီၤ. တၢ်မၤအါထီၣ်စ့ၢ်ကီးတၢ်ကတိၤလၢအမ့ၢ် "ဃ့သကွံၢ်ကညးတၢ်" (လၢဟ့းလ့ၣ် အကျိၥ်မ့ၢ်ဝဲ-deesis), ဒုးနဲၣ်တၢ်ဆၢကတီၢ်တဖၣ်လၢ အ၇့ဒိၣ်မးန့ၣ်လီၤ (ကွၢ်တၢ်အဒိအတဲၥ် လူၤကၣ် ၁း၁၃; ဖံလံးပံၤ ၁း၁၉; ၁တံၤမသ့း ၅း၅; ယၤကိၥ် ၅း၁၆). ပတၢ်ထုကဖၣ်တဖၣ်န့ၣ် မ့ၢ်ဒံးဝဲ "တၢ်ဃ့ကညး" လီၤ, ဘၣ်ဆၣ်ဒီး ပသ့ၣ်ညါသ့လၢပတၢ်ဃ့ကညးတဖၣ်အံၤ ပဒိးန့ၢ်ဘၣ်တ့ၢ်လံ ဖဲပမ့ၢ်ဃ့အီၤလၢ "တၢ်ဘၣ်ယွၤသးအပူၤ" န့ၣ်လီၤ (၁ယိၤဟၣ် ၅း၁၄). တုၤအံၤ၀ံၤမး, ပအိၣ်ဘှံးဒီးဒိးန့ၢ်ဘၣ်တၢ်ဃူတၢ်ဖိးသ့ဝဲ, ဖဲပသ့ၣ်ညါလၢ ပတၢ်ဃ့ခဲလၢၥ်သ့ၣ်တဖၣ်န့ၣ် အိၣ်လၢယွၤအစုပူၤအဃိန့ၣ်လီၤ.

`လံၥ်စီဆှံလၢအဖီလၥ်သ့ၣ်တဖၣ် ဒုးအါထီၣ်ပတၢ်နၢ်ပၢၢ်လၢ အဘၣ်ဃးဒီးယွၤအတၢ်ဃူတၢ်ဖိးအံၤန့ၣ် သ့ဝဲဒ်လဲၣ်. စံး ၂၉း၁၁; ယၡါယၤ ၉း၆; လူၤကၣ် ၂း၁၄; ယိၤဟၣ် ၁၄း၂၇; ၁က၇ံၣ်သူး ၁၄း၃၃.`

ကစၢ်ယွၤအတၢ်ဃူတၢ်ဖိးအံၤ မ့ၢ်တၢ်တမံၤလၢဟီၣ်ခိၣ်ဟ့ၣ်လီၤဝဲ တသ့နီတစုဘၣ်လီၤ, အဂ့ၢ်ဒ်လဲၣ်န့ၣ်, ကစၢ်ယွၤအတၢ်ဃူတၢ်ဖိးအံၤ ဟဲလၢ တၢ်အုၣ်ကီၤလၢပအိၣ်ဒီးတၢ်ဟ့ၣ်လၢအမ့ၢ်တၢ်မူအထူအယိၥ် ခီဖျိကစၢ် ယ့ၣ်ရှူးလၢအမ့ၢ်ပတၢ်အုၣ်က့ၤခီၣ်က့ၤအကစၢ်အံၤန့ၣ်လီၤ (၇ိမ့ၤ ၅း၁; ၇ိမ့ၤ ၆း၂၃). တၢ်ဃူတၢ်ဖိးအံၤ ဘၣ်ထွဲလိၥ်အသးဒီးတၢ်အိၣ်မူကိးမံးဒဲးဒီး "ဒိၣ်န့ၢ် ယိၥ်န့ၢ်ကယဲၢ်ပသ့ၣ်ညါနၢ်ပၢၢ်တၢ်" လီၤ (ဖံလံးပံၤ ၄း၇). ပသးအတၢ် နၢ်ပၢၢ်မးဒိးန့ၢ်ဘၣ်အီၤတသ့ဘၣ်, ဒ်ဟ့းလ့ၣ်အတၢ်ကတိၤလၢအမ့ၢ် nous (သးအတၢ်သ့ၣ်ညါ) လၢတၢ်သူအီၤဖဲအံၤ ဒုးနဲၣ်အသိးန့ၣ်လီၤ.

`နပၥ်ဖျါထီၣ်နတၢ်လဲၤခီဖျိတၢ်အခီပညီလၢအမ့ၢ် "ယွၤအတၢ်ဃူ တၢ်ဖိး" အံၤသ့ဝဲဒ်လဲၣ်.`