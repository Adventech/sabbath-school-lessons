---
title:  ဘၣ်တၢ်မၤအၢမၤနးဘၣ်ဆၣ်တဘၣ်တၢ်ညိကွံၥ်ဘၣ်
date:   27/12/2025
---

### တၢ်မၤလိတနွံအံၤအဂီၢ်ဖး
အ့းဖ့းစူး ၃း၁, ၂; ၂က၇ံၣ်သူး ၄း၇-၁၂; မၤတၢ် ၉း၁၆; ဖံၤလ့မိၣ် ၁၅, ၁၆; ဖံလံးပံၤ ၁း၁-၃; ကလီးစဲ ၁း၁, ၂.

> <p>တၢ်ကလုၢ်ထူ</p>
> "သးခုလၢကစၢ်အပူၤတဘိယူၢ်ဃီတက့ၢ်. ယစံးကဒီး, သးခုတက့ၢ်" (ဖံလံးပံၤ ၄း၄).

ၦၤမုၢ်နွံနံၤဖိတၢ်အိၣ်ဖှိၣ်သ၇ၣ်တဂၤ ဘၣ်လီၤဆူဃိၥ်ပူၤ ခီဖျိတၢ်ပၥ် တၢ်ကမၣ်လၢအတမ့ၢ်တတီဘၣ်အဃိအံၤ ဘူးတ့ၢ်မးလၢခံနံၣ်ဃၣ်ဃၣ်ညါ လီၤ. လၢအခီၣ်ထံးန့ၣ်, အသးလဲၤဝဲကဒံကဒါလီၤ, ဘၣ်ဆၣ်အဝဲသ့ၣ်ညါ နၢ်ပၢၢ်ဝဲလၢ ဃိၥ်အံၤ မ့ၢ်ယွၤအတၢ်မၢလီၤအီၤလၢအတၢ်မၤအလီၢ်န့ၣ်လီၤ. ဖဲၦၤဃိၥ်ဖိဒ်သိးဒီးအီၤသ့ၣ်တဖၣ် သ့ၣ်ညါလၢအဝဲမ့ၢ်တၢ်အိၣ်ဖှိၣ်သ၇ၣ်တဂၤဒီး, အဝဲသ့ၣ်ဃ့ကညးအီၤလၢကစံၣ်တဲၤတဲလီၤတၢ်န့ၣ်လီၤ. အဝဲစံၣ်တဲၤတဲလီၤ တ့ၢ်တၢ်ဒီး ဟ့ၣ်လီၤလံၥ်နီၤလီၤသ့ၣ်တဖၣ်လီၤ. အဝဲဒိးဘျၢစ့ၢ်ကီးၦၤဃိၥ်ဖိ တနီၤဒီး မၤတၢ်အီၣ်ဘူၣ်လၢအဝဲသ့ၣ်အဂီၢ်လီၤ. "အါစုအါဘျီ" အဝဲအၢၣ် လီၤလၢ, "ကီဒိၣ်မးလၢကမၤတၢ်မၤလၢဃိၥ်ပူၤလီၤ, ဘၣ်ဆၣ် တၢ်သူၣ်ဖှံသးညီ အိၣ်စ့ၢ်ကီး, လီၤဆီဒၣ်တၢ်ဖဲနထံၣ်ဘၣ်နတၢ်ထုကဖၣ်ဘၣ်တၢ်စံးဆၢအီၤ ဒီးသးသမူတဖၣ်ဆီတလဲကွံၥ်သးအဆၢကတီၢ်န့ၣ်လီၤ.

စီၤပီလူးကဲွးလံၥ်ဆူ ၦၤဖံလံးပံၤဒီးၦၤကလီးစဲအအိၣ် ဖဲအအိၣ်လၢ ဃိၥ်ပူၤအကတီၢ်န့ၣ်လီၤ. (ကွၢ် ဖံလံးပံၤ ၁း၇း ကလီးစဲ ၄း၃ တက့ၢ်). အနီၢ်နီၢ်န့ၣ်, ဖဲ ဖံလံးပံၤအပူၤဒၣ်လဲၥ်, စီၤပီလူးဒီးစီၤစံလးဘၣ်တၢ်ပၥ်ကမၣ် အဝဲသ့ၣ်လၢ တမ့ၢ်တတီဘၣ်၀ံၤအလီၢ်ခံ, ၦၤပၢၤဃၥ်ဃိၥ်ခိၣ်သိးဃၥ်အဝဲသ့ၣ် အခီၣ်လၢသီးလီၤ (မၤတၢ် ၁၆း၂၄). လၢဖးဖီမုၢ်န့ၣ်, အဝဲသ့ၣ်ဃ့ဘါထုကဖၣ် ဒီးသူၣ်၀ံၣ်သးဆၢတၢ်ဒီး ၦၤဃိၥ်ဖိသ့ၣ်တဖၣ်ကနၣ်ဝဲလီၤ (မၤတၢ် ၁၆း၂၅). မ့ၢ်မးတၢ်နီၢ်ကီၢ်တမံးလၢအဝဲသ့ၣ်, သ့ၣ်ညါလၢက "သူၣ်ဖှံသးညီ" ဒ်လဲၣ် အဂ့ၢ်အကျိၤလီၤ.

တနွံအံၤ ပကကွၢ်တၢ်မၤအသးသ့ၣ်တဖၣ်လၢ စီၤပီလူးဘၣ်သဂၢၢ် အီၤအဂ့ၢ်လီၤ. အဝဲထံၣ်တၢ်တိၥ်ပၥ်အဒိၣ်အမုၢ်လၢ တၢ်မၤအသးဒီးအီၤအံၤ အပူၤ, ဒီးဘၣ်သ့ၣ်သ့ၣ် ပမၤလိတၢ်လၢအအိၣ်သ့ဝဲဖဲဘၣ်သဂၢၢ်ဒီးတၢ်ကီတၢ်ခဲ, တၢ်လ့ပစီဒ်သိးဒီးအီၤအကတီၢ်န့ၣ်လီၤ.