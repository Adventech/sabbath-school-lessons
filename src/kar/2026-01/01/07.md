---
title:  တၢ်ဆိကမိၣ်ဆူညါအဂီၢ်
date:   02/01/2026
---

"ကစၢ်ယွၤဃုထၢတ့ၢ်နၤဆူ တၢ်အုၣ်က့ၤခီၣ်က့ၤအပူၤ ခီဖျိသးစီဆှံ အတၢ်မၤကဆှီၣ်က့ၤဒီးတၢ်စူၢ်တၢ်နၥ်တၢ်မ့ၢ်တၢ်တီအပူၤလီၤ. လၢတၢ်န့ၣ် အဃိ, ဆၢထၢၣ်ဂၢၢ်ဂၢၢ်ကျၢၤကျၢၤတက့ၢ်...နမ့ၢ်မၤယွၤအတၢ်တီတီလိၤလိၤ ဒီး, နကဘၣ်သဂၢၢ်ဒီးတၢ်သူၣ်က့ၣ်သးက့ၣ်ဒီး တၢ်ထီဒါနၤလီၤ. ဘၣ်ဆၣ်ဒီး ဖဲနတူၢ်ဘၣ်တၢ်လၢၦၤမၤကမၣ်နၤအကတီၢ်န့ၣ်, ဒုးအိၣ်ထီၣ်နတၢ်သူၣ်ဟူး သးဂဲၤလၢ တၢ်သူၣ်ဒိၣ်သးဖျိးအပူၤတဂ့ၤ. မၤဆၢက့ၤတၢ်တဂ့ၤ. ဟံးဃၥ် နတၢ်တီတၢ်လိၤလၢ ကစၢ်ခ၇ံၥ်အပူၤတက့ၢ်. ပၥ်နမဲၥ်အတၢ်ကပီၤဆူမူခိၣ် တကပၤတက့ၢ်. ပျဲၦၤဂၤစံးကတိၤအဝဲသ့ၣ်တၢ်ကတိၤဒၣ်ဝဲတက့ၢ်, ဒီးလဲၤတၢ် လၢအကစၢ်ဒၣ်ဝဲအတၢ်ဖံးတၢ်မၤကျဲတက့ၢ်, လၢနဂီၢ်န့ၣ် ကဘၣ်ဂုၥ်ကျဲးစၢး မၤတၢ်လၢကစၢ်ခ၇ံၥ်အတၢ်ဆီၣ်လီၤသးအပူၤန့ၣ်လီၤ. မၤနတၢ်မၤလၢ တၢ်ဂၢၢ်တၢ်ကျၢၤအတၢ်တိၥ်ပၥ်အပူၤ, ဃုၥ်ဒီးတၢ်သးကဆှီ, လၢနဂံၢ်နဘါ အိၣ်ဒီးနၤခဲလၢၥ်သန့ၤနသးလၢယွၤအစုဒုၣ်တီၤန့ၣ်တက့ၢ်. နတၢ်မၤလၢ အမ့ၢ်အတီဒီးအန့ဆၢၣ်လၢတၢ်ပၥ်ဒိၣ်အီၤအံၤ နသ့ၣ်ညါအီၤတသ့ဝဲနီတစုဘၣ်. နနီၢ်ခိအလုၢ်အၦ့ၤအံၤ နထိၣ်အီၤဒွးအီၤသ့ထဲလၢတၢ်မူလၢအၦ့ၤက့ၤနၤအံၤ န့ၣ်လီၤ...

"သးသမူလၢအဒိၣ်ထီၣ်လၢကစၢ်ခ၇ံၥ်အပူၤကိးဖျၢၣ်ဒဲးန့ၣ်, ဆၢကတီၢ် ကအိၣ်ဝဲလၢကဘၣ်သဂၢၢ်ဒီးတၢ်ဂဲၤပျုၢ်ဂဲၤဆှးအနီၢ်ကီၢ်လီၤ. အဂ့ၢ်ဒ်လဲၣ် တၢ်ခံးသူအစိကမီၤဆၢတဲၥ်တၢ်ကျၢၤကျၢၤကထီဒါကျဲဆူညါအဃိန့ၣ်လီၤ. ဘၣ်ဆၣ်ဒီး, ဖဲပကွၢ်ဆူကစၢ်ခ၇ံၥ်အထူၣ်စုညါလၢတၢ်ဘျုးတၢ်ဖှိၣ်အဂီၢ်ဒီး, ပလီၤဃံၤဝဲတသ့နီတစုဘၣ်. တၢ်အုၣ်က့ၤခီၣ်က့ၤကစၢ်အတၢ်အၢၣ်လီၤန့ၣ် မ့ၢ်ဝဲ, "ယတညိကွံၥ်ဒီးပၥ်လီၤတဲၥ်နၤဘၣ်." "ယကအိၣ်ဒီးသကိးမုၢ်နံၤမုၢ်နၤဒဲး တုၤတၢ်အကတၢၢ်တစုလီၤ." Ellen G. White, in the Youth's Instructor, November 9, 1899.