---
title:  တၢ်အိၣ်ဖှိၣ်တဖၣ်လၢဖံလံးပံၤဒီးကလီးစဲအပူၤ
date:   01/01/2026
---

`ဖး ဖံလံးပံၤ ၁း၁-၃ ဒီး ကလီးစဲ ၁း၁, ၂ တက့ၢ်. တၢ်ပၥ်ဖျါထီၣ် တၢ်အိၣ်ဖှိၣ်လၢ ဖံလံးပံၤဒီး ကလီးစဲအပူၤအံၤအဂ့ၢ်အကျိၤဒ်လဲၣ်, ဒီးတၢ်ကတိၤဖျါထီၣ်အံၤ အိၣ်ဝဲဒီးတၢ်အ၇့ဒိၣ်မနုၤတမံၤလဲၣ်.`

စီၤပီလူးအတၢ်ဆၢဂ့ၤဆၢ၀ါညီနုၥ်လၢ အလံၥ်တဖၣ်အပူၤအံၤလၢ အမ့ၢ်တၢ်ကိးခ၇ံၥ်ဖိသ့ၣ်တဖၣ် ဖဲတၢ်လီၢ်သ့ၣ်တဖၣ်အပူၤန့ၣ်လၢ "ၦၤစီဆှံ တဖဖၣ်" တၢ်အံၤန့ၣ် မ့ၢ်ခီဖျိအတၢ်ဒိးဘျၢအဃိ, အဝဲသ့ၣ်ဘၣ်တၢ်ပၥ်လီၤဖး အီၤလၢ အမ့ၢ်ယွၤအၦၤဂီၢ်မုၢ်လၢအလီၤဆီတဖု, ဒ်ၦၤအံၣ်စ၇့လးဖိအသိး, ခီဖျိတၢ်လူၤပိၥ်ထွဲတၢ်ကိးတ၇ံးအတၢ်မၤအံၤအဃိ (၂မိၤ ၁၉း၅, ၆; ထိၣ်သတြီၤဒီး ၁ပ့းတရူး ၂း၉, ၁၀) ဘၣ်တၢ်ပၥ်လီၤဆီအဝဲသ့ၣ်ဒ်အမ့ၢ်, "ၦၤကလုၥ်စီဆှံ" အသိးန့ၣ်လီၤ (တၢ်မၤအံၤတဘၣ်ထွဲလိၥ်အသးဒီး၇ိမ့ၤ တၢ်အိၣ်ဖှိၣ်လူၤပိၥ်ထွဲပၥ်စီဆှံၦၤဒ်အမ့ၢ် "ၦၤစီဆှံ" အသိးအံၤန့ၣ်ဘၣ်).

တၢ်လၢအလီၤသးအိၣ်စ့ၢ်ကီးန့ၣ် မ့ၢ်တၢ်လဲၤသတြဲၤလၢလံၥ်ခံဘ့ၣ် အံၤအတၢ်ဆၢဂ့ၤဆၢ၀ါအဘၢၣ်စၢၤန့ၣ်လီၤ. စီၤပီလူးစံးကတိၤတၢ်အံၤ ဘၣ်ဃးဒီးၦၤလၢ "အအံးက့ၤကွၢ်က့ၤတၢ်ဒီးတၢ်အိၣ်ဖှိၣ်သးၦၢ်တဖၣ်" (ဖံလံးပံၤ ၁း၁) ဖဲဖံံလံးပံၤအပူၤဒီး "ဒီပုၢ်ဝဲၢ်လၢအအိၣ်တီအိၣ်လိၤတဖၣ်လၢ ခ၇ံၥ်အပူၤ" (ကလီးစဲ ၁း၂) ဖဲကလီးစဲအပူၤန့ၣ်လီၤ. ဖဲလံၥ်စီဆှံအသီတကတြူၢ်စံးကတိၤ တၢ်ဂ့ၢ်ဘၣ်ဃး "ဒီပုၢ်ဝဲၢ်လၢအအိၣ်တီအိၣ်လိၤတဖၣ်" အံၤန့ၣ်, အဝဲသ့ၣ် အိၣ်ဒီးတၢ်မၤလီၤတံၢ်လီၤဆဲးလၢ တၢ်အိၣ်ဖှိၣ်အပူၤန့ၣ်လီၤ. (ကွၢ် အ့းဖ့းစူး ၆း၂၁; ကလီးစဲ ၄း၇း ၁ပ့းတရူး ၅း၁၂). လၢတၢ်န့ၣ်အဃိ, ဖျါဝဲလၢ စီၤပီလူးတစံးကတိၤထဲလၢတၢ်အိၣ်ဖှိၣ်ဖိတဖၣ်အဂ့ၢ်ဘၣ်, မ့ၢ်စ့ၢ်ကီးဒီး တၢ်အိၣ်ဖှိၣ်ခိၣ်နၢ်လၢ၀့ၢ်သ့ၣ်တဖၣ်အံၤအပူၤန့ၣ်လီၤ. တၢ်ဘၣ်ထွဲဒီးတၢ်မၤလၢ အလီၤတံၢ်လီၤဆဲးဒိၣ်တဖၣ်လၢ တၢ်ပၥ်ဖျါအီၤလၢတၢ်လီၢ်အဂၤသ့ၣ်တဖၣ် (အဒိ, ဖဲ ၁တံၤမသ့း ၃း၁-၁၂; တံတူး ၁း၅-၉ အပူၤ) အုၣ်အသးလၢ တၢ်က၇ၢက၇ိအိၣ်ထီၣ်ဝဲဒီးအတၢ်၇့ဒိၣ်ဝဲအံၤ အိၣ်ပၥ်စၢၤလၢတၢ်အိၣ်ဖှိၣ်လၢ အဆိသ့ၣ်တဖၣ်အံၤအဆၢကတီၢ်န့ၣ်လီၤ.

တၢ်သိၣ်လိနဲၣ်လိၦၤမၤသကိးတၢ်ဒ်သိးဒီး စီၤတံၤမသ့းဒီးစီၤအ့းပၤ့ဖါ ဒီးကတဲၥ်ကတီၤန့ၣ်ခိၣ်နၢ်လၢတၢ်အိၣ်ဖှိၣ်တဖၣ်အဂီၢ်အံၤ မ့ၢ်တၢ်အ၇့ဒိၣ် ကတၢၢ်လၢ စီၤပီလူးအဂီၢ် ဒီးအတၢ်စံၣ်တဲၤတဲလီၤအတၢ်ဖံးတၢ်မၤအဂီၢ်အံၤ န့ၣ်လီၤ. မ့ၢ်စံးလၢအဂၤတမံၤန့ၣ်, တၢ်ကူၣ်ပၥ်အတၢ်၇ဲၣ်တၢ်ကျဲၤအိၣ်ဝဲလၢ တၢ်ကလဲၤဆူညါအဂီၢ် ဒီးတၢ်ပၢၤက့ၤတၢ်ခံမံၤလၢၥ်အံၤအဂီၢ်လီၤ. ၦၤမုၢ်နွံနံၤဖိ အၦၤတၢ်မၢဖိလၢအလဲၤဆူညါတဖၣ် လူၤပိၥ်ထွဲလံၥ်စီဆှံအသီတဘ့ၣ်အတၢ်ဒိ တၢ်တဲၥ်လၢအဘၣ်ဃးဒီးတၢ်ဒုးအိၣ်ထီၣ်တၢ်အိၣ်ဖှိၣ်အက့ၢ်အဂီၤဒ် Review and Herald အတၢ်ကွဲးအိၣ်ဝဲဖဲ ၁၈၅၀ အနံၣ်တဖၣ်အကတီၢ်အံၤ ပၥ်ဖျါထီၣ်ဝဲအသိးန့ၣ်လီၤ. အနီၢ်ကီၢ်န့ၣ်, James White စံးဝဲဒၣ်, "ယွၤအတၢ်၇ဲၣ်လီၤကျဲၤလီၤလၢလံၥ်စီဆှံအသီတဘ့ၣ်အပူၤအံၤ လၢၦဲၤဝဲဒ်သိး ကဒုးအိၣ်ထီၣ်ခ၇ံၥ်အတၢ်အိၣ်ဖှိၣ်အဂီၢ်လီၤ. တၢ်လိၣ်မ့ၢ်အိၣ်အါထီၣ်ဒီး ကဘၣ်တၢ်ဟ့ၣ်လီၤက့ၤအီၤခီဖျိသးစီဆှံအတၢ်ထိၣ်ဟူးထိၣ်ဂဲၤအံၤန့ၣ်လီၤ." Gospel Order, The Advent Review, and Sabbath Herald, Dec. 6, 1853, p. 173. တချုးလၢစီၤပီလူးကွဲးဒံးလံၥ်ဆူတၢ်အိၣ်ဖှိၣ်သ့ၣ်တဖၣ်အံၤ အအိၣ်ယံၥ်တ့ၢ်မးအဆၢကတီၢ်န့ၣ်, တၢ်မၢဖိသ့ၣ်တဖၣ် စးထီၣ်ပၥ်လီၤ ၦၤခိၣ်ၦၤနၢ်တဖၣ်လၢ ၀့ၢ်ယရူၤၡလ့ၣ်အတၢ်အိၣ်ဖှိၣ်အပူၤအံၤလံန့ၣ်လီၤ (ကွၢ် မၤတၢ် ၆း၁-၆; မၤတၢ် ၁၁း၃၀). လၢ "ကမၤတၢ်ဒ်အမ့ၢ်တၢ်ဒိတၢ်တဲၥ် လၢတၢ်ဒုးအိၣ်ထီၣ်တၢ်အိၣ်ဖှိၣ်တဖၣ်လၢ တၢ်လီၢ်ဂၤအပူၤ ဖဲၦၤစိၥ်တၢ်မ့ၢ် တၢ်တီအတၢ်ကစီၣ်တဖၣ် ကမၤန့ၢ်ၦၤဆီတလဲကွံၥ်သးလၢ တၢ်သးခုကစီၣ်ပူၤ အံၤအဂီၢ်န့ၣ်လီၤ." Ellen G. White, The Acts of the Apostles, p. 91.

ဘၣ်တၢ်သ့ၣ်ညါအီၤဂ့ၤဂ့ၤလၢ စီၤပီလူးသူလံၥ်လဲၢ်အတၢ်မၤစၢၤ ဖဲဆၢကတီၢ်တဖၣ်တနီၤနီၤအပူၤ လၢအတၢ်ပၥ်ဖှိၣ်ထီၣ်အလံၥ်သ့ၣ်တဖၣ်န့ၣ် လီၤ. တံၤမသ့းစ့ၢ်ကီး ဘၣ်တၢ်ကိးအီၤလၢ ၦၤဆှၢသကိးတၢ်ဖိလၢ တၢ်ကွဲး အပူၤန့ၣ်လီၤ. (ကွၢ် ၂က၇ံၣ်သူး ၁း၁; ဖံၤလ့မိၣ် ၁). တၢ်ဂ့ၢ်တၢ်ကျိၤလၢ စီၤပီလူးဆဲးသူ "ယ" အါန့ၢ်ဒိၣ်န့ၢ်အသူ "ပ" အံၤ ဒုးနဲၣ်လၢအတၢ်စိတၢ်ကမီၤ အိၣ်ဝဲလၢလံၥ်အံၤအလီၢ်ခံန့ၣ်လီၤ.