---
title:  စီၤပီလူးဒီး၀့ၢ်ကလီးစဲ
date:   31/12/2025
---

တၢ်ကွဲးနီၣ်ကွဲးဃါလၢ စီၤပီလူးအတၢ်လဲၤဆူကလီးစဲအံၤတအိၣ်ဝဲ ဘၣ်, မ့ၢ်တၢ်တမံၤလၢအစံးကတိၤၦၤတၢ်ဂ့ၢ်တၢ်ကျိၤလၢ စီၤပီလူးအတၢ် သးခုကစီၣ်တၢ်၇ဲၣ်တၢ်ကျဲၤ, တၢ်ကူၣ်ထီၣ်ဖးလီၤအတၢ်သ့တၢ်ဘၣ်န့ၣ်လီၤ. အဆိကတၢၢ်န့ၣ်, စီၤအ့းပၤ့ဖါ (Epaphras) (ကလီးစဲ ၄း၁၂) ၦၤအိၣ်ဆိးလၢ ၀့ၢ်ကလီးစဲပူၤတဂၤအံၤ မ့ၢ်ၦၤလၢအစိၥ်ဃီၤတၢ်သးခုကစီၣ်ဆူ၀့ၢ်ပူၤန့ၣ်လီၤ (ကလီးစဲ ၁း၇) ဘၣ်ဆၣ်ဒီး, အဝဲဆီတလဲကွံၥ်သးဒ်လဲၣ်တကလုၥ်လဲၣ်. ကမ့ၢ်သ့ၣ်သ့ၣ်ဖဲ ခ၇ံၥ်နံၣ် ၅၀ အတီၢ်ပူၤ, ဖဲစီၤပီလူးအိၣ်ဘူးဒီး၀့ၢ်အ့းဖ့းစူး အကတီၢ်, ဒီး, "ၦၤခဲလၢၥ်လၢအအိၣ်ဖဲ အ့ၡၣ် (Asia) အံၤ နၢ်ဟူကစၢ်ခ၇ံၥ် အဂ့ၢ်န့ၣ်လီၤ. (မၤတၢ် ၁၉း၁၀း ထိၣ်သတြီၤဒီး မၤတၢ် ၂၀း၃၁).

လံၥ်လီၣ်ဖျါအုၣ်အသးလၢ တၢ်သးခုအကစီၣ်သလၣ်လီၤအသးလၢ ဟီၣ်က၀ီၤပူၤအါအါဂီၢ်ဂီၢ်န့ၣ်လီၤ (လီၣ်ဖျါ ၁း၄). တၢ်ဃဲၤဖျါထီၣ်အဂ့ၤ ကတၢၢ်လၢ တၢ်ကဲထီၣ်လိၣ်ထီၣ်အသးဒ်အံၤ, ပၣ်ဃုၥ်ဒီးတၢ်သးခုကစီၣ် ဆူကလီးစဲ၀့ၢ်အံၤန့ၣ်, မ့ၢ်ၦၤလၢအဆီတလဲသးတဂၤ နၢ်ဟူစီၤပီလူးအတၢ် စံၣ်တဲၤတဲလီၤဖဲ အ့းဖ့းစူး၀့ၢ်, လၢအမ့ၢ်၀့ၢ်အ၇့ဒိၣ်ကတၢၢ်တဖျၢၣ် ဖဲကီၢ်အၤစံ အကီၢ်ဆံးဒီး မ့ၢ်ကဘီသန့အဒိၣ်ကတၢၢ်န့ၣ်လီၤ. စီၤအ့ပၤ့ဖါနၢ်ဟူ စီၤပီလူး အတၢ်စံၣ်တဲၤတဲလီၤဖဲ အ့းဖ့းစူး၀့ၢ်ဒီး က့ၤစိၥ်တၢ်သးခုအကစီၣ်ဆူအဟံၣ် အဃီ, အ၀့ၢ်လၢအမ့ၢ်ကလီးစဲအံၤန့ၣ်လီၤ.

၀့ၢ်ကလီးစဲအံၤ အိၣ်ယံၤဒီး၀့ၢ်လီၤဒံၤကံ ၉ မံးလးဃၣ်ဃၣ်, လၢအအိၣ်ဖဲမုၢ်ထီၣ်ကလံၤထံးန့ၣ်, ခဲအံၤမးတၢ်ဃုသ့ၣ်ညါက့ၤအဂ့ၢ်အဃိ, ပသ့ၣ်ညါအဂ့ၢ်စှၤဒိၣ်န့ၢ်ဒံး၀့ၢ်မံၤဟူသၣ်ဖျါလၢ တၢ်လီၢ်အဂၤတဖၣ်န့ၣ်လီၤ. ပတသ့ၣ်ညါလၢ ၦၤယူဒၤဖိသ့ၣ်တဖၣ် အိၣ်ဝဲဖဲန့ၣ်အါအါဂီၢ်ဂီၢ်ဃုၥ်ဒီး "ၦၤဂီၢ်မုၢ်တကလးအိၣ်ဆိးဖဲ ြဖူၤကံအဟီၣ်က၀ီၤအံၤန့ၣ်ဘၣ်လီၤ." Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990) vol. 10, p. 3. စ့လီၤဖှံၣ်လၢ တၢ်ထံၣ်န့ၢ်က့ၤအီၤတဖၣ် ဒုးနဲၣ်လၢၦၤဂီၢ်မုၢ်အိၣ်ဆိးဝဲဖဲန့ၣ်သ့ၣ်တဖၣ်အံၤ, ဒ်၇ိမ့ၤ၀့ၢ်သ့ၣ်တဖၣ်အသိး, ဘူၣ်ထီၣ်ဘါထီၣ်ကစၢ်သ့ၣ်တဖၣ်အါအါကလဲၥ်န့ၣ်လီၤ. ၦၤဘါတၢ်ဂီၤတၢ်ဖီၣ် အတၢ်မၤအလုၢ်အလၢ်ဒီး အလုၢ်လၢ်အတၢ်စိတၢ်ကမီၤလီၤဘၣ်တၢ်တဖၣ် ကဲထီၣ်တၢ်ကိးတၤဒိၣ်ဝဲမးလၢ ခ၇ံၥ်ဖိသ့ၣ်တဖၣ်အဂီၢ် တမ့ၢ်ထဲတၢ်စံၣ်တဲၤ တဲလီၤတၢ်ဖဲ၀့ၢ်ပူၤအံၤအဂီၢ်ဘၣ်, မ့ၢ်စ့ၢ်ကီးတၢ်အိၣ်တီအိၣ်လိၤလၢ တၢ်သးခု အကစီၣ်အတၢ်စူၢ်တၢ်နၥ်လၢ အကဆှီအဂီၢ်န့ၣ်လီၤ. ခ၇ံၥ်ဖိအမံၤဟူသၣ်ဖျါ လၢကလီးစဲ၀့ၢ်ပူၤအံၤလၢအဂၤတဂၤန့ၣ် မ့ၢ်ဝဲစီၤဖံၤလ့မိၣ်, ကမ့ၢ်ၦၤလၢ အဆီတလဲကွံၥ်အသးတဘျီဃီဒီး စီၤအ့ၤပၤ့ဖါန့ၣ်လီး.

`ဖး ဖံၤလ့မိၣ် ၁၅, ၁၆ တက့ၢ်. ကွၢ်စ့ၢ်ကီး ကလီးစဲ ၄း၉ တက့ၢ်. ကျဲလၢစီၤပီလူးစံးဘၣ် စီၤဖံၤလ့မိၣ်ကပုၥ်လုၥ်ဖိလၢ ကလူၤပိၥ်ထွဲအီၤဃုၥ်ဒီး စီၤအီးန့ၤစံမူးန့ၣ် မ့ၢ်မနုၤလဲၣ်.`

၇ိမ့ၤအတၢ်သိၣ်တၢ်သီအိၣ်ဝဲလၢ စီၤပီလူးအကဘၣ်က့ၤဟ့ၣ်က့ၤ စီၤအီးန့ၤစံမူးဆူ စီၤဖံၤလ့မိၣ်အအိၣ်ဘၣ်ဆၣ်, စီၤပီလူးဃ့ကညးစီၤဖံၤလ့မိၣ် အသးဒီး အတၢ်သ့ၣ်ညါနၢ်ပၢၢ်ဒ်အမ့ၢ်ၦၤစူၢ်က့ၤနၥ်က့ၤတၢ်ကဒဲကဒဲအသိး ဒီးသဆၣ်ထီၣ်အီၤလၢသုတ၇့ဒီးစီၤအီးန့ၤစံမူး ဒ်အမ့ၢ်ကုၢ်တဂၤအသိးတဂ့ၤ, မ့မ့ၢ်တခီ ဒ်အမ့ၢ်ဒီပုၢ်ဝဲၢ်တဂၤအသိးန့ၣ်လီၤ (ဖံၤလ့မိၣ် ၁၆).

ပသးဘၣ်အၢတၢ်လၢအဘၣ်ဃးဒီးကုၢ်အံၤတမံၤဂ့ၤတမၠိဂ့ၤဒၣ်လဲၥ်, ဒီးမုၢ်လၢ်လၢစီၤပီလူးကပၥ်ဒ့ၣ်ပၥ်ကမၢ်တၢ်လူၤပိၥ်ထွဲမၤတၢ်အအံၤ, မ့ၢ်ပသး လီၤပလိၥ်ဃုၥ်ဒီးတၢ်ကတိၤလၢစီၤပီလူးစံးဝဲအံၤဒ်လဲၣ်. (မ့ၢ်မးတၢ်လၢ အထုးန့ၢ်သးတမံၤဖဲ ကုၢ်အစိၤအဆၢကတီၢ်လၢကီၢ်အမဲ၇ကၤန့ၣ်, Ellen G. White စံးဘၣ်ၦၤမုၢ်နွံနံၤဖိသ့ၣ်တဖၣ်လၢ ကခီၣ်ဆၢတၢ်သိၣ်တၢ်သီလၢ အနဲၣ်လီၤၦၤဂီၢ်မုၢ်သ့ၣ်တဖၣ်လၢ ကက့ၤဟ့ၣ်က့ၤကုၢ်လၢအဃ့ၢ်ပူၤဖျဲးအသး တဖၣ်န့ၣ်လီၤ).