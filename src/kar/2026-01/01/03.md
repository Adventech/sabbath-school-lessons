---
title:  စီၤပီလူးလၢတၢ်စၢဃၥ်အပူၤ
date:   29/12/2025
---

ဖဲစီၤပီလူးအိၣ်ဖဲ မၤက့းဒနံအကတီၢ်န့ၣ်, အဝဲစံးကတိၤဖျါထီၣ် တၢ်ဒၢနုၥ်အီၤလၢဃိၥ်ပူၤအဘျီတဖၣ်အဘျီအဂ့ၢ်အကျိၤလီၤ (၂က၇ံၣ်သူး ၆း၅; ၂က၇ံၣ်သူး ၁၁း၂၃; ၂က၇ံၣ်သူး ၇း၆). တၢ်မၤနီၣ်မၤဃါဘၣ်ဃးတၢ်ဂ့ၢ် တၢ်ကျိၤအံၤ အိၣ်ဖျါထီၣ်အသးအဆိကတၢၢ်တဘျီ ဖဲ၀့ၢ်ဖံလံးပံၤအပူၤ (မၤတၢ် ၁၆း၁၆-၂၄) လၢခံန့ၣ်, အဝဲဘၣ်တၢ်ဒၢနုၥ်အီၤလၢဃိၥ်ပူၤ ဖဲ၀့ၢ်ယရူၤၡလ့ၣ်အံၤ တစိၢ်တလီၢ်တချုးလၢအဘၣ်တၢ်ဆှၢကွံၥ်အီၤဆူကဲၤစါ၇ံၤအဃိၥ်ပူၤအံၤဒံးဘၣ် န့ၣ်လီၤ.

လၢလီၢ်အဂၤတပူၤန့ၣ်, စီၤပီလူးစံးကတိၤဖျါထီၣ်လၢ, "ယဘၣ် တၢ်စၢဃၥ်" အံၤန့ၣ်လီၤ. (ဖံၤလ့မိၣ် ၁၀, ၁၃). မ့ၢ်အိၣ်လၢတၢ်စၢဃၥ်အီၤ လၢဟံၣ်က၇ၢၢ် ဖဲ၀့ၢ်၇ိမ့ၤအပူၤအံၤဘၣ်ဆၣ်, အဝဲဘၣ်တၢ်စၢဃၥ်အီၤဒီး၇ိမ့ၤ အသုးဖိလၢအဂ့ၢ်ကတၢၢ်တဂၤန့ၣ်လီၤ. Ignatius, ခ၇ံၥ်ဖိဖဲခ၇ံၥ်နံၣ် ၂၀၀ အဆိဆၢကတီၢ်အံၤတဂၤ လၢအဘၣ်တၢ်စၢဃၥ်အီၤဒ်အံၤန့ၣ်, ပၥ်ဖျါထီၣ်ဝဲလၢ သုးဖိသ့ၣ်တဖၣ်အံၤ အသးအိၣ်ဝဲဒ် "ဆၣ်ဖိကီၢ်ဖိအဒူအဃိၤတဖၣ်အသိး... အၢထီၣ်သီထီၣ်ဝဲဖဲအဝဲသ့ၣ်တၢ်ဒုးအီၣ်ဒုးအီအီၤဂ့ၤဂ့ၤ, တၢ်၇့ဒီးအဝဲသ့ၣ် ဂ့ၤဂ့ၤအကတီၢ်န့ၣ်လီၤ." Michael, W. Holmes, ed., The Apostolic Fathers, (Grand Rapids, MI: Baker Acamic, 2007), p. 231.

`ဖး ၂က၇ံၣ်သူး ၄း၇-၁၂ တက့ၢ်. လၢလံၥ်စီဆှံဆၢအပူၤအံၤ, တၢ်လၢအလီၣ်ဖျါထီၣ်စီၤပီလူးအတၢ်တူၢ်ဘၣ်ခီၣ်ဘၣ်ကဲဝဲဒ်လဲၣ်အဂ့ၢ် ဖဲအဘၣ်သဂၢၢ်ဒီးတၢ်ကီတၢ်ခဲအကတီၢ်အံၤန့ၣ် မ့ၢ်မနုၤလဲၣ်.`

အါစုအါဘျီ, ပကဘၣ်တၢ်လ့ပစီၦၤလၢ ကကွၢ်ပကစၢ်ဒၣ်ဝဲတၢ်အိၣ် အသး, ပတၢ်ဂံၢ်စၢ်ဘါစၢ် မ့တမ့ၢ် ပတၢ်တကဲထီၣ်လိၣ်ထီၣ်ဘၣ်လၢ အပူၤကွံၥ် တဖၣ်ဒီးသူၣ်ဟးဂူၥ်သးဟးဂီၤလီၤ. ဖဲတၢ်မၤအသးဒ်အံၤအသိးအဆၢကတီၢ် န့ၣ်, ပလိၣ်သ့ၣ်နီၣ်ထီၣ်က့ၤယွၤအတၢ်ကတဲၥ်ကတီၤလီၤလိၣ်လီၤလးလၢပဂီၢ် လၢပတၢ်မၤနၢၤတၢ်အၢတၢ်သီအဂီၢ်န့ၣ်လီၤ. တၢ်လၢအ၇့ဒိၣ်ကတၢၢ်အကျါန့ၣ် မ့ၢ်ဝဲလံၥ်စီဆှံအကစၢ်ဒၣ်ဝဲ, "တၢ်မ့ၢ်တၢ်တီအတၢ်စံးတၢ်ကတိၤ" လီၤ, အဂ့ၢ်ဒ်လဲၣ် ပဒိးန့ၢ်ဘၣ်တၢ်မၤလိသ့လၢ ၦၤဂၤအတၢ်ကမၣ်တဖၣ်အပူၤ ဒီးမၤလိဘၣ်သ့စ့ၢ်ကီးလၢ အဝဲသ့ၣ်မၤနၢၤတၢ်ဒ်လဲၣ်ဒ်လဲၣ်အဂ့ၢ်အကျိၤန့ၣ် လီၤ. သးစီဆှံစ့ၢ်ကီး "ဒုးကဲထီၣ်ဟီၣ်ခိၣ်အတၢ်အုၣ်က့ၤခီၣ်က့ၤအကစၢ် အတၢ်မၤ၀ံၤအံၤလၢ အအိၣ်ဒီးအဘျုးအဖှိၣ်ဒိၣ်ဒိၣ်န့ၣ်လီၤ. ခီဖျိသးစီဆှံအံၤ အဃိသးန့ၣ် ဘၣ်တၢ်မၤကဆှီထီၣ်အီၤသ့လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ် ကဲထီၣ်ၦၤမၤသကိးတၢ်ဒီးယွၤအန့ဆၢၣ်ခီဖျိသးစီဆှံအံၤန့ၣ်လီၤ. ကစၢ်ခ၇ံၥ် ဟ့ၣ်လီၤသးစီဆှံဒ်အမ့ၢ်ယွၤအတၢ်စိတၢ်ကမီၤလၢ ကမၤနၢၤမၤဃၣ်တၢ်အၢ တၢ်သီလၢပဒိးန့ၢ်ဘၣ်အီၤ ဒီးပမၤသ့ၣ်တဖၣ်ဒီးကဒုးဟဲနုၥ်ယွၤအနီၢ်ကစၢ်ဒၣ်ဝဲ အတကဲၥ်ပ၀းလၢအတၢ်အိၣ်ဖှိၣ်အဖီခိၣ်န့ၣ်လီၤ." Ellen G. White, The Desire of Ages, p. 671.

`ဒ်ပမ့ၢ်တၢ်အိၣ်ဖှိၣ်ဖိ မ့တမ့ၢ် တၢ်အိၣ်ဖှိၣ်သ၇ၣ်အသိး, ပစံးလီၤ ပသးထီဘိလၢ အမ့ၢ်ယွၤအၦၤမၤတၢ်ဖိကသ့ဝဲဒ်လဲၣ်. (၂က၇ံၣ်သူး ၆း၄). တၢ်အံၤအခီပညီမ့ၢ်မနုၤလဲၣ်.`