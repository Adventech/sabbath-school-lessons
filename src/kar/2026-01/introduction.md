### ပၥ်ဖှိၣ်ထီၣ်မူခိၣ်ဒီးဟီၣ်ခိၣ်

ဆိကမိၣ်ထီၣ်တၢ်မၤအကီကတၢၢ်လၢ နမၤအဘၣ်တ့ၢ်အီၤတမံၤအဂ့ၢ် တက့ၢ်. တၢ်လၢအဒုးအိၣ်ထီၣ်တၢ်ကီတၢ်ခဲအံၤ မ့ၢ်မနုၤလဲၣ်. မ့ၢ်တၢ်ဆၢ မုၢ်လၢ်အဃိဧါ, မ့တမ့ၢ် မ့ၢ်တၢ်ဆၢကတီၢ်လၢတၢ်ဟ့ၣ်လီၤအီၤလၢတၢ်မၤအဂီၢ် အံၤန့ၣ်ဧါ, မ့တမ့ၢ်ဘၣ်, မ့ၢ်ဝဲခံမံၤလၢၥ်ဧါ. မ့ၢ်နတၢ်ပၥ်သးလၢ အဘၣ်ဃးဒီး တၢ်မၤအံၤန့ၣ်ဧါ, ဘၣ်သ့ၣ်သ့ၣ် ကမ့ၢ်ၦၤတဖၣ်လၢနမၤသကိးတၢ်ဒီးအီၤဧါ, မ့တမ့ၢ်ဖျါမးလၢကဒိးန့ၢ်တၢ်မၤနၢၤလၢတၢ်မၤအံၤအပူၤတညီဝဲဘၣ်လ့ၤတက့ၤ အဃိန့ၣ်ဧါ.

ဆိကမိၣ်ထီၣ်တၢ်အုၣ်က့ၤခီၣ်က့ၤအတၢ်ကူၣ်ထီၣ်ဖးလီၤအတၢ် တိၥ်ပၥ်လၢ အပၥ်ဖှိၣ်ထီၣ်မူခိၣ်ဒီးဟီၣ်ခိၣ်အံၤန့ၣ်တက့ၢ်. ဖျါမးလၢ တမ့ၢ် တၢ်လၢအညီဝဲတမံၤဘၣ်. လၢၦၤကညိအတၢ်စံးတၢ်ကတိၤအပူၤန့ၣ် မ့ၢ်မး တၢ်အနီၢ်ကီၢ်တမံၤလီၤ. မ့ၢ်နၥ်သက့ဒီး, တချုးလၢကစၢ်ယ့ၣ်ရှူးခ၇ံၥ် က့ၤထီၣ်ဒံးဆူမူခိၣ်ဘၣ်န့ၣ်, အဝဲဟ့ၣ်လီၤတၢ်မၢဖိသ့ၣ်တဖၣ်တၢ်မၤတမံၤလၢ အဖျါမးဝဲလၢတညီဘၣ်န့ၣ်လီၤ..."မၤသးဒ်န့ၣ်ဒီး, လဲၤဒုးကဲထီၣ်ၦၤကလုၥ် တဖၣ်ခဲလၢၥ်လၢ ယပျဲၢ်ယဘီၣ်တက့ၢ်, ဒီးဘျၢအီၤလၢပၢ်, ဒီးခွါ, ဒီးသးစီဆှံ အမံၤအပူၤတက့ၢ်, ဒီးသိၣ်လိသီလိအီၤ, ဒ်သိးအကတိၢ်န့ၢ်ကယဲၢ်တၢ်လၢ ကမၤလိၥ်တ့ၢ်သုခဲလၢၥ်တက့ၢ်, ဒီးကွၢ်ကွၢ်, ယအိၣ်ဒီးသုကိးမုၢ်နံၤမုၢ်နၤဒဲး တုၤတၢ်အစိၤကတၢၢ်လီၤ" (မးသဲ ၂၈း၁၉, ၂၀).

ကစၢ်ယ့ၣ်ရှူးခ၇ံၥ်ဆှၢစီၤပီလူးဆူၦၤတခီဘီမုၢ်ဖိသ့ၣ်တဖၣ်အကျါ ဒ်သိးကမၤလၢၦဲၤတၢ်မၤဖျါဝဲလၢတညီဘၣ်အံၤန့ၣ်လီၤ..."ဒ်သိးနကဒုးထံၣ် ထီၣ်အမဲၥ်, ဒ်သိးအဝဲသ့ၣ်ကဃၣ်ဃီၤက့ၤအသးလၢတၢ်ခံးဆူတၢ်ကပီၤ, ဒီးလၢမုၣ်ကီၤလံၢ်အစိအကမီၤဆူယွၤအပူၤ, ဒ်သိးအကဒိးန့ၢ်တၢ်ပျၢ်တၢ်ဒဲးဘး, ဒီးကန့ၢ်ဘၣ်သါတၢ်လၢၦၤစီဆှံတဖၣ်အကျါ, လၢတၢ်စူၢ်တၢ်နၥ်ယၤအဃိလီၤ" (မၤတၢ် ၂၆း၁၈).

ၦၤတနီၤနီၤတတူၢ်လိၥ်ဝဲလၢ တၢ်ဟ့ၣ်လီၤအဝဲသ့ၣ်တၢ်ဖံးတၢ်မၤ ဒ်အံၤအသိးန့ၣ်ဘၣ်. မ့ၢ်နၥ်သက့ဒီး, ပတဘၣ်ကွၢ်ကပၥ်ကွံၥ်တၢ်အၢၣ်လီၤ အီလီၤတဖၣ်လၢ ယ့ၣ်ရှူးဟ့ၣ်လီၤဝဲလၢတၢ်ဂ့ၢ်တၢ်ကျိၤခံမံၤလၢၥ်အံၤအပူၤန့ၣ် ဘၣ်လီၤ. ကစၢ်ခ၇ံၥ်မၤအါထီၣ်အတၢ်ကတိၤဆူတၢ်မၢဖိသ့ၣ်တဖၣ်အအိၣ် ဒ်အံၤ, "ဒီးကွၢ်ကွၢ်, ယအိၣ်ဒီးသုကိးမုၢ်နံၤမုၢ်နၤဒဲးတုၤတၢ်အစိၤကတၢၢ်လီၤ" (မးသဲ ၂၈း၂၀). ဒီးယ့ၣ်ရှူးစံးဘၣ်စီၤပီလူးဒ်အံၤ, "ယလီၣ်ဖျါထီၣ်ယသးလၢနၤ လၢတၢ်အံၤအဃိဒ်သိးယကပၥ်ထီၣ်နၤလၢၦၤမၤတၢ်, ဒီးၦၤအုၣ်အသးလၢ တၢ်လၢနထံၣ်ဒီးတၢ်လၢယကမၤဖျါထီၣ်လၢနၤအဂီၢ်လီၤ" (မၤတၢ် ၂၆း၁၆).

လၢအဖုၣ်န့ၣ်, ကစၢ်ယ့ၣ်ရှူးဟ့ၣ်လီၤၦၤကညီအတၢ်မၤလၢ ကဲထီၣ်ဝဲ တသ့ဘၣ်, ဒ်သိးပကသန့ၤပသးလၢအီၤအဂီၢ်, အါန့ၢ်ဒံးပသန့ၤပသးလၢ ပနီၢ်ကစၢ်ဒၣ်ဝဲအပူၤလီၤ. အဝဲတဟ့ၣ်ၦၤတၢ်မၤလၢအတဟ့ၣ်လီၤဃုၥ်ဒီး တၢ်စိတၢ်ကမီၤလၢ ကမၤအီၤအဂီၢ်အံၤန့ၣ်ဘၣ်. ဖဲၦၤကညီအတၢ်ဘၣ်သး မၤသကိးတၢ်ဒီးယွၤအတၢ်ဘၣ်သးန့ၣ်ဒီး, ကဲထီၣ်တၢ်စိဒိၣ်ကမီၤဒိၣ်ခဲလၢၥ် လီၤ. တၢ်လၢကဘၣ်မၤ၀ံၤအီၤလၢအမၤလိၥ်တၢ်အဂီၢ်အံၤန့ၣ်, ကဘၣ် တၢ်မၤန့ၢ်အီၤလၢယွၤအတၢ်ဂံၢ်တၢ်ဘါလီၤ. အတၢ်မၢလီၤခဲလၢၥ်န့ၣ် ကဲထီၣ် လိၣ်ထီၣ်ဝဲဒၣ်လီၤ." Ellen G. White, Christ's Object Lesson, p. 333.

လၢတၢ်ကမၢကမၣ်အပူၤ, အဆၢကတီၢ်ဖဲစီၤပီလူးကွဲးလံၥ်ဆူ ကလီးစဲအအိၣ်န့ၣ်, တၢ်သးခုအကစီၣ်ဘၣ်တၢ်စံၣ်တဲၤတဲလီၤတ့ၢ်ဆူ တၢ်ဘၣ်တ့ကိးမံၤဒဲးအပူၤ လၢမူခိၣ်အဖီလၥ်န့ၣ်လီၤ. (ကလီးစဲ ၁း၂၃). မ့ၢ်လီၤ, ၦၤခဲလၢၥ်တတူၢ်လိၥ်ဝဲဘၣ်. ဘၣ်ဆၣ်, ပမ့ၢ်ကွၢ်ထံအီၤလီၤတံၢ် လီၤဆဲးတၢ်မၤလၢအဟ့ၣ်လီၤတၢ်မၢဖိသ့ၣ်တဖၣ် (မးသဲ ၂၈း၁၈-၂၀), ဒီးဆူ တၢ်မၢဖိစီၤပီလူးအအိၣ်အံၤ, ယ့ၣ်ရှူးတဟ့ၣ်လီၤတၢ်အၢၣ်လီၤအီလီၤလၢ ၦၤခဲလၢၥ်ကကဲထီၣ်တၢ်မၢဖိအဂီၢ်ဘၣ် မ့တမ့ၢ်ၦၤခဲလၢၥ်ကဆီတလဲကွံၥ် အသးအဂီၢ်ဘၣ်. တၢ်သးခုအကစီၣ်အံၤ ကဘၣ်တၢ် "စံၣ်တဲၤတဲလီၤလၢ ဟီၣ်ခိၣ်ဒီဘ့ၣ်ညါ, လၢတၢ်အုၣ်အသးလၢၦၤကလုၥ်ခဲလၢၥ်အဂီၢ်လီၤ" (မးသဲ ၂၄း၁၄). တၢ်အုၣ်အသးအံၤ လီၤဂၥ်တၢ်မနုၤတမံၤလဲၣ်. ကလၢထီၣ်ၦဲၤထီၣ် ဝဲလၢကျဲဒ်လဲၣ်.

တခွါထၢၣ်အံၤ ပကမၤလိသကိးစီၤပီလူးအလံၥ်ပ၇ၢဆူ ၦၤဖံလံးပံၤ ဒီးၦၤကလီးစဲသ့ၣ်တဖၣ်အအိၣ်န့ၣ်လီၤ. အဝဲသ့ၣ်အိၣ်ဒီးတၢ်ဒ်သိးလိၥ်အသး တဖၣ်လၢအ၇့ဒိၣ်မးန့ၣ်လီၤ. လၢတၢ်အံၤခဲလၢၥ်အဖီခိၣ်န့ၣ်, အဝဲသ့ၣ်လီၣ်ဖျါ ထီၣ်ကစၢ်ခ၇ံၥ်, ၦၤထဲတဂၤဧိၤလၢအပၥ်ဖှိၣ်ထီၣ်မူခိၣ်ဒီးဟီၣ်ခိၣ်သ့ဝဲန့ၣ်လီၤ. အဝဲမ့ၢ်ဃီတဘိလၢစီၤယၤကိၥ်ထံၣ်ဝဲ ယူၥ်ထီၣ်အသးလၢဟီၣ်ခိၣ်ဒီးဆူမူခိၣ် န့ၣ်လီၤ (၁မိၤ ၂၈း၁၂; ထိၣ်သတြီၤဒီး ယိၤဟၣ် ၁း၅၁). ဒ်အမ့ၢ်ၦၤကညီ ဖိခွါတဂၤအသိး, အဝဲၦ့ၤက့ၤၦၤလၢတၢ်ဒဲးဘးအပူၤ, ဒ်အမ့ၢ်ယွၤအဖိခွါတဂၤ အသိး, အဝဲဃ့ကညးစၢၤတၢ်လၢပဂီၢ်လီၤ.

လၢတၢ်မၤလိလံၥ်သ့ၣ်တဖၣ်အပူၤအံၤ, ပကထံၣ်ဘၣ်ကစၢ်ခ၇ံၥ် အဂ့ၢ်အကျိၤအံၤခံမံၤလၢၥ်လီၤ. ပကကွၢ်ထံဆိကမိၣ်တၢ်စံးကတိၤဖျါထီၣ် ကစၢ်ခ၇ံၥ်အဂ့ၢ်အဂ့ၤကတၢၢ်လၢ အဘၣ်တၢ်ထံၣ်န့ၢ်အီၤလၢ အဘၣ်ဃးဒီး အဝဲမ့ၢ်ယွၤအဂ့ၢ်အကျိၤဒီး အဟ့ၣ်တၢ်ခဲလၢၥ်လၢကအုၣ်က့ၤခီၣ်က့ၤၦၤအဂီၢ် န့ၣ်လီၤ. ပကထံၣ်ဘၣ်စီၤပီလူးဂဲၤပျုၢ်ဂဲၤဆှးလၢဃိၥ်ပူၤ ဒီးတၢ်ကီတၢ်ခဲတဖၣ် လၢတၢ်အိၣ်ဖှိၣ်တဖုလၢအဝဲဒုးအိၣ်ထီၣ်ဝဲအပူၤအံၤ (ဖံလံးပံၤ) ဒီးတၢ်အိၣ်ဖှိၣ် တဖုလၢအဝဲလဲၤအိၣ်သကိးဝဲတတုၤနီတစုဘၣ်န့ၣ်လီၤ. (ကလီးစဲ) တၢ်အိၣ် စဲဘူးတဖၣ်လၢ စီၤပီလူးဒုးအိၣ်ထီၣ်လၢ "တၢ်အိၣ်ဖှိၣ်လၢဟီၣ်ခိၣ်ချၢ" ဒီတဘ့ၣ်ညါအပူၤအံၤ ဟ့ၣ်အီၤတၢ်သ့တၢ်ဘၣ်, တၢ်ဂံၢ်တၢ်ဘါလၢ ကဘၣ် သဂၢၢ်ဒီးတၢ်ကိးတၤတုၤဒၣ်လဲၥ်လၢဃိၥ်ပူၤအံၤန့ၣ်လီၤ. အဝဲသ့ၣ်ညါလၢ အတၢ်ဆၢကတီၢ်န့ၣ်ဖုၣ်ကိၥ်ဖိ, ဒီးအဝဲမၤတၢ်လၢအမၤဝဲသ့ကတၢၢ်ဒ်သိး ကထုးဃီၤတၢ်အိၣ်ဖှိၣ်ဘူးထီၣ်ဒီးမူခိၣ်ဒီးဘူးထီၣ်လိၥ်အသးတဖုဒီးတဖုန့ၣ်လီၤ. လၢအမၤတၢ်အံးအကတီၢ်န့ၣ်, အဝဲဒုးနဲၣ်ၦၤလၢ ယွၤအတၢ်အိၣ်ဖှိၣ်လၢ မုၢ်မဆါတနံၤညါအံၤ ပၥ်ဖှိၣ်ထီၣ်အသးဃုၥ်ဒီးမူခိၣ်ဒ်သိးကမၤလၢၦဲၤမုၢ်နံၤ ခံကတၢၢ်အတၢ်မၢလီၤဖဲ လီၣ်ဖျါအဆၢဒိၣ် ၁၄ အပူၤဒ်လဲၣ်အဂ့ၢ်, ဒ်ပသ့ၣ်ညါ လၢအမ့ၢ် "မူခိၣ်ကလူးသၢဂၤ" အတၢ်ကစီၣ်တဖၣ်န့ၣ်လီၤ.

Clinton Wahlen, Ph.D