---
title:  တၢ်တကဲၥ်ပ၀းလၢအအုၣ်တ့ၢ်အသး
date:   28/01/2026
---

စီၤတံၤမသ့းအတၢ်မၤလၢ အမ့ၢ်ၦၤဆှၢလံၥ်ဖိတဂၤဆူ ၦၤဖံလံးပံၤ အအိၣ်အံၤန့ၣ် ဘၣ်တၢ်ပၥ်ဖျါတ့ၢ်အီၤလီၤ (ဖံလံးပံၤ ၁း၁) အဆၢကတီၢ် ခဲအံၤန့ၣ်, စီၤပီလူးစးထီၣ်ကွဲးတၢ်အဂ့ၢ်အကျိၤလၢၥ်လၢၥ်ဆ့ဆ့လၢ စီၤတံၤမသ့း မ့ၢ်ၦၤမၤသကိးတၢ်ဒီးအီၤလၢအလုၢ်အၦ့ၤဒိၣ်မးတဂၤလီၤ. ဘၣ်ဆၣ် ပၥ်ဖျါ ထီၣ်အီၤလၢ အမ့ၢ်ၦၤစံၣ်တဲၤတဲလီၤတၢ်သးခုအကစီၣ်တဂၤ (၂တံၤ ၄း၅) လၢစီၤပီလူးဆှၢဆူမၤက့းဒနံ (၁သ့းစၤလနံ ၃း၂; ထိၣ်သတြီၤ မၤတၢ် ၁၈း၅; မၤတၢ် ၁၉း၂၂) ဒီး, လၢတၢ်ဆၢကတီၢ်အါအါကလဲၥ်အပူၤ ဘၣ်တၢ်ဆှၢအီၤဆူ က၇ံၣ်သူး (၁က၇ံၣ်သူး ၄း၁၇; ၁က၇ံၣ်သူး ၁၆း၁၀) လၢအပူၤကွံၥ်န့ၣ် အဝဲ မၤတၢ်ဒီးစီၤပီလူးဒီးစီၤစံလၤ ဆူ၀့ၢ်က၇ံၣ်သူး (၁သ့းစၤလနံ ၁း၁; ၂သ့းစၤလနံ ၁း၁) လၢခံန့ၣ်, ဆူ၀့ၢ်အ့းဖ့းစူးလီၤ. (၁တံၤမသ့း ၁း၂, ၃ ထိၣ်သတြီၤ မၤတၢ် ၁၉း၂၂). စီၤပီလူးစံးကတိၤဖျါထီၣ် စီၤတံၤမသ့းအဂ့ၢ်လၢ အမ့ၢ်ၦၤ "သးဒ်သိး ဒီးအီၤ" (ဖံလံးပံၤ ၂း၂၀) ဟ့းလ့ၣ်အတၢ်ကတိၤ (ဒ်သိးဒီးသးသမူ) ဟ့ၣ်ကူၣ် လၢအဝဲလီၤဂၥ်စီၤပီလူးလၢကျဲအါဘိအပူၤ, ပၣ်ဃုၥ်ဒီးတၢ်ဟ့ၣ်လီၤသးဆူခ၇ံၥ် အပူၤ, အတၢ်ဂုၥ်ကျဲးစၢးအဂံၢ်အဘါလၢက၇ၤလီၤတၢ်သးခုအကစီၣ်, ဒီးလီၤဆီဒၣ်တၢ်အတၢ်သးအိၣ်ၦၤဖံလံးပံၤတဖၣ်န့ၣ်လီၤ.

`နဆိကမိၣ်ဘၣ်မနုၤလၢ စီၤပီလူးစံးကတိၤတၢ်လၢအဂ့ၤအါအါ ကလဲၥ်, ဒီးဒိၣ်ဒိၣ်ယိၥ်ယိၥ်လၢ အဘၣ်ဃးဒီးစီၤတံၤမသ့းအဂ့ၢ်အံၤန့ၣ် ဘၣ်မနုၤအဃိလဲၣ် (ကွၢ် ဖံလံးပံၤ ၂း၁၉-၂၃). စီၤပီလူးစံးကတိၤဒံး အတၢ်ဂ့ၢ်မနုၤတဖၣ်လၢ အဘၣ်ဃးဒီးစီၤတံၤမသ့းန့ၣ်လဲၣ် (ကွၢ် ၁က၇ံၣ်သူး ၄း၁၇; ၂တံၤမသ့း ၁း၅).`

စီၤတံၤမသ့းအတၢ်သ့တၢ်ဘၣ်လၢ စီၤပီလူးပၥ်ဖျါထီၣ်ကဒီးအဂၤ တမံၤန့ၣ် မ့ၢ်ဝဲ "တၢ်မၤကွၢ်အီၤလၢအမၤဝဲ" (ဖံလံးပံၤ ၂း၂၂) ဟ့းလ့ၣ် အတၢ်ကတိၤပၥ်ဖျါထီၣ်ၦၤတဂၤလၢ အဘၣ်တၢ်မၤကွၢ်အီၤလီၤတံၢ်လီၤဆဲး ခီဖျိတၢ်သမံသမိးတဖၣ်အပူၤ (၇ိမ့ၤ ၅း၄) ဒီးအတၢ်တကဲၥ်ပ၀းဒီးအတၢ်မၤ ကဲထီၣ်တၢ်အုၣ်အသးလၢအမ့ၢ်အတီန့ၣ်လီၤ (၂က၇ံၣ်သူး ၂း၉; ၂က၇ံၣ်သူး ၉း၁၃). စီၤပီလူးသ့ၣ်ညါလၢ တၢ်သ့ၣ်တဖၣ်လၢအဘၣ်ဃးဒီးစီၤတံၤမသ့း အဂ့ၢ်အံၤန့ၣ် မ့ၢ်ဝဲတီဝဲလီၤ, အဂ့ၢ်ဒ်လဲၣ် အဝဲထံၣ်ဘၣ်တ့ၢ်ဝဲလၢ အအိၣ် ဖျါထီၣ်လၢတၢ်မၤအသးအါအါကလဲၥ်အပူၤ လၢအဝဲသ့ၣ်မၤသကိးတၢ်လၢ တၢ်၇ၤလီၤတၢ်သးခုအကစီၣ်အတၢ်မၤအံၤန့ၣ်လီၤ.

မ့ၢ်တၢ်အိၣ်မူအတၢ်လဲၤခီဖျိလၢ အကီမးတမံၤလၢ ကမၤကွၢ် ပတၢ်သူၣ်ဆူၣ်သးဆူၣ်ဒီး ဒုးနဲၣ်ဖျါလၢပသးပူၤန့ၣ် ပမ့ၢ်မတၤတဂၤလဲၣ်န့ၣ်လီၤ. Ellen G. White ကွဲးဝဲဒ်အံၤလီၤ, "တၢ်အိၣ်မူန့ၣ် မ့ၢ်တၢ်အိၣ်ဒီးတၢ်သိၣ် တၢ်သီဃံး .....တၢ်ထိၣ်ဂဲၤထီၣ်သး, တၢ်မၤအ့န့သးကအိၣ်ဝဲဒ်သိး ကမၤကွၢ်တၢ်ပၥ်သူၣ်ပၥ်သးအဂီၢ် ဒီးခီဖျိတၢ်သဂၢၢ်တၢ်သ့ၣ်တဖၣ်အံၤလၢ တၢ်ပၥ်သးဘၣ်အပူၤန့ၣ်, ခ၇ံၥ်ဖိအတၢ်ဘျုးတၢ်ဖှိၣ်သ့ၣ်တဖၣ် ဒိၣ်ထီၣ်ထီထီၣ် ဝဲလီၤ. တၢ်မၤဘၣ်ဒိဘၣ်ထံးဒီး တၢ်စံးကတိၤအၢသီတဖၣ်အံၤ တၢ်တူၢ်အီၤ မ့ၢ်ကဲ, တၢ်စံးကတိၤဒုၣ်ဒွဲၣ်တဖၣ် မ့ၢ်ဘၣ်တၢ်စံးဆၢက့ၤအီၤလၢ တၢ်ကတိၤ ကပုၥ်လုး, ဒီးတၢ်ကတိၤအၢသ့ၣ်တဖၣ်အံၤ တၢ်မ့ၢ်စံးဆၢက့ၤအီၤ ခီဖျိ တၢ်သးကညီၤအပူၤဒီး, မ့ၢ်တၢ်အုၣ်အသးတမံၤလၢ ယွၤအသးအိၣ်လၢ ပသူၣ်ကံၢ်သးလဲအပူၤန့ၣ်လီၤ." Ellen G. White, Testimonies for the Church, vol. 5, p. 344. အဝဲဆဲးစံးကတိၤဝဲလၢ "တၢ်ကီတၢ်ခဲဒီး တၢ်မၤအ့န့ပသးလၢတၢ်ကိးၦၤ ဒ်သိးကတူၢ်အီၤအံၤ" ပတူၢ်ခီၣ်အီၤမ့ၢ်န့ၢ်ဒီး, အဝဲသ့ၣ်ဒုးအိၣ်ထီၣ်န့ၢ်ပတကဲၥ်ပ၀းဒီးဒုးလီၤဆီၦၤဒီးၦၤအအံၤတဃၣ်န့ၣ် လီၤ." Testimonies for the Church, vol. 5, p. 344

ဆိကမိၣ်ထီၣ်တၢ်လၢ အဒုးသးထီၣ်ၦၤသး, တၢ်ကီတၢ်ခဲဒီး တၢ်သးဒိၣ်ထီၣ်တဖၣ်လၢ နဘၣ်သဂၢၢ်လၢတယံၥ်ဒံးဘၣ်အတီၢ်ပူၤန့ၣ်တက့ၢ်. တၢ်သ့ၣ်တဖၣ်အံၤ နလဲၤ "ခီဖျိအီၤလၢတၢ်ဆီၣ်လီၤသးအပူၤ" ဒီး "အိၣ်ဂၢၢ် အိၣ်ကျၢၤဂ့ၤဂ့ၤ" ဧါ. တၢ်လဲၤခီဖျိသ့ၣ်တဖၣ်အံၤ ဒ်သိးကမၤစၢၤနၤလၢ ကဒုးအါထီၣ်တၢ်ဒိကနၣ်တၢ်သိၣ်တၢ်သီအဂီၢ်န့ၣ် သ့လၢမနုၤတမံၤလဲၣ်.