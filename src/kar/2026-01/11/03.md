---
title:  မၤကတၢၢ်ကွံၥ်တၢ်သးအိၣ်ဟီၣ်ခိၣ်ချၢ (တၢ်သးအိၣ်အအံၤတဃၣ်)
date:   09/03/2026
---

ပနၢ်ဟူဘၣ်တၢ်ကိးသတြီထီၣ်အါအါကလဲၥ်လၢ မုၢ်မဆါတနံၤအံၤ လၢအမ့ၢ်, "မၤကတၢၢ်ကွံၥ်တၢ်ဒုးတၢ်ယၤ" "မၤကတၢၢ်ကွံၥ်တၢ်ကိၥ်သ့ၣ် ကိၥ်၀ၣ်" "မၤကတၢၢ်ကွံၥ်တၢ်ဒုးအိၣ်ထီၣ်တၢ်စုကဝဲၤတဖၣ်" လီၤ, ဘၣ်ဆၣ် တၢ်တမံၤလၢပတနၢ်ဟူဝဲနီတစုဘၣ်န့ၣ် မ့ၢ်ဝဲ, "မၤကတၢၢ်ကွံၥ်တၢ်သးအိၣ် ဟီၣ်ခိၣ်" အံၤန့ၣ်လီၤ. တၢ်အံၤတကြၢးဝဲဒီးတၢ်လၢအဘၣ်ထွဲဒီးဟီၣ်ခိၣ်အံၤ န့ၣ်ဘၣ်. တမ့ၢ်လၢတၢ်ကိးသတြီထီၣ်လၢအဂၤတဖၣ်န့ၣ် ကမၣ်ဝဲဘၣ် မ့တမ့ၢ် တၢ်လၢအဝဲသ့ၣ်ပၥ်ဖျါထီၣ်တၢ်ဂ့ၢ်တဖၣ်အံၤန့ၣ် ကမၣ်ဝဲဘၣ်. မ့ၢ်လၢတၢ်ဂ့ၢ် သ့ၣ်တဖၣ်အံၤ အတၢ်ထံၣ်ဖုၣ်ဝဲဒိၣ်မး ဖဲမ့ၢ်ဘၣ်ကွၢ်လၢတၢ်အထူအယိၥ်ဘူး အပူၤအံၤန့ၣ်လီၤ. ပတၢ်ကွၢ်ထံကွၢ်ဆးန့ၣ် ကဘၣ်ထီဝဲ, ကဘၣ်ထီဝဲလီၤစိၤ လီၤထီလီၤ.

`ဖး ကလီးစဲ ၃း၅, ၆ (ကွၢ်စ့ၢ်ကီး ၇ိမ့ၤ ၆း၁-၇ တက့ၢ်) ပလဲၤခီဖျိ ဘၣ်တၢ်အခီပညီလၢ အမ့ၢ်မၤသံသုဂီၤတဖၣ်လၢ ဟီၣ်ခိၣ်ချၢဒီး မူလၢ "တၢ်အိၣ်လၢထးအပူၤ" န့ၣ်သ့ဝဲလၢကျဲဒ်လဲၣ်.`

ပသံဃုၥ်ဒီးခ၇ံၥ်လၢနီၢ်သးအပူၤဘၣ်ဆၣ်, ပ "က့ၢ်ဂီၤတဖၣ်" တၢ်အံၤ, မ့ၢ်တၢ်ဘၣ်ဃးဒီးတၢ်လ့ပစီလၢပနီၢ်ခိဒီးပသူၣ်ပသးအိၣ်လၢပပူၤအံၤ ကဘၣ် တၢ်မၤသံကွံၥ်အီၤန့ၣ်လီၤ.

ဘၣ်ဆၣ်, ပကဘၣ်သ့ၣ်ညါနၢ်ပၢၢ်တၢ်ခံမံၤလၢ အဘၣ်ထွဲဒီး တၢ်မၤလိၥ်အံၤန့ၣ်လီၤ.

အဆိကတၢၢ်တထံၣ်န့ၣ်, ဖဲ ကလီးစဲ ၃း၁ အပူၤ, ဟ့းလ့ၣ်အတၢ်စံး တၢ်ကတိၤလၢစီၤပီလူးသူအီၤအံၤ နၥ်ဝဲလၢပဘၣ်တၢ်ဒုးဂဲၤဆၢထၢၣ်ၦၤလၢ ခ၇ံၥ်ပူၤသၦၢ်တၢၢ်လံန့ၣ်လီၤ. ခံထံၣ်တထံၣ်န့ၣ်, တၢ်မၤလိၥ်ဖဲ ကလီးစဲ ၃း၅ အံၤ မ့ၢ်တၢ်အဘျုးတမံၤလၢတၢ်ဂ့ၢ်အဝဲန့ၣ်အပူၤ, ("လၢတၢ်န့ၣ်အဃိ") န့ၣ်လီၤ. ပဒုးသံကွံၥ်တၢ်လၢအဘၣ်ဃးဒီးဟီၣ်ခိၣ်ချၢအံၤသ့ဝဲ, (တၢ်မၤကမၣ်မုၣ် ကမၣ်ခွါ, တၢ်အဲၣ်တလ့ၤအဲၣ်တဘီ, တၢ်သးကတၢ, တၢ်သးကွံတၢ်လၢအအၢ, ဒီးတၢ်သးကွံစုလီၢ်ခီၣ်ခိၣ်လၢအမ့ၢ်တၢ်ဘါတၢ်ဂီၤ) ထဲလၢပမ့ၢ်ဘၣ်တၢ်ဒုး ဂဲၤဆၢထၢၣ်ၦၤဃုၥ်ဒီးခ၇ံၥ် ဒီးအိၣ်ဒီးအနီၢ်သးအတၢ်အိၣ်မူဒီးတၢ်စိတၢ်ကမီၤ လၢကသုးကွံၥ်တၢ်သ့ၣ်တဖၣ်အံၤလၢပသူၣ်ကံၢ်သးလဲပူၤ ဒီးပတၢ်အိၣ်မူအပူၤ အံၤမး ပဒုးသံကွံၥ်တၢ်လၢအဘၣ်ဃးဟီၣ်ခိၣ်အံၤသ့ဝဲန့ၣ်လီၤ.

လၢတၢ်သးအိၣ်အပူၤ, တၢ်မၤအသးအဂၤတမံၤလၢ ဟ့းလ့ၣ်အကျိၥ် လီၤတံၢ်လီၤဆဲးလၢအဖျါဖဲ ကလီးစဲ ၃း၆ အပူၤန့ၣ်, "ယွၤအတၢ်သးဒိၣ်" မ့ၢ်ဝဲဖဲ ၇ိမ့ၤ ၁း၁၈ အပူၤန့ၣ်လီၤ. ကစၢ်ယွၤ "ဟ့ၣ်ကွံၥ်" ၦၤဂီၢ်မုၢ်တဖၣ် ခီဖျိ အဝဲသ့ၣ်အတၢ်အၢတၢ်သီအတၢ်လဲၤကျဲအဃိ ဒီးအတၢ်သးဒိၣ်ထီၣ်စ့ၢ်ကီး "ကဟဲဝဲ" (ကွၢ် လီၣ်ဖျါ ၆း၁၆, ၁၇) "ဆူၦၤတစူၢ်ဘၣ်တၢ်ဘၣ်အလိၤ" လီၤ (ကလီးစဲ ၃း၆). ဖဲ ၇ိမ့ၤ ၁း၁၈ အပူၤန့ၣ်, စီၤပီလူးဒုးဘၣ်ထွဲလၢ "တၢ်တယူး တယီၣ်ဘၣ်ယွၤဒီးတၢ်တတီတလိၤ" ဒ်သိးလိၥ်အသးဒီး "တၢ်တကဆှီဘၣ်" (သူဟ့းလ့ၣ်လံၥ်မဲၥ်ဖျၢၣ်တမံၤဃီလၢ အဘၣ်တၢ်ထံၣ်န့ၢ်အီၤဖဲ ကလီးစဲ ၃း၅) လၢအလီၤတံၢ်န့ၣ် မ့ၢ်ဝဲၦၤသ့ၣ်တဖၣ်လၢ "ဟ့ၣ်လီၤအသးဆူအတၢ်သးကွံ ဒၣ်ဝဲအပူၤဒီး မၤဟးဂီၤလိၥ်အနီၢ်ခိဒၣ်ဝဲ" န့ၣ်လီၤ (၇ိမ့ၤ ၁း၂၄).

အဝဲသ့ၣ်မၤဟးဂီၤအနီၢ်ခိဒ်လဲၣ်တကလုၥ်လဲၣ်. တၢတထံၣ်န့ၣ်, မ့ၢ်လၢအဝဲသ့ၣ်ဂ့ၢ်လိၥ်လၢကအၢၣ်လီၤအီလီၤတၢ်ဘၣ်တ့အကစၢ်ဃိတကးဒံး ဘၣ်လၢ တၢ်သးတအိၣ်တၢ်ဘၣ်အၢအၢသီသီအပူၤစ့ၢ်ကီးန့ၣ်လီၤ. တုၤဒၣ်လဲၥ် လၢအဝဲသ့ၣ်ပိၥ်မုၣ်သ့ၣ်တဖၣ်န့ၣ် လဲလိၥ်အလုၢ်အလၢ်လၢအထီဒါတၢ်အလုၢ် အလၢ်ဒၣ်ဝဲန့ၣ်လီၤ. ဒ်န့ၣ်အသိး, ပိၥ်ခွါမၤပိၥ်မုၣ်ဒ်တၢ်အလုၢ်အလၢ်အသိးန့ၣ် ညိကွံၥ်ဝဲ, ဒီးအသးကတၢလိၥ်အသးပိၥ်ခွါသကိးပိၥ်ခွါ, ဒီးမၤတၢ်မဲၥ်ဆှးန့ၣ် လီၤ" (၇ိမ့ၤ ၁း၂၆, ၂၇).

`ပလူၤပိၥ်ထွဲတၢ်စံးကတိၤလၢအမ့ၢ် "မၤသံသုဂီၤတဖၣ်လၢဟီၣ်ခိၣ်ချၢ" အံၤသ့ဝဲလၢကျဲဒ်လဲၣ်.`