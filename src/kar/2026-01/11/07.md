---
title:  တၢ်ဆိကမိၣ်ဆူညါအဂီၢ်
date:   13/03/2026
---

"ဖဲယွၤအသးပၢပသးဒီးပတၢ်ဆိကမိၣ်ဒီး, သးသမူလၢအလဲလိၥ်ကွံၥ် အသးအံၤ ဒုးအိၣ်ထီၣ်ထါသး၀ံၣ်အသီလီၤ, အဂ့ၢ်ဒ်လဲၣ် သ့ၣ်ညါဝဲလၢ အတၢ်လဲၤခီဖျိဘၣ်ယွၤအတၢ်အၢၣ်လီၤအီလီၤအံၤ လၢၦဲၤဝဲလံအဃိ, လၢအတၢ်သရူးတၢ်ကမၣ်ဘၣ်တၢ်ပျၢ်ကွံၥ်အီၤ, အတၢ်ဒဲးဘးဘၣ်တၢ်ကးဘၢ အီၤလံလီၤ. အဝဲဒုးအိၣ်ထီၣ်တၢ်သ့ၣ်နီၣ်ပီၢ်ယၢ်လီၤက့ၤသးဆူယွၤအအိၣ် လၢအတၢ်လုၢ်သ့ၣ်ခါပတၥ်ယွၤအတၢ်သိၣ်တၢ်သီအပူၤ, ဒီးနၥ်ကစၢ်ခ၇ံၥ်လၢ အတူၢ်သံအသးလၢၦၤကညီအတၢ်တီတၢ်လိၤအဂီၢ်န့ၣ်လီၤ. "မ့ၢ်လၢတၢ်ပၥ်တီ ပၥ်လိၤၦၤလၢတၢ်နၥ်သတးဒီး" အဝဲဒိးန့ၢ်ဘၣ် "တၢ်ဃူတၢ်ဖိးဒီးယွၤလၢ ပကစၢ်ယ့ၣ်ရှူးခ၇ံၥ်အဃိလီၤ" (၇ိမ့ၤ ၅း၁).

"ဘၣ်ဆၣ် မ့ၢ်လၢတၢ်လဲၤခီဖျိအံၤ မ့ၢ်အတၢ်အဃိ, ခ၇ံၥ်ဖိအံၤ တမ့ၢ်လၢကဘၣ်သံၣ်ထီၣ်အစုဒၣ်ဝဲ, သးမံဃုၥ်ဒီးတၢ်လၢအဘၣ်တၢ်မၤလၢၦဲၤ အီၤလၢအဂီၢ်အံၤဘၣ်န့ၣ်လီၤ. ၦၤလၢအဆၢတဲၥ်လီၤအသးဒ်သိးကနုၥ်လီၤဆူ သးအဘီအမုၢ်အပူၤန့ၣ် ကထံၣ်လၢတၢ်စိတၢ်ကမီၤဒီး သးအတၢ်ဆၢန့ၢ်လၢ ဂ့ၤထီၣ်တသ့ဘၣ်တဖၣ်, ဂံၢ်စဲၤအသးလၢဘီမုၢ်ခံးသူအတၢ်ဂံၢ်တၢ်ဘါတဖၣ် အပူၤန့ၣ်, အိၣ်ထီဒါအီၤန့ၣ်လီၤ. အဝဲကဘၣ်မၤသီထီၣ်က့ၤတၢ်ပၥ်စီဆှံ အသးကိးနံၤဒဲး, ဒုးတၢ်ဒီးတၢ်အၢတၢ်သီကိးနံၤဒဲးန့ၣ်လီၤ. လုၢ်လၢ်လီၢ်လံၤ တဖၣ်, တၢ်လီၤစၢၤလီၤသွဲၣ်လၢတၢ်သးအိၣ်မၤတၢ်ကမၣ်, ကဂုၥ်ကျဲးစၢး ဒိၣ်စိဝဲ, ဒီးလၢတၢ်ထီဒါတၢ်သ့ၣ်တဖၣ်အံၤအပူၤ, အဝဲကဘၣ်အိၣ်ဒီးတၢ်ပလီၢ် ထီဘိ, ကျဲးစၢးဟံးန့ၢ်ကစၢ်ခ၇ံၥ်အတၢ်ဂံၢ်တၢ်ဘါလၢတၢ်မၤနၢၤအဂီၢ်န့ၣ်လီၤ..

"တၢ်စိတၢ်ကမီၤလၢအထီထီၣ်, ကဆှီဒိၣ်ထီၣ်, လၢတၢ်အိၣ်မူဂ့ၤဒိၣ် အံၤန့ၣ် မ့ၢ်ပတၢ်လိၣ်ဘၣ်အဒိၣ်တမံၤန့ၣ်လီၤ. ဟီၣ်ခိၣ်အံၤ အိၣ်လၢပတၢ် ဆိကမိၣ်အပူၤအါအါကလဲၥ် ဒီးမူခိၣ်အဘီအမုၢ်န့ၣ် အိၣ်ဝဲစှၤဒိၣ်မးလီၤ.

"လၢအတၢ်လိၣ်ဒ်သိးကတုၤထီၣ်ဆူယွၤအတၢ်ဂ့ၤလၢအဂီၢ်အပူၤ, ခ၇ံၥ်ဖိတဘၣ်အိၣ်ဒီးတၢ်သူၣ်ဟးဂူၥ်သးဟးဂီၤနီတမံၤဘၣ်. နီၢ်သးဒီး တၢ်သ့ၣ်ညါတၢ်ဂ့ၤဒီးတၢ်အၢအတၢ်လၢတၢ်ၦဲၤ, ခီဖျိတၢ်ဘျုးတၢ်ဖှိၣ်ဒီး ကစၢ် ခ၇ံၥ်အတၢ်စိတၢ်ကမီၤန့ၣ် ဘၣ်တၢ်အၢၣ်လီၤဆူၦၤကိးဂၤအဂီၢ်လီၤ. ယ့ၣ်ရှူး မ့ၢ်တၢ်စိတၢ်ကမီၤအခီၣ်ထံးခီၣ်ဘိ, တၢ်မူအထံထီၣ်ပၢၢ်..အဝဲမၤတၢ်လၢ ခၢၣ်စးတဖၣ်လၢအအိၣ်ဒီးမူခိၣ်အတၢ်စိတၢ်ကမီၤခဲလၢၥ်န့ၣ်လီၤ. ပထိးဘၣ် အတၢ်မူတၢ်စိတၢ်ကမီၤလၢ ပတၢ်အိၣ်မူကိးဆၢကတီၢ်ဒဲးအပူၤလီၤ." Ellen G. White, The Ministry of Healing, p. 470.