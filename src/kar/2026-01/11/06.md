---
title:  အိၣ်မူတၢ်အိၣ်မူအသီ
date:   12/03/2026
---

စီၤပီလူးအတၢ်ဘၣ်ယိၣ်လၢ တၢ်ဃူတၢ်ဖိးဒီးတၢ်မုၥ်တၢ်ခုၣ်လၢ တၢ်အိၣ်ဖှိၣ်အပူၤအံၤ ဖျါၡဲမးဖဲ ကလီးစဲအဆၢဒိၣ် ၃ အဆၢဖိအကတၢၢ်တဖၣ် အပူၤန့ၣ်လီၤ. ပကွၢ်တ့ၢ်ကစၢ်ယွၤအတၢ်မုၥ်တၢ်ခုၣ်, အတၢ်ဃူတၢ်ဖိး လၢၥ်လၢၥ်ဆ့ဆ့ ဖဲတၢ်မၤလိ ၇ အပူၤန့ၣ်လံလီၤ. ကစၢ်ခ၇ံၥ်အတၢ်ဃူ တၢ်ဖိးအံၤ တဒ်သိးဒီး၇ိမ့ၤအတၢ်ဃူတၢ်ဖိးဘၣ်, ခ၇ံၥ်အတၢ်ဃူတၢ်ဖိးန့ၣ် တဟဲနုၥ်လၢတၢ်အချၢဘၣ်, မ့မ့ၢ်တခီ မ့ၢ်တၢ်တမံၤလၢက "ပၢ" ၦၤလၢအပူၤ န့ၣ်လီၤ. တၢ်ဒ်အံၤန့ၣ် မၤအသးသ့ထဲလၢကစၢ်ခ၇ံၥ်န့ၣ် မ့ၢ်ပၢတၢ်န့ၣ်လီၤ.

`ဖး ကလီးစဲ ၃း၁၆, ၁၇ တက့ၢ်. တၢ်လၢအဟ့ၣ်လီၤကစၢ်ခ၇ံၥ် ဒ်သိးကပၢတၢ်လီၤတံၢ်လီၤဆဲးန့ၣ် မ့ၢ်မနုၤလဲၣ် ဒီးတၢ်သး၀ံၣ်မၤမနုၤအံၤလၢ တၢ်သ့ၣ်တဖၣ်အံၤအပူၤလဲၣ်.`

တၢ်စံးကတိၤအံၤ တၢ်ကွဲးဖျါဂ့ၤဒိၣ်မးလီၤ. ပၥ်ဖျါထီၣ်တၢ်ကတိၤ အက့ၢ်အဂီၤလၢ ကစၢ်ခ၇ံၥ်စံးကတိၤဝဲလၢပဂီၢ်န့ၣ်လီၤ. တၢ်အံၤ မၤအသး ဖဲပဖးလံၥ်စီဆှံလၢတၢ်သူၣ်အိၣ်သးအိၣ်အပူၤ လၢကဒိကနၣ်ဒီးမၤလိလၢ ယွၤအတၢ်ကူၣ်သ့အပူၤလီၤ. ဖျါမးလၢ ဟ့းလ့ၣ်အတၢ်ကွဲးအံၤအခီပညီ လီၤတံၢ်လီၤဆဲးတအိၣ်ဝဲဘၣ်နၥ်သက့, တၢ်သး၀ံၣ်မၤတၢ်မၤအ၇့ဒိၣ်မး တမံၤလၢက "သိၣ်လိသုဒီးသဆၣ်ထီၣ်လိၥ်သုခံ" န့ၣ်လီၤ (ကလီးစဲ ၃း၁၆).

ဘၣ်ဆၣ်, တမ့ၢ်ထဲတၢ်သး၀ံၣ်တမံၤဘၣ်. စီၤပီလူးသူတၢ်ကတိၤ လီၤတံၢ်လီၤဆဲးဒိၣ်ဒိၣ်တမံၤဖဲအံၤ ဒီးလၢ အ့းဖ့းစူး ၅း၁၉ အပူၤ ခံထံၣ်လၢၥ် လၢအမ့ၢ်, "ထါစံးထီၣ်ပတြၢၤဒီးတၢ်သး၀ံၣ်ဒီးထါဘၣ်ဃးဒီးသးန့ၣ်လီၤ."

ပအိၣ်ဒီးတၢ်လီၤတံၢ်လီၤဆဲးတသ့ဘၣ်သနၥ်က့, ဖျါမးလၢ တၢ်လီၤဆီ အိၣ်ဝဲဖဲအံၤလၢလံၥ်စီဆှံအလီၢ်လံၤအတၢ်ပၥ်ဖှိၣ်ထီၣ်ထါစံးထီၣ်ပတြၢၤဒီး လံၥ်စီဆှံအသီအတၢ်ပၥ်ဖှိၣ်ထီၣ်ထါသး၀ံၣ်သ့ၣ်တဖၣ်န့ၣ်လီၤ. "ထါဘၣ်ဃး ဒီးသး" ကမ့ၢ်ဝဲတၢ်ပၥ်ဖျါထီၣ်အီၤလၢတၢ်အါမံၤအဂီၢ် လၢထါသး၀ံၣ်စံးထီၣ် ပတြၢၤအံၤ ဘၣ်ထွဲလိၥ်အသးဒီးသးအတၢ်အိၣ်မူ မ့တမ့ၢ် တၢ်အိၣ်ဖှိၣ်အတၢ် အိၣ်မူန့ၣ်လီၤ. ထါသး၀ံၣ်အလံၥ်မဲၥ်ဖျၢၣ်တဖၣ်န့ၣ် မ့ၢ်တၢ်အခီပညီကသိၣ်လိ တၢ်မ့ၢ်တၢ်တီဒီး ဟ့ၣ်လီၤတၢ်သိၣ်လိနဲၣ်လိလၢခ၇ံၥ်ဖိတဂၤအတၢ်အိၣ်မူသီ အဂီၢ်လီၤ. ထါသး၀ံၣ်လၢအဂ့ၤအါအါကလဲၥ်လၢအပူၤကွံၥ်နံၣ်အကယၤ တဖၣ်န့ၣ် အိၣ်ဒီးတၢ်စိတၢ်ကမီၤလၢကစိၥ်ကဖီထီၣ်တၢ်မုၢ်လၢ်အတၢ်ကစီၣ် တဖၣ်ဒီး တၢ်နၥ်နီၢ်ကီၢ်တၢ်လၢအလိၣ်ဒိၣ်မးလၢဟီၣ်ခိၣ်အံၤ လၢအထုးလီၤၦၤ ညီဒိၣ်ဒိၣ်ကလဲၥ်အံၤန့ၣ်လီၤ.

တၢ်သး၀ံၣ်အတၢ်စိကမီၤလီၤဘၣ်တၢ်န့ၣ်အဂံၢ်အဘါဆူၣ်ဝဲဒိၣ်မး လီၤ. စီၤဒၤ၀ံးဒ့တနၢ်န့ၣ် မၤမုၥ်ထီၣ်က့ၤစီၤစီလူးအသးလီၤ (၁ၡမူၤအ့လး ၁၆း၂၃). ဘၣ်ဆၣ်, ဖဲစီၤဒၤ၀ံးကဲထီၣ်ၦၤလၢအပြၢတၢ်ဒီးအီၤတဂၤဒီး, စီၤစီလူးအတၢ်သးဒိၣ်ဒီးအတၢ်သူၣ်ဒိၣ်သးဖျိးန့ၣ် ထိၣ်ဂဲၤထီၣ်အသးလီၤ (၁ၡမူၤအ့လး ၁၈း၁၀, ၁၁). တၢ်သး၀ံၣ်လၢအဂၢၢ်န့ၣ် ဖျါလၢအဒုးလီၤစှၤ ကွံၥ်တၢ်သူၣ်ကိၢ်သးဂီၤတၢ်, မၤဂ့ၤထီၣ်ခိၣ်နူၥ်အတၢ်ဖံးတၢ်မၤ, မၤအါထီၣ် တၢ်အိၣ်ဃိကလၥ်အတၢ်ဂၢၢ်တၢ်ကျၢၤ, မၤစၢၤတၢ်ကီၤတၢ်ဆါဒီး မၤအါထီၣ် တၢ်၇့လိၥ်မုၥ်လိၥ်သးဒိၣ်ထီၣ်န့ၣ်လီၤ.

ၦၤလၢပကျါလၢအတထံၣ်ဘၣ်လၢအနီၢ်ကစၢ်ဒၣ်ဝဲတၢ်သး၀ံၣ်အံၤ အိၣ်ဒီးအစိကမီၤ, ဂ့ၤမ့ၢ်ဂ့ၤ အၢမ့ၢ်ဂ့ၤ, လီၤဘၣ်လၢပတၢ်ဆိကမိၣ်ဒီးပသး အတၢ်တူၢ်ဘၣ်တဖၣ်န့ၣ် မ့ၢ်အိၣ်ဝဲဒၣ်ဧါ. တၢ်သး၀ံၣ်, တၢ်သး၀ံၣ်လၢအဂ့ၤ, စိၥ်ကဖီထီၣ်သးသ့ဝဲဒၣ်လီၤ.

`တၢ်စံးၦၤလၢ ကယဲၢ်တၢ်လၢပမၤတၢ်န့ၣ်, "မၤတၢ်ခဲလၢၥ်လၢ ကစၢ်ယ့ၣ်ရှူးအမံၤ" န့ၣ်လီၤ (ကလီးစဲ ၃း၁၇). မ့ၢ်နစံးနဲတီတီလိၤလိၤလၢ နမၤတၢ်အံၤန့ၣ်ဧါ. နမ့ၢ်တမၤဘၣ်ဒီး, နဆီတလဲကွံၥ်အီၤကသ့ဒ်လဲၣ်, နမၤအီၤမ့ၢ်တသ့ဘၣ်ဒီး, တၢ်လၢနကြၢးပတုၥ်မၤအီၤလၢယွၤအမံၤန့ၣ် မ့ၢ်မနုၤတမံၤလဲၣ်.`