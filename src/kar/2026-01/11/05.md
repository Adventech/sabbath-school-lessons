---
title:  တၢ်အိၣ်မူအသီအတၢ်တကဲၥ်ပ၀း
date:   11/03/2026
---

အတၢ်ပၥ်ဖျါထီၣ်တ့ၢ်တၢ်တကဲၥ်ပ၀းလၢအတဂ့ၤဘၣ်ဒီး တၢ်သ့ တၢ်ဘၣ်လၢအတကြၢးတဘၣ်တဖၣ်အံၤ ဘၣ်တၢ်သုးကွံၥ်ဒီးဒုးယံၤထီၣ်အီၤ ဖဲပဟဲဆူခ၇ံၥ်အအိၣ်အဆၢကတီၢ်အခါအံၤ၀ံၤဒီး, စီၤပီလူးလဲၤဆူညါလၢ အတၢ်စံးကတိၤတၢ်လၢအဂ့ၤ, ဒ်အမ့ၢ်တၢ်လဲၤတၢ်လၢတၢ်ခံးသူဆူတၢ်ကပီၤ အပူၤန့ၣ်လီၤ.

ဖး ကလီးစဲ ၃း၁၂-၁၄ တက့ၢ်. ၦၤစူၢ်က့ၤနၥ်က့ၤအီၤသ့ၣ်တဖၣ် ဘၣ်တၢ်ပၥ်ဖျါထီၣ်အီၤဒ်လဲၣ်ဒီး မ့ၢ်နဆိကမိၣ်လၢအဘၣ်ထွဲဒီးအဝဲသ့ၣ်အသူး အသ့ၣ်လၢကဘၣ် "သိးထီၣ်ဝဲ" န့ၣ် မ့ၢ်တၢ်ဒ်လဲၣ်တကလုၥ်လဲၣ်.

ဒ်အံၣ်စ၇့လးအသိး, ဘၣ်တၢ်ကိးၦၤစူၢ်က့ၤနၥ်က့ၤတၢ်တဖၣ်လၢ ယွၤအၦၤလီၤဆီတဖုဒီး ဘၣ်ပၥ်ဖျါထီၣ်အတၢ်တကဲၥ်ပ၀းန့ၣ်, ၦၤစူၢ်က့ၤ နၥ်က့ၤတၢ်လၢခ၇ံၥ်ပူၤတဖၣ် "ၦၤလၢယွၤဃုထၢအီၤ" (ကလီးစဲ ၃း၁၂) ယွၤ "အၦၤဃုထၢ" သ့ၣ်တဖၣ် ဘၣ်တၢ်ကိးအီၤဒ်န့ၣ်လီၤ. ဘၣ်ဆၣ်ဒီး အဝဲသ့ၣ် ခဲလၢၥ်န့ၣ် တအိၣ်မူဒ်တၢ်ကိးအီၤအဂီၢ်အသိးန့ၣ်ဘၣ်. ဒ်ယ့ၣ်ရှူးစံးဝဲအသိး, "ၦၤလၢတၢ်ကိးအီၤတဖၣ်အိၣ်အါဂၤ, မ့မ့ၢ်ၦၤလၢတၢ်ဃုထၢအီၤတဖၣ် အိၣ်စှၤဂၤလီၤ" (မးသဲ ၂၂း၁၄; ထိၣ်သတြီၤဒီး မးသဲ ၂၄း၂၂, ၂၄, ၃၁). စီၤပီလူးအတၢ်ပၥ်ဖျါတၢ်ဂ့ၢ်ဆူၦၤလၢအဘၣ်တၢ်ဃုထၢအီၤအံၤ အိၣ်ဒီး အခီပညီဒ်သိးလိၥ်အသးလီၤ (၇ိမ့ၤ ၈း၃၃; ၂တံၤမသ့း ၂း၁၀) ဒ်အံၣ်စ၇့လး အသိး, ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ်ယွၤ "အဲၣ်" အဝဲသ့ၣ်ဒီးမ့ၢ်ၦၤ "စီဆှံ" လီၤ (၅မိၤၡွ ၇း၆-၈). တၢ်ခွဲးတၢ်ယၥ်လီၤဆီအံၤ အိၣ်ဒီးမူဒါလၢအ၇့ဒိၣ်မး, လၢက "လီၣ်ဖျါထီၣ်ၦၤလၢအကိးန့ၢ်သုလၢတၢ်ခံးဆူတၢ်ကပီၤလီၤလးအပူၤ တဂၤ, အတၢ်ဂ့ၤတၢ်၀ါန့ၣ်လီၤ" (၁ပ့းတရူး ၂း၉). ဒီးပမၤတၢ်အံၤလၢ ပအိၣ်မူဒ်လဲၣ်ဒ်လဲၣ်အပူၤ ဖဲအဆၢကတီၢ်ခဲအံၤန့ၣ်လီၤ.

တၢ်အသူးအသ့ၣ်ဃိးမံၤလၢ စီၤပီလူးပၥ်ဖျါထီၣ်ဝဲအံၤ မ့ၢ်တၢ်အမံၤ အသၣ်အါမးတမံၤ, တၢ်သးကညီၤ, တၢ်မၤဂ့ၤတၢ်, တၢ်ဆီၣ်လီၤသး, တၢ်သးစူၤ, တၢ်၀ံသးစူၤ, တၢ်သးစူၤလိၥ်သုသး, တၢ်ပျၢ်လိၥ်သုသး, "ဒီး တၢ်န့ၣ် တဖၣ်ခဲလၢၥ်အဖီခိၣ်, ကူထီၣ်သိးထီၣ်တၢ်အဲၣ်တၢ်ကွံ" တက့ၢ် (ကလီးစဲ ၃း၁၂-၁၄). တၢ်သ့ၣ်တဖၣ်အံၤ ဟဲအိၣ်ထီၣ်ဝဲသ့ထဲသးလၢအပၥ်ဖှိၣ်ထီၣ်အသး ဃုၥ်ဒီးခ၇ံၥ်အံၤအပူၤလီၤ, အဂ့ၢ်ဒ်လဲၣ်, တၢ်သ့ၣ်တဖၣ်အံၤ ပၥ်ဖျါထီၣ်ခ၇ံၥ် အတကဲၥ်ပ၀းဒီး အတၢ်မၤဘၣ်ထွဲလိၥ်အသးဒီးၦၤဒ်လဲၣ်အဂ့ၢ်န့ၣ်လီၤ. ပကဘၣ်ပျၢ်ၦၤဂၤအတၢ်ကမၣ် "ဒ်ခ၇ံၥ်ပျၢ်သုတၢ်ကမၣ်အသိး" လီၤ (ကလီးစဲ ၃း၁၃). တၢ်အဲၣ်တၢ်ကွံန့ၣ်မ့ၢ် "တၢ်လၢတၢ်ၦဲၤအပျံၤစၢဃၥ်" လီၤ (ကလီးစဲ ၃း၁၄), အဂ့ၢ်ဒ်လဲၣ်, မ့ၢ်ယွၤအတၢ်အဲၣ်ဆူပလိၤအံၤ လၢအစၢဃၥ်ၦၤဃုၥ်ဒီး အီၤဒီး ဒုးသ့ထီၣ်ၦၤလၢကအဲၣ်ၦၤဂၤနီၢ်နီၢ်အဂီၢ်လီၤ (၁ယိၤဟၣ် ၄း၁၁, ၁၂).

တၢ်အသူးအသ့ၣ်တဖၣ်အံၤ ဒုးစဲဘူးပတၢ်၇့လိၥ်မုၥ်လိၥ်သးလၢ ကျဲခံဘိအပူၤလီၤ. တၢတဘိန့ၣ်, ပၥ်ဖျါထီၣ်တၢ်အဲၣ်, တၢ်သးကညီၤ, တၢ်မၤဂ့ၤတၢ်, ဒီးပျၢ်ၦၤဂၤအတၢ်ကမၣ်, ဆိၣ်ဂ့ၤၦၤဒီးဆိၣ်ၦၤအဂၤတဖၣ်န့ၣ် လီၤ. ၦၤဂီၢ်မုၢ်သ့ၣ်တဖၣ်န့ၣ် ကက့ၤစံးဆၢကဒါက့ၤၦၤလၢ တၢ်သးကညီၤ အပူၤ, ဒီးပဆဲးဒိးန့ၢ်ကစၢ်ယွၤအတၢ်သးကညီၤဒီးအတၢ်ပျၢ်တၢ်ဒဲးဘးန့ၣ်လီၤ (မးသဲ ၅း၇း မးသဲ ၅း၁၄). ခံထံၣ်တထံၣ်ဒီးအ၇့ဒိၣ်ဝဲအါတစဲးန့ၣ်, မ့ၢ်လၢ အမၤလၤမၤကပီၤယွၤဒီး ဟ့ၣ်ဂံၢ်ဟ့ၣ်ဘါၦၤဂၤတဖၣ်လၢကစူၢ်က့ၤနၥ်က့ၤဒီး ပိၥ်ယ့ၣ်ရှူးအခံလီၤ, အဂ့ၢ်ဒ်လဲၣ် မ့ၢ်လၢအပၥ်ဖျါထီၣ်ယွၤအဘျုးအဖှိၣ် အတၢ်စိတၢ်ကမီၤအဃိန့ၣ်လီၤ.

"တၢ်စိတၢ်ကမီၤလၢ က၀ီၤဃၥ်ၦၤကညီအသးသမူအိၣ်ဒီးတၢ်စိ တၢ်ကမီၤအအံၤ ဒ်အလီၤဘၣ်လၢတၢ်အိၣ်မူလၢအတၢ်အဲၣ်လီၤသးတအိၣ်ဘၣ် အဖီခိၣ်န့ၣ်လီၤ. တၢ်ဂ့ၢ်လိၥ်ဘှီလိၥ်လၢ အဂ့ၢ်ဆူၣ်ကတၢၢ်လၢ တၢ်သးခု အကစီၣ်အဂီၢ်န့ၣ် မ့ၢ်ခ၇ံၥ်ဖိလၢအအဲၣ်ၦၤ ဒီးဘၣ်တၢ်အဲၣ်အီၤသ့ၣ်တဖၣ်န့ၣ် လီၤ." Ellen G. White, The Ministry of Healing, p. 470.

မ့ၢ်နကဲခၢၣ်စးလၢကစၢ်ခ၇ံၥ်အဂီၢ် ခီဖျိနမၤတၢ်လၢၦၤဂၤအဖီခိၣ်န့ၣ် ဂ့ၤဝဲဒ်လဲၣ်.