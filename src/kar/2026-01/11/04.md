---
title:  တၢ်မၤက့ၤအီၤအသီဆူတၢ်သ့ၣ်ညါအပူၤ
date:   10/03/2026
---

`ဖး ကလီးစဲ ၃း၆-၁၁ တက့ၢ်. စီၤပီလူးဆဲးလူၤပိၥ်ထွဲတၢ်ဆိကမိၣ် အံၤလၢကျဲဒ်လဲၣ်.`

စီၤပီလူးအတၢ်စံးတၢ်ကတိၤဖဲ ကလီးစဲ ၃း၈ အဆိကတၢၢ်အံၤ ဒုးနဲၣ်တၢ်ဆီတလဲလၢ အလီၤသးအိၣ်ဒီးတၢ်ဆၢတဲၥ်ဂၢၢ်ကျၢၤလၢတၢ်သံဆူ တၢ်မူအပူၤ-"မ့မ့ၢ်ခဲကနံၣ်အံၤ" တၢ်ကတိၤ "ခဲကနံၣ်အံၤ" လၢဟ့းလ့ၣ် အကျိၥ်န့ၣ် မ့ၢ်တၢ်ကတိၤဆူၣ်အီၤလီၤ. ခဲကနံၣ်အံၤ, အဂ့ၢ်ဒ်လဲၣ်, မ့ၢ်လၢ နဂဲၤဆၢထၢၣ်ဃုၥ်ဒီးဃုတၢ်သ့ၣ်တဖၣ်လၢထးခီအဃိ, နတၢ်အိၣ်မူလၢ အဆၢကတီၢ်ခဲအံၤန့ၣ် ကပၥ်ဖျါထီၣ်တၢ်ထိၣ်သတြီၤထံထံဆးဆးဃုၥ်ဒီး နတၢ်အိၣ်မူလၢအပူၤကွံၥ်န့ၣ်လီၤ. တၢ်မၤသံကွၢ် "သုဂီၤတဖၣ်လၢ ဟီၣ်ခိၣ်ချၢ" (ကလီးစဲ ၃း၅) "ခဲကနံၣ်အံၤ ညိကွံၥ်တၢ်အံၤတဖၣ်ခဲလၢၥ်, တၢ်သူၣ်ဒိၣ်သးဒိၣ်, တၢ်သူၣ်ထီၣ်သးထီၣ်, တၢ်ဆၢအၢ, တၢ်ဒုၣ်ဒွဲၣ်, တၢ်ကတိၤမဲၥ်ဆှးလၢအဟဲ ထီၣ်လၢသုထးခိၣ်" (ကလီးစဲ ၃း၈).

တၢ်သူၣ်ဒိၣ်သးဒိၣ်, တၢ်သူၣ်ထီၣ်သးထီၣ်ခံမံၤလၢၥ် ပၥ်ဖျါထီၣ် ကစၢ်ယွၤအတၢ်တီတၢ်လိၤလၢ အစံးဆၢက့ၤတၢ်ဒဲးဘးဒ်ကစၢ်ခ၇ံၥ်မၤဝဲသ့ အသိးန့ၣ်လီၤ (မၢ်ကူး ၃း၅; လီၣ်ဖျါ ၆း၁၆). လၢတၢ်ထိၣ်သတြီၤအပူၤန့ၣ်, တၢ်ဟ့ၣ်သဆၣ်ထီၣ်ၦၤလၢ "ကနၢ်ဟူတၢ်ခ့ျသဒံး, ကတိၤတၢ်နီၢ်ကတုၤ, သးထီၣ်နီၢ်ကတုၤကိးဂၤဒဲးလီၤ. အဂ့ၢ်ဒ်အံၤ, ၦၤကညီအသးဒိၣ်ထီၣ်န့ၣ်, တမၤဘၣ်ယွၤအတၢ်တီတၢ်လိၤဘၣ်" (ယၤကိၥ် ၁း၁၉, ၂၀). တၢ်ဆၢအၢန့ၣ် သးအိၣ်မၤတၢ်အၢဆူၦၤအဂၤတဂၤအအိၣ်လီၤ. တၢ်ကတိၤခဲၣ်သူခဲၣ်ဂီၤအံၤ မ့ၢ်တၢ်ကတိၤဟးဂီၤတၢ်လီၤ. လၢအကတၢၢ်န့ၣ်, တၢ်လံၣ်တၢ်လီလိၥ်သး တဂၤဒီးတဂၤန့ၣ် ဘၣ်တၢ်တြီဃၥ်ဝဲ, (ထိၣ်သတြီၤ ၃မိၤ ၁၉း၁၁, ၁၈) "အဂ့ၢ်ဒ်လဲၣ် မ့ၢ်လၢသုဘ့ၣ်လီၤကွံၥ်လံၦၤလီၢ်လံၤဒီးအတၢ်မၤတဖၣ်န့ၣ်အဃိ လီၤ" (ကလီးစဲ ၃း၉).

`စီၤပီလူးပၥ်တၢ်အခီပညီလၢအမ့ၢ် "ၦၤလီၢ်လံၤ" လၢထိၣ်သတြီၤဝဲဒီး "ၦၤသီ" အံၤန့ၣ် မ့ၢ်တၢ်မနုၤတမံၤလဲၣ်. ကွၢ် ၇ိမ့ၤ ၆း၆ ဒီး အ့းဖ့းစူး ၄း၂၂-၂၄ တက့ၢ်.`

လံၥ်မဲၥ်ဖျၢၣ်လၢစီၤပီလူးသူဝဲလၢတၢ်ဆီတလဲကွံၥ်သးလၢ အလီၢ်လံၤ ဆူအသီပူၤအံၤ ကတိၤဘၣ်ထွဲဝဲဒီးကူသိးဒ်အမ့ၢ်ၦၤတဂၤဘ့ၣ်လီၤကွံၥ်ကူသိး လီၢ်လံၤလၢ အဘၣ်အၢဒီးကူထီၣ်ကူသိးသီလၢအ၀ါန့ၣ်လီၤ (ထိၣ်သတြီၤ စကၤ၇ယၤ ၃း၄). တၢ်လီၤဆီလၢတၢ်လီၢ်လံၤဒီးတၢ်သီအဘၢၣ်စၢၤအံၤ ဘၣ်တၢ်သူအီၤဒ်သိးဒီးအမ့ၢ်တၢ်အၢၣ်လီၤအီလီၤအလီၢ်လံၤဒီးအသီတဖၣ်, လၢအပၥ်ဖျါထီၣ်တၢ်သိၣ်တၢ်သီလၢတၢ်ကွဲးအီၤလၢတၢ်ချၢဒီး တၢ်သိၣ်တၢ်သီ လၢအဘၣ်တၢ်ကွဲးအီၤခီဖျိသးစီဆှံပသူၣ်ကံၢ်သးလဲအပူၤန့ၣ်လီၤ (၂က၇ံၣ်သူး ၃း၄-၁၈).

တၢ်ကတိၤဒိသ့ၣ်တဖၣ်အံၤ တဲဖျါထီၣ်တၢ်လဲလိၥ်သးဒီး တၢ်မၤသး လၢအဃိအံၤ ဒ်စီၤပီလူးကိးဝဲလၢ "တၢ်ဘၣ်တ့အသီ" န့ၣ်လီၤ (၂က၇ံၣ်သူး ၅း၁၇). ပဘၣ် "တၢ်မၤက့ၤၦၤအသီဆူ တၢ်သ့ၣ်ညါ, ဒ်ၦၤတ့အီၤတဂၤ အက့ၢ်အဂီၤအသိး (ကလီး ၃း၁၀), ယွၤလၢပထံၣ်အီၤတသ့ဘၣ်တဂၤ (ကလီးစဲ ၁း၁၅) ဒိးန့ၢ်ဘၣ်တၢ်သ့ၣ်ညါခီဖျိအကလုၢ်ကထါအံၤ ဆီတလဲကွံၥ်ၦၤ "ဆူတၢ်အက့ၢ်အဂီၤတမံၤဃီ, လၢတၢ်လၤကပီၤဆူတၢ်လၤကပီၤ" (၂က၇ံၣ်သူး ၃း၁၈) တၢ်အံၤ ပၥ်ၦၤလၢအဒိၣ်န့ၢ်ထီန့ၢ်ကလုၥ်ဒူၣ်, ဟီၣ်က၀ီၤဒီးတၢ်၇့လိၥ် သးအပတီၢ်အဆၢတဖၣ်အဖီခိၣ်န့ၣ်လီၤ (ကလီးစဲ ၃း၁၁), အဂ့ၢ်ဒ်လဲၣ် ပမ့ၢ် ထံဖိကီၢ်ဖိတဖၣ်လၢ မူခိၣ်ဘီမုၢ်အပူၤန့ၣ်လီၤ.