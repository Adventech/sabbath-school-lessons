---
title:  သးအိၣ်တၢ်လၢမူခိၣ်
date:   08/03/2026
---

`ဖး ကလီးစဲ ၃း၁-၄ တက့ၢ်. တၢ်ဂ့ၢ်တၢ်ကျိၤမနုၤတမံၤလၢ စီၤပီလူး ဒုးနဲၣ်အံၤ လိၣ်ဝဲလၢပဂီၢ် ဒ်သိးပသးကအိၣ်လၢမူခိၣ်အဂီၢ်န့ၣ်လဲၣ်. နဆိကမိၣ် အခီပညီအိၣ်ဝဲလၢမနုၤတမံၤလဲၣ်.`

ညီမးဝဲလၢနဂီၢ် ဒ်သိးနကသ့ၣ်ညါဘၣ်ဟီၣ်ခိၣ်ဂီၤအဂ့ၢ်အကျိၤလၢ နခိၣ်နဃၢၤအဂ့ၢ် ဖဲနအိၣ်လၢကစၢၢ်ဒီခိၣ်အကတီၢ်န့ၣ်လီၤ. ဆၢကတီၢ်လၢ ပတသ့ၣ်ညါဒံးဘၣ်, ပတနီၣ်ဒံးဘၣ်အကတီၢ်န့ၣ်, ကစၢၢ်တဖၣ်မ့ၢ်တၢ်လီၢ်လၢ တၢ်လဲၤအီၤခဲအံၤခဲအံၤ ဒ်သိးကလဲၤခီဖျိဘၣ်တၢ်ဃုၥ်ဒီးယွၤန့ၣ်လီၤ (ကွၢ် စံးထီၣ်ပတြၢၤ ၁၂၁း၁, ၂). တုၤဒၣ်လဲၥ်ကစၢၢ်လၢၦၤကညီမၤဝဲလၢ အဘၣ် တၢ်ကိးအီၤလၢတၢးထီအိၣ်ဒီးအပျိၥ်အံၤ ဘၣ်တၢ်သူၣ်ထီၣ်အီၤလၢၦၤတခီ ဘီမုၢ်ဖိသ့ၣ်တဖၣ်လၢ တၢ်ပညိၣ်တမံၤဃီဒ်သိးကထံၣ်လိၥ်သးဒီးအဝဲသ့ၣ် ယွၤတဖၣ်န့ၣ်လီၤ. လီၤသးအိၣ်ဝဲမးလၢ ၀့ၢ် အူၢ် လၢစီၤအၤဘြၣ် ဘၣ်တကိး အီၤလၢကဟးထီၣ်အံၤ အိၣ်ဒီးတၢးပျိၥ်ဖးထီတဖၣ် ဘၣ်တၢ်ထံၣ်အီၤလၢ အယံၤမံးလးအါအါကလဲၥ်န့ၣ်လီၤ. ဘၣ်ဆၣ်ဒီး, အိၣ်အလီၢ်ထီဘၣ်ဆၣ်, ဒုးသုးဘူးထီၣ်ၦၤတဂၤလၢ်လၢ်ဒီးမူခိၣ်တသ့ဝဲဒၣ်ဘၣ်. ၦၤကညီအတၢ် ဂုၥ်ကျဲးစၢးမၤတၢ်န့ၣ် တသ့ဝဲနီတစုဘၣ်.

လၢအလီၢ်န့ၣ်, ခီဖျိထဲလၢတၢ်သးကညီၤအတၢ်လီၤလး, လၢပသံဃုၥ် ဒီးခ၇ံၥ် ဒီးဂဲၤဆၢထၢၣ်ဃုၥ်ဒီးအီၤမး (ဘၣ်တၢ်ဒိလီၤအီၤလၢအမ့ၢ်တဒိးဘျၢသး (ကလီးစဲ ၂း၁၂, ၁၃) ညီဝဲလၢကဘူးထီၣ်ဒီးမူခိၣ်တစဲးန့ၣ်လီၤ.)

ကွၢ်ထံကွၢ်ဆးလၢ ကလီးစဲအဆၢဒိၣ် ၃ အခီၣ်ထံးန့ၣ် တၢ်စံးကတိၤ တၢ်ဂ့ၢ်လၢအဖီခိၣ်ခဲအံၤခဲအံၤလၢအမ့ၢ် တၢ်အိၣ်လၢမူခိၣ်အဂ့ၢ် "တၢ်လၢ ထးခီသ့ၣ်တဖၣ်" "ဖဲခ၇ံၥ်အိၣ်ဝဲ" "တၢ်လၢထးတဖၣ်" "ဒီးခ၇ံၥ်လၢယွၤအပူၤ" "ဃုၥ်ဒီးခ၇ံၥ်လၢတၢ်လၤတၢ်ကပီၤအပူၤ" န့ၣ်တက့ၢ်. (ကလၤတံ ၃း၁-၄).

မ့ၢ်ဘၣ်အၢၣ်လီၤအီၤန့ၣ်, တၢ်အိၣ်ဝဲအါမံၤလၢခ၇ံၥ်ဖိအတၢ်အိၣ်မူ အပူၤ လၢတၢ်ကဘၣ်စံးကတိၤဖျါထီၣ်အီၤအဂ့ၢ်န့ၣ်လီၤ. ၦၤတဂၤလၢ်လၢ် ကဘၣ် "သံဝဲ" နီၢ်ကီၢ်ဒီး "ဂဲၤဆၢထၢၣ်က့ၤ" ဖဲအက့ၢ်အဂီၤခဲလၢၥ် မုၣ်မ့ၢ်ဂ့ၤ ခွါမ့ၢ်ဂ့ၤ မ့ၢ်ၦၤလီၢ်လီၢ်တဂၤဒီးတအိၣ်ဒီးတၢ်မူဒီးတၢ်သံအတၢ်လဲၤခီဖျိ ဘၣ်ဘၣ်န့ၣ် ကသ့ဝဲဒ်လဲၣ်. တၢ်လၢအခီပညီတအိၣ်ဘၣ်လၢသးအတၢ် ဆိကမိၣ်ယိယိတမံၤအဂီၢ်အံၤ အိၣ်ဝဲအါမး, လၢသးစီဆှံတထိးဘၣ်အီၤဘၣ် န့ၣ်လီၤ. ဘၣ်ဆၣ်ဒီး ၦၤလၢအအိၣ်ဒီးသးစီဆှံအသး, မ့ၢ်လၢအဝဲသ့ၣ်ဒိးန့ၢ် ဘၣ်သးအသီလၢ ယွၤအၢၣ်လီၤအံၤ, တၢ်သံကွံၥ်လၢတၢ်ဒဲးဘးဒီးတၢ်ဂဲၤ ဆၢထၢၣ်ဃုၥ်ဒီးခ၇ံၥ်အံၤန့ၣ် မ့ၢ်တၢ်အမ့ၢ်အတီအနီၢ်ကီၢ်တမံၤလီၤ. ဒ်ထါ သး၀ံၣ်ပၥ်ဂၢၢ်ပၥ်ကျၢၤဝဲအသိး, "နသံကွၢ်ယၤလၢအဝဲအိၣ်မူဒ်လဲၣ်. အဝဲ အိၣ်မူလၢယသးကံၢ်ပူၤလီၤ."

မ့ၢ်နၥ်သက့ဒီး, စီၤပီလူးဟ့ၣ်လီၤတၢ်ကလုၢ်အအံၤလီၤ, အဂ့ၢ်ဒ်လဲၣ် တၢ်လိၣ်အိၣ်ဝဲထီဘိလၢ နီၢ်သးတၢ်အိၣ်မူအံၤ ဒ်သိးတၢ်ကဘၣ်မၤသီထီၣ်က့ၤ အီၤအဂီၢ်လီၤ (ကွၢ် ၂က၇ံၣ်သူး ၄း၁၆). ပလီၤဃံၤဒီးလီၤမၢ်ကွံၥ်နီၢ်နီၢ်သ့ဝဲ လီၤ. ဒီးပပူၤဖျဲးဒီးတၢ်လ့ပစီလၢတၢ်အိၣ်မူအပူၤအံၤတသ့ဝဲဘၣ်.

လၢတၢ်န့ၣ်အဃိ, ပကဘၣ်ဃုထၢကိးနံၤဒဲးလၢ "ဃုန့ၢ်တၢ်အိၣ်လၢထး တဖၣ်" (ကလီးစဲ ၃း၁) ပတၢ်မူအထူအယိၥ်န့ၣ် "အိၣ်ခူသူၣ်ဒီးယွၤလၢ ခ၇ံၥ်အပူၤ" လၢတၢ်ပူၤဖျဲးအပူးလံ (ကလီးစဲ ၃း၃) ဘၣ်ဆၣ်ပတၢ်အိၣ်ဖျါလၢ အချၢလၢအဘၣ်ဃးဒီးတၢ်အိၣ်မူအဝဲန့ၣ် ကမ့ၢ်တၢ်လၢအအိၣ်ခူသူၣ်တမံၤလီၤ.

နတၢ်ဆိကမိၣ်သ့ၣ်တဖၣ်န့ၣ် မ့ၢ်အအိၣ်ဖဲလဲၣ်တတီၤလဲၣ်, အါတက့ၢ် လၢအဖီခိၣ်ဧါ မ့တမ့ၢ် အါဒၣ်တက့ၢ်လၢအဖီလၥ်ဧါ. မ့အိၣ်လၢအဖီလၥ် ထီဘိန့ၣ်, နဆီတလဲကွံၥ်အီၤကသ့ဒ်လဲၣ်.