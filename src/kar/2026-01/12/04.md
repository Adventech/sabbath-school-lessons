---
title:  တၢ်မၤအတၢ်ဘၣ်ထွဲလိၥ်သးတဖၣ်
date:   17/03/2026
---

`ဖး ကလီးစဲ ၃း၂၂-၂၅ ဒီး ကလီးစဲ ၄း၁ တက့ၢ်. တၢ်သိၣ်လိ သီလိလၢအဘၣ်တၢ်ဟ့ၣ်လီၤဆူကုၢ်သ့ၣ်တဖၣ်အအိၣ်န့ၣ် မ့ၢ်မနုၤလဲၣ်. လီၤဆီဒၣ်တၢ်, တၢ်သိၣ်တၢ်သီဖဲအံၤလၢအဘၣ်ဃးဒီးတၢ်မၤအတၢ်ဘၣ်ထွဲ လိၥ်အသးတဖၣ်န့ၣ် မ့ၢ်မနုၤလဲၣ်.`

မုၢ်မဆါတနံၤအံၤ အါစုအါဘျီ ၦၤဂီၢ်မုၢ်တဖၣ် ဒုးအိၣ်ထီၣ်ကုၢ်အဂ့ၢ် အကျိၤ ဒ်အမ့ၢ်ကျဲတဘိ, မ့ၢ်တမၤဟးဂီၤလံၥ်စီဆှံအလၤအကပီၤလၢၥ်လၢၥ် ဆ့ဆ့ဘၣ်ဆၣ်, မ့ၢ်လၢကဒုးလီၤမၢ်ကွံၥ်လံၥ်စီဆှံအတၢ်ဟ့ၣ်ကူၣ်ဟ့ၣ်ဖးလၢ အပူၤကွံၥ်တဖၣ်န့ၣ်လီၤ. ဘၣ်ဆၣ်ဒီး, တၢ်စံၣ်စိၤတဲစိၤအတၢ်ပၥ်ဖျါထီၣ် အံၣ်စ၇့လး လၢလံၥ်စီဆှံအလီၢ်လံၤပူၤ ဒီးတၢ်အိၣ်ဖှိၣ်လၢလံၥ်စီဆှံအသီအပူၤ န့ၣ်, တဘၣ်ထွဲလိၥ်အသးဘၣ်လီၤ. ၦၤကညီတဖၣ်န့ၣ်, ဘၣ်တၢ်တ့လီၤအီၤ လၢယွၤအက့ၢ်အဂီၤ ဒီးဒ်ယွၤအတၢ်ဘၣ်တ့လၢအအိၣ်ဒီးတၢ်သ့ၣ်ညါခဲလၢၥ်အံၤ အသိး, ဘၣ်တၢ်မၤအီၤလၢတၢ်သဘျ့အဂီၢ်လီၤ. စီၤမိၤၡွအတၢ်သိၣ်တၢ်သီ တြီဃၥ်ၦၤအံၣ်စ၇့လးဖိသ့ၣ်တဖၣ်လၢ သုတမၢကုၢ်တဖၣ်ထီဘိတဂ့ၤအဂီၢ် (၅မိၤ ၁၅း၁၂) ဒီး ဒုးနဲၣ်ဖျါလၢကဘၣ်မၤတၢ်အါကတၢၢ်ဃုနံၣ် ဒ်သိးကလီး က့ၤကမၢ်အဂီၢ်လီၤ (၂မိၤၡွ ၂၁း၂-၆; ၃မိၤၡွ ၂၅း၃၉-၄၃). တၢ်ကဲကုၢ်လၢ လံၥ်စီဆှံအပူၤ မ့ၢ်ထီဒါလိၥ်သးဒီးပတၢ်အိၣ်ဖျါလၢဆၢကတီၢ်ခဲအံၤနၥ်သက့ဒီး, တလီၤသးဘၣ်အၢဒ်သိးဒီးကုၢ်အတၢ်အိၣ်အသးလၢပထံၣ်ဘၣ်တ့ၢ်အီၤလၢ ကီၢ်မုၢ်နုၥ်လၢအမ့ၢ်တၢ်သူနီၣ်တီၢ်ဒီး တၢ်မၤကမၣ်တၢ်လၢၦၤကညီအဖီခိၣ် အၢဝဲသီဝဲတမံၤန့ၣ်လီၤ.

လၢလံၥ်စီဆှံအသီအဆၢကတီၢ်န့ၣ်, တၢ်အိၣ်ဖှိၣ်လူၤပိၥ်ထွဲတ့ၢ် တၢ်သိၣ်တၢ်သီလၢ၇ိမ့ၤအက၇ၢအပူၤ ဒ်အကတဲၥ်ကတီၤန့ၢ်တၢ်လၢ ကအိၣ်ဒီး ကုၢ်တဖၣ်သ့ဝဲအဂီၢ်, "ဘၣ်ဆၣ်, မ့ၢ်တၢ်လၢအတလီၤဂၥ်ဒီးကုၢ်လၢအဆၢ ကတီၢ်အံၤဘၣ်ဒီး, ၇ိမ့ၤအတၢ်သိၣ်တၢ်သီဟ့ၣ်လီၤကုၢ်တဖၣ်အတၢ်ခွဲးတၢ်ယၥ် ဖဲအကြၢးအဘၣ်ဒီးဂုၥ်ကျဲးစၢးတြီဃၥ်တၢ်မၤတဖၣ်လၢ ကမၤပျံၤမၤဖုး တၢ်သးခုအကစီၣ်အတၢ်ဒိၣ်ထီၣ်ထီထီၣ်အဂီၢ်လီၤ." Clinton Wahlen, "Culture, Hermeneutics, and Scripture: Discerning What Is Universal," in Fank M. Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), p. 166.

အနီၢ်နီၢ်န့ၣ်, တၢ်လၢအတဒ်သိးဒီးတၢ်လူၤပိၥ်ထွဲလၢ၇ိမ့ၤအတၢ်ပၢ အပူၤန့ၣ်, လၢတၢ်အိၣ်ဖှိၣ်ပူၤအဂီၢ်န့ၣ်, ကုၢ်တဖၣ်အမူဒါအဆိကတၢၢ်န့ၣ် ကဘၣ်မ့ၢ်ဆူယွၤအအိၣ်လီၤ. ဒီးအဝဲသ့ၣ်အကစၢ်တဖၣ်န့ၣ် ကဘၣ်၇့ဒီး အဝဲသ့ၣ်မ့ၢ်မ့ၢ်တီတီလၢအမ့ၢ်, "သုသ့ၣ်ညါလၢ သုကစၢ်အိၣ်စ့ၢ်ကီးလၢမူခိၣ် လီၤ" (ကလီးစဲ ၄း၁). အါန့ၢ်ဒံးအအံၤန့ၣ်, စီၤပီလူးသိၣ်လိစီၤဖံၤလ့မိၣ်လၢ သုတပၥ်စီၤအီးန့ၤစံမူး ဒ်အမ့ၢ်ကုၢ်တဂၤလၢၤတဂ့ၤ, ဘၣ်ဆၣ်ဒ်အဒီပုၢ်ဝဲၢ်ခွါ တဂၤအသိးလီၤ (ဖံၤလ့မိၣ် ၁၆). အနီၢ်နီၢ်န့ၣ်, လၢလံၥ်စီဆှံအလီၢ်လံၤဒီး အသီခံကတြူၢ်လၢၥ်အပူၤအံၤ, ၦၤစူၢ်က့ၤနၥ်က့ၤတၢ်သ့ၣ်တဖၣ် ဘၣ်တၢ်ကိး အဝဲသ့ၣ်လၢ ယွၤအကုၢ်, မ့တမ့ၢ် ယွၤအခ့အၦၤတဖၣ်လီၤ. (ကွၢ်အဒိဖဲ စံး ၃၄း၂၂; လူၤကၣ် ၁၇း၁၀း ၁ပ့းတရူး ၂း၁၆ တက့ၢ်).

ပမ့ၢ်တအဲၣ်တၢ်အလုၢ်အလၢ်အတၢ်အိၣ်အသးတဖၣ်လၢ လံၥ်စီဆှံဆၢ ဘၣ်တၢ်ကွဲးအီၤအံၤအဖီခိၣ်ဒၣ်လဲၥ်, ပဘၣ်တူၢ်လိၥ်လၢ လံၥ်စီဆှံ ဒၣ်ဝဲအံၤ အစိအကမီၤန့ၣ်လီၤ. မ့တမ့ၢ်ဘၣ်ဒ်န့ၣ်ဒီး, ပပၥ်ပနီၢ်ကစၢ်အသး ဒီးပလုၢ်ပလၢ်အံၤလၢလံၥ်စီဆှံအဖီခိၣ်လီၤ. တၢ်လၢအဂ့ၤတမံၤန့ၣ် ကဘၣ် ကွၢ်တၢ်ကိးမံၤဒဲးလၢ လံၥ်စီဆှံစံးကတိၤအဂ့ၢ်အကျိၤတချုးလၢပဆၢတဲၥ် ဒ်တၢ်လၢအဘၣ်ဃးလံၥ်စီဆှံစံးၦၤအံၤအဂ့ၢ်န့ၣ်လီၤ.

`ကွၢ်ထံကွၢ်ဆးလံၥ်စီဆှံဆၢအံၤဒီး မ့ၢ်နသူအီၤလၢနတၢ်၇့လိၥ် မုၥ်လိၥ်သးလၢတၢ်ဖံးတၢ်မၤအဂီၢ်ဒ်လဲၣ်ဒ်လဲၣ်အဂ့ၢ်န့ၣ်တက့ၢ်. ဒ်နမ့ၢ် တၢ်မၤအကစၢ်, မ့တမ့ၢ် ၦၤမၤတၢ်ဖိတဂၤအသိး, လံၥ်စီဆှံအတၢ်သိၣ် တၢ်သီအံၤ ကဲထီၣ်တၢ်မၤစၢၤလၢနဂီၢ်ဒ်လဲၣ်တကလုၥ်လဲၣ်.`