---
title:  မိၢ်ပၢ်ဒီးဖိသ့ၣ်တဖၣ်
date:   16/03/2026
---

ဖိသ့ၣ်တဖၣ်အိၣ်ဒီးတၢ်မၤလၢအ၇့ဒိၣ်မးလၢဟံၣ်ဖိဃီဖိတၢ်ဖံး တၢ်မၤအပူၤန့ၣ်လီၤ. အဝဲသ့ၣ်ကဘၣ်သ့ၣ်ညါလၢတၢ်အဲၣ်အဝဲသ့ၣ်ဒီး တၢ်ပၥ်လုၢ်ပၥ်ၦ့ၤအဝဲသ့ၣ်ဒ်အမ့ၢ်ဟံၣ်ဖိဃီဖိဒီးမူခိၣ်အထံဖိကီၢ်ဖိအသိးန့ၣ် လီၤ. ဟံၣ်ဖိဃီဖိအတၢ်ဘူၣ်တၢ်ဘါမ့ၢ်တၢ်လၢအ၇့ဒိၣ်မး, ယိယိဖိဘၣ်ဆၣ် ကဘၣ်မ့ၢ်ကိးဆၢကတီၢ်ဒဲး, လၢဂီၤဒီးလၢဟါအကတီၢ်န့ၣ်လီၤ. ဖိသၣ်သ့ၣ် တဖၣ်န့ၣ် မၤစၢၤတၢ်လၢတၢ်မၤကဆှီတၢ်ဒီးမူဒါလၢအဂၤသ့ၣ်တဖၣ်သ့ဝဲလၢ အနီၢ်ဆံးခါန့ၣ်လီၤ. အ၇့ဒိၣ်ကတၢၢ်န့ၣ်, အဝဲသ့ၣ်ကဘၣ်ဒိကနၣ်စီၤပီလူး အတၢ်စံးပၥ်လၢအမ့ၢ်, "ဖိသၣ်သ့ၣ်ဧၢ, စူၢ်သုမိၢ်သုပၢ်လၢတၢ်ကိးမံၤဒဲးအပူၤ တက့ၢ်, အဂ့ၢ်ဒ်အံၤ တၢ်န့ၢ်ဘၣ်ကစၢ်အသးလီၤ" (ကလီးစဲ ၃း၂၀).

**ဖးလံၥ်စီဆှံဆၢလၢအဖီလၥ်တဖၣ်အံၤတက့ၢ်. တၢ်ဟ့ၣ်လီၤ တၢ်သိၣ်တၢ်သီသ့ၣ်တဖၣ်လၢ ကလုၢ်ဒိၣ်ထီၣ်ဖိသ့ၣ်တဖၣ်အဂီၢ်န့ၣ် မ့ၢ်မနုၤ လဲၣ်.**

`ကတိၤဒိ ၂၂း၆, ၁၅`

`မးသဲ ၁၉း၁၄`

`၅မိၤၡွ ၆း၆, ၇`

`ကတိၤဒိ ၁း၈, ၉`

ဖဲဖိသၣ်သ့ၣ်တဖၣ်တၢ်သိၣ်အီၤလၢအလီၢ်ဘၣ်ဝဲ, လၢယွၤကလုၢ် ကထါဒီးအဒိအတဲၥ်အပူၤ ဒီးအဝဲသ့ၣ်ကကဲထီၣ်တၢ်ဆိၣ်ဂ့ၤလၢဟံၣ်ဖိဃီဖိ အဂီၢ်, တၢ်အိၣ်ဖှိၣ်အဂီၢ်ဒီး အါန့ၢ်ဒ်အအံၤန့ၣ်လီၤ. ဒီးစီၤပီလူးအတၢ်သိၣ်လိ နဲၣ်လိလၢမိၢ်ပၢ်တဖၣ်အဂီၢ်, ဒ်တၢ်သိၣ်လိလၢမါဒီး၀ၤအဂီၢ်အသိးန့ၣ်, မ့ၢ်တၢ်လၢအစီၤဒ်သိးဝဲယၢ်ခီယၢ်ခီန့ၣ်လီၤ. "ပၢ်သ့ၣ်ဧၢ, ဒ်သိးသုဖိသုလံၤ အသးတဟးဂီၤတဂ့ၤဒီး, သုတမၤဒိၣ်ထီၣ်အသးတဂ့ၤ" (ကလီးစဲ ၃း၂၁). လီၤဆီဒၣ်တၢ်ပၢ်အတၢ်၇့လိၥ်သးဒီးအတၢ်သိၣ်တၢ်သီဖိသ့ၣ်တဖၣ်န့ၣ် မၤဘၣ်ထွဲလိၥ်အသးဒီးအဝဲသ့ၣ်နီၢ်သးအတၢ်ဒိၣ်ထီၣ်ထီထီၣ်ဒ်လဲၣ်တကလုၥ် လဲၣ်.

တၢ်ဃုသ့ၣ်ညါမၤလိတၢ်တဖၣ် ပၥ်ဖျါထီၣ်စ့ၢ်ကီးလၢ ဖဲမိၢ်ဒီးပၢ်ခံဂၤ လၢၥ်လဲၤဆူတၢ်ဘါယွၤသ၇ိၥ်န့ၣ်, ဖိတဖၣ်ကဲထီၣ်ၦၤလဲၤဆူတၢ်ဘါယွၤသ၇ိၥ် အါန့ၢ်ဒံးမိၢ်ပၢ်ထဲတဂၤဧိၤလဲၤဆူတၢ်ဘါယွၤသ၇ိၥ်န့ၣ်လီၤ. လီၤကမၢကမၣ် အါန့ၢ်ဒံးအအံၤန့ၣ်, ဖဲပၢ်လဲၤဆူတၢ်ဘါယွၤသ၇ိၥ်ထီဘိ, ဒီးတုၤဒၣ်လဲၥ် အါန့ၢ်ဒံးမိၢ်ဒီး, ဖိလွံၢ်ပူတပူကကဲထီၣ်ၦၤလၢအလဲၤဆူသ၇ိၥ်ပူၤ တုၤလၢ အဒိၣ်တုၥ်ခိၣ်ၦဲၤအကတီၢ်န့ၣ်လီၤ. ပၢ်အတၢ်မၤလၢအဖိနီၢ်သးအတၢ်လဲၤထီၣ် လဲၤထီအဂီၢ်န့ၣ် တဘၣ်ဆိကမိၣ်အီၤလၢအစှၤဝဲတမံၤဘၣ်လီၤ. ပၢ်ကဘၣ် ဟံးန့ၢ်အမူဒါဝဲအံၤလၢ တၢ်သူၣ်အိၣ်သးအိၣ်အပူၤအဂီၢ်န့ၣ်, အ၇့ဒိၣ်မးဝဲ ဆံးဒိၣ်လဲၣ်.

မ့ၢ်နၥ်သက့ဒီး, ပၢ်ခဲလၢၥ်တကဲတၢ်ဒိဂ့ၤတဲၥ်ဘၣ်လၢအဖိတဖၣ် အဂီၢ်ဘၣ်. ဒ်အမ့ၢ်ပၢ်တဂၤအသိး, ယွၤအတၢ်ကူၣ်သ့မၤစၢၤၦၤလၢ ကဟဲစိၥ် တၢ်မၤဘျါက့ၤဖဲတၢ်လိၣ်အိၣ်ထီၣ်အဆၢကတီၢ်, လီၤဆီဒၣ်တၢ်ဖဲပၢ်လၢ ဟီၣ်ခိၣ်ချၢအံၤ ဒုးအိၣ်ထီၣ်တၢ်ဟးဂီၤအကတီၢ်အံၤန့ၣ်လီၤ.