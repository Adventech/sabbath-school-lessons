---
title:  တၢ်ဆိကမိၣ်ဆူညါအဂီၢ်
date:   20/03/2026
---

"ဟံၣ်ဖိဃီဖိတဂၤစုၥ်စုၥ် ကဘၣ်သ့ၣ်ညါလၢ အမူဒါအိၣ်ဝဲလၢ ကမၤအတၢ်မၤ ဒ်သိးကဒုးအိၣ်ထီၣ်တၢ်သူၣ်မုၥ်သးမုၥ်, တၢ်ဂၢၢ်တၢ်ကျၢၤ ဒီးတၢ်ဘၣ်လီၢ်ဘၣ်စးလၢဟံၣ်ဃီအပူၤန့ၣ်လီၤ. ၦၤတဂၤလၢ်လၢ်န့ၣ် တကြၢး မၤတၢ်ထီဒါၦၤအဂၤဘၣ်. ခဲလၢၥ်န့ၣ် ကဘၣ်စၢဖှိၣ်ထီၣ်အသးလၢ တၢ်ဖံး တၢ်မၤဂ့ၤအဂီၢ် လၢအမ့ၢ်တၢ်ဟ့ၣ်သဆၣ်ထီၣ်လိၥ်သးတဂၤဒီးတဂၤ, ကဘၣ် ပၥ်ဖျါထီၣ်တၢ်သူၣ်စူၤသးစူၤ, စံးကတိၤတၢ်ကဖီလီ, လၢကလုၢ်ကပုၥ်လုး, ဟးၡဲးတၢ်သဘံၣ်ဘုၣ်ဒီးတဂၤစုၢ်စုၢ်န့ၣ် ကဘၣ်မၤတၢ်လၢအဂ့ၤကတၢၢ် ဒ်သိး ကမၤဖှံလီၤမိၢ်အတၢ်၀ံတၢ်ယိးအဂီၢ်လီၤ...

"ဟံၣ်ဖိဃီဖိတဂၤလၢ်လၢ် ကဘၣ်နၢ်ပၢၢ်တၢ်လၢ ပကဘၣ်မၤဝဲလၢ ကပၥ်ဖှိၣ်ထီၣ်သးဒီးၦၤဂၤတဖၣ်န့ၣ်လီၤ. အဝဲသ့ၣ်ခဲလၢၥ်, စးထီၣ်လၢ ဖိသၣ် ဃုနံၣ်တဂၤဒီး အါန့ၢ်အန့ၣ်, ကဘၣ်နၢ်ပၢၢ်လၢတၢ်လိၣ်ဘၣ်အဝဲသ့ၣ်လၢ ကဘၣ်ကစိၥ်စၢၤတၢ်အိၣ်မူအတၢ်၀ံတၢ်ယိးန့ၣ်လီၤ." Ellen G. White, The Adventist Home, pp. 179, 180..

"ပမ့ၢ်ကလဲၤတၢ်လၢတၢ်ကပီၤဒီး, ပဘၣ်ပျဲကစၢ်ခ၇ံၥ်ဆူပသးဒီး ဟံၣ်အပူၤန့ၣ်လီၤ. ဟံၣ်န့ၣ် တၢ်ကဘၣ်မၤအီၤဒံးတၢ်ကလုၢ်ကထါပၥ်ဖျါဝဲ အသိးလီၤ. ကဘၣ်မ့ၢ်မူခိၣ်အဆံးတမံၤလၢ ဟီၣ်ခိၣ်ချၢ, တၢ်လီၢ်လၢ တၢ်အဲၣ်တၢ်ကွံအိၣ်ဖျါဝဲ ဒီးတဘၣ်မ့ၢ် တၢ်ဆီၣ်တံၢ်မၤနၢၤအီၤအလီၢ်ဘၣ်လီၤ. ပတၢ်သူၣ်ဖှံသးညီန့ၣ် အိၣ်သူၣ်လီၤအသးလၢ တၢ်ပၥ်ဖျါထီၣ်တၢ်အဲၣ်တၢ်ကွံ, တၢ်သးကညီၤဒီးတၢ်စံးကတိၤမုၥ်ဆူတဂၤဒီးတဂၤအအိၣ်န့ၣ်လီၤ. ပကဘၣ် မ့ၢ်ၦၤသးပ့ၤနီၣ်အနီၢ်ကစၢ်ဒၣ်ဝဲသ့, ဃုကွၢ်တၢ်ခွဲးယၥ်တဖၣ်ထီဘိ, တုၤဒၣ်လဲၥ် လၢတၢ်အဆံးတဖၣ်အပူၤ, ဒ်သိးကပၥ်ဖျါထီၣ်တၢ်ဘျုးတၢ်ဖှိၣ်လၢ ပဒိးန့ၢ်ဘၣ် လၢၦၤဂၤအအိၣ် ဒီးဃုန့ၢ်တၢ်ခွဲးယၥ်တဖၣ်လၢ ကဒုးသူၣ်ဖှံသးညီၦၤဂၤ ဒီးမၤဖှံလီၤဒီးမၤဟါမၢ်ကွံၥ်အဝဲသ့ၣ်အတၢ်သူၣ်အုးသးအုးဒီး အတၢ်၀ံတၢ်ယိး တဖၣ် ခီဖျိတၢ်သးကညီၤအတၢ်မၤဒီး တၢ်အဲၣ်တၢ်ကွံတစဲးအံၤန့ၣ်လီၤ. တၢ်ယူးယီၣ်ပၥ်ကဲအတၢ်ဆိကမိၣ်လၢ အိၣ်ထီၣ်အသးဖဲပဟံၣ်ပူၤအံၤ, အါထီၣ် လဲၢ်ထီၣ်ဝဲ, မၤစၢၤတၢ်လၢတၢ်အိၣ်မူအတၢ်သူၣ်ဖှံသးညီအပူၤလီၤ, ဒီးတၢ်လဲၤ ကပၥ်ဒီး သးပ့ၤနီၣ်တၢ်ဆံးကိၥ်ဖိသ့ၣ်တဖၣ်အံၤ ဒုးအိၣ်ထီၣ်တၢ်သူၣ်အုး သးအုးဒိၣ်ဒိၣ်အါအါလၢ တၢ်အိၣ်မူအပူၤန့ၣ်လီၤ." Ellen G. White, Testimonies for the Church, vol. 3, pp. 539, 540.