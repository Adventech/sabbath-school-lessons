---
title:  မါဒီး၀ၤတဖၣ်
date:   15/03/2026
---

တၢ်သိၣ်လိသီလိလၢခ၇ံၥ်ဖိဟံၣ်ဖိဃီဖိတဖၣ်အဂီၢ် အိၣ်အါအါကလဲၥ် ဖဲလံၥ်စီဆှံအသီတကတြူၢ်အပူၤ (ကွၢ် အ့းဖ့းစူး ၅း၂၁-၆း၉; ကလီးစဲ ၃း၁၈-၄း၁; တံတူး ၂း၁-၁၀း ၁ပ့းတရူး ၂း၉-၃း၇) တၢ်လၢအဖျါဝဲလီၤဆီတမံၤန့ၣ်, "ဟံၣ်ဒူၣ်ဃီဒူၣ်အတၢ်သိၣ်တၢ်သီ" တဖၣ်အံၤ တမ့ၢ်လၢအအိၣ်ဒီးအပတီၢ် စုၥ်စုၥ်ဘၣ်, ဘၣ်ဆၣ် ပၣ်ဃုၥ်ဒီးတၢ်ဂ့ၢ်တၢ်ကျိၤသ့ၣ်တဖၣ်လၢ အကဒုးအိၣ် ထီၣ်တၢ်၇့လိၥ်မုၥ်လိၥ်သးလၢအဂ့ၤဒိၣ်ထီၣ်ဝဲခံခီယၢ်ခီလၢၥ်လီၤ.

`ဖး ကလီးစဲ ၃း၁၈, ၁၉ တက့ၢ်. နထံၣ်စီၤပီၢ်အတၢ်စီၤမနုၤတမံၤ ဖဲအံၤန့ၣ်လဲၣ်. စီၤပီလူးဟ့ၣ်အါထီၣ်တၢ်ဟ့ၣ်ကူၣ်ဟ့ၣ်ဖးဖဲ အ့းဖ့းစူး ၅း၂၂-၂၅, ၃၃ အပူၤအံၤန့ၣ် မ့ၢ်မနုၤလဲၣ်.`

ၦၤပိၥ်ခွါတနီၤနီၤစံးကတိၤဝဲလၢ "ပိၥ်မုၣ်သ့ၣ်ဧၢ, ပၥ်သုသးလၢ သု၀ၤ အဖီလၥ် (ကလီးစဲ ၃း၁၈) ဒီးအိၣ်ပတုၥ်ဝဲဖဲန့ၣ်, ဘၣ်ဆၣ်ကွၢ်ထံတၢ်အ၇့ဒိၣ် လၢစီၤပီလူးစံးကတိၤအါထီၣ်ဝဲလၢအမ့ၢ်, "ဒ်အဂ့ၤလၢကစၢ်အပူၤ" အံၤတက့ၢ်. လၢလံၥ်စီဆှံအသီတကတြူၢ်အပူၤန့ၣ် တၢ်တသိၣ်လိဝဲနီတတီၤလၢ ပိၥ်မုၣ်သ့ၣ် တဖၣ် ကဘၣ်ပၥ်လီၤအသးလၢ ၦၤပိၥ်ခွါခဲလၢၥ်သ့ၣ်တဖၣ်အဖီလၥ် မ့တမ့ၢ် ကဘၣ်ဆီၣ်လီၤအသး မ့တမ့ၢ် ကဘၣ်တၢ်မၤနၢၤမၤဃၣ်အီၤ, ဒီးကဘၣ်ဘံၣ် ထီၣ်အမဲၥ်ဒီး ပၥ်လီၤအသးလၢ၀ၤတဖၣ်အဖီလၥ် လၢတၢ်ဆိကမိၣ်ဒီးတၢ်မိၣ်န့ၢ် သးလီ, တၢ်သူၣ်လီသးကွံအပူၤအံၤန့ၣ်ဘၣ်. စီၤပီလူးဒုးနဲၣ်လၢ မါအတၢ် သူၣ်တီသးတီဒီးယွၤန့ၣ် ကဘၣ်မ့ၢ်ဝဲအဆိကတၢၢ်တမံၤဒီး တၢ်သူၣ်တီသးတီဒီး အ၀ၤန့ၣ် လၢခံတတီၤန့ၣ်လီၤ. မါအနီၢ်ကစၢ်ဒၣ်ဝဲအတၢ်ဘၣ်ထွဲတဖၣ်န့ၣ် ၀ၤတဘၣ်ပၢဃၥ်အီၤဘၣ်ဒီး တဘၣ်မၤတၢ်လၢမါအတၢ်ဆိကမိၣ်အတၢ် သ့ၣ်ညါအလီၢ်န့ၣ်ဘၣ်လီၤ.

ကစၢ်ခ၇ံၥ်အတၢ်အဲၣ်လၢတၢ်အိၣ်ဖှိၣ်အဂီၢ်လၢအတၢ်ဟ့ၣ်လီၤ အနီၢ်ကစၢ်အသးသမူအံၤ ဒုးနဲၣ်လၢ၀ၤသ့ၣ်တဖၣ်န့ၣ် ကြၢးအဲၣ်မါတဖၣ်လီၤ (အ့းဖ့းစူး ၅း၂၅). အဝဲသ့ၣ်ကအိၣ်တီအိၣ်လိၤလၢတၢ်တမံၤလၢ်လၢ်အဖီခိၣ် န့ၣ်လီၤ. အဝဲသ့ၣ်ကဘၣ်ဆၢတဲၥ်တၢ်အဂ့ၤကတၢၢ်လၢ မါအတၢ်အဲၣ်ဒိးအဂီၢ်, အါဒၣ်တက့ၢ်. တၢ်အဲၣ်ဒိးသ့ၣ်တဖၣ်အံၤ ကဘၣ်အိၣ်ဒီးတၢ်ဘၣ်လိၥ် ဖိးလိၥ်သးန့ၣ်လီၤ. တၢ်အဲၣ်ဒ်အံၤန့ၣ် ဒုးအိၣ်ထီၣ်တၢ်ညီမးလၢ မါကဒိကနၣ် ယွၤအတၢ်မၤလိၥ်လၢ ကယူးယီၣ်ပၥ်ကဲအ၀ၤန့ၣ်လီၤ. (အ့းဖ့းစူး ၅း၃၃).

ခ၇ံၥ်ဖိအတၢ်ဆီဟံၣ်ဆီဃီလၢအဂ့ၤန့ၣ် အိၣ်ဖျါဝဲလၢတဂၤဒီးတဂၤ အတၢ်တၢၣ်ပီၣ်တၢၣ်ပီသကိးတၢ်အပူၤ, ဆိကမိၣ်တၢ်ဂ့ၢ်တၢ်ကျိၤတပူၤဃီဒီး ဆၢတဲၥ်တၢ်ဒ်နီၢ်ဒီမါ၀ၤအသိးန့ၣ်လီၤ. တဘျီဘျီ ဖဲမၤတၢ်ဆၢတဲၥ်လၢ အဘၣ်ထွဲဒီးဟံၣ်ဖိဃီဖိအဂီၢ်ဒိၣ်ဒိၣ်မုၢ်မုၢ်န့ၣ်, ကြၢးမးလၢကဒုးပၣ်ဃုၥ်ဖိသ့ၣ် တဖၣ်လၢတၢ်စံးကတိၤသကိးအပူၤန့ၣ်လီၤ. ဘၣ်ဆၣ် မိၢ်ပၢ်သ့ၣ်တဖၣ်န့ၣ် တဘၣ်အ့ၣ်လိၥ်ဆိးက့လိၥ်သးလၢအဝဲသ့ၣ်အမဲၥ်ညါဘၣ်. တုၤမ့ၢ်မၤတၢ် အကျိၥ်အကွၥ်ဒ်အံၤ၀ံၤဒီး, မိၢ်ပၢ်ခံဂၤအတၢ်သးလီၤပလိၥ်သးမ့ၢ်တအိၣ်ဒံး ဘၣ်န့ၣ်, လံၥ်စီဆှံတၢ်ဃူတၢ်ဖိးအကျဲလၢ အမ့ၢ်မါအတၢ်အိၣ်ဘှီၣ်အံၤ ကဘၣ် အိၣ်ထီၣ်အသးလီၤ, ဘၣ်ဆၣ်ဒီးတၢ်ဆၢတဲၥ်အံၤ တဘၣ်လုၣ်သ့ၣ်ခါပတၥ် ကစၢ်ယွၤအကလုၢ်အကထါဘၣ်လီၤ. ဒ်အံၤအသိး, ၀ၤသ့ၣ်တဖၣ်လၢအါစု အါဘျီ ဒိးန့ၢ်ဘၣ်တၢ်သူၣ်ဖှံသးညီခီဖျိအတၢ်ဒိကနၣ်မါအကလုၢ် ဒီးဟံးန့ၢ် အတၢ်ဟ့ၣ်ကူၣ်သ့ၣ်တဖၣ်အဃိလီၤ. မါဒီး၀ၤမ့ၢ်မၤတၢ်တပူၤဃီဒ်အမ့ၢ် ၦၤတဖုအသိး ဒ်အါထီၣ်ဒီး, ဟံၣ်ဖိဃီဖိကသူၣ်ဖှံသးညီဒ်ဒိၣ်ထီၣ်န့ၣ်လီၤ.

ပကဟးဆှဲးတၢ်လၢ အဘၣ်တၢ်မၤတ့ၢ်အီၤလၢတၢ်စံၣ်စိၤတဲစိၤပူၤ လၢအတဂ့ၤဘၣ်ဒ်အမ့ၢ်, တၢ်ဟံးန့ၢ်တၢ်သိၣ်တၢ်သီလၢအဂ့ၤ လၢအဘၣ် တၢ်ပၥ်ဖျါထီၣ်အီၤလၢလံၥ်စီဆှံဆၢသ့ၣ်တဖၣ်အပူၤအံၤ ဒီးဒုးအိၣ်ထီၣ်အဝဲသ့ၣ် လၢတၢ်အၢတမံၤအံၤကသ့ဝဲလၢကျဲဒ်လဲၣ်.