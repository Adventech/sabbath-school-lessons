---
title:  တၢ်ဆိကမိၣ်ဆူညါအဂီၢ်
date:   09/01/2026
---

"ၦၤအါအါကလဲၥ် ဒုးအိၣ်ထီၣ်အတၢ်တိၥ်ပၥ်လီၤတံၢ်လီၤဆဲးလၢ ခါဆူညါအဂီၢ်န့ၣ်တသ့ဘၣ်. အဝဲသ့ၣ်အတၢ်အိၣ်မူန့ၣ် တဂၢၢ်ကျၢၤဝဲဘၣ်. အဝဲသ့ၣ်တသ့ၣ်ညါနီၤဖးတၢ်ကမၤအသးလၢတၢ်ဂ့ၢ်တၢ်ကျိၤတဖၣ်အပူၤဘၣ်, ဒီးတၢ်သ့ၣ်တဖၣ်အံၤ ၦဲၤဒီးတၢ်သူၣ်အုးသးအုးဒီးတၢ်တဂၢၢ်တျၢၢဘၣ်န့ၣ်လီၤ. မ်ပကသ့ၣ်နီၣ်ထီၣ်လၢ ယွၤအဖိသ့ၣ်တဖၣ်အတၢ်အိၣ်မူလၢဟီၣ်ခိၣ်ချၢအံၤ မ့ၢ်တၢ်လဲၤဘူၣ်လဲၤဘါတၢ်အတၢ်အိၣ်မူလီၤ. တၢ်ဒုးအိၣ်ထီၣ်ပတၢ်အိၣ်မူ ခါဆူညါန့ၣ် တမ့ၢ်ပတၢ်မၤဘၣ်, "လၢတၢ်နၥ်စီၤအၤဘြၤဟၣ်တုၤအဘၣ် တၢ်ကိးအီၤဒီးဒိကနၣ်ဝဲဒ်သိးအကဟးထီၣ်ဆူအလီၢ်လၢအကန့ၢ်ဘၣ်သါ, ဒီးလဲၤဆူလဲၣ်ဆူလဲၣ်န့ၣ် တသ့ၣ်ညါဘၣ်နၥ်သက့ဒီး ဟးထီၣ်ကွံၥ်ဝဲလီၤ." (ဧ့ၤဘြံၤ ၁၁း၈).

"ကစၢ်ယ့ၣ်ရှူးခ၇ံၥ်အတၢ်အိၣ်မူလၢဟီၣ်ခိၣ်အံၤ တကူထီၣ်ဖးလီၤ တၢ်လၢအနီၢ်ကစၢ်ဒၣ်ဝဲဘၣ်. အဝဲတူၢ်လိၥ်ယွၤအတၢ်ကူၣ်ပၥ်လၢအဂီၢ် ဒီးတနံၤဘၣ်တနံၤ ပၥ်ဖျါထီၣ်အတၢ်ကူၣ်ပၥ်န့ၣ်လီၤ. လၢတၢ်န့ၣ်အဃိ, ပမ့ၢ်သန့ၤသးလၢယွၤန့ၣ် ပတၢ်အိၣ်မူအံၤ ကမ့ၢ်တၢ်အိၣ်မူလၢယွၤအတၢ် ဘၣ်သးယိယိအပူၤန့ၣ်လီၤ. ဒ်ပဟ့ၣ်လီၤပကျဲဆူအအိၣ်အသိး, အဝဲကနဲၣ် ပခီၣ်ခါတဖၣ်အကျဲလီၤ.

"တၢ်ကူၣ်ပၥ်အါအါကလဲၥ်လၢဆူညါအကတီၢ်အဂီၢ်န့ၣ်, ကဲထီၣ် တၢ်တလၢထီၣ်ၦဲၤထီၣ်ဘၣ်လီၤ. ပျဲယွၤကူၣ်ပၥ်တၢ်လၢနဂီၢ်တက့ၢ်. ဒ်ဖိသၣ် တဂၤအသိး, နၥ်ယွၤလၢဆှၢတွၤတၢ်တဂၤ, "လၢအဟံးဃၥ်ၦၤဂ့ၤၦၤ၀ါအခီၣ်" တက့ၢ် (၁ၡမူၤအ့လး ၂း၉) ယွၤအဖိသ့ၣ်တဖၣ် မ့ၢ်ထံၣ်တၢ်ကတၢၢ်လၢ အခီၣ်ထံးဒီးပဲၥ်ဖးနီၤဖးတၢ်တိၥ်ပၥ်အတၢ်လၤတၢ်ကပီၤ ဖဲအဝဲသ့ၣ်မၤလၢ ၦဲၤတၢ်ဒ်အမ့ၢ်ၦၤမၤသကိးတၢ်ဃုၥ်ဒီးယွၤန့ၣ်, ကစၢ်ယွၤတဆှၢအဝဲသ့ၣ် တဖၣ်ဆူကျဲအဂၤတဘိအါန့ၢ်ဒ်အဝဲသ့ၣ်အနီၢ်ကစၢ်ဒၣ်ဝဲဃုထၢလၢ ကဘၣ် တၢ်ဆှၢအီၤအံၤန့ၣ်ဘၣ်." Ellen G. White, The Ministry of Healing, pp. 418-419.