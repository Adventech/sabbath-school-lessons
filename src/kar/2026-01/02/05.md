---
title:  တၢ်သးခုအကစီၣ်အသူအသၣ်
date:   07/01/2026
---

စီၤပီလူးအတၢ်၇့လိၥ်မုၥ်လိၥ်ဒီးၦၤကလီးစဲဖိအံၤ လီၤဆီလိၥ်အသး ဒီးၦၤဖံလံးပံၤလီၤ. အဝဲဒုးပၣ်ဃုၥ်ၦၤကလီးစဲလၢၦၤ, "တထံၣ်ဘၣ်ယမဲၥ်လၢ ဖံးလၢညၣ်အဂီၢ်" ဘၣ်အကျါန့ၣ်လီၤ. မ့ၢ်နၥ်သက့ဒ်န့ၣ်ဒီး, စီၤပီလူးအုၣ်ခီၣ် အသးလၢ အဝဲသ့ၣ်ဂီၢ်ဒ်အမၤဝဲလၢၦၤဖံလံးပံၤအဂီၢ်အသိး, လၢအစံးဘျုးယွၤ လၢအဝဲသ့ၣ်အဂီၢ် ဒီးဃ့ဘါထုကဖၣ်တၢ်လၢအဝဲသ့ၣ်အဂီၢ် "ထီဘိ" လီၤ.

`ဖး ကလီးစဲ ၁း၃-၈ တက့ၢ်. တၢ်သၢမံၤလၢစီၤပီလူးစံးဘျုးယွၤန့ၣ် မ့ၢ်မနုၤလဲၣ်.`

စီၤပီလူးပၥ်ထီၣ်ထီၣ်တၢ်ဂ့ၤတၢ်၀ါသၢမံၤအံၤတပူၤဃီလၢ အပၥ် ဖျါထီၣ်ဝဲလၢတၢ်လီၢ်အဂၤတဖၣ်ဒ်အမ့ၢ်, တၢ်စူၢ်တၢ်နၥ်, တၢ်မုၢ်လၢ်, ဒီးတၢ်အဲၣ်တၢ်ကွံန့ၣ်လီၤ. (ကွၢ် ၁၇ံၣ်သူး ၁၃း၁၃; ၁သ့းစၤလနံ ၁း၃; ၁သ့းစၤလနံ ၅း၈). ကွၢ်ထံကွၢ်ဆးလၢစီၤပီလူးတဟ့ၣ်တၢ်လၤတၢ်ကပီၤလၢ ၦၤကလီးစဲတဖၣ်လၢတၢ်အံၤအဂီၢ်ဘၣ်. အဝဲစံးဘျုးဘၣ်ပၢ်သ့ၣ်တဖၣ်လီၤ, အဂ့ၢ်ဒ်လဲၣ်အဝဲသ့ၣ်မ့ၢ်ၦၤလၢ "အဂ့ၤအ၀ါဒီးအလၢအၦဲၤ" တဖၣ်အကျါ လၢပဒိးန့ၢ်ဘၣ်အီၤလၢယွၤအအိၣ်န့ၣ်လီၤ. (ယၤကိၥ် ၁း၁၇). ဖဲပထံၣ်ယွၤ အတၢ်အဲၣ်လၢပဂီၢ်န့ၣ်, တၢ်အဲၣ်အံၤဆှၢၦၤဆူတၢ်စူၢ်တၢ်နၥ်လၢကစၢ်ခ၇ံၥ် အပူၤ (အ့းဖ့းစူး ၂း၄-၈) ဒီးပဒိးန့ၢ်ဘၣ်တၢ်မုၢ်လၢ်လၢမူခိၣ်လီၤ. စီၤပ့းတရူး ပၥ်ဖျါထီၣ်ဝဲလၢအမ့ၢ် "တၢ်န့ၢ်သါလၢအတဟးဂီၤဘၣ်, ဒီးတဘၣ်အၢဘၣ်ဒီး တလီၤညွံးဘၣ်လၢတၢ်ပၥ်ဝဲလၢသုဂီၢ်လၢမူခိၣ်လီၤ." (၁ပ့းတရူး ၁း၄).

စီၤပီလူးစံးကတိၤအါထီၣ်ဝဲစ့ၢ်ကီးလၢ တၢ်သးခုအကစီၣ်အံၤ စူၢ်အီၤနၥ်အီၤသ့ဝဲလီၤ, အဂ့ၢ်ဒ်လဲၣ် မ့ၢ်အအိၣ်သူၣ်လီၤအသးလၢ, "တၢ်မ့ၢ် တၢ်တီအကလုၢ်အကထါ" အဖီခိၣ်လီၤ. တၢ်အံၤမ့ၢ်တၢ်ပၥ်ဖျါထီၣ်လၢ စီၤပီလူးသူဝဲလၢအဂၤတပူၤလၢအဘၣ်ဃးဒီးကစၢ်ယွၤအကလုၢ်ကထါလၢ အဘၣ်တၢ်ထိၣ်ဂဲၤအီၤန့ၣ်လီၤ. (ကွၢ် ၂က၇ံၣ်သူး ၆း၇း ၂တံၤမသ့း ၂း၁၅). လၢတၢ်တဒ်သိးဒီး "ၦၤကညီအတၢ်ကတိၤဘၣ်" အပူၤန့ၣ် မၤတၢ်သ့ဝဲ "ဒိၣ်န့ၢ်" ဒ်ၦၤနၥ်တၢ်အပူၤ (၁သ့းစၤလနံ ၂း၁၃) ဒီးမၤလၢၦဲၤယွၤအတၢ်ဘၣ်သးလီၤ (ယၡါယၤ ၅၅း၁၁). လၢတၢ်န့ၣ်အဃိ, ဖဲတၢ်သးခုအကစီၣ်ဘၣ်တၢ်ဘိးဘၣ် သ့ၣ်ညါလီၤအီၤအဆၢကတီၢ်န့ၣ်, ယွၤအတၢ်စိတၢ်ကမီၤန့ၣ် အိၣ်ဖျါထီၣ်ဝဲလၢ သးစီဆှံအတၢ်မၤလၢၦၤဒိကနၣ်တၢ်ဖိသ့ၣ်တဖၣ်အသူၣ်ကံၢ်သးလဲပူၤန့ၣ်လီၤ. တၢ်သးခုအကစီၣ်အကစၢ်ဒၣ်ဝဲဒုးအိၣ်ထီၣ်တၢ်အသူအသၣ်လီၤ, အဂ့ၢ်ဒ်လဲၣ် မ့ၢ်, "တၢ်မူအကလုၢ်အကထါ" လီၤ (ဖံလံးပံၤ ၂း၁၆).

တၢ်လၢအလီၤကမၢကမၣ်လၢတၢ်အဒိၣ်ကတၢၢ်အပူၤန့ၣ် ကမ့ၢ်ဝဲ တၢ်၇ၤလီၤတၢ်သးခုအကစီၣ်လၢတၢ်ဆၢကတီၢ်ဖုၣ်ကိၥ်ဖိအတီၢ်ပူၤန့ၣ်လီၤ. လၢကစၢ်ခ၇ံၥ်အတၢ်သံဒီးအတၢ်ဂဲၤဆၢထၢၣ်က့ၤအနံၣ်သၢဆံအတီၢ်ပူၤန့ၣ်, စီၤပီလူးစံးဝဲသ့လၢ တၢ်သးခုအကစီၣ်အံၤ ၇ၤလီၤအသးဆူ "ဟီၣ်ခိၣ်ချၢ ခဲလၢၥ်" လီၤ (ကလီးစဲ ၁း၆). ဖဲအဆၢဒိၣ်တဆၢဃီအလီၢ်ခံတစဲးန့ၣ်, စံးဝဲလၢ တၢ်သးခုအကစီၣ် "ဘၣ်တၢ်စံၣ်တဲၤတဲလီၤလၢ ကယဲၢ်ၦၤဘၣ်တ့အသးလၢ မူခိၣ်အဖီလၥ်န့ၣ်လီၤ." (ကလီးစဲ ၁း၂၃) တၢ်မၤဒိၣ်ထီၣ်ထီထီၣ်၇ိမ့ၤအကျဲမုၢ် ကျဲဘိအံၤ ဒုးအိၣ်ထီၣ်တၢ်ဆဲးကျိးဒီးတၢ်လဲၤတၢ်က့ၤလၢအညီဝဲတမံၤ, ဒ်သိး စီၤပီလူးအလံၥ်တဖၣ်အံၤ ကဘၣ်တၢ်၇ၤလီၤအီၤခ့ျခ့ျအဂီၢ်န့ၣ်လီၤ. ဘၣ်ဆၣ်ဒီး မ့ၢ်ယွၤအတၢ်စိတၢ်ကမီၤလၢအမၤတၢ်ခီဖျိတၢ်ကလုၢ်ကထါလၢ အအိၣ်ဖျဲၣ် ထီၣ်န့ၢ်နီၢ်သးအတၢ်အိၣ်မူလၢၦၤတဂၤလၢ်လၢ်အတၢ်အိၣ်မူအပူၤအံၤ (ယၤကိၥ် ၁း၁၈; ၁ပ့းတရူး ၁း၂၃) ဒုးအိၣ်ထီၣ်အဝဲသ့ၣ်လၢတၢ်ဘၣ်တ့အသီလၢ ခ၇ံၥ်ပူၤန့ၣ်လီၤ (၂က၇ံၣ်သူး ၅း၁၇).

`ဖဲ ကလီးစဲ ၁း၅ အပူၤန့ၣ်, စီၤပီလူးကွဲးဘၣ်ဃး "တၢ်မုၢ်လၢ် အိၣ်ပၥ်ဖှိၣ်လၢသုဂီၢ်လၢမူခိၣ်" လီၤ. နတၢ်နၢ်ပၢၢ်တၢ်မုၢ်လၢ်အံၤ မ့ၢ်မနုၤလဲၣ် ဒီး ဘၣ်မနုၤလၢအဘၣ်ထွဲဒီးနၤတုၤဒၣ်လဲၥ်လၢနတကြၢးဒီးအီၤဘၣ်န့ၣ်လဲၣ်.`