---
title:  စီၤပီလူးတၢ်ထုကဖၣ်အတၢ်ဃ့ကညးတဖၣ်
date:   05/01/2026
---

လၢအပူၤကွံၥ်အနံၣ်အါမးအပူၤန့ၣ်, တၢ်အိၣ်ဖှိၣ်သ၇ၣ်အိၣ်ဝဲတဂၤ လၢအစံးကတိၤတၢ်ဂ့ၢ်ဘၣ်ဃးတၢ်ထုကဖၣ်လၢအလဲၤတ၇ံး ထဲ, ယၤ, ယၤ, ယၤ ဒီးယတၢ်လိၣ်ဘၣ်, ယတၢ်သူၣ်လီသးကွံတၢ်အံၤလီၤ. အဝဲပၥ်ပနီၣ်တၢ်သ့ၣ် တဖၣ်အံၤလၢအမ့ၢ် "တၢ်ထုကဖၣ်ဆံးကိၥ်လၢတၢ်အဲၣ်လီၤသးအပူၤ" န့ၣ်လီၤ. အဂ့ၢ်ဒ်လဲၣ်, ကစၢ်ယွၤအိၣ်ဒီးတၢ်လၢအဒိၣ်သ့ၣ်တဖၣ်လၢအသးကံၢ်ပူၤလီၤ.

`ဖး စီၤပီလူးအတၢ်ထုကဖၣ်ဖဲ ဖံလံးပံၤ ၁း၉-၁၁ တက့ၢ်. အတၢ် ပညိၣ်ဒီးအတၢ်ဃ့ကညးအဒိၣ်အမုၢ်လၢအမၤဝဲန့ၣ် မ့ၢ်မနုၤလဲၣ်. မ့ၢ်အစံး ကတိၤနၤတၢ်မနုၤတမံၤလၢအဘၣ်ဃးဒီးတၢ်ထုကဖၣ်န့ၣ်လဲၣ်.`

တၢ်ထုကဖၣ်န့ၣ် အိၣ်ဝဲထဲလွံၢ်ဆံခံဖျၢၣ်လၢဟ့းလ့ၣ်အကျိၥ်လီၤ, ဘၣ်ဆၣ်ပၥ်ဖျါထီၣ်ဆှံဆှံလၢ စီၤပီလူးအတၢ်ဘၣ်ယိၣ်ဘၣ်ဘီလၢအဝဲ ကစံးကတိၤ အါထီၣ်ဝဲလၢအလံၥ်လၢအအိၣ်လီၤတဲၥ်သ့ၣ်တဖၣ်အပူၤလၢ အဘၣ်ဃးဒီး, တၢ်အဲၣ်တၢ်ကွံ, တၢ်သ့ၣ်ညါနၢ်ပၢၢ်, တၢ်သ့ပဲၥ်ဖးနီၤဖးတၢ်, အိၣ်ဒီးတၢ်သူၣ်တီသးတီ, တၢ်မၤကမၣ်တၢ်တအိၣ်ဘၣ်, ဒီးတၢ်တီတၢ်လိၤလၢ အအိၣ်ဒီးၦၤလၢယ့ၣ်ရှူးခ၇ံၥ်အပူၤန့ၣ်လီၤ. တၢ်ကွၢ်ထံကွၢ်ဆးတၢ်ဃ့ဘါ ထုကဖၣ်အအံၤ ဒီးစီၤပီလူးအတၢ်ပၥ်ဖျါထီၣ်တၢ်စံးဘျုးစံးဖှိၣ်လၢအပူၤကွံၥ် စ့ၢ်ကီးအံၤ မ့ၢ်တၢ်ဟ့ၣ်သဆၣ်ဆူၣ်ထီၣ်လၢတၢ်အိၣ်ဖှိၣ်အဂီၢ်ခဲလၢၥ်လီၤ. စီၤပီလူးအတၢ်ထုကဖၣ်န့ၣ် အိၣ်ဒီးအတၢ်သးစၢၢ်ဆၢဆူၦၤဂၤအဂီၢ်လၢၥ်လၢၥ် ဆ့ဆ့, လၢတၢ်အိၣ်ဖှိၣ်ခဲလၢၥ်အဂီၢ်ဒီး အတၢ်အိၣ်တၢ်ဆိးအပူၤန့ၣ်လီၤ. ကွၢ်ထံကွၢ်ဆးဘူးဘူးတံၢ်တံၢ်လၢ တၢ်ထုကဖၣ်တမံၤဘၣ်တမံၤအတၢ်ဂ့ၢ် တၢ်ကျိၤမိၢ်ၦၢ်တဖၣ်န့ၣ်တက့ၢ်.

တၢ်အဲၣ်တၢ်ကွံကဘၣ်စဲဘူးကျၢၤလိၥ်အသးအါထီၣ်အါထီၣ်လီၤ. စီၤပီလူးတဃ့ဘါထုကဖၣ်ထဲလၢတၢ်အဲၣ်အဂီၢ်ဘၣ်, ဘၣ်ဆၣ်ဒ်သိးတၢ်အဲၣ် ကဆှၢတၢ်ဆူတၢ်လီၢ်လီၤတံၤလီၤဆဲးအအိၣ်လၢအမ့ၢ်, "လၢတၢ်သ့ၣ်ညါအပူၤ ဒီးလၢကယဲၢ်တၢ်နၢ်ပၢၢ်အပူၤ" န့ၣ်လီၤ (ဖံလံးပံၤ ၁း၉). တၢ်ဂ့ၢ်တၢ်ကျိၤ ဘၣ်ထွဲလိၥ်အသးဒီးတၢ်သ့ၣ်ညါအံၤ တမ့ၢ်ထဲလၢတၢ်ကူၣ်သ့အတၢ်သ့ၣ်ညါ ဘၣ်, မ့ၢ်တၢ်ပၥ်ဖျါထီၣ်နီၢ်သးအတၢ်သ့ၣ်ညါဘၣ်ဃးဒီးတၢ်သ့ၣ်တဖၣ်လၢ ကဘၣ်ဒိးန့ၢ်အီၤထဲလၢတၢ်၇့လိၥ်သးဒီးယွၤအပူၤ ဒီးတၢ်မၤလိအကလုၢ်ကထါ န့ၣ်လီၤ (အ့းဖ့းစူး ၁း၁၇; အ့းဖ့းစူး ၄း၁၃; ၁တံၤမသ့း ၂း၄).

တၢ်သ့ပဲၥ်ဖးနီၤဖးတၢ်-စီၤပီလူးစံးကတိၤဖျါထီၣ်တၢ်ကတိၤအံၤ လၢအမ့ၢ်တၢ်သ့တၢ်ဘၣ်လၢ "တၢ်ပဲၥ်ဖးနီၤဖးတၢ်လီၤဆီတဖၣ်အဆၢ" ဒီး "သုတၢ်ကမၣ်တအိၣ်ဘၣ်" န့ၣ်လီၤ (ဖံလံးပံၤ ၁း၁၀).

လၢတၢ်တီတၢ်လိၤအပူၤ-တၢ်ကတိၤလၢဟ့းလ့ၣ်အကျိၥ်အခီပညီ လၢအမ့ၢ်, "စံၣ်ညီၣ်တၢ်ခီဖျိမုၢ်အတၢ်ကပီၤ" ဒီးတၢ်ဒုးဘၣ်ထွဲဒီးတၢ်မၤစီဆှံ လၢအတဘၣ်အၢဝဲနီတစဲးဘၣ်, "တၢ်တမံၤလၢ်လၢ်လၢခ၇ံၥ်ဖိတဖၣ်ကဘၣ် မၤဝဲန့ၣ် ကဘၣ်ဖျါဝဲလၢလၢၦဲၤၦဲၤဒ်မုၢ်အတၢ်ကပီၤအသိးန့ၣ်လီၤ." Ellen G.White, Reflecting Christ, p. 71.

တဒုးအိၣ်ထီၣ်တၢ်ပၥ်တၢ်ကမၣ်ဘၣ်-တၢ်အံၤအခီပညီမ့ၢ်ဝဲ သုတကဲထီၣ်တၢ်စုဘၣ်တိၢ်ခီၣ်ဘၣ်ထံး, တဘၣ်စံးကတိၤ, မ့တမ့ၢ် တဘၣ် မၤတၢ်မနုၤတမံၤမးလၢ ကဒုးအိၣ်ထီၣ်တၢ်ကီတၢ်ခဲလၢ ၦၤတဂၤဂၤကစူၢ်က့ၤ နၥ်က့ၤတၢ်အဂီၢ်န့ၣ်ဘၣ်လီၤ.

တၢ်တီတၢ်လိၤခီဖျိကစၢ်ခ၇ံၥ်-စီၤပီလူးပၥ်ဖျါထီၣ်တၢ်ဂ့ၢ်တၢ်ကျိၤ အါအါကလဲၥ်လၢ အလံၥ်၇ိမ့ၤဒီးကလၤတံအပူၤ ဒီးကအါထီၣ်စ့ၢ်ကီး ဖဲဖံလံးပံၤ ၃ အပူၤန့ၣ်လီၤ. ပနီၢ်ကစၢ်ဒၣ်ဝဲအတၢ်တီတၢ်လိၤတအိၣ်ဘၣ်, ဘၣ်ဆၣ် ထဲတမံၤပဒိးန့ၢ်အီၤလၢ ကစၢ်ယ့ၣ်ရှူးခ၇ံၥ်အအိၣ်န့ၣ်လီၤ.

`တၢ်မၤတမံၤလၢ်လၢ်လၢပမၤအီၤန့ၣ်, ပတၢ်အဲၣ်တၢ်ကွံ "ကအါထီၣ် ဒိၣ်ထီၣ်" ကသ့ဝဲလၢကျဲဒ်လဲၣ် (ဖံလံးပံၤ ၁း၁၉). ဘၣ်မနုၤလၢအ၇့ဒိၣ်မး ဝဲလၢ ခ၇ံၥ်ဖိတၢ်အိၣ်မူအပူၤလဲၣ် (ကွၢ်စ့ၢ်ကီး ၁က၇ံၣ်သူး ၁၃း၁-၈).`