---
title:  တၢ်ဂ့ၢ်တၢ်ကျိၤတဖၣ်လၢတၢ်စံးဘျုးစံးဖှိၣ်ဒီးတၢ်ထုကဖၣ်အဂီၢ်
date:   03/01/2026
---

### တၢ်မၤလိတနွံအံၤအဂီၢ်ဖး
ဖံလံးပံၤ ၁း၁-၁၈; ၁က၇ံၣ်သူး ၁၃း၁-၈; ယံး၇မံယၤ ၁၇း၉; ကလီးစဲ ၁း၁-၁၂; ၁ပ့းတရူး ၁း၄; စံး ၁၁၉း၁၀၅; ယၡါယၤ ၃၀း၂၁.

> <p>တၢ်ကလုၢ်ထူ</p>
> "ယနၥ်တၢ်အံၤဒၣ်လဲၥ်လၢ ၦၤလၢအမၤထီၣ်သီတၢ်မၤအဂ့ၤတမံၤ လၢသုပူၤတဂၤ, ကမၤလၢထီၣ်ၦဲၤထီၣ်ဝဲတုၤလီၤလၢယ့ၣ်ရှူးခ၇ံၥ်အမုၢ်နံၤန့ၣ် လီၤ" (ဖံလံးပံၤ ၁း၆).

စီၤပီလူးသးအိၣ်နီၢ်ကီၢ်လၢ စးထီၣ်အလံၥ်ပ၇ၢတဖၣ်ဃုၥ်ဒီး တၢ်ကတိၤဆၢဂ့ၤဆၢ၀ါဒီး တၢ်စံးဘျုးစံးဖှိၣ်န့ၣ်လီၤ. "မ်တၢ်ဘျုးတၢ်ဖှိၣ်ဒီး တၢ်ဃူတၢ်ဖိးလၢပပၢ်ယွၤဒီးကစၢ်ယ့ၣ်ရှူးခ၇ံၥ်န့ၣ် ဘၣ်သုတက့ၢ်. ပစံးထီၣ် ပတြၢၤယွၤပကစၢ်ယ့ၣ်ရှူးခ၇ံၥ်အပၢ်အဘျုးအဖှိၣ်လီၤ (ကလီးစဲ ၁း၂, ၃).

ပဝဲဒၣ်တဖၣ်, ဒ်စီၤပီလူးအသိး, အိၣ်ဒီးတၢ်စံးဘျုးစံးဖှိၣ်ဒိၣ်ဒိၣ်လီၤ. ပဒိးန့ၢ်ဘၣ်ယွၤအဘျုးအဖှိၣ်ဒိၣ်ဝဲယိၥ်ဝဲအကျဲ တုၤဒၣ်လဲၥ် မူခိၣ်ကလူးသ့ၣ် တဖၣ်နၢ်ပၢၢ်ဝဲတသ့ဘၣ်လီၤ. မ့ၢ်ဒ်သိးဒီးယွၤအတၢ်ဟ့ၣ်လၢအမ့ၢ်တၢ်ဃူ တၢ်ဖိးလၢအဟံးဃၥ်တၢ်ဃူလိၥ်ဖိးလိၥ်ဃုၥ်ဒီးယွၤ ဒီးတၢ်မုၢ်လၢ်လၢအဟဲယွၤ လီၤလၢယွၤတၢ်အဲၣ်အပူၤလီၤ.

လၢၦၤကညီအဖီခိၣ်န့ၣ်, ပဟ့ၣ်ဒီးပၥ်ဖျါထီၣ်တၢ်ဘျုးတၢ်ဖှိၣ်ဆူ ၦၤဂၤတဖၣ်အအိၣ် ဒီးမုၢ်လၢ်လၢၦၤကပၥ်ဖျါတၢ်သ့ၣ်တဖၣ်လၢ ပမၤလၢ အဝဲသ့ၣ်ဂီၢ်အံၤအဘျုးအဖှိၣ်န့ၣ်လီၤ. မိၢ်ပၢ်သ့ၣ်တဖၣ်န့ၣ် ဃ့ဘါထုကဖၣ်လၢ အဖိသ့ၣ်တဖၣ်ကအဲၣ်ယွၤဒီး မုၢ်တနံၤန့ၣ် ကပၥ်ဖျါတၢ်ဘျုးတၢ်ဖှိၣ်လၢ အဝဲသ့ၣ်ဟ့ၣ်လီၤအသးအတၢ်လုၢ်ဒိၣ်ထီၣ်အဝဲသ့ၣ်လၢအဂ့ၤကတၢၢ်အဂီၢ်န့ၣ် လီၤ. ဘၣ်ဆၣ်ဒီး, ဒ်အမ့ၢ်ၦၤကညီအသိး, ပမၤတၢ်ကမၣ်အါအါကလဲၥ်, ဒီးပမၤလိလၢတၢ်သ့ၣ်တဖၣ်အံၤအအိၣ်လီၤ (မ့တမ့ၢ် အစှၤကတၢၢ်ပကြၢး မၤလိန့ၢ်လီၤ).

တနွံအံၤ ပကကွၢ်ထံဆိကမိၣ်စီၤပီလူးအတၢ်စံးကတိၤအိးထီၣ်လၢ အမ့ၢ်တၢ်စံးဘျုးစံးဖှိၣ်ဒီး တၢ်ဘါထုကဖၣ်ဖဲ ဖံလံးပံၤဒီးကလီးစဲအပူၤ လၢကဒုးအါထီၣ်ဒီးဟ့ၣ်ဂံၢ်ဟ့ၣ်ဘါပနီၢ်ကစၢ်ဒၣ်ဝဲတၢ်ထုကဖၣ်လၢပတၢ်အိၣ်မူ အပူၤသ့ဝဲအဂီၢ်န့ၣ်လီၤ.