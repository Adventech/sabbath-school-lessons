---
title:  တၢ်ထုကဖၣ်အစိကမီၤ
date:   08/01/2026
---

`ဖး ကလီးစဲ ၁း၉-၁၂ တက့ၢ်. တၢ်ဃ့ကညးလီၤတံၢ်လီၤဆဲးလၢ နထံၣ်ဘၣ်ဖဲစီၤပီလူးအတၢ်ထုကဖၣ်အပူၤန့ၣ် မ့ၢ်မနုၤလဲၣ်.`

စီၤပီလူးဃ့ဘါထုကဖၣ်, "လၢကလၢၦဲၤဒီးတၢ်ကူၣ်သ့လၢတၢ်ဘၣ်ယွၤ သးအပူၤ" လီၤ. ကစၢ်ယွၤပၥ်ဖျါထီၣ်အတၢ်ဘၣ်သးဒ်အမ့ၢ်, "တၢ်ကူၣ်သ့ဒီး တၢ်နၢ်ပၢၢ်ဘၣ်ဃးဒီးသး" လီၤ (ကလီးစဲ ၁း၉).

လၢတၢ်ခဲလၢၥ်အမဲၥ်ညါန့ၣ်, တၢ်သ့ၣ်ညါဟဲခီဖျိတၢ်စူၢ်က့ၤနၥ်က့ၤယွၤ လၢလၢၦဲၤၦဲၤ, မၤယွၤအတၢ်မၤလၢတၢ်သူၣ်အိၣ်သးအိၣ်အပူၤ (ယိၤဟၣ် ၇း၁၇) ဒီးတမ့ၢ်တၢ်သန့ၤသးလၢနီၢ်ကစၢ်အတၢ်သ့ၣ်ညါနၢ်ပၢၢ်ဘၣ်လီၤ (ကတိၤဒိ ၃း၁၅). ဘၣ်ဆၣ်ဒီးတၢ်သံကွၢ်အိၣ်ထီၣ်အသးခဲအံၤခဲအံၤလၢအမ့ၢ်, "ကစၢ်ယွၤအတၢ်ဘၣ်သးလၢယဂီၢ် ဖဲတၢ်အိၣ်အသးအပူၤအံၤန့ၣ် မ့ၢ်မနုၤလဲၣ်. တၢ်အခီၣ်ထံးခီၣ်ဘိအ၇့ဒိၣ်အိၣ်ဝဲသၢမံၤလၢပကြၢးမၤလိယွၤအတၢ်ဘၣ်သး ဒ်ပဃုအီၤလၢတၢ်ထုကဖၣ်အပူၤအသိးန့ၣ်လီၤ.

၁. တၢ်ကူၣ်သ့အဂ့ၢ်ခီၣ်ထံးလၢ အ၇့ဒိၣ်ကတၢၢ်န့ၣ် မ့ၢ်လံၥ်စီဆှံအနီၢ်ကစၢ် ဒၣ်ဝဲန့ၣ်လီၤ. "နကလုၢ်ကထါန့ၣ် မ့ၢ်အူဒၢတဖျၢၣ်လၢယခီၣ်အဂီၢ် ဒီးတၢ်ကပီၤတဖျၢၣ်လၢယကျဲအဂီၢ်လီၤ" (စံး ၁၁၉း၁၀၅).
၂. ကစၢ်ယွၤအတၢ်ဘၣ်သးဒီးအတၢ်ဆှၢတၢ်တွၤဘၣ်တၢ်သ့ၣ်ညါအီၤသ့ စ့ၢ်ကီး ခီဖျိတၢ်အံးက့ၤကွၢ်က့ၤတၢ်အိၣ်အသးလၢတၢ်သံကွၢ်ယွၤလၢ ကအိးထီၣ် မ့တမ့ၢ်ကးတံၥ်ဃၥ်ပဲတြီလီၤ (ကလီးစဲ ၄း၃).
၃. သးစီဆှံဆှၢၦၤဖဲပသ့ၣ်ညါမၤလိယွၤအကလုၢ်ကထါအဆၢကတီၢ်-"ဒီးနနၢ်ကနၢ်ဟူတၢ်ကတိၤလၢနလီၢ်ခံန့ၣ်စံးဝဲ, အဝဲအံၤ မ့ၢ်ကျဲန့ၣ်လီၤ. လဲၤတၢ်လၢအပူၤတက့ၢ်. ဖဲသုကဃၣ်ဆူစုထွဲဒီးဖဲသုကဃၣ်ဆူစုစ့ၣ်န့ၣ် လီၤ" (ယၡါယၤ ၃၀း၂၁).

စီၤပီလူးကဘါထုကဖၣ်လၢၦၤကလီးစဲဖိသ့ၣ်တဖၣ် "ကလဲၤတၢ် ဒ်အကြၢးဒီးကစၢ်" လီၤ. (ကလီးစဲ ၁း၁၀) မ့ၢ်လီၤ, မတၤတဂၤမးန့ၢ်သါ ဘၣ်တၢ် "ကြၢးဒီး" အံၤတသ့ဘၣ်, ဘၣ်ဆၣ်, ယွၤဂံၢ်ထီၣ်ဒွးထီၣ်ၦၤလၢ "ကြၢးဝဲ" ခီဖျိအတၢ်ဘျုးတၢ်ဖှိၣ်ဒီးအတၢ်ကိးၦၤလၢကအိၣ်မူလၢအကြၢးဒီး တၢ်ကိးလၢ လီၢ်ထီၣ်ထီအပူၤန့ၣ်လီၤ. (အ့းဖ့းစူး ၄း၁; ၁သ့းစၤလနံ ၂း၁၂). စီၤပီလူး သူလံၥ်မဲၥ်ဖျၢၣ်လၢအမ့ၢ် "လဲၤ" မ့တမ့ၢ် "လဲၤတ့ၢ်" အံၤ သၢဘျီလၢအလံၥ် ထဲတဘ့ၣ်အံၤအပူၤန့ၣ်လီၤ (ကလီးစဲ ၂း၆; ကလီးစဲ ၃း၇း ကလီးစဲ ၄း၅). အခီပညီန့ၣ် အိၣ်မူဒီးမၤတၢ်လၢယွၤအတၢ်မၤလိၥ်အပူၤ (၂မိၤၡွ ၁၈း၂၀) လၢအသီဝဲခီဖျိထဲလၢသးစီဆှံအတၢ်မၤအဃိန့ၣ်လီၤ (ယဃ့းစက့လး ၃၆း၂၇).

စီၤပီလူးဃ့ဘါထုကဖၣ်စ့ၢ်ကီးလၢအဝဲသ့ၣ် (ဒီးပဝဲဒၣ်) အတၢ်အိၣ်မူ ကမ့ၢ်တၢ်လၢ "အလၢၦဲၤဒီးတၢ်ဘၣ်ယွၤအသး" ဒီး၀ံၤကဒီးတစုဒုးနဲၣ်ကျဲ အါဘိလၢကမၤအီၤအဂီၢ်, "လၢကသၣ်ထီၣ်လၢတၢ်မၤဂ့ၤအဂီၢ်" (ကလီးစဲ ၁း၉, ၁၀) ဒီးလၢအလီၢ်ခံကတၢၢ်န့ၣ်, "လၢတၢ်စံးထီၣ်ပတြၢၤ" အဂီၢ်လီၤ (ကလီးစဲ ၁း၁၂).

`ၦၤတဂၤဂၤ မ့ၢ်သံကွၢ်နၤလၢ, "နသ့ၣ်ညါလၢယွၤဆှၢနၤလၢကျဲတဘိ မ့တမ့ၢ် လၢအဂၤတဘိအပူၤသ့ဝဲဒ်လဲၣ်. နကစံးဆၢအီၤဒ်လဲၣ်ဒီး ဘၣ်မနုၤ အဃိလဲၣ်.`