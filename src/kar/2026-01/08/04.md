---
title:  နီၢ်ခိအခိၣ် (တၢ်အိၣ်ဖှိၣ်)
date:   17/02/2026
---

`ဖး အ့းဖ့းစူး ၁း၂၂ ဒီး ကလီးစဲ ၂း၁၀ တက့ၢ်. ဖဲလံၥ်စီဆှံဆၢ တဖၣ်အံၤအပူၤန့ၣ်, "ခိၣ်" အံၤ အခီပညီမ့ၢ်မနုၤလဲၣ်. ဖဲစီၤပီလူးကိးကစၢ် ယ့ၣ်ရှူးလၢ "တၢ်အိၣ်ဖှိၣ်အခိၣ်" အံၤန့ၣ်, ပၥ်ဝဲအခီပညီလၢမနုၤတမံၤလဲၣ်.`

မ့ၢ်မးတၢ်အလုၢ်အလၢ်တမံၤလၢ ပစံးကတိၤလၢခိၣ်အံၤအဂ့ၢ် လၢအဘၣ်တၢ်ဒိလီၤအီၤလၢခိၣ်န့ၢ်အလီၢ်အလၤအဂီၢ်ဒံးအဘၣ်တၢ်ပၥ်ဖျါအီၤ လၢကျိၥ်အါအါကလဲၥ်တဖၣ်အကျါ လၢဟီၣ်ခိၣ်ချၢအံၤန့ၣ်လီၤ.ပထံၣ်ဘၣ် တၢ်သူအီၤဒ်သိးဒီးအအံၤလၢလံၥ်စီဆှံအလီၢ်လံၤဒီးအသီခဲလၢၥ်အပူၤန့ၣ်လီၤ. ကွၢ်ထံကွၢ်ဆးလၢ "ခိၣ်" အံၤ ဘၣ်တၢ်သူအီၤလၢလံၥ်စီဆှံလၢအဖီလၥ် တဖၣ်အံၤအပူၤတက့ၢ်.

၁. ၂မိၤၡွ ၁၈း၂၅- စီၤမိၤၡွဃုထၢ "ၦၤလၢအမၤတၢ်သ့လၢအံၣ်စ၇့လး ခဲလၢၥ်အကျါ, ဒီးပၥ်အီၤလၢၦၤတကထိအခိၣ်, ၦၤတကယၤအခိၣ်, ၦၤယဲၢ်ဆံအခိၣ်, ၦၤဆံဆဲၣ်အခိၣ်, လၢၦၤဂီၢ်မုၢ်အဖီခိၣ်လီၤ."
၂. ၄မိၤၡွ ၃၁း၂၆- "တၢ်အိၣ်ဖှိၣ်အပၢ်အခိၣ်တဖၣ်"
၃. ၅မိၤၡွ ၂၈း၁၃- အံၣ်စ၇့လးမ့ၢ်ဒိကနၣ်ယွၤအကစၢ်ဒီး ယွၤကပၥ် အဝဲသ့ၣ်လၢ "တၢ်အခိၣ်ဒီးတမ့ၢ်ဘၣ်တၢ်အမဲၢ်ဘၣ်."
၄. ယၡါယၤ ၇း၈- "အဂ့ၢ်ဒ်အံၤ စူၤ၇ံအခိၣ်မ့ၢ်ဒၤမ့ၤစ့း, ဒီးဒၤမ့ၤစ့းအခိၣ် မ့ၢ်စီၤ၇စံၣ်."
၅. ဟိၤၡွ ၁း၁၁- "ၦၤအံၣ်စ၇့လးဖိဒီးၦၤယူဒၤဖိကပၥ်တၢ်လၢခိၣ်တဂၤ လၢအဂီၢ်ဒၣ်ဝဲ"
၆. မံကၤ ၃း၉- "ယၤကိၥ်အဟံၣ်အခိၣ်သ့ၣ်ဧၢ, ဒီးအံၣ်စ၇့လးအၦၤ စံၣ်ညီၣ်ကွီၢ်သ့ၣ်ဧၢ."
၇. ၁က၇ံၣ်သူး ၁၁း၃- 'ကယဲၢ်ပိၥ်ခွါတဂၤလၢ်လၢ်အခိၣ်မ့ၢ်ခ၇ံၥ်."

လၢတၢ်န့ၣ်အဃိ, ကစၢ်ခ၇ံၥ်ဒ်အမ့ၢ်တၢ်အိၣ်ဖှိၣ်အခိၣ်တဂၤအသိး, ကတဲၥ်ကတီၤန့ၢ်ပၥ်စၢၤတၢ်ကဲခိၣ်ကဲနၢ်အတၢ်သ့တၢ်ဘၣ်, တၢ်ပၢဆှၢတၢ်, ဒီးတၢ်အီၣ်လၢအဟ့ၣ်ဂံၢ်ဟ့ၣ်ဘါလၢတၢ်အိၣ်ဖှိၣ်အတၢ်ဃူတၢ်ဖိး ဒီးအတၢ် ဒိၣ်ထီၣ်ထီထီၣ်အဂီၢ်လီၤ (ကလီးစဲ ၂း၁၉).

`ဖး ၁က၇ံၣ်သူး ၁၂း၁၂-၂၇ တက့ၢ်. စီၤပီလူးပၥ်ဖျါစ့ၢ်ကီး တၢ်အိၣ်ဖှိၣ်အဂ့ၢ်ဖဲအံၤ ဒ်အမ့ၢ် "နီၢ်ခိ" အသိးလီၤ. တၢ်အိၣ်ဖှိၣ်အဂ့ၢ်အကျိၤ အဂၤတဖၣ်လၢ အဘၣ်တၢ်ဟ့ၣ်လီၤအီၤ ခီဖျိတၢ်အဒိအတဲၥ်န့ၣ် မ့ၢ်မနုၤလဲၣ်.`

ဒ်ခိၣ်မ့ၢ်တအိၣ်ဘၣ်ဒီး နီၢ်ခိအိၣ်ဝဲတသ့ဘၣ်အသိး, ဖဲတၢ်တမံၤလၢ နီၢ်ခိအပူၤ မ့ၢ်ဟါမၢ်ကွံၥ်ဝဲ မ့တမ့ၢ် ဒိးန့ၢ်ဘၣ်တၢ်ဘၣ်ဒိဘၣ်ထံးအကတီၢ်န့ၣ်, တၢ်အိၣ်မူကီခဲဝဲဒိၣ်ထီၣ်လီၤ. ပတသ့ၣ်ညါတၢ်တမံၤလၢ်လၢ်အံၤလၢ အ၇့ ဒိၣ်မးဝဲအဂ့ၢ် တုၤလၢအလီၤမၢ်ကွံၥ်ဝဲအဆၢကတီၢ်န့ၣ်လီၤ.

`နမဲၥ်ချံတဖျၢၣ် မ့တမ့ၢ် နစုနခီၣ်တခီမ့ၢ်ဟါမၢ်ကွံၥ်ဒီး, နကဃုထၢ မနုၤတမံၤလဲၣ်. တၢ်အံၤစံးနၤမနုၤတမံၤလၢ ၦၤတဂၤစုၥ်စုၥ်အံၤ အ၇့ဒိၣ်မးဝဲ ဒ်အမ့ၢ်တၢ်အိၣ်ဖှိၣ်ဖိတဂၤအသိးန့ၣ်လဲၣ်.`