---
title:  လၢကမၤဃူမၤဖိးလိၥ်က့ၤတၢ်ခဲလၢၥ်
date:   19/02/2026
---

`ဖး ကလီးစဲ ၁း၁၉, ၂၀ တက့ၢ်. တၢ်မၤဃူလိၥ်ဖိးလိၥ်က့ၤတၢ်လၢ အဟဲခီဖျိထူၣ်စုညါအံၤန့ၣ် မ့ၢ်မနုၤလဲၣ်, ဒီးမ့ၢ်အလၢဝဲၦဲၤဝဲဒ်လဲၣ်.`

စီၤပီလူးသူတၢ်ကတိၤဖျါထီၣ်လၢအလီၤသးအိၣ်ဒိၣ်မးတမံၤလၢ ဟ့းလ့ၣ်အကျိၥ် ဒ်သိးကကွဲးဖျါထီၣ်ကစၢ်ခ၇ံၥ်အဂ့ၢ်လၢအထီကတၢၢ်, ဒုးနဲၣ် ကဒါက့ၤဆူပၢ်အအိၣ်လၢအဘၣ်တၢ်ပၥ်ဖျါထီၣ်အီၤ ဖဲကလီးစဲ ၁း၁၂ အပူၤန့ၣ် လီၤ. မ့ၢ်လၢအတၢ်လၢတၢ်ၦဲၤပူၤအံၤအဃိ, ပၢ်န့ၣ် သူၣ်မံသးမံဝဲလၢ ကအိၣ်ဆိးလၢယ့ၣ်ရှူးအပူၤန့ၣ်လီၤ (ထိၣ်သတြီၤ ကလီးစဲ ၂း၉) "တၢ်လၢ တၢ်ၦဲၤ" အအံၤန့ၣ် မ့ၢ်မနုၤလဲၣ်. ယိၤဟၣ်ဒုးဘၣ်ထွဲတၢ်အံၤလၢ အမ့ၢ် ပၢ်အတၢ်လၤတၢ်ကပီၤ, "လၢၦဲၤဒီးတၢ်ဘျုးတၢ်ဖှိၣ်တၢ်မ့ၢ်တၢ်တီ" လီၤ (ယိၤဟၣ် ၁း၁၄).

ဘၣ်ဆၣ်ဒီး, လၢလံၥ်စီဆှံဆၢအပူၤအံၤ, "တၢ်လၢတၢ်ၦဲၤ" အဝဲအံၤန့ၣ် ပၣ်ဃုၥ်ဒီးတၢ်အါအါလဲၥ်လီၤ. ဟံးဃၥ်ယွၤတၢ်အထူအယိၥ်ဒီး နီၢ်ကစၢ် တၢ်အိၣ်ထီၣ်အသး, ဒီးအတၢ်စိတၢ်ကမီၤလၢကတ့လီၤတၢ်ဒီးကတ့သီထီၣ် ကဒီးတၢ်န့ၣ်လီၤ. လၢအ၇့ဒိၣ်ကတၢၢ်တမံၤန့ၣ်, ပၥ်ပနီၣ်ဃၥ်အတၢ်ကူၣ် တၢ်ဖးလၢမၤနၢၤကွံၥ်တၢ်ဒဲးဘးဒီးတၢ်သံခီဖျိတၢ်မၤအကျိၤအကွၥ်လၢ တၢ်ဆိကမိၣ်အီၤတသ့ဝဲဘၣ်တမံၤလၢ အမ့ၢ်ထူၣ်စုညါအံၤန့ၣ်လီၤ. လၢတၢ်အံၤ အဃိ, အဝဲဆီတလဲကွံၥ်တၢ်တမံၤလၢအလၤအကပီၤတအိၣ်ဝဲဘၣ်ဒိၣ်ဒိၣ် ကလဲၥ်အံၤ ဆူအတၢ်အုၣ်အသးလၢအတၢ်အဲၣ်လီၤထူလီၤယိၥ်လၢၦၤကညီ လၢအဘၣ်တၢ်တ့လီၤအီၤခဲလၢၥ်အံၤအဂီၢ်န့ၣ်လီၤ. "အဂ့ၢ်ဒ်အံၤ, ယွၤအဲၣ် ဟီၣ်ခိၣ်ဖိတုၤအဟ့ၣ်လီၤကွံၥ်အဖိခွါအိၣ်တဂၤဃီ, ဒ်သိးကယဲၢ်ၦၤလၢအစူၢ်က့ၤ နၥ်က့ၤအီၤတဂၤလၢ်လၢ်န့ၣ်, အသုတဟးဂီၤတဂ့ၤဒီး, ကန့ၢ်ဘၣ်တၢ်မူအထူ အယိၥ်လီၤ" (ယိၤဟၣ် ၃း၁၆).

ကျဲထဲတဘိဧိၤလၢတၢ်ဒဲးဘးအံၤ ကဘၣ်တၢ်မၤနၢၤအီၤလီၤထူ လီၤယိၥ်, ဒီးတၢ်ခဲလၢၥ်လၢကဘၣ်မၤဃူမၤဖိးထီၣ်က့ၤန့ၣ်, ဃူဖိးထီၣ်က့ၤဝဲ ကသ့အဂီၢ်န့ၣ်, ဘၣ်တၢ်ပၥ်ဖှိၣ်ထီၣ်အီၤသ့လၢ တၢ်မ့ၢ်တၢ်တီအတၢ်လၤ တၢ်ကပီၤတမံၤလၢအမ့ၢ်ယ-ကစၢ်ယွၤအဲၣ်-အဝဲမ့ၢ်ၦၤလၢအအဲၣ်တၢ်ဘၣ်တ့ တဖၣ်, ဒီးအဲၣ်ၦၤအါအါကလဲၥ် တုၤဒၣ်လဲၥ်အဝဲညိကွံၥ်တၢ်ကိးမံၤဒဲး ဒ်သိး ကမၤပူၤဖျဲးၦၤခီဖျိကစၢ်ခ၇ံၥ်အတၢ်သံလၢထူၣ်စုညါအလိၤန့ၣ်လီၤ. ဟ့းလ့ၣ် အတၢ်ကတိၤ "ဟီၣ်ခိၣ်" အံၤမ့ၢ်ဝဲ kosmos, အံၤ ဒုးပၣ်ဃုၥ်တၢ်ဘၣ်တ့ ခဲလၢၥ်သ့ဝဲလီၤ. စီၤပီလူးဒုးဘၣ်ထွဲတၢ်အံၤ ဒီးတၢ်ဘၣ်တ့ခဲလၢၥ်အတၢ် အိၣ်ဖျါလၢတၢ်ပိၥ်ကစၢ်ခ၇ံၥ်ခံ အတၢ်အိၣ်အသးအပူၤလီၤ. "အဂ့ၢ်ဒ်အံၤ, ပကဲလံလၢတၢ်ကွၢ်ကီအဂီၢ် လၢဟီၣ်ခိၣ်, ဒီးလၢကလူး, ဒီးလၢၦၤကညီသ့ၣ် တဖၣ်, အမဲၥ်ညါလီၤ" (၁က၇ံၣ်သူး ၄း၉).

"မူခိၣ်ကွၢ်ကစၢ်ခ၇ံၥ်အတၢ်ပျၤထီၣ်လၢထူၣ်စုညါအလိၤ လၢတၢ်သူၣ်အုးသးအုးဒီးတၢ်ကမၢကမၣ်အပူၤလီၤ...ခီဖျိတၢ်အိၣ်မူလၢ တၢ်ပူထီၣ်အပူၤအံၤ, မုၣ်ကီၤလံၢ်ဒီးၦၤလၢအပၥ်ဖှိၣ်ထီၣ်အသးဃုၥ်ဒီးအီၤ ခဲလၢၥ်ပၥ်လီၤအနီၢ်ကစၢ်ဒၣ်ဝဲတဖၣ်အသးလၢ အတဃူဖိးလိၥ်အသးဒီးယွၤ ဘၣ်လၢ ယွၤအမဲၥ်ညါန့ၣ် လၢအဝဲသ့ၣ်အဂီၢ် မ့ၢ်မ့ၣ်အူလၢအအီၣ်တၢ်လီၤ. အတၢ်လၤတၢ်ကပီၤလၢအမ့ၢ်တၢ်အဲၣ်တၢ်ကွံန့ၣ် ကမၤဟးဂီၤကွံၥ်အဝဲသ့ၣ် လီၤ. ဖဲတၢ်ဂ့ၢ်လိၥ်ဘှီလိၥ်သးအဒိၣ်အမုၢ်စးထီၣ်သးအကတီၢ်န့ၣ်, မူခိၣ်ကလူး သ့ၣ်တဖၣ် တနၢ်ပၢၢ်တၢ်အံၤဘၣ်...

"ဘၣ်ဆၣ်ဒီး တမ့ၢ်လၢတၢ်ဂ့ၢ်လိၥ်ဘှီလိၥ်သးအဒိၣ်အမုၢ်အံၤ ကတၢၢ်ဝဲအဆၢကတီၢ်န့ၣ်ဘၣ်. လၢအကတၢၢ်န့ၣ်, တၢ်ၦ့ၤက့ၤအတၢ်တိၥ်ပၥ် လၢထီၣ်ၦဲၤထီၣ်ဝဲ, ယွၤအတကဲၥ်ပ၀းန့ၣ် လီၣ်ဖျါထီၣ်အသးလၢတၢ်ဘၣ်တ့သ့ၣ် တဖၣ်ခဲလၢၥ်အမဲၥ်ညါလီၤ.

"ဂ့ၤလံ, မ့မ့ၢ်ဒ်န့ၣ်ဒီး, မူခိၣ်ကလူးသ့ၣ်တဖၣ် ကသူၣ်ခုသးခုဝဲ ဖဲအထံၣ်တၢ်အုၣ်က့ၤခီၣ်က့ၤအကစၢ်လၢထူၣ်စုညါလိၤအကတီၢ်အံၤန့ၣ်ဧါ... ကစၢ်ခ၇ံၥ်အနီၢ်ကစၢ်ဒၣ်ဝဲ သ့ၣ်ညါဝဲတၢ်အဘျုးအဖှိၣ်လၢလၢၦဲၤၦဲၤလၢ တၢ်လုၢ်ထီၣ်သးဖဲက၇ၤနံၤအလိၤအံၤန့ၣ်လီၤ. အဝဲကွၢ်တၢ်ဆူညါလၢ ၦၤသ့ၣ် တဖၣ်အံၤအဂီၢ် ဖဲအဝဲအိၣ်လၢထူၣ်စုညါအလိၤအကတီၢ်ဒီးကိးထီၣ်ဝဲ, 'တၢ်လၢထီၣ်ၦဲၤထီၣ်လံ' န့ၣ်လီၤ." Ellen G. White, The Desire of Ages, pp. 760-764.