---
title:  ကစၢ်ခ၇ံၥ်အတၢ်ဒိၣ်စိလၢတၢ်ဂၤအဖီခိၣ်
date:   14/02/2026
---

### တၢ်မၤလိတနွံအံၤအဂီၢ်ဖး
၁မိၤ ၁း၂၆, ၂၇; ကလီးစဲ ၁း၁၅-၂၀း ယိၤဟၣ် ၁း၁-၃; အ့းဖ့းစူး ၁း၂၂; ၁က၇ံၣ်သူး ၁၂း၁၂-၂၇; ၁က၇ံၣ်သူး ၄း၉; ၇ိမ့ၤ ၆း၃, ၄.

> <p>တၢ်ကလုၢ်ထူ</p>
> "အဝဲဒၣ်န့ၣ် မ့ၢ်ယွၤ, လၢၦၤထံၣ်အီၤတသ့ဘၣ်တဂၤအက့ၢ်အဂီၤ, တၢ်ဘၣ်တ့ခဲလၢၥ်အၦၤဝဲၢ်ကိလီၤ. အဂ့ၢ်ဒ်အံၤ, တၢ်ခဲလၢၥ်ဘၣ်တ့အသးလၢ အစုပူၤ, တၢ်အိၣ်လၢမူခိၣ်, ဒီးတၢ်အိၣ်လၢဟီၣ်ခိၣ်, တၢ်လၢပထံၣ်သ့, ဒီးတၢ်လၢပထံၣ်တသ့ဘၣ်, တၢ်လီၢ်ပစိၥ်မ့ၢ်ဂ့ၤ, တၢ်စံၣ်ညီၣ်မ့ၢ်ဂ့ၤ, တၢ်အခိၣ် မ့ၢ်ဂ့ၤ, တၢ်အစိအကမီၤမ့ၢ်ဂ့ၤ, ကယဲၢ်တၢ်တမံၤလၢ်လၢ် ဘၣ်တၢ်တ့အီၤလၢ အစုပူၤ, ဒီးလၢအဂီၢ်လီၤ. ဒီးအဝဲဒၣ်အိၣ်ပၥ်လၢတၢ်ခဲလၢၥ်တချုးအိၣ်ထီၣ် ဒံးဘၣ်, ဒီးတၢ်ခဲလၢၥ်အိၣ်ဝဲဆိးဝဲလၢအီၤလီၤ" (ကလီးစဲ ၁း၁၅-၁၇).

ပကွၢ်ကဒါက့ၤပတၢ်ဆိကမိၣ်ဃုၥ်ဒီးတနွံအံၤအတၢ်မၤလိလၢ ကလီးစဲ အပူၤ (ကွၢ် တၢ်မၤလိ ၁ ဒီး ၂ တက့ၢ်) လၢတၢ်မၤလိ ၂ မုၢ်ယဲၢ်နံၤန့ၣ်, ပထံၣ်ဖဲ ကလီးစဲ ၁း၉-၁၂ လၢစီၤပီလူးဃ့ဘါထုကဖၣ်တၢ်လၢ ၦၤကလီးစဲအဂီၢ်, ဃ့တၢ်လၢအဝဲသ့ၣ်ကအိၣ်မူလၢတၢ်ဘၣ်ယွၤအသးအဂီၢ်န့ၣ်လီၤ. ဖဲအဆၢ ၁၂ ဒီး ၁၃ အပူၤန့ၣ်, အဝဲထိၣ်သတြီၤတၢ်လီၢ်, ဘီမုၢ်ခံမံၤလၢအမ့ၢ်, တၢ်ကပီၤဒီး တၢ်ခံး, "တၢ်ကပီၤအဘီအမုၢ်" (ကလီးစဲ ၁း၁၂) ဒီး "တၢ်ခံးအစိကမီၤအပူၤ" (ကလီးစဲ ၁း၁၃) အံၤန့ၣ်လီၤ. ပၢ်ကစၢ်ဒုးကြၢးၦၤလၢ ကဟံးန့ၢ်တၢ်န့ၢ်သါ အထူအယိၥ်လၢ တၢ်ကပီၤအဘီအမုၢ်ပူၤ, ထုးထီၣ်ကွံၥ်ၦၤလၢ တၢ်ခံးအတၢ်စိ တၢ်ကမီၤအပူၤဒီး "ဟံးထီၣ်က့ၤၦၤလၢ တၢ်ခံးအစိအကမီၤအပူၤ, ဒီးလဲက့ၤ ပလီၢ်ဆူအဖိခွါလၢကအအဲၣ်အီၤတဂၤအဘီအမုၢ်အပူၤလီၤ" (ကလီးစဲ ၁း၁၃). မ့ၢ်စံးလၢအဂၤတမံၤန့ၣ်, လၢကစၢ်ယ့ၣ်ရှူးအပူၤ, လၢကစၢ်ယ့ၣ်ရှူးအကစၢ် ဒၣ်ဝဲ, ၦၤလၢအမ့ၢ်စ့ၢ်ကီးပတၢ်ဘၣ်တ့အကစၢ်အံၤအဃိ, ပဒိးန့ၢ်ဘၣ် တၢ်အုၣ်က့ၤခီၣ်က့ၤန့ၣ်လီၤ. အဝဲမၤတၢ်လၢပတၢ်အုၣ်က့ၤခီၣ်က့ၤအဂီၢ်, ဒီးခီဖျိတၢ်နၥ်လၢအပူၤအံၤ ပဘၣ်တၢ်သုးဃီၤၦၤလၢ တၢ်ခံးသူဘီမုၢ်ဆူ အဖိခွါ လၢအအဲၣ်ဝဲတဂၤအဘီအမုၢ်ပူၤန့ၣ်လီၤ.

တနွံအံၤ ပကကွၢ်တၢ်လၢအလၢအၦဲၤကတၢၢ်ဒီးအဒိၣ်ကတၢၢ်တမံၤ အကျါ ဘၣ်ဃးကစၢ်ယ့ၣ်ရှူးအဂ့ၢ်အကျိၤ ဖဲလံၥ်စီဆှံအသီတကတြူၢ်အပူၤအံၤ န့ၣ်လီၤ. တၢ်အခီပညီလၢကစၢ်ယ့ၣ်ရှူးမ့ၢ် "ယွၤလၢၦၤထံၣ်အီၤတသ့ဘၣ် တဂၤအက့ၢ်အဂီၤ" ဘၣ်ဆၣ် မ့ၢ်စ့ၢ်ကီး, "တၢ်ဘၣ်တ့ခဲလၢၥ်အၦၤဝဲၢ်ကိ" လီၤ (ကလီးစဲ ၁း၁၅).