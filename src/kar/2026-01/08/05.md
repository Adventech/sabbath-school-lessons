---
title:  တၢ်အခီၣ်ထံး (ဒီး တၢ်လၢအစးထီၣ်မၤဆိတၢ်)
date:   18/02/2026
---

`ဖး ကလီးစဲ ၁း၁၈ တက့ၢ်. တၢ်လၢအဒုးစဲဘူးတၢ်ဆိကမိၣ်လၢ အမ့ၢ်ကစၢ်ခ၇ံၥ်မ့ၢ်ခိၣ်ဒီး မ့ၢ်တၢ် "အခီၣ်ထံး" အံၤအဘၢၣ်စၢၤန့ၣ် မ့ၢ်မနုၤ တမံၤလဲၣ်.`

လၢဧ့ၤဘြံၤအကျိၥ်န့ၣ်, တၢ်ကတိၤလၢအမ့ၢ် ခိၣ်အဂီၢ် (ro's) ဒီးတၢ်အခီၣ်ထံး (re'sit) အံၤန့ၣ်, ဘၣ်ထွဲလိၥ်အသးလီၤ. တၢ်ကတိၤလၢ အလီၢ်ခံတဖျၢၣ်လၢ လံၥ်စီဆှံပူၤန့ၣ်မ့ၢ် ၁မိၤၡွ ၁း၁, "လၢထံးလၢသီ (re'sit) န့ၣ်, ယွၤတ့လီၤမူခိၣ်ဒီးဟီၣ်ခိၣ်လီၤ." ယ့ၣ်ရှူးန့ၣ် မ့ၢ်ၦၤကညီဒီးတၢ်အိၣ်ဖှိၣ် အခိၣ်လီၤ, တမ့ၢ်ထဲလၢအဝဲဟံးန့ၢ်ၦၤကညီအနီၢ်ခိက့ၤဂီၤအဃိဘၣ်, မ့ၢ်လၢ အဝဲမ့ၢ်တၢ်ဘၣ်တ့အကစၢ်အဃိလီၤ.

လၢဟ့းလ့ၣ်အကျိၥ်, တၢ်ကတိၤလၢတၢ်အခီၣ်ထံးအဂီၢ်အံၤ (arche) အိၣ်ဒီးအခီပညီဒိၣ်ဒိၣ်အါအါန့ၣ်လီၤ. "တၢ်အခီၣ်ထံးဖဲအံၤန့ၣ် အခီပညီ ဒုးနဲၣ်ဆူယ့ၣ်ရှူးဒ်အမ့ၢ်ၦၤလၢအဒုးအိၣ်ထီၣ်တၢ်အိၣ်ဖှိၣ်အဆိတဂၤ (ကလီးစဲ ၁း၁၈) ဒီးလၢတၢ်န့ၣ်အဃိ, ဒ်အဝဲမ့ၢ် "တၢ်အခီၣ်ထံး" မ့တမ့ၢ် "တၢ်ဘၣ်တ့ အၦၤမၤဆိတၢ်တဂၤ" အသိးအဝဲမ့ၢ်တၢ်အိၣ်ဖှိၣ်အခိၣ်လီၤ.

ကစၢ်ခ၇ံၥ်တမ့ၢ်ထဲလၢၦၤဒုးအိၣ်ထီၣ်ဆိတၢ်လၢ အဘၣ်ဃးဒီး တၢ်ဘၣ်တ့ဒီးတၢ်အိၣ်ဖှိၣ်တဖၣ်ဘၣ်, အဝဲမ့ၢ်စ့ၢ်ကီးၦၤအိၣ်ထီၣ်ဆိတၢ်လၢ တၢ်ဘၣ်တ့သီအပူၤ ခီဖျိအတၢ်သံဒီးတၢ်ဂဲၤဆၢထၢၣ်သမူထီၣ်က့ၤန့ၣ်လီၤ (၇ိမ့ၤ ၆း၃, ၄). အဂ့ၢ်ဒ်လဲၣ်. တၢ်ဒဲးဘးအဘူးအလဲန့ၣ် မ့ၢ်တၢ်သံအဃိ, အတၢ် မၤနၢၤတၢ်သံစ့ၢ်ကီး ပၥ်ဖျါထီၣ်အတၢ်မၤနၢၤတၢ်ဒဲးဘးဒီးအတၢ်စိကမီၤ အိၣ်လၢကတ့က့ၤၦၤလၢအက့ၢ်အဂီၢ်ဒၣ်ဝဲန့ၣ်လီၤ. တၢ်သ့ၣ်တဖၣ်ခဲလၢၥ်အံၤ ဒုးနဲၣ်ဖျါလၢဘၣ်မနုၤအဝဲမ့ၢ်, "တၢ်အိၣ်ဖျဲၣ်ဆိလၢတၢ်သံအပူၤ" လီၤ. (ကွၢ် မုၢ်ခံနံၤအတၢ်မၤလိဘၣ်ဃးတၢ်ဝဲၢ်ကိအခီပညီ) အတၢ်အိၣ်ဖျဲၣ်ထီၣ်အံၤ မ့ၢ်တဂဲၤဆၢထၢၣ်က့ၤအတၢ်စိတၢ်ကမီၤအဒိၣ်တမံၤ, မ့တမ့ၢ် အဆိကတၢၢ် ဘၣ်ဆၣ်, (စီၤမိၤၡွဂဲၤဆၢထၢၣ်လၢတၢ်သံအဆိကတၢၢ်ဒီး လၢတၢ်အံၤအကျါ, တၢ်ဂ့ၢ်လိၥ်ဘှီလိၥ်အိၣ်ဝဲဒီးမုၣ်ကီၤလံၢ်လၢအနီၢ်ခိအဃိလီၤ) ကစၢ်ယ့ၣ်ရှူး အတၢ်ဂဲၤဆၢထၢၣ်သမူထီၣ်က့ၤမ့ၢ်တအိၣ်ဘၣ်ဒီး, မတၤတဂၤမးဂဲၤဆၢထၢၣ် သမူထီၣ်က့ၤလၢတၢ်သံအပူၤတသ့ဝဲဘၣ်.

မ့ၢ်မးတၢ်လၢအကဲထီၣ်တၢ်မၤစၢၤတမံၤလၢ ကက့ၤကွၢ်ကဒါက့ၤ စီၤပီလူးဟ့ၣ်လီၤၦၤတၢ်ဂ့ၢ်တၢ်ကျိၤတဖၣ်လၢ ယ့ၣ်ရှူးအိၣ်ဒီးတၢ်ဒိၣ်စိလၢ တၢ်ဂၤအဖီခိၣ်လီၤ.

၁. အဝဲမ့ၢ်ၦၤတဂၤလၢအလီၣ်ဖျါထီၣ်ယွၤလၢ ပထံၣ်အီၤတသ့ဘၣ်တဂၤအံၤ အဂ့ၢ်လၢလၢၦဲၤၦဲၤလီၤ.
၂. အဝဲမ့ၢ်ခၢၣ်စးတဂၤလၢ တၢ်ဘၣ်တ့ခဲလၢၥ်အိၣ်သူၣ်လီၤအသးလၢအပူၤ န့ၣ်လီၤ.
၃. အဝဲအိၣ်ထီၣ်အသးလၢတၢ်ခဲလၢၥ်အမဲၥ်ညါ ဒီးတၢ်ခဲလၢၥ်အိၣ်သူၣ်လီၤ အသးလၢအပူၤလီၤ.
၄. အဝဲမ့ၢ်တၢ်အိၣ်ဖှိၣ်အခိၣ်တဂၤ, လၢတၢ်အိၣ်ဖှိၣ်အံၤမ့ၢ်အနီၢ်ခိလီၤ.
၅. အဝဲမ့ၢ်ၦၤဒုးအိၣ်ထီၣ်ဆိတၢ်တဂၤလၢ အဘၣ်ဃးဒီးတၢ်ဘၣ်တ့ဒီး တၢ်ကက့ၤတ့ထီၣ်က့ၤတၢ်အသီးတဘျီန့ၣ်လီၤ.
၆. အဝဲမၤနၢၤတၢ်ဒဲးဘး, ဒီးတၢ်သံဒီးဒိးန့ၢ်ဘၣ်တၢ်ခွဲးယၥ်လၢ ကဒုး ဂဲၤဆၢထၢၣ်ၦၤလၢအပၥ်လီၤတၢ်စူၢ်တၢ်နၥ်လၢအပူၤဒ်အမ့ၢ်တၢ်အုၣ်က့ၤ ခီၣ်က့ၤအကစၢ်အသိးလီၤ.
၇. ယ့ၣ်ရှူးအိၣ်တ့ၢ်ဝဲထီဘိ, ဘၣ်ဆၣ်ခဲအံၤန့ၣ်, လၢတၢ်ဂ့ၢ်ခဲလၢၥ်အဖီခိၣ်, အဝဲဟဲဒ်သိးကဟံးန့ၢ်တၢ်ဒိၣ်စိလၢတၢ်ဂၤတဖၣ်အဖီိခိၣ် ဒ်အမ့ၢ်ၦၤကညီ အခိၣ်ဒီးတၢ်အိၣ်ဖှိၣ်အခိၣ်တဂၤန့ၣ်လီၤ.

`ဒ်သိးနကလဲၤခီဖျိဘၣ်ကစၢ်ခ၇ံၥ်အတၢ်ဒိၣ်စိလၢတၢ်ဂၤတဖၣ် အဖီခိၣ်လၢနတၢ်အိၣ်မူအပူၤန့ၣ်, တၢ်လၢနကဘၣ်ဆီတလဲအီၤန့ၣ် မ့ၢ်မနုၤ လဲၣ်.`