---
title:  တၢ်ဆိကမိၣ်ဆူညါအဂီၢ်
date:   27/03/2026
---

"သးသမူလၢအဟ့ၣ်လီၤသးဆူခ၇ံၥ်အအိၣ်န့ၣ်, ကဲထီၣ်ခ၇ံၥ်အနီၢ် ကစၢ်ဒၣ်ဝဲ တိၥ်ခၢၣ်သနၢၣ်လၢအဖီၣ်ဂၢၢ်ဃၥ်ဝဲလၢ ဟီၣ်ခိၣ်အတၢ်ပူထီၣ်အပူၤ ဒီးအဝဲအဲၣ်ဒိးလၢ တၢ်စိကမီၤတမံၤလၢ်လၢ်မးကသ့ၣ်ညါဝဲဘၣ်, ထဲလၢအီၤ တဂၤဧိၤန့ၣ် ကမ့ၢ်အတၢ်န့ၣ်လီၤ. သးသမူသ့ၣ်တဖၣ် လၢမူခိၣ်အခၢၣ်စး တဖၣ် ဟံးန့ၢ်ဝဲလၢအတၢ်န့ၣ်, မုၣ်ကီၤလံၢ်အတၢ်ထီဒါမၤနၢၤအီၤတန့ၢ်ဝဲဘၣ်လီၤ. ဘၣ်ဆၣ်ဒီး, ပမ့ၢ်တဟ့ၣ်လီၤပနီၢ်ကစၢ်ဒၣ်ဝဲအသးဆူခ၇ံၥ်အတၢ်ပၢအပူၤ ဘၣ်ဒီး, ပကဘၣ်တၢ်ပၢၦၤလၢ တၢ်အၢတၢ်သီတဂၤန့ၣ်လီၤ. ပကဘၣ်အိၣ်လၢ ၦၤတဂၤ မ့တမ့ၢ် အဂၤတဂၤအအိၣ်လၢၦၤပြၢလိၥ်အသးခံဂၤအကျါ ဒ်သိး ကဒိးန့ၢ်ဘၣ်တၢ်စိကမီၤအဒိၣ်ကတၢၢ်လၢ ဟီၣ်ခိၣ်အံၤအတၢ်ပၢပူၤလီၤတံၢ် လီၤဆဲးန့ၣ်လီၤ. တမ့ၢ်တၢ်လိၣ်မးဝဲလၢပဂီၢ် ဒ်သိးကဃုထၢမၤတၢ်ခံးအဘီ အမုၢ်အတၢ်မၤလၢ ကအိၣ်လၢအတၢ်ပၢအဖီလၥ်အဂီၢ်ဘၣ်. ပအိၣ်ဒီး တၢ်ထဲတမံၤဧိၤလၢ ကကွၢ်ကပၥ်တၢ်ပၥ်ဖိှၣ်ထီၣ်သးဒီး တၢ်ကပီၤအဘီအမုၢ် န့ၣ်လီၤ. ပမ့ၢ်တမၤသကိးတၢ်ဒီးမူခိၣ်အခၢၣ်စးတဖၣ်ဘၣ်ဒီး, မုၣ်ကီၤလံၢ် ကဟံးန့ၢ်သးလၢ မ့ၢ်အတၢ်, ဒီးကဒုးအိၣ်ထီၣ်ဝဲလၢ အမ့ၢ်အတၢ်အိၣ်ဆိး အလီၢ်န့ၣ်လီၤ. တၢ်တြီဆၢတၢ်ထဲတမံၤဧိၤလၢ အထီဒါတၢ်အၢတၢ်သီန့ၣ် မ့ၢ်ဝဲ ကစၢ်ခ၇ံၥ်အတၢ်အိၣ်ဆိးလၢသးအပူၤ ခီဖျိတၢ်နၥ်အတၢ်တီတၢ်လိၤအံၤန့ၣ် လီၤ. ပမ့ၢ်တကဲထီၣ်ၦၤလၢအစဲဘူးဒီးယွၤဒိၣ်ဒိၣ်မုၢ်မုၢ်ဘၣ်ဒီး, ပခီၣ်ဆၢ တၢ်အဲၣ်လီၤသး, တၢ်လူၤဘၣ်သး, ဒီးတၢ်ဒဲးဘးအတၢ်လ့ပစီတဖၣ် အတၢ် မၤဘၣ်ဒိဘၣ်ထံးလၢအတကဆှီဘၣ်အံၤကသ့ဝဲနီတစုဘၣ်လီၤ. ပကဘၣ် ပၥ်တ့ၢ်ကွံၥ်လုၢ်လၢ်လၢ အတဂ့ၤဘၣ်တဖၣ်အါအါကလဲၥ်, ဆၢကတီၢ်လၢ ပထုးလီၤဖးပသးဒီးမုၣ်ကီၤလံၢ်အိၣ်ဝဲလီၤ, ဘၣ်ဆၣ်, တၢ်စဲဘူးဒိၣ်ဒိၣ် မုၢ်မုၢ်ဒီးယွၤ မ့ၢ်တအိၣ်ဘၣ် ခီဖျိတၢ်ဟ့ၣ်လီၤပနီၢ်ကစၢ်ဒၣ်ဝဲအသးဆူအအိၣ်လၢ ဆၢကတီၢ်တဖၣ်အပူၤဘၣ်ဒီး, ပကဘၣ်တၢ်မၤနၢၤၦၤလီၤ. နီၢ်ကစၢ်အတၢ် သ့ၣ်ညါလိၥ်သးဒီးခ၇ံၥ် မ့ၢ်တအိၣ်ဘၣ်, ဒီးတၢ်ဆဲး၇့လိၥ်သးမ့ၢ်တအိၣ်ဘၣ်န့ၣ်, ပကအိၣ်လၢဒုၣ်ဒါအတၢ်ဘၣ်အသးပူၤ, ဒီးကမၤအတၢ်မၤလၢအကတၢၢ်န့ၣ် လီၤ." Ellen G. White, The Desire of Ages, p. 324.