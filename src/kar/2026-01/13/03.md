---
title:  တၢ်အိၣ်ဖှိၣ်အတၢ်စဲဘူးလိၥ်သး
date:   23/03/2026
---

ဟီၣ်ခိၣ်ချၢလၢအဘၣ်တၢ်ဒုးစဲဘူးအီၤဒီး (internet) တၢ်၇့လိၥ် မုၥ်လိၥ်သးအတၢ်၇ၤလီၤတၢ်ကစီၣ်ဒီး တၢ်ပီးလီအါအါကလဲၥ်တဖၣ်အံၤန့ၣ်, ကီမးဝဲကဆိကမိၣ်ထီၣ်တၢ်ကိးတၤလၢစီၤပီလူးဘၣ်သဂၢၢ်အီၤလၢ ကမၤစၢၤ တၢ်အိၣ်ဖှိၣ်တဖၣ်လၢ ဆိကမိၣ်လီၤအသးလၢအဝဲသ့ၣ်မ့ၢ်ၦၤတဖုလၢ ဒိၣ်ဝဲ အါဝဲအိၣ်တၢ်လီၢ်သကုၤဆးဒးအံၤန့ၣ်လီၤ.

ဖး ကလီးစဲ ၄း၁၀, ၁၁ တက့ၢ်. လၢတၢ်ဆှၢဃီၤတၢ်ကစီၣ်ဆူအံၤ ဆူဘးခီဖျိၦၤလၢအဘၣ်တၢ်မၢလီၤအီၤတဖၣ်အံၤန့ၣ်, (ကလီးစဲ ၄း၇-၉) ကျဲလၢအဂၤသ့ၣ်တဖၣ် လၢစီၤပီလူးဟ့ၣ်ဂံၢ်ဟ့ၣ်ဘါလၢတၢ်စဲဘူးလိၥ်သး အဂီၢ်န့ၣ် မ့ၢ်မနုၤလဲၣ်. လၢတၢ်ထံၣ်ဘၣ်တၢ်ကီတၢ်ခဲတနီၤနီၤလၢ စီၤပီလူး မၤဂ့ၤထီၣ်က့ၤအီၤဖဲ အလံၥ်ကွံၥ်အံၤအပူၤန့ၣ်, တၢ်ကစီၣ်လၢကဘၣ်ဟ့ၣ်လီၤ ခီဖျိတၢ်ဆၢဂ့ၤဆၢ၀ါတဖၣ်အံၤန့ၣ် ကမ့ၢ်မနုၤလဲၣ်.

စီၤပီလူးဒုးအိၣ်ထီၣ်ဒီးအံးက့ၤကွၢ်က့ၤတၢ်စဲဘူးလိၥ်အသးလၢ ၦၤစူၢ်က့ၤနၥ်က့ၤတၢ်သ့ၣ်တဖၣ်အကျါ လၢတၢ်ဆၢဂ့ၤဆၢ၀ါတဖၣ်အံၤန့ၣ်လီၤ. ပမၤလိဘၣ်ဖဲအံၤလၢ စီၤမၢ်ကူး မ့ၢ်စီၤဘၢ်နါဘၤအတခွါတဂၤန့ၣ်လီၤ. လၢတၢ်န့ၣ်အဃိ, စီၤပီလူးဒုးအိၣ်ထီၣ်ကျဲလၢ စီၤမၢ်ကူးကလဲၤအိၣ်သကိးၦၤဆူ ကလီးစဲအပူၤအဂီၢ်လီၤ. စီၤအ၇ံးစတၢ်ဃူး ဘၣ်တၢ်ပၥ်ဖျါထီၣ်အီၤလၢအမ့ၢ်, "ၦၤလၢအဘၣ်တၢ်စၢဃၥ်ဒီးယၤ" အဝဲဘၣ်လီၤလၢဃိၥ်ပူၤဃုၥ်ဒီးစီၤပီလူးလီၤ. အဝဲသ့ၣ်ခံဂၤလၢ မ့ၢ်ဝဲသုးဖိလၢ "ယွၤအတၢ်စုကဝဲၤ" အဂီၢ် (အ့းဖ့းစူး ၆း၁၀, ၁၁), ဒုးတၢ်လၢမုၣ်ကီၤလံၢ်စၢဃၥ်ၦၤသ့ၣ်တဖၣ်အံၤအတၢ်သဘျ့အဂီၢ် ဒ်သိး ကမၤတၢ်လၢယွၤအဘီအမုၢ်ပူၤအံၤန့ၣ်လီၤ (၂တံၤမသ့း ၂-၄). ယ့ၣ်ရှူး/ စီၤယူစတူး (ယူဒၤဒီး၇ိမ့ၤအမံၤလၢအသီၣ်လီၤဂၥ်ဒီးဟ့းလ့ၣ်အကျိၥ်, ဒ်အမ့ၢ် စီလူး/ပီလူး) စ့ၢ်ကီး ဘၣ်တၢ်ပတြၢၤအီၤလၢအဝဲသ့ၣ်အဂီၢ် ဒ်အမ့ၢ်ၦၤမၤ သကိးတၢ်ဖိလၢတၢ်သးခုအကစီၣ်အပူၤ လၢအဘၣ်တၢ်နၥ်အီၤသ့န့ၣ်လီၤ.

စီၤပီလူးစံးကတိၤတၢ်ဂ့ၢ်တမံၤလၢ အပၥ်ဖျါထီၣ်စီၤအ၇ံးစတၢ်ဃူး, စီၤမၢ်ကူး, ဒီးစီၤယူစတူး ဒီးယူဒၤအၦၤစူၢ်က့ၤနၥ်က့ၤတၢ်သ့ၣ်တဖၣ်လၢအမ့ၢ် ("ၦၤဒိးတၢ်ကူးတ၇ံးဖိ") လီၤ. မၤကဒီးတစု, အဝဲဆဲးပၥ်ဖျါထီၣ်ၦၤတခီ ဘီမုၢ်ဖိသၢဂၤလၢအမ့ၢ်, စီၤအ့းပၤ့ဖါ, စီၤလူၤကၣ်, ဒီးစီၤဒ့မၤန့ၣ်လီၤ (ကလီးစဲ ၄း၁၂-၁၄). မ့ၢ်အခီပညီဒိၣ်မးတမံၤလၢ, ဖဲတၢ်ဖ့ၣ်ဆၢအိၣ်လၢ တၢ်အိၣ်ဖှိၣ် အပူၤ လၢၦၤယူဒၤဖိဒီးၦၤတခီဘီမုၢ်ဖိအဘၢၣ်စၢၤဒၣ်လဲၥ်, ၦၤမၤသကိးတၢ်ဖိ သ့ၣ်တဖၣ်အံၤ မၤသကိးတၢ်ဂ့ၤဂ့ၤဘၣ်ဘၣ်တပူၤဃီ, ပၥ်ဖှိၣ်ထီၣ်သးလၢ တၢ်ဖိးမံလိၥ်သးအပူၤလီၤ. ခီဖျိတၢ်စံးကတိၤ "ထဲတမံၤဧိၤ" အံၤဘၣ်ဆၣ်, ဖျါမးလၢစီၤပီလူးဒုးနဲၣ်အတၢ်သးဟးဂီၤလၢ ယူဒၤခ၇ံၥ်ဖိသ့ၣ်တဖၣ် တဆၢထၢၣ် ဂၢၢ်ကျၢၤလၢအဂီၢ်ဘၣ် ဖဲအဝဲဘၣ်တၢ်နးတၢ်ဖှီၣ်အကတီၢ်န့ၣ်လီၤ. မ့ၢ်နၥ်သက့ဒီး, အ၇့ဒိၣ်မးတမံၤလၢ အဆၢကတီၢ်ခဲအံၤန့ၣ်, စီၤယိၤဟၣ် (John Mark) ၦၤလၢအဟးသဒၣ်စီၤပီလူးဒီး စီၤဘၢ်နါဘၤလၢအပူၤကွံၥ်စှၤနံၣ် အကတီၢ် လၢအတၢ်သးခုကစီၣ်အတၢ်လဲၤအဆိကတၢၢ်တဘျီအံၤ (မၤတၢ် ၁၃း၁၃) အုၣ်အသးလၢ တမ့ၢ်ထဲၦၤလၢအသးတီတဂၤဘၣ်, မ့ၢ်စ့ၢ်ကီးၦၤလၢ "အမၤမုၥ်" စီၤပီလူးတဂၤလီၤ (မၤတၢ် ၁၅း၃၆-၄၀).

တၢ်မၤပျံၤမၤဖုးတဖၣ်လၢ တၢ်ဃူတၢ်ဖိးအဂီၢ်န့ၣ် တမ့ၢ်တၢ်လၢ အသီတမံၤဘၣ်. လၢအပူၤကွံၥ်စှၤနံၣ်တဖၣ်အဆၢကတီၢ်န့ၣ်, ၦၤမုၢ်နွံနံၤဖိ တၢ်အိၣ်ဖှိၣ်ဘၣ်လဲၤခီဖျိတၢ်ဆီတလဲဒိၣ်ဒိၣ်မုၢ်မုၢ် ဖဲအ၇ၤလီၤသးဆူဟီၣ်ခိၣ်ချၢ အံၤ, ဒီးတၢ်အဂံၢ်အဘါတဖၣ်မၤနၢၤမၤဃၣ်ကွံၥ်အတၢ်ဃူတၢ်ဖိးလီၤ. တၢ်ဃၢတၢ်စံၥ်လၢတၢ်ဃူတၢ်ဖိးအဖီခိၣ်အံၤ ဘၣ်တၢ်သ့ၣ်ညါအီၤလၢ တၢ်အိၣ်ဖှိၣ်ကိးတီၤဒဲးအပူၤန့ၣ်လီၤ.

`လၢနတၢ်အိၣ်ဖှိၣ်အပူၤန့ၣ်, နမၤတၢ်ဒ်သိးကဒုးလီၤစှၤတၢ်သ့ၣ်တဖၣ် လၢအမၤပျံၤမၤဖုးတၢ်ဃူတၢ်ဖိးအံၤသ့ဝဲဒ်လဲၣ်တကလုၥ်လဲၣ်ဒီး တၢ်လၢ မၤအီၤသ့လၢအဘၣ်ဃးဒီးတၢ်သ့ၣ်တဖၣ်အံၤန့ၣ် မ့ၢ်မနုၤလဲၣ်.`