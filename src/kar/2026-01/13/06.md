---
title:  တၢ်ကစီၣ်လၢလီၤဒံၤကံအဂီၢ်
date:   26/03/2026
---

`ဖး ကလီးစဲ ၄း၁၆-၁၈, ထိၣ်သတြီၤဒီး ကလီးစဲ ၂း၁-၃ တက့ၢ်. လၢတၢ်ဆိကမိၣ်ထီၣ်ဘၣ်ဃးယ့ၣ်ရှူးအတၢ်ကစီၣ်ဆူလီၤဒံၤကံအအိၣ်အပူၤ, (ကွၢ် မဟါအတၢ်မၤလိ) နထံၣ်တၢ်ဘၣ်ထွဲလိၥ်အသးတဖၣ်ဃုၥ်ဒီး ကလီးစဲ လၢကဘၣ်တၢ်ဖးဖျါထီၣ်စ့ၢ်ကီးအီၤ ဖဲလီၤဒံၤကံတၢ်အိၣ်ဖှိၣ်အပူၤ ဖဲစီၤပီလူး အဆၢကတီၢ်န့ၣ် မ့ၢ်မနုၤလဲၣ်.`

လၢယွၤအၦၤဂီၢ်မုၢ်အတၢ်စံၣ်စိၤတဲစိၤလၢ စိၤအဃၣ်ဃၣ်တဖၣ်အပူၤ ဒီတကတီၢ်ညါန့ၣ်, တၢ်ကီတၢ်ခဲတမံၤဃီတဖၣ် မၤအသးခဲအံၤခဲအံၤန့ၣ်လီၤ. ၀ံသ့ၣ်တဖၣ် သိၣ်က့ၤသီက့ၤအံၣ်စ၇့လးလၢ တၢ်အဲၣ်ဒိးဘူၣ်ထီၣ်ဘါထီၣ်တၢ် ဒ်သိးဒီးဟီၣ်ခိၣ်အံၤ ဒီးသဆၣ်ထီၣ်အဝဲသ့ၣ်လၢကပီၢ်ယၢ်လီၤသးတချုးလၢ စဲၤခံဝဲဒိၣ်ဒိၣ်ဒံးဘၣ်န့ၣ်လီၤ. ၀ံယၡါယၤဒၣ်လဲၥ် ကအုကစွါတ့ၢ်ဝဲလၢ, "၀့ၢ်လၢ အကလုၢ်တီန့ၣ် ကဲထီၣ်လံ ၦၤဃဲသဲမုၣ်မးလဲၣ်" (ယၡါယၤ ၁း၂၁), ဒီးသဆၣ်ထီၣ်ၦၤဂီၢ်မုၢ်လၢ ကဟဲက့ၤဆူယွၤအအိၣ် လၢတၢ်ပျၢ်တၢ်ဒဲးဘးဒီး တၢ်မၤကဆှီက့ၤအဂီၢ်လီၤ (ယၡါယၤ ၁း၁၆-၂၀). ဘျၢတၢ်စီၤယိၤဟၣ် (မးသဲ ၃း၂, ၈-၁၀) ဒီးယ့ၣ်ရှူး (မးသဲ ၄း၁၇; မးသဲ ၁၂း၃၃-၃၇) ခံဂၤလၢၥ် ကိးဃီၤၦၤအံၣ်စ၇့လးဖိလၢ ကပီၢ်ယၢ်လီၤသးဒီးသၣ်ထီၣ်လၢကဆၢထၢၣ် ဂၢၢ်ကျၢၤလၢတၢ်စံၣ်ညီၣ်အတၢ်မၤကွၢ် လၢမုၢ်နံၤခံကတၢၢ်တဖၣ်အပူၤန့ၣ်လီၤ. တၢ်မၢဖိသ့ၣ်တဖၣ် စိၥ်တၢ်ကစီၣ်တမံၤဃီအံၤန့ၣ်လီၤ (မၤတၢ် ၂း၃၈; မၤတၢ် ၃း၁၉; မၤတၢ် ၁၇း၃၀း ၂က၇ံၣ်သူး ၇း၉, ၁၀).

`ထိၣ်သတြီၤလံၥ်စီဆှံဆၢလၢ အဖီလၥ်တဖၣ်တက့ၢ်. ယၡါယၤ ၆၀း၁-၃ ဃုၥ်ဒီး လီၣ်ဖျါ ၁၈း၁-၄, ဒီး ယၡါယၤ ၆၂း၁-၅ ဃုၥ်ဒီး လီၣ်ဖျါ ၁၉း၇, ၈. တၢ်ကစီၣ်တဖၣ်လၢလံၥ်ခံဘ့ၣ်အံၤအပူၤန့ၣ်, တၢ်ဒ်သိးလိၥ်အသး မနုၤတမံၤအိၣ်ဝဲဒၣ်လဲၣ်.`

ကစၢ်ယွၤကမၤဃူမၤဖိးဟီၣ်ခိၣ်ဒီးမူခိၣ်လီၤ. ဘၣ်ဆၣ်ဒီး, မ့ၢ်လၢ တၢ်ဂ့ၢ်လိၥ်ဘှီလိၥ်အဒိၣ်အမုၢ်အံၤအဃိ, တၢ်ကဘၣ်မၤအီၤတပတီၢ်ဘၣ် တပတီၢ်န့ၣ်လီၤ.

၁. ဖဲက၇ၤနံန့ၣ်, ၦၤမူခိၣ်ဖိတဖၣ် အတၢ်အဲၣ် အိၣ်လီၤတဲၥ်လၢ မုၣ်ကီၤလံၢ်အဂီၢ်န့ၣ် ဟါမၢ်ကွံၥ်ဝဲခဲလၢၥ်လီၤ (ယိၤဟၣ် ၁၂း၃၁).
၂. ခီဖျိကစၢ်ခ၇ံၥ်အတၢ်စံၣ်ညီၣ်အတၢ်မၤလၢ မူခိၣ်အတၢ်လီၢ်စီဆှံ အပူၤန့ၣ်, ယွၤအၦၤဂီၢ်မုၢ်တဖၣ် "လၢၦဲၤလၢတၢ်မၤဂ့ၤကိးမံၤဒဲး, ဒ်သိးကမၤ ဖဲဒၣ်အသး" (ဧ့ၤဘြံၤ ၁၃း၂၁) ဒီးကြၢးဒီးမူခိၣ်ဘီမုၢ်အဂီၢ်လီၤ.
၃. ခီဖျိနံၣ်တကထိအတၢ်စံၣ်ညီၣ်ဒီး တၢ်စံၣ်ညီၣ်လၢအလီၢ်ခံ ကတၢၢ် ဖဲနံၣ်တကထိ၀ံၤအလီၢ်ခံအပူၤ, တၢ်သံကွၢ်လၢအအိၣ်လီၤတဲၥ်ခဲလၢၥ် သ့ၣ်တဖၣ် ဘၣ်တၢ်မၤ၀ံၤအီၤဒီးတၢ်ဒဲးဘးဒီး ၦၤတၢ်ဒဲးဘးဖိလၢအတပီၢ်ယၢ် လီၤသးသ့ၣ်တဖၣ် ဘၣ်တၢ်မၤဟးဂီၤကွံၥ်အီၤလၢ နိၣ်မ့ၣ်အူအထူအယိၥ် လၢအမၤကဆှီထီၣ်က့ၤစ့ၢ်ကီးဟီၣ်ခိၣ်အံၤန့ၣ်လီၤ (လီၣ်ဖျါ ၂၁း၃).

နနီၢ်ကစၢ်ဒၣ်နဲ (တဘၣ်ကွၢ်ၦၤဂၤဘၣ်) မၤတၢ်လၢကအိၣ်တီအိၣ်လိၤ ဒီးကစၢ်ယွၤ ဒီးတၢ်မ့ၢ်တၢ်တီလၢအဟ့ၣ်လီၤၦၤတဖၣ်အံၤ ကသ့ဝဲဒ်လဲၣ်. နမၤတၢ်ဃုထၢမနုၤတဖၣ်လၢ အလီၣ်ဖျါထီၣ်မတၤတဂၤအိၣ်လၢနသးပူၤအံၤ န့ၣ်လဲၣ်.