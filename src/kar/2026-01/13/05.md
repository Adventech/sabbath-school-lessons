---
title:  အိၣ်မူလၢဟီၣ်ခိၣ်အံၤဘၣ်ဆၣ်တမ့ၢ်တၢ်ဘၣ်ဃးဒီးဟီၣ်ခိၣ်ဘၣ်
date:   25/03/2026
---

`ဖး ကလီးစဲ ၄း၁၄, ၁၅ ဒီး ၂တံၤမသ့း ၄း၁၀, ၁၁ တက့ၢ်. စီၤလူၤကၣ်ဘၣ်တၢ်ပဲၥ်ဖးနီၤဖးအီၤလၢ စီၤဒ့မၤဒ်လဲၣ်တကလုၥ်လဲၣ်ဒီး ဘၣ်မနုၤအဃိလဲၣ်.`

တၢ်မၢဖိစီၤယိၤဟၣ်စံးၦၤလၢ, "အဲၣ်ဟီၣ်ခိၣ်ဒီးတၢ်အိၣ်လၢအပူၤ တဂ့ၤ. ၦၤမ့ၢ်အဲၣ်ဟီၣ်ခိၣ်တဂၤဂၤဒီး, ပၢ်အတၢ်အဲၣ်တအိၣ်ဘၣ်လၢအပူၤ ဘၣ်" (၁ယိၤဟၣ် ၂း၁၅). စီၤလူၤကၣ်အတၢ်အဲၣ်ယ့ၣ်ရှူးဒီးအဘီအမုၢ် ဆှၢအီၤလၢကဆၢထၢၣ်လၢစီၤပီလူးအကပၤ တုၤလၢအကတၢၢ်တစု ဖဲတၢ်ကမၤ အသးတမံၤလၢ်လၢ်ဒၣ်လဲၥ်, ဘၣ်ဆၣ် စီၤဒ့မၤအဲၣ်ဟီၣ်ခိၣ်အံၤ အါန့ၢ်ဒံး ဟီၣ်ခိၣ်လၢကဟဲဝဲအံၤန့ၣ်လီၤ.

**ဖး လံၥ်စီဆှံဆၢလၢအဖီလၥ်တဖၣ်တက့ၢ်. တၢ်ဟ့ၣ်ကူၣ်ဟ့ၣ်ဖး လၢအဘၣ်တၢ်ဟ့ၣ်လီၤၦၤလၢအအိၣ်ခိးတၢ်ဟဲခံဘျီတဘျီအဂီၢ်တဖၣ်န့ၣ် မ့ၢ်မနုၤလဲၣ်.**

`မၢ်ကူး ၁၃း၃၂-၃၇`

`တံတူး ၂း၁၁-၁၄`

`၂ပ့းတရူး ၃း၁၀-၁၄`

`လီၣ်ဖျါ ၃း၁၇-၂၁`

ယ့ၣ်ရှူးဒီးတၢ်မၢဖိတဖၣ် ဟ့ၣ်ပလီၢ်ၦၤခဲအံၤခဲအံၤလၢအ "ဆိးသီ" လၢတၢ်အိၣ်ကတဲၥ်ကတီၤသးလၢ ကစၢ်အတၢ်ဟဲက့ၤအဂီၢ် ဒ်သိးတၢ်သု တထံၣ်န့ၢ်သုလၢ တၢ်လီၤကမၢကမၣ်အပူၤတဂ့ၤန့ၣ်လီၤ. ဘၣ်ဆၣ်, လၢတၢ်ဟဲ၀ံတဂ့ၤဘၣ်အပူၤ, ဒ်ကစၢ်ခ၇ံၥ်အပျဲၢ်အဘီၣ်တဖၣ်လၢ တဒိကနၣ် အကလုၢ်လၢက "ဆိးသီဒီးဘါထုကဖၣ်တၢ်အသိး" (မၢ်ကူး ၁၄း၃၈) ၦၤအါအါ ကလဲၥ်တမၤတၢ်ကတဲၥ်ကတီၤအသးလၢအလိၣ်အံၤန့ၣ်ဘၣ်. ဟဲလၢပမ့ၢ် မတၤတဂၤ မ့တမ့ၢ် တၢ်မနုၤတမံၤအိၣ်လၢပသးပူၤအံၤလီၤ, အဂ့ၢ်ဒ်လဲၣ်, ပမၤကစၢ်ခံဂၤအတၢ်မၤတသ့ဝဲဘၣ်န့ၣ်လီၤ.

လၢအတၢ်ကစီၣ်ဆူလီၤဒံၤကံအအိၣ်န့ၣ်, ယ့ၣ်ရှူးဟ့ၣ်ၦၤတၢ်သိၣ် တၢ်သီဖျါဖျါလီၤ. အဆိကတၢၢ်တထံၣ်န့ၣ်, ပီၢ်ယၢ်လီၤသးလၢ ပတၢ်ဒဲးဘး တဖၣ်လီၤ. ခံထံၣ်တထံၣ်န့ၣ်, ပဘၣ်အိးထီၣ်ပသးဆူယ့ၣ်ရှူးအဂီၢ်ဒီး ပျဲပၢအီၤ, ၀ံၤကဒီးတစုန့ၣ် (သၢမံၤတမံၤ) ဒုးမၤန့ၢ်ၦၤလၢ ကဒိးန့ၢ်တၢ်နၥ်အ "ထူ" ဒီးတၢ်အဲၣ်တၢ်ကွံလၢအဘၣ်တၢ်မၤကွၢ်အီၤ ခီဖျိတၢ်လ့ပစီဒီးတၢ်မၤနၢၤ တၢ်လ့ပစီတဖၣ်န့ၣ်လီၤ.

`ကစၢ်ခ၇ံၥ်ကသံကွၢ်နၤတၢ်လီၤတံၢ်လၢ ကပီၢ်ယၢ်လီၤသးအဂီၢ် လၢနတၢ်အိၣ်မူအပူၤန့ၣ် မ့ၢ်မနုၤလဲၣ်. တၢ်သိၣ်တၢ်သီတနီၤလၢ နလိၣ်ဘၣ် အဒိၣ်ကတၢၢ်န့ၣ် မ့ၢ်မနုၤလဲၣ်.`