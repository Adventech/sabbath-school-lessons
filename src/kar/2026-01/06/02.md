---
title:  သူၣ်ဖှိၣ်သးညီလၢကစၢ်အပူၤ
date:   01/02/2026
---

`ဖး ဖံလံးပံၤ ၃း၁-၃ တက့ၢ်. စီၤပီလူးကွဲးနီၣ်ကွဲးဃါတၢ်လၢ အကဲထီၣ်သ့ဒီးကဲထီၣ်ဝဲတသ့ဘၣ်န့ၣ် မ့ၢ်မနုၤလဲၣ်ဒီး အဝဲသ့ၣ်ဘၣ်ထွဲလိၥ် အသးဒ်လဲၣ်. အဝဲပၥ်ဖျါထီၣ်ၦၤစူၢ်က့ၤနၥ်က့ၤတၢ်သ့ၣ်တဖၣ်အဂ့ၢ်ဒ်လဲၣ်.`

စီၤပီလူးစးထီၣ်ဝဲလၢ တၢ်ကွဲးနီၣ်လၢအဂ့ၤတမံၤဒီး ဖျါမးဒ်အဝဲ စဲပနီၣ်တ့ၢ်အလံၥ်အံၤန့ၣ်လီၤ. ဘၣ်ဆၣ်ဒီးအဝဲတမၤ၀ံၤအီၤဖဲအံၤဘၣ်. အဝဲက့ၤကဒါဆူတၢ်ဂ့ၢ်မိၢ်ၦၢ်အဒိၣ်တဖၣ်တမံၤလၢအလံၥ်ပူၤလီၤ. တၢ်အံၤ မ့ၢ်ဝဲတၢ်သူၣ်ဖှံသးညီလၢကစၢ်အပူၤန့ၣ်လီၤ. ဒီးအဝဲကဟ့ၣ်လီၤတၢ်ဂ့ၢ်တၢ်ကျိၤ အါမံၤ ဖဲအံၤလၢတၢ်အံၤအဂီၢ်လီၤ. တၢ်လၢအ၇့ဒိၣ်ကတၢၢ်န့ၣ်, ပကဘၣ် အိၣ်မူလၢတၢ်နၥ်န့ၢ်ကစၢ်ခ၇ံၥ်အပူၤလီၤ, တမ့ၢ်ပနီၢ်ကစၢ်ဒၣ်ဝဲဘၣ်. "ပ..သူၣ်ဖှံသးညီလၢကစၢ်ယ့ၣ်ရှူးအပူၤလီၤ, ဒီးတသန့ၤဘၣ်ပသးလၢ တၢ်ဖံးတၢ်ညၣ်အပူၤဘၣ်" (ဖံလံးပံၤ ၃း၃). လၢပဝဲအကျါ မတၤသ့ၣ်တဖၣ်, လၢကျဲတဘိ မ့တမ့ၢ်လၢအဂၤတဘိအပူၤ, ပမၤလိဘၣ်ဝဲကီမးလၢ တဘၣ် သန့ၤသးဆူတၢ်ဖံးတၢ်ညၣ်အပူၤဘၣ်န့ၣ်လဲၣ်.

တၢ်ဟ့ၣ်ပလီၢ်ဆူၣ်ဆူၣ်လၢအမ့ၢ် "ပလီၢ်သး" (သၢဘျီမး) အံၤ တဘၣ်တၢ်ထံၣ်န့ၢ်အီၤနီတတီၤလၢ လံၥ်စီဆှံအဂၤအပူၤဘၣ်. ခီဖျိလၢ ၦၤဖံလံးပံၤသ့ၣ်တဖၣ် သ့ၣ်ညါဝဲထံထံဆးဆးတၢ်ပျံၤတၢ်ဖုးလၢ စီၤပီလူး ပၥ်ဖျါထီၣ်အံၤလီၤ. အါန့ၢ်ဒံးတၢ်ကီတၢ်ခဲလီၤဆီသၢမံၤအံၤန့ၣ်, တၢ်ဟ့ၣ် ပလီၢ်အိၣ်ဖျါလၢ အဘၣ်ထွဲဒီးသ၇ၣ်ဘျၣ်တဖုလၢ အဘၣ်တၢ်ပၥ်ဖျါထီၣ်အီၤ လၢကျဲလီၤဆီသၢဘိအပူၤန့ၣ်လီၤ.

ၦၤအၢၦၤသီဒီး ၦၤတအဲၣ်ထူအဲၣ်ယွၤလၢအံၣ်စ၇့လးပူၤတဖၣ် အါစု အါဘျီတၢ်ပၥ်အဝဲသ့ၣ်လၢအဒ်သိးဒီး "ထွံၣ်" လီၤ (ဖံလံးပံၤ ၃း၂; ထိၣ်သတြီၤဒီး စံး ၂၂း၁၆; ယၡါယၤ ၅၆း၁၀း မးသဲ ၇း၆; ၂ပ့းတရူး ၂း၂၁, ၂၂). သ၇ၣ်ဘျၣ်သ့ၣ်တဖၣ်န့ၣ် ကြၢးဝဲလၢတၢ်ပၥ်ဖျါစ့ၢ်ကီးအီၤလၢ အမ့ၢ် "ၦၤမၤတၢ်အၢတၢ်သီဖိတဖၣ်" လီၤ. တၢ်ပၥ်အဝဲသ့ၣ်လၢအမ့ၢ် "ၦၤကူးတဲၥ်တၢ်ဖိ" (ဖံလံးပံၤ ၃း၂) မ့တမ့ၢ် "ၦၤလၢအကူးၦၤဖံးၦၤညၣ်" ဒုးနဲၣ်လၢအမ့ၢ်ၦၤကလၤတံဒီး ၦၤအိၣ်ဖဲန့ၣ်တဖၣ်န့ၣ် အဲၣ်ဒိးမၤန့ၢ်ဆူၣ်တၢ်လၢ တၢ်ကူးတ၇ံးၦၤတခီဘီမုၢ်ဖိလၢ စူၢ်က့ၤနၥ်က့ၤတၢ်တဖၣ်, ထီဒါတၢ်မၢဖိ အတၢ်အိၣ်ဖှိၣ်အတၢ်ဆၢတဲၥ်အံၤလီၤ. (ကွၢ် မၤတၢ် ၁၅).

လၢတၢ်လီၤသးအိၣ်ပူၤ, ဖျါမးလၢတၢ်စံးဆၢအိၣ်လၢနီၢ်သးအတၢ် ကွၢ်ဆၢၣ်မဲၥ်အဂီၢ်, ပၣ်ဃုၥ်ဒီးတၢ်၇ၤလီၤတၢ်သိၣ်လိနဲၣ်လိလၢအကမၣ်တဖၣ်, လၢက "သူၣ်ဖှံသးညီလၢကစၢ်အပူၤ" အဂီၢ်လီၤ. (ဖံလံးပံၤ ၃း၁; ထိၣ်သတြီၤ ဒီး ဖံလံးပံၤ ၄း၄).

တၢ်တမံၤလၢ်လၢ်လၢပသူၣ်ခုသးခုလၢအပူၤန့ၣ်, ဟဲစိၥ်န့ၢ်ၦၤ တၢ်သူၣ်ဖှံသးညီလီၤ. (ဒ်အဲကလံးကျိၥ်အသိး, တၢ်ကတိၤခံဖျၢၣ်အံၤ ဘၣ်ထွဲလိၥ်အသးလီၤ). ကစၢ်ယွၤအဲၣ်ဒိးလၢ ပကသူၣ်ဖှံသးညီ, ဒီးအကလုၢ် ကထါတဖၣ်န့ၣ် မ့ၢ်တၢ်သိၣ်လိနဲၣ်လိလၢ တၢ်သးခုအဂီၢ် ဒီးတၢ်သူၣ်ဖှံသးညီ အတၢ်အိၣ်ဂၢၢ်ဆိးကျၢၤအဂီၢ်လီၤ. တၢ်သ့ၣ်တဖၣ်အံၤ ပၣ်ဃုၥ်ဒီးတၢ်ဒိးန့ၢ် ယွၤအတၢ်သးကညီၤ (စံး ၃၁း၇) ပၥ်ပတၢ်စူၢ်တၢ်နၥ်လၢအပူၤ (စံး ၅း၁၁) ဒိးန့ၢ်ဘၣ်တၢ်အုၣ်က့ၤခီၣ်က့ၤအတၢ်ဆိၣ်ဂ့ၤဆိၣ်၀ါတဖၣ် (စံး ၉း၁၄) တိၢ်န့ၢ် ယွၤအတၢ်မၤလိၥ် ဒ်အမ့ၢ်ပတၢ်အိၣ်မူအကျဲ (စံး ၁၉း၁၄) ပၣ်ဃုၥ်ဒီး မုၢ်အိၣ်ဘှံးနံၤ (ယၡါယၤ ၅၈း၁၃, ၁၄) နၥ်အကလုၢ်ကထါ (စံး ၁၁၉း၁၆၂) ဒီးလုၢ်ဒိၣ်ထီၣ်ဖိသ့ၣ်တဖၣ် မ့တမ့ၢ် ထီၣ်ဖိသ့ၣ်တဖၣ်လၢအအဲၣ်ထူအဲၣ်ယွၤ န့ၣ်လီၤ (ကတိၤဒိ ၂၃း၂၄, ၂၅).

`တၢ်အိၣ်မူအံၤ ကီမးဝဲဒိၣ်မးလၢ ပဝဲဒၣ်ခဲလၢၥ်အဂီၢ်, ဖဲတၢ်မၤအသး မ့ၢ်ဂ့ၤဒၣ်လဲၥ် အဆၢကတီၢ်န့ၣ်လီၤ. ဘၣ်ဆၣ်ဒီးတၢ်မၤအသးမ့ၢ်တဂ့ၤဝဲ ဘၣ်ဒၣ်လဲၥ်, တၢ်လၢနကဘၣ်သးမံ မ့တမ့ၢ် နကြၢးသးဖှံလၢအပူၤန့ၣ် မ့ၢ်မနုၤလဲၣ်. တၢ်လၢအမၤတံၥ်တၥ်နၤလၢ ကမၤအီၤန့ၣ် မ့ၢ်မနုၤလဲၣ်.`