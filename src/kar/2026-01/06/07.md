---
title:  တၢ်ဆိကမိၣ်ဆူညါအဂီၢ်
date:   06/02/2026
---

"ၦၤလၢအသူၣ်ထီၣ်တၢ်တကဲၥ်ပ၀းလၢအဂံၢ်ဘါဆူၣ်, ဃူလိၥ် ဖိးလိၥ်သး, ၦၤလၢအမ့ၢ်ခ၇ံၥ်ဖိလၢအဂၢၢ်ကျၢၤတဂၤ, ကဘၣ်ဟ့ၣ်တၢ်ခဲလၢၥ်ဒီး မၤတၢ်ခဲလၢၥ်လၢကစၢ်ခ၇ံၥ်အဂီၢ်လီၤ, အဂ့ၢ်ဒ်လဲၣ် တၢ်အုၣ်က့ၤခီၣ်က့ၤ အကစၢ်အံၤ တအဲၣ်ဒိးတၢ်မၤအတၢ်တက့တခီဘၣ်. အဝဲကဘၣ်မၤလိ တၢ်ဟ့ၣ်လိၤနီၢ်ကစၢ်အသးအခီပညီအံၤကိးနံၤဒဲးလီၤ. အဝဲကဘၣ်မၤလိ ယွၤအကလုၢ်ကထါ, မၤလိအခီပညီဒီး ဒိကနၣ်အတၢ်စံးတၢ်ကတိၤသ့ၣ်တဖၣ် န့ၣ်လီၤ. လၢတၢ်အံၤအပူၤန့ၣ်, ဒ်သိးအဝဲကတုၤထီၣ်ဆူခ၇ံၥ်ဖိအတၢ်အိၣ်မူ အထီကတၢၢ်န့ၣ်လီၤ. ကစၢ်ယွၤမၤတၢ်ဒီးအီၤ လၢကိးနံၤဒဲးအတီၢ်ပူၤ, မၤဂ့ၤထီၣ်က့ၤအတကဲၥ်ပ၀း ဒ်သိးကဆၢထၢၣ်ဂၢၢ်ကျၢၤလၢမုၢ်နံၤခံကတၢၢ် အတၢ်မၤကွၢ်အကတီၢ်အဂီၢ်လီၤ. လၢကိးနံၤဒဲးအတီၢ်ပူၤအံၤ, ၦၤစူၢ်က့ၤ နၥ်က့ၤတၢ်အံၤ ကဘၣ်မၤအတၢ်အိၣ်ဖျါလၢ ၦၤကညီဒီးမူခိၣ်ကလူးသ့ၣ်တဖၣ် အမဲၥ်ညါ လၢတၢ်မၤဂ့ၤအပူၤ, ပၥ်ဖျါထီၣ်လၢတၢ်သးခုအကစီၣ်အံၤ မၤတၢ်သ့ လၢၦၤလီၤကမၣ်တၢ်သ့ၣ်တဖၣ်အဂီၢ်လီၤ." Ellen G. White, The Acts of the Apostles, p. 483.

"ၦၤလၢအအိၣ်ခိးတလးမူးပိၥ်ခွါအတၢ်ဟဲန့ၣ် ကဘၣ်စံးဘၣ်ၦၤဂီၢ်မုၢ် သ့ၣ်တဖၣ်လၢ, 'ကွၢ်သုကစၢ်တက့ၢ်.' တၢ်သးကညီၤအတၢ်ကပီၤလၢ အလီၢ်ခံကတၢၢ်, တၢ်သးကညီၤအတၢ်ကစီၣ်အံၤ ကဘၣ်တၢ်ဟ့ၣ်လီၤဆူ ဟီၣ်ခိၣ်ချၢ လၢအမ့ၢ်တၢ်လီၣ်ဖျါထီၣ်ကစၢ်ယွၤအတၢ်အဲၣ်အတကဲၥ်ပ၀းန့ၣ် လီၤ. ကစၢ်ယွၤအဖိသ့ၣ်တဖၣ် ကဘၣ်ပၥ်ဖျါထီၣ်အတၢ်လၤတၢ်ကပီၤလီၤ. လၢအဝဲသ့ၣ်အတၢ်အိၣ်မူဒီးအတကဲၥ်ပ၀းအပူၤန့ၣ်, ကဘၣ်လီၣ်ဖျါထီၣ် ယွၤအဘျုးအဖှိၣ်လၢ အမၤတ့ၢ်လၢအဝဲသ့ၣ်အဂီၢ်န့ၣ်လီၤ.

"မုၢ်အတၢ်ကပီၤအမ့ၢ်အတီအံၤ ကဘၣ်ကပီၤထီၣ်လၢတၢ်မၤဂ့ၤအပူၤ-လၢတၢ်မ့ၢ်တၢ်တီအတၢ်စံးတၢ်ကတိၤဒီး တၢ်မၤလၢအစီအဆှံန့ၣ်လီၤ." Ellen G. White, Christ's Object Lessons, pp. 415, 416.