---
title:  တၢ်သ့ၣ်တဖၣ်လၢအိၣ်ဒီးအဂ့ၢ်အကျိၤ
date:   03/02/2026
---

ဒ်မဟါတနံၤအတၢ်မၤလိဒုးနဲၣ်ဝဲအသိး, တၢ်လၢအဒုးအိၣ်ထီၣ် စီၤပီလူးလၢ ကပၥ်ကဖၢသးအဂီၢ်န့ၣ်, အနီၢ်ကီၢ်တခီ မ့ၢ်တၢ်မၤတံၥ်တၥ် တၢ်စူၢ်တၢ်နၥ်လီၤ, အဂ့ၢ်ဒ်လဲၣ်, မ့ၢ်လၢအမၤခံးအမဲၥ်လၢ အတၢ်လိၣ်ဘၣ် ကစၢ်ခ၇ံၥ်အဂီၢ်လီၤ. စီၤပီလူးသူတၢ်ပနံၥ်တၢ်ကၤအတၢ်စံးတၢ်ကတိၤ, တၢ်ဒိးန့ၢ်တၢ်ဒီး တၢ်လီၤမၢ်ကွံၥ်အဂ့ၢ် လၢကပၥ်ဖျါထီၣ်နီၢ်သးအဂ့ၢ်အကျိၤ တချုးတုၤဆူတၢ်နၥ်အပူၤဒံးဘၣ်န့ၣ်လီၤ. ပတဆိကမိၣ်ထီၣ်အီၤအါအါ ဘၣ်ဆၣ်, ၦၤကညီကိးဂၤဒဲးအိၣ်ဒီး "အနီၢ်သးအတၢ်ကွဲးနီၣ်" လီၤ. လၢအပူၤကွံၥ်န့ၣ်, စီၤပီလူးအလံၥ်ကွဲးနီၣ်အံၤ ဘၣ်တၢ်ထိၣ်ဒွးအီၤ ခီဖျိ ၦၤဧ့ၤဘြံၤဖိအလုၢ်အၦ့ၤ ဖဲအဆၢကတီၢ်န့ၣ် ဒိၣ်န့ၢ်အါန့ၢ်လံၥ်စီဆှံအလုၢ်အၦ့ၤ လၢကစၢ်ခ၇ံၥ်သိၣ်လိနဲၣ်လိသ့ၣ်တဖၣ်လီၤ.

လၢအတၢ်ဆီတလဲ၀ံၤအလီၢ်ခံ, အနီၢ်သးအလံၥ်ကွဲးနီၣ်ဖျါဝဲလီၤဆီ ဒိၣ်ဒိၣ်ကလဲၥ်လီၤ, အဂ့ၢ်ဒ်လဲၣ် အလုၢ်အၦ့ၤအစီၤပီၢ်န့ၣ် ဆီတလဲကွံၥ်အသး လၢၦၤယူဒၤဖိ "အကျိၣ်အစ့" ဆူ "မူခိၣ်ဘီမုၢ်အကျိၣ်အစ့" န့ၣ်လီၤ.

"ၦၤလၢအဟဲလီၤလၢမူခိၣ် စံးကတိၤမူခိၣ်အဂ့ၢ်အကျိၤသ့ဝဲဒီး ပၥ်ဖျါထီၣ်တၢ်သ့ၣ်တဖၣ်လၢအဒုးအိၣ်ထီၣ်မူခိၣ်အကျိၣ်အစ့ လၢအဝဲဒိတံၢ်ဃၥ် အခိၣ်ဂီၤ ဒီးအတၢ်ကွဲးနီၣ်အဃိန့ၣ်လီၤ. အဝဲသ့ၣ်ညါတၢ်လီၤပျံၤလီၤဖုးလၢ ၦၤသ့ၣ်တဖၣ်အံၤအဖီခိၣ် လၢအဝဲဟဲဒ်သိးကပၥ်ထီၣ်အဝဲသ့ၣ်ဆူတၢ်လီၢ်လၢ အနီၢ်ကစၢ်ဒၣ်ဝဲအကပၤလၢလီၢ်ပစိၥ်အဖီခိၣ်န့ၣ်လီၤ. အဝဲဒုးနဲၣ်အတၢ် ဘၣ်ယိၣ်ဘၣ်ဘီတဖၣ် လၢတၢ်ဟ့ၣ်လီၤတၢ်အဲၣ်တၢ်ကွံအါအါဂီၢ်ဂီၢ်ဆူ တၢ်လၢ အလုၢ်အၦ့ၤတအိၣ်ဘၣ်တဖၣ်အအိၣ်လီၤ. အဝဲလူၤဃုလၢကထုးကွံၥ်သးသ့ၣ် တဖၣ်လၢဟီၣ်ခိၣ်အတၢ်ထုးဃၢအံၤ ဆူမူခိၣ်ဘီမုၢ်အပူၤ, ဒ်သိးပတမၤလၢၥ် ဂီၤကွံၥ်ပတၢ်ဆၢကတီၢ်, တၤလၣ်ဒီးတၢ်ခွဲးတၢ်ယၥ်တဖၣ်လၢအမ့ၢ်တၢ်ကလီ ကလီအံၤအပူၤဘၣ်န့ၣ်လီၤ." Ellen G. White, The Advent Review and Sabbath Herald, July 1, 1890.

ဖဲယူဒၤအတၢ်စူၢ်တၢ်နၥ်, အတၢ်ဆဲးတၢ်လၤအိၣ်ဒိၣ်ဝဲအဆၢကတီၢ် ဖဲခ၇ံၥ်နံၣ်တကယၤအပူၤန့ၣ်, စီၤပီလူးမ့ၢ်ၦၤလၢအဒိၣ်ထီၣ်ထီထီၣ်ဒ်ဆၣ်တဖျၢၣ် လၢအကပီၤဒိၣ်ဝဲအသိး တုၤလၢအဝဲမဲၥ်တထံၣ်လၢၤတၢ်ဘၣ်ဖဲ ဒၤမ့ၤစ့းအကျဲပူၤ (မၤတၢ်အဆၢဒိၣ် ၉) ဖဲအနီၢ်သးအတၢ်ထံၣ်န့ၣ် ဘၣ်တၢ်မၤဘၣ်က့ၤအီၤ ဂ့ၤဂ့ၤအဆၢကတီၢ်န့ၣ်လီၤ.

`ယိၤဟၣ်အဆၢဒိၣ် ၉ စံးကတိၤတၢ်ဃဲၤတမံၤလၢ အဘၣ်ဃးဒီး ၦၤအဂၤတဂၤလၢအမဲၥ်တထံၣ်တၢ်ဘၣ်ဒီး ထံၣ်ဘၣ်ကစၢ်ခ၇ံၥ်ဂ့ၤဂ့ၤအဂ့ၢ် န့ၣ်လီၤ. ကစၢ်ယ့ၣ်ရှူးစံးတ့ၢ်ဝဲလၢ အဟဲဆူဟီၣ်ခိၣ်အံၤ ဒ်သိး "ၦၤလၢ အတထံၣ်တၢ်ဘၣ်တဖၣ် ကထံၣ်က့ၤတၢ်, ဒီးၦၤအထံၣ်တၢ်တဖၣ်အမဲၥ် ကဘျီၣ်" အဂီၢ်လီၤ (ယိၤဟၣ် ၉း၃၉). တၢ်သိၣ်လိနဲၣ်လိအံၤ ဘၣ်တၢ်သူအီၤ လၢနတၢ်အိၣ်မူအပူၤသ့ဝဲလၢကျဲဒ်လဲၣ်.`

တၢ်လၢအလုၢ်ဒိၣ်ၦ့ၤဒိၣ်န့ၢ်ဒံး တၢ်မူအထူအယိၥ်လၢ မူခိၣ်ဒီး လၢဟီၣ်ခိၣ်အံၤန့ၣ် မ့ၢ်မနုၤလဲၣ်.ဘၣ်ဆၣ်ဒီး, ဟီၣ်ခိၣ်အလုၢ်အၦ့ၤတဖၣ် မၤခံးသူတၢ်လၢ အနီၢ်ကီၢ်တဖၣ်အါအါကလဲၥ်န့ၣ်လီၤ. တၢ်သူၣ်အိၣ်သးအိၣ် လၢကပြၢတၢ်ဒ်သိးကဟံးန့ၢ်တၢ်သ့ၣ်တဖၣ်လၢ အဘၣ်တၢ်ပၥ်လုၢ်ပၥ်ၦ့ၤအီၤ ဖဲအံၤ, လၢဟီၣ်ခိၣ်အံၤ (ကွၢ် မးသဲ ၁၃း၂၂; လူၤကၣ် ၄း၅, ၆; ၁ယိၤဟၣ် ၂း၁၆) ဒီးတၢ်လၢမူခိၣ်ပၥ်လုၢ်ပၥ်ၦ့ၤဝဲလၢ တၢ်လီၤဂၥ်ကစၢ်ခ၇ံၥ်ဒီးသးသမူ လၢအဘၣ်တၢ်အုၣ်က့ၤခီၣ်က့ၤအီၤအံၤအဘၢၣ်စၢၤန့ၣ်လီၤ.

`ဟီၣ်ခိၣ်မၤဘျီၣ်မၤခံးပမဲၥ်လၢ နီၢ်သးအတၢ်မ့ၢ်တၢ်တီအဂီၢ် ဒီးတၢ်သ့ၣ်တဖၣ်လၢအ၇့ဒိၣ်မးအံၤန့ၣ်လီၤ. နီၣ်၀ံၤခံလၢ အပၥ်ပမဲၥ်ချံလၢ ကကွၢ်ထံကွၢ်ဆးတၢ်ဂ့ၢ်တၢ်ကျိၤလၢ အမၤသးနီၢ်ကီၢ်တဖၣ်န့ၣ် မ့ၢ်မနုၤလဲၣ်.`