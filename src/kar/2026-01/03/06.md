---
title:  အိၣ်ဃူအိၣ်ဖိးဒီးတၢ်ပျံၤတၢ်ဖုးတအိၣ်ဘၣ်
date:   15/01/2026
---

`ဖး ဖံလံးပံၤ ၁း၂၇-၃၀ တက့ၢ်. ပတၢ်ဃူတၢ်ဖိးဒီး "တၢ်ဂုၥ် ကျဲးစၢးမၤတၢ်တပူၤဃီလၢတၢ်နၥ်တၢ်သးခုကစီၣ်အပူၤ" အံၤ ဘၣ်ထွဲလိၥ် အသးဒီးတၢ်ပျံၤတၢ်ဖုးတအိၣ်ဝဲဘၣ်န့ၣ်ဒ်လဲၣ်.`

မုၣ်ကီၤလံၢ်အတၢ်ကူၣ်ထီၣ်ဖးလီၤန့ၣ် မ့ၢ်ဝဲတၢ်မၤလီၤဖးတၢ်ဒီး တၢ်မၤနၢၤကွံၥ်တၢ်လီၤ. တၢ်တဃူတဖိးဘၣ်န့ၣ် မ့ၢ်တၢ်လၢအၢဝဲဒိၣ်ဒိၣ် ကလဲၥ်လီၤ. ယ့ၣ်ရှူးစံးဝဲဒၣ်, "ဒီးဟံၣ်တဖျၢၣ်မ့ၢ်မၤလီၤဖးအသးဒၣ်ဝဲဒီး, ဟံၣ်ဝဲန့ၣ် အိၣ်ဂၢၢ်အိၣ်ကျၢၤတသ့ဘၣ်" (မၢ်ကူး ၃း၂၅). မ့ၢ်တၢ်သိၣ်တၢ်သီ ယိယိတမံၤလၢ မုၣ်ကီၤလံၢ်သးအိၣ်ဝဲလၢပကသးပ့ၤနီၣ်ကွံၥ်အီၤလီၤ. ပတၢ်ဃူ တၢ်ဖိးမၤစၢၤၦၤလၢ ကမၤလၢၦဲၤပတၢ်မၤလၢအမ့ၢ် ၀ံအကလုၢ်ကထါ ဒ်လံၥ်စီဆှံ အတၢ်စံးပၥ်လၢအအိၣ်လီၤတဲၥ်အံၤ (လီၣ်ဖျါ ၁၂း၁၇) ဘိးဘၣ်သ့ၣ်ညါလီၤ "တၢ်သးခုအကစီၣ်အထူအယိၥ်" ဆူ "ၦၤကလုၥ်ခဲလၢၥ်" ဒီးၦၤအဒူၣ်ဒီး ၦၤကညီၤတၢ်အကျိၥ်, ဒီးၦၤဂီၢ်မုၢ်ခဲလၢၥ်လီၤ (လီၣ်ဖျါ ၁၄း၆). အဂ့ၢ်ဒ်လဲၣ် တၢ်ဃူတၢ်ဖိးန့ၣ် မ့ၢ်တၢ်လၢအ၇့ဒိၣ်မးတမံၤ ဒ်သိးကမၤလၢၦဲၤပတၢ်မၤလၢ က၇ၤလီၤတၢ်ကစီၣ်လၢယွၤဟ့ၣ်လီၤၦၤ, ဒီးကစၢ်ယ့ၣ်ရှူးအတၢ်ထုကဖၣ် ဖဲယိၤဟၣ်အဆၢဒိၣ် ၁၇ အပူၤ ပၥ်ဖျါထီၣ်ယွၤအကလုၢ်ကထါ "တၢ်မ့ၢ် တၢ်တီ" ဒ်အမ့ၢ်နီၣ်၀ံၥ်ခံအ၇့ဒိၣ်ကတၢၢ်လၢ ပတၢ်ဃူတၢ်ဖိးအဂီၢ် (ယိၤဟၣ် ၁၇း၁၇, ၁၉) ပတၢ်ကစီၣ်အံၤ တၢ်ထုးလီၤဖးအီၤဒီးပတၢ်မၤ မ့တမ့ၢ် တၢ်ဃူ တၢ်ဖိးအံၤတသ့ဝဲဘၣ်. တၢ်သၢမံၤအံၤ အိၣ်ဂၢၢ်ဆိးကျၢၤ မ့တမ့ၢ် လီၤဃံၤဝဲ တပူၤဃီလီၤ. နီၣ်၀ံၥ်ခံသၢမံၤအကျါ, တမံၤမ့ၢ်တအိၣ်ဘၣ်ဒီး, ပမၤနၢၤတၢ် တသ့ဘၣ်. မ့ၢ်နၥ်သက့ဒီး, ပမ့ၢ်ဒီးတၢ်သၢမံၤအံၤလၢအလီၢ်ဘၣ်ဘၣ်န့ၣ်, ပပျံၤတၢ်တမံၤမးအလီၢ်တအိၣ်ဝဲဘၣ်. ပတဘၣ် "ပျံၤဘၣ်ဖုး" တၢ်လၢ အထီဒါၦၤဘၣ် (ဖံလံးပံၤ ၁း၂၈). မုၣ်ကီၤလံၢ်န့ၣ် မ့ၢ်ဒုၣ်ဒါလၢအဘၣ် တၢ်မၤနၢၤတ့ၢ်အီၤလံလီၤ. တုၤဒၣ်လဲၥ်လၢပမ့ၢ်ဘၣ်သံလၢပတၢ်စူၢ်တၢ်နၥ် အဃိဒီး, ပမ့မ့ၢ်ၦၤလၢ "အလူၤပိၥ်ထွဲတၢ်ဂ့ၤန့ၣ်" တၢ်တမံၤမးမၤဘၣ်ဒိ ဘၣ်ထံးၦၤတန့ၢ်ဝဲဘၣ် (၁ပ့းတရူး ၃း၁၃). မုၣ်ကီၤလံၢ်န့ၣ် အတၢ်စိတၢ်ကမီၤ တအိၣ်ဝဲလၢကဒုးပတုၥ်ယွၤအတၢ်မ့ၢ်တၢ်တီအတၢ်လဲၤခါဆူညါအံၤန့ၣ်ဘၣ်.

`ဖး လံၥ်စီဆှံလၢအဖီလၥ်တဖၣ် ဒီးပၥ်ဖျါထီၣ်အဝဲသ့ၣ်တၢ်ဂ့ၢ်မိၢ်ၦၢ် ဖုၣ်ကိၥ်ဖိတက့ၢ်. မးသဲ ၁၀း၃၈; မၤတၢ် ၁၄း၂၂; ၇ိမ့ၤ ၈း၁၇; ၂တံၤမသ့း ၃း၁၂.`

တၢ်အိၣ်မူဒၣ်ဝဲလၢ ဟီၣ်ခိၣ်လီၤကမၣ်အပူၤအံၤ ကီဒိၣ်မး, တုၤဒၣ်လဲၥ် "အဂ့ၤကတၢၢ်" လၢပဂီၢ်အံၤကီဒ်န့ၣ်လီၤ. စီၤယိၤဘး မ့ၢ်ၦၤတီၦၤလိၤ, တုၤဒၣ်လဲၥ်လၢကစၢ်ယွၤစံးလၢအမ့ၢ် "ၦၤအလၢအၦဲၤဒီးအတီအလိၤ ဒီးၦၤလၢအပျံၤယွၤဒီးဟးဆှဲးတၢ်အၢလီၤ (ယိၤဘး ၁း၁). ဘၣ်ဆၣ်ဒီး, လၢတနၤဃီအတီၢ်ပူၤန့ၣ်, တၢ်ဟးဂူၥ်ဟးဂီၤဘၣ်အီၤဒီး အၦၤဟံၣ်ဖိလီၤ. မတၤတဂၤလၢတမၤလိန့ၢ်တၢ်လၢအတၢ်လဲၤခီဖျိ မ့တမ့ၢ် အတၢ်ထံၣ်တၢ်မၤ အသးဒီးၦၤဂၤတဖၣ်, လၢတၢ်အိၣ်မူလၢအအိၣ်မူဝဲအပူၤ, ဒီးတသ့ၣ်ညါလၢ ကဘၣ်တုၤဆူလဲၣ်န့ၣ် မ့ၢ်အအိၣ်စ့ၢ်ဧါ. တၢ်နးတၢ်ဖှီၣ်န့ၣ် တုၤအိၣ်ပဝဲဒၣ် ခဲလၢၥ်လၢတမံၤဂ့ၤတမၠိဂ့ၤအပူၤလီၤ. လၢအကတၢၢ်န့ၣ်, ဂ့ၤမးလၢ ကတူၢ် တၢ်နးတၢ်ဖှီၣ်လၢကစၢ်ခ၇ံၥ်အဂီၢ်အါန့ၢ်ဒံးတၢ်အဂုၤအဂၤတဖၣ်လီၤ.

`ဒ်ပမ့ၢ်ခ၇ံၥ်ဖိတဖၣ်အသိး, တၢ်မုၢ်လၢ်, တၢ်မၤမုၥ်သးလၢ တၢ်နး တၢ်ဖှီၣ်အကျါန့ၣ် မ့ၢ်မနုၤလဲၣ်.`