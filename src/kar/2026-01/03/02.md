---
title:  "ကစၢ်ခ၇ံၥ်ကဘၣ်တၢ်ပၥ်ဒိၣ်အီၤ"
date:   11/01/2026
---

`ဖး ဖံလံးပံၤ ၁း၁၉, ၂၀ တက့ၢ်. စီၤပီလူးမုၢ်လၢ်တၢ်မနုၤတမံၤလၢ တၢ်စံၣ်ညီၣ်အတၢ်ကမၤအသးဒီးအီၤအဂ့ၢ်လဲၣ်. အဝဲကွၢ်ထံဆိကမိၣ်တၢ်လၢ အ၇့ဒိၣ်န့ၢ်ဒံးအတၢ်ပူၤဖျဲးအလီၢ်န့ၣ် မ့ၢ်မနုၤလဲၣ်.`

စီၤပီလူးတမ့ၢ်ၦၤလုၢ်သ့ၣ်ခါပတၥ်တၢ်သိၣ်တၢ်သီတဂၤဘၣ်ဆၣ်, တၢ်အံၤတမ့ၢ်အဆိကတၢၢ်တဘျီလၢ အဝဲဘၣ်တၢ်ဒုးနုၥ်အီၤလၢဃိၥ်ပူၤန့ၣ် ဘၣ်, တၢ်မၤအၢမၤနးအီၤန့ၣ် တမ့ၢ်တၢ်လီၤဆီလၢအဂီၢ်ဘၣ်, အဝဲစံးကတိၤ အတၢ်တူၢ်ဘၣ်တၢ်နးတၢ်ဖှီၣ်အဂ့ၢ်လီၤတံၢ်လီၤဆဲးဆူၦၤက၇ံၣ်သူးဖိအအိၣ် လၢအမ့ၢ်, "လၢဃိၥ်ပူၤန့ၣ် အဘျီအါတက့ၢ်, လၢတၢ်သံအပူၤန့ၣ်, တလီၢ်လီၢ် တလီၢ်လီၢ်လီၤ. ၦၤယူဒၤဖိတီၢ်ယၤအဘျီလွံၢ်ဆံစှၤလီၤတဘျီ, ယဲၢ်စုလီၤ. ယဘၣ်တၢ်တီၢ်ယၤလၢနီၣ်က့သၢစု, ယဘၣ်တၢ်ကွံၥ်ယၤလၢလၢၢ်တစု, ယဘၣ်ကဘီဟးဂီၤသၢစု, ယအိၣ်လၢပီၣ်လဲၣ်ပူၤတနံၤဒီးတနၤလီၤ. ယလဲၤတၢ် က့ၤတၢ်တလီၢ်လီၢ်တလီၢ်လီၢ်, ယဘူးတ့ၢ်ဒီးတၢ်နးတၢ်ဖှီၣ်လၢထံမိၢ်ၦၢ်တဖၣ်, ယဘူးတ့ၢ်ဒီးတၢ်နးတၢ်ဖှီၣ်လၢတမျိးတမျၥ်, ယဘူးတ့ၢ်ဒီးတၢ်နးတၢ်ဖှီၣ်လၢ ၦၤတကလုၥ်ဒၣ်ယဲ, ယဘူးတ့ၢ်ဒီးတၢ်နးတၢ်ဖှီၣ်လၢၦၤကလုၥ်တဖၣ်, ယဘူးတ့ၢ်ဒီးတၢ်နးတၢ်ဖှီၣ်လၢ၀့ၢ်ပူၤ, ယဘူးတ့ၢ်ဒီးတၢ်နးတၢ်ဖှီၣ်လၢၦၢ်မုၢ်ကနၢ, ယဘူးတ့ၢ်ဒီးတၢ်နးတၢ်ဖှီၣ်လၢပီၣ်လဲၣ်ပူၤ, ယဘူးတ့ၢ်ဒီးတၢ်နးတၢ်ဖှီၣ်လၢ ဒီပုၢ်ဝဲၢ်အဘျၣ်အကျါ, လၢတၢ်သူၣ်အုးသးအုး, ဒီးတၢ်လီၤဘှံးလီၤတီၤအပူၤ, လၢတၢ်ဆိးသီတလီၢ်လီၢ်တလီၢ်လီၢ်အပူၤ, လၢတၢ်သၣ်၀ံၤယသးဒီးတၢ်သူ ယသးလၢထံအပူၤ, လၢတၢ်ဒုၣ်တၢ်အီၣ်တၢ်အီတလီၢ်လီၢ်တလီၢ်လီၢ်အပူၤ, လၢတၢ်ဂိၢ်, ဒီးတၢ်အိၣ်ဘ့ၣ်ဆ့အပူၤလီၤ (၂က၇ံၣ်သူး ၁၁း၂၃-၂၇).

ဘၣ်ဆၣ်ဒီး, ဒ်သိးပသုတဆိကမိၣ်ထီၣ်တၢ်နးတၢ်ဖှီၣ်အံၤဒိၣ်ဒိၣ် မုၢ်မုၢ်လၢပသးပူၤအဂီၢ်ဘၣ်ဒီး, စီၤပီလူးမၤအါထီၣ်ဝဲဒ်အံၤ, "လၢတၢ်အိၣ်လၢခိ အမဲၥ်ညါတဖၣ်န့ၣ်, တၢ်ဘၣ်ယိၣ်ဘၣ်ဃးဒီးတၢ်အိၣ်ဖှိၣ်ခဲလၢၥ်ဆီၣ်သနံးယၤ ကိးမုၢ်နံၤမုၢ်နၤဒဲးလီၤ (၂က၇ံၣ်သူး ၁၁း၂၈).

`ဖး ၁က၇ံၣ်သူး ၄း၁၄-၁၆; ၁သ့းစၤလနံ ၂း၁၀-၁၁; ကလၤတံ ၄း၁၉ ဒီး ဖံၤလ့မိၣ် ၁၀ တက့ၢ်. စီၤပီလူးအတၢ်၇့လိၥ်မုၥ်လိၥ်သးဒီး တၢ်အိၣ်ဖှိၣ် တဖၣ်လၢအဝဲဒုးအိၣ်ထီၣ်ဒီးၦၤလၢအမၤန့ၢ်ဝဲလၢကစၢ်ခ၇ံၥ် အဂီၢ်န့ၣ် မ့ၢ်မနုၤလဲၣ်.`

ဒ်ကစၢ်ခ၇ံၥ်တပၥ်တ့ၢ်တၢ်နီတမံၤဒ်သိးကအုၣ်က့ၤခီၣ်က့ၤၦၤ အဂီၢ်န့ၣ်, စီၤပီလူးသးအိၣ်လၢ "ကသူတၢ်ဒီးကဒိးသူအသး" လၢၦၤစူၢ်က့ၤ နၥ်က့ၤတၢ်တဖၣ်အဂီၢ်လီၤ (၂က၇ံၣ်သူး ၁၂း၁၅). ဘၣ်ဆၣ်ဒီး, လၢတၢ်ခီပညီ ခံမံၤအပူၤန့ၣ်, ၦၤတဂၤလၢ်လၢ်အတၢ်မၤမ့ၢ်လီၤဂၥ်ကစၢ်ခ၇ံၥ်ဒ်ဒိၣ်ထီၣ်ဒီး, အဝဲဒၣ်တၢ်အဲၣ်အီၤစှၤလီၤ မ့တမ့ၢ် တၢ်ပၥ်လုၢ်ပၥ်ၦ့ၤအီၤစှၤလီၤန့ၣ်လီၤ. "ဒီးမ့ၢ်မးကယဲၢ်ၦၤလၢအသးအိၣ်လၢအကမူဝဲလၢတၢ်ယူးယီၣ်ယွၤလၢ ယ့ၣ်ရှူး ခ၇ံၥ်အပူၤခဲလၢၥ်, ကဘၣ်တၢ်မၤနးမၤဖှီၣ်အီၤလီၤ (၂တံၤမသ့း ၃း၁၂). ဘၣ်ဆၣ်ဒီး ခ၇ံၥ်ဖိလၢအတီအလိၤတဖၣ် အိၣ်လီၤတဲၥ်က့ၤလၢတၢ်စိဒိၣ် ကမီၤဒိၣ်လၢကမၤလၤမၤကပီၤကစၢ်ယွၤ ဒီးလီၣ်ဖျါထီၣ်တၢ်သးခုအကစီၣ် တၢ်မ့ၢ်တၢ်တီန့ၣ်လီၤ (ထိၣ်သတြီၤ ဖံလံးပံၤ ၁း၇). "စီၤပီလူးအတၢ်သူၣ်စူၤ သးစူၤ ဒီးအတၢ်သူၣ်ခုသးခုလၢအတၢ်အိၣ်ဃိၥ်ပူၤ လၢအတတီတလိၤဒီး ယံၥ်မးဝဲအပူၤအံၤ, အတၢ်သူၣ်ဒူသးဒူဒီးတၢ်စူၢ်တၢ်နၥ်, တဖၣ်အံၤ မ့ၢ်တၢ်စံၣ်တဲၤတဲလီၤလၢအဆၢတတဲၥ်ဝဲဘၣ်န့ၣ်လီၤ." Ellen G. White, The Acts of the Apostles, p. 464.

`ကွၢ်နအိၣ်မူဒ်လဲၣ်ဒီး နမၤၦၤဂၤဒ်လဲၣ်အဂ့ၢ်, လီၤဆီဒၣ်တၢ်ၦၤလၢ အတမၤဂ့ၤနၤတဖၣ်ဘၣ်န့ၣ်တက့ၢ်. တၢ်အုၣ်အသးလၢ ကစၢ်ခ၇ံၥ်အဂီၢ် လၢနဟ့ၣ်လီၤန့ၣ် မ့ၢ်မနုၤလဲၣ်.`