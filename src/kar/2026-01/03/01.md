---
title:  တၢ်သံဒီးတၢ်မူ
date:   10/01/2026
---

### တၢ်မၤလိတနွံအံၤအဂီၢ်ဖး
ဖံလံးပံၤ ၁း၁၉-၃၀း ၁က၇ံၣ်သူး ၄း၁၄-၁၆; ၂က၇ံၣ်သူး ၁၀း၃-၆; ယိၤဟၣ် ၁၇း၁၇-၁၉; မံကၤ ၆း၈; မၤတၢ် ၁၄း၂၂.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, လၢယဂီၢ်, ယမူန့ၣ်မ့ၢ်ခ၇ံၥ်, ဒီးယသံန့ၣ်မ့ၢ်တၢ်ဘျုး လီၤ" (ဖံလံးပံၤ ၁း၂၁).

တၢ်စံးကတိၤၦၤခဲအံၤခဲအံၤလၢ တၢ်သံန့ၣ် မ့ၢ်တၢ်လၢအဘၣ်ဃးဒီး တၢ်အိၣ်မူလီၤ. တၢ်သံန့ၣ် မ့ၢ်တၢ်လၢအထီဒါတၢ်မူ, တၢ်မူအဒုၣ်အဒါလီၤ. တၢ်သံအံၤ တဘၣ်တၢ်သူၣ်ထီၣ်အီၤဒိၣ်န့ၢ်ဒံးတၢ်ဟးဂီၤသူၣ်ထီၣ်အသးလၢ သိလ့ၣ်တခိၣ်အပူၤအံၤန့ၣ်ဘၣ်. စီၤပီလူးကတိၤဆူၣ်ထီၣ်လၢ ကစၢ်ခ၇ံၥ်သံ ဒ်သိး "ကမၤဟးဂီၤၦၤလၢအအိၣ်ဒီးတၢ်သံအစိအကမီၤတဂၤအံၤ, ဒ်ပစံး တၢ်အသိး မုၣ်ကီၤလံၢ်, ဒီးကမၤထူၣ်ဖျဲးၦၤလၢအကဲကုၢ်တစိၤဒၣ်အီၤလၢ အပျံၤတၢ်သံအဃိတဖၣ်လီၤ (ဧ့ၤဘြံၤ ၂း၁၄, ၁၅).

မ့ၢ်အိၣ်ဒီးတၢ်ကတဲၥ်ကတီၤသးလၢ ကသံလၢကစၢ်ခ၇ံၥ်အဂီၢ် ဘၣ်ဆၣ်, စီၤပီလူးအိၣ်ဒီးတၢ်သးခူတလ့ၢ်လၢ အတၢ်အိၣ်မူခါဆူညါအဂီၢ်လီၤ. တၢ်လၢအ၇့ဒိၣ်ကတၢၢ်လၢအဂီၢ် ဖဲအဆၢကတီၢ်ခဲအံၤန့ၣ်, မ့ၢ်ဝဲ, ဒ်သိး အကမၤလၤမၤကပီၤယွၤခီဖျိအနီၢ်ကစၢ်ဒၣ်ဝဲအတၢ်သံဒီးအတၢ်အိၣ်မူအပူၤ ဒီးဒ်သိးကစံၣ်တဲၤတဲလီၤတၢ်သးခုအကစီၣ်ဆူၦၤအါအါကလဲၥ်အအိၣ်လၢ အဂ့ၤကတၢၢ်အပူၤလီၤ. လၢတၢ်အံၤအဃိ, မ့ၢ်တၢ်ဂ့ၢ်တမံၤလၢ ပအိၣ်ဒီး လံၥ်သ့ၣ်တဖၣ်လၢ အကွဲးဝဲအါအါကလဲၥ်န့ၣ်လီၤ. ခီဖျိအတၢ်ကွဲးဃိ, အဝဲ တုၤဃီၤဆူတၢ်လီၢ်အါအါကလဲၥ်အပူၤ, ဃုၥ်ဒီးတၢ်လီၢ်လၢအကစၢ်ဒၣ်ဝဲ လဲၤတတုၤနီတစုဘၣ်တဖၣ်စ့ၢ်ကီးန့ၣ်လီၤ.

တၢ်အိၣ်မူန့ၣ်, ဖုၣ်ကိၥ်ဖိလီၤ ဒီးအ၇့ဒိၣ်မးလၢ ကဘၣ်ဒုးအိၣ်ထီၣ် တၢ်ဟူးတၢ်ဂဲၤအဒိၣ်ကတၢၢ်လၢ ယွၤအဘီအမုၢ်အဂီၢ် ဒ်အညီဝဲအသိး ဖဲကစၢ်ယွၤဟ့ၣ်လီၤၦၤတၢ်ဆၢကတီၢ်အံၤန့ၣ်လီၤ. တၢ်ဟူးတၢ်ဂဲၤအဆံး တမံၤမးတဘၣ်ထွဲဒီးတၢ်ဟ့ၣ်ဂံၢ်ဟ့ၣ်ဘါလၢအမ့ၢ်, "တၢ်စူၢ်တၢ်နၥ်အတၢ် ပၥ်ဖှိၣ်ထီၣ်သး" န့ၣ်ဘၣ်လီၤ. စးထီၣ်ဖဲတနွံအံၤန့ၣ်, ပကကွၢ်တၢ်ဂ့ၢ်မိၢ်ၦၢ် လၢအ၇့ဒိၣ်တမံၤလၢ စီၤပီလူးအတၢ်ကွဲးဆူဖံလံးပံၤအအိၣ်အဂ့ၢ်လီၤ.