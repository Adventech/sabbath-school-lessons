---
title:  တၢ်ဆိကမိၣ်ဆူညါအဂီၢ်
date:   16/01/2026
---

"လၢပျံၤသကွီၤ, လၢတၢ်စၢဃၥ်ဒီးတၢၣ်အပူၤ, လၢတၢ်ပူၤၦၤခူၣ်န့ၢ်လၢ ဟီၣ်ခိၣ်လၥ်, လၢလၢၢ်ပူၤလ့ပူၤတဖၣ်န့ၣ်, ၦၤမၤထူ၇ၤဖိအတၢ်ကိးပသူထီၣ်န့ၣ် ဘၣ်တၢ်နၢ်ဟူအီၤလီၤ. တၢ်အုၣ်က့ၤခီၣ်က့ၤကစၢ်နၢ်ဟူသးသမူလၢအအိၣ်ဂၢၢ် ဆိးကျၢၤသ့ၣ်တဖၣ် အတၢ်အုၣ်အသး, လၢတၢ်ဖှီၣ်တၢ်ယၥ်, တၢ်မၤအၢမၤနး, တၢ်ကီတၢ်ခဲတဖၣ်အပူၤဘၣ်ဆၣ်, စိၥ်တၢ်အုၣ်အသးလၢတၢ်ပျံၤတၢ်ဖုး တအိၣ်ဘၣ်အဖီခိၣ်လၢတၢ်အုၣ်အသးဂီၢ်, ဘိးဘၣ်သ့ၣ်ညါလီၤလၢ, "ယစူၢ်က့ၤ နၥ်က့ၤမတၤမတၤန့ၣ်ယသ့ၣ်ညါ" လီၤ. တၢ်သ့ၣ်တဖၣ်လၢအဟ့ၣ်လီၤ အသးသမူလၢတၢ်စူၢ်တၢ်နၥ်အဂီၢ်အံၤ ဘိးဘၣ်သ့ၣ်ညါလီၤဆူဟီၣ်ခိၣ်ချၢလၢ ၦၤလၢအဝဲသ့ၣ်စူၢ်က့ၤနၥ်က့ၤအီၤတဂၤအံၤ အုၣ်က့ၤခီၣ်က့ၤအဝဲသ့ၣ်လၢၥ်လၢၥ် ဆ့ဆ့သ့ဝဲလီၤ." Ellen G. White, The Acts of The Apostles, p. 512.

"တၢ်စူၢ်တၢ်နၥ်လီၤဆီလိၥ်အသးဒိၣ်ဒိၣ်မုၢ်မုၢ်လၢ ခ၇ံၥ်ဖိအတၢ်စူၢ် တၢ်နၥ်အပူၤ ဒ်သိးဒီးမုၢ်မဆါတနံၤညါအံၤန့ၣ် တအိၣ်ဝဲဘၣ်. တၢ်ဒိးန့ၢ် တၢ်ဟ့ၣ်သ့ၣ်တဖၣ်ဒ်အမ့ၢ် (တၢ်မၢဖိ, ၀ံ, ၦၤစံၣ်တဲၤတဲလီၤတၢ်, တၢ်အိၣ်ဖှိၣ် သ၇ၣ်, ဒီးကၠိသ၇ၣ်သ့ၣ်တဖၣ် (အ့းဖ့းစူး ၄း၁၁-၁၃) အံၤ ဒုးမူဒုးဂဲၤတၢ်အိၣ်ဖှိၣ် လၢပျၢၤအံၤအတၢ်ဃူတၢ်ဖိးမ့ၢ်န့ၢ်ဒီး, ဆၢကတီၢ်ခဲအံၤဒုးမူဒုးဂဲၤတၢ်ဃူတၢ်ဖိး အါထီၣ်ကသ့လၢကျဲဒ်လဲၣ်. တၢ်အံၤမ့ၢ်ယွၤအတၢ်တိၥ်ပၥ်လၢကဒုးအိၣ်ထီၣ် က့ၤတၢ်ဃူတၢ်ဖိးလၢတၢ်အိၣ်ဖှိၣ်အပူၤ ဖဲမုၢ်နံၤခံကတၢၢ်အံၤလၢအအိၣ်ဖျါဝဲလၢ ၀ံအကလုၢ်ကထါတၢ်အုၣ်အသးအါအါကလဲၥ်အပူၤန့ၣ်လီၤ. ပအိၣ်ဒီး တၢ်လီၤတံၢ်လီၤဆဲးလၢ ၦၤခိးတၢ်ဖိကထံၣ်လၢမဲၥ်သကိးမဲၥ် ဖဲကစၢ်ယွၤ ဟဲစိၥ်က့ၤစံယိၣ်ကဒီးတဘျီန့ၣ်လီၤ. လၢမုၢ်နံၤခံကတကၢ်အဆၢကတီၢ်န့ၣ်, ၦၤကူၣ်သ့သ့ၣ်တဖၣ် ကနၢ်ပၢၢ်တၢ်လီၤ. ဖဲတၢ်အံၤလၢထီၣ်ၦဲၤထီၣ်ဝဲအကတီၢ် န့ၣ်, တၢ်ဃူတၢ်ဖိးလၢတၢ်စူၢ်တၢ်နၥ်အပူၤအံၤ ကအိၣ်ထီၣ်အသးဃုၥ်ဒီး ၦၤလၢယွၤစံးဝဲလၢအမ့ၢ်ၦၤကူၣ်သ့တဖၣ်, ၦၤလၢအနၢ်ပၢၢ်တၢ်အနီၢ်ကီၢ်တဖၣ် ကဘၣ်နၢ်ပၢၢ်ဝဲဒ်သိးသိးန့ၣ်လီၤ...လၢတၢ်ဆိကမိၣ်အံၤအပူၤန့ၣ်, တၢ်အိၣ်ဖှိၣ် အလၢအၦဲၤလၢ အဘၣ်တၢ်စံးကတိၤပၥ်စၢၤအဂ့ၢ်အံၤ, အိၣ်ဒံးဝဲလၢခါဆူညါ အဃိ, တၢ်ဟ့ၣ်သ့ၣ်တဖၣ်အံၤ အတၢ်တိၥ်ပၥ်န့ၣ် တလၢထီၣ်ၦဲၤထီၣ်ဒံးဝဲဘၣ် လီၤ." R. F. Cottrell, "Introduction," in Ellen G. White, Early Writings, p. 140.