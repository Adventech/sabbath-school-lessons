---
title:  တၢ်ဒဲးဘးအခီၣ်ထံးခီၣ်ဘိကတၢၢ်
date:   26/02/2023
---

အါစုအါဘျီတၢ်သံကွၢ်အိၣ်ထီၣ်အသး, ဒီးမ့ၢ်စ့ၢ်ကီးလၢတၢ်ကဘၣ် နၢ်ပၢၢ်အီၤတမံၤလၢအဘၣ်ဃးဒီးတၢ်ဒဲးဘးအိၣ်ထီၣ်အသးလၢကစၢ်ယွၤ အတၢ်ဘၣ်တ့အလီၢ်အကျဲအပူၤန့ၣ်လီၤ. ပနၢ်ပၢၢ်အီၤသ့လၢအဆံးကတၢၢ် လၢကျဲတဘိဘိအပူၤန့ၣ်လီၤ. ဒီးလၢအ၇့ဒိၣ်န့ၣ် မ့ၢ်ဝဲတၢ်သူၣ်လီသးကွံတၢ် အဃိန့ၣ်လီၤ. တၢ်သူၣ်လီသးကွံအံၤ ကမ့ၢ်တ့ၢ်ဝဲတၢ်ဒဲးဘးအဂ့ၢ်ခီၣ်ထံး ကတၢၢ်န့ၣ်လီၤ.

`ဖး ယၡါယၤ ၁၄း၁၂-၁၄ တက့ၢ်. တၢ်ဟ့ၣ်ၦၤတၢ်ကဒုတဖၣ်လၢ မုၣ်ကီၤလံၢ်လီၤကမၣ်တၢ်အဂ့ၢ်န့ၣ် မ့ၢ်မနုၤလဲၣ်. တၢ်သူၣ်လီသးကွံကဲထီၣ် တၢ်အဒိၣ်ကတၢၢ်တမံၤလၢတၢ်လီၤကမၣ်အံၤလၢကျဲဒ်လဲၣ်.`

"ဘၣ်တၢ်မၤလၤကပီၤအီၤလၢမူခိၣ်ဖိအဖီခိၣ်ဘၣ်ဆၣ်, မ့ၢ်လၢ တၢ်သးမံတအိၣ်လၢအလီၢ်အလၤဂီၢ်ဘၣ်အဃိ, သူၣ်လီသးကွံတၢ်လီၢ်လၢ အဘၣ်ဃးဒီးထဲတၢ်ဘၣ်တ့ကစၢ်တဂၤအံၤန့ၣ်လီၤ. လၢကဃုမၤတၢ်ပၥ်လီၤ ကစၢ်ယွၤလၢအထီကတၢၢ်လၢတၢ်အဲၣ်တၢ်ကွံ ဒီးတၢ်သူၣ်တီသးတီလၢ တၢ်ဘၣ်တ့ခဲလၢၥ်အကျါအလီၢ်န့ၣ်, အသးအိၣ်ထီၣ်ဝဲလၢကဒုးကဲထီၣ်အဝဲသ့ၣ် အခ့အၦၤအတၢ်မၤလၢကတီဒီးအနီၢ်ကစၢ်ဒၣ်ဝဲအဂီၢ်န့ၣ်လီၤ. သူၣ်လီသးကွံ တၢ်လၤတၢ်ကပီၤလၢ ပၢ်ဟ့ၣ်လီၤအဖိခွါအံၤန့ၣ်လီၤ. Ellen G. White,
Patriarchs and Prophets, p. 35.

`ဖး အ့းဖ့းစူး ၅း၅ ဒီး ကလီးစဲ ၃း၅ တက့ၢ်. စီၤပီလူးပၥ်တၢ်သူၣ်လီ သးကွံတၢ်လၢအဒ်သိးလိၥ်အသးဒီးမနုၤတမံၤလဲၣ် ဒီးလၢမနုၤအဃိလဲၣ်.`

လီၤဆီမးဆံးဒိၣ်လဲၣ်န့ၣ်, စီၤပီလူးဒုးဒ်သိးတၢ်သူၣ်လီသးကွံတၢ်အံၤ ဃုၥ်ဒီးတၢ်ဘါထီၣ်တၢ်ဂီၤတၢ်ဖီၣ်ခံဘျီညါမးလီၤ. ၦၤဂီၢ်မုၢ်မၤတၢ်ဂီၤတၢ်ဖီၣ် ဖဲအဘူၣ်ထီၣ်ဘါထီၣ်ဝဲအကတီၢ်လၢအဟ့ၣ်လီၤအသးဆူတၢ်အံၤအပူၤအါန့ၢ်ဒံး အဟ့ၣ်လီၤလၢယွၤအဂီၢ်န့ၣ်လီၤ. (၇ိမ့ၤ ၁း၂၅). ၀ံၤကဒီးန့ၣ်, တၢ်သူၣ်လီ သးကွံတၢ်အံၤ မ့ၢ်တၢ်လိၣ်ဘၣ်တၢ်တမံၤလၢတအိၣ်ဒီးၦၤဘၣ်န့ၣ်ဧါဒီး လိၣ်ဘၣ် တၢ်အံၤဒိၣ်ဒိၣ်ကလဲၥ်လၢသးကွံတၢ်အံၤအါန့ၢ်ဒ်ယွၤလၢအကဲထီၣ်ပသးအတၢ် သးအိၣ်န့ၣ်ဧါ.

သးဒ့ဒီအလီၢ်တအိၣ်လၢမုၣ်ကီၤလံၢ်န့ၣ်တသ့ၣ်ညါဆိဝဲလၢအတၢ် သးအိၣ်လၢအကမၣ်တဖၣ်ကဆှၢအီၤအဂီၢ်န့ၣ်ဘၣ်. ကမ့ၢ်တၢ်ဒ်သိးသိးဒီး ပဝဲဒၣ်သ့ၣ်တဖၣ်န့ၣ်လီၤ. တၢ်မၤလိၥ်လၢအထီဒါတၢ်သူၣ်လီသးကွံတၢ်, တၢ်မၤလိၥ်လၢအဘၣ်ဃးဒီးပတၢ်ဆိကမိၣ်တဖၣ်ဒုးဆိကတီၢ်ၦၤသ့လၢ လုၣ်သ့ၣ်ခါပတၥ်တၢ်မၤလိၥ်လၢအဂ့ၤသ့ၣ်တဖၣ်အဂီၢ်န့ၣ်လီၤ. (ကွၢ် ၂ၡမူၤအ့လး ၁၁ တက့ၢ်).

ဖး ၁တံၤမသ့း ၆း၆, ၇ တက့ၢ်. တၢ်ကွၢ်ထံဆိကမိၣ်စီၤပီလူး အတၢ်ကွဲးဖဲအံၤမၤစၢၤၦၤလၢကတြီဃၥ်တၢ်သူၣ်လီသးကွံတၢ်န့ၣ်ဒ်လဲၣ်.