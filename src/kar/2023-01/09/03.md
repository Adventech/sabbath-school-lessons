---
title:  ဘၣ်တၢ်ဆိၣ်အၢအီၤတမံၤလၢဒဲက၀ီၤပူၤ
date:   27/02/2023
---

မ့ၢ်တၢ်စံးကတိၤအီၤအဒိၣ်ကတၢၢ်တမံၤလၢ ၦၤအံၣ်စ၇့လးဖိအတၢ် စံၣ်စိၤတဲစိၤအပူၤန့ၣ်လီၤ. တုၤမ့ၢ်အဝဲသ့ၣ်ဟး၀့ၤ၀ီၤလၢၦၢ်မုၢ်ကနၢအပူၤ အနံၣ်လွံၢ်ဆံ၀ံၤဒီး, လၢခံကတၢၢ်န့ၣ် အဝဲသ့ၣ်လဲၤနုၥ်ဆူကီၢ်တၢ်စံးပၥ်အပူၤ န့ၣ်လီၤ. ခီဖျိတၢ်လီၤလးအဃိ, ၦၤအံၣ်စ၇့လးဖိသ့ၣ်တဖၣ်ခီဂၥ်ထံကျိယၢ်ဒ့ၣ် လၢဟီၣ်ခိၣ်သူဃ့အဖီခိၣ်န့ၣ်လီၤ. တၢ်ခီဂၥ်ထံကျိလၢဟီၣ်ခိၣ်ဃ့ထီအဖီခိၣ်အံၤ ဒုးအိၣ်ထီၣ်တၢ်သးဟးဂီၤလၢၦၤတခီဘီမုၢ်အစီၤပၤတဖၣ်အဂီၢ် ဒီးအသး တအိၣ်လၢၤလၢကဒုးတၢ်ဒီးၦၤအံၣ်စ၇့လးဖိတဖၣ်လၢၤဘၣ်လီၤ. (ယိၤရှူ ၅း၁). 

တၢ်အဆိကတၢၢ်တမံၤလၢကဘၣ်မၤနၢၤၦၤကီၢ်ကနၤဧၣ်ဖိန့ၣ် မ့ၢ်၀့ၢ်ယ၇ံၤဃိအ၀့ၢ်ခိၣ်ဒူလၢအကျၢၤအံၤန့ၣ်လီၤ. မတၤတဂၤမး, တုၤစီၤယိၤရှူ ဒၣ်လဲၥ် တသ့ၣ်ညါလၢကဘၣ်မၤနၢၤၦၤ၀့ၢ်ဖိသ့ၣ်တဖၣ်အံၤန့ၣ်ဘၣ်လီၤ. လၢတၢ်စံးဆၢစီၤယိၤရှူအတၢ်ထုကဖၣ်အပူၤ, ကစၢ်ယွၤလီၣ်ဖျါထီၣ်အတၢ် တိၥ်ပၥ်လၢကမၤဟးဂီၤ၀့ၢ်အံၤဒီးၦၤအံၣ်စ၇့လးဖိသ့ၣ်တဖၣ်လူၤပိၥ်ထွဲဝဲဒၣ် န့ၣ်လီၤ. ဘၣ်ဆၣ်ဒီးတၢ်မၤအသးလၢအတဂ့ၤဘၣ်တကပၤအိၣ်ထီၣ်ဝဲဒၣ် န့ၣ်လီၤ.

`ဖး ယိၤရှူ ၇ တက့ၢ်. တၢ်မၤအသးမနုၤတမံၤလၢၦၤအံၣ်စ၇့လးဖိ ဒုးန့ၢ်၀့ၢ်ယ၇ံၤဃိ၀ံၤအကတီၢ်န့ၣ် ဒီးတၢ်ကစီၣ်လၢပကဟံးန့ၢ်အီၤလၢပကစၢ် ဒၣ်ဝဲအဂီၢ်န့ၣ် မ့ၢ်မနုၤလဲၣ်.`

တုၤမ့ၢ်စီၤဧၤဃၣ် ဘၣ်သဂၢၢ်ဒီးတၢ်သံကွၢ်န့ၣ်, အဝဲအၢၣ်လီၤ အတၢ်ကမၣ်ဒီးစံးလၢအ "သူၣ်လီသးကွံ" တၢ်ဖိတၢ်လံၤသ့ၣ်တဖၣ်န့ၣ်လီၤ. ၦၤဧ့ၤဘြံၤဖိအတၢ်ကတိၤ "သူၣ်လီသးကွံ" (chmd) တဖျၢၣ် ဘၣ်တၢ်သူအီၤ လၢလံၥ်စီဆှံပူၤလၢအဂ့ၤတကပၤန့ၣ်လီၤ. တၢ်အဒိအတဲၥ်အိၣ်ဖဲ ဒၤနံးယ့လး ၉း၂၃ အပူၤ, ဖဲမူခိၣ်ကလူး, ကၤဘြံၤအ့လး, စံးဘၣ်အီၤလၢအဝဲ, "ဘၣ်တၢ်အဲၣ် အီၤဒိၣ်မး" န့ၣ်လီၤ.

ဘၣ်ဆၣ်သနၥ်က့, လၢတၢ်ဂ့ၢ်တၢ်ကျိၤအဝဲအံၤ, တၢ်ကတိၤ (chmd) တဖျၢၣ်အံၤ ကဲထီၣ်တၢ်ကစီၣ်လၢအတဂ့ၤဘၣ်န့ၣ်လီၤ. တၢ်ကလုၢ်အိၣ်ပၥ် ဖျါဖျါလၢသုတဘၣ်ဂုၥ်န့ၢ်ဆူၣ်တၢ်လၢနီၢ်ကစၢ်ဒၣ်ဝဲအဂီၢ် ဖဲတၢ်မၤနၢၤ၀့ၢ်တဖၣ် အံၤအဆၢကတီၢ်န့ၣ်ဘၣ်ဆၣ်, စီၤဧၤဃၣ်မၤဝဲဒီးၦၤအံၣ်စ၇့လးဖိဒီတကလုၥ် အလၤကပီၤဟါမၢ်ကွံၥ်ဝဲန့ၣ်လီၤ.

တၢ်မၤနၢၤအဝဲသ့ၣ်ဖဲ ဂဲ၀့ၢ်အံၤအလီၢ်ခံ, စီၤယိၤရှူပျံၤတၢ်လၢ ၦၤကီၢ်ကနၤဧၣ်ဖိဒီးၦၤအိၣ်ဆိးဖဲန့ၣ်သ့ၣ်တဖၣ်ကဟဲက၀ီၤအဝဲသ့ၣ်ဒီး မၤဟးဂီၤကွံၥ်အဝဲသ့ၣ်ခဲလၢၥ်လၢဟီၣ်ခိၣ်ချၢအံၤန့ၣ်လီၤ. (ယိၤရှူ ရး၉). နကမၤတၢ်လၢနမံၤအဒိၣ်အဂီၢ်အံၤဒ်လဲၣ်. အဂၤတမံၤန့ၣ်, ကစၢ်ယွၤအဲၣ်ဒိး တၢ်မၤနၢၤအံၤလၢကလီၣ်ဖျါထီၣ်အတၢ်စိတၢ်ကမီၤဒီးအတၢ်ဖံးတၢ်မၤလၢ ၦၤကလုၥ်လၢအအိၣ်ဆိးဝဲဖဲန့ၣ်တဖၣ်အမဲၥ်ညါန့ၣ်လီၤ. အဝဲသ့ၣ်အတၢ် မၤနၢၤတဖၣ်န့ၣ် ကဘၣ်မ့ၢ်တၢ်အုၣ်အသးလၢယွၤအတၢ်စိတၢ်ကမီၤအဂီၢ်န့ၣ် လီၤ. မ့ၢ်မးလီၤ, တၢ်မၤနၢၤအဝဲသ့ၣ်ဖဲ ဂဲ၀့ၢ်အံၤ သးသမူတဖၣ်ဟးဂီၤကွံၥ် တကးဒံးဘၣ်, တၢ်အုၣ်အသးအံၤကဲထီၣ်တၢ်လီၤတူၥ်လီၤကၥ်တမံၤန့ၣ်လီၤ.

ဆိကမိၣ်ထံကွၢ်လၢစီၤဧၤဃၣ်အံၤ စံးဝဲသ့လၢအတၢ်မၤအံၤမ့ၢ်ဝဲ, ဘၣ်ဝဲအဂ့ၢ်တက့ၢ်, ကဆိကမိၣ်ဝဲလၢ, ဂ့ၤလံ နမ့ၢ်ထိၣ်သတြီၤအီၤဒီး လၢအဘၣ်တၢ်ဂုၥ်န့ၢ်အီၤလၢအဂၤန့ၣ်, တၢ်အံၤမ့ၢ်ထဲတၢ်တစဲးဖိလီၤ. မတၤ တဂၤမးကသ့ၣ်ညါဝဲဘၣ်ဒီး မၤဘၣ်ဒိတၢ်သ့မနုၤလဲၣ်. လၢန့ၢ်အမဲၥ်ညါ, ယဟံၣ်ဖိဃီဖိလိၣ်ကျိၣ်စ့လီၤ. မ့ၢ်ပတြီဆၢပသးလၢတၢ်ဆိကမိၣ်ဒ်အံၤန့ၣ်သ့ဝဲ ဒ်လဲၣ်.