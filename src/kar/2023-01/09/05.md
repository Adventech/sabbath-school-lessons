---
title:  စီၤအနၤနံဒီးနီၢ်စးဖံး၇း
date:   01/03/2023
---

လၢတၢ်အိၣ်ဖှိၣ်ဖိသ့ၣ်တဖၣ်အဂီၢ်န့ၣ် မ့ၢ်တၢ်ဆၢကတီၢ်လၢအအိၣ် ဒီးတၢ်သူၣ်ဟူးသးဂဲၤန့ၣ်လီၤ. ဖဲသးစီဆှံဟဲလီၤလၢဘူၣ်ယဲၢ်ဆံ၀ံအလီၢ်ခံ, တၢ်မၢဖိသ့ၣ်တဖၣ်စံၣ်တဲၤတဲလီၤတၢ်လၢတၢ်စိတၢ်ကမီၤအပူၤ ဒီးၦၤလၢ အကထိတဖၣ်နုၥ်လီၤလၢတၢ်အိၣ်ဖှိၣ်အပူၤန့ၣ်လီၤ.

"ဒီးဘါထုကဖၣ်တၢ်အဖၢမုၢ်ဒီး, အအိၣ်ဖှိၣ်၇ိဖှိၣ်အလီၢ်န့ၣ် ဟူး၀းဝဲ, ဒီးၦၤခဲလၢၥ်လၢထီၣ်ၦဲၤထီၣ်ဒီးသးစီဆှံ ဒီးစံၣ်တဲၤတဲလီၤယွၤအကလုၢ်အကထါ လၢအသးခူတလ့ၢ်လီၤ. ဒီးၦၤဂီၢ်မုၢ်လၢအစူၢ်က့ၤနၥ်က့ၤတဖၣ်န့ၣ်, အိၣ်ဒီး အသူၣ်တဖျၢၣ်ဃီအသးတဖျၢၣ်ဃီ, ဒီးတစံးဘၣ်လၢအစုလီၢ်အခီၣ်ခိၣ် မ့ၢ်အတၢ်ဒၣ်ဝဲနီတဂၤဘၣ်. မ့မ့ၢ်အတၢ်ခဲလၢၥ်န့ၣ် ပၥ်ဃုၥ်ဝဲတပူၤဃီလီၤ" (မၤတၢ် ၄း၃၁, ၃၂).

စီၤအနၤနံဒီးနီၢ်စးဖံးရးဒိးန့ၢ်ဘၣ်တၢ်ခွဲးတၢ်ယၥ်ဒိၣ်နီၢ်မးလၢ ကဲထီၣ် ဘၣ်တၢ်အိၣ်ဖှိၣ်ဖိ, ထံၣ်ဘၣ်အတၢ်ဒိၣ်ထီၣ်ထီထီၣ်, ဒီးထံၣ်ဘၣ်သးစီဆှံ အတၢ်ဖံးတၢ်မၤလၢလၢၦဲၤၦဲၤအဃိန့ၣ်လီၤ. "အဂ့ၢ်ဒ်အံၤ, ၦၤဘၣ်ဖှီၣ်ဘၣ်ယၥ် တအိၣ်ဘၣ်လၢအကျါနီတဂၤဘၣ်. အဂ့ၢ်ဒ်အံၤ, ဖဲဒၣ်ၦၤအိၣ်ဒီးဟီၣ်ခိၣ် အက၀ီၤမ့ၢ်ဂ့ၤ, ဟံၣ်ဧိၤဃီဧိၤမ့ၢ်ဂ့ၤ, ဆါကွံၥ်ဝဲ, ဒီးဟဲစိၥ်တၢ်လၢအဆါကွံၥ်ဝဲ အၦ့ၤ, ဒီးပၥ်လီၤဝဲလၢၦၤတၢ်မၢဖိတဖၣ်အခီၣ်ထံးလီၤ. ဒီးဒ်ၦၤဂ့ၤန့ၢ် ဘၣ်တၢ်အလီၢ်အိၣ်ဝဲအသိးန့ၣ်, တၢ်နီၤဟ့ၣ်ဝဲစုၥ်စုၥ်လီၤ" (မၤတၢ် ၄း၃၄-၃၅).

မ့ၢ်ဒၣ်အဆၢကတီၢ်ဖဲအံၤလၢ စီၤအနၤနံဒီးနီၢ်စးဖံးရး သးအိၣ်လၢ အထံၣ်ဘၣ်တၢ်ဟဲကဲထီၣ်သးအဂ့ၢ်အကျိၤဃိ, ဆၢတဲၥ်လၢကဆါလီၤကွံၥ် အတၢ်စုလီၢ်ခီၣ်ခိၣ်တနီၤဒီး မၤဘူၣ်လီၤလၢတၢ်အိၣ်ဖှိၣ်ကဒိၣ်ထီၣ်ဝဲအဂီၢ်န့ၣ် လီၤ. မ့ၢ်တၢ်ဂ့ၤတမံၤလၢဆၢကတီၢ်ခဲအံၤအဂီၢ်န့ၣ်လီၤ.

`ဖး မၤတၢ် ၅း၁-၁၁ တက့ၢ်. တၢ်ဟံးဃၥ်ကျိၣ်စ့တနီၤ, မ့တမ့ၢ် တၢ်လံၣ်တၢ်လီအအံၤ, နဆိကမိၣ်လၢမ့ၢ်အအၢဒိၣ်ထီၣ်ဆံးအါလဲၣ်. ဘၣ်မနုၤ တၢ်စံၣ်ညီၣ်အံၤဆူၣ်နီၢ်မးလဲၣ်. `

လၢအခီၣ်ထံးန့ၣ် ဖျါမးလၢအဝဲသ့ၣ်မ့ၢ်ၦၤသူၣ်တီသးလိၤလၢအသး အိၣ်မၤစၢၤတၢ်မၤအလီၢ်န့ၣ်လီၤ. ဘၣ်ဆၣ်သနၥ်က့, လၢခံက့ၤန့ၣ်, စီၤအနၤနံ ဒီးနီၢ်စးဖံးရးအံၤ မၤကမၣ်ဘၣ်သးစီဆှံဒီးလဲၤနုၥ်ဆူတၢ်သူၣ်လီသးကွံအပူၤ န့ၣ်လီၤ. အဝဲသ့ၣ်သးအုးလီၤက့ၤအသးလၢ အတၢ်အၢၣ်လီၤအပူၤဒီး တၢ်ဆိၣ်ဂ့ၤဆိၣ်၀ါအတၢ်စိတၢ်ကမီၤဟးမၢ်ကွံၥ်ဝဲလၢအတၢ်သးအိၣ်မၤယွၤ အတၢ်အပူၤန့ၣ်လီၤ. Ellen G. White, The Acts of The Apostle, p. 72). အဂၤတမံၤန့ၣ်, အဝဲသ့ၣ်စးထီၣ်လၢအတၢ်သူၣ်အိၣ်သးအိၣ်အပူၤ ဘၣ်ဆၣ်, အတၢ်သူၣ်လီသးကွံတၢ်ဆှၢအဝဲသ့ၣ်ဒ်သိးကပၥ်မၤအသးလၢ အမ့ၢ် အသးအိၣ်တၢ်အနီၢ်ကီၢ်အဂီၢ်န့ၣ်လီၤ.

"ဒီးတၢ်အိၣ်ဖှိၣ်ခဲလၢၥ်, ဒီးကယဲၢ်ၦၤလၢအနၢ်ဟူတၢ်မၤအသး တဖၣ်န့ၣ်, ဘၣ်ပျံၤဘၣ်ဖုးဒိၣ်မးလီၤ" (မၤတၢ် ၅း၁၁). တၢ်မၤအသးအံၤ ၀ံၤအလီၢ်ခံဒီး, ၦၤဂီၢ်မုၢ်သ့ၣ်တဖၣ်န့ၣ် ကအိၣ်ဒီးတၢ်ပလီၢ်ပဒီအါထီၣ်လၢ ကဟ့ၣ်တၢ်ဆံဆဲၣ်ပူတပူအဂီၢ်လီၤ. ဘၣ်ဆၣ်ဒီး, တၢ်သးအုးလၢအမၤ အသးအံၤ တကဲထီၣ်တၢ်ဟ့ၣ်ပလီၢ်တမံၤလၢတၢ်တီတၢ်လိၤလၢတၢ်ဟ့ၣ် တၢ်ဆံဆဲၣ်ပူတပူအဂီၢ်ဘၣ်. လၢအလီၢ်န့ၣ်, မ့ၢ်အသိၣ်လိၦၤတၢ်မနုၤတမံၤလၢ တၢ်သူၣ်လီသးကွံအံၤဆှၢၦၤသ့ဆူလဲၣ်.