---
title:  ပလီၢ်သးလၢတၢ်သူၣ်လီသးကွံတၢ်
date:   25/02/2023
---

### တၢ်မၤလိတနွံအံၤအဂီၢ်ဖး
၀ံယၡါယၤ ၁၄း၁၂-၁၄;  အ့းဖ့းစူး ၅း၅;  ယိၤရှူ ရး  ယိၤဟၣ် ၁၂း၁-၈;  မၤတၢ် ၅း၁-၁၁;  ၁က၇ံၣ်သူး ၁၀း၁၃.

> <p>တၢ်ကလုၢ်ထူ</p>
> "ဒီးစံးဘၣ်ၦၤတဖၣ်, တၢ်ပံၥ်တၢ်ကီခဲလၢၥ်န့ၣ်, တိၢ်သုသးဒီးဟးဆှဲး တက့ၢ်. အဂ့ၢ်ဒ်အံၤ, ၦၤကညီအတၢ်မူတမ့ၢ်ဘၣ်အစုလီၢ်အခီၣ်ခိၣ်အိၣ် အါအါကလဲၥ်န့ၣ်ဘၣ်" (လူၤကၣ် ၁၂း၁၅).

တၢ်သူၣ်လီသးကွံအံၤ ဘၣ်တၢ်ထုးထီၣ်အခီပညီလၢအမ့ၢ်တၢ်ဆၢန့ၣ် ဘၣ်တၢ်ထူးတၢ်တီၤလၢအတလၢအခၢးလၢအတအိၣ်ဘၣ်ဒီးအီၤဘၣ်န့ၣ်လီၤ. တၢ်သူၣ်လီသးကွံအံၤ မ့ၢ်တၢ်လၢအဒိၣ်အမုၢ်တမံၤလၢအဒ်သိးလိၥ်သးဒီး တၢ်လံၣ်တၢ်လီ, တၢ်ဟုၣ်တၢ်, တၢ်မၤသံတၢ်တဖၣ်, ဒီးမၤဟးဂီၤတၢ်ဒိၣ်ဒိၣ် ကလဲၥ်တုၤဒၣ်လဲၥ်ကစၢ်ယွၤဟ့ၣ်ပလီၢ်လၢအတၢ်မၤလိၥ်အပူၤန့ၣ်လီၤ. "သးကွံၦၤလၢနဃၢၤအဟံၣ်တဂ့ၤ. ၦၤလၢနဃၢၤအမါဂ့ၤ, အကုၢ်အၦၤ ပိၥ်ခွါဂ့ၤ, အကုၢ်အၦၤပိၥ်မုၣ်ဂ့ၤ, အဂီၤဖံးဂ့ၤ, အကသ့ၣ်ယီၤဂ့ၤ, ဖဲဒၣ်ၦၤလၢ နဃၢၤအတၢ်တမံၤမံၤဂ့ၤ, သုတသးကွံအီၤတဂ့ၤ" (၂မိၤၡွ ၂၀း၁၇).

တၢ်သးလီတၢ်အံၤ ဘၣ်တၢ်ပၥ်ဃုၥ်အီၤတပူၤဃီဒီးတၢ်ဒဲးဘးလၢ အအၢတဖၣ် လၢအထုးထီၣ်ကွံၥ်ၦၤတဂၤလၢ်လၢ်လၢယွၤအဘီအမုၢ်အပူၤန့ၣ် လီၤ. "မ့ၢ်သုတသ့ၣ်ညါဘၣ်လၢ ၦၤတတီတလိၤဘၣ်န့ၣ်, တန့ၢ်ဘၣ်သါယွၤ အဘီအမုၢ်န့ၣ်ဘၣ်ဧါ. သုတလီလီၤသုသးတဂ့ၤ. ၦၤမၤကမၣ်မုၣ်ပိၥ်မုၣ် ပိၥ်မၢၤမ့ၢ်ဂ့ၤ, ၦၤဘါတၢ်ဂီၤမ့ၢ်ဂ့ၤ, ၦၤအဲၣ်ဘၢတၢ်မ့ၢ်ဂ့ၤ, ၦၤဒိးတၢ်အဲၣ်ပကၢၤ မ့ၢ်ဂ့ၤ, ၦၤအဲၣ်ပကၢၤတၢ်မ့ၢ်ဂ့ၤ, ၦၤဟုၣ်တၢ်မ့ၢ်ဂ့ၤ, ၦၤသးကွံစ့မ့ၢ်ဂ့ၤ, ၦၤအီမူၤသံး မ့ၢ်ဂ့ၤ, ၦၤဒုၣ်ဒွဲၣ်တၢ်မ့ၢ်ဂ့ၤ, ၦၤအီၣ်ကဘျံးအီၣ်ကဘျၣ်တၢ်မ့ၢ်ဂ့ၤ, တန့ၢ်ဘၣ် သါယွၤအဘီအမုၢ်ဘၣ်လီၤ. ၁က၇ံၣ်သူး ၆း၉, ၁၀.

တၢ်သူၣ်လီသးကွံတၢ်အံၤအပတီၢ်အိၣ်ဒ်သိးဒီးတၢ်အဲၣ်ပကၢၤတၢ်, တၢ်ဘါတၢ်ဂီၤတၢ်ဖီၣ်, ဒီးတၢ်အဲၣ်ဘၢတၢ်တဖၣ်န့ၣ်လီၤဧါ. လၢတၢ်န့ၣ်အဃိ, လံၥ်စီဆှံပၥ်ဖျါထီၣ်ဝဲဒီးတနွံအံၤပကွၢ်တၢ်ဒိတၢ်တဲၥ်သ့ၣ်တဖၣ်လၢအတဂ့ၤ ဘၣ်အံၤဆံးဒိၣ်လဲၣ်အဂ့ၢ်ဒီး ဒ်သိးပကမၤနၢၤအီၤဒ်လဲၣ်ဒ်လဲၣ်အဂ့ၢ်န့ၣ်လီၤ.