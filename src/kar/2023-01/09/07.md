---
title:  တၢ်ဆိကမိၣ်ဆူညါအဂီၢ်
date:   03/03/2023
---

လၢတၢ်မၤနၢၤ၀့ၢ်ယ၇ံၤဃိအပူၤန့ၣ်, စီၤဧၤဃၣ်တမ့ၢ်ၦၤထဲတဂၤဧိၤ လၢအဟဲက့ၤစိၥ်ထူဧိၤစ့ဧိၤဆူအတၢ်လီၢ်အံၤန့ၣ်ဘၣ်. စီၤယိၤရှူစံးဘၣ် အၦၤသ့ၣ်တဖၣ်လၢ ကဟဲက့ၤစိၥ်တၢ်ဖိတၢ်လံၤလၢအမ့ၢ် တိၢ်ဘီ, ထး, ထူ, စ့ သ့ၣ်တဖၣ်လၢ ကစၢ်ယွၤအဟံၣ်ပူၤအဂီၢ်န့ၣ်လီၤ. (ယိၤရှူ ၆း၁၆, ၂၄). တၢ်ဂုၤဂၤန့ၣ် ကဘၣ်တၢ်ဒွဲၣ်အူကွံၥ်အီၤခဲလၢၥ်န့ၣ်လီၤ. ဘၣ်ဆၣ်ဒီး, စီၤဧၤဃၣ် မ့ၢ်ၦၤထဲတဂၤလၢအပၥ်တၢ်မၤန့ၢ်သ့ၣ်တဖၣ်အံၤလၢအဟံၣ်ဃီအဂီၢ်န့ၣ်လီၤ. "ၦၤအံၣ်စ၇့လးဖိလၢ အကကွဲၢ်တဖၣ်အကျါ, ၦၤအိၣ်ထဲတဂၤလၢၦၤမၤနၢၤတၢ် အကျါအံၤ လၢအလုၣ်သ့ၣ်ခါပတၥ်ကစၢ်ယွၤအတၢ်သိၣ်တၢ်သီန့ၣ်လီၤ. စီၤဧၤဃၣ်အတၢ်သူၣ်လီသးကွံအိၣ်ထီၣ်အသးလၢ အမ့ၢ်ကီၢ်ၡံနၢ်အတၢ်ကူ တၢ်သိးအံၤန့ၣ်လီၤ. မၤတၢ်ဒဲးဘးတမံၤ၀ံၤတမံၤ ဒီးတုၤလၢအဟံးန့ၣ်ထူ, စ့လၢအဘၣ်ဃးဒီးယွၤအတၢ်လုၢ်ဒိၣ်ၦ့ၤဒိၣ်အလီၢ်န့ၣ်လီၤ. အဝဲဂုၥ်န့ၢ်ဆူၣ် ကစၢ်ယွၤအတၢ်လၢအမ့ၢ်တၤသၣ်ဆိလၢကီၢ်ကနၤဧၣ်အံၤအပူၤန့ၣ်လီၤ.

လၢစီၤပီလူးပၥ်ဖျါထီၣ်တၢ်ကမၤအသးလၢ မုၢ်နံၤခံကတကၢ်အပူၤန့ၣ်, အဆိကတၢၢ်ခံမံၤန့ၣ် မ့ၢ်ဝဲတၢ်ပၥ်သးဘၣ်ဃးကျိၣ်စ့ဒီးတၢ်စုလီၢ်ခီၣ်ခိၣ်သ့ၣ် တဖၣ်န့ၣ်လီၤ. ဘၣ်ဆၣ်သ့ၣ်ညါလၢမုၢ်နံၤခံကတၢၢ်တဖၣ်အပူၤန့ၣ်, အဆၢ ကတီၢ်လၢအကီခဲဖးဒိၣ်ကဟဲဝဲန့ၣ်လီၤ. "အဂ့ၢ်ဒ်အံၤ, ၦၤကညီကမ့ၢ်ၦၤသးကွံစ့, ၦၤခိးထဲသိးလိၥ်အသး" တၢ်အဲၣ်ကျိၣ်စ့ဒီးတၢ်အဲၣ်လီၤသးအံၤ မ့ၢ်ၦၤကညီ အတၢ်အိၣ်အသးလၢမုၢ်နံၤခံကတၢၢ်အတီၢ်ပူၤန့ၣ်လီၤ.