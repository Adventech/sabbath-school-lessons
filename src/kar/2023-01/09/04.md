---
title:  စီၤယူဒၤအတၢ်ပၥ်သး
date:   28/02/2023
---

ပူလၢအလီၤသးအုးဒိၣ်ကတၢၢ်လၢလံၥ်စီဆှံအပူၤန့ၣ် မ့ၢ်စီၤယူဒၤ အံၣ်စကၤ၇ံၤအိၥ်အဂ့ၢ်န့ၣ်လီၤ. စီၤယူဒၤအိၣ်ဒီးတၢ်ခွဲးတၢ်ယၥ်ဒ်ၦၤ ၁၁ ဂၤ အသိး လၢဟီၣ်ခိၣ်ချၢအတၢ်စံၣ်စိၤတဲစိၤအပူၤအံၤလၢအမ့ၢ်, တၢ်အိၣ်ဘူးဒီး ကစၢ်ခ၇ံၥ်လၢကိးဆၢကတီၢ်ဒဲးအပူၤ ဒီးမၤလိဘၣ်တၢ်မူအထူအယိၥ်အတၢ်မ့ၢ် တၢ်တီအဂ့ၢ်လၢ ကစၢ်ခ၇ံၥ်အနီၢ်ကစၢ်ဒၣ်ဝဲအအိၣ်န့ၣ်လီၤ. ၦၤလၢအတၢ်ခွဲး တၢ်ယၥ်တအိၣ်ဒ်သိးဒီးစီၤယူဒၤဘၣ်န့ၣ်, ကဒိးန့ၢ်ဘၣ်တၢ်မူအထူယိၥ်သ့ဝဲဒီး မ့မ့ၢ်စီၤယူဒၤတခီ, လီၤသးအုးဒိၣ်မးလၢအတၢ်မူထူယိၥ်ဘၣ်ဟးဂီၤကွံၥ်ဝဲဒၣ် န့ၣ်လီၤ.

တၢ်မၤအသးဒ်လဲၣ်. ပထံၣ်န့ၢ်တၢ်စံးဆၢသ့ထဲတၢ်ကတိၤတဖျၢၣ်ဧိၤ လၢအမ့ၢ်, "တၢ်သူၣ်လီသးကွံ" သးအတၢ်သူၣ်လီသးကွံတၢ်န့ၣ်လီၤ.

`ဖး ယိၤဟၣ် ၁၂း၁-၈ တက့ၢ်. နီၢ်မၤ၇ံမၤတၢ်မနုၤတမံၤလၢအထုးန့ၢ် ၦၤသး ဖဲမူးအဆၢကတီၢ်အံၤန့ၣ်လဲၣ်. စီၤယူဒၤစံးကတိၤဆၢတၢ်ဒ်လဲၣ်. ကစၢ်ခ၇ံၥ်စံးဆၢတၢ်ဒ်လဲၣ်.`

ကစၢ်ခ၇ံၥ်အတၢ်သိၣ်က့ၤသီက့ၤစီၤယူဒၤအတၢ်သူၣ်လီသးကွံ တၢ်အံၤဆှၢအီၤဆူအတၢ်လဲၤလၢၦၤလုၢ်တၢ်ဒိၣ်အအိၣ်တဘျီဃီ ဖဲကစၢ်ခ၇ံၥ် အဒုၣ်အဒါခဲလၢၥ်တဖၣ်အိၣ်ဖှိၣ်ဝဲအလီၢ်န့ၣ်လီၤ. အဝဲဟ့ၣ်လီၤကစၢ်ခ၇ံၥ်ဆူ ၦၤသ့ၣ်တဖၣ်အအိၣ်ဒီးဆါလီၤကွံၥ်အီၤလၢၥ်စ့စှၤန့ၢ်ဒံးနီၢ်မၤ၇ံအတၢ်ဟ့ၣ်ဒ်န့ၣ် လီၤ. (မးသဲ ၂၆း၁၄-၁၆).

တၢ်ဟဲကဲထီၣ်သးဒီးစီၤယူဒၤဒ်လဲၣ်. အိၣ်ဒီးတၢ်ခွဲးတၢ်ယၥ်လၢ အလီၤလိၣ်လီၤလးဒိၣ်အံၤ ဘၣ်မနုၤလၢအမၤတၢ်အၢလၢအဒိၣ်နီၢ်မးအံၤန့ၣ် လဲၣ်. ဒ် E. G. White စံးဝဲအသိး, "စီၤယူဒၤအဲၣ်ကစၢ်ခ၇ံၥ်ဒီးအဲၣ်ဒိး အိၣ်ဝဲဒီးအီၤလီၤ. အသးအိၣ်လၢကဆီတလဲအတၢ်အိၣ်မူဒီးအသကဲၥ်ပ၀; ဒီးမုၢ်လၢ်ဝဲလၢကဒိးန့ၢ်ဘၣ်ဝဲခီဖျိအတၢ်၇့ဒီးကစၢ်ခ၇ံၥ်အံၤန့ၣ်လီၤ. တၢ်အုၣ်က့ၤခီၣ်က့ၤကစၢ်တဟီထီၣ်ကွံၥ်စီၤယူဒၤဘၣ်, ဟ့ၣ်အီၤတၢ်လီၢ်လၢ တဆံခံဂၤအကျါန့ၣ်လီၤ. နၥ်န့ၢ်အီၤလၢမၤတၢ်စံၣ်တဲၤတဲလီၤအတၢ်ဖံးတၢ်မၤ န့ၣ်လီၤ. ဟ့ၣ်လီၤဝဲတၢ်စိတၢ်ကမီၤလၢကမၤဘျါက့ၤၦၤဆါဒီး ဟီၣ်ထီၣ်ကွံၥ် တၢ်နါအဂီၢ်န့ၣ်လီၤ. ဘၣ်ဆၣ်ဒီး, စီၤယူဒၤတတုၤထီၣ်တၢ်လီၢ်လၢကဟ့ၣ်လီၤ အသးလၢၥ်လၢၥ်ဆ့ဆ့ဆူကစၢ်ခ၇ံၥ်အအိၣ်န့ၣ်ဘၣ်." The Desire of Ages, p. 716.

လၢအကတၢၢ်န့ၣ်, ပအိၣ်ဒီးတၢ်သကဲၥ်ပ၀;လၢအတဂ့ၤဘၣ် ကိးဂၤဒဲးလၢပကဘၣ်ဟ့ၣ်လီၤသးဒီးကမၤနၢၤတၢ်ခီဖျိကစၢ်ယွၤအစိအကမီၤ န့ၣ်လီၤ. ဘၣ်ဆၣ်ဒီး, စီၤယူဒၤတဟ့ၣ်လီၤသးဆူခ၇ံၥ်အအိၣ်လၢၥ်လၢၥ်ဆ့ဆ့ ဘၣ်အဃိ, တၢ်သူၣ်လီသးကွံလၢကဘၣ်မၤနၢၤဝဲန့ၣ်, အတၢ်မၤနၢၤက့ၤအီၤဒီး ကဲထီၣ်တၢ်သးအုးဒိၣ်နီၢ်မးန့ၣ်လီၤ.

ၦၤလၢပကျါအံၤ တလဲၤခီဖျိဘၣ်တၢ်သူၣ်လီသးကွံတၢ်ဘၣ်န့ၣ် အိၣ်ၦဲၤဂၤလဲၣ်. ပကဘၣ်လဲၤခီဖျိတၢ်ဒ်အံၤကိးဂၤဒဲးဘၣ်ဃးဒီးတၢ်သးလီ တၢ်တမံၤ မ့တမ့ၢ်လၢအဂၤတမံၤအဖီခိၣ်န့ၣ်လီၤ. စီၤယူဒၤအတၢ်သးလီန့ၣ် မ့ၢ်ကျိၣ်စ့လီၤ, ဒီးတၢ်အံၤမ့ၢ်အသးဒၣ်ဝဲအတၢ်ကီတၢ်ခဲတမံၤလၢဆှၢအီၤဆူ တၢ်ဆါလီၤကွံၥ်ကစၢ်ခ၇ံၥ်န့ၣ်လီၤ. မ့ၢ်မးတၢ်မၤလိလၢအလီၤပျံၤလီၤဖုး တမံၤလၢတၢ်သူၣ်လီသးကွံဟဲစိၥ်န့ၢ်ၦၤန့ၣ်လီၤ. တၢ်လၢအဖျါဝဲဆံးကိၥ်ဖိ, သးအတၢ်လိၣ်ဘၣ်ယိယိဖိအံၤဆှၢၦၤကညီဆူတၢ်ဟးဂူၥ်ဟးဂီၤဒီးတၢ်မူထူယိၥ် လီၤမၢ်ကွံၥ်သ့ဝဲဒၣ်န့ၣ်လီၤ.