---
title:  တၢ်ပၥ်ပနီၣ်အကတီၢ်ဒီးတၢ်လိၢ်န့ၢ်တၢ်အပတီၢ်တဖၣ်
date:   02/02/2023
---

`ဖး ၅မိၤၡွ ၁၅း၁-၅ တက့ၢ်. လံၥ်စီဆှံအံၤ ပၥ်ဖျါထီၣ်ကစၢ်ယွၤ အတၢ်ဘၣ်အသးလၢအၦၤဂီၢ်မုၢ်အဂီၢ်န့ၣ်ဒ်လဲၣ်.`

တၢ်လၢအဘၣ်ထွဲလိၥ်အသးဒီးတၢ်နွံနံၣ်အတၢ်ပၥ်ပနီၣ်န့ၣ်, (၂မိၤၡွ ၂၁း၂;  ၃မိၤ ၂၅း၃, ၄). တမ့ၢ်ထဲလၢကုၢ်မ့တမ့ၢ်ခ့ၦၤဒီးအဟီၣ်ခိၣ်လီၢ် အတၢ်သိၣ်တၢ်သီဘၣ်, မ့ၢ်စ့ၢ်ကီးဃုၥ်ဒီးၦၤလၢအဟ့ၣ်လိၢ်န့ၢ်ၦၤတၢ်သ့ၣ်တဖၣ် အဂီၢ်န့ၣ်လီၤ. မ့ၢ်လၢၦၤဟ့ၣ်လိၢ်တၢ်တဖၣ်တအဲၣ်ဒိးပျၢ်ကွံၥ်ၦၤဂၤအကမၢ် ဘၣ်အဃိ, ကမၢ်အဆၢကတီၢ်လၢကဘၣ်ဟံးဃၥ်ဝဲန့ၣ် မ့ၢ်ဒၣ်နွံနံၣ်န့ၣ်လီၤ. ပမ့ၢ်ကွၢ်လၢလံၥ်စီဆှံအဆၢတဖၣ်အတၢ်ပၥ်ဖျါအံၤ, ကစၢ်ယွၤန့ၣ်ပၥ်ဖျါထီၣ် အတၢ်ကဟုကယၥ်ဘၣ်ဃးကျိၣ်စ့အဂ့ၢ်အကျိၤ, လီၤဆီဒၣ်တၢ်လၢအဘၣ်ထွဲဒီး ၦၤအံၣ်စ၇့လးဖိသ့ၣ်တဖၣ်န့ၣ်လီၤ. လံၥ်စီဆှံအဆၢတဖၣ်အံၤ ကတိၤဖျါစ့ၢ်ကီး လၢကစၢ်ယွၤပၥ်ပနီၣ်ဒ့ၣ်ကမၢ်အနီၢ်ကီၢ်လၢတၢ်အံၤမ့ၢ်တဂ့ၤဘၣ်နၥ်သက့န့ၣ် လီၤ. ယွၤဟ့ၣ်သဆၣ်ထီၣ်ဆူၣ်စ့ၢ်ကီးလၢဒ့ၣ်ကမၢ်အံၤ ကဘၣ်တၢ်ဟးဆှဲး အီၤလၢအဂ့ၤကတၢၢ်န့ၣ်လီၤ.

ပမ့ၢ်ထိၣ်သတြီၤလၢမုၢ်မဆါတနံၤအံၤန့ၣ်, တၢ်လီၢ်အါပူၤလၢ ဟီၣ်ခိၣ်ချၢအံၤ ဟ့ၣ်လိၢ်တၢ်လၢကၦ့ၤဟံၣ်ဃီလၢအနံၣ်သၢဆံ, လွံၢ်ဆံအတီၢ် ပူၤမးန့ၣ်လီၤ. ဘၣ်မနုၤလၢဟံၣ်ဃီတဖၣ်အၦ့ၤဒိၣ်မးလဲၣ်န့ၣ် မ့ၢ်လၢတၢ်ဆါ လီၤအီၤလၢကမၢ်အပူၤသ့ဝဲအဃိန့ၣ်လီၤ.

အဆၢကတီၢ်ဖဲအံၤန့ၣ်, ၦၤအါဒံအါဂၤ, မိၢ်ပၢ်ဒီးကၠိဖိသ့ၣ်တဖၣ် ဆိကမိၣ်ထီၣ်လၢကဃ့လိၢ်န့ၣ်ကျိၣ်စ့လၢတၢ်မၤလိမၤဒီးအဂီၢ်န့ၣ်လီၤ. တၢ်ဒိးန့ၢ် ဘၣ်တၢ်ကူၣ်ဘၣ်ကူၣ်သ့လၢကၠိအံၤကဲထီၣ်တၢ်ကီတၢ်ခဲလၢကဘၣ်လိးက့ၤ အကမၢ်လၢအတၢ်အိၣ်မူဒီကတီၢ်ညါမးန့ၣ်လီၤ. ၦၤတနီၤနီၤကဘၣ်လိၢ်န့ၢ် ကျိၣ်စ့လၢအတၢ်မၤလိအဂီၢ်ဘၣ်ဆၣ် ဆိကမိၣ်ထီၣ်တၢ်ဂ့ၢ်သ့ၣ်တဖၣ်အံၤန့ၣ် လီၤ. ကဘၣ်က့ၤဟ့ၣ်က့ၤကမၢ်အံၤဃုၥ်ဒီးစ့အအ့ၣ်န့ၢ်လီၤ. ဂုၥ်ကျဲးစၢးမၤန့ၣ် တၢ်မၤစၢၤလၢအဟဲဘၣ်ဃးဒီးတၢ်ဟ့ၣ်လီၤလၢတၢ်ကူၣ်ဘၣ်ကူၣ်သ့အဂီၢ်တက့ၢ်. မၤတၢ်မၤဒီးဂုၥ်ကျဲးစၢးပၥ်ဖှိၣ်ထီၣ်စ့လၢကထီၣ်ကၠိအဂီၢ်တက့ၢ်. ဟံးန့ၢ် တၢ်မၤလိလၢနကဒိးန့ၢ်ဘၣ်တၢ်မၤညီညီအဂီၢ်န့ၣ်တက့ၢ်. ဃ့လၢမိၢ်ပၢ် ကမၤစၢၤတက့ၢ်. လၢလံၥ်စီဆှံအပူၤန့ၣ်, မိၢ်ပၢ်သ့ၣ်တဖၣ်ဟ့ၣ်ဖိစံၥ်လီၢ်ဒ်သိး ဖိသ့ၣ်တဖၣ်ကမၤဝဲလၢအတၢ်အိၣ်မူအဂီၢ်န့ၣ်လီၤ. မုၢ်မဆါတနံၤညါအံၤ, တၢ်န့ၢ်သါန့ၣ် ကဘၣ်မ့ၢ်က့ၤဝဲတၢ်ကူၣ်ဘၣ်ကူၣ်သ့ ဒ်သိးဖိသ့ၣ်တဖၣ် ကဆၢထၢၣ်လၢအကစၢ်ဒၣ်ဝဲအတၢ်သ့တၢ်ဘၣ်အဖီခိၣ်န့ၣ်လီၤ.

ဟီၣ်ခိၣ်လၢအဂ့ၤပူၤန့ၣ်, တၢ်လိၢ်န့ၣ်ကျိၣ်စ့သ့ၣ်တဖၣ်တကြၢးအိၣ်ဝဲ ဘၣ်လီၤ. ဘၣ်ဆၣ်ဒီးမ့ၢ်လၢပတအိၣ်ဘၣ်လၢဟီၣ်ခိၣ်လၢၦဲၤအပူၤဘၣ်အဃိ, တၢ်ဆၢကတီၢ်ကအိၣ်ထီၣ်ဝဲလၢပကဘၣ်လိၢ်န့ၢ်ကျိၣ်စ့န့ၣ်လီၤ. အိၣ်ဒီး တၢ်လီၤတံၢ်လီၤဆဲးလၢတၢ်အၢၣ်လီၤအီလီၤအဂ့ၤကတၢၢ် ဒီးစ့အ့ၣ်လၢ အကြၢးကတၢၢ်လၢနဂီၢ်န့ၣ်တက့ၢ်. မ့ၢ်၀ံၤမးဒီး, ဟံးလိၢ်န့ၢ်အီၤလၢအစှၤကတၢၢ် ဒီးလိးက့ၤလၢအဆိကတၢၢ် ဒ်သိးအအ့ၣ်သုတထီၣ်အါအါဘၣ်န့ၣ်တက့ၢ်. တၢ်သိၣ်တၢ်သီမ့ၢ်အိၣ်ဒ်အံၤလၢၦၤကညီကဘၣ်မၤထွဲအီၤဒ်အံၤဘၣ်ဆၣ်, ပကြၢးမးလၢကဟးဆှဲးဟံးလိၢ်န့ၢ်ကျိၣ်စ့ဒီး ခီဖျိတၢ်လူၤပိၥ်ထွဲလံၥ်စီဆှံအတၢ် သိၣ်လိနဲၣ်လိဘၣ်ဃးဒီးကျိၥ်စ့အံၤအဂီၢ်န့ၣ် ပဟးဆှဲးတၢ်အိၣ်ဒီးဒ့ၣ်ကမၢ်အံၤ သ့ဝဲဒီးတၢ်ကိၢ်တၢ်ဂီၤဒိၣ်ဒိၣ်လၢပဖီခိၣ်ဒီးပဟံၣ်ဃီအဖီခိၣ်တအိၣ်လၢၤဝဲဘၣ် န့ၣ်လီၤ. 

နမ့ၢ်ဒုးလိၢ်န့ၢ်နကျိၣ်စ့ဆူၦၤဂၤအအိၣ်န့ၣ်, မ့ၢ်နအိၣ်ဒီးတၢ်တီတၢ်လိၤ ဒီးတၢ်သူၣ်ကညီၤသးကညီတၢ်လၢ အဝဲသ့ၣ်အဖီခိၣ်သ့ဝဲဒ်လဲၣ်တကလုၥ်လဲၣ်. နကစံးဆၢက့ၤကစၢ်ယွၤလၢတၢ်ဂ့ၢ်လၢနမၤအီၤအံၤဒ်လဲၣ်. (ကွၢ်စံၣ်တဲၤ တဲလီၤတၢ် ၁၂း၁၄ တက့ၢ်).