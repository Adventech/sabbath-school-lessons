---
title:  ဒ့ၣ်ကမၢ်အတၢ်ကီတၢ်ခဲတဖၣ်
date:   29/01/2023
---

`ဖး ၅မိၤၡွ ၂၈း၁, ၂, ၁၂ တက့ၢ်. ကစၢ်ယွၤအတၢ်တိၥ်ပၥ်လၢ အၦၤဂီၢ်မုၢ်အဂီၢ် ဘၣ်ဃးဒီးဒ့ၣ်ကမၢ်န့ၣ် မ့ၢ်မနုၤလဲၣ်. ပကတုၤထီၣ်လၢ တၢ်တိၥ်ပၥ်အံၤအပတီၢ်လၢကျဲဒ်လဲၣ်. တၢ်ပၥ်ဖျါအံၤ မ့ၢ်လီၤဆီလိၥ်အသးဒီး ပတၢ်ထံၣ်ဘၣ်ဆၣ်, ပဟံးန့ၢ်အီၤဒီးသူအီၤလၢပကစၢ်အဂီၢ်သ့ဝဲဒ်လဲၣ်.`

တၢ်ဃုထံၣ်န့ၢ်ပၥ်ဖျါထီၣ်ဝဲလၢ တၢ်ဂ့ၢ်မိၢ်ၦၢ်အိၣ်ဝဲသၢထံၣ်လၢ ၦၤကညီတဖၣ်ဘၣ်သဂၢၢ်ဒီးကျိၣ်စ့အတၢ်ကီတၢ်ခဲအဂ့ၢ်န့ၣ်လီၤ. ဘၣ်တၢ်ပၥ်ဖျါအီၤဖဲအံၤဒ်အဖီလၥ်အသိးန့ၣ်လီၤ. 

တၢတထံၣ်န့ၣ်, မ့ၢ်တၢ်သ့ၣ်ညါနၢ်ပၢၢ်ဘၣ်ဃးဒီးဒ့ၣ်ကမၢ်အဂ့ၢ်န့ၣ် တအိၣ်ဘၣ်အဃိန့ၣ်လီၤ. ၦၤအါဒံအါဂၤ, တုၤဒၣ်လဲၥ်ၦၤသ့လံၥ်သ့လဲၢ်ဖိ တဖၣ်, တအိၣ်ဒီးတၢ်သ့ၣ်ညါနၢ်ပၢၢ်ဘၣ်ဃးဒီးကျိၣ်စ့အဂ့ၢ်အကျိၤဘၣ်န့ၣ်လီၤ. အဝဲသ့ၣ်တသ့ၣ်ညါလံၥ်စီဆှံအတၢ်ကွဲး မ့တမ့ၢ်တၢ်ကွဲးလၢအတဘၣ်ဃးဒီး တၢ်ဘူၣ်တၢ်ဘါတဖၣ်, ကတိၤဖျါထီၣ်ဘၣ်ဃးတၢ်ပၢဆှၢကျိၣ်စ့အဂ့ၢ်န့ၣ်ဘၣ် လီၤ. ဘၣ်ဆၣ်ဒီး, တၢ်မုၢ်လၢ်အိၣ်ဝဲန့ၣ်လီၤ. တၢ်မၤလိအဝဲအံၤ ကတဲၥ် ကတီၤန့ၣ်တၢ်သိၣ်လိအကျဲလၢပဂီၢ်ဒီး ဒ်သိးပကဘၣ်သူအီၤဒ်လဲၣ်ဒ်လဲၣ်အဂီၢ် န့ၣ်လီၤ.

ခံထံၣ်တထံၣ်န့ၣ်, မ့ၢ်ဝဲတၢ်သူၣ်လီသးကွံတၢ်, မ့တမ့ၢ်တၢ်အဲၣ်လီၤ ထဲအသးတမံၤအဃိန့ၣ်လီၤ. ခီဖျိနီၢ်ကစၢ်ဒၣ်ဝဲအတၢ်သူၣ်လီသးကွံတၢ်အဃိ, ၦၤအါဒံအါဂၤအိၣ်မူအါန့ၢ်တၢ်လၢအဒိးန့ၢ်ဘၣ်ဝဲသ့ၣ်တဖၣ်န့ၣ်လီၤ. အဝဲသ့ၣ် တအဲၣ်ဒိးအိၣ်မူဝဲ, ဟးထီၣ်ဟးလီၤ, ကူသိးတၢ်ထဲလၢအဝဲသ့ၣ်မၤအီၤန့ၢ် အကတၢၤပူၤဘၣ်. ၦၤဒ်သိးအံၤအါဒံအါဂၤဆိကမိၣ်ဝဲလၢအဝဲသ့ၣ်ဖှီၣ်ဒိၣ်မး လၢကဟ့ၣ်တၢ်ဆံဆဲၣ်ပူတပူအဂီၢ်န့ၣ်လီၤ. လၢတၢ်အံၤအဃိ, အဝဲသ့ၣ်အိၣ်မူ အတၢ်အိၣ်မူလၢအတဒိးန့ၢ်ဘၣ်ယွၤအတၢ်အၢၣ်လီၤအီလီၤအတၢ်ဆိၣ်ဂ့ၤဆိၣ်၀ါ ဘၣ်န့ၣ်လီၤ. တၢ်မုၢ်လၢ်အိၣ်စ့ၢ်ကီးလၢ ၦၤသ့ၣ်တဖၣ်အံၤအဂီၢ်လီၤ, ဘၣ်ဆၣ်ဒီးတၢ်လိၣ်အလီၢ်အိၣ်ဝဲလၢကဘၣ်ဆီတလဲကွံၥ်အသးဒီး အိၣ်မူလၢ တၢ်သူၣ်မံသးမံအပူၤန့ၣ်လီၤ.

တၢ်ဂ့ၢ်သၢထံၣ်တထံၣ်လၢ ၦၤကညီထံၣ်ဘၣ်တၢ်ကီတၢ်ခဲဘၣ်ဃးဒီး ကျိၣ်စ့န့ၣ်မ့ၢ်, နီၢ်ကစၢ်အတၢ်ဟဲ၀ံဟဲစိၥ်ဒၣ်ဝဲန့ၣ်လီၤ. အဝဲသ့ၣ်ကဒိးန့ၢ်ဘၣ် တၢ်ဆူးတၢ်ဆါဒိၣ်ဒိၣ်မုၢ်မုၢ်ဒီး ကျိၣ်စ့တအိၣ်လၢကမၤဘျါက့ၤသးအဂီၢ်ဘၣ်န့ၣ် လီၤ. အဝဲသ့ၣ်ကဘၣ်တၢ်စူးကွံၥ်အီၤလၢမါ မ့တမ့ၢ်၀ၤလၢအသူကျိၣ်သူစ့ အါအဃိန့ၣ်လီၤ. န့ဆၢၣ်အတၢ်မၤဟးဂီၤတဖၣ် ကမၤလၢၥ်ကွံၥ်အဝဲသ့ၣ် အတၢ်စုလီၢ်ခီၣ်ခိၣ်သ့ၣ်တဖၣ်သ့ဝဲန့ၣ်လီၤ. မ့တမ့ၢ်, အဝဲသ့ၣ်ကအိၣ်ဖျဲၣ်လီၤ ဘၣ်လၢၦၤဖှီၣ်ဖိယၥ်ဖိအစၢၤအသွဲၣ်အကျါန့ၣ်လီၤ. လၢၦၤသ့ၣ်တဖၣ်အံၤအဂီၢ်, တၢ်မုၢ်လၢ်အိၣ်စ့ၢ်ကီးလီၤ. အဝဲသ့ၣ်အကျဲမ့ၢ်ကီခဲဝဲဘၣ်ဆၣ်, အဝဲသ့ၣ် တၢ်ကီတၢ်ခဲအံၤမၤနၢၤကွံၥ်ဝဲဒၣ်သ့န့ၣ်လီၤ. တၢ်ဆီတလဲသးကဟဲလၢ အတံၤသကိးခ၇ံၥ်ဖိအအိၣ်သ့ဝဲ, တၢ်ဟ့ၣ်ကူၣ်ဒီးတၢ်ဆီၣ်ထွဲဟဲလၢၦၤကူၣ်လိၥ် တၢ်ဖိလၢအအဲၣ်ယွၤတဖၣ်အအိၣ်သ့ဝဲဒီးတၢ်ဆိၣ်ဂ့ၤဆိၣ်၀ါဒီးတၢ်ကတဲၥ် ကတီၤလၢယွၤအအိၣ်သ့ၣ်တဖၣ်ဒိးန့ၢ်ဘၣ်ဝဲသ့ဒ်န့ၣ်လီၤ.

ၦၤကညီတဂၤအနီၢ်ကစၢ်ဒၣ်ဝဲအတၢ်ကမၣ်မ့ၢ်အိၣ်ဘၣ်ဆၣ်, အဒ့ၣ်ကမၢ်သ့ၣ်တဖၣ်စှၤလီၤကွံၥ်ဝဲသ့န့ၣ်လီၤ. ဘၣ်ဆၣ်သနၥ်က့, ၦၤလၢ အအိၣ်ဒီးကမၢ်သ့ၣ်တဖၣ်န့ၣ် ကဘၣ်ဆီတလဲကွံၥ်အတၢ်အိၣ်မူ, အတၢ်သူ တၢ်စွဲ, ဒီးအကျိၣ်စ့ကျိၤကွၥ်တဖၣ်န့ၣ်လီၤ.

`ဖး ၁တံၤမသ့း ၆း၆-၉ တက့ၢ်. တၢ်လၢပဘၣ်ဒိကနၣ်ဒီးလူၤပိၥ်ထွဲ သ့ၣ်တဖၣ်န့ၣ်, စီၤပီလူးစံးကတိၤလၢအဂ့ၢ်ဒ်လဲၣ်. တၢ်ကတိၤသ့ၣ်တဖၣ်အံၤ အခီပညီလၢနဂီၢ်အိၣ်ဝဲဒ်လဲၣ်. နကလူၤပိၥ်ထွဲတၢ်စံးတၢ်ကတိၤလၢ အဟ့ၣ်နၤ တၢ်သိၣ်လိအံၤလၢကျဲဒ်လဲၣ်တဘိလဲၣ်.`