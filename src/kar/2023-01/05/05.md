---
title:  တၢ်အုၣ်ကီၤသးဒီးတၢ်ထူးထီၣ်တီၤထီၣ်ခ@ခ@အကျိၤအကျဲတဖၣ်
date:   01/02/2023
---

လံၥ်စီဆှံပၥ်ဖျါထီၣ်ဝဲဖျါဖျါလၢကစၢ်ယွၤတအဲၣ်ဒိးဝဲလၢအဖိသ့ၣ် တဖၣ်ကအိၣ်ဒီးမူဒါလၢဘၣ်ဟ့ၣ်က့ၤဒ့ၣ်ကမၢ်ဆူၦၤဂၤအအိၣ်န့ၣ်ဘၣ်. လံၥ်တၢ်ကတိၤဒိအပူၤန့ၣ်စံးဝဲ, ကစၢ်ယွၤဟ့ၣ်ပလီၢ်ၦၤလၢ တၢ်အုၣ်ခီၣ်သး အဂ့ၢ်လၢ အမ့ၢ်တၢ်အုၣ်ခီၣ်အသးလၢၦၤအဂၤတဂၤအဂီၢ်န့ၣ်လီၤ.

`ဖး ကတိၤဒိ ၆း၁-၅;  ကတိၤဒိ ၁ရး၁၈;  ဒီး ကတိၤဒိ ၂၂း၂၆ န့ၣ် တက့ၢ်. တၢ်ကစီၣ်လၢပဂီၢ်ဖဲအံၤန့ၣ်မ့ၢ်မနုၤလဲၣ်.`

တၢ်အုၣ်ကီၤသးအိၣ်ထီၣ်ဝဲဖဲၦၤတဂၤလၢအကျိၣ်စ့တအိၣ်ဘၣ် ဃုလိၢ်န့ၢ်စ့လၢတၢ်လိၢ်ကျိၣ်စ့အတၢ်က၇ၢက၇ိအိၣ်ဒီးအနီၢ်ကစၢ်ဒၣ်ဝဲတၢ်ဂံၢ် တၢ်ဘါတအိၣ်လၢကဒိးန့ၢ်ဘၣ်တၢ်ဒုးလိၢ်ကျိၣ်စ့အံၤအဂီၢ်ဘၣ်အကတီၢ်န့ၣ် လီၤ. ၦၤလၢအဟ့ၣ်တၢ်တကပၤကစံးဘၣ်ၦၤလိၢ်ကျိၣ်စ့အံၤလၢကဃုအတံၤ သကိးတဂၤလၢအိၣ်ဒီးကျိၣ်စ့အဂံၢ်ဘါဂ့ၤလၢကအုၣ်ကီၤသးလၢအဂီၢ်၀ံၤတစုမး, တၢ်ကဟ့ၣ်လိၢ်အီၤဒီးၦၤအုၣ်ကီၤတၢ်ဖိကဘၣ်ဟံးမူဒါလၢကျိၣ်စ့အံၤအဂီၢ်န့ၣ် လီၤ.

တဘျီတခီၣ်နတၢ်အိၣ်ဖှိၣ်ဖိတဂၤ ကဟဲဆူနအိၣ်ဒ်သိးကအုၣ်ကီၤ အီၤအဂီၢ်န့ၣ်လီၤ. နတၢ်စံးဆၢကဘၣ်မ့ၢ်ဝဲ, "လံၥ်စီဆှံစံးဝဲလၢယတကြၢးမၤ နီတစုဘၣ်" န့ၣ်လီၤ. ပကဘၣ်သ့ၣ်ညါနၢ်ပၢၢ်လၢလံၥ်စီဆှံဆီၣ်ထွဲၦၤ ဒ်သိး ကကဲထီၣ်တၢ်မၤစၢၤလၢၦၤလိၣ်ဘၣ်တၢ်သ့ၣ်တဖၣ်အဂီၢ်လီၤ, ဘၣ်ဆၣ်ဒီး ပတကြၢးကဲထီၣ်ၦၤလၢဟံးန့ၢ်မူဒါလၢၦၤဂၤအဒ့ၣ်ကမၢ်အဂီၢ်န့ၣ်ဘၣ်လီၤ.

သးစၢ်တဖၣ်အါစုအါဘျီစံးဘၣ်မိၢ်ပၢ်လၢကအုၣ်ကီၤသးလၢ အဝဲသ့ၣ်ဂီၢ်ဖဲအၦ့ၤသိလ့ၣ်အဆိကတၢၢ်တခိၣ်အဂီၢ်န့ၣ်လီၤ. မ့တမ့ၢ်, ဖိလၢ အညါအိၣ်ထီၣ်တဖၣ်မၢမိၢ်ပၢ်တဖၣ်အုၣ်ခီၣ်သးလၢအဝဲသ့ၣ်ဂီၢ်ဖဲအစးထီၣ် မၤတၢ်ကူၣ်ပနံၥ်တၢ်ကၤလၢကလိၢ်န့ၢ်ကျိၣ်စ့အဂီၢ်န့ၣ်လီၤ. တၢ်စံးဆၢအိၣ်ဝဲ တမံၤဃီန့ၣ်လီၤ. တၢ်လိၣ်မ့ၢ်အိၣ်ထီၣ်သၦၢ်ကတၢၢ်ဒီး, ကဘၣ်မၤစၢၤၦၤဂၤန့ၣ် မ့ၢ်တၢ်လၢအကြၢးအဘၣ်တမံၤန့ၣ်လီၤ, ဘၣ်ဆၣ်ဒီးတဘၣ်ကဲထီၣ်တၢ်အုၣ်ကီၤ သးလၢၦၤဂၤအဒ့ၣ်ကမၢ်အဂီၢ်ဘၣ်. တၢ်ဃုထံၣ်သ့ၣ်ညါဝဲဒၣ်လၢ ၦၤကညီ ၇၅% လၢအအုၣ်ကီၤသးလၢၦၤဂၤအဂီၢ်န့ၣ်, အနီၢ်ကစၢ်ဒၣ်ဝဲဘၣ်ဟ့ၣ်က့ၤတၢ် န့ၣ်လီၤ.

`ဖး ကတိၤဒိ ၂၈း၂၀ ဒီး ၁တံၤမသ့း ၆း၉, ၁၀ တက့ၢ်. တၢ်ဟ့ၣ် ပလီၢ်မနုၤတမံၤအိၣ်ဝဲဖဲအံၤလဲၣ်.`