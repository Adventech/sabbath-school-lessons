---
title:  ကဘၣ်ဟးထီၣ်လၢဒ့ၣ်ကမၢ်အပူၤအံၤဒ်လဲၣ်
date:   31/01/2023
---

`ဖး ကတိၤဒိ ၂၂း၇ တက့ၢ်. ပကဲစ့ကစၢ်အကုၢ်လၢကျဲဒ်လဲၣ် တကလုၥ်လဲၣ်.`

ဒ်သိးပကထူၣ်ဖျဲၣ်ထီၣ်လၢ တၢ်လၢကဟဲကဲထီၣ်သးဒီးၦၤအံၤအဂီၢ် ပမၤတၢ်မနုၤတမံၤသ့ဝဲဒၣ်န့ၣ်လဲၣ်. နမ့ၢ်အိၣ်ဒီးဒ့ၣ်ကမၢ်န့ၣ်, တၢ်ဂ့ၢ်မိၢ်ၦၤလၢ ဖီလၥ်တဖၣ်အံၤ ကမၤစၢၤနၤလၢကစးထီၣ်ဒုးလီၤမၢ်ကွံၥ်ဒ့ၣ်ကမၢ်တဆီဘၣ် တဆီန့ၣ်လီၤ. တၢ်၇ဲၣ်တၢ်ကျဲၤအံၤ မ့ၢ်တၢ်ယိယိဖိတမံၤန့ၣ်လီၤ. တၢ်ဂ့ၢ်မိၢ်ၦၢ် အိၣ်ဝဲသၢထံၣ်န့ၣ်လီၤ.

တၢ်ဂ့ၢ်မိၢ်ၦၢ်အံၤ မ့ၢ်တၢ်ဟ့ၣ်လီၤသးဆူယွၤအအိၣ် လၢကအိၣ်ဒီး တၢ်တီတၢ်လိၤအဂီၢ် လၢကဟ့ၣ်က့ၤယွၤလၢတၢ်ဆံဆဲၣ်ပူတပူလၢအစီဆှံအံၤ ဒ်သိးကသ့ၣ်ညါယွၤအတၢ်ကူၣ်တၢ်ဆးဒီးအတၢ်ဆိၣ်ဂ့ၤသ့ၣ်တဖၣ်န့ၣ်လီၤ. ယွၤသူၣ်အိၣ်သးအိၣ်လၢကဆိၣ်ဂ့ၤၦၤလၢအဒိကနၣ်အီၤသ့ၣ်တဖၣ်န့ၣ်လီၤ.
တၢ်ဂ့ၢ်မိၢ်ၦၢ်တၢတထံၣ်န့ၣ် မ့ၢ်ဝဲတၢ်ပၥ်ဖျါလၢအမ့ၢ်တၢ်ပတုၥ်ကွံၥ် တၢ်မၤထီၣ်ဒ့ၣ်ကမၢ်အါထီၣ်ဆူညါအဂီၢ်န့ၣ်လီၤ- တမၤထီၣ်လၢၤဒ့ၣ်ကမၢ်ဘၣ် အဂ့ၢ်လီၤ. နမ့ၢ်တလိၢ်န့ၢ်လၢၤကျိၣ်စ့ဘၣ်ဒီး, နအိၣ်ဒီးကမၢ်တသ့ဝဲဘၣ်လီၤ. နမ့ၢ်တဟံးလိၢ်န့ၢ်ကျိၣ်စ့နီတစုလၢၤဘၣ်ဒီး, နကမၢ်ကအိၣ်ခါဆူညါအလီၢ် တအိၣ်လၢၤဝဲဘၣ်လီၤ.

တၢ်ဂ့ၢ်ခံထံၣ်တထံၣ်န့ၣ် မ့ၢ်ဝဲတၢ်မၤတၢ်အၢၣ်လီၤအီလီၤဒီးယွၤ ဒ်အတၢ်အၢၣ်လီၤအီလီၤအိၣ်ဝဲအသိး, နကဟ့ၣ်က့ၤနဒ့ၣ်ကမၢ်လၢအဆိကတၢၢ် လၢအခ@န့ၣ်လီၤ. ဖဲကစၢ်ယွၤဆိၣ်ဂ့ၤနၤလၢကျိၣ်စ့အပူၤအံၤန့ၣ်, ဟ့ၣ်က့ၤ နကမၢ်ဒီးၦ့ၤအါထီၣ်တၢ်ဖိတၢ်လံၤလၢအဂၤလၢၤတဂ့ၤ. တၢ်ဂ့ၢ်အံၤ မ့ၢ်အ၇့ ဒိၣ်မးတမံၤန့ၣ်လီၤ. ၦၤအါဂၤမ့ၢ်ဒိးန့ၢ်ဘၣ်ကျိၣ်စ့လၢတမုၢ်လၢ်ဝဲဘၣ်အပူၤန့ၣ်, အဝဲသ့ၣ်သူအီၤညီညီန့ၣ်လီၤ. သူအီၤတဂ့ၤ, လၢအလီၢ်န့ၣ်သူအီၤလၢ နဒ့ၣ် နကမၢ်ကလီၤစှၤကွံၥ်ဝဲအဂီၢ်န့ၣ်တက့ၢ်.

တၢ်ဂ့ၢ်သၢထံၣ်တထံၣ်န့ၣ် မ့ၢ်ဝဲတၢ်လူၤပိၥ်ထွဲမၤအီၤန့ၣ်လီၤ. ဒုးအိၣ်ထီၣ်မၤနီၣ်မၤဃါနဒ့ၣ်ကမၢ်အစ၇ီပတီၢ်တက့ၢ်, စးထီၣ်လၢအအါတုၤလၢ အစှၤကတၢၢ်တက့ၢ်. လၢဟံၣ်ဒူၣ်ဃီဒူၣ်အါအါအကျါန့ၣ် တၢ်ပီၣ်လီၤစုလီၢ် ခီၣ်ခိၣ်န့ၣ် အိၣ်အါကတၢၢ်ဒီးနီၢ်ကစၢ်အဒ့ၣ်ကမၢ်န့ၣ် အိၣ်ဝဲလၢအစှၤကတၢၢ် န့ၣ်လီၤ. ဟ့ၣ်က့ၤနဒ့ၣ်ကမၢ်တမံၤလၢ်လၢ်အံၤ လၢကိးလါဒဲးအတီၢ်ပူၤန့ၣ် တက့ၢ်. ၀ံၤကဒီးန့ၣ်, ဟ့ၣ်အါထီၣ်က့ၤနကမၢ်ခံစးလၢ အမ့ၢ်နကမၢ်လၢ အစှၤတဖၣ်န့ၣ်တက့ၢ်. နကအိၣ်ဒီးတၢ်သူၣ်ဖှံသးညီလၢ နကမၢ်လၢအစှၤ ကတၢၢ်တဖၣ် ကလီၤတူၥ်ကွံၥ်ဝဲန့ၣ်လီၤ. တုၤအ၀ံၤဒီး, သူနတိၢ်သ့ၣ်တဖၣ် အနီၢ်ဂံၢ်ဒ်သိးလၢနဟ့ၣ်လီၤကွံၥ်နကမၢ်လၢအဆံးတဖၣ်န့ၣ်ဆူညါခီကွ့ၢ်ကွ့ၢ်န့ၣ် တက့ၢ်. ဒ်နဟ့ၣ်နကမၢ်လၢအစှၤတဖ၂ၣ်လၢၥ်ကွံၥ်ဝဲအသိး, နကထံၣ်ဘၣ်လၢ နဟ့ၣ်က့ၤနကမၢ်လၢအအါတဖၣ်သ့ဝဲဒၣ်န့ၣ်လီၤ.

ကစၢ်ယွၤတအဲၣ်ဒိးဝဲလၢ ပကအိၣ်ဒီးကမၢ်လ့ၤတက့ၤဘၣ်. တုၤမ့ၢ် တၢ်အၢၣ်လီၤဒ်အံၤအိၣ်ထီၣ်ဝဲဒီး, ဟံၣ်ဒူၣ်ဃီဒူၣ်အါအါကလဲၥ်ကထံၣ်ဘၣ်ဝဲလၢ ယွၤဆိၣ်ဂ့ၤအဝဲသ့ၣ်လၢအတမုၢ်လၢ်ဝဲဘၣ်အပူၤ, ဒီးဒ့ၣ်ကမၢ်သ့ၣ်တဖၣ်န့ၣ် ကလီၤစှၤကွံၥ်ဝဲခ@ခ@ဒိၣ်န့ၢ်ဒ်အဆၢမုၢ်လၢ်ဝဲအသိးန့ၣ်လီၤ. ခီဖျိတၢ်လူၤပိၥ်ထွဲ  တၢ်ဂ့ၢ်ယိယိဖိသၢထံၣ်အံၤဒီး, ဟံၣ်ဒူၣ်ဃီဒူၣ်အါအါကလဲၥ် ကပူၤဖျဲးလၢ ဒ့ၣ်ကမၢ်အပူၤန့ၣ်လီၤ. နဲစ့ၢ်ကီးနမၤနဲသ့ဝဲဒၣ်လီၤ. ခီဖျိတၢ်ပၥ်ယွၤလၢ ညါအံၤဒီး, နကဒိးန့ၢ်ဘၣ်တၢ်ကူၣ်သ့ဒီးတၢ်ဆိၣ်ဂ့ၤဆိၣ်၀ါလၢကအံးက့ၤကွၢ်က့ၤ တၢ်လၢအနၥ်န့ၢ်နၤတဖၣ်အံၤအဂီၢ်န့ၣ်လီၤ. 


"မ်နတၢ်ဖံးတၢ်မၤအံၤ သုတအိၣ်ဒီးတၢ်သူၣ်လီသးကွံန့ၣ်တဂ့ၤ, အိၣ်ဒီး တၢ်သူၣ်မံသးမံလၢနဒိးန့ၢ်ဘၣ်တၢ်သ့ၣ်တဖၣ်အဖီခိၣ်န့ၣ်တက့ၢ်. ကစၢ်ယွၤ အနီၢ်ကစၢ်ဒၣ်ဝဲစံးဒ်အံၤ, "ယတညိကွံၥ်ဘၣ်နၤဘၣ်, ယတလဲၤသဒၣ်ဘၣ်နၤ ဘၣ်" ဧ့ၤဘြံၤ ၁၃း၅. တၢ်လူၤပိၥ်ထွဲတၢ်စံးကတိၤသ့ၣ်တဖၣ်အံၤ မၤစၢၤ ၦၤဂီၢ်မုၢ်တဖၣ်အါအါကလဲၥ်လၢကဟးဆှဲးတၢ်ဒုးထီၣ်ဒ့ၣ်ကမၢ်တဖၣ်သ့သ့ဝဲ ဒ်လဲၣ်.