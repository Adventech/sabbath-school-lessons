---
title:  လူၤပိၥ်ထွဲတၢ်အဲၣ်ထူအဲၣ်ယွၤအတၢ်ဟ့ၣ်ကူၣ်ဟ့ၣ်ဖး
date:   30/01/2023
---

ပမ့ၢ်ၦၤကညီဖိလၢအသူစွဲတၢ်လီၤ, ဒီးအိၣ်မူလၢဟီၣ်ခိၣ်ချၢလၢ အအိၣ်ဒီးတၢ်လၢပသူစွဲအီၤသ့အပူၤ, ဒီးအါစုအါဘျီထုးန့ၢ်လွဲန့ၢ်ပသးသ့ဝဲဒၣ် အါမးန့ၣ်လီၤ. နကဘၣ်တၢ်တ့နၤလၢ ထးကျၢၤသ့ၣ်တဖၣ်လီၤ, တဘၣ်မ့ၢ် တၢ်ဖံးတၢ်ညၣ်, သွံၣ်ထံဒ်သိးသုတလီၤဆူတၢ်ထူးတၢ်တီၤအတၢ်ထုးန့ၢ်လွဲန့ၢ် အဂီၢ်တဂ့ၤန့ၣ်လီၤ. ၦၤလၢတဆိကမိၣ်ထီၣ်ဒိးန့ၢ်စ့လၢတၢ် (ထိထံၣ်) ညီညီ အံၤနီတစုဘၣ်န့ၣ် မ့ၢ်ကအိၣ်စ့ၢ်ကီးဧါ.

မၤတၢ်ဖံးတၢ်မၤဆူၣ်လၢကဒိးန့ၢ်ဘၣ်ကျိၣ်စ့, ကထူးထီၣ်တီၤထီၣ် အဂီၢ်အံၤ တမ့ၢ်တၢ်လၢအကမၣ်တမံၤဘၣ်, ဘၣ်ဆၣ်ဒီးတကြၢးလၢပဝဲဒၣ် တဂၤလၢ်လၢ်မးကလီၤထွံကွံၥ်ဆူတၢ်ဒုးကဲထီၣ်ကျိၣ်စ့, တၢ်ထူးတၢ်တီၤအံၤလၢ ပတၢ်ဘူၣ်ထီၣ်ဘါထီၣ်အီၤအဂီၢ်ဘၣ်န့ၣ်လီၤ. ယွၤအတၢ်စိတၢ်ကမီၤအတၢ် အၢၣ်လီၤအီလီၤအိၣ်လၢပဂီၢ် ဒ်သိးပကအိၣ်ဒီးတၢ်သူၣ်တီသးတီလၢတၢ်အဘၣ် အပူၤအဂီၢ်န့ၣ်လီၤ. တၢ်အံၤအ၇့ဒိၣ်မး, အဂ့ၢ်ဒ်လဲၣ် တၢ်လ့ပစီဘၣ်ဃး တၢ်ထူးတၢ်တီၤအံၤဆှၢသးသမူတဖၣ်ဆူတၢ်ဟးဂူၥ်ဟးဂီၤအပူၤအါမးန့ၣ်လီၤ.

`ဖး မးသဲ ၆း၂၄ ဒီး ၁ယိၤဟၣ် ၂း၁၅ တက့ၢ်. တၢ်ကွဲးဖျါအံၤ လီၤဆီလိၥ်အသးဘၣ်ဆၣ်သနၥ်က့, ပထံၣ်န့ၢ်တၢ်ဂ့ၢ်မိၢ်ၦၢ်လၢအဒ်သိးလိၥ်သး လၢတၢ်ခံမံၤအံၤအပူၤန့ၣ်မ့ၢ်မနုၤလဲၣ်.`

ဘၣ်ဆၣ်ဒီး, တၢ်အဲၣ်ဟီၣ်ခိၣ်အက့ၢ်အဂီၤအံၤအဂ့ၢ်ဆူၣ်ဝဲမးဃိ, ၦၤဂီၢ်မုၢ်သ့ၣ်တဖၣ်န့ၣ် အိၣ်ထီၣ်ဝဲဒီးဒ့ၣ်ကမၢ်ခီဖျိအဝဲသ့ၣ်အတၢ်မၤလၢၦဲၤ အတၢ်အဲၣ်အံၤအဃိန့ၣ်လီၤ. စံၣ်တဲၤတဲလီၤ ၄း၈ စံးဝဲ, "အဂ့ၢ်ဒ်လဲၣ်, ဒ့ၣ်ကမၢ်အံၤ မ့ၢ်မုၣ်ကီၤလံၢ်အစၤတမံၤလၢကဖီၣ်တံၢ်ဃၥ်သးသမူသ့ၣ်တဖၣ် န့ၣ်အဂီၢ်, ဒီးကစၢ်ယွၤအဲၣ်ဒိးထံၣ်ဝဲလၢအဖိသ့ၣ်တဖၣ်န့ၣ် သုတအိၣ်ဒီး ဒ့ၣ်ကမၢ်တဂ့ၤန့ၣ်လီၤ. ယွၤဟ့ၣ်ၦၤတၢ်ကူၣ်တၢ်ဖးခီဖျိလံၥ်စီဆှံဒီးတၢ်ဟ့ၣ်လၢ အထံၣ်တၢ်လၢညါသ့လၢ ကဆှၢၦၤဆူတၢ်သဘ@လၢကျိၣ်စ့အစုပူၤန့ၣ်လီၤ.

`ဖး စံးထီၣ်ပတြၢၤ ၅၀း၁၄, ၁၅ တက့ၢ်. ကစၢ်ယွၤအၦၤဂီၢ်မုၢ်သ့ၣ် တဖၣ်န့ၣ် ကဘၣ်အိၣ်မူလၢတၢ်ပၥ်သူၣ်ပၥ်သးဒ်လဲၣ်အပူၤတကလုၥ်လဲၣ်. တၢ်အခီပညီလၢအမ့ၢ်, "ဟ့ၣ်က့ၤတၢ်ဘၣ်ဃးဒီးနဆိၣ်တၢ်" အံၤ မ့ၢ်မနုၤ တမံၤလဲၣ်.`

ပဟဲနုၥ်ဆူတၢ်အိၣ်ဖှိၣ်အပူၤ ဒ်အမ့ၢ်တၢ်အိၣ်ဖှိၣ်ဖိတဂၤအသိး လၢတၢ်စံးဘျုးစံးဖှိၣ်ဒီးတၢ်ဟ့ၣ်ဆၢက့ၤပၢ်ယွၤအဂီၢ်လၢအတ့လီၤၦၤဒီး အုၣ်က့ၤ ခီၣ်က့ၤၦၤန့ၣ်လီၤ. ဖဲပဒိးစုၥ်ဒီးဘျၢသးလၢထံအဆၢကတီၢ်န့ၣ်, တၢ်သံကွၢ်ၦၤ ဒ်အံၤ, "နနၥ်လၢတၢ်အိၣ်ဖှိၣ်အံၤ မ့ၢ်တၢ်က၇ၢက၇ိတဖုဧါ. နတၢ်တိၥ်ပၥ် အိၣ်လၢနကဘူၣ်ထီၣ်ဘါထီၣ်ယွၤဒီးတိစၢၤမၤစၢၤတၢ်အိၣ်ဖှိၣ်ခီဖျိနတၢ်ဆံဆဲၣ်ပူ တပူဒီးနတၢ်မၤဘူၣ်မၤတီၢ်တဖၣ်ဒီးနနီၢ်ကစၢ်ဒၣ်ဝဲအတၢ်ဂုၥ်ကျဲးစၢးန့ၣ်ဧါ. ဒ်ပမ့ၢ်ၦၤမုၢ်နွံနံၤဖိအသိး, ပစံးဆၢတၢ်သံကွၢ်တဖၣ်အံၤလၢပတူၢ်လိၥ်အီၤသ့ န့ၣ်လီၤ. လၢတၢ်န့ၣ်အဃိ, လံၥ်စီဆှံ (စံးထီၣ်ပတြၢၤ ၅၀း၁၄, ၁၅) အံၤ မ့ၢ်တၢ်အၢၣ်လီၤအီလီၤလၢၦၤဟ့ၣ်လီၤတၢ်စံးဘျုးစံးဖှိၣ်ဆူယွၤအအိၣ်လၢ တၢ်တီတၢ်လိၤအပူၤအဂီၢ်န့ၣ်လီၤ.

နတၢ်ဃုထၢသ့ၣ်တဖၣ်စံးနၤလၢကသဂၢၢ်ဒီးဟီၣ်ခိၣ်အတၢ်ထုးန့ၢ် လွဲန့ၢ်သ့ဝဲလၢကျဲဒ်လဲၣ်. ဘၣ်မနုၤလၢမၤတၢ်ဆူၣ်ဆူၣ်ဒ်သိးကဒိးန့ၢ်ဘၣ် ကျိၣ်စ့လၢကအိၣ်မူဝဲအဂီၢ်အံၤ တမ့ၢ်တၢ်လၢပၥ်တၢ်ထူးတၢ်တီၤအံၤ ဒ်အမ့ၢ် တၢ်ဘူၣ်ထီၣ်ဘါထီၣ်တမံၤအသိးန့ၣ်ဘၣ်လဲၣ်. ပကသ့ၣ်ညါမၤလိတၢ် တဒ်သိးလိၥ်အသးလၢတၢ်ခံမံၤအံၤန့ၣ်လၢကျဲဒ်လဲၣ်.