---
title:  တၢ်မၤဘၣ်ထွဲလိၥ်သးဒီးဒ့ၣ်ကမၢ်
date:   28/01/2023
---

### တၢ်မၤလိတနွံအံၤအဂီၢ်ဖး
၅မိၤၡွ ၂၈း၁, ၂, ၁၂;  မးသဲ ၆း၂၄;  ၁ယိၤဟၣ် ၂း၁၅;  ကတိၤဒိ ၂၂;ရး  ကတိၤဒိ ၆း၁-၅;  ၅မိၤၡွ ၁၅း၁-၅.

> <p>တၢ်ကလုၢ်ထူ</p>
> "ၦၤထူးၦၤတီၤကပၢၦၤဖှီၣ်ဖိယၥ်ဖိ, ဒီးၦၤလၢအလိၢ်စ့န့ၣ် ကကဲထီၣ် စ့ကစၢ်အကုၢ်လီၤ" (ကတိၤဒိ ၂၂း၇).

ဒ့ၣ်ကမၢ်အခီပညီတမံၤန့ၣ်မ့ၢ်ဝဲ, "အိၣ်မူတနံၤအံၤ မုၢ်လၢ်လၢ နကမၤန့ၢ်တၢ်လၢခါဆူညါအဂီၢ်" ဒ့ၣ်ကမၢ်အံၤ အိၣ်ဖျါလၢပတၢ်အိၣ်မူလၢ မုၢ်မဆါတနံၤအံၤန့ၣ်လီၤ, ဘၣ်ဆၣ်လၢခ၇ံၥ်ဖိတဖၣ်အဂီၢ်န့ၣ် တကြၢးလၢ အကဲထီၣ်တၢ်လူၤပိၥ်ထွဲအီၤတမံၤန့ၣ်ဘၣ်. လံၥ်စီဆှံတဟ့ၣ်ဂံၢ်ဟ့ၣ်ဘါလၢ ကအိၣ်ဒီးဒ့ၣ်ကမၢ်အဂီၢ်န့ၣ်ဘၣ်. လံၥ်စီဆှံပၥ်ဖျါထီၣ်တၢ်ဂ့ၢ် ၂၆ ထံၣ်လၢ အဘၣ်ဃးဒီးကမၢ်အဂ့ၢ်အကျိၤဒီး လၢအကျါခဲလၢၥ်န့ၣ် မ့ၢ်တၢ်လၢအတဂ့ၤ ဘၣ်တဖၣ်လီၤ. တစံးဝဲလၢဒ့ၣ်ကမၢ်အံၤ မၢ်တၢ်ဒဲးဘးတမံၤန့ၣ်ဘၣ်, ဘၣ်ဆၣ် စံးကတိၤဝဲအါဘျီလၢအဘူးအလဲတဖၣ်န့ၣ် မ့ၢ်တၢ်လၢအတဂ့ၤဘၣ်န့ၣ်လီၤ. စီၤပီလူးဟ့ၣ်ကူၣ်ဘၣ်ဃးမူဒါလၢကျိၣ်စ့တကပၤန့ၣ်ဒ်အံၤ, "မၤသးဒ်န့ၣ်ဒီး လိးက့ၤသုကမၢ်လၢၦၤကိးဂၤဒဲးတက့ၢ်. ၦၤလၢအဂ့ၤဒိးသွဲန့ၣ်, ဟ့ၣ်သွဲတက့ၢ်. ၦၤလၢအဂ့ၤဒိးကီးန့ၣ်, ဟ့ၣ်ကီးတက့ၢ်.ၦၤလၢပဂ့ၤပျံၤအီၤန့ၣ်,  ပျံၤအီၤတက့ၢ်. ၦၤလၢပဂ့ၤယူးယီၣ်အီၤန့ၣ်, ယူးယီၣ်အီၤတက့ၢ်. သုတအိၣ်ဒီး သုကမၢ်လၢ ၦၤနီတမံၤတဂ့ၤ. အိၣ်ထဲတမံၤ, လၢသုဘၣ်အဲၣ်လိၥ်ကွံလိၥ်သုသး တက့ၢ်. အဂ့ၢ်ဒ်အံၤ, ၦၤလၢအဲၣ်ၦၤဂၤန့ၣ်, မၤလၢထီၣ်ၦဲၤထီၣ်လံတၢ်သိၣ် တၢ်သီလံ" (၇ိမ့ၤ ၁၃း၇, ၈).

ဘၣ်မနုၤလၢဒ့ၣ်ကမၢ်အံၤကဲထီၣ်တၢ်ကီတၢ်ခဲလၢ ၦၤတဂၤ, တၢ်ပနံၥ် တၢ်ကၤအလီၢ်, ပဒိၣ်ပၦၢ်လၢ - ဟီၣ်ခိၣ်ချၢဒီဘ့ၣ်ညါအံၤန့ၣ်လဲၣ်. ၦၤကညီ အတၢ်အိၣ်မူအိၣ်ဂဲၤအလီၢ်ကိးပူၤဒဲး အိၣ်ဒီးဒ့ၣ်ကမၢ်တဆံးတစှၤန့ၣ်လီၤ. ဘၣ်ဆၣ်ဒီး, ၦၤဂီၢ်မုၢ်အါအါကလဲၥ်လၢမုၢ်မဆါတနံၤအံၤန့ၣ် အိၣ်ဒီးဒ့ၣ်ကမၢ် လၢတဒိးန့ၢ်ဘၣ်တၢ်အဘျုးအဖှိၣ်နီတစုဘၣ်န့ၣ်လီၤ.

တနွံအံၤ ပကမၤလိသကိးတၢ်ဂ့ၢ်တၢ်ကျိၤဘၣ်ဃးဒီးဒ့ၣ်ကမၢ်ဒီး လၢကဘၣ်မၤအီၤ, သဂၢၢ်အီၤဒ်လဲၣ်ဒ်လဲၣ်အဂီၢ်န့ၣ်လီၤ. နဒ့ၣ်ကမၢ်တအိၣ် ဘၣ်သ့ၣ်သ့ၣ်လီၤ, ဘၣ်ဆၣ်ဒီးနဟ့ၣ်နီၤလီၤတၢ်ဂ့ၢ်တၢ်ကျိၤအံၤဆူနဟံၣ်ဖိဃီဖိ ဒီးနတံၤသကိးတဖၣ်အအိၣ် ဒ်သိးကဒိးန့ၢ်ဘၣ်တၢ်ဘျုးတၢ်ဖှိၣ်သ့ဝဲအဂီၢ်န့ၣ် လီၤ.