---
title:  မ့ၢ်စ့ၢ်ကီးယွၤအၦၤဟံၣ်ဖိဃီဖိ
date:   31/12/2022
---

### တၢ်မၤလိတနွံအံၤအဂီၢ်ဖး
ကလၤတံ ၃း၂၆, ၂၉. စံးထီၣ်ပတြၢၤ ၅၀း၁၀-၁၂. ၁ကွဲးနီၣ်တၢ် ၂၉း၁၃, ၁၄. ဖံလံးပံၤ ၄း၁၉. ၁ယိၤဟၣ် ၅း၃. မးသဲ ၆း၁၉, ၂၁.

> <p>တၢ်ကလုၢ်ထူ</p>
> "ကွၢ်တက့ၢ်, ပၢ်ဟ့ၣ်လံၦၤလၢတၢ်အဲၣ်တၢ်ကွံဒ်လဲၣ်ဒ်လဲၣ်, လၢတၢ်ကကိးၦၤလၢယွၤအဖိန့ၣ်လီၤ. ဒီးပမ့ၢ်တၢ်အဝဲန့ၣ်လီၤ. မၤသးဒ်န့ၣ်ဒီး ဟီၣ်ခိၣ်တသ့ၣ်ညါဘၣ်ၦၤဘၣ်" (၁ယိၤဟၣ် ၃း၁).

ဒ်ပမ့ၢ်ခ၇ံၥ်ဖိတဖၣ်အသိး, ပတၢ်၇့ဒီးယွၤလၢအလီၤကမၢကမၣ် တမံၤန့ၣ် မ့ၢ်ဝဲယွၤအတၢ်နၥ်န့ၢ်ပဝဲဒၣ်တဖၣ်လၢ ကပၢဆှၢအတၢ်မၤလီၢ်လၢ ဟီၣ်ခိၣ်ချၢအံၤန့ၣ်လီၤ. လၢၦၤကညီအတၢ်စံၣ်စိၤတဲစိၤစးထီၣ်သးလံၤလံၤန့ၣ်, ကစၢ်ယွၤဟ့ၣ်လီၤနီၢ်အံၣ်အုဒီးစီၤအၤဒၣ်အတၢ်မၤဖျါဖျါ ဒ်သိးကကွၢ်ထွဲ တၢ်ဘၣ်တ့အလၢၦဲၤတဖၣ်န့ၣ်လီၤ. (၁မိၤ ၂း၇-၁၅). စးထီၣ်လၢတၢ်ကဘၣ် ယုၢ်ဆၣ်ဖိကီၢ်ဖိတဖၣ်အမံၤတုၤလၢတၢ်ကွၢ်ထွဲဖီက၇ၢၢ်, ဒီးတၢ်မၤၦဲၤဟီၣ်ခိၣ်ဒီး ဖိသၣ်သ့ၣ်တဖၣ်အံၤ, ကစၢ်ယွၤဒုးသ့ၣ်ညါဝဲလၢပဘၣ်မၤတၢ်လၢအဂီၢ်န့ၣ်လီၤ.

အဝဲဆိၣ်ဂ့ၤစ့ၢ်ကီးၦၤဒီးတၢ်စုလီၢ်ခီၣ်ခိၣ်သ့ၣ်တဖၣ်ဘၣ်ဆၣ်ဒီး ပမ့ၢ်ၦၤလၢယွၤနၥ်န့ၢ်အီၤလၢကကွၢ်ထွဲတၢ်, လၢကထၢဖှိၣ်တိၢ်, လၢကဒုး အိၣ်ထီၣ်ကျိၣ်စ့ဝဲကျိၤအတၢ်ဖံးတၢ်မၤလၢအဘၣ်ဝဲဒီးဟဲစိၥ်တၢ်ဆံဆဲၣ်ပူတပူဆူ သ၇ိၥ်ပူၤ ဖဲမုၢ်အိၣ်ဘှံးနံၤအဆၢကတီၢ်န့ၣ်လီၤ. ကစၢ်ယွၤဟ့ၣ်ဂံၢ်ဟ့ၣ်ဘါ ၦၤလၢကသူတၢ်လၢအဟ့ၣ်လီၤၦၤတဖၣ် ဖဲပတၢ်လိၣ်အိၣ်ဝဲ, ဖဲၦၤဂၤအတၢ် လိၣ်အိၣ်ထီၣ်ဝဲ, ဒီးဒ်သိးကစၢ်ယွၤအတၢ်ဖံးတၢ်မၤကဒိၣ်ထီၣ်ဝဲအဂီၢ်န့ၣ်လီၤ. လီၤကမၢကမၣ်ဒိၣ်မးလၢကစၢ်ယွၤနၥ်န့ၢ်ပဝဲဒၣ်တဖၣ်လၢ ကလုၢ်ဒိၣ်ထီၣ် အဖိတဖၣ်, သူၣ်ထီၣ်အတၢ်သူၣ်ထီၣ်သ့ၣ်တဖၣ်ဒီး သိၣ်လိနဲၣ်လိၦၤအစိၤစိၤ အဃၣ်ဃၣ်လၢကဟဲဝဲလၢခံတဖၣ်န့ၣ်လီၤ.

တနွံအံၤပကမၤလိဒီးဃုကွၢ်ထံဆိကမိၣ်သကိးတၢ်ခွဲးတၢ်ယၥ်ဒီး မူဒါတဖၣ်လၢကဲထီၣ်ဘၣ်ကစၢ်ယွၤဟံၣ်ဖိဃီဖိအဂ့ၢ်န့ၣ်လီၤ.