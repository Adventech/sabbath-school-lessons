---
title:  တၢ်အိၣ်လၢၦဲၤလၢကစၢ်ယွၤအဟံၣ်ဒူၣ်ဃီဒူၣ်အဂီၢ်
date:   03/01/2023
---

ကစၢ်ယွၤအတၢ်ဟ့ၣ်အဒိၣ်ကတၢၢ်လၢ အဖိတဖၣ်အဂီၢ်န့ၣ် မ့ၢ်ကစၢ်ခ၇ံၥ်လၢအဟဲစိၥ်န့ၢ်ၦၤတၢ်မုၥ်တၢ်ခုၣ်ဒီးတၢ်ပျၢ်တၢ်ဒဲးဘး, တၢ်သးကညီၤလၢကအိၣ်မူကိးနံၤဒဲးအဂီၢ် ဒီးနီၢ်သးအတၢ်ဒိၣ်ထီၣ်ထီထီၣ်ဒီး တၢ်မုၢ်လၢ်လၢတၢ်မူထူယိၥ်အဂီၢ်န့ၣ်လီၤ.

"အဂ့ၢ်ဒ်အံၤ, ယွၤအဲၣ်ဟီၣ်ခိၣ်ဖိတုၤအဟ့ၣ်လီၤကွံၥ်အဖိခွါအိၣ် တဂၤဃီ, ဒ်သိးကယဲၢ်ၦၤလၢအစူၢ်က့ၤနၥ်က့ၤအီၤတဂၤလၢ်လၢ်န့ၣ်, အသု တဟးဂီၤတဂ့ၤဒီး, ကန့ၢ်ဘၣ်တၢ်မူအထူအယိၥ်လီၤ" (ယိၤဟၣ် ၃း၁၆). "ဘၣ်ဆၣ်ဒီး, ဖဲဒၣ်ၦၤလၢအတူၢ်လိၥ်အီၤ, ၦၤလၢအစူၢ်က့ၤနၥ်က့ၤအမံၤ တဖၣ်န့ၣ်, ဟ့ၣ်ဝဲလၢအစိအကမီၤဒ်သိးအကကဲထီၣ်ယွၤအဖိလီၤ" (ယိၤဟၣ် ၁း၁၂).

တၢ်အုၣ်က့ၤခီၣ်က့ၤအံၤ မ့ၢ်တၢ်ဟ့ၣ်လၢအခီၣ်ထံးလံၤလံၤတမံၤလီၤ, အဂ့ၢ်ဒ်လဲၣ် တၢ်ဟ့ၣ်အဝဲအံၤမ့ၢ်တအိၣ်ဘၣ်ဒီး, ပဒိးန့ၢ်ဘၣ်တၢ်ဟ့ၣ်လၢ ယွၤအအိၣ်လၢအ၇့ဒိၣ်လၢပဂီၢ်မနုၤတမံၤကအိၣ်လဲၣ်. တၢ်လၢအအိၣ်ဒီးၦၤ အခဲအံၤတဖၣ်, မုၢ်တနံၤန့ၣ် ပမ့ၢ်သံကွံၥ်ဒီးတၢ်မၤဂ့ၤလၢပမၤတ့ၢ်အီၤသ့ၣ် တဖၣ်န့ၣ်, ကဘၣ်တၢ်သးပ့ၤနီၣ်ကွံၥ်အီၤန့ၣ်လီၤ. မ့မ့ၢ်ဒ်န့ၣ်ဒီး, တၢ်လၢ အဆိဒီးအခီၣ်ထံးကတၢၢ်တမံၤန့ၣ်, ပကဘၣ်ပၥ်တၢ်သးခုအကစီၣ်တၢ်ဟ့ၣ်လၢ အမ့ၢ်ကစၢ်ခ၇ံၥ်ဒီးအတၢ်တူၢ်သံအသးအံၤလၢပတၢ်ဆိကမိၣ်ခဲလၢၥ်အပူၤန့ၣ် လီၤ. လၢန့ၣ်အမဲၥ်ညါ, ကစၢ်ယွၤဟ့ၣ်ဒ်ၦၤတၢ်အါအါကလဲၥ်ဃုၥ်ဒီး တၢ်အုၣ်က့ၤခီၣ်က့ၤန့ၣ်လီၤ. ၦၤလၢအအိၣ်ဒီးတၢ်လိၣ်လၢတၢ်ကူတၢ်သိးဒီး တၢ်အီၣ်တၢ်အီအဂီၢ်သ့ၣ်တဖၣ်န့ၣ်, ကစၢ်ခ၇ံၥ်ဟ့ၣ်လီၤတၢ်သူၣ်မံသးမံလၢ အဝဲသ့ၣ်အဂီၢ်ဒီးစံး, "မ့မ့ၢ်ဃုဆိယွၤအဘီအမုၢ်ဒီးတၢ်တီတၢ်လိၤတက့ၢ်. ဒီးတၢ်ကပၥ်ဖှိၣ်တၢ်န့ၣ်တဖၣ်ခဲလၢၥ်လၢသုလီၤ" (မးသဲ ၆း၃၃).

`ဖး စံးထီၣ်ပတြၢၤ ၂၃း၁. စံးထီၣ်ပတြၢၤ ၃ရး၂၅. ဒီး ဖံလံးပံၤ ၄း၁၉ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးတၢ်မနုၤတမံၤလၢ ကစၢ်ယွၤ အတၢ်ကတဲၥ်ကတီၤလၢပတၢ်လိၣ်ကိးနံၤဒဲးအဂီၢ်န့ၣ်ဒ်လဲၣ်.`

ဒ်န့ၣ်အသိးစ့ၢ်ကီး, ကစၢ်ခ၇ံၥ်ကတိၤတၢ်ဒီးအပျဲၢ်အဘီၣ်တဖၣ် ဖဲအကက့ၤထီၣ်ဆူမူခိၣ်အကတီၢ်န့ၣ်, အဝဲအၢၣ်လီၤလၢကဟ့ၣ်လီၤသးစီဆှံလၢ အမ့ၢ်တၢ်ဟ့ၣ်လၢကမၤမုၥ်အဝဲသ့ၣ်အသးအဂီၢ်န့ၣ်လီၤ. "သုမ့ၢ်အဲၣ်ယၤဒီး တိၢ်န့ၢ်ယတၢ်မၤလိၥ်တဖၣ်တက့ၢ်. ဒီးယကဃ့တၢ်လၢပၢ်ဒီး ကဟ့ၣ်သုလၢ ၦၤမၤစၢၤတၢ်လၢအဂၤတဂၤဒ်သိးအကအိၣ်ဒီးသုလီၤထူလီၤယိၥ်လီၤ. အဝဲန့ၣ် မ့ၢ်သးလၢအဘၣ်ဃးဒီးတၢ်မ့ၢ်တၢ်တီလၢဟီၣ်ခိၣ်ဖိတူၢ်လိၥ်အီၤတသ့ဘၣ်. အဂ့ၢ်ဒ်အံၤ, တထံၣ်ဘၣ်အီၤဒီးတသ့ၣ်ညါဘၣ်အီၤဘၣ်. မ့မ့ၢ်သုဝဲအံၤ သုသ့ၣ်ညါအီၤလီၤ. အဂ့ၢ်ဒ်အံၤ, အိၣ်ဝဲဆိးဝဲဒီးသု, ဒီးကအိၣ်ဝဲလၢသုပူၤလီၤ" (ယိၤဟၣ် ၁၄း၁၅-၁၇). "အဝဲကဆှၢသုဆူတၢ်မ့ၢ်တၢ်တီအပူၤခဲလၢၥ်လီၤ" (ယိၤဟၣ် ၁၆း၁၃).

တုၤနုၤတစု, သးစီဆှံအနီၢ်ကစၢ်ဒၣ်ဝဲကဟ့ၣ်နီၢ်သးတၢ်ဟ့ၣ်လၢ အလီၤလိၢ်လီၤလးဆူကစၢ်ယွၤအဖိသ့ၣ်တဖၣ်အအိၣ်န့ၣ်လီၤ.

မ့ၢ်ဘၣ်စံးဖုၣ်ကိၥ်ဖိန့ၣ်, ကစၢ်တဂၤလၢပအိၣ်မူအိၣ်ဂဲၤလၢအပူၤ, ကစၢ်လၢအဟ့ၣ်ၦၤခဲလၢၥ်တၢ်အိၣ်မူ, တၢ်သါထီၣ်သါလီၤဒီးတၢ်ကိးမံၤဒဲးအံၤ, ဟ့ၣ်ၦၤတၢ်အုၣ်က့ၤခီၣ်က့ၤအတၢ်အၢၣ်လီၤ, တၢ်လၢပသူပစွဲအီၤအတၢ်ဆိၣ်ဂ့ၤ ဆိၣ်၀ါတဖၣ်ဒီး နီၢ်သးအတၢ်ဟ့ၣ်တဖၣ်ဒ်သိးပကကဲထီၣ်တၢ်ဆိၣ်ဂ့ၤလၢ ၦၤဂၤအဂီၢ်န့ၣ်လီၤ. မၤကဒီးတစု, ပတၢ်သူတၢ်စွဲလၢအအိၣ်ဒီးၦၤခဲလၢၥ်တဖၣ်, တၢ်ဟ့ၣ်ဒီးတၤလၣ်တဖၣ်လၢပန့ၢ်ဘၣ်အီၤလၢအမ့ၢ်တၢ်ဆိၣ်ဂ့ၤအံၤ, ပကမၢ် အိၣ်ဒီးၦၤလၢအဟ့ၣ်တၢ်တဂၤအံၤလၢတၢ်ခဲလၢၥ်အပူၤလၢပကဘၣ်သူတၢ်ဟ့ၣ် သ့ၣ်တဖၣ်အံၤ ဒ်လဲၣ်တကလုၥ်လဲၣ်အဂ့ၢ်န့ၣ်လီၤ.