---
title:  တၢ်လုၢ်ဒိၣ်ၦ့ၤဒိၣ်လၢမူခိၣ်
date:   05/01/2023
---

> <p></p>
> "သုတပၥ်ဖှိၣ်သုတၢ်လုၢ်ဒိၣ်ၦ့ၤဒိၣ်လၢဟီၣ်ခိၣ်ချၢ ဖဲအလီၢ်လၢ တၢ်အဃၢ်, ဒီးတၢ်ထီၣ်အ့ၣ်မၤဟးဂီၤတၢ်, ဒီးဖဲတၢ်ဘျၣ်ဘၢၣ်ဖျိတၢ်, ဒီးဟုၣ်န့ၢ် တၢ်န့ၣ်တဂ့ၤ. မ့မ့ၢ်ပၥ်ဖှိၣ်သုတၢ်လုၢ်ဒိၣ်ၦ့ၤဒိၣ်လၢမူခိၣ်ဖဲတၢ်အဃၢ်မ့ၢ်ဂ့ၤ, တၢ်ထီၣ်အ့ၣ်မ့ၢ်ဂ့ၤ, တမၤဟးဂီၤဘၣ်တၢ်ဘၣ်, ဒီးဖဲတၢ်ဘျၣ်တဘၢၣ်ဖျိဘၣ်, ဒီးတဟုၣ်န့ၢ်ဘၣ်တၢ်န့ၣ်တက့ၢ်. အဂ့ၢ်ဒ်အံၤ, ဖဲသုတၢ်လုၢ်ဒိၣ်ၦ့ၤဒိၣ်အိၣ်ဝဲ အလီၢ်န့ၣ် သုသးကအိၣ်ဖဲန့ၣ်စ့ၢ်ကီးလီၤ. (မးသဲ ၆း၁၉-၂၁).

`ကစၢ်ခ၇ံၥ် စံးကတိၤတၢ်မ့ၢ်တၢ်တီအအံၤမ့ၢ်အဒိၣ်နီၢ်မးဆံးဒိၣ်လဲၣ်.`

မ့ၢ်မတၤတဂၤလၢတဖးဘၣ်ပူတယုၢ်၀ံၤတယုၢ်လၢအဘၣ်ဃးဒီးၦၤ လၢအအိၣ်ဒီးတၢ်ထူးတၢ်တီၤအါအါကလဲၥ်ဒီးအတၢ်ထူးတၢ်တီၤတဖၣ်ဟးမၢ် ကွံၥ်ဝဲဒၣ်အဂ့ၢ်ဘၣ်န့ၣ်လဲၣ်. ပဟီၣ်ခိၣ်အံၤမ့ၢ်တၢ်လီၢ်လၢအတဂၢၢ်ကျၢၤဝဲဘၣ်, တၢ်ဒုးတၢ်ယၤ, တၢ်လုၢ်သ့ၣ်ခါပတၥ်တၢ်သိၣ်တၢ်သီ, တၢ်မၤဆူၣ်မၤစိးတၢ်, န့ဆၢၣ်အတၢ်မၤဟးဂူၥ်ဟးဂီၤတၢ်, တၢ်ဟဲကဲထီၣ်သးဒ်အံၤသ့ၣ်တဖၣ် အိၣ်ထီၣ်ဝဲတကတီၢ်ဃီဒီး ဟံးန့ၢ်ကွံၥ်တၢ်လၢပမၤအီၤသ့ၣ်တဖၣ်တုၤဒၣ်လဲၥ် တၢ်လၢအအိၣ်ဒီးၦၤလၢပမၤန့ၢ်အီၤလၢတၢ်သူၣ်တီသးတီအပူၤတဖၣ်သ့ဝဲဒၣ် စ့ၢ်ကီးန့ၣ်လီၤ. တုၤဒၣ်လဲၥ်, လၢတဆၢကတီၢ်ဃီအံၤ, တၢ်သံတုၤအိၣ်ၦၤသ့ဒီး တၢ်သ့ၣ်တဖၣ်အံၤကဲထီၣ်တၢ်လၢအဘျုးအဖှိၣ်တအိၣ်လၢပဂီၢ်လၢၤဘၣ်န့ၣ် လီၤ.

မ့ၢ်လီၤ, လံၥ်စီဆှံတစံးဘၣ်ၦၤလၢတၢ်အိၣ်ဒီးတၢ်ထူးတၢ်တီၤအါအါ ကလဲၥ်န့ၣ် မ့ၢ်တၢ်လၢအကမၣ်တမံၤအဂ့ၢ်န့ၣ်ဘၣ်, လၢအလီၢ်န့ၣ်, ကစၢ်ခ၇ံၥ် ဟ့ၣ်ပလီၢ်ၦၤလၢကဘၣ်ပၥ်တၢ်သ့ၣ်တဖၣ်ခဲလၢၥ်အံၤ ဒ်ပထံၣ်အီၤလၢအဂ့ၤ တကပၤအဂီၢ်အသိးန့ၣ်လီၤ.

ကဘၣ်ပၥ်ဖှိၣ်တၢ်ထူးတၢ်တီၤလၢမူခိၣ်န့ၣ် မ့ၢ်အခီပညီအိၣ်ဝဲဒ်လဲၣ် တကလုၥ်လဲၣ်. အခီပညီန့ၣ်မ့ၢ်ဝဲ, ပၢ်ကစၢ်ယွၤဒီးအတၢ်ဖံးတၢ်မၤလၢ အမ့ၢ်တၢဒီးအဆိကတၢၢ်လၢပတၢ်အိၣ်မူအပူၤ လၢပကဘၣ်ပၥ်ကျိၣ်စ့အဆိ ကတၢၢ်အလီၢ်န့ၣ်လီၤ. လၢတၢ်ဂုၤဂၤသ့ၣ်တဖၣ်အကျါ, ပကဘၣ်သူတၢ်လၢ အအိၣ်ဒီးၦၤတဖၣ်လၢယွၤအတၢ်မၤအဂီၢ်, လၢယွၤအဘီအမုၢ်ကဒိၣ်ထီၣ် ထီထီၣ်ဝဲအဂီၢ်, လၢကမၤတၢ်လၢၦၤဂၤအဂီၢ် ဒီးလၢကကဲထီၣ်တၢ်ဆိၣ်ဂ့ၤလၢ ၦၤအါဂၤအဂီၢ်န့ၣ်လီၤ.

ပဟ့ၣ်အဒိ, ဖဲကစၢ်ယွၤကိးစီၤအၤဘြၤဟၣ်အဆၢကတီၢ်န့ၣ်, အဝဲ တိၥ်ပၥ်လၢကသူစီၤအၤဘြၤဟၣ်ဒီးအဟံၣ်ဖိဃီဖိလၢကဆိၣ်ဂ့ၤဟံၣ်ဖိဃီဖိ တဖၣ်လၢဟီၣ်ခိၣ်ချၢအံၤန့ၣ်လီၤ. ယွၤကိးစီၤအၤဘြၤဟၣ်လၢ, "ၦၤလၢအဘၣ် တၢ်ကိးအီၤလၢယွၤအတံၤသကိး" တဂၤန့ၣ်လီၤ. "ဒီးယကဒုးကဲထီၣ်နၤလၢ ၦၤတကလုၥ်ဖးဒိၣ်, ဒီးယကဆိၣ်ဂ့ၤနၤ, ဒီးယကပၥ်ဒိၣ်နမံၤ, ဒီးနကကဲထီၣ် တၢ်ဆိၣ်ဂ့ၤလီၤ. ဒီးၦၤလၢအဆိၣ်ဂ့ၤနၤန့ၣ်, ယကဆိၣ်ဂ့ၤအီၤ, ဒီးၦၤလၢ အဆိၣ်အၢနၤန့ၣ် ယကဆိၣ်အၢအီၤလီၤ. ဒီးၦၤဟီၣ်ခိၣ်ဖိအဒူၣ်ခဲလၢၥ် ကဘၣ် တၢ်ဆိၣ်ဂ့ၤလၢနပူၤလီၤ" (၁မိၤၡွ၁၂း၂, ၃).
"မၤသးဒ်န့ၣ်ဒီး ၦၤလၢအဘၣ်ဃးဒီးတၢ်နၥ်တဖၣ်န့ၣ် ဘၣ်ဆိၣ်ဂ့ၤ ဃုၥ်ဒီးၦၤလၢအနၥ်တၢ်, စီၤအၤဘြၤဟၣ်လီၤ" (ကလၤတံ ၃း၉). ပအိၣ်ဒီး ယွၤအတၢ်ကိးတၤထီၣ်ၦၤဒ်အဟ့ၣ်လီၤစီၤအၤဘြၤဟၣ်အသိးန့ၣ်လီၤ.

"ကျိၣ်စ့န့ၣ်အလုၢ်အၦ့ၤဒိၣ်ဝဲမ့ၢ်လၢအမၤတၢ်ဂ့ၤလၢအဒိၣ်အမုၢ် သ့ဝဲအဃိလီၤ. လၢကစၢ်ယွၤအဖိသ့ၣ်တဖၣ်အစုပူၤန့ၣ် မ့ၢ်တၢ်အီၣ်လၢ ၦၤသၣ်၀ံၤလီၤဒိတဖၣ်အဂီၢ်, ထံအီလၢၦၤသူအသးလၢထံအဂီၢ်, ကူကၤလၢ ၦၤအိၣ်ဘ့ၣ်ဆ့အဂီၢ်န့ၣ်လီၤ. မ့ၢ်တၢ်တြီဆၢတၢ်လၢ ၦၤလၢအဘၣ်တၢ်ဆီၣ်တံၢ် မၤနၢၤအီၤတဖၣ်အဂီၢ်ဒီး ကဲတၢ်မၤစၢၤလၢၦၤဆူးၦၤဆါတဖၣ်အဂီၢ်န့ၣ်လီၤ. ဘၣ်ဆၣ်ဒီးကျိၣ်စ့တဖၣ်အံၤ မ့ၢ်တဘၣ်တၢ်သူအီၤလၢတၢ်အိၣ်မူအတၢ်လိၣ် ဘၣ်တဖၣ်အဂီၢ်ဘၣ်, လၢကဆိၣ်ဂ့ၤၦၤဂၤအဂီၢ်ဘၣ်ဒီး တမၤဒိၣ်ထီၣ်ကစၢ် ခ၇ံၥ်အတၢ်မၤလီၢ်န့ၣ်ဘၣ်ဒီး, အလုၢ်အၦ့ၤတအိၣ်အါန့ၢ်ဒံးမဲးဧိၤဟီၣ်ဧိၤဘၣ် န့ၣ်လီၤ. E. G. White, Christ’s Object Lessons, p. 351. "အဂ့ၢ်ဒ်အံၤ, ဖဲသုတၢ်လုၢ်ဒိၣ်ၦ့ၤဒိၣ်အိၣ်ဝဲအလီၢ်န့ၣ် သုသးကအိၣ်ဖဲန့ၣ်စ့ၢ်ကီးလီၤ" မးသဲ ၆း၂၁. မ့ၢ်နသးစံးဘၣ်နၤလၢနတၢ်လုၢ်ဒိၣ်ၦ့ၤဒိၣ်အိၣ်အလီၢ်ဖဲလဲၣ်တပူၤလဲၣ်.