---
title:  တၢ်ဆိကမိၣ်ဆူညါအဂီၢ်
date:   06/01/2023
---

"ကစၢ်ယွၤအသးအိၣ်အဖိတဖၣ်လၢဟီၣ်ခိၣ်အံၤလၢအတၢ်အဲၣ် ဒိၣ်န့ၢ်ဒ်တၢ်သံတက့ၢ်န့ၣ်လီၤ. အဝဲလူလီၤတၢ်ဟ့ၣ်ခဲလၢၥ်လၢမူခိၣ်အံၤဆူ ပအိၣ်ခီဖျိတၢ်ဟ့ၣ်လီၤအဖိခွါအံၤန့ၣ်လီၤ. တၢ်အုၣ်က့ၤခီၣ်က့ၤကစၢ်အတၢ် အိၣ်မူ, အတၢ်သံဒီးအတၢ်သကွံၢ်ကညး, မူခိၣ်ကလူးအတၢ်ပၢတၢ်ဆှၢ, သးစီဆှံ အတၢ်ဃ့ကညး, ပၢ်ကစၢ်မၤတၢ်လၢမူခိၣ်ဒီးလၢတၢ်ခဲလၢၥ်အပူၤ, ၦၤမူခိၣ်ဖိ တဖၣ်အတၢ်သးအိၣ်လၢကတၢၢ်တသ့ဘၣ်--တၢ်သ့ၣ်တဖၣ်ခဲလၢၥ်အံၤ ဘၣ်တၢ်ကွဲးနီၣ်အီၤလၢတၢ်အုၣ်က့ၤခီၣ်က့ၤၦၤကညီတဖၣ်အဂီၢ်န့ၣ်လီၤ. Ellen
G. White, Steps to Christ, p. 21.

နမ့ၢ်ညိကွံၥ်နနီၢ်ကစၢ်အသးဒီး ဟ့ၣ်လီၤနသးဆူခ၇ံၥ်အအိၣ်, နမ့ၢ်ဟံၣ်ဖိဃီဖိတဂၤလၢယွၤအဟံၣ်ဒူၣ်ဃီဒူၣ်အပူၤ ဒီးတၢ်ခဲလၢၥ်လၢ အိၣ်လၢယွၤအဟံၣ်ပူၤန့ၣ်မ့ၢ်နဂီၢ်န့ၣ်လီၤ. ကစၢ်ယွၤအတၢ်လုၢ်ဒိၣ်ၦ့ၤဒိၣ် ခဲလၢၥ်န့ၣ် အိးထီၣ်အသးလၢနဂီၢ်, ဃုၥ်ဒီးဟီၣ်ခိၣ်တစိၤအံၤဒီးဟီၣ်ခိၣ်လၢ ကဟဲဝဲဆူညါကဒီးတစိၤန့ၣ်လီၤ. မူခိၣ်ကလူးအတၢ်ပၢတၢ်ဆှၢ, သးစီဆှံ အတၢ်ဟ့ၣ်, အခ့အၦၤတဖၣ်အတၢ်မၤ- တၢ်ခဲလၢၥ်အံၤမ့ၢ်နဂီၢ်လီၤ. ဟီၣ်ခိၣ်ဒီး တၢ်လၢအအိၣ်လၢအပူၤခဲလၢၥ်တဖၣ်အံၤ မ့ၢ်နဂီၢ်န့ၣ်လီၤ. Ellen G. White,
Thoughts From the Mount of Blessing, p. 110.