---
title:  ကစၢ်ယွၤအၦၤဟံၣ်ဖိဃီဖိအမူဒါတဖၣ်
date:   04/01/2023
---

ပဝဲဒၣ်ခဲလၢၥ်အံၤ သူၣ်ဖှံသးညီလၢနီၢ်သးဒီးတၢ်ဆိၣ်ဂ့ၤအဂၤတဖၣ်ဒီး တၢ်ဟ့ၣ်လၢယွၤဟ့ၣ်လီၤၦၤသ့ၣ်တဖၣ်အပူၤန့ၣ်လီၤ. မ့ၢ်မးတၢ်မၤမုၥ်ပသး တမံၤလၢပသ့ၣ်ညါစ့ၢ်ကီးလၢပမ့ၢ် "ယွၤအဟံၣ်ဖိဃီဖိ" န့ၣ်လီၤ.

`ဖး ၅မိၤၡွ ၆း၅ ဒီး မးသဲ ၂၂း၃၇ တက့ၢ်. တၢ်အံၤအခီပညီမ့ၢ်မနုၤ တမံၤလဲၣ်, ဒီးမ့ၢ်ပကမၤအီၤဒ်လဲၣ်တကလုၥ်လဲၣ်.`

မ့ၢ်နကဘၣ်အဲၣ်ယွၤ "လၢနသူၣ်ကံၢ်သးလဲ, ဒီးနသးဒီဖျၢၣ်ညါ, ဒီးတုၤနတၢ်ကူၣ်တၢ်ဖးတုၤအလၢၥ်ဝဲန့ၣ်ဒ်လဲၣ်." လံၥ်စီဆှံဟ့ၣ်ၦၤတၢ်စံးဆၢ န့ၣ်လီၤ, ဘၣ်ဆၣ်ဒီးၦၤကိးဂၤဒဲးတတူၢ်လိၥ်ဝဲစ့ၢ်ကီးဘၣ်.

`ဖး ၅မိၤၡွ ၁၀း၁၂, ၁၃ ဒီး ၁ယိၤဟၣ် ၅း၃ တက့ၢ်. မ့ၢ်ပတၢ်စံးဆၢ အိၣ်လၢပတၢ်အဲၣ်အတၢ်၇့ဒီးပပၢ်အိၣ်လၢမူခိၣ်အိၣ်ဝဲဒၣ်ဒ်လဲၣ်တကလုၥ် အဂ့ၢ်လဲၣ်.`

ပၢၤဃၥ်တၢ်သိၣ်တၢ်သီန့ၣ်ဧါ. ဒိကနၣ်လူၤပိၥ်ထွဲတၢ်မၤလိၥ်သ့ၣ် တဖၣ်ဧါ. လၢခ၇ံၥ်ဖိအါမးအဂီၢ်န့ၣ်, တၢ်ဒိကနၣ်လူၤပိၥ်ထွဲတၢ်သိၣ်တၢ်သီ (လီၤဆီဒၣ်တၢ် တၢ်မၤလိၥ်လွံၢ်ထံၣ်တထံၣ်) အံၤ မ့ၢ်ဝဲတၢ်လၢအလီၤပလိၥ်သး ဒီးတၢ်သိၣ်တၢ်သီန့ၣ်လီၤ. အဝဲသ့ၣ်စံးလၢတၢ်ကိးအဝဲသ့ၣ်ဒ်သိးကအဲၣ်ယွၤဒီး ၦၤလၢအဃၢၤတဖၣ်ဒ်သိးအဝဲသ့ၣ်အဲၣ်လီၤအသးဒၣ်ဝဲန့ၣ်လီၤ. ဘၣ်ဆၣ် ဒီးကစၢ်ယွၤဒုးနဲၣ်ဖျါဝဲထံထံဆးဆးလၢပပၥ်ဖျါထီၣ်ပတၢ်အဲၣ်ယွၤဒီးပတၢ်အဲၣ် ၦၤလၢပဃၢၤန့ၣ်သ့ဝဲလၢတၢ်ဒိကနၣ်အတၢ်မၤလိၥ်တဖၣ်န့ၣ်လီၤ.

"အဂ့ၢ်ဒ်အံၤ, တၢ်အဲၣ်ယွၤမ့ၢ်အအံၤ, လၢပတိၢ်န့ၢ်အတၢ်မၤလိၥ်လီၤ" (၁ယိၤ ၅း၃). ပညီနုၢ်သ့ၣ်ညါလံၥ်စီဆှံအဆၢအံၤလၢအမ့ၢ်, ပအဲၣ်ယွၤအဃိ, ပပၢၤအတၢ်မၤလိၥ်သ့ၣ်တဖၣ်န့ၣ်လီၤ. တၢ်အံၤဂ့ၤမးလီၤ. ပကဘၣ်သ့ၣ်ညါ စ့ၢ်ကီးလၢ "တၢ်အံၤမ့ၢ်ယွၤအတၢ်အဲၣ်" လၢပကဘၣ်ဒိးန့ၢ်အတၢ်အဲၣ်ခီဖျိ ပတၢ်လူၤပိၥ်ထွဲအတၢ်မၤလိၥ်သ့ၣ်တဖၣ်န့ၣ်လီၤ.

ဖဲ မးသဲ ရး၂၁-၂၇ အပူၤန့ၣ်, ကစၢ်ခ၇ံၥ်စံးဝဲလၢ ၦၤလၢအနၢ်ဟူဒီး တိၢ်န့ၢ်, လူၤပိၥ်ထွဲကစၢ်ယွၤအကလုၢ်ကထါန့ၣ်, လီၤဂၥ်ဒ်ၦၤကူၣ်သ့လၢ အသူၣ်ထီၣ်အဟံၣ်လၢလၢၢ်ခိၣ်အသိးန့ၣ်လီၤ.ၦၤလၢအနၢ်ဟူဒီးတတိၢ်န့ၢ်ဘၣ် တဖၣ်န့ၣ် ကစၢ်ခ၇ံၥ်ဒိလီၤအီၤလၢၦၤဟးဂီၤဖိလၢအသူၣ်ဟံၣ်လၢမဲးခိၣ်န့ၣ်လီၤ. နၢ်ဟူယွၤကလုၢ်ကထါခံဂၤလၢၥ်, တဂၤန့ၣ်တိၢ်န့ၢ်ဝဲဒီးအဂၤတဂၤန့ၣ် တတိၢ်န့ၢ်ဝဲဘၣ်လီၤ. တၢ်အိၣ်ဖျါလီၤဆီလိၥ်သးလၢအကတၢၢ်န့ၣ် မ့ၢ်တၢ်သံဒီး တၢ်မူန့ၣ်လီၤ.

ဆိကမိၣ်ကွၢ်တၢ်လၢအဒုးစဲဘူးတၢ်အဲၣ်ယွၤဒီးတၢ်တိၢ်န့ၢ်အတၢ် မၤလိၥ်န့ၣ်တက့ၢ်. ပၥ်ဖျါထီၣ်တၢ်အဲၣ်ယွၤလၢကျဲဒ်အံၤန့ၣ်ကသ့ဧါ. တၢ်တိၢ်န့ၢ်ဖံးဃၥ်ယွၤအတၢ်မၤလိၥ်တဖၣ်အံၤဒုးနဲၣ်ဖျါထီၣ်တၢ်အဲၣ်အီၤလၢ ကျဲဒ်လဲၣ်. (ဆိကမိၣ်ထီၣ်တၢ်မၤသးသ့ၣ်တဖၣ်လၢတၢ်တတိၢ်န့ၢ်ယွၤအတၢ် မၤလိၥ်ဘၣ်အဃိတက့ၢ်.)