---
title:  ကစၢ်ယွၤမ့ၢ်တၢ်ကိးမံၤဒဲးအကစၢ်
date:   02/01/2023
---

`ဖး စံးထီၣ်ပတြၢၤ ၅၀း၁၀-၁၂. စံးထီၣ်ပတြၢၤ ၂၄း၁. ၁ကွဲးနီၣ်တၢ် ၂၉း၁၃, ၁၄ ဒီး ဃးကဲ ၂း၈ တက့ၢ်. တၢ်ကစီၣ်မနုၤတဖၣ်အိၣ်ဝဲလၢပဂီၢ် လဲၣ်. ဒီးတၢ်မ့ၢ်တၢ်တီအံၤ အခီပညီအိၣ်လၢပဂီၢ်ဒ်လဲၣ်, ဒီးမ့ၢ်ပဒုးစဲဘူး တၢ်လၢအအိၣ်ဒီးၦၤတဖၣ်န့ၣ်သ့ဝဲဒ်လဲၣ်.`

လံၥ်ကွဲးနီၣ်တၢ်အခီၣ်ထံးတဘ့ၣ်, စးထီၣ်ဖဲအဆၢဒိၣ်တဆံနွံန့ၣ်, တၢ်ကွဲးဘၣ်ဃးဒီးစီၤဒၤ၀ံးအတၢ်သးအိၣ်လၢကသူၣ်ထီၣ်ယွၤအတၢ်လုၢ်ဟံၣ်န့ၣ် လီၤ. အဝဲပၥ်ဖျါထီၣ်အတၢ်သးအိၣ်အံၤဆူ၀ံနၤသၣ်အအိၣ်ဒီး အတၢ် ဒုးသ့ၣ်ညါအီၤလၢ, "မၤကယဲၢ်တၢ်လၢအအိၣ်လၢနသးကံၢ်ပူၤတက့ၢ်" (၁ကွဲးနီၣ်တၢ် ၁ရး၂). ဘၣ်ဆၣ်ဒီးလၢ မုၢ်တနၤန့ၣ်, ယွၤအကလုၢ်ဘၣ် စီၤနၤသၣ်ဒီးစံးအီၤလၢ ကဒုးသ့ၣ်ညါစီၤဒၤ၀ံးတၢ်ဂ့ၢ်တၢ်ကျိၤလၢအဝဲသူၣ်ထီၣ် ယွၤအတၢ်လုၢ်ဟံၣ်တသ့ဘၣ်, မ့ၢ်လၢအမ့ၢ်ၦၤလၢအဒုးတၢ်တဂၤအဃိန့ၣ်လီၤ. အဖိခွါကသူၣ်ထီၣ်တၢ်လုၢ်ဟံၣ်လၢအလီၢ်န့ၣ်လီၤ. စီၤဒၤ၀ံးသံကွၢ်ဝဲလၢ, မ့ၢ်အဝဲကတီၤပၥ်တၢ်သူၣ်ထီၣ်တၢ်ပီးတၢ်လီတဖၣ်ဒီး တၢ်သူၣ်ထီၣ်အဒိတဖၣ် ကသ့အဂီၢ်န့ၣ်လီၤ. တုၤမ့ၢ်ယွၤဟ့ၣ်လီၤစီၤဒၤ၀ံးအခွဲးဒီး, အဝဲဂုၥ်ကျဲးစၢး ပၥ်ဖှိၣ်လၢၢ်, သ့ၣ်လၢအဂ့ၤ, ထး, ထူ, စ့ဒီးတိၢ်ဘီတဖၣ်လၢတၢ်ထိၣ်တၢ်ဒွးအီၤ တသ့ဝဲဘၣ်န့ၣ်လီၤ. တုၤမ့ၢ်တၢ်ပီးတၢ်လီတဖၣ်ဘၣ်တၢ်ပၥ်ဖှိၣ်အီၤ ဖဲတၢ်သူၣ်ထီၣ်အလီၢ်န့ၣ်၀ံၤဒီး, စီၤဒၤ၀ံးကိးဖှိၣ်အံၣ်စ၇့လးခိၣ်နၢ်တဖၣ် ခဲလၢၥ်လၢကဟဲအိၣ်ဖှိၣ်ဒီးစံးထီၣ်ပတြၢၤကစၢ်ယွၤအဂီၢ်န့ၣ်လီၤ.

ဖဲ လံၥ် ၁ကွဲးနီၣ်တၢ် ၂၉း၁၃, ၁၄ န့ၣ်, ပထံၣ်စီၤဒၤ၀ံးအတၢ် ထုကဖၣ်, ဒီးအတၢ်ပၥ်ဖျါဘၣ်ဃးဒီးတၢ်ပၥ်ဖှိၣ်တၢ်ပီးတၢ်လီလၢကသူၣ်ထီၣ် တၢ်လုၢ်ဟံၣ်အဂီၢ်န့ၣ်လီၤ. အနီၢ်နီၢ်န့ၣ် အဝဲစံးလၢ, "တၢ်ခဲလၢၥ်န့ၣ် ဟဲလၢ ယွၤဒီး ယွၤအစုန့ၣ်ပဟ့ၣ်က့ၤလၢယွၤလီၤ."

တၢ်အံၤအ၇့ဒိၣ်မးလၢပဂီၢ်ကိးဂၤဒဲးလီၤ, ဖှီၣ်မ့ၢ်ဂ့ၤ, ထူးတီၤမ့ၢ်ဂ့ၤ န့ၣ်လီၤ. လီၤဆီဒၣ်တၢ်လၢ ၦၤထူးၦၤတီၤသ့ၣ်တဖၣ်အဂီၢ်န့ၣ်လီၤ. မ့ၢ်လၢ ယွၤမၤတၢ်ခဲလၢၥ်လၢအခီၣ်ထံးလံၤလံၤအဃိဒီး, အဝဲမ့ၢ်ၦၤတဂၤလၢအကဲ တၢ်ခဲလၢၥ်အကစၢ်, ဃုၥ်ဒီးတၢ်လၢအအိၣ်ဒီးၦၤတဖၣ်ခဲလၢၥ်န့ၣ်လီၤ. မ့တမ့ၢ် လၢယွၤဒီးအတၢ်သးကညီၤတဖၣ်ဘၣ်ဒီး, ပတၢ်တအိၣ်နီတမံၤဘၣ်, ပဟဲ အိၣ်ထီၣ်တသ့စ့ၢ်ကီးဘၣ်လီၤ. လၢတၢ်န့ၣ်အဃိ, ပဘၣ်အိၣ်မူဒီးသ့ၣ်ညါလၢ ကစၢ်ယွၤအိၣ်ဒီးတၢ်ကိးမံၤဒဲး, ဒီးပကဘၣ်စံးဘျုးစံးဖှိၣ်အတၢ်မၤဂ့ၤတဖၣ်ဒီး ပၥ်တၢ်မ့ၢ်တၢ်တီအံၤလၢပမဲၥ်ညါန့ၣ်လီၤ.

"အဂ့ၢ်ဒ်အံၤ, ယမ့ၢ်မတၤတဂၤလဲၣ်. ဒီးယၦၤဂီၢ်မုၢ်လၢပဟ့ၣ်လီၤတီ နံဒၣ်တၢ်ဒ်အံၤကသ့ပမ့ၢ်မတၤတဖၣ်လဲၣ်" (၁ကွဲး ၂၉း၁၄). တၢ်ကွဲးအံၤ ဂ့ၤမးလၢပဂီၢ်ဆံးဒိၣ်လဲၣ်, ပပၥ်ဖျါထီၣ်ပတၢ်ပၥ်သးလၢယွၤအအိၣ်ကသ့ဝဲဒ်လဲၣ်, ပတၢ်ပၥ်သးလၢတၢ်လၢအအိၣ်ဒီးၦၤတဖၣ်အဖီခိၣ်န့ၣ် မ့ၢ်ဒ်လဲၣ်တကလုၥ် လဲၣ်.