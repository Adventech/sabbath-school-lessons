---
title:  ကစၢ်ယွၤအတၢ်ကတဲၥ်ၢတီၤလၢၦၤဖှီၣ်ဖိယၥ်ဖိအဂီၢ်
date:   13/02/2023
---

ၦၤကွဲးလံၥ်စီဆှံတဖၣ်, လၢအတၢ်ကွဲးအပူၤန့ၣ် ပၥ်ဖျါထီၣ်ကစၢ်ယွၤ အတၢ်ကတဲၥ်ကတီၤသ့ၣ်တဖၣ်လၢ ၦၤဖှီၣ်ဖိယၥ်ဖိအဂီၢ်, ၦၤတမှံၤ, ၦၤမုၣ်ကမဲ ဒီးၦၤဖိၣ်ဃဲသ့ၣ်တဖၣ်အဂီၢ်န့ၣ်လီၤ. ပအိၣ်ဒီးတၢ်ကွဲးနီၣ်ကွဲးဃါဒ်အံၤသ့ၣ် တဖၣ်ယံၥ်တ့ၢ်မးလံလၢကစၢၢ်စံၤနါအခီၣ်ထံးန့ၣ်လီၤ. "ဒီးနဘၣ်ဖှံတၢ်လၢ နဟီၣ်ခိၣ်ဃုနံၣ်, ဒီးထၢပၥ်ဖှိၣ်အတၤသၣ်လီၤ. မ့မ့ၢ်နွံနံၣ်တနံၣ်န့ၣ်, နဘၣ် ဒုးအိၣ်ဘှံးအီၤ, ဒီးအိၣ်ဒၣ်အတၢ်, ဒ်သိးနၦၤဂီၢ်မုၢ်အဖှီၣ်ဖိယၥ်ဖိကအီၣ်တၢ်, ဒီးတၢ်လၢအအိၣ်လီၤတဲၥ်န့ၣ် ဆၣ်ဖိကီၢ်ဖိအမံၤလၢၦၢ်လၢ်ကျါကအီၣ်ဘၣ်ဝဲ လီၤ. ဒ်န့ၣ်အသိး နဘၣ်မၤဒီးနစပံးအလီၢ်ဒီးနသ့ၣ်စၤယံးအလီၢ်န့ၣ်လီၤ. (၂မိၤၡွ ၂၃း၁၀, ၁၁).

`ဖး ၃မိၤၡွ ၂၃း၂၂ ဒီး ၄မိၤၡွ ၁၅း၁၁ တက့ၢ်. တၢ်လီၤဆီလိၥ်သး မ့ၢ်အိၣ်လၢပတၢ်အိၣ်မူအပူၤလၢမုၢ်မဆါတနံၤအံၤဘၣ်ဆၣ်ဒီး, ပဒိးန့ၢ်ဘၣ် တၢ်သိၣ်လိလၢလံၥ်စီဆှံအဆၢသ့ၣ်တဖၣ်အပူၤန့ၣ်ဒ်လဲၣ်.`

အါတက့ၢ်ဘၣ်တၢ်နၢ်ပၢၢ်အီၤလၢ "ဒီပုၢ်ဝဲၢ်" အံၤ မ့ၢ်ၦၤအံၣ်စ၇့လးဖိ ကဒဲကဒဲ မ့တမ့ၢ်ၦၤစူၢ်က့ၤနၥ်က့ၤတၢ်ကဒဲကဒဲန့ၣ်လီၤ. ပဆိကမိၣ်စ့ၢ်ကီးလၢ အမ့ၢ်ၦၤလၢအကြၢးတၢ်ကိးအီၤလၢၦၤဖှီၣ်ဖိယၥ်ဖိ မ့တမ့ၢ် "ၦၤဆံးကတၢၢ်လၢ ယဒီပုၢ်ဝဲၢ်အကျါ" န့ၣ်လီၤ. လံၥ်ထါစံးထီၣ်ပတြၢၤဟ့ၣ်ၦၤကျဲလၢ ပကဘၣ် မၤတၢ်လၢၦၤသ့ၣ်တဖၣ်အံၤအဂီၢ်ဒ်လဲၣ်ဒ်လဲၣ်န့ၣ်လီၤ. "စံၣ်ညီၣ်န့ၢ်ၦၤဖှီၣ်ဖိ ယၥ်ဖိဒီးၦၤဖိၣ်ဃဲ, စံၣ်ညီၣ်တီၦၤဘၣ်နးဘၣ်ဖှီၣ်ဒီးၦၤဖှီၣ်ယၥ်ဖိန့ၣ်တက့ၢ်. မၤပူၤမၤဖျဲးၦၤဘၣ်နးဘၣ်ဖှီၣ်ဒီးၦၤဖှီၣ်ဖိယၥ်ဖိ, မၤထူၣ်ဖျဲးအီၤလၢၦၤတတီ တလိၤအစုပူၤန့ၣ်တက့ၢ်" (စံးထီၣ်ပတြၢၤ ၈၂း၃, ၄).

၀ံၤကဒီးတစု, တၢ်အၢၣ်လီၤအီလီၤသ့ၣ်တဖၣ် အိၣ်ဝဲလၢၦၤလၢ အမၤစၢၤၦၤလိၣ်ဘၣ်တၢ်မၤစၢၤတဖၣ်န့ၣ်လီၤ. "ၦၤလၢအဟ့ၣ်တၢ်လၢ ၦၤဖှီၣ်ဖိယၥ်ဖိန့ၣ် အတၢ်ကအါထီၣ်လီၤ" (ကတိၤဒိ ၂၈း၂၇). "စီၤပၤလၢ အစံၣ်ညီၣ်ၦၤဖှီၣ်ဖိတီတီတိၤလိၤန့ၣ် အလီၢ်ပစိၥ်ကအိၣ်ဂၢၢ်ဆိးကျၢၤလီၤထူ လီၤယိၥ်လီၤ" (ကတိၤဒိ ၂၉း၁၄). စီၤဒၤ၀ံးပၥ်ဖျါထီၣ်ဝဲလၢ, "ၦၤလၢအမၤ ၦၤဖှီၣ်ဖိယၥ်ဖိဒီးတၢ်ကူၣ်သ့န့ၣ် ဘၣ်ဆိၣ်ဂ့ၤဝဲလီၤ. လၢအတၢ်အၢတၢ်သီ အမုၢ်နံၤန့ၣ် ယွၤကမၤပူၤဖျဲးအီၤလီၤ" (စံးထီၣ်ပတြၢၤ ၄၁း၁). တၢ်အံၤ မ့ၢ်တၢ်လၢအ၇့ဒိၣ်ကတၢၢ်တမံၤလၢၦၤအံၣ်စ၇့လးဖိလၢပျၢၤတဖၣ်အဂီၢ် မ့ၢ်မး သနၥ်က့လၢအဆၢကတီၢ်အိၣ်လၢအဝဲသ့ၣ်မၤဝဲတထီၣ်ဘးဘၣ်ဆၣ်န့ၣ်လီၤ.

မ့ၢ်ဘၣ်ထိၣ်သတြီၤအီၤန့ၣ်, လၢဆၢကတီၢ်ခဲအံၤဒၣ်လဲၥ်, လီၤဆီဒၣ် တၢ်လၢကီၢ်အဲကလံးအပူၤန့ၣ်, ခီဖျိတၢ်ဟူးတၢ်ဂဲၤအိၣ်ထီၣ်အသးလၢကိးဝဲလၢ "ဒၤ၀ံၤနံၤစယၤအတၢ်၇့လိၥ်သး" အံၤ ဆိကမိၣ်ဝဲလၢအလီၢ်အိၣ်ဝဲလၢ တကြၢး မၤစၢၤၦၤဖှီၣ်ဖိယၥ်ဖိဘၣ်ဒီး မ့ၢ်မးတၢ်တမံၤလၢအကမၣ်ဝဲန့ၣ်လီၤ. လၢအလီၢ်န့ၣ်, အဝဲသ့ၣ်လူၤပိၥ်ထွဲန့ဆၢၣ်အတၢ်ဂံၢ်တၢ်ဘါလၢအမ့ၢ်တဂ့ၢ် ဆူၣ်န့ၣ်အိၣ်မူဝဲလၢတၢ်ဂံၢ်ဘါစၢ်အဖီခိၣ်န့ၣ်လီၤ. ၦၤလူၤပိၥ်ထွဲတၢ်ဆိကမိၣ်အံၤ သ့ၣ်တဖၣ်န့ၣ် နၥ်ဝဲလၢတၢ်မၤစၢၤၦၤဖှီၣ်ဖိယၥ်ဖိ, ၦၤဆူးၦၤဆါအံၤကဲထီၣ် တၢ်ဟးဂီၤလၢၦၤကညီၤအတၢ်အိၣ်တၢ်ဆိးအပူၤလီၤ. အဂ့ၢ်ဒ်လဲၣ်န့ၣ်, တၢ်သ့ၣ်တဖၣ်အံၤ မ့ၢ်အါထီၣ်ဒီးထဲတမံၤလၢကမၤစၢ်လီၤတၢ်အိၣ်တၢ်ဆိး အဂ့ၢ်အ၀ီလၢထံလီၢ်ကီၢ်ပူၤန့ၣ်လီၤ. အၢသီဝဲဘၣ်ဆၣ်, ကဲထီၣ်တၢ်စူၢ်တၢ်နၥ် တမံၤဒီး၇ၤလီၤတၢ်အိၣ်ဖျါလၢအကမၣ်န့ၣ်လီၤ.

တၢ်သးခုအကစီၣ်လၢအမ့ၢ်ကစၢ်ခ၇ံၥ်အတၢ်သံလၢၦၤကိးဂၤဒဲး အဂီၢ်အံၤ ဒုးအိၣ်ထီၣ်တၢ်ဟူးဂဲၤလၢပတၢ်၇့ဒီးၦၤဂၤသ့ဝဲဒ်လဲၣ်တကလုၥ်လဲၣ်.