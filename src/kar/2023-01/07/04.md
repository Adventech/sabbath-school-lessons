---
title:  ပဒိၣ်သးစၢ်လၢအထူးတီၤ
date:   14/02/2023
---

ပတသ့ၣ်ညါပဒိၣ်သးစၢ်လၢအထူးတီၤတဂၤအဂ့ၢ်အါန့ၢ်ဒ်အဝဲ မ့ၢ်ၦၤသးစၢ်တဂၤ, ထူးတီၤဒီးမ့ၢ်ပဒိၣ်တဂၤအံၤန့ၣ်ဘၣ်. အဝဲသးအိၣ်စ့ၢ်ကီးလၢ နီၢ်သးအဂ့ၢ်အကျိၤသ့ၣ်တဖၣ်န့ၣ်လီၤ. အဝဲသးအိၣ်နီၢ်သးအတၢ်ဂ့ၢ် တၢ်ကျိၤအံၤ တုၤဒၣ်လဲၥ်လူၤပိၥ်ထွဲကစၢ်ခ၇ံၥ်အခံန့ၣ်လီၤ. (မၢ်ကူး ၁၀း၁၇). အဝဲဒၣ်သးအိၣ်မၤလိန့ၢ်ဝဲတၢ်မူထူယိၥ်အဂ့ၢ်န့ၣ်လီၤ. ပူအံၤအ၇့ဒိၣ်နီၢ်မး ထဲလဲၣ်န့ၣ် ဘၣ်တၢ်ကွဲးနီၣ်အီၤလၢလံၥ်တၢ်သးခုကစီၣ်အပူၤ ဖဲ မးသဲ ၁၉း၁၆-၂၂; မၢ်ကူး ၁၀း၁၇-၂၂ ဒီး လူၤကၣ် ၁၈း၁၈-၂၃ န့ၣ်လီၤ.

`ဖး မးသဲ ၁၉း၁၆-၂၂ တက့ၢ်. "နသးမ့ၢ်အိၣ်လၢနကလၢထီၣ် ၦဲၤထီၣ်ဒီး, လဲၤဆါလီၤကွံၥ်နစုလီၢ်ခီၣ်ခိၣ်, ဒီးဟ့ၣ်တၢ်လၢၦၤဖှီၣ်ဖိယၥ်ဖိ တက့ၢ်ဒီး နကအိၣ်ဒီးတၢ်လုၢ်ဒိၣ်ၦ့ၤဒိၣ်လၢမူခိၣ်လီၤ" (မးသဲ ၁၉း၂၁). ဖဲယ့ၣ်ရှူးစံးဘၣ်အီၤလၢတၢ်ကတိၤအအံၤန့ၣ်, အပၥ်ဝဲအခီပညီဒ်လဲၣ်.`

ကစၢ်ခ၇ံၥ်တသံကွၢ်ပဝဲဒၣ်အါအါကလဲၥ်လၢပကဘၣ်ဟ့ၣ်လီၤ ပကျိၣ်ပစ့ဆူၦၤဖှီၣ်ဖိယၥ်ဖိအအိၣ်န့ၣ်ဘၣ်. ဘၣ်ဆၣ်ဒီးကျိၣ်စ့အံၤ ကမ့ၢ် ကစၢ်တဂၤလၢၦၤသးစၢ်အံၤအဂီၢ်ဃိ, ဒီးကစၢ်ခ၇ံၥ်အတၢ်စံးဆၢအံၤ ဖျါဝဲလၢ ဆူၣ်မးဘၣ်ဆၣ်, အဝဲသ့ၣ်ညါလၢတၢ်အံၤမ့ၢ်သးစၢ်အံၤအတၢ်မုၢ်လၢ် ထဲတမံၤဧိၤလၢတၢ်မူအထူအယိၥ်အဂီၢ်န့ၣ်လီၤ.

လံၥ်စီဆှံစံးဝဲလၢ သးစၢ်အံၤဟးထီၣ်ကွံၥ်လၢတၢ်သူၣ်အုးသးအုးအပူၤ ခီဖျိအမ့ၢ်ၦၤလၢအထူးတီၤတဂၤအဃိန့ၣ်လၢအပၥ်ဖျါထီၣ်အတၢ်ဘူၣ်ထီၣ် ဘါထီၣ်ကျိၣ်စ့ထဲလဲၣ်ထဲလဲၣ်အဂ့ၢ်န့ၣ်လီၤ. အဝဲသ့ၣ်တၢ်ဟ့ၣ်လီၤအီၤ တၢ်မူ အထူအယိၥ်ဒီးတၢ်အိၣ်ဘူးဒီးကစၢ်ခ၇ံၥ်လၢအမ့ၢ် (ဟဲပိၥ်ယခံတက့ၢ်, တၢ်ကတိၤတမံၤဃီလၢကစၢ်ခ၇ံၥ်သူဝဲလၢအကိးဃီၤအပျဲၢ်အဘီၣ် ၁၂ ဂၤ န့ၣ်လီၤ). ဘၣ်ဆၣ်ဒီးပတနၢ်ဟူလၢၤသးစၢ်တဂၤအံၤအဂ့ၢ်အကျိၤနီတစုဘၣ်. အဝဲလဲလိၥ်အစုလီၢ်ခီၣ်ခိၣ်ဒီးအတၢ်မူအထူအယိၥ်န့ၣ်လီၤ. မ့ၢ်မးတၢ်လဲလိၥ် လၢအအၢတမံၤန့ၣ်တမ့ၢ်ဘၣ်ဧါ. မ့ၢ်တၢ်ဒိတၢ်တဲၥ်လၢအတဂ့ၤဘၣ်တမံၤ မးလဲၣ်. တၢ်ဃုထၢဒ်သိးအအံၤန့ၣ် မ့ၢ်တၢ်လၢအလီန့ၢ်တၢ်တမံၤလီၤ. အဂ့ၢ်ဒ်လဲၣ်တၢ်ထူးတၢ်တီၤမ့ၢ်ဟ့ၣ်ၦၤတၢ်လၢတၢ်ၦဲၤလၢအဆၢကတီၢ်အအံၤ ဒၣ်လဲၥ်, ပမ့ၢ်သံကွံၥ်ဒီးပဘၣ်သဂၢၢ်ဒီးတၢ်မူထူယိၥ်အတၢ်မုၢ်လၢ်လၢပမဲၥ်ညါ အံၤန့ၣ်လီၤ. တဆၢကတီၢ်ဃီန့ၣ်, ၦၤထူးၦၤတီၤအါအါကလဲၥ်ထံၣ်သ့ၣ်ညါဝဲလၢ တၢ်ထူးတၢ်တီၤတဟ့ၣ်တၢ်မုၥ်တၢ်ခုၣ်ဒီး တၢ်သူၣ်ဖှံသးညီလၢအဝဲသ့ၣ် ဆၢမုၢ်လၢ်ဝဲန့ၣ်ဘၣ်, အနီၢ်နီၢ်န့ၣ်, လၢတၢ်ဂ့ၢ်အါမံၤအပူၤ ကဲထီၣ်တၢ်ကွၢ် ဆၢၣ်မဲၥ်လၢအထီဒါလိၥ်အသးန့ၣ်လီၤ. တၢ်ကွဲးနီၣ်ဘၣ်ဃးၦၤဂ့ၢ်ၦၤကျိၤ အါမးလၢၦၤထူးတီၤတဖၣ်လဲၤခီဖျိဘၣ်တၢ်ဖှီၣ်တၢ်နးန့ၣ်လီၤ. အနီၢ်ကီၢ်န့ၣ်, တၢ်ကွဲးနီၣ်ကွဲးဃါလၢတၢ်စံၣ်စိၤတဲစိၤအပူၤလၢအဘၣ်ဃးဒီးတၢ်ထူးတၢ်တီၤ လၢအတဒုးအိၣ်ထီၣ်တၢ်သူၣ်မံသးမံဘၣ်န့ၣ် ဘၣ်တၢ်ထံၣ်န့ၢ်အီၤလၢ လံၥ်စံၣ်တဲၤတဲလီၤတၢ်အပူၤန့ၣ်လီၤ. တၢ်မၤလိသ့ၣ်တဖၣ်လၢ ပဒိးန့ၢ်ဘၣ်အီၤ  သ့လၢတၢ်ကွဲးအံၤအပူၤလၢပထံၣ်န့ၢ်အီၤထံထံဆးဆးတထံၣ်သ့ဝဲန့ၣ် မ့ၢ်ဝဲ ကျိၣ်စ့အံၤ ၦ့ၤန့ၢ်တၢ်မုၥ်တၢ်ခုၣ်ဒီးတၢ်သူၣ်ဖှံသးညီတသ့ဝဲဘၣ်န့ၣ်လီၤ.

"အဂ့ၢ်ဒ်အံၤ, ဖဲဒၣ်ၦၤလၢအသးအိၣ်အုၣ်က့ၤခီၣ်က့ၤအသး တဂၤဂၤန့ၣ်, ကမၤဟါမၢ်ကွံၥ်အီၤလီၤ. ဒီးဖဲဒၣ်ၦၤလၢအသးဟါမၢ်ကွံၥ်ဝဲလၢ ယဃိတဂၤဂၤန့ၣ်, ကအုၣ်က့ၤခီၣ်က့ၤအသးလီၤ. အဂ့ၢ်ဒ်အံၤ, ၦၤကညီ မ့ၢ်န့ၢ်ဘၣ်ဟီၣ်ခိၣ်ဒီဘ့ၣ်ညါ, ဒီးမၤဟါမၢ်ကွံၥ်အသးဒီး, မ့ၢ်အန့ၢ်ဘျုးမနုၤလဲၣ်. မ့တမ့ၢ်ဘၣ်ဒီးၦၤကညီကဟ့ၣ်အၦ့ၤလၢအသးအဂီၢ်လၢမနုၤတမံၤလဲၣ်" (မၢ်ကူး ၈း၃၅-၃၇). သးသမူဟါမၢ်ကွံၥ်လၢတၢ်သးခုကစီၣ်အဂီၢ်အံၤ အခီပညီ မ့ၢ်မနုၤလဲၣ်.