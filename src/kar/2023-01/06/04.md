---
title:  စီၤလိၥ်အတၢ်ဆၢတဲၥ်လၢအတဂ့ၤဘၣ်
date:   07/02/2023
---

ဖဲစီၤအၤဘြၣ်ပၥ်တ့ၢ်ကွံၥ်အထံကီၤဒီးဒိကနၣ်ကစၢ်ယွၤအတၢ်ကိး အဆၢကတီၢ်န့ၣ်, အဖိဒိၣ်စီၤလိၥ်ဃုထၢလၢကပိၥ်ထီၣ်အခံန့ၣ်လီၤ. ၁မိၤၡွ ၁၃ ကွဲးနီၣ်ကွဲးဃါဝဲလၢ ကစၢ်ယွၤဆိၣ်ဂ့ၤစီၤဘြၣ်တုၤဒၣ်လဲၥ်အဝဲထူးတီၤထီၣ် ဃုၥ်ဒီး "ဆၣ်ဖိကီၢ်ဖိအါအါကလဲၥ်" ဒီးထူဧိၤစ့ဧိၤသ့ၣ်တဖၣ်န့ၣ်လီၤ. ဒီးစီၤလိၥ်လၢအလဲၤတၢ်ဒီးစီၤအၤဘြၣ်စ့ၢ်ကီး အိၣ်ဒီးသိ, ဂီၤဖံးအဖုတဖၣ် န့ၣ်လီၤ. အဝဲသ့ၣ်ခံဂၤလၢၥ် ထူးထီၣ်တီၤထီၣ်အါအါကလဲၥ်လၢတၢ်စုလီၢ် ခီၣ်ခိၣ်, ဆၣ်ဖိကီၢ်ဖိအဃိ, တုၤဒၣ်လဲၥ်အဝဲသ့ၣ်အိၣ်တပူၤဃီတသ့လၢၤဘၣ် န့ၣ်လီၤ. ဒ်သိးကဟးဆှဲးတၢ်အ့ၣ်လိၥ်ဆိးက့လိၥ်သးလၢခ့ၦၤအကျါကဒဲကဒဲ န့ၣ်ဒီး စီၤအၤဘြၣ်စံးဘၣ်စီၤလိၥ်လၢ ကဃုထၢတၢ်လီၢ်လၢအအဲၣ်ဒိးအိၣ်ဝဲ အဂီၢ်န့ၣ်လီၤ. ကြၢးမးလၢစီၤလိၥ်ဂ့ၢ်လိၥ်အဖါတံၢ်လီၤ, အဂ့ၢ်ဒ်လဲၣ် အဝဲ ဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါအါအါကလဲၥ် ခီဖျိအတၢ်ဘၣ်ထွဲဒီးစီၤအၤဘြၣ် အဃိန့ၣ်လီၤ. ဘၣ်ဆၣ်ဒီးအဝဲတပၥ်ဖျါထီၣ်တၢ်သ့ၣ်ညါစံးဘျုးက့ၤတၢ်ဆူ ၦၤလၢအမၤဂ့ၤအီၤတဂၤအအိၣ်ဘၣ်ဒီးအဲၣ်လီၤဒၣ်ထဲအသးဒီးဃုထၢဟီၣ်ခိၣ် အတၢ်လီၢ်တၢ်ကျဲလၢအဂ့ၤကတၢၢ်န့ၣ်လီၤ.

`ဖး ၁မိၤၡွ ၁၃း၁၀-၁၂ တက့ၢ်. တၢ်ဆိကမိၣ်တဖၣ်လၢအဆှၢ စီၤလိၥ်ဒ်သိးကဆၢတဲၥ်တၢ်ဒ်အံၤအဂီၢ်န့ၣ်မ့ၢ်မနုၤလဲၣ်.`

မ့ၢ်ညီမးလၢစီၤလိၥ်အတၢ်ဆၢတဲၥ်လၢကလဲၤအိၣ်ဆူ၀့ၢ်ပူၤ ဘၣ်ဆၣ်ဒီး တၢ်ဟဲကဲထီၣ်အသးလၢအဂီၢ်ဖဲန့ၣ်တဂ့ၤဒိၣ်ဒိၣ်ဘၣ်, ဒီးဖဲစီၤအၤဘြၣ်နၢ်ဟူ တၢ်မၤအသးဒီးအီၤဒီး အဝဲတစံးလၢအမ့ၢ်, "ဂ့ၤလံလၢနဂီၢ်လီၤစီၤလိၥ်ဧၢ, တၢ်လၢနဖှံန့ၣ်နကူးဘၣ်က့ၤနဲလီၤ." လၢန့ၣ်အမဲၥ်ညါအဝဲလဲၤဒီးမၤပူၤဖျဲးအီၤ လီၤ.

တဘျီဘျီလၢပတၢ်အဲၣ်ဒိးမၤန့ၢ်အါထီၣ်တၢ်အဂီၢ်န့ၣ်, ပတမၤလိန့ၢ် တၢ်ဂ့ၤဂ့ၤဘၣ်. စီၤလိၥ်က့ၤကဒါက့ၤဆူ၀့ၢ်စဒိၣ်တဘျီဃီန့ၣ်လီၤ. ဘၣ်ဆၣ်ဒီး, လၢယွၤအတၢ်သးကညီၤဒိၣ်အပူၤ, ဆှၢဃီၤမူခိၣ်ကလူးတဖၣ်, ဟ့ၣ်ပလီၢ်စီၤလိၥ် ဒီးအၦၤဟံၣ်ဖိဒီးသ့ၣ်ညါအဝဲသ့ၣ်လၢတၢ်ကမၤဟးဂီၤကွံၥ်၀့ၢ်တဖၣ်အံၤန့ၣ်လီၤ.

`ဖး ၁မိၤၡွ ၁၈း၂၀-၃၃ တက့ၢ်. ကစၢ်ယွၤစံးတၢ်ဂ့ၢ်တၢ်ကျိၤမနုၤ တမံၤလၢအတၢ်ဟဲဟးအိၣ်သကိးဟီၣ်ခိၣ်အံၤန့ၣ်လဲၣ်. စီၤအၤဘြၤဟၣ် စံးဆၢက့ၤတၢ်မနုၤတမံၤလၢအဘၣ်ဃးဒီးတၢ်ကစီၣ်လၢ ယွၤကမၤဟးဂီၤကွံၥ် ၀့ၢ်အၢသ့ၣ်တဖၣ်အံၤအဃိန့ၣ်လဲၣ်.`

မ့ၢ်လၢစီၤအၤဘြၤဟၣ်သးအိၣ်စီၤလိၥ်ဒီးအၦၤဟံၣ်ဖိအဃိ, အဝဲ ဃ့ကညးကစၢ်ယွၤလၢၦၤဂ့ၤမ့ၢ်အိၣ်ဒီးသုတမၤဟးဂီၤ၀့ၢ်တဖၣ်အံၤအဂီၢ်ဘၣ် န့ၣ်လီၤ. အဝဲစးထီၣ်ဃ့ဝဲလၢ ၅၀ ဂၤတုၤလီၤလၢအဂၤ ၁၀ န့ၣ်လီၤ. ဒ်ဘၣ်ထွဲလိၥ်သးဒီးကစၢ်ယွၤအသကဲၥ်ပ၀;လၢအမ့ၢ်တၢ်အဲၣ်အံၤအသိး, အဝဲတဆိကတီၢ်အတၢ်ဟ့ၣ်တၢ်သးကညီၤတုၤလၢစီၤအၤဘြၤဟၣ်ဆိကတီၢ် အတၢ်သံကွၢ်တစုန့ၣ်လီၤ. ကစၢ်ယွၤဒီးမူခိၣ်ကလူးခံဂၤမၤပူၤဖျဲးစီၤလိၥ်, အမါဒီးအဖိမုၣ်ခံဂၤ လၢအဝဲသ့ၣ်အနီၢ်ကစၢ်ဒၣ်ဝဲန့ၣ်လီၤ. စီၤလိၥ်လဲၤလီၤဆူ ၀့ၢ်စဒိၣ်လၢအမ့ၢ်ၦၤထူးတီၤတဂၤဒီးဟးထီၣ်ကွံၥ်လၢတၢ်တအိၣ်ဒီးအီၤနီတမံၤ ဘၣ်မးလီၤ. ပကဘၣ်အိၣ်ဒီးတၢ်ပလီၢ်သးလၢပတၢ်ဃုထၢအံၤအဂ့ၢ်န့ၣ် ဆံးဒိၣ်လဲၣ်, လီၤဆီဒၣ်တၢ်ပတၢ်ဃုထၢလၢတၢ်ပညိၣ်အဖုၣ်ပူၤ လၢပဘၣ် ထိၣ်သတြီၤအီၤဒီးတၢ်လၢအဒိၣ်တဖၣ်အဂီၢ်န့ၣ်လီၤ.