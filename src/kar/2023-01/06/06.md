---
title:  စီၤမိၤၡွလၢကီၢ်အဲၤကူပတူးအပူၤ
date:   09/02/2023
---

စီၤမိၤၡွအတၢ်သကဲၥ်ပ၀;လီၤဘၣ်လၢတၢ်စံၣ်စိၤတဲစိၤအစီဆှံ အဆိကတီၢ်တဖၣ်အလိၤန့ၣ်လီၤ. အဝဲဘၣ်တၢ်ဒုးအိၣ်မူအီၤလၢ ကစၢ်ယွၤ အတၢ်ကတဲၥ်ကတီၤအပူၤ ခီဖျိမိၢ်ဒီးဒီပုၢ်ဝဲၢ်မုၣ်လၢကဟုကယၥ်အီၤအံၤအဃိ န့ၣ်လီၤ. ဖဲစီၤပၤဖၤ၇ိၤအဖိမုၣ်ထံၣ်န့ၢ်ဖိသၣ်မိၤၡွလၢချံဖိအကတီၢ်န့ၣ်, စံးဘၣ် အမိၢ်ဒ်သိးကကွၢ်ထွဲအီၤဒီး ကဟ့ၣ်အီၤလၢအတၢ်ကွၢ်ထွဲအံၤအဘူးအလဲအဂီၢ် န့ၣ်လီၤ.မ့ၢ်တၢ်ဆိၣ်ဂ့ၤလၢအဒိးတၤတၢ်တမံၤလၢမိၢ်လၢအမ့ၢ်ကုၢ်ဒီး အိၣ်တမှံၤ လၢၦၤထံကီၢ်တဂၤအံၤအဂီၢ်န့ၣ်လီၤ. နီၢ်ယိကဘ့ၣ်န့ၢ်ဘၣ်တၢ်ဆၢကတီၢ်ထဲ ၁၂ နံၣ်ဧိၤလၢကသိၣ်လိအဖိလၢကဘါထုကဖၣ်, စူၢ်က့ၤနၥ်က့ၤဒီးမၤလၤ မၤကပီၤကစၢ်အဂီၢ်, ဒီးဒုးအိၣ်ထီၣ်အတၢ်သကဲၥ်ပ၀;လၢအတၢ်အိၣ်မူတၢ်ဖံး တၢ်မၤအပူၤအဂီၢ်န့ၣ်လီၤ. စီၤမိၤၡွဘၣ်တၢ်သိၣ်လိအီၤလၢကီၢ်အဲၤကူပတူး အနူၢ်ပူၤန့ၣ်လီၤ. "ဒီးစီၤမိၤၡွမၤလိၦၤအဲၤကူပတူးဖိအတၢ်ကူၣ်သ့ကူၣ်ဘၣ် ခဲလၢၥ်, ဒီးအိၣ်ဒီးအစိအကမီၤလၢအတၢ်ကတိၤ, ဒီးလၢအတၢ်မၤတဖၣ်လီၤ" (မၤတၢ် ရး၂၂). တုၤစီၤမိၤၡွဒိၣ်တုၥ်ခိၣ်ၦဲၤဒီး,  အဝဲမၤတၢ်ဆၢတဲၥ်လၢ ဆီတလဲအတၢ်အိၣ်မူဒီးတၢ်စံၣ်စိၤတဲစိၤအကျဲန့ၣ်လီၤ.

`ဖး ဧ့ၤဘြံၤ ၁၁း၂၄-၂၉ တက့ၢ်. ဆိကမိၣ်ထီၣ်စီၤမိၤၡွပၥ်တ့ၢ်တၢ်လၢ အလီၢ်ခံတဖၣ်ဒီး တၢ်လၢကဘၣ်သဂၢၢ်ဝဲဆူညါတဖၣ်န့ၣ်တက့ၢ်. ကွၢ်ထံ ဆိကမိၣ်အတၢ်လီၢ်တၢ်လၤတချုးလၢအဝဲဃုထၢတၢ်အံၤဒ်ဘၣ်န့ၣ်တက့ၢ်. အဝဲပၥ်တ့ၢ်တၢ်မနုၤတမံၤဒီး တၢ်လၢအဃုထၢဝဲလၢကတူၢ်လိၥ်အီၤအဂီၢ်န့ၣ် မ့ၢ်မနုၤသ့ၣ်တဖၣ်လဲၣ်.`

ကီၢ်အဲၤကူပတူးအံၤ မ့ၢ်ကီၢ်လၢအအိၣ်ဒီးတၢ်စိတၢ်ကမီၤအဒိၣ် တဘ့ၣ်လၢပျၢၤန့ၣ်လီၤ. ထံကျိဖးဒိၣ်(နဲလ်)အံၤ ဒုးအိၣ်ထီၣ်ဟီၣ်ခိၣ်ညၣ်ဂ့ၤ လၢကီၢ်အဲၤကူပတူးအပူၤ, လၢၦဲၤဒီးဘုဧိၤဟုဧိၤ, အိၣ်ဒီးတၢ်စိတၢ်ကမီၤဒီး တၢ်ထူးတၢ်တီၤဒီးစီၤမိၤၡွအနီၢ်ကစၢ်ဒၣ်ဝဲအိၣ်လၢတၢ်ထီကတၢၢ်အလီၢ် လၢကီၢ်အံၤအပူၤန့ၣ်လီၤ. ဟီၣ်ခိၣ်အတၢ်လ့ပစီ, ကီၢ်အဲၤကူပတူးဒီးအတၢ်ထူး တၢ်တီၤတဖၣ်ခဲလၢၥ်အံၤ ဘၣ်ဆိမိၣ်အီၤကီမးလၢစီၤမိၤၡွအသးစၢ်ကတီၢ် အဂီၢ်အံၤဒိၣ်မးလီၤ. လီၤတံၢ်မးလၢအဝဲကထံၣ်န့ၢ်တၢ်ထုးန့ၢ်အသး, တၢ်မုၥ် တၢ်ခုၣ်, တၢ်ထူးတၢ်တီၤတဖၣ်အံၤအတၢ်လ့ပစီန့ၣ်လီၤ. လၢအဂီၢ်န့ၣ်ညီမး လၢကအိၣ်ဝဲဆိးဝဲဖဲန့ၣ်အါန့ၢ်ဒ်ဟ့ၣ်လီၤအသးလၢ ကုၢ်လၢအဘၣ်တၢ်သးဘၣ် အၢအီၤတဖၣ်အဂီၢ်န့ၣ်လီၤ.

ဘၣ်ဆၣ်သနၥ်က့, တၢ်မၤအသးဒ်လဲၣ်. လံၥ်စီဆှံစံးဝဲ, "ဘၣ်အသး ဒိၣ်န့ၢ်အမုၥ်လၤတၢ်လၢတၢ်ဒဲးဘးအတၢ်မုၥ်တၢ်လၤအပူၤတစိၢ်တလီၢ်န့ၣ် တက့ၢ်လီၤ" (ဧ့ၤဘြံၤ ၁၁း၂၅). ဒီးဘၣ်စံးကတိၤဘၣ်ဃးတၢ်နးတၢ်ဖှီၣ်တဖၣ် အဂ့ၢ်ဧါ. လံၥ်မိၥ်ၡွခံဘ့ၣ်တဘ့ၣ်ပၥ်ဖျါထီၣ်တၢ်ဘၣ်ဃးစီၤမိၤၡွအတၢ်ကီတၢ်ခဲ ဒီးအတၢ်ဂဲၤပျုၢ်ဂဲၤဆှးအဂ့ၢ်, တုၤဒၣ်လဲၥ်အဝဲလဲၤခီဂၥ်ကီၢ်တၢ်စံးပၥ်တသ့ဝဲ ဒံးဘၣ်န့ၣ်မးလီၤ. ဘၣ်ဆၣ်ဒီး, လၢအကတၢၢ်န့ၣ် ပသ့ၣ်ညါဝဲခဲလၢၥ်လၢ စီၤမိၤၡွဃုထၢတၢ်လၢအဘၣ်တမံၤ ဖဲအဝဲကဆိကမိၣ်ဝဲလၢအတၢ်ဃုထၢအံၤ မ့ၢ်ဘၣ်ဝဲစ့ၢ်ကီးဧါန့ၣ်လီၤ.

မ့ၢ်ဘၣ်ကွၢ်လၢဟီၣ်ခိၣ်အတၢ်ထံၣ်န့ၣ်, စီၤမိၤၡွကြၢးအိၣ်ဝဲဆိးဝဲလၢ ကီၢ်အဲၤကူပတူးပူၤန့ၣ်လီၤ. ဘၣ်ဆၣ်ဒီး, ဒ်ပမ့ၢ်ခ၇ံၥ်ဖိတဖၣ်အသိး, တၢ်ဟ့ၣ်ၦၤတၢ်ထံၣ်လၢအမ့ၢ်အတီလၢအယံၤန့ၢ်ဒံးဟီၣ်ခိၣ်အအံၤန့ၣ်လီၤ.

ဖဲပဒိးန့ၢ်ဘၣ်ဟီၣ်ခိၣ်အတၢ်လ့ပစီအံၤအကတီၢ်န့ၣ်, မ့ၢ်ပပၥ်ပတၢ် ထံၣ်ဖးဒိၣ်တမံၤအံၤလၢပမဲၥ်ညါသ့ဝဲဒ်လဲၣ်. ဘၣ်မနုၤလၢအ၇့ဒိၣ်နီၢ်မးလၢ ပကဘၣ်မၤအီၤလဲၣ်.