---
title:  တၢ်ဆိကမိၣ်ဆူညါအဂီၢ်
date:   10/02/2023
---

ကစၢ်ယွၤမၤလၤမၤကပီၤအတၢ်အၢၣ်လီၤအီလီၤလၢ အဆိၣ်ဂ့ၤ စီၤအၤဘြၤဟၣ်န့ၣ်လီၤ. ဒီးစီၤအၤဘြၤဟၣ်မၤလၤမၤကပီၤကစၢ်ယွၤလၢ တပၥ်ဖှိၣ်ဃၥ်အတၢ်ထူးတၢ်တီၤလၢဟီၣ်ခိၣ်အံၤဘၣ်န့ၣ်လီၤ. "တၢ်န့ၢ်သါလၢ ကစၢ်ယွၤအၢၣ်လီၤအီလီၤအၦၤဂီၢ်မုၢ်တဖၣ်န့ၣ် တမ့ၢ်ဟီၣ်ခိၣ်အံၤဘၣ်. စီၤအၤဘြၤဟၣ်အံၤ တၢ်တအိၣ်ဒီးအီၤနီတမံၤလၢဟီၣ်ခိၣ်ချၢအံၤန့ၣ်ဘၣ်, ထဲအခီၣ်ယီၢ်အလီၢ်တပူၤဧိၤမးတအိၣ်လၢအဂီၢ်ဘၣ်. အဝဲအိၣ်ဒီးတၢ်စုလီၢ် ခီၣ်ခိၣ်ဒိၣ်ဒိၣ်မုၢ်မုၢ်ဒီး သူဝဲလၢယွၤအလၤကပီၤအဂီၢ်ဒီးၦၤအါဂၤအဂီၢ်န့ၣ်လီၤ, ဘၣ်ဆၣ်ဒီးတပၥ်ဝဲလၢဟီၣ်ခိၣ်အံၤန့ၣ်မ့ၢ်အဟံၣ်ဘၣ်. ကစၢ်ယွၤကိးအီၤလၢ ကပၥ်တ့ၢ်ကွံၥ်အၦၤထံဖိကီၢ်ဖိလၢအဘါတၢ်ဂီၤတၢ်ဖီၣ်တဖၣ် ဒီးအၢၣ်လီၤ အီၤလၢကဟ့ၣ်အီၤကီၢ်ကနၤဧၣ်လၢအမ့ၢ်အတၢ်လီၤထူလီၤယိၥ်အဂီၢ်, ဘၣ်ဆၣ် အဝဲမ့ၢ်ဂ့ၤ, အဖိခွါမ့ၢ်ဂ့ၤ, အဖိခွါအဖိခွါမ့ၢ်ဂ့ၤ တဒိးန့ၢ်ဘၣ်နီတဂၤဘၣ်.

ဖဲစီၤအၤဘြၤဟၣ်အဲၣ်ဒိးတၢ်လီၢ်လၢကခူၣ်လီၤဘါဘၢကွံၥ်အစိၣ် အဂီၢ်န့ၣ်, ဘၣ်ၦ့ၤန့ၢ်ဝဲလၢၦၤကီၢ်ကနၤဧၣ်ဖိတဖၣ်အအိၣ်န့ၣ်လီၤ. စီၤအၤဘြၤဟၣ်အတၢ်အိၣ်ထဲတမံၤဧိၤ ဖဲကီၢ်တၢ်စံးပၥ်န့ၣ် မ့ၢ်ဝဲအတၢ်သွၣ်ခိၣ် လီၢ်လၢၢ်ပူၤကိးဝဲလၢ မးကပ့လၤန့ၣ်လီၤ. Ellen G. White, Patriarchs and Prophets, p. 169.

ဖဲပအိၣ်မူအဆၢကတီၢ်အံၤတဘျီဘျီ ပအဲၣ်ဒိးလူၤဃုတၢ်မုၢ်လၢ် သးဖှံတၢ်ဒီးတၢ်ထူးတၢ်တီၤတဖၣ်န့ၣ်လီၤ. ပလိၣ်တၢ်နၥ်ဒိၣ်ဒိၣ်လၢပကဒုးအိၣ် ကတီၢ်ပသးလၢတၢ်သူၣ်လီသးကွံအံၤအပူၤန့ၣ်လီၤ. ဖၤ၇ိၤအနူၢ်အစိၤလၢ  အလီၤဘီလီၤမုၢ်, ဒီးစီၤပၤအလီၢ်ပစိၥ်အံၤ အိၣ်ဖျါမးလၢကထုးန့ၢ်စီၤမိၤၡွ အသးလီၤ, ဘၣ်ဆၣ်သ့ၣ်ညါဝဲလၢတၢ်ဒဲးဘးအတၢ်မုၥ်တၢ်ခုၣ်လၢ အသးပ့ၤနီၣ် ကွံၥ်ယွၤန့ၣ် မ့ၢ်တၢ်လီၢ်လၢနူၢ်ပူၤအံၤန့ၣ်လီၤ. အဝဲကွၢ်စိဃီၤယံၤန့ၢ်နူၢ်ဧိၤ စီၤဧိၤလၢအကြပုၢ်က့ပီၤဝဲ, ယံၤန့ၢ်ဒ်စီၤပၤအခိၣ်သလုးဒီးကွၢ်ဆူတၢ်လၤ တၢ်ကပီၤလၢတၢ်ထီကတၢၢ်ကစၢ်ကတိၤပၥ်လၢၦၤစီဆှံအဂီၢ် လၢကီၢ်တဘ့ၣ် လၢတဘၣ်အၢဒီးတၢ်ဒဲးဘးဘၣ်န့ၣ်လီၤ. လၢတၢ်နၥ်အဝဲထံၣ်လၢမူခိၣ်အစီၤပၤ  ဒုးကုၢ်ထီၣ်ခိၣ်သလုးလၢဟးဂီၤတသ့ဘၣ်အံၤဆူ ၦၤမၤနၢၤတၢ်အခိၣ်လိၤန့ၣ် လီၤ. တၢ်နၥ်အံၤဆှၢအီၤဆူတၢ်ဃၣ်ကွံၥ်သးလၢဟီၣ်ခိၣ်တၢ်မုၢ်လၢ်သးဖှံအပူၤ ဒီးပၥ်ဖှိၣ်ထီၣ်သးဒီးၦၤတကလုၥ်လၢအဖှီၣ်, ဘၣ်တၢ်ဆီၣ်တံၢ်မၤနၢၤဒီး တၢ်သးဟ့အီၤလၢအဃုထၢဒိကနၣ်ကစၢ်ယွၤအါန့ၢ်ဒ်မၤတၢ်ဒဲးဘးအခ့အၦၤ န့ၣ်လီၤ.