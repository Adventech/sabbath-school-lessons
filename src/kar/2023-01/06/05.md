---
title:  လၢတၢ်လံၣ်ကစၢ်ဆူစီၤပၤဖိခွါ
date:   08/02/2023
---

အမ့ၢ်သးစၢ်လၢအပျံၤယွၤဒီးအဲၣ်ယွၤအသိး, စီၤယၤကိၥ်မၤသကိး တၢ်ဒီးအမိၢ်နီၢ်၇ံးဘကၤလၢကလံၣ်အီၣ်လီအီၣ်အပၢ် ဒ်သိးကဒိးန့ၢ်ဘၣ် တၢ်ဆိၣ်ဂ့ၤအဂီၢ်န့ၣ်လီၤ. တၢ်အဘူးအလဲလၢအဒိးန့ၢ်ဘၣ်ဝဲန့ၣ် မ့ၢ်အတၢ် အိၣ်မူကီခဲလၢအနီၢ်ဒိၣ်ထီၣ်အဆၢကတီၢ်, ဘၣ်ဃ့ၢ်မွံဟးဖျိးဒီးတုၤဒၣ်လဲၥ် ဘၣ်သံဝဲလၢအဆိတစဲးန့ၣ်လီၤ. နီၢ်၇ံးဘကၤစံးဘၣ်စီၤယၤကိၥ်, "ဃ့ၢ်ဆူ ယဒီပုၢ်ဝဲၢ်ခွါစီၤလၤဘၣ်အအိၣ်...ဒီးအိၣ်ဒီးအီၤဖဲန့ၣ်တစိၢ်တလီၢ်တုၤနဝဲၢ် အတၢ်သးဒိၣ်ဟါမၢ်ကွံၥ်ဝဲန့ၣ်တက့ၢ်. တုၤနုၤတစုယကမၢၦၤလဲၤကိးက့ၤနၤ န့ၣ်လီၤ" (၁မိၤ ၂ရး၄၃-၄၄).

စီၤယၤကိၥ်ဘၣ်လဲၤအိၣ်ဝဲအနံၣ်ခံဆံဒီးတထံၣ်ဘၣ်လၢၤအမိၢ် အမဲၥ်နီတစုလၢၤဘၣ်န့ၣ်လီၤ.

`ဖး ၁မိၤၡွ ၃၂း၂၂-၃၁ တက့ၢ်. တၢ်မၤအသးဒီးစီၤယၤကိၥ်ဒ်လဲၣ်. ပမ့ၢ်အိၣ်ဒီးတၢ်ဆၢတဲၥ်ကမၣ်ဒၣ်လဲၥ်, ပဒိးန့ၢ်ဘၣ်နီၢ်သးအတၢ်ဂံၢ်တၢ်ဘါလၢ လံၥ်စီဆှံအဆၢတဖၣ်အပူၤအံၤ လၢအဘၣ်ဃးဒီးယွၤအဘျုးအဖှိၣ်န့ၣ်မ့ၢ်မနုၤ လဲၣ်.`

"ခီဖျိတၢ်ဆီၣ်လီၤသး, တၢ်ပီၢ်ယၢ်လီၤသးဒီး ဟ့ၣ်လီၤနီၢ်ကစၢ်ဒၣ်ဝဲ အသးအံၤအပူၤန့ၣ်, ၦၤကညီလၢအကမၣ်, လၢအလၢၦဲၤဒီးတၢ်ဒဲးဘးမၤနၢၤ တၢ်ဃုၥ်ဒီးမူခိၣ်အစီၤပၤန့ၣ်လီၤ. အဝဲဖီၣ်ဃၥ်ကစၢ်ယွၤအတၢ်အၢၣ်လီၤ အီလီၤကျၢၤကျၢၤ ဒီးကစၢ်ယွၤအသးဟးသဒၣ်ကွံၥ်ၦၤတၢ်ဒဲးဘးဖိအတၢ် ဃ့ကညးတသ့ဝဲဘၣ်န့ၣ်လီၤ. တၢ်ကမၣ်လၢအဒိးန့ၢ်ဘၣ်ဝဲလၢဖိဝဲၢ်ကိအတၢ် န့ၢ်သါအံၤန့ၣ် ဖျါလၢအမဲၥ်ညါထံထံဆးဆးန့ၣ်လီၤ. အဝဲတနၥ်ယွၤအတၢ် အၢၣ်လီၤအီလီၤတဖၣ်ဘၣ်, ဃုဝဲလၢကမၤန့ၢ်အီၤလၢအကစၢ်ဒၣ်ဝဲဂံၢ်ဘါလၢ အကဒုးအိၣ်ထီၣ်တၢ်လၢယွၤအနီၢ်ကစၢ်ဒၣ်ဝဲကမၤလၢၦဲၤအီၤလၢအကျဲဒၣ်ဝဲ န့ၣ်လီၤ. စီၤယၤကိၥ်ဒိးန့ၢ်ဘၣ်တၢ်အၢၣ်လီၤအီလီၤလၢအသးဆၢမုၢ်လၢ်ဝဲအံၤ န့ၣ်လီၤ. အတၢ်ဒဲးဘးလၢအမ့ၢ်ၦၤဂုၥ်န့ၢ်တၢ်, ၦၤလီန့ၢ်တၢ်တဂၤအံၤ ဘၣ်တၢ်ပျၢ်ကွံၥ်အီၤလံန့ၣ်လီၤ.

`ဖး ၁မိၤၡွ ၄၉း၂၉-၃၃ တက့ၢ်. စီၤယၤကိၥ်အတၢ်စုလီၢ်ခီၣ်ခိၣ် တအိၣ်လၢၤလၢကီၢ်ကနၤဧၣ်ပူၤဘၣ်ဆၣ်, စံးဘၣ်အဖိခွါတဖၣ်လၢကဘၣ် ခူၣ်လီၤကွံၥ်အီၤအဂ့ၢ်အကျိၤန့ၣ်ဒ်လဲၣ်. မတၤတဂၤလၢဘၣ်တၢ်ခူၣ်လီၤအီၤ ဖဲတၢ်သွၣ်ခိၣ်အပူၤန့ၣ်လဲၣ်. နဆိကမိၣ်ဘၣ်မနုၤလၢစီၤယၤကိၥ်ဃ့ကညးလၢ တၢ်ဂ့ၢ်အအံၤန့ၣ်လဲၣ်.`

လံၥ်စီဆှံစံးဘၣ်ၦၤလၢပၢ်သးၦၢ်သၢဂၤဒီးအမါတဖၣ်ဘၣ်တၢ်ခူၣ် လီၤကွံၥ်အီၤဖဲတၢ်သွၣ်ခိၣ်အံၤအပူၤန့ၣ်လီၤ. စီၤယၤကိၥ်အတၢ်နၥ်ယွၤန့ၣ် ဒိၣ်နီၢ်မးဒီးအၢၣ်လီၤဝဲလၢအမ့ၢ်ၦၤတမှံၤဒီးၦၤတခီဘီမုၢ်ဖိလၢဟီၣ်ခိၣ်ချၢအံၤ န့ၣ်လီၤ. (ဧ့ၤဘြံၤ ၁၁း၁၃). တၢ်မၤကမၣ်တဖၣ်အိၣ်ဘၣ်ဆၣ်, အဝဲဟးထီၣ် ဆူဟံၣ်ကလီကလီဒီးဟဲက့ၤဆူကီၢ်ကနၤဧၣ်လၢၦဲၤဒီးတၢ်ထူးတၢ်တီၤန့ၣ်လီၤ.

ပတၢ်ကမၣ်အိၣ်ဘၣ်ဆၣ်သနၥ်က့, ကစၢ်ယွၤဆိၣ်ဂ့ၤၦၤသ့ဒံးလီၤ. မ့ၢ်နၥ်သက့ဒ်န့ၣ်ဒီး, မ့ၢ်ပဟးဆှဲးတၢ်ကမၣ်တဖၣ်အံၤလၢအခီၣ်ထံးသ့ဝဲလၢ ကျဲဒ်လဲၣ်. တၢ်ဃုထၢသ့ၣ်တဖၣ်လၢနဘၣ်သဂၢၢ်အီၤလၢအဆၢကတီၢ်အံၤန့ၣ် မ့ၢ်မနုၤသ့ၣ်တဖၣ်လဲၣ်. မ့ၢ်နဟးဆှဲးတၢ်ဃုထၢလၢအကမၣ်ကသ့ဝဲဒၣ်ဧါ.