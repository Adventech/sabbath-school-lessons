---
title:  စီၤနိအၤထံၣ်န့ၢ်တၢ်သးကညီၤ
date:   05/02/2023
---

ကြၢးမးတမံၤလၢပကဘၣ်ကွၢ်ထံဆိကမိၣ်ၦၤလၢအဃုမူခိၣ်ဘီမုၢ် အတၢ်လုၢ်ဒိၣ်ၦ့ၤဒိၣ်ဒီး ၦၤလၢယွၤကိးအဝဲသ့ၣ်လၢကဃုထၢတၢ်အိၣ်မူလၢ ဟီၣ်ခိၣ်ချၢအံၤအဂ့ၢ်အကျိၤန့ၣ်လီၤ. ကတီၤသးလၢကသဂၢၢ်တၢ်တမံၤဃီဒ်အံၤ ဖဲတၢ်လိၣ်အိၣ်ထီၣ်ဝဲအဆၢကတီၢ်န့ၣ်တက့ၢ်.

`ဖး ၁မိၤၡွ ၆း၅-၁၄ တက့ၢ်. တၢ်ဆီလဲသးတဖၣ်လၢအတုၤအိၣ် စီၤနိအၤလၢအဒိကနၣ်ကစၢ်ယွၤအကလုၢ်တဖၣ်န့ၣ် မ့ၢ်မနုၤလဲၣ်. တၢ်သိၣ်လိ သီလိတဖၣ်လၢပထံၣ်န့ၢ်အီၤသ့လၢပဂီၢ်လၢဟီၣ်ခိၣ်ချၢအံၤ လၢအကဘၣ် တၢ်ဟ့ၣ်ပလီၢ်ၦၤလၢတၢ်ဟးဂီၤအပူၤအံၤန့ၣ် မ့ၢ်မနုၤလဲၣ်.`

စီၤနိအၤသူအတၢ်ဆၢကတီၢ်ဒီးအတၢ်စုလီၢ်ခီၣ်ခိၣ်လၢကသူၣ်ထီၣ် ဟ့ၣ်လၢအနီၢ်ကစၢ်ဒၣ်ဝဲအဂီၢ်သ့ဘၣ်ဆၣ် ဃုထၢမၤတၢ်လၢအဆီတလဲကွံၥ် အတၢ်အိၣ်မူဒီးသူအတၢ်ဆၢကတီၢ်အနံၣ် ၁၂၀ လၢအတၢ်အိၣ်မူပူၤလူၤပိၥ်ထွဲ  ကစၢ်ယွၤအတၢ်ကိးလၢသူၣ်ထီၣ်ကဘီအဂီၢ်န့ၣ်လီၤ.

ၦၤလၢအအိၣ်ဒီးတၢ်သးဒ့ဒီလၢမုၢ်မဆါတနံၤအံၤတဖၣ် ပၥ်စီၤနိအၤ ပူအံၤလၢအမ့ၢ်တၢ်ဃဲၤမုၥ်နၢ်တမံၤလၢအတဘၣ်ထွဲဒီးစဲအ့ၣ်အတၢ်သိၣ်တၢ်သီ တဖၣ်ဘၣ်န့ၣ်လီၤ. တၢ်အံၤတမ့ၢ်တၢ်လၢအသီနီတမံၤဘၣ်. "ၦၤအိၣ်မူလၢ တချုးထံလုၢ်ဘၢတၢ်ဒ်ဘၣ်တဖၣ် နၥ်ဝဲလၢန့ဆၢၣ်အတၢ်သိၣ်တၢ်သီအံၤ အိၣ်ဂၢၢ်ဆိးကျၢၤအသးလၢအနံၣ်အကထိတဖၣ်ဃၣ်ဃၣ်လံန့ၣ်လီၤ. တၢ်ဆၢကတီၢ်တဖၣ် မၤအသးလၢအဂ့ၢ်အကျိၤဘၣ်ဘၣ်အပူၤန့ၣ်လီၤ. မူခိၣ် တစူၤနီတဘျီဘၣ်, ဟီၣ်ခိၣ်ဘၣ်တၢ်မၤစီၣ်အီၤလၢပစီၤထံဒီးဘVၣ်သ့ၣ်တဖၣ်န့ၣ် လီၤ. ထံကျိတဖၣ်န့ၣ်တဒိၣ်တလၢကွံၥ်အကၢၣ်နီတစုဘၣ်, ဘၣ်ဆၣ်ဒုးယွၤ အထံဆူပီၣ်လဲၣ်ပူၤလၢအကျိၤဒၣ်ဝဲအပူၤန့ၣ်လီၤ. တၢ်စံၣ်ညီၣ်ပၥ်ဝဲလီၤတံၢ် လီၤဆဲးလၢထံအံၤကဘၣ်ယွၤလီၤဝဲလၢအကၢၢ်ပူၤဒၣ်ဝဲန့ၣ်လီၤ. Ellen G.
White, Patriarch and Prophets, p. 96. တချုးလၢထံလုၢ်ဘၢတၢ် ဒ်ဘၣ်န့ၣ်, ၦၤကညီတဖၣ်ကတိၤဂ့ၢ်လိၥ်ဝဲလၢထံလုၢ်ဘၢတၢ်အိၣ်ဝဲတသ့ဘၣ် ခီဖျိအတၢ်နၢ်ပၢၢ်ကမၣ်ဝဲလၢတၢ်မၤအသးနီၢ်နီၢ်အံၤအပူၤန့ၣ်လီၤ. တုၤမ့ၢ် ထံလုၢ်ဘၢတၢ်၀ံၤဒီး အဝဲသ့ၣ်ကတိၤဂ့ၢ်လၥ်ဝဲလၢတၢ်အံၤဟဲကဲထီၣ်တ့ၢ်အသး တသ့ဘၣ်န့ၣ်လီၤ. ဒ်လံၥ်စီဆှံစံးဝဲအသိး, "ဒီးတၢ်အသီတအိၣ်လၢမုၢ်အဖီလၥ် ဘၣ်" စံၣ်တဲၤတဲလီၤတၢ် ၁း၉.

ဖဲအဆၢကတီၢ်အံၤန့ၣ်, လံၥ်စီဆှံစ့ၢ်ကီးစံးဝဲ, "လၢမုၢ်နံၤတဖၣ် အကတၢၢ်န့ၣ်, ၦၤဒုၣ်ဒွဲၣ်တၢ်ကဟဲလၢတၢ်ဒုၣ်ဒွဲၣ်အပူၤ ဒ်ၦၤသ့ၣ်တဖၣ်လၢ ထံလုၢ်ဘၢတၢ်အကတီၢ်န့ၣ်လီၤ" (၂ပ့းတရူး ၃း၃-၇). မ့ၢ်ပကအိၣ်ကတဲၥ် ကတီၤပသးလၢတၢ်ဟးဂီၤတဖၣ်လၢအကဟဲဝဲအံၤအဂီၢ်န့ၣ်သ့ဒ်လဲၣ်. တၢ်ဆၢတဲၥ်အိၣ်တမံၤလၢတၢ်ကိးအီၤ, "တၢ်မၤမုၥ်သးလၢအစဲၤခံ" န့ၣ်လီၤ. အခီပညီန့ၣ်မ့ၢ်ဝဲ, ပကဘၣ်မၤတၢ်မၤလၢကစၢ်ယွၤကိးၦၤလၢကမၤအဂီၢ်လၢ တၢ်သူၣ်စူၤသးစူၤအပူၤ လၢအအိၣ်ဒီးတၢ်မုၢ်လၢ်လၢကဒိးန့ၢ်ဘၣ်တၢ်အဘျုး အဖှိၣ်ခါဆူညါလၢတၢ်လၤတၢ်ကပီၤအပူၤန့ၣ်လီၤ. ပတသ့ၣ်ညါတၢ်ဆၢကတီၢ် လၢခ၇ံၥ်ကဟဲက့ၤဝဲန့ၣ်ဘၣ်. တမံၤန့ၣ်, အတွးတအိၣ်လၢပဂီၢ်ဘၣ်. တၢ်လၢ အဘၣ်ထွဲဒီးၦၤန့ၣ်, ဒ်စီၤနိအၤအသိး, ပမၤတၢ်လၢကစၢ်ယွၤမၢၦၤလၢ အဆၢကတီၢ်အံၤ တုၤတၢ်ဆီလဲသးမ့ၢ်အိၣ်ထီၣ်လၢပတၢ်အိၣ်မူအပူၤဒၣ်လဲၥ်မး န့ၣ်လီၤ. မ့ၢ်နအိၣ်ကတဲၥ်ကတီၤနသးလၢကဒုးအိၣ်ထီၣ်တၢ်ဆီလဲလိၥ်သး အဒိၣ်အမုၢ်လၢနတၢ်အိၣ်မူအပူၤအံၤ ဖဲတၢ်ကိးနၤလၢကမၤတၢ်ဒ်စီၤနိအၤအံၤ အဂီၢ်အသိးန့ၣ်လဲၣ်.