---
title:  စီၤအၤဘြၣ်, ၦၤသူၣ်တီသးတီတဖၣ်အပၢ်
date:   06/02/2023
---

ကစၢ်ယွၤကိးစီၤအၤဘြၣ်လၢကပၥ်တ့ၢ်ကွံၥ်အထံအကီၢ်ဒီးအဘူး အတံၢ်ဒီးလဲၤဆူကီၢ်တဘ့ၣ်လၢယွၤဒုးနဲၣ်အီၤန့ၣ်လီၤ. လၢတၢ်အံၤအပူၤ, မ့ၣ်ၡံၣ်ယၢၣ်သွံၣ်ထံစၢၤသွဲၣ်အိၣ်ထီၣ်အသးန့ၣ်လီၤ. တၢ်ပၥ်ဖျါထီၣ်လၢ လီၤတံၢ်လီၤဆဲးမ့ၢ်တအိၣ်ဘၣ်ဆၣ်, စီၤအၤဘြၣ်ဘၣ်ဟးထီၣ်ဆူအအိၣ်တၢ် အလီၢ်ဒီးလၢအဆိအခ@န့ၣ်လီၤ. မ့ၢ်မးတၢ်ဆၢတဲၥ်လၢအတညီဝဲဘၣ်တမံၤ န့ၣ်လီၤ, ဒီးအဝဲဘၣ်ညိကွံၥ်ဟီၣ်ခိၣ်အတၢ်မုၥ်တၢ်ပၢၤဒီးတၢ်အိၣ်မုၥ်ဆိပၢၤ ဒီးဘၣ်ဟးထီၣ်ဝဲန့ၣ်လီၤ.

`ဖး ၁မိၤၡွ ၁၂း၁-၃ တက့ၢ်. ဟီၣ်ခိၣ်အၦၤဟံၣ်ဖိဃီဖိသ့ၣ်တဖၣ် ဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါ ခီဖျိတၢ်အၢၣ်လီၤအီလီၤဒီးတၢ်တူၢ်လိၥ်တၢ်အၢၣ် လီၤအီလီၤအံၤလၢကျဲဒ်လဲၣ်.`

တၢ်အံၤမ့ၢ်တၢ်ဆီတလဲအဒိၣ်အမုၢ်လၢစီၤအၤဘြၣ်ဒီးအဟံၣ်ဖိဃီဖိ အဂီၢ်န့ၣ်လီၤ. "လၢတၢ်နၥ်စီၤအၤဘြၤဟၣ်တုၤအဘၣ်တၢ်ကိးအီၤဒီး, ဒိကနၣ်ဝဲ ဒ်သိးကအကဟးထီၣ်ဆူအလီၢ်လၢအကန့ၢ်ဘၣ်သါ, ဒီးလဲၤဆူလဲၣ်ဆူလဲၣ်န့ၣ် တသ့ၣ်ညါဘၣ်နၥ်သက့ ဒီးဟးထီၣ်ကွံၥ်ဝဲလီၤ" (ဧ့ၤဘြံၤ ၁၁း၈). စီၤအၤဘြၤဟၣ် တၢ်ဒိကနၣ်အံၤ မ့ၢ်တၢ်နၥ်အတၢ်အုၣ်သးအဒိၣ်ကတၢၢ်တမံၤ လၢအဘၣ်တၢ်ထံၣ်န့ၢ်အီၤလၢလံၥ်စီဆှံအပူၤန့ၣ်လီၤ. Ellen G. White, Patriarch and Prophets, p. 126.

ပဝဲဒၣ်အါဒံအါဂၤအံၤ တအဲၣ်ဒိးဟးထီၣ်လၢပထံပကီၢ်ဒီးပဟံၣ်ဖိ ဃီဖိဒီးပတံၤသကိးတဖၣ်အပူၤန့ၣ်ဘၣ်. ဘၣ်ဆၣ်ဒီးစီၤအၤဘြၣ်မၤတ့ၢ်ဝဲလီၤ. မ့ၢ်တၢ်လီၤဆီတမံၤစ့ၢ်ကီးလၢ စီၤအၤဘြၣ်, စီၤအံၤစဲး, ဒီး စီၤယၤကိၥ်, လၢအဝဲသ့ၣ်တၢ်အိၣ်မူအကတီၢ်န့ၣ် တတုၤဘၣ်လၢကီၢ်တၢ်စံးပၥ်အံၤအပူၤ ဘၣ်ဆၣ်, အဝဲသ့ၣ်အိၣ်မူတီတီလိၤလိၤလၢယွၤအပူၤန့ၣ်လီၤ.

`ဖး ဧ့ၤဘြံၤ ၁၁း၈-၁၃ တက့ၢ်. တၢ်ကစီၣ်လၢပဂီၢ်ဖဲအံၤန့ၣ် မ့ၢ်မနုၤလဲၣ်.`

ၦၤလၢအခိၣ်အဃၢၤတဖၣ်သ့ၣ်ညါစီၤအၤဘြၣ်လၢအမ့ၤစီၤပၤ ဖိခွါတဂၤန့ၣ်လီၤ. ဘၣ်တၢ်သ့ၣ်ညါအီၤလၢအမ့ၢ်ၦၤတဂၤလၢအသးကညီၤ ဟ့ၣ်တၢ်အါအါဂီၢ်ဂီၢ်, အသူၣ်ဒူသးဒူ, အဲၣ်တမှံၤတပျီၤဒီးတၢ်ထီကတၢၢ် ကစၢ်ယွၤအခ့အၦၤန့ၣ်လီၤ. အတၢ်အုၣ်သးလၢယွၤအဂီၢ်န့ၣ် မ့ၢ်တၢ်ဒိ တၢ်တဲၥ်ဂ့ၤတမံၤန့ၣ်လီၤ. လၢကစၢ်ယွၤအဘျုးအဖှိၣ်ဃိ, ပမ့ၢ်ၦၤဒိးန့ၢ်ဘၣ် တၢ်န့ၢ်သါတဖၣ်လၢစီၤအၤဘြၤဟၣ်အစၢၤအသွဲၣ်န့ၣ်လီၤ. "ဒ်န့ၣ်အသိး, စီၤအၤဘြၤဟၣ်စူၢ်က့ၤနၥ်က့ၤယွၤ, ဒီးတၢ်ပၥ်ကဲအီၤလၢတၢ်တီတၢ်လိၤအဂီၢ် လီၤ. မၤသးဒ်န့ၣ်ဒီးသ့ၣ်ညါသုဝဲလၢ ၦၤလၢအဘၣ်ဃးဒီးတၢ်နၥ်တဖၣ်န့ၣ် မ့ၢ်စီၤအၤဘြၤဟၣ်အဖိခွါန့ၣ်တက့ၢ်" (ကလၤတံ ၃း၆). "ဒီးသုမ့မ့ၢ်ခ၇ံၥ် အတၢ်ဒီး, သုမ့ၢ်စီၤအၤဘြၤဟၣ်အချံအသၣ်, ဒီးၦၤကန့ၢ်ဘၣ်သါတၢ် ဒ်တၢ်စံးပၥ်ဟဲဝဲအသိးန့ၣ်လီၤ" (ကလၤတံ ၃း၂၉). 

ဒ်စီၤအၤဘြၤဟၣ်ဒီးစီၤနိအၤအသိး, ပကဘၣ်ဆၢတဲၥ်တၢ်ဒိၣ်ဒိၣ် မုၢ်မုၢ်လၢကဆီတလဲကွံၥ်ပတၢ်အိၣ်မူအံၤလၢကဘၣ်အိၣ်သူၣ်လီၤအသးလၢ ပတၢ်ဒိကနၣ်ယွၤအပူၤန့ၣ်လီၤ.

`ဖး ၂က၇ံၣ်သူး ၄း၁၈ တက့ၢ်. တၢ်ကစီၣ်မနုၤတမံၤအိၣ်လၢ လံၥ်စီဆှံအဆၢပူၤအံၤ လၢအဒုးကဲထီၣ်ပနီၢ်သးအတၢ်ဆၢတဲၥ်န့ၣ်သ့ဝဲဒ်လဲၣ်. စီၤမိၤၡွဒီးစီၤအၤဘြၤဟၣ်ပိၥ်ထီၣ်တၢ်သိၣ်တၢ်သီအံၤဒ်လဲၣ်.`