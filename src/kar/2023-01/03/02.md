---
title:  တၢ်ဆံဆဲၣ်ပူတပူထဲသိးဒီးတၢ်အပူတဆံတပူ
date:   15/01/2023
---

လံၥ်ကတိၤခီကျိၥ်တၢ်ဒုးနဲၣ်ဖျါထီၣ် တၢ်ဆံဆဲၣ်ပူတပူအခီပညီဒ်အံၤ, "တၢ်တမံၤလၢ်လၢ်လၢအပူတဆံကျါန့ၣ်တပူ" မ့တမ့ၢ် "မျးကယၤတဆံန့ၣ် လီၤ." တၢ်ကတိၤအခီပညီအံၤ လီၤဂၥ်မးလၢတၢ်ဟံးန့ၢ်အီၤလၢလံၥ်စီဆှံ အပူၤန့ၣ်လီၤ. တၢ်ဆံဆဲၣ်ပူတပူန့ၣ် မ့ၢ်တၢ်တမံၤလၢပဘၣ်ဟ့ၣ်က့ၤယွၤ တၢ်လၢပဒိးန့ၢ်ဘၣ်အီၤအကျါလၢ အမ့ၢ်မျးကယၤတဆံန့ၣ်လီၤ. ပသ့ၣ်ညါ လၢတၢ်လၢအအိၣ်ဒီးၦၤသ့ၣ်တဖၣ်န့ၣ် ဘၣ်ဃးဒီးယွၤလၢအဆိကတၢၢ်အပူၤ န့ၣ်လီၤ. တၢ်ဆံဆဲၣ်ပူတပူအဂ့ၢ်အကျိၤလၢ အဘၣ်တၢ်ဟ့ၣ်လီၤအီၤဆူ ၦၤအံၣ်စ၇့လးဖိသ့ၣ်တဖၣ်အဂီၢ် ဖဲကစၢၢ်စံးနါန့ၣ် ဒုးနဲၣ်ၦၤလၢတၢ်ဆံဆဲၣ်ပူ တပူအံၤ စီဆှံဝဲဒီးဘၣ်ဃးဒီးယွၤန့ၣ်လီၤ. ကစၢ်ယွၤဃ့ဝဲထဲမျၥ်ကယၤတဆံဧိၤ န့ၣ်လီၤ. ပတၢ်စံးဘျုးစံးဖှိၣ်အတၢ်မၤဘူၣ်တဖၣ်န့ၣ် လီၤဆီလိၥ်အသးဒီး တၢ်ဆံဆဲၣ်ပူတပူန့ၣ်လီၤ. တၢ်ဆံဆဲၣ်ပူတပူန့ၣ် မ့ၢ်တၢ်အုၣ်အသးလၢ ခ၇ံၥ်ဖိ အတၢ်ဟ့ၣ်လီၤသးအစှၤကတၢၢ်တမံၤန့ၣ်လီၤ. လၢလံၥ်စီဆှံအပူၤန့ၣ်, ပတထံၣ်လၢကစၢ်ယွၤလိၣ်ဘၣ်က့ၤတၢ်လၢပအိၣ်စှၤန့ၣ်ဒ်တပူဧိၤနီတထံၣ်ဘၣ် လီၤ.

`ဖး ၁မိၤၡွ ၁၄း၁၈-၂၀ ဒီး ဧ့ၤဘြံၤ ရး၁-၉ တက့ၢ်. စီၤအၤဘြၣ် အတၢ်စံးဆၢဖဲအထံၣ်ဒီး မၤလကံစဒ့းန့ၣ် မ့ၢ်ဒ်လဲၣ်.တၢ်ဟ့ၣ်တၢ်ဆံဆဲၣ်ပူ တပူအံၤ အိၣ်ပၥ်အသးယံၥ်တ့ၢ်လံလၢတၢ်စံၣ်စိၤတဲစိၤအပူၤန့ၣ် မ့ၢ်ဟ့ၣ်ၦၤ တၢ်မၤလိမနုၤတမံၤလဲၣ်.`

တၢ်ပၥ်ဖျါထီၣ်အဆိကတၢၢ်လၢအဘၣ်ဃးဒီးတၢ်ဆံဆဲၣ်ပူတပူန့ၣ် ပထံၣ်န့ၢ်အီၤဖဲ လံၥ်မိၤၡွ ၁၄ အပူၤ လၢအဘၣ်ဃးဒီးစီၤအၤဘြၣ်အတၢ် ထံၣ်လိၥ်သးဒီး မၤလကံစဒ့းအဂ့ၢ်န့ၣ်လီၤ. လံၥ်စီဆှံပၥ်ဖျါထီၣ်တၢ်ဆံဆဲၣ်ပူ တပူအဂ့ၢ်လၢအလီၢ်ခံကတၢၢ်န့ၣ် ပထံၣ်န့ၢ်အီၤ ဖဲ ဧ့ၤဘြံၤ ရး၁-၉ န့ၣ်လီၤ. တိၢ်နီၣ်ဖဲအံၤလၢ ကစၢ်ခ၇ံၥ်မ့ၢ်ဂ့ၤ, မးလကံစဒ့းမ့ၢ်ဂ့ၤ, တမ့ၢ်ၦၤလၢအဘၣ်ဃး ဒီးၦၤလ့ၤ၀ံဖိအစၢၤအသွဲၣ်န့ၣ်ဘၣ်.တၢ်ဆံဆဲၣ်ပူတပူန့ၣ်, တမ့ၢ်တၢ်လၢ အဟဲလီၤစၢၤလီၤသွဲၣ်လၢၦၤယူဒၤဖိအလုၢ်အလၢ်ဒီး အိၣ်ထီၣ်အသးဃုၥ်ဒီး ၦၤဧ့ၤဘြံၤဖိဖဲကစၢၢ်စံးနါန့ၣ်ဘၣ်.

`ဖး ၁မိၤၡွ ၂၈း၁၃, ၁၄, ၂၀-၃၃ တက့ၢ်. ကစၢ်ယွၤအၢၣ်လီၤ စီၤယၤကိၥ်လၢ ကမၤတၢ်လၢအဂီၢ်မနုၤတမံၤဒီး စီၤယၤကိၥ်စံးဆၢယွၤဒ်လဲၣ်.`

ဖဲစီၤယၤကိၥ်ဟးထီၣ်လၢအဟံၣ်ဒီး ဃ့ၢ်ပူၤဖျဲးအသးလၢအဝဲၢ် စီၤကးယံးအတၢ်သးဒိၣ်အပူၤအကတီၢ်န့ၣ်, တနၤန့ၣ်မံမီၢ်ဝဲလၢ ဃီသွါဟဲလီၤ လၢမူခိၣ်ဆူဟီၣ်ခိၣ်အံၤန့ၣ်လီၤ.မူခိၣ်ကလူးတဖၣ် လ့ၢ်ထီၣ်လ့ၢ်လိၤလၢ  အဖီခိၣ် လၢမူခိၣ်ဒီးဟီၣ်ခိၣ်အဘၢၣ်စၢၤန့ၣ်လီၤ. ကစၢ်ယွၤန့ၣ် ဆၢထၢၣ်လၢ ဃီအဖီခိၣ်ကတၢၢ်ဒီး အၢၣ်လီၤအီလီၤစီၤယၤကိၥ်လၢ ကက့ၤဆှၢက့ၤအီၤဆူ အဟံၣ်န့ၣ်လီၤ. စီၤယၤကိၥ်ဒိးန့ၢ်ဘၣ်တၢ်ဆီတလဲသးအတၢ်လဲၤခီဖျိအံၤ ဒီးစံးဝဲဒၣ်, "ကစၢ်ယွၤန့ၣ် ကမ့ၢ်ယကစၢ်ယ.....ဒီးတၢ်လၢအအိၣ်ဒီးယၤ ခဲလၢၥ်န့ၣ် ယကဟ့ၣ်လၢတၢ်ဆံဆဲၣ်ပူတပူအဂီၢ်န့ၣ်လီၤ."

ဘၣ်မနုၤလၢပကဘၣ်နၢ်ပၢၢ်တၢ်ဆံဆဲၣ်ပူတပူအဂ့ၢ်အကျိၤ ဒ်သိးဒီး မုၢ်အိၣ်ဘှံးနံၤအဂ့ၢ်အကျိၤအံၤလၢ အတဟဲအိၣ်ထီၣ်အသးလၢ ၦၤအံၣ်စ၇့လး လၢပျၢၤအတၢ်သိၣ်တၢ်သီ မ့တမ့ၢ်တၢ်ဘူၣ်ထီၣ်ဘါထီၣ်အတၢ်၇ဲၣ်တၢ်ကျဲၤ အပူၤဘၣ်န့ၣ်လဲၣ်. တၢ်ကစီၣ်လၢပဂီၢ်, ၦၤလၢအအိၣ်မူလၢကစၢ်ခ၇ံၥ်တူၢ်သံ သး၀ံၤအလီၢ်ခံတဖၣ်, ဟံးန့ၢ်တၢ်မၤလိလၢတၢ်မ့ၢ်တၢ်တီအံၤအပူၤသ့ဒ်လဲဲၣ်.