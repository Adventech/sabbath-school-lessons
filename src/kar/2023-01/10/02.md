---
title:  ၦၤထူးၦၤတီၤလၢအဟးဂီၤ
date:   05/03/2023
---

`ဖး လူၤကၣ် ၁၂း၁၆-၂၁ တက့ၢ်. တၢ်ကစီၣ်လၢအဘၣ်ဃးဒီး ၦၤအံၤမ့ၢ်မနုၤလဲၣ်. တၢ်ဟ့ၣ်ပလီၢ်အဒိၣ်လၢယွၤဟ့ၣ်လီၤၦၤထူးၦၤတီၤလၢ အဟးဂီၤအံၤ ဒီးစံးကတိၤတၢ်ဂ့ၢ်တၢ်ကျိၤလၢပတၢ်ပၥ်သူၣ်ပၥ်သးလၢ အဘၣ်ဃးဒီးတၢ်လၢအအိၣ်ဒီးၦၤတဖၣ်န့ၣ်မ့ၢ်ဒ်လဲၣ်.`

တၢ်ကစီၣ်အံၤမ့ၢ်ဒိၣ်ဝဲအါဝဲဘၣ်ဆၣ်, ၦၤတဂၤလၢ်လၢ်ကတိၤဂ့ၢ်လိၥ်ဝဲ သ့လၢကစၢ်ခ၇ံၥ်အပူၤအံၤ ဘၣ်ဃးဒီးတၢ်လၢတဘၣ်မၤအီၤသ့ၣ်တဖၣ်လၢ ပအိၣ်ဘှံးဝဲအကတီၢ်အပူၤဘၣ်န့ၣ်လီၤ. ဒ်န့ၣ်အသိး, ၦၤလၢတမၤလၢၤတၢ် ဘၣ်တဂၤ သူစွဲအတၢ်စုလီၢ်ခီၣ်ခိၣ်လၢ အနီၢ်ကစၢ်ဒၣ်ဝဲအဂီၢ်အံၤ, ဘၣ်ပလီၢ် အသးဒီးဟံးန့ၢ်ပူအဝဲအံၤလၢအသူၣ်ကံၢ်သးလဲအပူၤန့ၣ်လီၤ. တၢ်ကီတၢ်ခဲန့ၣ် တမ့ၢ်မၤတၢ်ဆူၣ်ဆူၣ် မ့တမ့ၢ်ဒိးန့ၢ်ဘၣ်တၢ်ထူးတၢ်တီၤအဂီၢ်ဘၣ်, လီၤဆီဒၣ် တၢ်သးၦၢ်ထီၣ်ဒီးထူးထီၣ်တီၤထီၣ်အါထီၣ်ဝဲဒၣ်အဂီၢ်န့ၣ်လီၤ. တၢ်ကီတၢ်ခဲအံၤ မ့ၢ်တၢ်ပၥ်သူၣ်ပၥ်သးလၢအတဂ့ၤသ့ၣ်တဖၣ်အံၤအဖီခိၣ်န့ၣ်လီၤ. အတၢ် စံးကတိၤတဖၣ်လၢအမ့ၢ်, "အိၣ်ဘှံးဒီးအီၣ်တၢ်အီတၢ်, ဒီးမုၥ်လၤတၢ်တက့ၢ်"အံၤ ပၥ်ဖျါထီၣ်တၢ်အိၣ်သးအနီၢ်ကီၢ်တမံၤန့ၣ်လီၤ. (လူၤကၣ် ၁၂း၁၉). 

ၦၤထူးၦၤတီၤအံၤ အတၢ်တိၥ်ပၥ်န့ၣ် တထီန့ၢ်ဒံးဆၣ်ဖိကီၢ်ဖိလၢ အဟါမၢ်ကွံၥ်ဝဲတဖၣ်အံၤန့ၣ်ဘၣ်. အိၣ်မူဝဲဒ်သိးအမ့ၢ်ယွၤ, မူခိၣ်ဘီမုၢ်ဒီး တၢ်အိၣ်ခါဆူညါသ့ၣ်တဖၣ်တအိၣ်ဘၣ်မးလၢအဂီၢ်န့ၣ်လီၤ. တၢ်လၢအိၣ်ဒီး အီၤတဖၣ်န့ၣ် ဒ်အမ့ၢ်အတၢ်ဒၣ်ဝဲအသိး ဒီးတဘၣ်ဃးဒီးယွၤနီတမံၤဘၣ်န့ၣ် လီၤ.

ဖဲတၢ်အိၣ်မူအဆၢကတီၢ်အံၤအပူၤ, ပမ့ၢ်ဆိကမိၣ်ထဲလၢပကစၢ် ဒၣ်ဝဲအဂီၢ် ဒီးကွၢ်ကပၥ်ကွံၥ်ၦၤဂၤအတၢ်လိၣ်ဘၣ်ဒီးကစၢ်ယွၤအတၢ်မၤန့ၣ်, ပလူၤပိၥ်ထွဲၦၤထူးၦၤတီၤလၢအဟးဂီၤတဂၤအံၤအတၢ်ဒိတၢ်တဲၥ်န့ၣ်လီၤ. ကစၢ်ခ၇ံၥ်တပၥ်ဖျါဝဲလၢ ၦၤထူးၦၤတီၤအံၤကၢၣ်ဝဲကျူဝဲ မ့တမ့ၢ်တတီတလိၤ ဘၣ်အံၤန့ၣ်ဘၣ်. တၢ်ကီတၢ်ခဲအံၤန့ၣ် အတၢ်သူကွံၥ်တၢ်သ့ၣ်တဖၣ်လၢ ကစၢ်ယွၤနၥ်န့ၢ်အီၤလၢကပၢၤဃၥ်အဂီၢ်န့ၣ်လီၤ. မ့ၢ်လၢပတသ့ၣ်ညါဆံးယံၥ်မး ပကသံဘၣ်အဂ့ၢ်အကျိၤဘၣ်အဃိ, ပဘၣ်ကတဲၥ်ကတီၤသးလၢတၢ်အံၤ အဂီၢ်ထီဘိ ဒီးအိၣ်မူမၤယွၤအတၢ်ဘၣ်သးလၢလူၤပိၥ်ထွဲနီၢ်ကစၢ်တၢ်အဲၣ်လီၤ သးအလီၢ်အံၤန့ၣ်လီၤ.

တၢ်အိၣ်ဖျါလၢလံၥ်စီဆှံအပူၤအံၤန့ၣ်မ့ၢ်ဝဲ, ၦၤတဂၤဖံးတၢ်မၤတၢ်ဒီး ဒိၣ်ထီၣ်ထီထီၣ်ဖဲအမၤတၢ်ကဲအကတီၢ်န့ၣ်လီၤ. ဘၣ်ဆၣ်ဒီးလီၤဆီမးဝဲလၢ ၦၤကွဲးလံၥ်စီဆှံလၢအမ့ၢ် ဒၤနံးယ့လးဒီးလံၥ်လီၣ်ဖျါအံၤ မၤ၀ံၤအတၢ်မၤလၢ အမ့ၢ်တၢ်ကွဲးလံၥ်စီဆှံအံၤလၢအသးအိၣ်အနံၣ် ၈၀ အကတီၢ်န့ၣ်လီၤ. မ့ၢ်တၢ်ဆၢကတီၢ်ဖဲၦၤတဂၤညီနုၢ်ဒၣ်ဝဲအိၣ်မူတုၤဖဲအသးနံၣ် ၅၀ န့ၣ်လီၤ. E. G. White ထုးထီၣ်၇ၤလီၤအလံၥ်တဖၣ်ဒ်သိးဒီး The Desire of Ages အံၤ ဖဲအသးအိၣ်အနံၣ် ၇၀ ၀ံၤအလီၢ်ခံမးန့ၣ်လီၤ. လၢတၢ်အံၤအဃိ, ပမ့ၢ် အိၣ်ဆူၣ်အိၣ်ခ@ဒီးပတဘၣ်ဒိၣ်ထီၣ်ထီထီၣ်လၢၤဘၣ်န့ၣ်တမ့ၢ်ဝဲဘၣ်, မ့ၢ်သ့ဒီး ပဘၣ်ဆဲးမၤတၢ်ဂ့ၤသ့ၣ်တဖၣ်တမံၤဂ့ၤတမၠိဂ့ၤန့ၣ်လီၤ.

ကစၢ်ခ၇ံၥ်ဟ့ၣ်ကူၣ်ဖးတ့ၢ်ၦၤလၢအအိၣ်ခိးအတၢ်ဟဲက့ၤခံဘျီတဘျီ တဖၣ်လၢသုတအိၣ်ခိးထဲတမံၤဧိၤတဂ့ၤ, မ့မ့ၢ်တခီကဘၣ်ဆဲးမၤတၢ်စ့ၢ်ကီး န့ၣ်လီၤ. (မးသဲ ၂၄း၄၄-၄၆).

`သးနံၣ်အကတီၢ်ဒီးကျိၣ်စ့အိၣ်ထဲလဲၣ်ဘၣ်ဆၣ်, သုတလီၤဆူ တၢ်ဆဲထုအပူၤတဂ့ၤအဂီၢ် ဒ်သိးဒီးၦၤထူးတီၤတဂၤတဂ့ၤန့ၣ်, ပကဘၣ် ဟးဆှဲးအီၤဒ်လဲၣ်. သံကွၢ်လီၤက့ၤနသးလၢ နအိၣ်မူလၢမနုၤတမံၤအဂီၢ်လဲၣ်န့ၣ် တက့ၢ်.`