---
title:  နစိၥ်ဃုၥ်ဒီးနၤတသ့ၣ်ဘၣ်
date:   06/03/2023
---

ၦၤတဂၤသံကွၢ်သ၇ၣ်ဖးဒိၣ် Billy Graham ၦၤစိၥ်တၢ်သးခုကစီၣ် လၢအမံၤဟူသၣ်ဖျါအံၤ ဘၣ်ဃးတၢ်လၢအဒုးလီၤကမၢကမၣ်အီၤလၢ အတၢ်အိၣ်မူအံၤအပူၤအဂ့ၢ်လၢ အသးၦၢ်ကတီၢ်အံၤန့ၣ်လီၤ. အတၢ် စံးဆၢန့ၣ်မ့ၢ်ဝဲ, "မ့ၢ်တၢ်လၢအဖုၣ်ကိၥ်ဖိတမံၤအံၤန့ၣ်လီၤ" တၢ်အိၣ်မူအံၤ ခ@ဝဲဒိၣ်မးန့ၣ် ပသံကွၢ်အလီၢ်တအိၣ်ဘၣ်.

`လံၥ်စီဆှံအဆၢသ့ၣ်တဖၣ်အံၤ သိၣ်လိနဲၣ်လိၦၤလၢ ၦၤကညီအတၢ် အိၣ်မူအဂ့ၢ်အကျိၤဖဲအံၤန့ၣ်ဒ်လဲၣ်. စံးထီၣ်ပတြၢၤ ၄၉း၁၇; ၁တံၤမသ့း ၆း၆, ၇; စံးထီၣ်ပတြၢၤ ၃၉း၁၁; ယၤကိၥ် ၄း၁၄; စံၣ်တဲၤတဲလီၤတၢ် ၂း၁၈-၂၂.`

တမ့ၢ်ထဲလၢတၢ်အိၣ်မူအံၤလဲၤပူၤကွံၥ်ဝဲခ@သဒံးန့ၣ်ဘၣ်, မ့ၢ်စ့ၢ်ကီး ဝဲလၢ, နမ့ၢ်သံန့ၣ်, နက့ၤစိၥ်တၢ်တသ့နီတမံၤဘၣ်, လီၤဆီဒၣ်တၢ်, တၢ်လၢ အအိၣ်ဒီးနၤတဖၣ်န့ၣ်လီၤ. (တၢ်သကဲၥ်ပ၀;ဧါ. အအံၤမ့ၢ်တၢ်အဂၤတမံၤ န့ၣ်လီၤ). အဂ့ၢ်ဒ်အံၤ, တုၤအသံဒီး, တဟံးန့ၢ်ဘၣ်တၢ်နီတမံၤဘၣ်. (စံးထီၣ်ပတြၢၤ ၄၉း၁၇). အခီပညီန့ၣ်မ့ၢ်ဝဲ, ၦၤတဂၤလၢ်လၢ်ပၥ်တ့ၢ်ကွံၥ် တၢ်လၢၦၤအဂၤတဂၤကဒိးန့ၢ်ဘၣ်ဝဲအဂီၢ်လၢအလီၢ်ခံန့ၣ်လီၤ. မတၤတဂၤ ကဒိးန့ၢ်ဘၣ်လဲၣ်အဂီၢ်န့ၣ်, အိၣ်သူၣ်လီၤအသးလၢအတၢ်တိၥ်ပၥ်ဆိဝဲအပူၤ န့ၣ်လီၤ.

မ့ၢ်လီၤ, ၦၤကိးဂၤဒဲးတအိၣ်ဒီးတၢ်စုလီၢ်ခီၣ်ခိၣ်ဘၣ်, ဘၣ်ဆၣ် ၦၤအါဂၤမၤပၥ်ဝဲဒၣ်လၢနံၣ်အါလါအါအတီၢ်ပူၤလၢ ကပၥ်ဖှိၣ်ဃၥ်အတၢ်ထူး တၢ်တီၤအဂီၢ်န့ၣ်လီၤ. လၢအကတၢၢ်န့ၣ်, တၢ်လၢအ၇့ဒိၣ်တမံၤန့ၣ်မ့ၢ်ဝဲ, ၦၤတဂၤလၢ်လၢ်ကဘၣ်ကွၢ်ဆိကမိၣ်တၢ်ထူးတၢ်တီၤလၢအပၥ်လီၤတဲၥ်ဝဲအံၤ ကမၤအသးဒ်လဲၣ်အဂ့ၢ်န့ၣ်လီၤ.

ၦၤလၢအအိၣ်ဒီးတၢ်စုလီၢ်ခီၣ်ခိၣ်လၢအသးၦၢ်ကတီၢ်အံၤ, အါမ့ၢ်ဂ့ၤ, စှၤမ့ၢ်ဂ့ၤ, တၢ်တိၥ်ပၥ်လၢၦၤပၢၤတၢ်ဖိကဘၣ်မၤအီၤအဂီၢ်အံၤ ကဘၣ်အိၣ်ဒီး တၢ်ပလီၢ်လၢကစၢ်ယွၤဆိၣ်ဂ့ၤအီၤအပူၤန့ၣ်လီၤ. နမ့ၢ်တအိၣ်ဒီးတၢ်တိၢ်ပၥ် လၢနကပၥ်လီၤတဲၥ်ကွံၥ်နတၢ်စုလီၢ်ခီၣ်ခိၣ်ဆူၦၤလၢနသးအိၣ်ဒီးနၥ်န့ၢ်အီၤ တဖၣ်အစုပူၤဘၣ်ဒီး, ထံကီၢ်ပဒိၣ်ဟံးန့ၢ်မူဒါအံၤသ့ဝဲဒၣ်န့ၣ်လီၤ. နမ့ၢ်သံလၢ တပၥ်လီၤတဲၥ်ကွံၥ်နတၢ်သးအိၣ်လၢကနီၤတၢ်ဘၣ်ဒီး, ပဒိၣ်အတၢ်ပၢတၢ်ြပး ကစံၣ်ညီၣ်တဲၥ်ဝဲလၢတၢ်သ့ၣ်တဖၣ်အံၤကဘၣ်ဟ့ၣ်လီၤလၢနဘူးနတံၢ်တဖၣ် အဂီၢ်, ဖဲအဝဲသ့ၣ်လိၣ်ဘၣ်ဝဲဂ့ၤ, တလိၣ်ဘၣ်ဂ့ၤ, ဖဲအဝဲသ့ၣ်ကသူဝဲဒ်လဲၣ်ဒ်လဲၣ် အဂီၢ်ဒီး ဖဲလၢနအဲၣ်ဒိးဃုထၢဟ့ၣ်ၦၤဝဲအံၤဂ့ၤ, တဟ့ၣ်အီၤဘၣ်ဂ့ၤန့ၣ်လီၤ. တၢ်အိၣ်ဖှိၣ်တဒိးန့ၢ်ဘၣ်တၢ်နီတမံၤဘၣ်. နသးမ့ၢ်အိၣ်ဒ်အံၤဒီး, ဂ့ၤမးဝဲန့ၣ် လီၤ. မ့ၢ်တအိၣ်ဒ်အံၤဘၣ်ဒီး, လိၣ်မးလၢနကဘၣ်ကတဲၥ်ကတီၤပၥ်စၢၤ နတၢ်တိၥ်ပၥ်တဖၣ်အံၤန့ၣ်လီၤ.

ပစံးယိယိဖိသ့လၢကစၢ်ယွၤမ့ၢ်ၦၤလၢအပၢတၢ်ခဲလၢၥ်အဃိ, ပမၤ တၢ်မၤလၢယွၤနၥ်န့ၢ်ၦၤ၀ံၤဒီးတုၤမ့ၢ်ပနီၤလီၤၦၤလၢပအဲၣ်အီၤသ့ၣ်တဖၣ်၀ံၤဒီး, ပဘၣ်က့ၤဟ့ၣ်ကဒါက့ၤအီၤတၢ်လၢအအိၣ်လီၤတဲၥ်သ့ၣ်တဖၣ်န့ၣ်လီၤ.

`ဒ်ပသ့ၣ်ညါဝဲအသိး, တၢ်သံဟဲသ့လၢကိးဆၢကတီၢ်ဒဲး ဒီးလၢ တၢ်တဆၢမုၢ်လၢ်ဘၣ်အပူၤစ့ၢ်ကီးန့ၣ်လီၤ. နမ့ၢ်သံတနံၤအံၤန့ၣ်, တၢ်ကမၤ အသးဒီးၦၤလၢနအဲၣ်အီၤသ့ၣ်တဖၣ်ဒ်လဲၣ်. တၢ်ကမၤအသးစ့ၢ်ကီးဒီး နစုလီၢ် ခီၣ်ခိၣ်ဒ်လဲၣ်. တၢ်ကနီၤလီၤအီၤဒ်နတၢ်သးအိၣ်အသိးန့ၣ်ဧါ.`