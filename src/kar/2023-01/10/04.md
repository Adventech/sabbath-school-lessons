---
title:  စးထီၣ်လၢနကစၢ်အတၢ်လိၣ်ဘၣ်တဖၣ်
date:   07/03/2023
---

လၢလံၥ်စီဆှံအလီၢ်လံၤတကတြူၢ်အပူၤန့ၣ်, ၦၤအံၣ်စ၇့လးဖိဒူၣ်ထၢ အါအါဂီၢ်ဂီၢ်အံၤ မ့ၢ်ဝဲၦၤမၤအီၣ်စံၥ်ဖိဒီး ၦၤကွၢ်သိဖိသ့ၣ်တဖၣ်န့ၣ်လီၤ. လၢတၢ်န့ၣ်အဃိ, ကစၢ်ယွၤအတၢ်ဆိၣ်ဂ့ၤအတၢ်အၢၣ်လီၤတဖၣ် ဘၣ်တၢ်စံး ကတိၤအီၤလၢအဘၣ်ဃးဒီးတၢ်မၤအီၣ်စံၥ်အဂ့ၢ်အါဝဲန့ၣ်လီၤ. အဒိန့ၣ်, ဖဲတၢ်ကတိၤဒိ ၃း၉, ၁၀ အပူၤ, ကစၢ်ယွၤစံးဝဲလၢ ပမ့ၢ်တီဒီးအီၤလၢကျိၣ်စ့ အပူၤန့ၣ်, ပဘုဖီကၦဲၤဒီးတၢ်အါအါကလဲၥ်န့ၣ်လီၤ. ဘၣ်သ့ၣ်သ့ၣ်ၦၤခ၇ံၥ်ဖိ လၢမုၢ်မဆါတနံၤအံၤတဖၣ် တအိၣ်ဒီးဘုဖီဘၣ်. ဘၣ်ဆၣ်ဒီးပနၢ်ပၢၢ်ဝဲလၢ, ပမ့ၢ်လူၤပိၥ်ထွဲယွၤအတၢ်ဘၣ်အသးန့ၣ်, အဝဲကဆိၣ်ဂ့ၤပတၢ်မၤန့ၣ်လီၤ.

`ဖး ကတိၤဒိ ၂၇း၂၃-၂၇ တက့ၢ်. နကစံးကတိၤ, "သ့ၣ်ညါနသိ နမဲၥ်တဲးလဲးအဂ့ၢ်တက့ၢ်, ကွၢ်နဂီၤဘုၣ်ဂီၤဖံးကစီဒီတက့ၢ်" တၢ်အံၤလၢ ခ၇ံၥ်ဖိတဖၣ်အဂီၢ်န့ၣ် မ့ၢ်မနုၤတမံၤလဲၣ်.`

မ့ၢ်မးသနၥ်က့ဒ်န့ၣ်ဒီး, လံၥ်စီဆှံဟ့ၣ်ပလီၢ်ၦၤလၢတၢ်မၤနးမၤဖှီၣ် ၦၤဖှီၣ်ဖိယၥ်ဖိ မ့တမ့ၢ်တၢ်သူၣ်လီသးကွံတၢ်ထူးတၢ်တီၤအံၤန့ၣ်လီၤ, ဘၣ်ဆၣ်ဒီး တစံးကတိၤလၢတၢ်ထူးတၢ်တီၤအံၤ, ၦၤလၢအမၤန့ၣ်တၢ်ထူးတၢ်တီၤတဖၣ်အံၤ မ့ၢ်တၢ်လၢကမၣ်တမံၤန့ၣ်ဘၣ်. အဝဲသ့ၣ်မ့ၢ်မၤဝဲလၢတၢ်သူၣ်တီသးတီအပူၤဒီး တမၤနးၦၤဂၤဘၣ်န့ၣ်ဒီး, လံၥ်စီဆှံတကတိၤလၢအမ့ၢ်တၢ်အၢတမံၤဘၣ်လီၤ. တၢ်အနီၢ်ကီၢ်တခီန့ၣ်, လံၥ်စီဆှံလၢတနံၤအံၤဒုးနဲၣ်ဖျါဝဲဒၣ်လၢပကဘၣ်အိၣ်ဒီး တၢ်သူၣ်တီသးတီလၢကျိၣ်စ့အဂ့ၢ်အကျိၤ ဒ်သိးတၢ်ကအိၣ်လၢလၢၦဲၤၦဲၤလၢ ပကစၢ်အဂီၢ်ဒီး ပဟံၣ်ဖိဃီဖိအဂီၢ်န့ၣ်လီၤ. "ဒီးမဲၥ်တဲးလဲးအနုၢ်ထံကအါဝဲလၢ နကအီၣ်တၢ်အဂီၢ်, ဒီးလၢနၦၤဟံၣ်ဖိကအီၣ်တၢ်အဂီၢ်, ဒီးလၢနဖိသၣ်ပိၥ်မုၣ် အဂီၢ်လီၤ" ကတိၤဒိ ၂၇း၂၇.

လံၥ်စီဆှံအဆၢအံၤ ပကနၢ်ပၢၢ်အီၤလၢမုၢ်မဆါတနံၤအံၤအဂီၢ်ဒ်လဲၣ်. ဘၣ်တဘၣ်ပကဟ့ၣ်ကူၣ်လၢအမ့ၢ်, "ကွၢ်ကဒါက့ၤနကျိၣ်စ့အတၢ်ကွဲးနီၣ် ကွဲးဃါတဖၣ်ဒီး ဆၢတဲၥ်တၢ်အိၣ်အသးဒီးနနီၢ်ကစၢ်အဂ့ၢ်အကျိၤတက့ၢ်" မ့တမ့ၢ် "ထိၣ်သတြီၤနကျိၣ်စ့လၢအမ့ၢ်တၢ်အိၣ်ဒီးနၤ ဒီးနဒ့ၣ်နကမၢ်တဖၣ်န့ၣ် တက့ၢ်." "အါစုအါဘျီဖဲနဃုကျိၣ်ဃုစ့အကတီၢ်န့ၣ်, ကြၢးမးလၢနကကွၢ် ကဒါက့ၤနကျိၣ်စ့အတၢ်ကွဲးနီၣ်ကွဲးဃါတဖၣ်ဒီး နတၢ်စုလီၢ်ခီၣ်ခိလၢအအိၣ်ဒီး နၤ ဖဲအဆၢကတီၢ်အခဲအံၤန့ၣ်လီၤ. တၢ်ကွဲၤနီၣ်တဖၣ်လၢ အဘၣ်ဃးဒီး တၢ်သးအိၣ်ဒီးတၢ်နၥ်န့ၢ်တၢ်စုလီၢ်ခီၣ်ခိၣ်အံၤ ကဘၣ်အိၣ်ပၥ်စၢၤဝဲလၢအဆိ ဒ်သိးဒီးကအိၣ်ကတီၤသးလၢတၢ်သံဆိလၢတဆၢမုၢ်လၢ်အီၤဘၣ်အပူၤ မတမ့ၢ် ဆၢတဲၥ်တၢ်တသ့လၢၤဘၣ် ခီဖျိတၢ်အိၣ်ဆူၣ်အိၣ်ခ@တဂ့ၤလၢၤဘၣ်ဟဲတုၤ အိၣ်နၤအကတီၢ်ဖဲနတၢ်စုလီၢ်ခီၣ်ခိၣ်တဖၣ်အံၤ ကဘၣ်တၢ်ဟ့ၣ်လီၤအီၤဆူလဲၣ် ဆူလဲၣ်အဂ့ၢ်အကျိၤန့ၣ်လီၤ. တၢ်အံၤမ့ၢ်တၢ်တမံၤလၢနဘၣ်တိၥ်ပၥ်အီၤလၢ အဆိလၢတၢ်ကမၤအသးဒီးနတၢ်စုလီၢ်ခီၣ်ခိၣ်အဂီၢ်န့ၣ်လီၤ.

မ့ၢ်စံးလၢအဖုၣ်န့ၣ်, တၢ်ပၢၤလၢအဂ့ၤလၢအဘၣ်ဃးဒီးတၢ်ဆိၣ်ဂ့ၤလၢ ယွၤဟ့ၣ်လီၤသ့ၣ်တဖၣ်န့ၣ်, တဘၣ်မ့ၢ်ထဲလၢပအိၣ်မူအံၤအဆၢကတီၢ်ဘၣ်, မ့မ့ၢ်တခီကဘၣ်မ့ၢ်စ့ၢ်ကီးလၢတၢ်ကဘၣ်ပၢၤအီၤဂ့ၤဂ့ၤလၢပသံ၀ံၤအလီၢ်ခံန့ၣ် လီၤ, အဂ့ၢ်ဒ်လဲၣ်ကစၢ်မ့ၢ်တဟဲက့ၤလီၤဖဲပဆၢကတီၢ်အံၤဘၣ်ဒီး, ပတၢ်စုလီၢ် ခီၣ်ခိၣ်တဖၣ်, အါမ့ၢ်ဂ့ၤ, စှၤမ့ၢ်ဂ့ၤ ကအိၣ်လီၤတဲၥ်ဝဲလၢသံ၀ံၤအလီၢ်ခံန့ၣ်လီၤ. လၢတၢ်န့ၣ်အဃိ, အိၣ်သန့ၤသးလၢပဖီခိၣ် ဒ်သိးပကတဲၥ်ကတီၤတၢ်လၢယွၤ ဆိၣ်ဂ့ၤၦၤတဖၣ်ကကဲထီၣ်တၢ်ဆိၣ်ဂ့ၤလၢၦၤဂၤအဂီၢ် ဒီးလၢယွၤအတၢ်မၤအဂီၢ် န့ၣ်လီၤ.

`"အဂ့ၢ်ဒ်အံၤ, တၢ်စုလီၢ်ခီၣ်ခိၣ်တအိၣ်ဘၣ်လီၤထူလီၤယိၥ်ဘၣ်" ကတိၤဒိ ၂၇း၂၄. ဘၣ်မနုၤလၢပကဘၣ်ပၥ်ဆိကမိၣ်အံၤ အ၇့ဒိၣ်ဝဲမးလၢ ပမဲၥ်ညါန့ၣ်လဲၣ်.`