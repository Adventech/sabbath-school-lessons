---
title:  နီၢ်သးအတၢ်န့ၢ်သါ
date:   09/03/2023
---

ကီမးလၢအသ့ၣ်ညါတၢ်အိၣ်မူလၢဟီၣ်ခိၣ်ချၢအံၤအဂ့ၢ် ဖဲၦၤကညီ မ့ၢ်တမၤတၢ်ဒဲးဘးဘၣ်ဆၣ်သနၥ်က့ဒီး, တၢ်တမံၤလၢပဘၣ်သ့ၣ်ညါလီၤတံၢ်န့ၣ်, မ့ၢ်ဝဲ-တၢ်သးလီတၢ်ထူးတၢ်တီၤ, တၢ်ပၥ်ဖှိၣ်တၢ်စုလီၢ်ခီၣ်ခိၣ်လၢဟီၣ်ခိၣ်ချၢအံၤ ကဲထီၣ်မးတၢ်ဆါသံသတြိၥ်လၢအ၇ၤလီၤအသးသကုၤဆးဒးဒီး တမ့ၢ်လၢ ကအိၣ်ကွဲးနီၣ်အသးလၢဟီၣ်ခိၣ်ချၢအတၢ်စံၣ်စိၤတဲစိၤအပူၤအံၤန့ၣ်ဘၣ်. ပတၢ်ထံၣ်လၢတၢ်အိၣ်ဒီးၦၤအံၤ ပမၤန့ၢ်အီၤလၢတၢ်တီတၢ်လိၤပူၤအဃိ, မ့ၢ်ပတၢ်အနီၢ်ကီၢ်ဒီး ကြၢးဒီးၦၤလၢဟီၣ်ခိၣ်ချၢအံၤန့ၣ်လီၤ. မ့ၢ်သနၥ်က့ ဒ်န့ၣ်ဒီး, လၢအကတၢၢ်န့ၣ်, တၢ်လၢအအိၣ်ဒီးၦၤမ့ၢ်ဂ့ၤ, တအိၣ်ဘၣ်မ့ၢ်ဂ့ၤ, တၢ်လၢပကဘၣ်သ့ၣ်နီၣ်ထီၣ်အီၤအဒိၣ်ကတၢၢ်န့ၣ် အိၣ်ဝဲဒၣ်န့ၣ်လီၤ.

`ဖးလံၥ်စီဆံှအဆၢတဖၣ်အံၤန့ၣ်တက့ၢ်. တၢ်ခဲလၢၥ်အကျါ အ၇့ဒိၣ် ကတၢၢ်န့ၣ် မ့ၢ်မနုၤတမံၤလဲၣ်, ဒီးတၢ်အ၇့ဒိၣ်တမံၤအံၤ ဘၣ်ဃးလိၥ်အသးဒီး တၢ်လၢပမၤအီၤလၢပကဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါလၢယွၤအအိၣ်န့ၣ် မ့ၢ်မနုၤလဲၣ်. စံးထီၣ်ပတြၢၤ ၂၄း၁; ဧ့ၤဘြံၤ ၃း၄; စံးထီၣ်ပတြၢၤ ၅၀း၁၀; ၁မိၤ ၁၄း၁၉; ကလီးစဲ ၁း၁၅-၁၇.`

ပမ့ၢ်ၦၤအံးက့ၤကွၢ်က့ၤတၢ်ဒီး ပၢဆှၢတၢ်ဖိတဖၣ်လၢယွၤနၥ်န့ၢ်အီၤ လၢတၢ်ခဲလၢၥ်န့ၣ် မ့ၢ်အတၢ်လၢၥ်လၢၥ်ဆ့ဆ့, ဒီးအဝဲမ့ၢ်ယွၤလၢအဟ့ၣ်လီၤၦၤ သးသမူ, တၢ်အိၣ်မူအိၣ်ဂဲၤဒီးတၢ်ဂံၢ်တၢ်ဘါတဖၣ်န့ၣ်လီၤ. မ့ၢ်ဒၣ်တၢ်လၢ အကြၢးကဲထီၣ်စဲဃဲၤတမံၤလၢပကတဲၥ်ကတီၤတၢ်ခဲလၢၥ်လၢပတၢ်အိၣ်မူအဂီၢ် ဒီးပဟံၣ်ဖိဃီဖျိအဂီၢ်၀ံၤဒီး, ပကြၢးဟ့ၣ်လီၤတၢ်လၢအအိၣ်လီၤတဲၥ်က့ၤခဲလၢၥ် ဆူယွၤအအိၣ်န့ၣ်လီၤ.

"လၢနဟ့ၣ်လီၤတၢ်ဆူယွၤအတၢ်မၤအပူၤအဂီၢ်န့ၣ်, မ့ၢ်နပၥ်ဖှိၣ်ဃၥ် တၢ်ထူးတၢ်တီၤလၢမူခိၣ်အဘီအမုၢ်ပူၤန့ၣ်လီၤ. တၢ်လၢနပၥ်အီၤလၢမူခိၣ် ခဲလၢၥ်န့ၣ် ပူၤဖျဲးဒီးတၢ်ဟးဂူၥ်ဟးဂီၤဒီးလီၤမၢ်ကွံၥ်ဝဲတသ့ဘၣ်, အါထီၣ်ဝဲဒၣ် လီၤထူလီၤယိၥ်န့ၣ်လီၤ. "ဒီးကဘၣ်တၢ်ပၥ်ဖှိၣ်အီၤလၢ နစ၇ီအပူၤ လၢမူခိၣ် အဘီအမုၢ်အပူၤန့ၣ်လီၤ." E. G. White, Counsels on Stewardship, p. 342.

တၢ်ဟ့ၣ်ဖဲအဆၢကတီၢ်အခဲအံၤန့ၣ် အဘျုးအဖှိၣ်အိၣ်ဝဲအါမး ဖဲပအိၣ်မူအကတီၢ်န့ၣ်လီၤ. တၢ်အဘျုးအဖှိၣ်လၢပဂီၢ်အိၣ်ဝဲတနီၤဖဲအံၤ ဒ်အဖီလၥ်အသိးန့ၣ်လီၤ.

၁\. ၦၤလၢအဟ့ၣ်မၤစၢၤတၢ်တဂၤ ထံၣ်ဘၣ်တၢ်ဘျုးတၢ်ဖှိၣ်သ့ဝဲလၢ အတၢ်ဟ့ၣ်အဂီၢ် - လၢအမ့ၢ်ဝဲ, တၢ်ဘါယွၤကၠိ, သးစၢ်တဂၤထီၣ်ဘၣ်ဖၠၣ်စိမိၤ, တၢ်စံၣ်တဲၤတဲလီၤအတၢ်မၤလၢဟ့ၣ်မၤစၢၤဝဲသ့ၣ်တဖၣ်န့ၣ်လီၤ.

၂\. ယွၤအတၢ်ဖံးတၢ်မၤအလီၢ် မ့တမ့ၢ်ၦၤတဂၤဂၤကဒိးန့ၢ်ဘၣ် တၢ်အဘျုးအဖှိၣ် ဖဲတၢ်လိၣ်အဒိၣ်ကတၢၢ်အိၣ်ထီၣ်ဝဲအဆၢကတီၢ်န့ၣ်လီၤ.

၃\. တုၤမ့ၢ်နသံ၀ံၤအလီၢ်ခံဒီး, နဟံၣ်ဖိဃီဖိမ့ၢ်ဂ့ၤ, နတံၤသကိးတဖၣ် မ့ၢ်ဂ့ၤ ကအ့ၣ်လိၥ်ဆိးက့လိၥ်သးအဂီၢ်တအိၣ်လၢၤဘၣ်.

၄\. ဒုးအိၣ်ထီၣ်တၢ်ဒိတၢ်တဲၥ်အဂ့ၤလၢ ဟံၣ်ဖိဃီဖိအတၢ်သူၣ်အိၣ် သးအိၣ်အလုၢ်အၦ့ၤတဖၣ်ဒီး အတၢ်အဲၣ်ၦၤဂၤတဖၣ်အဂီၢ်န့ၣ်လီၤ.

၅\. မၤလီၤစှၤကွံၥ်နတၢ်ဟ့ၣ်တၢ်ခိတၢ်သွဲအဂီၢ်န့ၣ်လီၤ.

၆\. အုၣ်ကီၤအသးလၢနတၢ်ဟ့ၣ်အံၤကကဲထီၣ်တၢ်ဘၣ်နသးလီၤ. (တၢ်စံၣ်ညီၣ်ကွီၢ်အရူဒီးနဘူးနတံၢ်တဖၣ်လၢအသူၣ်တမံအသးတမံဘၣ် အဂီၢ်န့ၣ် တအိၣ်လၢၤဘၣ်)

၇\. ဒုးနဲၣ်ဖျါထီၣ်လၢၦၤမၤဘူၣ်တၢ်တဂၤအံၤဆီတလဲကွံၥ်အတၢ်အိၣ်မူ လၢၦၤအဲၣ်လီၤသးတဂၤဆူၦၤလၢအတအဲၣ်လီၤအသးဘၣ်တဂၤအပူၤန့ၣ်လီၤ.

၈\. ပၥ်ဖှိၣ်တၢ်ထူးတၢ်တီၤလၢမူခိၣ်န့ၣ်လီၤ.