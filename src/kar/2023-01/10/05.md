---
title:  တၢ်ဟ့ၣ်သးကညီၤတၢ်ဖဲတၢ်သံအလီၢ်မံပူၤ
date:   08/03/2023
---

**တၢ်သိၣ်လိနဲၣ်လိလၢပကဘၣ်ဟံးန့ၢ်အီၤဆူလံၥ်စီဆှံဆၢလၢ အဖီလၥ် တဖၣ်အံၤလၢအဘၣ်ဃးဒီးတၢ်လၢပကဘၣ်မၤအီၤလၢကျိၣ်စ့အဂ့ၢ်အကျိၤ အဂီၢ်တဖၣ်န့ၣ် မ့ၢ်မနုၤလဲၣ်.**

`၁တံၤမသ့း ၆း၁၇`

`၂က၇ံၣ်သူး ၄း၁၈`

`ကတိၤဒိ ၃၀း၈`

`စံၣ်တဲၤတဲလီၤတၢ် ၅း၁၀`

ကျိၣ်စ့အံၤအတၢ်စိတၢ်ကမီၤဒိၣ်ဝဲမးလၢ ၦၤကညီအဖီခိၣ်တုၤဒၣ်လဲၥ် ၦၤတနီၤနီၤဘၣ်ဟးဂီၤကွံၥ်ဝဲလၢအဃိန့ၣ်လီၤ. မ့ၢ်မတၤတဂၤတနၢ်ဟူဘၣ်လၢ ၦၤလၢကျိၣ်စ့အိၣ်အါအါဂီၢ်ဂီၢ်ဒၣ်လဲၥ်, မၤတၢ်အၢတၢ်သီတဖၣ်ခီဖျိကျိၣ်စ့ အဃိန့ၣ်လဲၣ်.

ဘၣ်ဆၣ်ဒီးတဘၣ်မ့ၢ်တၢ်ဒ်အံၤအသိးဘၣ်. ပမၤနၢၤပဒုၣ်ဒါအတၢ် ဂုၥ်ကျဲးစၢးဟံးန့ၢ်ပတၢ်ဆိၣ်ဂ့ၤဆိၣ်၀ါဒီးဒုးကဲထီၣ်အီၤလၢတၢ်ဆိၣ်အၢ ခီဖျိ ယွၤအတၢ်စိတၢ်ကမီၤအံၤသ့ဝဲန့ၣ်လီၤ. ပမ့ၢ်ကွၢ်ၦၤပၢၤတၢ်ဖိလၢအဂ့ၤတဂၤ အတၢ်ကတဲၥ်ကတီၤလၢတၢ်သံအပူၤန့ၣ်, တၢ်လီၤပျံၤလီၤဖုးတမံၤလၢပထံၣ် ဘၣ်အီၤန့ၣ် မ့ၢ်တၢ်သူလၢၥ်ကွံၥ်တၢ်စုလီၢ်ခီၣ်ခိၣ်ဒီးစံးဝဲဒၣ်လၢ အမ့ၢ်သံဒီး ကဟ့ၣ်လီၤကွံၥ်ဝဲဒၣ်န့ၣ်လီၤ. ပကြၢးမၤအီၤဂ့ၤန့ၢ်ဒံးပသူလၢၥ်အီၤလၢ ဆၢကတီၢ်အံၤအဂီၢ်န့ၣ်လီၤ.

"ယထံၣ်ဘၣ်လၢၦၤအါဒံအါဂၤကွၢ်ကပၥ်ယွၤအတၢ်မၤ ဖဲအအိၣ်မူ အဆၢကတီၢ်အခါ, တလီၣ်ဖျါထီၣ်အတၢ်ပၥ်သူၣ်ပၥ်သးလၢအမ့ၢ်သံဒီး ကဟ့ၣ်လီၤမၤဘူၣ်မၤတီၢ်ဝဲအဂီၢ်ဘၣ်, ဒီးတပၥ်ဖျါထီၣ်တၢ်စူၢ်တၢ်နၥ်ဒီး တၢ်သန့ၤသးလၢယွၤလၢအတၢ်ဟ့ၣ်လီၤတဖၣ် ဖဲအအိၣ်မူအကတီၢ်အံၤန့ၣ် ဘၣ်လီၤ. ဘၣ်ဆၣ်ဒီးတၢ်ဟ့ၣ်လီၤလၢတၢ်သံအလီၢ်မံပူၤအံၤ တမ့ၢ်တၢ်တမံၤ လၢကစၢ်ခ၇ံၥ်အဲၣ်ဒိးဝဲလၢၦၤပိၥ်အခံသ့ၣ်တဖၣ် ကမၤဝဲအဂီၢ်န့ၣ်ဘၣ်. မၤဟါမၢ်ကွံၥ်တၢ်အဲၣ်လီၤအသးလၢ အအိၣ်မူအကတီၢ်အံၤတသ့ဘၣ်. ၦၤလၢအဟံးဃၥ်အတၢ်စုလီၢ်ခီၣ်ခိၣ်တုၤလၢအတၢ်အိၣ်မူအကတၢၢ်တစု တဖၣ်အံၤ ဟ့ၣ်လီၤကွံၥ်ဝဲလၢအတၢ်သံအပူၤအဂီၢ် ဒီးတမ့ၢ်လၢအဝဲသ့ၣ် ဟ့ၣ်လီၤကွံၥ်လၢယွၤအတၢ်မၤအဂီၢ်ဘၣ်န့ၣ်လီၤ. တၢ်လၢၥ်ကွံၥ်အိၣ်ထီၣ် အသးတစုဘၣ်တစုန့ၣ်လီၤ. စ့ပၥ်ကီၤလၢၥ်ကွံၥ်ဝဲ, တၢ်စုလီၢ်ခီၣ်ခိၣ်လၢၥ် ကွံၥ်ဝဲလၢကျဲအဘိအါမးအပူၤန့ၣ်လီၤ. ၦၤအါဒံအါဂၤတိၥ်ပၥ်ဝဲလၢ ကမၤတၢ် တမံၤမံၤလီၤ, ဘၣ်ဆၣ်, မၤယံၥ်မၤနီၢ်အသးဒီမုၣ်ကီၤလံၢ်မၤတၢ်လၢကတြီဃၥ် ကျဲလၢကျိၣ်စ့ကလဲၤနုၥ်ဆူယွၤအတၢ်ပၥ်ဖှိၣ်အလီၢ်န့ၣ်လီၤ. တချုးလၢကျိၣ်စ့ သ့ၣ်တဖၣ်အံၤတုၤဒ်ဆူယွၤအအိၣ်ဘၣ်ဒီး ဟးမၢ်ကွံၥ်ဝဲခဲလၢၥ်န့ၣ်လီၤ, ဒီးမုၣ်ကီၤလံၢ်သူၣ်ဖှံသးညီလၢတၢ်အံၤအဃိန့ၣ်လီၤ. E. G. White, Testimonies for the Church, vol. 5, p. 154.

`ဘၣ်မနုၤလၢပကဘၣ်ပလီၢ်သးဒိၣ်ဒိၣ်လၢပစံးကတိၤသ့, ပပၥ်တီ ပၥ်လိၤလီၤသးသ့လၢပသူတၢ်လၢယွၤဆိၣ်ဂ့ၤၦၤတဖၣ်အံၤသ့ဝဲအဂ့ၢ်န့ၣ်လဲၣ်.`