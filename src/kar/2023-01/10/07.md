---
title:  တၢ်ဆိကမိၣ်ဆူညါအဂီၢ်
date:   10/03/2023
---

E. G. White ကွဲးဘၣ်ဃးတၢ်ဟ့ၣ်နီၤလီၤတၢ်စုလီၢ်ခီၣ်ခိၣ်တဖၣ် အဂ့ၢ်လၢ လံၥ်အဆၢဒိၣ်ခံဆၢအပူၤန့ၣ်လီၤ. "ဆူ (ၦၤသးၦၢ်ဒီး) မိၢ်ပၢ်လၢ အထူးတီၤတဖၣ်အအိၣ်ဂီၢ်" ဖဲ Testimonies for the Church, vol. 3, pp.116-130 ဒီး "တၢ်သူၣ်အိၣ်သးအိၣ်ဒီးတၢ်န့ၢ်သါတဖၣ်" ဖဲ Testimonies for the Church, vol. 4, pp. 476-485.

တၢ်ကွဲးအိၣ်စ့ၢ်ကီးတဆၢလၢအဘၣ်ဃးဒီးတၢ်စံးကတိၤသကိး တၢ်စုလီၢ်ခီၣ်ခိၣ်အဂ့ၢ်အကျိၤဖဲ “Counsels on Stewardship, pp. 323- 335” အပူၤန့ၣ်လၤ. ၀ံမုၣ်ကွဲးစ့ၢ်ကီးဝဲ "ၦၤအါအါကလဲၥ်သုးယံၥ်ထီၣ် တၢ်ဆၢကတီၢ်တုၤဒၣ်လဲၥ်ဘူးလၢအသးသမူကဟးထီၣ်အဆၢကတီၢ်န့ၣ်လီၤ. အဝဲသ့ၣ်မ့မ့ၢ်ခ၇ံၥ်ဖိတဖၣ်ဒီး ကမၤဝဲလၢအအိၣ်မူအဆၢကတီၢ်န့ၣ်လီၤ. အဝဲသ့ၣ်ကဟ့ၣ်လီၤအတၢ်စုလီၢ်ခီၣ်ခိၣ်လၢယွၤအဂီၢ် ဒီးဖဲအဝဲသ့ၣ်ကဘၣ်မၤ ဒ်ၦၤကွၢ်ထွဲတၢ်တဂၤအသိးန့ၣ်, အဝဲသ့ၣ်ကလၢၦဲၤဒီးတၢ်သူၣ်မံသးမံလၢ မူဒါအပူၤန့ၣ်လီၤ. အနီၢ်ကစၢ်ဒၣ်ဝဲမ့မ့ၢ်ၦၤဆၢတဲၥ်တၢ်, ၦၤမၤ၀ံၤတၢ်တဖၣ် လၢအတၢ်စုလီၢ်ခီၣ်ခိၣ်အဂီၢ်န့ၣ်, အဝဲသ့ၣ်ကတုၤထီၣ်လၢယွၤအတၢ်မုၢ်လၢ် အပူၤဒီး ၦၤဂၤတအိၣ်လၢၤဒီးမူဒါလၢကဆၢတဲၥ်န့ၢ်တၢ်လၢအဝဲသ့ၣ်အဂီၢ်ဘၣ် န့ၣ်လီၤ. Testimonies for the Church, vol. 4, p. 480.

"ကဲထီၣ်နီၢ်ကစၢ်ဒၣ်ဝဲၦၤမၤ၀ံၤမၤတဲၥ်တၢ်တဖၣ်" အံၤ အခီပညီ ဒ်လဲၣ်. ၦၤလၢအသးအိၣ်ဟ့ၣ်တၢ်တဂၤအံၤ အါဒၣ်တက့ၢ်ဃုထၢထီၣ်ၦၤလၢ ကဆၢတဲၥ်တၢ်ဒ်သိးကဟ့ၣ်နီၤလီၤအတၢ်စုလီၢ်ခီၣ်ခိၣ်လၢအကြၢးဝဲဘၣ်ဝဲအဂီၢ် တုၤမ့ၢ်အသံ၀ံၤအလီၢ်ခံန့ၣ်လိၤ. နမ့ၢ်ကဲနီၢ်ကစၢ်ဒၣ်ဝဲၦၤမၤ၀ံၤတၢ်တဂၤန့ၣ်, နဟ့ၣ်နီၤလီၤနတၢ်စုလီၢ်ခီၣ်ခိၣ်ဖဲနအိၣ်မူဒံးအကတီၢ်န့ၣ်လီၤ. နမ့ၢ်မၤအီၤ ဒ်အံၤဒီး, နကအိၣ်ဒီးတၢ်သူၣ်မံသးမံလၢထံၣ်ဘၣ်တၢ်အဘျုးအဖှိၣ်တဖၣ်ဒီး သ့ၣ်ညါလၢနမၤတၢ်ဂ့ၤဂ့ၤဘၣ်ဘၣ်လၢယွၤဟ့ၣ်လီၤနၤတၢ်လၣ်တဖၣ်အပူၤ န့ၣ်လီၤ.

လၢခ၇ံၥ်ဖိသ့ၣ်တဖၣ်အဂီၢ်န့ၣ်, ကစၢ်ခ၇ံၥ်အတၢ်ဟဲက့ၤခီၤခံဘျီ တဘျီအံၤမ့ၢ် "တၢ်မုၢ်လၢ်လၢအဘၣ်ဆိၣ်ဂ့ၤ" တမံၤန့ၣ်လီၤ. ပဝဲဒၣ်ခဲလၢၥ် ပဆိကမိၣ်လၢတၢ်လီၤကမၢကမၣ်အပူၤဘၣ်ဃးကစၢ်ခ၇ံၥ်အတၢ်ဟဲက့ၤလီၤ လၢတၢ်အၢၣ်အလိၤအံၤအဂ့ၢ်အကျိၤန့ၣ်လီၤ. ပဆၢမုၢ်လၢ်ပဝဲဒိၣ်မးလၢ ပကနၢ်ဟူတၢ်ကတိၤလၢအမ့ၢ်, "ဘၣ်လံ, ကုၢ်လၢအဂ့ၤဒီးကလုၢ်တီဧၢ" အံၤ န့ၣ်လီၤ. ဘၣ်ဆၣ်ဒီး, ပသးသမူမ့ၢ်ဟးထီၣ်ကွံၥ်ဖဲတချုးကစၢ်ခ၇ံၥ်ဟဲက့ၤ ဒ်ဘၣ်န့ၣ်, မ့ၢ်ပကမၤဒ်လဲၣ်. ပမ့ၢ်လူၤပိၥ်ထွဲယွၤအတၢ်ဘၣ်သးလၢအလီၣ်ဖျါ ထီၣ်ဝဲလၢပဂီၢ်ဒီး, ပကအိၣ်ဒီးတၢ်သူၣ်မံသးမံလၢထံၣ်ဘၣ်ယွၤအတၢ်ဖံးတၢ်မၤ ဒိၣ်ထီၣ်ထီထီၣ်လၢပတၢ်ဂုၥ်ကျဲးစၢးအဖီခိၣ်ဒီး သ့ၣ်ညါလၢပတၢ်တိၥ်ပၥ်လၢ ပတၢ်စုလီၢ်ခီၣ်ခိၣ်အဖီခိၣ်အံၤ ကဆဲးမၤယွၤအတၢ်မၤတုၤဒၣ်လဲၥ်လၢ ပတအိၣ်လၢၤဘၣ်အလီၢ်ခံန့ၣ်လီၤ.