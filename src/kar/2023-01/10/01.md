---
title:  တၢ်ဟ့ၣ်ဆၢက့ၤတၢ်
date:   04/03/2023
---

### တၢ်မၤလိတနွံအံၤအဂီၢ်ဖး
လူၤကၣ် ၁၂း၁၆-၂၁ စံၣ်တဲၤတဲလီၤ ၂း၁၈-၂၂; ကတိၤဒိ ၂၇း၂၃-၂၇; ၂က၇ံၣ်သူး ၄း၁၈; ကလီးစဲ ၁း၁၅-၁၇.

> <p>တၢ်ကလုၢ်ထူ</p>
> "ဒီးယနၢ်ဟူတၢ်ကလုၢ်သီၣ်လီၤလၢမူခိၣ်ဒီးစံးဝဲဒၣ်, ကွဲး, တုၤအံၤ ဆူညါၦၤသံလၢအသံဝဲလၢကစၢ်အပူၤတဖၣ်န့ၣ် ဘၣ်ဆိၣ်ဂ့ၤဝဲလီၤ. မ့ၢ်လံ, သးန့ၣ်စံးဝဲဒၣ်, ဒ်သိးအကအိၣ်ဘှံးဝဲလၢအတၢ်မၤ, ဒီးအတၢ်မၤပိၥ်ထီၣ်အခံ လီၤ" (လီၣ်ဖျါ ၁၄း၁၃).

ပမ့ၢ်တုၤလၢသးၦၢ်ကတီၢ်ဒီး ဂံၢ်ဘါလၢတၢ်ဃုကျိၣ်စ့စၢ်လီၤဝဲအဃိ, ပတၢ်စုလီၢ်ခီၣ်ခိၣ်သ့ၣ်တဖၣ်အံၤ ပဆိကမိၣ်ပၥ်လၢကသူအီၤလၢမံၤတုၢ်ၦၢ်တီၤ အကတီၢ်န့ၣ်လီၤ. တၢ်တမံၤလၢကဘၣ်မၤတၢ်တုၤလၢသးၦၢ်အကတီၢ်အံၤန့ၣ် မ့ၢ်တၢ်လဲၤခီဖျိလၢအကီအခဲဝဲဒိၣ်မးန့ၣ်လီၤ. လၢတၢ်ဘၣ်ဃးဒီးကျိၣ်စ့န့ၣ်, တၢ်လၢအဂ့ၤကတၢၢ်တမံၤန့ၣ် မ့ၢ်မနုၤလဲၣ်.

တုၤမ့ၢ်ၦၤကညီအံၤသးၦၢ်ထီၣ်တစုဒီး, အါဒၣ်တက့ၢ်အဝဲသ့ၣ် ဘၣ်ကိၢ်ဘၣ်ဂီၤလၢအတၢ်အိၣ်မူခါဆူညါအဂီၢ်န့ၣ်လီၤ. တၢ်ပျံၤလၢအဒိၣ် ကတၢၢ်မ့ၢ်ဝဲ-တၢ်သံဆိဆိ (တချုးလၢဟံၣ်ဖိဃီဖိသ့ၣ်တဖၣ်တအိၣ်ဒ်ဒီးတၢ်လၢ တၢ်ၦဲၤဘၣ်အကတီၢ်), အိၣ်မူယံၥ်အါထီၣ် (အိၣ်မူလၢၥ်ကွံၥ်တၢ်စုလီၢ်ခီၣ်ခိၣ် ဒီးစ့ပၥ်ကီၤ), တၢ်ဆူးတၢ်ဆါလၢအအိၣ်ထီၣ်သတူၢ်ကလၥ် (တၢ်လၢအအိၣ်ဒီး ၦၤခဲလၢၥ်ဘၣ်လၢၥ်ကွံၥ်တဘျီဃီ), ဒီးနီၢ်ခိဒီးသးအတၢ်ဂံၢ်စၢ်ဘါစၢ် (မတၤတဂၤ ကကွၢ်ထွဲယၤလဲၣ်) သ့ၣ်တဖၣ်န့ၣ်လီၤ.

E. G. White ကွဲးဘၣ်ဃးတၢ်ဂ့ၢ်သ့ၣ်တဖၣ်န့ၣ်ဒ်အံၤလီၤ. "တၢ်ပျံၤ တၢ်ဖုးသ့ၣ်တဖၣ်အံၤ အိၣ်ထီၣ်အသးဃုၥ်ဒီးမုၣ်ကီၤလံၢ်လၢအခီၣ်ထံးလံၤလံၤ န့ၣ်လီၤ. အဝဲသ့ၣ်မ့ၢ်ဟံးန့ၢ်တၢ်လၢယွၤဟ့ၣ်လီၤတဖၣ်န့ၣ်, အတၢ်အိၣ်မူလၢ အလီၢ်ခံကတၢၢ်ကကဲထီၣ်အဂ့ၤကတၢၢ်ဒီး ကအိၣ်ဒီးတၢ်သူၣ်ဖှံသးညီအဒိၣ် ကတၢၢ်န့ၣ်လီၤ...အဝဲသ့ၣ်ကြၢးပၥ်ကွံၥ်အတၢ်သူၣ်ကိၢ်သးဂီၤဒီး အတၢ်၀ံ တၢ်ယိးတဖၣ် ဒီးအိၣ်ဒီးတၢ်ဆၢကတီၢ်တဖၣ်လၢတၢ်သူၣ်ဖှံသးညီအပူၤ, သူၣ်မံသးမံလၢမူခိၣ်ဘီမုၢ်အဂီၢ်န့ၣ်လီၤ. Testimonies for the Church, vol. 1, p. 424.

တနွံအံၤပကကွၢ်ကဒါက့ၤကစၢ်ယွၤအတၢ်ဟ့ၣ်ကူၣ်ဟ့ၣ်ဖးလၢ အဘၣ်ဃးဒီးမုၢ်နံၤလၢအလီၢ်ခံလၢပဂီၢ်သ့ၣ်တဖၣ်အံၤန့ၣ်လီၤ. တၢ်လၢ ပကဘၣ်မၤတဖၣ်, တၢ်လၢပကဘၣ်ဟးဆှဲးအီၤတဖၣ်ဒီး တၢ်သိၣ်လိနဲၣ်လိ သ့ၣ်တဖၣ်လၢပကဘၣ်လူၤပိၥ်ထွဲအီၤသ့ၣ်တဖၣ်န့ၣ် မ့ၢ်မနုၤလဲၣ်.