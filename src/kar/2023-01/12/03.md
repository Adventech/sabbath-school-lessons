---
title:  တၢ်မူအထူအယိၥ်
date:   20/03/2023
---

ဒ်ပမ့ၢ်ၦၤကညီတဖၣ်အသိး (ပဘၣ်သးအီၤမ့ၢ်ဂ့ၤ, တဘၣ်သးအီၤဘၣ် မ့ၢ်ဂ့ၤ) တၢ်အထူအယိၥ်အိၣ်ခိးပၥ်စၢၤၦၤလီၤ. ဒ်လံၥ်စီဆှံပၥ်ဖျါဝဲအသိး, တၢ်အထူအယိၥ်ခံမံၤအံၤ, အစှၤကတၢၢ်ကဟဲတုၤအိၣ်ပဝဲဒၣ်ကိးဂၤဒဲးတမံၤလၢ အမ့ၢ်, တၢ်မူအထူအယိၥ် မ့တမ့ၢ်တၢ်သံအထူအယိၥ်န့ၣ်လီၤ. တၢ်လၢ အခၢၣ်သးတအိၣ်ဝဲနီတမံၤဘၣ်. အိၣ်ဆၢထၢၣ်ခီၣ်တခီသန့ၤသးလၢအအံၤ တကပၤ (တၢ်မူ) ဒီးခီၣ်အဂၤတကပၤသန့ၤထီၣ်သးလၢအဝဲတကပၤ (တၢ်သံ) အံၤတသ့ဝဲဘၣ်.

`ဖး ၇ိမ့ၤ ၆း၂၃ ဒီး ယိၤဟၣ် ၃း၁၆ တက့ၢ်. တၢ်ဃုထၢလၢအဂၤ တဖၣ်လၢတၢ်ဟ့ၣ်လီၤၦၤန့ၣ် မ့ၢ်မနုၤလဲၣ်.`

ကီမးဝဲလၢကဆိကမိၣ်ထီၣ်တၢ်ဃုထၢခံမံၤလၢအလီၤဆီလိၥ် အသးအံၤန့ၣ်မးလီၤဧါ. 

တၢ်ခွဲးယၥ်တဖၣ်န့ၣ်မ့ၢ်ဝဲ, နမ့ၢ်ဖးတၢ်သ့ၣ်တဖၣ်အံၤဒီး, နဃုထၢ တၢ်မူအထူအယိၥ်န့ၣ်လီၤ. မ့တမ့ၢ် နဆိကမိၣ်ထီၣ်အဂ့ၢ်အကျိၤလီၤတံၢ်မး န့ၣ်လီၤ. ကစၢ်ယွၤအိၣ်ဒီးအတၢ်သ့တၢ်ဘၣ်လီၤဆီလၢ ကမၤတၢ်လၢအစံး ကတိၤဝဲတဖၣ် ဒီးမၤလၢၦဲၤအတၢ်အၢၣ်လီၤအီလီၤတဖၣ်န့ၣ်လီၤ. လၢပဝဲ တကပၤန့ၣ်, ပဘၣ်အိၣ်ဒီးတၢ်နၥ်အီၤထဲတမံၤဧိၤ, သန့ၤထီၣ်သးထဲလၢ ကစၢ်ခ၇ံၥ်အတၢ်ဖံးတၢ်မၤအပူၤဒီး ဒိကနၣ်အတၢ်စံးတၢ်ကတိၤလၢတၢ်နၥ် အပူၤန့ၣ်လီၤ.

`ဖး ယိၤဟၣ် ၁၄း၁-၃. ကစၢ်ယွၤအတၢ်ဟ့ၣ်ကူၣ်ၦၤ ဖဲအဆၢဖိတၢ အပူၤန့ၣ် မ့ၢ်မနုၤလဲၣ်. ဒီးအဝဲအတၢ်အၢၣ်လီၤၦၤလၢအဆၢဖိ ၂ ဒီး ၃ အပူၤန့ၣ် မ့ၢ်မနုၤလဲၣ်.`

လၢကစၢ်ခ၇ံၥ်အတၢ်မၤလၢ ဟီၣ်ခိၣ်အလီၢ်ခံကတၢၢ်မ့ၢ်နံၤတဖၣ်န့ၣ်, ဟ့ၣ်လီၤအပျဲၢ်အဘီၣ်တဖၣ်တၢ်မုၢ်လၢ်အတၢ်စံးတၢ်ကတိၤဒီး တၢ်ဟ့ၣ်ဂံၢ် ဟ့ၣ်ဘါလၢအလီၤလိၣ်လီၤလးမးတဖၣ်န့ၣ်လီၤ. တၢ်စံးတၢ်ကတိၤသ့ၣ် တဖၣ်အံၤ ဒုးအိၣ်ထီၣ်အဝဲသ့ၣ်သးအဂံၢ်အဘါလၢတၢ်သူၣ်ဟးဂူၥ်သးဟးဂီၤ ဒီးတၢ်လ့ပစီအကတီၢ်န့ၣ်လီၤ. တၢ်စံးတၢ်ကတိၤတဖၣ်အံၤ မ့ၢ်စ့ၢ်ကီးလၢ ပဂီၢ်ခဲလၢၥ်န့ၣ်လီၤ. ကစၢ်ခ၇ံၥ်ဟဲလီၤလၢမူခိၣ်, က့ၤထီၣ်ကဒါက့ၤဆူမူခိၣ်ဒီး အၢၣ်လီၤအီၤပဝဲဒၣ်လၢအမ့ၢ်, "ယကဟဲက့ၤတဘျီဒံးဒီးကဟံးန့ၢ်သုလၢ ယကစၢ်ဒၣ်ယဲဒ်သိးသုကအိၣ်ဒီးယၤဖဲန့ၣ်လီၤ."

ဒီးတၢ်လၢအဒိၣ်န့ၢ်ဒံးတၢ်ခဲလၢၥ်န့ၣ်, ကစၢ်ခ၇ံၥ်အတၢ်သံလၢ ထူၣ်စုညါအလိၤ ဖဲအဟဲလီၤတၢတဘျီန့ၣ် မ့ၢ်ပတၢ်အလီၤတံၢ်လီၤဆဲး  ဒိၣ်ကတၢၢ်လၢအတၢ်ဟဲက့ၤလီၤခံဘျီတဘျီအဂီၢ်န့ၣ်လီၤ. အဂ့ၢ်ဒ်လဲၣ်န့ၣ်, တၢ်ဟဲက့ၤလီၤခံဘျီတဘျီမ့ၢ်တအိၣ်ဘၣ်ဒီး, တၢ်ဂ့ၤမနုၤတမံၤလၢအတၢ်ဟဲ တၢတဘျီအဂီၢ်န့ၣ် အိၣ်ဝဲကသ့ဒ်လဲၣ်. ဒ်တၢ်လီၤတံၢ်လီၤဆဲးအိၣ်ဝဲလၢပဂီၢ် လၢခ၇ံၥ်တူၢ်သံအသးလၢထူၣ်စုညါအလိၤအသိး, တၢ်လီၤတံၢ်လီၤဆဲးအိၣ် စ့ၢ်ကီးလၢပဂီၢ်လၢအမ့ၢ်, "ယကဟဲက့ၤကဒီးတဘျီ, ဒီးယကဟံးက့ၤသုဆူ ယနီၢ်ကစၢ်ဒၣ်ယဲအအိၣ်ဒ်သိးဖဲယအိၣ်အလီၢ်န့ၣ်, သုကအိၣ်စ့ၢ်ကီးလီၤ" ယိၤဟၣ် ၁၄း၃.

`ကွၢ်ဆိကမိၣ်တၢ်ဂ့ၢ်လၢကစၢ်ခ၇ံၥ်အတၢ်ဟဲလီၤတၢတဘျီအံၤ ကဲထီၣ် တၢ်လီၤတံၢ်လီၤဆဲးလၢအတၢ်ဟဲက့ၤလီၤခံဘျီတဘျီအဂီၢ်န့ၣ်တက့ၢ်. တၢ်ကဲထီၣ်တ့ၢ်သးလၢအတၢ်ဟဲတၢတဘျီအံၤ ဒုးကဲထီၣ်အတၢ်ဟဲက့ၤခံဘျီ တဘျီလၢပနၥ်အီၤသ့အဂီၢ်လၢမနုၤတမံၤလဲၣ်.`