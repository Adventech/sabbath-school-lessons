---
title:  တၢ်မၤၡဲကွံၥ်စ၇ီပတီၢ်တဖၣ် (တၢ်မၤ၀ံၤကွံၥ်တၢ်လၢအဘၣ်ထွဲဒီးၦၤတဖၣ်)
date:   22/03/2023
---

ဘူးထီၣ်လၢ ကစၢ်ခ၇ံၥ်အတၢ်မၤတချုး၀ံၤဒ်ဘၣ်လၢအလီၢ်ကတၢၢ်န့ၣ်, အပျဲၢ်အဘီၣ်တဖၣ်ဟဲဆူအအိၣ်လၢတၢ်တဒၢဒီးသံကွၢ်အီၤ, "တၢ်န့ၣ်တဖၣ် ဆံးယံၤကမၤအသးလဲၣ်, ဒီးနဟဲလီၤဒီးဟီၣ်ခိၣ်ကတၢၢ်န့ၣ် အတၢ်ပနီၣ်ကမၤ အသးလၢမနုၤတမံၤလဲၣ်န့ၣ်စံးဘၣ်ၦၤတက့ၢ်" (မးသဲ ၂၄း၃).

ကစၢ်ခ၇ံၥ်စံးဆၢအဝဲသ့ၣ်ဖဲအဆၢဒိၣ်ခံဆၢအပူၤန့ၣ်လီၤ. မးသဲ အဆၢဒိၣ် ၂၄ စံးဘၣ်ၦၤလၢ တၢ်ကမၤအသးဖဲပခိၣ်ပဃၢၤတဖၣ်လၢဟီၣ်ခိၣ် ချၢအံၤ ဒ်အမ့ၢ်တၢ်ဒုးတၢ်ယၤ, တၢ်ဟးဂူၥ်ဟးဂီၤသ့ၣ်တဖၣ်န့ၣ်လီၤ. မးသဲ အဆၢဒိၣ် ၂၅ စံးကတိၤတၢ်ဖျါထီၣ်ဘၣ်ဃးတၢ်ဂ့ၢ်တၢ်ကျိၤသ့ၣ်တဖၣ် လၢတၢ်ကမၤအသးဒီးတၢ်အိၣ်ဖှိၣ်တချုးလၢကစၢ်ဟဲက့ၤကဒီးတစုဒံးဘၣ်န့ၣ် လီၤ. တၢ်အိၣ်အသးအဂ့ၢ်အကျိၤသ့ၣ်တဖၣ်အံၤ ဘၣ်တၢ်ပၥ်ဖျါအီၤလၢ ပူသၢယုၢ်လၢအမ့ၢ်, တၢ်ဒိတၢ်တဲၥ်ဘၣ်ဃးဒီးတၤလၣ်တဖၣ်, လၢကစၢ်ယွၤ အၦၤဂီၢ်မုၢ်တဖၣ်သူအတၤလၣ်လၢယွၤဟ့ၣ်အဝဲသ့ၣ်ဒ်လဲၣ်ဒ်လဲၣ်အဂ့ၢ်န့ၣ်လီၤ.

အါစုအါဘျီပဆိကမိၣ်ထီၣ်တၤလၣ်ဒ်သိးဒီးသူၣ်၀ံၣ်သးဆၢတၢ်, စံးကတိၤတၢ်သ့သ့ၣ်တဖၣ်လၢ အမ့ၢ်န့ဆၢၣ်အတၢ်ဟ့ၣ်တမံၤလီၤ, ဘၣ်ဆၣ်ဒီး တၢ်ဒိတၢ်တဲၥ်ပူလၢ လူၤကၣ် ၁၉း၁၂-၂၄ အပူၤန့ၣ် စံးကတိၤလီၤဆီဝဲလၢ အမ့ၢ်တၢ်ပၢၤကျိၣ်စ့အဂ့ၢ်န့ၣ်လီၤ. E. G. White စ့ၢ်ကီးကွဲးဝဲလၢ "ဘၣ်တၢ်ဒုးနဲၣ်ယၤလၢတၢ်ဒိတၢ်တဲၥ်အံၤ လၢအဘၣ်ဃးဒီးတၤလၣ်သ့ၣ် တဖၣ်အံၤတၢ်နၢ်ပၢၢ်အီၤလၢၥ်လၢၥ်ဆ့ဆ့တသ့ဘၣ်. တၢ်ဒိတၢ်တဲၥ်လၢ အ၇့ဒိၣ်အံၤ ဘၣ်တၢ်ဟ့ၣ်လီၤကစၢ်ခ၇ံၥ်အပျဲၢ်အဘီၣ်တဖၣ် ဒ်သိးကအိၣ်မူလၢ ခ၇ံၥ်ဖိအတၢ်အိၣ်မူအဘျုးအဖှိၣ်အိၣ်ဝဲအပူၤ လၢမုၢ်နံၤခံကတၢၢ်အံၤအဂီၢ်န့ၣ် လီၤ. တၤလၣ်သ့ၣ်တဖၣ်အံၤ တမ့ၢ်ထဲစံၣ်တဲၤတဲလီၤတၢ်ဒီးသိၣ်လိနဲၣ်လိ ကစၢ်ယွၤအကလုၢ်ကထါအဂီၢ်ဘၣ်. တၢ်ဒိတၢ်တဲၥ်အံၤ မ့ၢ်တၢ်သ့တၢ်ဘၣ် သ့ၣ်တဖၣ်လၢ ကစၢ်ယွၤနၥ်န့ၢ်ဒီးဟ့ၣ်လီၤဝဲဆူအၦၤဂီၢ်မုၢ်သ့ၣ်တဖၣ်အအိၣ် န့ၣ်လီၤ." Testimonies for the Church, vol. 1, p. 197.

`ဖး မးသဲ ၂၅း၂၀-၂၃ တက့ၢ်. ကစၢ်ယွၤစံးၦၤလၢအအိၣ်ဒီးတၢ်တီ တၢ်လိၤလၢပၢၤဃၥ်ကျိၣ်စ့ ဒ်သိးကဆီၣ်ထွဲအတၢ်မၤအဂီၢ်န့ၣ်ဒ်လဲၣ်. တၢ်ကတိၤလၢအမ့ၢ်, "လဲၤနုၥ်ဆူနကစၢ်အတၢ်သးခုအပူၤတက့ၢ်" အံၤ အခီပညီမ့ၢ်မနုၤလဲၣ်. (မးသဲ ၂၅း၂၃).`

ညီမးစဲဃဲၤလၢ ပကဆိကမိၣ်လၢၦၤလၢအဂၤအိၣ်ဒီးတၤလၣ်တဖၣ် အါန့ၢ်ဒ်ၦၤတက့ၢ် ဒီးလၢတၢ်န့ၣ်အဃိ, မူဒါအိၣ်အါလၢယွၤအဂီၢ်စ့ၢ်ကီးန့ၣ် လီၤ. မ့မ့ၢ်ဒ်န့ၣ်နၥ်သက့ဒီး, လၢပူအံၤအပူၤန့ၣ်, ၦၤလၢအတၤလၣ်စှၤကတၢၢ် တဂၤလၢအတအိၣ်တီအိၣ်လိၤဘၣ်အံၤ, အဘီအမုၢ်ဟးမၢ်ကွံၥ်ဝဲန့ၣ်လီၤ. ကဘၣ်ဆိကမိၣ်ထီၣ်ၦၤဂၤအမူအဒါတဖၣ်အလီၢ်န့ၣ်, မ်ပကွၢ်ထံဆိကမိၣ် တၢ်လၢယွၤနၥ်န့ၢ်ၦၤဒီးပကသူအီၤလၢအတၢ်လၤတၢ်ကပီၤအဂီၢ်ဒ်လဲၣ်ဒ်လဲၣ် အ၈့ၢ်န့ၣ်တက့ၢ်.

`တုၤမ့ၢ်ကစၢ်ဟဲက့ၤဒီးမၤကတၢၢ်ကွံၥ်, မၤၡဲကွံၥ်အစ၇ီဒီးနၤန့ၣ်, မ့ၢ်နကအိၣ်အပတီၢ်ဖဲလဲၣ်.`