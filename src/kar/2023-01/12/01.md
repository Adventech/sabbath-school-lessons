---
title:  တၢ်တီတၢ်လိၤအဘျုးအဖှိၣ်တဖၣ်
date:   18/03/2023
---

### တၢ်မၤလိတနွံအံၤအဂီၢ်ဖး
ဧ့ၤဘြံၤ ၁၁း၆;  ၀ံယၡါယၤ ၆၂း၁၁;  ၇ိမ့ၤ ၆း၃၃;  ယိၤဟၣ် ၁၄း၁-၃;  လီၣ်ဖျါ ၂၁;  မးသဲ ၂၅း၂၀-၂၃;  ၇ိမ့ၤ ၈း၁၆-၁၈.

> <p>တၢ်ကလုၢ်ထူ</p>
> "ဒီးအကစၢ်စံးဘၣ်အီၤ, ဘၣ်လံ, ကုၢ်လၢအဂ့ၤဒီးအကလုၢ်တီဧၢ, နအိၣ်လၢတၢ်စှၤအဖီခိၣ်ဒီး နကလုၢ်တီလံ. ယကပၥ်နၤလၢတၢ်အါအဖီခိၣ် လီၤ. လဲၤနုၥ်ဆူနကစၢ်အတၢ်သးခုအပူၤတက့ၢ်" (မးသဲ ၂၅း၂၁).

ပမၤန့ၢ်တၢ်အုၣ်က့ၤခီၣ်က့ၤလၢပနီၢ်ကစၢ်ဒၣ်ဝဲတသ့ဘၣ်ဆၣ် သနၥ်က့, လံၥ်စီဆှံစံးကတိၤဝဲတၢ်ဘျုးတၢ်ဖှိၣ်အတၢ်မုၢ်လၢ်လၢ အမ့ၢ် တၢ်ဂံၢ်ဘါတမံၤ ဒ်သိးပကအိၣ်မူလၢတၢ်တီတၢ်လိၤအပူၤ ဒီးလၢအကတၢၢ်န့ၣ် တၢ်လၢပဒိးန့ၢ်ဘၣ်အီၤခဲလၢၥ်န့ၣ် မ့ၢ်ယွၤအတၢ်သးကညီၤန့ၣ်လီၤ.

ဒ်စီၤဒၤ၀ံးကွဲးဝဲအသိး, "ယွၤအတၢ်သိၣ်တၢ်သီလၢဝဲၦဲၤဝဲ, ဒီးမၤကျၢၤ ထီၣ်က့ၤပသးလီၤ. ယွၤအတၢ်အုၣ်အသးန့ၣ် မ့ၢ်ဝဲတီဝဲ, ဒီးဒုးကူၣ်သ့ၦၤလၢ အတမၤလိဘၣ်တၢ်ဘၣ်လီၤ. ယွၤအကလုၢ်အကထါန့ၣ်တီဝဲလိၤဝဲ, ဒီးမၤခုထီၣ်က့ၤပသးလီၤ. ယွၤအတၢ်မၤလိၥ်န့ၣ်ကဆှီဝဲ, ဒီးမၤကပီၤထီၣ်က့ၤ ပမဲၥ်လီၤ. တၢ်ပျံၤယွၤန့ၣ်စီဆှံဝဲ, ဒီးအိၣ်ဝဲအစိၤစိၤအဃၣ်ဃၣ်လီၤ. ယွၤအတၢ်စံၣ်ညီၣ်တဖၣ်န့ၣ် မ့ၢ်အမ့ၢ်အတီဒီးလိၤဝဲတီဝဲခဲလၢၥ်လီၤ. ပသးကွံ အီၤအလီၢ်အိၣ်ဒိၣ်န့ၢ်ထူ, ဒီးဒိၣ်န့ၢ်ထူအစီထံလၢအအါန့ၣ်တက့ၢ်လီၤ. မ့ၢ်အဆၢန့ၢ်ကနဲစီ, ဒီးကနဲစီလၢအလီၤစီၤလၢကနဲအခိၣ်ထံအလိၤန့ၣ်တက့ၢ် လီၤ. နခ့နၦၤဒိးတၢ်ဒုးပလီၢ်အသးစ့ၢ်ကီးလၢအီၤ, ၦၤလၢအတိၢ်န့ၢ်အီၤန့ၣ် ဒိးန့ၢ်အဘျုးအဘျုးဖးဒိၣ်လီၤ" (စံးထီၣ်ပတြၢၤ ၁၉း၇-၁၁). 

လံၥ်စီဆှံစံးကတိၤတၢ်ဂ့ၢ်တၢ်ကျိၤဘၣ်ဃးဒီးတၢ်ဘျုးတၢ်ဖှိၣ်အိၣ်ဝဲ အါအါကလဲၥ်မးန့ၣ်လီၤ. ကစၢ်ခ၇ံၣ်အတၢ်ဟဲက့ၤခံဘျီတဘျီ၀ံၤဒီးတၢ်အၢၣ် လီၤၦၤခီဖျိကစၢ်ခ၇ံၥ်အံၤပကဒိးန့ၢ်ဘၣ်အီၤဒီးတၢ်အၢတၢ်သီလၢအဘၣ်ဃးဒီး တၢ်ဒဲးဘးန့ၣ် ကဟးဂီၤကွံၥ်ဝဲခဲလၢၥ်န့ၣ်လီၤ.

တၢ်အၢၣ်လီၤၦၤမနုၤတမံၤဒီးတၢ်လီၤတံၢ်လီၤဆဲးလၢပကဒိးန့ၢ်ဘၣ် အီၤလၢတၢ်အၢၣ်လီၤအီလီၤၦၤအဂီၢ်အံၤန့ၣ် မ့ၢ်မနုၤလဲၣ်.