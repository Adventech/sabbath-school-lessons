---
title:  တၢ်ဆိကမိၣ်ဆူညါအဂီၢ်
date:   24/03/2023
---

အအံၤမ့ၢ်တၢ်ပၥ်ဖျါထီၣ်တၢ်ဂ့ၢ်တၢ်ကျိၤလၢ အဘၣ်ဃးဒီးတၢ်အိၣ်ဖှိၣ် အဟံၣ်ဒူၣ်ဃီဒူၣ်တဖု လၢအမ့ၢ်ၦၤပၢဆှၢတၢ်တီတၢ်လိၤလၢကစၢ်ယွၤအတၢ်ဖံး တၢ်မၤလၢဟီၣ်ခိၣ်ချၢအံၤန့ၣ်လီၤ.

တၢ်အံးက့ၤကွၢ်က့ၤတၢ် အတၢ်ထံၣ်လၢၦၤမုၢ်နွံနံၤဖိအတၢ်အိၣ်ဖှိၣ်လၢ ဟီၣ်ခိၣ်ဒီဘ့ၣ်ညါအံၤအဂီၢ်

တဘျီဘျီလၢခါဆူညါအဂီၢ်န့ၣ်, တၢ်အိၣ်ဖှိၣ်သ၇ၣ်ဒီးတၢ်အိၣ်ဖှိၣ် အၦၤသးၦၢ်တဖၣ်ဒုးအိၣ်ထီၣ်တၢ်အံးက့ၤကွၢ်က့ၤတၢ်အကျိၤအကွၥ်ဂ့ၤလၢ တၢ်အိၣ်ဖှိၣ်အပူၤန့ၣ်လီၤ. အဝဲသ့ၣ်သိၣ်လိနဲၣ်လိ, ဆီၣ်ထွဲမၤစၢၤဒီးဟ့ၣ်ဂံၢ် ဟ့ၣ်ဘါတၢ်အိၣ်ဖှိၣ်အဒူၣ်ဖိထၢဖိတဖၣ်လၢ တၢ်အံးက့ၤကွၢ်က့ၤကျိၣ်စ့လၢ အဘၣ်ထွဲဒီးလံၥ်စီဆှံအတၢ်ပၥ်ဖှိၣ်အသိးန့ၣ်လီၤ.

ၦၤတၢ်အိၣ်ဖှိၣ်ဖိသ့ၣ်တဖၣ်န့ၣ် လူၤပိၥ်ထွဲလံၥ်စီဆှံအတၢ်သိၣ် တၢ်သီလၢအဝဲသ့ၣ်အတၢ်အိၣ်မူအပူၤန့ၣ်လီၤ. အဝဲသ့ၣ်ဒိၣ်ထီၣ်လၢ အတၢ်သူၣ်အိၣ်သးအိၣ်တၢ်အပူၤ, ပၥ်ကီၤဃၥ်ကျိၣ်စ့လၢတၢ်ကဟဲကဲထီၣ် အသးလၢတၢ်တဆၢမုၢ်လၢ်ဘၣ်အပူၤဒီး ပူၤဖျဲးဒီးဒ့ၣ်ကမၢ်သ့ဝဲဒၣ်န့ၣ်လီၤ. 

အဝဲသ့ၣ်အတၢ်အိၣ်မူန့ၣ် ကြၢးဝဲဘၣ်ဝဲလၢၦဲၤဒီးတၢ်လူၤပိၥ်ထွဲ တၢ်သိၣ်လိနဲၣ်လိဒီးတၢ်သူၣ်မံသးမံန့ၣ်လီၤ. ကျိၣ်စ့အံၤ ဟးမၢ်ကွံၥ်ဝဲလၢ အတၢ်အိၣ်မူအပူၤ ဒ်အမ့ၢ်ကစၢ်တမံၤအသိးဒီး အဝဲသ့ၣ်ဒိၣ်ထီၣ်လၢ တၢ်၇့ဒီး တၢ်ဘၣ်တ့အကစၢ်န့ၣ်လီၤ.

မ့ၢ်အိၣ်ဘှံးနံၤဂီၤခီလီၤ, ၦၤတၢ်အိၣ်ဖှိၣ်ဖိတဖၣ် ဟဲဝဲဒ်သိးကဘူၣ်ထီၣ် ဘါထီၣ်ယွၤအဂီၢ်န့ၣ်လီၤ. အဝဲသ့ၣ်သူၣ်ကံၢ်သးလဲၢန့ၣ် လၢၦဲၤဒီးတၢ်မုၥ် တၢ်ခုၣ်ပူၤဖျဲးဒီးတၢ်သူၣ်အုးသးအုးလၢအဘၣ်ဃးဒီးကျိၣ်စ့အဂ့ၢ်အကျိၤ, တၢ်သူၣ်မံသးမံဒီးတၢ်သ့စံးဘျုးစံးဖှိၣ်တၢ်န့ၣ် မၤၦဲၤအဝဲသ့ၣ်သးပူၤန့ၣ်လီၤ.

ဟံၣ်ဖိဃီဖိအတၢ်စံးကတိၤအါတၢ်လၢ အဘၣ်ဃးဒီးကျိၣ်စ့အဂ့ၢ်န့ၣ် တအိၣ်လၢၤဘၣ်. အဝဲဟဲထီၣ်ဘူၣ်ထီၣ်ဘါထီၣ်ယွၤလၢ တၢ်မုၢ်လၢ်အပူၤ ဒ်သိးကစၢ်ယွၤကဟဲလီၤအိၣ်ဆိးလၢအဝဲသ့ၣ်အသိးအကျါအဂီၢ်န့ၣ်လီၤ.

တၢ်အိၣ်ဖှိၣ်အတၢ်ဖံးတၢ်မၤန့ၣ် ဘၣ်တၢ်ဆီၣ်ထွဲအီၤလၢကျိၣ်စ့ အလၢအၦဲၤန့ၣ်ဒီး တၢ်ဖံးတၢ်မၤလဲၤထီၣ်လဲၤထီန့ၣ်လီၤ. ဒုးအါထီၣ်တၢ်အဲၣ် ကစၢ်ခ၇ံၥ်ဖျါဖျါလၢ ၦၤလၢအလိၣ်ဘၣ်ဝဲတဖၣ်အဂီၢ်န့ၣ်လီၤ.

ကျိၣ်စ့အတၢ်ဆီၣ်ထွဲတဖၣ်အိၣ်ဝဲဂ့ၤဂ့ၤလၢတၢ်အိၣ်ဖှိၣ်အဂီၢ် ဒ်သိး ကဆီၣ်ထွဲတၢ်ဖံးတၢ်မၤဒီးဒုးအိၣ်ဂၢၢ်ဆိးကျၢၤအီၤလၢအဂ့ၤကတၢၢ်န့ၣ်လီၤ.

တၢ်သံကွၢ်လၢပဝဲဒၣ်ခဲလၢၥ်အဂီၢ်န့ၣ်မ့ၢ်ဒ်အံၤ, "ကစၢ်ယွၤကိးၦၤလၢ ကမၤတၢ်မနုၤတမံၤလၢအဘၣ်ဃးဒီးတၢ်စုလီၢ်ခီၣ်ခိၣ်လၢအနၥ်န့ၢ်ၦၤတဖၣ်န့ၣ် ဒ်လဲၣ်."