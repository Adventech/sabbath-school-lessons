---
title:  ၀့ၢ်ယရူၤၡလ့ၣ်အသီ
date:   21/03/2023
---

လံၥ်စီဆှံအတၢ်ပၥ်ဖျါထီၣ်ဘၣ်ဃး၀့ၢ်ယရူၤၡလ့ၣ်အသီန့ၣ် မ့ၢ်တၢ်လၢ စီၤအၤဘြၤဟၣ်ထံၣ်တ့ၢ်ဝဲလၢတၢ်နၥ်အပူၤန့ၣ်လီၤ. "အဂ့ၢ်ဒ်အံၤ, ကွၢ်လၢ် ၀့ၢ်တဖျၢၣ်လၢအအိၣ်ဒီးအခီၣ်ထံးတဖၣ်, လၢၦၤသူၣ်အီၤဒီးတ့အီၤတဂၤန့ၣ်, မ့ၢ်ယွၤလီၤ" (ဧ့ၤဘြံၤ ၁၁း၁၀).

၀့ၢ်ယရူၤၡလ့ၣ်န့ၣ် မ့ၢ်ကစၢ်ယွၤအစုလီၢ်လၢအဂ့ၤကတၢၢ်, သူၣ်ထီၣ် ဝဲလၢၦၤလၢအအဲၣ်အီၤဒီးဒိကနၣ်အတၢ်မၤလိၥ်တဖၣ်အဂီၢ်န့ၣ်လီၤ. ၀့ၢ်ယရူၤၡလ့ၣ်အသီအံၤ ကမ့ၢ်ဟံၣ်လၢကစၢ်ယွၤအဖိလၢအသူၣ်တီသးတီ တဖၣ် လၢမူခိၣ်ဘီမုၢ်အံၤအပူၤ ဖဲနံၣ်တကထိအကတီၢ်, ဒီးလၢခံန့ၣ် လၢဟီၣ်ခိၣ်အသီလီၤထူလီၤယိၥ်အပူၤန့ၣ်လီၤ. တၢ်ကစီၣ်ဂ့ၤလၢပဝဲတဖၣ် အဂီၢ်လၢပတအဲၣ်ဒိးဘိၣ်ထီၣ်တၢ်ဘိၣ်ဒီးသုးသးဆူအံၤဆူဘးအဂီၢ်တဖၣ်န့ၣ် လီၤ. ကစၢ်ယွၤကတီၤတၢ်လၢပဂီၢ်ကိးမံၤဒဲးန့ၣ်လီၤ. စီၤယိၤဟၣ်စံးဝဲလၢ အထံၣ်၀့ၢ်အံၤန့ၣ်လီၤ. "ဒီးယထံၣ်၀့ၢ်စီဆှံယရူၤၡလ့ၣ်အသီ, အိၣ်ကတဲၥ် ကတီၤအသးဒ်တလးမူးပိၥ်မုၣ်ကယၢကယဲအသးလၢအ၀ၤဂီၢ်အသိးန့ၣ်, ဟဲလီၤလၢယွၤအအိၣ်လၢမူခိၣ်န့ၣ်လီၤ" (လီၣ်ဖျါ ၂၁း၂).

`ဖး လီၣ်ဖျါ ၂၁ တက့ၢ်. တၢ်အၢၣ်လီၤအီလီၤအိၣ်လၢပဂီၢ်သ့ၣ် တဖၣ်အံၤန့ၣ် မ့ၢ်မနုၤလဲၣ်.`

တၢ်အိၣ်ဝဲအါအါကလဲၥ်လၢ ပနၢ်ပၢၢ်အဂ့ၢ်အကျိၤတသ့ဘၣ်, တၢ်လၢ ဟးဂီၤကွံၥ်ဝဲခီဖျိတၢ်ဒဲးဘးအဃိ, ဒီးပသ့ၣ်ညါတၢ်ထဲတမံၤလၢအမ့ၢ်ဟီၣ်ခိၣ်လၢ အလီၤဘျၢကွံၥ်လၢတၢ်ဒဲးဘးအပူၤအံၤန့ၣ်လီၤ. ဘၣ်ဆၣ်ဒီးတၢ်လၢပနၢ်ပၢၢ် အီၤသ့န့ၣ် လၢၦဲၤဒီးတၢ်မုၢ်လၢ်ဒိၣ်ဒိၣ်န့ၣ်လီၤ.

အဆိကတၢၢ်တထံၣ်န့ၣ်, ဒ်ကစၢ်ခ၇ံၥ်ဟဲလီၤအိၣ်ဆိးလၢပကျါ လၢဟီၣ်ခိၣ်လၢအလီၤကမၣ်အံၤအပူၤ ဖဲအတၢ်ဟဲလီၤလၢဖံးညၣ်အဆၢကတီၢ် အံၤန့ၣ်, အဝဲကအိၣ်ဆိးဒီးၦၤလၢဟီၣ်ခိၣ်အသီအံၤအပူၤန့ၣ်လီၤ. မ့ၢ်မး တၢ်ခွဲးတၢ်ယၥ်တမံၤလၢ ၦၤလၢအထံၣ်ကစၢ်ခ၇ံၥ်လၢအနီၢ်ကစၢ်ဒၣ်ဝဲတဖၣ် အဂီၢ်န့ၣ်လီၤ. ပကအိၣ်ဒီးတၢ်ခွဲးတၢ်ယၥ်ဒ်အံၤကဒီးတဘျီ ဖဲတၢ်ဒဲးဘး မၤဘၢကွံၥ်ပတၢ်ထံၣ်တသ့လၢၤဝဲဘၣ်အကတီၢ်န့ၣ်လီၤ.

အဆၢကတီၢ်ဖဲန့ၣ်စ့ၢ်ကီး, ပဝဲဒၣ်လၢအသ့ၣ်ညါထဲတၢ်မဲၥ်ထံမဲၥ်နိ တဖၣ်ဒီး တၢ်သူၣ်အုးသးအုး, တၢ်ဟီၣ်တၢ်ယၢၤဒီးတၢ်ဆူးတၢ်ဆါတဖၣ်အံၤ နၢ်ပၢၢ်လံၥ်စီဆှံအတၢ်အၢၣ်လီၤအီလီၤလၢအဒိၣ်ကတၢၢ်လၢအမ့ၢ်, "ဒီးယွၤ ကထွါကွံၥ်အမဲၥ်ထံခဲလၢၥ်လၢအမဲၥ်, ဒီးတၢ်သံတအိၣ်လၢၤဘၣ်, ဒီးတၢ်သူၣ်အုး သးအုးတအိၣ်လၢၤဘၣ်, ဒီးတၢ်ဟီၣ်တၢ်ယၢၤတအိၣ်လၢၤဘၣ်, ဒီးတၢ်သူၣ်ဘှံး သးဘှံးတအိၣ်လၢၤဘၣ်. အဂ့ၢ်ဒ်အံၤ တၢ်အိၣ်လၢအခီၣ်ထံးတဖၣ်ပူၤကွံၥ်လံ" (လီၣ်ဖျါ ၂၁း၄). "တၢ်အိၣ်လၢအခီၣ်ထံးတဖၣ်ကလဲၤပူၤကွံၥ်" တၢ်လၢ တအိၣ်ဒံးနီတဘျီဘၣ်တဖၣ် ကစးထီၣ်အိၣ်ထီၣ်အသးဖဲအံၤန့ၣ်လီၤ.

ထံမူအကျိကယွၤလီၤစ့ၢ်ကီးလၢယွၤအလီၢ်ပစိၥ်အပူၤ ဒီးသ့ၣ်တၢ်မူ ကအိၣ်လၢထံကျိကၢၢ်နံၤခံကပၥ်လၢၥ်န့ၣ်လီၤ. ကစၢ်ယွၤအလီၢ်ပစိၥ်ကအိၣ်ဝဲ ဖဲန့ၣ်လီၤ. မၤကဒီးတစု, ၦၤလၢအဘၣ်တၢ်အုၣ်က့ၤခီၣ်က့ၤအီၤတဖၣ် ကအိၣ်မူဘူးဒီးကစၢ်ယွၤန့ၣ်လီၤ. 

`ဖး လီၣ်ဖျါ ၂၁း၈, ဘၣ်ဃးဒီးၦၤလၢအထံၣ်ဘၣ်တၢ်သံခံစုတစုတဖၣ် အဂ့ၢ်န့ၣ်တက့ၢ်. တၢ်ဒဲးဘးလၢအဝဲသ့ၣ်မၤဝဲတုၤဒၣ်လဲၥ်လၢကစၢ်ခ၇ံၥ်ပျၢ် အတၢ်ကမၣ်တသ့ဘၣ်န့ၣ် မ့ၢ်မနုၤလဲၣ်. ဘၣ်မနုၤအဃိလၢအဝဲသ့ၣ် ဘၣ်ဟးမၢ်ကွံၥ်ဝဲဖဲၦၤသ့ၣ်တဖၣ်လၢအမၤတၢ်ဒဲးဘးတမံၤဃီဃုၥ်ဒီးအဝဲသ့ၣ်န့ၣ် ဒိးန့ၢ်ဘၣ်တၢ်အုၣ်က့ၤခီၣ်က့ၤန့ၣ်လဲၣ်. တၢ်လီၤဆီလိၥ်အသးအကါဒိၣ်လၢ ၦၤခံဖုအံၤအကျါန့ၣ် မ့ၢ်မနုၤလဲၣ်.`