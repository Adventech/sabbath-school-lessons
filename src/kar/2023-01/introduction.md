### အံးက့ၤကွၢ်က့ၤတၢ်လၢကစၢ်အဂီၢ် တုၤလၢအဟဲက့ၤတစု တၢ်ကတိၥ်ဆှၢနုၥ်

ကီမးဝဲလၢပဂီၢ်လၢကနၢ်ပၢၢ်ပတၢ်၇့လိၥ်မုၥ်လိၥ်သးဒီးပကစၢ်, တၢ်ဘၣ်တ့အကစၢ်, ဒီးအတၢ်အဲၣ်ဒိး၇့လိၥ်သးဒီးၦၤကညီသ့ၣ်တဖၣ်န့ၣ်လီၤ. (ထဲတၢ်ဆိကမိၣ်တမံၤအံၤ မ့ၢ်တၢ်လၢအလီၤလိၢ်လီၤလးဝဲဒိၣ်မးန့ၣ်လီၤ.) "ကွၢ်တက့ၢ်, ပၢ်ဟ့ၣ်လံၦၤလၢတၢ်အဲၣ်တၢ်ကွံဒ်လဲၣ်ဒ်လဲၣ်, လၢတၢ်ကကိး ၦၤလၢယွၤအဖိန့ၣ်လီၤ. ဒ် Ellen G White ကွဲးဝဲအသိး, "ၦၤကညီအသူး အသ့ၣ်န့ၣ် ထဲသိးသိးဒီးတၢ်အအံၤကသ့ဧါ" တၢ်လီၢ်အပတီၢ်ထီန့ၣ်ဒ်အအံၤ လၢတၢ်ကိးၦၤလၢယွၤအဖိခွါတဖၣ်အလီၢ်န့ၣ်သ့ဝဲဒၣ်ကအိၣ်ဧါ. ဟီၣ်ခိၣ် အတၢ်လၤတၢ်ကပီၤဒ်သိးအအံၤန့ၣ် မ့ၢ်အိၣ်ဝဲစ့ၢ်ဧါ. E. G. White, God’s Amazing Grace, p. 341. မ့ၢ်မးတၢ်ဒဲးဘးအတၢ်ခံးသူတမံၤဧိၤအံၤ လၢအဒုးအိၣ်ထီၣ်တၢ်တသ့ၣ်ညါစံးဘျုးစံးဖှိၣ်က့ၤလီၢ်လၤလၢအဘၣ်တၢ်ဟ့ၣ် ၦၤလၢကစၢ်ခ၇ံၥ်အံၤအဃိဘၣ်န့ၣ်လီၤ.

ဘၣ်ဆၣ်ဒီး, ပမ့ၢ်တအိၣ်ဒီးတၢ်ပလီၢ်သူၣ်ပလီၢ်သးဘၣ်န့ၣ်, ဟီၣ်ခိၣ် အတၢ်လ့ပစီကထုးကွံၥ်ၦၤယံၤဒီးကစၢ်ခ၇ံၥ်န့ၣ်လီၤ. ကစၢ်ယွၤကလုၢ်ကထါ ဒုးသ့ၣ်ညါၦၤလၢမုၣ်ကီၤလံၢ်အတၢ်လ့ပစီတဖၣ်ဒီး အတၢ်လွဲန့ၢ်ၦၤသ့ၣ်တဖၣ် န့ၣ်လီၤ. "မ့မ့ၢ်ၦၤလၢအသါကကဲၦၤအထူးအတီၤတဖၣ်န့ၣ်, လီၤဘၣ်လၢ တၢ်လ့ပစီ, ဒီးတၢ်အပျံၤသကွီၤဒီးသးကွံတၢ်အါမံၤလၢအတဂ့ၤဘၣ်ဒီး မၤအၢ တၢ်လီၤ. အဝဲန့ၣ်မၤလီၤဘျၢၦၤကညီလၢတၢ်ဟးဂူၥ်ဟးဂီၤ, ဒီးတၢ်ဟါမူၤ ဟါမၢ်အပူၤလီၤ. အဂ့ၢ်ဒ်အံၤ တၢ်အဲၣ်စ့န့ၣ် မ့ၢ်တၢ်အၢတၢ်သီခဲလၢၥ်အဂံၢ် လီၤ. အဝဲန့ၣ်ၦၤတနီၤနီၤဆၢန့ၢ်ဘၣ်သတးဒီး, ဃၣ်ကွံၥ်အသးလၢတၢ်နၥ်, ဒီးဆဲးဖျိးအသးလၢတၢ်ကိၢ်တၢ်ဂီၤအါမံၤလီၤ" (၁တံၤမသ့း ၆း၉, ၁၀). မ့ၢ်နၥ်သက့ဒ်န့ၣ်ဒီး, ကစၢ်ယွၤဟ့ၣ်ၦၤတၢ်ဆှၢတၢ်တွၤအကျဲလၢ ပကဘၣ် သူကျိၣ်စ့လၢတၢ်ကူၣ်သ့အပူၤ, ဒ်စီၤပီလူးဟ့ၣ်ပလီၢ်ဝဲအသိး, သုတဆှၢၦၤဆူ တၢ်ဟးဂူၥ်ဟးဂီၤအပူၤအဂီၢ်ဘၣ်န့ၣ်လီၤ. လံၥ်စီဆှံအဆၢဖိတဖၣ်လၢ အအါန့ၢ်ဒ် ၂၀၀၀ ဃၣ်ဃၣ်လၢအပၥ်ဖျါထီၣ်ဘၣ်ဃးဒီးကျိၣ်စ့ဒီးတၢ်လၢ အအိၣ်ဒီးၦၤတဖၣ် ဒီးပတၢ်ပၥ်သးလၢတၢ်သ့ၣ်တဖၣ်အံၤအဖီခိၣ်ဟ့ၣ်လီၤၦၤ တၢ်သိၣ်လိနဲၣ်လိၣ်လၢကဘၣ်အိၣ်မူတၢ်အိၣ်မူလၢအတအိၣ်ဒီးတၢ်သူၣ်အုး သးအုးအဂီၢ်ဘၣ်ဒီး ပၢဆှၢကျိၣ်စ့လၢအဘၣ်တၢ်ဟ့ၣ်လီၤၦၤအံၤလၢတၢ်သူၣ်တီ သးတီအပူၤန့ၣ်လီၤ.

တၢ်မၤလိတခွါထၢၣ်အံၤ, ပကမၤလိဘၣ်ကစၢ်ယွၤအတၢ်ဂ့ၤတၢ်၀ါလၢ ပတၢ်၇့လိၥ်သးဒီးအီၤအပူၤဒီးထံၣ်သ့ၣ်ညါထံထံဆးဆးလၢပကဘၣ်ဒုးဒိၣ်ထီၣ် ပတၢ်စူၢ်တၢ်နၥ်အီၤယိၥ်ယိၥ်ဒ်သိးပကအိၣ်တီအိၣ်လိၤလၢအီၤတုၤဒၣ်လဲၥ်လၢ  ပၦ့ၤတၢ်ဆါတၢ်တန့ၢ်ဘၣ်အကတီၢ်န့ၣ်လီၤ. (လီၣ်ဖျါ ၁၃း၁၇) ဘၣ်ဆၣ်ဒီး တၢ်နၥ်ဒ်အံၤန့ၣ် ဟဲတုၤအိၣ်ၦၤတဘျီဃီတသ့ဘၣ်, ခီဖျိပပၢဆှၢတၢ်လၢယွၤ ဟ့ၣ်ၦၤအံၤတီတီလိၤလိၤအပူၤဒီး, ပအိၣ်ကတဲၥ်ကတီၤပသးလၢတၢ်ကဟဲ ဘၣ်ၦၤတမံၤလၢ်လၢ်န့ၣ်သ့ဝဲဒၣ်လီၤ.

ကစၢ်ယွၤန့ၣ် မ့ၢ်ၦၤလၢအအိၣ်ဒီးတၢ်စုလီၢ်ခီၣ်ခိၣ်အါအါကလဲၥ်ဒီး ဖဲပမၤတၢ်ဃုၥ်ဒီးအီၤန့ၣ်, အဝဲဟ့ၣ်ၦၤအခွဲးလၢကသူတၢ်သ့ၣ်တဖၣ်အံၤလၢ အဂီၢ်န့ၣ်လီၤ. မ့ၢ်တၢ်အုၣ်က့ၤခီၣ်က့ၤအကစၢ်အတၢ်တိၥ်ပၥ်ဒ်းသိးၦၤကညီ သ့ၣ်တဖၣ်ကမၤကဆှီအသးဒီးကဲထီၣ်စုအတၢ်မၤစၢၤလၢအဂီၢ်န့ၣ်လီၤ. လၢတၢ်ခွဲးတၢ်ယၥ်ဒိၣ်ဒိၣ်ကလဲၥ်အံၤအဂီၢ်, မ်ပကဟ့ၣ်တၢ်စံးဘျုးစံးဖှိၣ် တဖၣ်ဆူအအိၣ်, "ဒီးဟံးထီၣ်က့ၤၦၤလၢတၢ်ခံးအစိအကမီၤအပူၤ, ဒီးလဲက့ၤ ပလီၢ်ဆူအဖိခွါလၢအအဲၣ်အီၤတဂၤအဘီအမုၢ်အပူၤလီၤ. လၢအဝဲဒၣ်အပူၤ ပဘၣ်တၢ်ၦ့ၤက့ၤၦၤ, တၢ်ပျၢ်ပတၢ်ဒဲးဘးလီၤ" (ကလီးစဲ ၁း၁၃, ၁၄).

ကစၢ်ယွၤအတၢ်ဟ့ၣ်ကူၣ်ဟ့ၣ်ဖးအဖိတဖၣ် ခီဖျိၦၤကူၣ်သ့စီၤ၇ှလိၤမိၤ န့ၣ်မ့ၢ်ဒ်အံၤ, "မၤလၤကပီၤယွၤလၢနစုလီၢ်ခီၣ်ခိၣ်, ဒီးလၢနတၢ်အါထီၣ်ခဲလၢၥ် အတၤသၣ်ဆိတက့ၢ်" (ကတိၤဒိ ၃း၉). တၢ်ဟ့ၣ်ကူၣ်ဟ့ၣ်ဖးအံၤ ကြၢးဝဲ ဘၣ်ဝဲမးလီၤ, အဂ့ၢ်ဒ်လဲၣ်, "ယွၤပကစၢ်ဧၢ, နဂ့ၤဒိးန့ၢ်တၢ်လၤကပီၤ, ဒီးတၢ်ယူး တၢ်ယီၣ်, ဒီးတၢ်စိတၢ်ကမီၤလီၤ. အဂ့ၢ်ဒ်အံၤ, နတ့လီၤတၢ်ခဲလၢၥ်, ဒီးမ့ၢ်နသးအိၣ်ဒီးကဲထီၣ်ဝဲ, ဒီးဘၣ်တၢ်တ့လီၤအီၤလီၤ" (လီၣ်ဖျါ ၄း၁၁).

လၢဟီၣ်ခိၣ်တၢ်ထံၣ်တမံၤအံၤအပူၤန့ၣ်, ပအိၣ်မူလၢတၢ်တၤတၢ်ဒီး တၢ်မၤဆူၣ်မၤစိးတၢ်အကတီၢ်တဖၣ်အပူၤန့ၣ်လီၤ. ဘၣ်ဆၣ်သနၥ်က့, ပခ၇ံၥ်ဖိအတၢ်ထံၣ်ဘၣ်ဃးဒီးဟီၣ်ခိၣ်အက့ၢ်အဂီၤအံၤ ဟ့ၣ်ၦၤတၢ်နၥ်လီၤသး ဒီးတၢ်မုၢ်လၢ်ဒ်ကစၢ်ခ၇ံၥ်ဟ့ၣ်ၦၤတၢ်ပနီၣ်လၢအဒုးသ့ၣ်ညါၦၤဘၣ်ဃးဒီး ၦၤကညီအတၢ်စံၣ်စိၤတဲစိၤအကတၢၢ်အဂ့ၢ်, အတၢ်ဟဲက့ၤလီၤခံဘျီတဘျီ ဘူးထီၣ်ဝဲအဂ့ၢ်န့ၣ်လီၤ. ပဃ့ဘါထုကဖၣ်လၢတၢ်မၤလိအဝဲအံၤကဒုးအိၣ် ထီၣ်သုတၢ်စူၢ်တၢ်နၥ်လၢယွၤအပူၤ ဒီးဟ့ၣ်ဂံၢ်ဟ့ၣ်ဘါသုလၢကကဲၦၤပၢၤတၢ် အတီအလိၤလၢယွၤအဂီၢ်န့ၣ်လီၤ. 