---
title:  ကစၢ်ယွၤမၤနီၣ်မၤဃါပတၢ်မၤဘူၣ်မၤတီၢ်တဖၣ်
date:   25/01/2023
---

`ဖး မၢ်ကူး ၁၂း၄၁-၄၄ တက့ၢ်. ပထူးတီၤမ့ၢ်ဂ့ၤ, တထူးတီၤမ့ၢ်ဂ့ၤ, ပဟံးန့ၢ်တၢ်ကစီၣ်အံၤသ့ဝဲဒ်လဲၣ်. တၢ်အံၤသိၣ်လိၦၤလၢကျဲဒ်လဲၣ်. ဒီးမ့ၢ်ပသူ အီၤလၢပတၢ်ဘူၣ်ထီၣ်ဘါထီၣ်အတၢ်လဲၤခီဖျိသ့ဝဲဒ်လဲၣ်.`

ကစၢ်ခ၇ံၥ်ဒီးအပျဲၢ်အဘီၣ်တဖၣ်အိၣ်လၢတၢ်လုၢ်ဟံၣ်အပူၤ ဖဲကျိၣ်စ့ တလါအိၣ်ဝဲအလီၢ်, ဒီးၦၤဂီၢ်မုၢ်ဟဲစိၥ်တၢ်ဟ့ၣ်သ့ၣ်တဖၣ်န့ၣ်လီၤ. အိၣ်ဘူး ဝဲတုၤဒၣ်လဲၥ်ထံၣ်ဘၣ်ဝဲမုၣ်ကမဲတဂၤဟ့ၣ်လီၤစ့တိၢ်ဘီခံဘ့ၣ်န့ၣ်လီၤ. အဝဲ ဒၢနုၥ်လီၤတၢ်လၢအအိၣ်ဒီးအီၤခဲလၢၥ်န့ၣ်လီၤ. "အဝဲနၢ်ပၢၢ်မုၣ်ကမဲအတၢ် ပၥ်သူၣ်ပၥ်သးလီၤ. မုၣ်ကမဲအံၤ နၥ်ဝဲလၢတၢ်လုၢ်ဟံၣ်အတၢ်ဖံးတၢ်မၤန့ၣ် မ့ၢ်ယွၤအတၢ်၇ဲၣ်တၢ်ကျဲၤ, အတၢ်နဲၣ်လီၤဒီးအဝဲသးအိၣ်လၢကဒုးအိၣ်ဂၢၢ် ဆိးကျၢၤတၢ်လုၢ်ဟံၣ်အံၤလၢအသးဒီဖျၢၣ်ညါန့ၣ်လီၤ. အဝဲမၤတ့ၢ်ဝဲလၢ အမၤဝဲသ့ကတၢၢ်ဒီးတၢ်မၤအံၤကဲထီၣ်တၢ်သ့ၣ်နီၣ်ထီၣ်က့ၤလၢတၢ်ဆၢကတီၢ် ခဲလၢၥ်အပူၤ ဒီးအတၢ်သူၣ်ဖှံသးညီလၢလီၤထူလီၤယိၥ်အပူၤန့ၣ်လီၤ. အသး လဲၤဃုၥ်တၢ်ဒီးအတၢ်ဟ့ၣ်, အလုၢ်အၦ့ၤဘၣ်တၢ်ဂံၢ်ထီၣ်ဒွးထီၣ်အီၤ, တမ့ၢ်လၢ တိၢ်အလုၢ်အၦ့ၤဘၣ်, ဘၣ်ဆၣ်မ့ၢ်အတၢ်အဲၣ်ယွၤဒီးအတၢ်သးအိၣ်လၢယွၤ အတၢ်မၤအပူၤန့ၣ်လီၤ. (E. G. White, Counsels on Stewardship, p. 175).

တၢ်လၢအခီပညီအိၣ်လီၤဆီအဂၤတမံၤန့ၣ်, မ့ၢ်တၢ်တမံၤဧိၤလၢ ကစၢ်ခ၇ံၥ်ကတိၤတၢ်လၢအဂ့ၢ်အကျိၤ - တၢ်ဟ့ၣ်ဆူတၢ်အိၣ်ဖှိၣ်တဖုလၢ ဘူးတ့ၢ်မးလၢအကညိကွံၥ်ယွၤ, တၢ်အိၣ်ဖှိၣ်လၢအကျဲကမၣ်တ့ၢ်လၢတၢ်ကိးအီၤ ဒီးအတၢ်မၤယွၤအတၢ်မၤအပူၤန့ၣ်လီၤ.

`ဖး မၤတၢ် ၁၀း၁-၄ တက့ၢ်. ဘၣ်မနုၤလၢ၇ိမ့ၤအသုးခိၣ်အံၤ မူခိၣ်ကလူးလဲၤအိၣ်သကိးအီၤန့ၣ်လဲၣ်. အတၢ်မၤခံမံၤလၢတၢ်ကွဲးနီၣ်အီၤလၢ မူခိၣ်န့ၣ် မ့ၢ်မနုၤသ့ၣ်တဖၣ်လဲၣ်.`

ဖျါမးလၢတမ့ၢ်ထဲပတၢ်ထုကဖၣ်အံၤ ဘၣ်တၢ်ဒိကနၣ်အီၤလၢမူခိၣ် န့ၣ်ဘၣ်, မ့မ့ၢ်တခီ, တၢ်ပၥ်သးလၢပတၢ်ဟ့ၣ်တဖၣ်အခီခိၣ်န့ၣ် ဘၣ်တၢ်မၤနီၣ် မၤဃါအီၤစ့ၢ်ကီးလီၤ. တၢ်ကွဲးအိၣ်ဝဲလၢ စီၤကန့လံးန့ၣ် မ့ၢ်ၦၤလၢအဟ့ၣ် တၢ်မၤဘူၣ်လၢတၢ်သူၣ်အိၣ်သးအိၣ်အပူၤတဂၤလီၤ. "အဂ့ၢ်ဒ်အံၤ, ဖဲသုတၢ်လုၢ်ဒိၣ်ၦ့ၤဒိၣ်အိၣ်ဝဲအလီၢ်န့ၣ်, သုသးကအိၣ်ဝဲဖဲန့ၣ်စ့ၢ်ကီးလီၤ." စီၤကန့လံးအသးန့ၣ် ပိၥ်ထီၣ်အတၢ်ဟ့ၣ်အခံန့ၣ်လီၤ. အဝဲအဲၣ်ဒိးသ့ၣ်ညါ အါထီၣ်ကစၢ်ခ၇ံၥ်အဂ့ၢ်အကျိၤန့ၣ်လီၤ. တၢ်ထုကဖၣ်ဒီးတၢ်ဟ့ၣ်တၢ်မၤဘူၣ် မၤတီၢ်တဖၣ်န့ၣ် မ့ၢ်ပတၢ်ဒုးအဲၣ်ဖျါထီၣ်ပတၢ်အဲၣ်ဆူယွၤအအိၣ် ဒီးၦၤကညီ အအိၣ်လၢအမ့ၢ်ကစၢ်ယွၤအတၢ်မၤလိၥ်အဒိၣ်အမုၢ်ခံမံၤန့ၣ်လီၤ. "အဲၣ်ယွၤ နကစၢ်လၢနသူၣ်ကံၢ်နသးလဲ, ဒီးနသးဒီဖျၢၣ်ညါ, ဒီးနတၢ်ကူၣ်တၢ်ဆး တုၤအလၢၥ်, ဒီးနဂံၢ်နဘါခဲလၢၥ်တက့ၢ်. ဒီးအဲၣ်ၦၤလၢနဃၢၤ ဒ်နအဲၣ်လီၤ နသးဒၣ်နဲအသိးန့ၣ်တက့ၢ်" (လူၤကၣ် ၁၀း၂၇). 

တၢတထံၣ်န့ၣ် ပၥ်ဖျါထီၣ်အသးလၢပတၢ်ထုကဖၣ်ဒီး ခံထံၣ်တထံၣ် န့ၣ်အိၣ်ဖျါလၢပတၢ်ဟ့ၣ်တၢ်မၤဘူၣ်သ့ၣ်တဖၣ်န့ၣ်လီၤ.