---
title:  တၢ်မၤဘူၣ်မၤတီၢ်တဖၣ်ဒီးတၢ်ဘူၣ်ထီၣ်ဘါထီၣ်
date:   24/01/2023
---

လံၥ်စီဆှံတဟ့ၣ်ၦၤလၢတၢ်ဘူၣ်ထီၣ်ဘါထီၣ်အတၢ်၇ဲၣ်တၢ်ကျဲၤ အဂ့ၢ်အကျိၤဘၣ်. ဘၣ်ဆၣ်ဒီး, ဖျါမးဝဲလၢတၢ်ဂ့ၢ်တၢ်ကျိၤအိၣ်ဝဲလံွၢ်ထံၣ်လၢ အဘၣ်ဃးဒီးတၢ်ဘူၣ်တၢ်ဘါအတၢ်၇ဲၣ်တၢ်ကျဲၤန့ၣ်လီၤ. လၢလံၥ်စီဆှံအသီ တကတြူၢ်အပူၤန့ၣ် တၢ်သ့ၣ်တဖၣ်အံၤန့ၣ်မ့ၢ်ဝဲ, တၢ်ဖးယွၤအကလုၢ်ကထါ^ တၢ်စံၣ်တဲၤတဲလီၤ, တၢ်ဃ့ဘါထုကဖၣ်, တၢ်သူၣ်၀ံၣ်သးဆၢတၢ်ဒီး တၢ်ဟ့ၣ် တၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်သ့ၣ်တဖၣ်န့ၣ်လီၤ.

ၦၤအံၣ်စ၇့လးဖိပိၥ်ခွါတဖၣ်, (ဒီးဟံၣ်ဒူၣ်ဃီဒူၣ်တဖၣ်) ကဘၣ် ပၥ်ဖျါထီၣ်အသးလၢ ကစၢ်ယွၤအမဲၥ်ညါတနံၣ်သၢဘျီ ဖဲ၀့ၢ်ယရူၤၡလ့ၣ်န့ၣ် လီၤ. "ဒီးအဝဲသ့ၣ်တဘၣ်အိၣ်ဖျါထီၣ်သးလၢ ယွၤအမဲၥ်ညါလၢတၢ်ကလီကလီ အပူၤဘၣ်" (၅မိၤ ၁၆း၁၆). မ့ၢ်စံးလၢအဂၤတမံၤန့ၣ်, တၢ်ဘူၣ်ထီၣ်ဘါထီၣ်ယွၤ အတၢ်၇ဲၣ်တၢ်ကျဲၤအကျါန့ၣ်, အိၣ်ဃုၥ်ဒီးတၢ်ဟ့ၣ်တၢ်ဆံဆဲၣ်ပူတပူဒီး တၢ်မၤဘူၣ်မၤတီၢ်သ့ၣ်တဖၣ်န့ၣ်လီၤ. ကစၢ်ယွၤအၦၤဂီၢ်မုၢ်သ့ၣ်တဖၣ်န့ၣ် ဟဲစိၥ်တၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်တဖၣ် ဖဲတၢ်မၤဘူၣ်လဲၤကပၥ်, ဘူၣ်ယဲၢ်ဆံအမုၢ်နံၤဒီးတၢ်ဘူၣ်လၢဒဲအဂီၢ်တဖၣ်အကတီၢ်န့ၣ်လီၤ. ၦၤလၢ အဟဲလၢဘူၣ်တဖၣ်အံၤအပူၤန့ၣ်, ကဟဲဝဲထဲစုယၢ်ခီအဂီၢ်န့ၣ် ပတဆိကမိၣ် ဘၣ်.

အဂၤတမံၤန့ၣ်, တၢ်ဟ့ၣ်တၢ်ဆံဆဲၣ်ပူတပူဒီးတၢ်မၤဘူၣ်မၤတီၢ် တဖၣ်န့ၣ်, မ့ၢ်ၦၤအံၣ်စ၇့လးဖိလၢပျၢၤတဖၣ် အတၢ်ဖံးတၢ်မၤလၢတၢ်ဘူၣ်ထီၣ် ဘါထီၣ်ယွၤအဂီၢ်န့ၣ်လီၤ. တၢ်ဘူၣ်ထီၣ်ဘါထီၣ်လၢအမ့ၢ်အတီန့ၣ် မ့ၢ်ဒုးနဲၣ် ဖျါထီၣ်တၢ်စံးတၢ်ကတိၤဒီးတၢ်သူၣ်၀ံၣ်သးဆၢဒီးတၢ်ဘါထုကဖၣ်တဖၣ်လၢ အမ့ၢ်ပတၢ်စံးဘျုးစံးဖှိၣ်က့ၤယွၤအဂီၢ်ဒီး တၢ်ပၥ်ဖျါပတၢ်စံးဘျုးစံးဖှိၣ်ယွၤစ့ၢ်ကီး ခီဖျိတၢ်ဟဲစိၥ်တၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်သ့ၣ်တဖၣ်ဆူယွၤအတၢ် ပၥ်ဖှိၣ်အလီၢ်န့ၣ်လီၤ. ဒ်အဝဲသ့ၣ်ဟဲစိၥ်တၢ်သ့ၣ်တဖၣ်အံၤ ဆူတၢ်လုၢ်ဟံၣ်န့ၣ်, ပဟဲစိၥ်တၢ်မၤဘူၣ်မၤတီၢ်ဒီးတၢ်ဆံဆဲၣ်ပူတပူဆူသ၇ိၥ်ပူလၢမုၢ်အိၣ်ဘှံးအနံၤအံၤ မ့ၢ်ပတၢ်ဘူၣ်ထီၣ်ဘါထိၣ်အတၢ်မၤတမံၤန့ၣ်လီၤ.

`ဖး ၁ကွဲးနီၣ်တၢ် ၁၆း၂၉;  စံးထီၣ်ပတြၢၤ ၉၆း၈, ၉ ဒီး စံးထီၣ်ပတြၢၤ ၁၁၆း၁၆-၁၈ တက့ၢ်. မ့ၢ်ပဒုးစဲဘူးတၢ်သိၣ်လိနဲၣ်လိသ့ၣ်တဖၣ်အံၤဒီး ပတၢ်ဘူၣ်ထီၣ်ဘါထီၣ်ယွၤအတၢ်လဲၤခီဖျိအဂ့ၢ်အကျိၤလၢကျဲဒ်လဲၣ်.`

ဒ်ပမ့ၢ်ယွၤအဖိတဖၣ်အသိး, ၦၤလၢတၢ်ဟ့ၣ်အီၤမူဒါလၢကပၢၤ အတၢ်ဖံးတၢ်မၤအလီၢ် လၢဟီၣ်ခိၣ်ချၢအံၤအဂီၢ်န့ၣ်, မ့ၢ်တၢ်ခွဲးတၢ်ယၥ်, မူဒါလၢကဘၣ်ဟဲစိၥ်တၢ်မၤဘူၣ်မၤတီၢ်သ့ၣ်တဖၣ်န့ၣ်လီၤ. ကစၢ်ယွၤ မ့ၢ်ဟ့ၣ်ၦၤဖိတဖၣ်လၢကဘၣ်လုၢ်ဒိၣ်ထီၣ်အဝဲသ့ၣ်လၢအဂီၢ် ဒီးပကဘၣ်သိၣ်လိ အဝဲသ့ၣ်လၢဟ့ၣ်လီၤတၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်လၢမုၢ်အိၣ်ဘှံးနံၤ ဖဲတၢ်ဘူၣ်တၢ်ဘါအိၣ်ဝဲအဆၢကတီၢ်န့ၣ်လီၤ. တၢ်လီၢ်တနီၤနီၤန့ၣ်, ယွၤ အၦၤဂီၢ်မုၢ်သ့ၣ်တဖၣ်ဟ့ၣ်တၢ်မၤဘူၣ်မၤတီၢ်လၢကလီကျိၤကွၥ်အပူၤ (online) ဒီးကျိၤကွၥ်လၢအဂၤသ့ၣ်တဖၣ်န့ၣ်လီၤ. ပမၤအီၤဒ်လဲၣ်ဒ်လဲၣ်မ့ၢ်ဂ့ၤ, တၢ်ဟ့ၣ်လီၤတၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်သ့ၣ်တဖၣ်အံၤ မ့ၢ်ပတၢ်ဘူၣ် ထီၣ်ဘါထီၣ်ယွၤအတၢ်လဲၤခီဖျိန့ၣ်လီၤ.

နတၢ်လဲၤခီဖျိလၢတၢ်ဟ့ၣ်တၢ်ဆံဆဲၣ်ပူတပူဒီး တၢ်မၤဘူၣ်မၤတီၢ်အံၤ မ့ၢ်တၢ်ဘူၣ်ထီၣ်ဘါထီၣ်ယွၤလၢကျဲမနုၤတမံၤလဲၣ်. တၢ်မၤသ့ၣ်တဖၣ်အံၤ   မ့ၢ်အဘၣ်ထွဲလိၥ်အသးဒီးနတၢ်၇့လိၥ်သးဒီး ယွၤလၢကျဲဒ်လဲၣ်တကလုၥ်လဲၣ်.