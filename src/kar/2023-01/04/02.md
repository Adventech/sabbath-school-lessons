---
title:  တၢ်ဟ့ၣ်ဂံၢ်ဟ့ၣ်ဘါလၢကဟ့ၣ်တၢ်အဂီၢ်
date:   22/01/2023
---

ပအဲၣ်ယွၤမ့ၢ်လၢအအဲၣ်ဆိၦၤလၢညါအဃိန့ၣ်လီၤ. ပတၢ်ဟ့ၣ်အံၤ မ့ၢ်တၢ်ဟ့ၣ်ဆၢက့ၤအတၢ်ဟ့ၣ်လၢအလီၤလိၣ်လီၤလးလၢပဂီၢ်, မ့ၢ်ကစၢ်ခ၇ံၥ် န့ၣ်လီၤ. အနီၢ်နီၢ်န့ၣ်, တၢ်စံးၦၤလၢ, "ကစၢ်တလိၣ်ပတၢ်မၤဘူၣ်မၤတီၢ်သ့ၣ် တဖၣ်န့ၣ်ဘၣ်လီၤ. ပဒုးထူးတီၤထီၣ်အီၤလၢပတၢ်ဟ့ၣ်အံၤတသ့ဘၣ်. ၦၤကွဲးထါစံးထီၣ်ပတြၢၤစံးဝဲဒၣ်, "တၢ်ခဲလၢၥ်ဟဲလၢယွၤလီၤ, ဒီးပဟ့ၣ်လီၤက့ၤ နကစၢ်ဒၣ်နဲအတၢ်န့ၣ်လီၤ." ဘၣ်ဆၣ်ဒီးကစၢ်ယွၤဟ့ၣ်ၦၤအခွဲးလၢပကပၥ် ပနီၢ်အတၢ်သးကညီၤတဖၣ် ခီဖျိပတၢ်ဟ့ၣ်လီၤပနီၢ်ကစၢ်ဒၣ်ဝဲအတၢ်ဂုၥ်ကျဲးစၢး လၢၦၤဂၤအဂီၢ်န့ၣ်လီၤ. တၢ်အံၤတၢ်ထဲတမံၤဧိၤလၢပပၥ်ဖျါထီၣ်ပတၢ် စံးဘျုးယွၤလၢကျဲအညီကတၢၢ်တဘိန့ၣ်လီၤ." Ellen G. White, Counsels on Stewardship, p. 18.

ဖဲပဟ့ၣ်လီၤပကျိၣ်ပစ့ဆူခ၇ံၥ်အအိၣ်န့ၣ်, ဒုးဆူၣ်ထီၣ်ပတၢ်အဲၣ်လၢ ယွၤအဂီၢ် ဒီ်းၦၤဂၤအဂီၢ်နီၢ်နီၢ်န့ၣ်လီၤ. လၢတၢ်အံၤအဃိ, ကျိၣ်စ့အံၤ ကဲထီၣ် တၢ်စိတၢ်ကမီၤလၢအဂ့ၤတမံၤသ့ဝဲန့ၣ်လီၤ. ကစၢ်ခ၇ံၥ်သူတၢ်ဆၢကတီၢ်လၢ အတၢ်စံးကတိၤကျိၣ်စ့အဂ့ၢ်အကျိၤဒီး တၢ်ထူးတၢ်တီၤအါန့ၢ်ဒ်တၢ်အဂုၤအဂၤ တဖၣ်န့ၣ်လီၤ. လံၥ်စီဆှံလၢအမ့ၢ် မးသဲ, မၢ်ကူး, ဒီးလူၤကၣ် အဆၢဖိဃုဆၢ အကျါ, တဆၢန့ၣ် စံးကတိၤတၢ်ဂ့ၢ်ဘၣ်ဃးဒီးကျိၣ်စ့န့ၣ်လီၤ. တၢ်သးခုအကစီၣ်  လၢပဂီၢ်န့ၣ်မ့ၢ်ဝဲ, ကစၢ်ယွၤန့ၣ် မၤပူၤဖျဲးၦၤသ့လၢတၢ်သူကမၣ်ဒီးတၢ်အဲၣ် ကျိၣ်စ့တဖၣ်အပူၤန့ၣ်လီၤ.

`ဖး မးသဲ ၆း၃၃-၃၄ ဒီး ၅မိၤၡွ ၂၈း၁-၁၄ တက့ၢ်. ပမ့ၢ်ဒိကနၣ် ကစၢ်ယွၤန့ၣ်, အဝဲကမၤတၢ်လၢပဂီၢ်မနုၤတမံၤလဲၣ်. မ့ၢ်တၢ်အဲၣ်လီၤပသး ဒၣ်ဝဲလၢပကဒိးန့ၢ်ဘၣ်ကစၢ်ယွၤအတၢ်အၢၣ်လီၤအီလီၤသ့ၣ်တဖၣ်နၣ်ဧါ.`

ပတၢ်မၤဘူၣ်မၤတီၢ်သ့ၣ်တဖၣ်န့ၣ် မ့ၢ်တၢ်အိၣ်ဖျါလၢပတၢ်သူၣ်အိၣ် သးအိၣ်ဟ့ၣ်လီၤပနီၢ်ကစၢ်ဒၣ်ဝဲအသးလၢယွၤအဂီၢ်န့ၣ်လီၤ. တၢ်ဟ့ၣ် တဖၣ်အံၤ ပၥ်ဖျါထီၣ်ပနီၢ်သးအတၢ်လဲၤခီဖျိအဒိၣ်အယိၥ်သ့ဝဲ, ပတၢ် အိၣ်ဖျါအံၤ မ့ၢ်ဝဲပတၢ်အိၣ်မူလၢအဟ့ၣ်လီၤအသးလၢၥ်လၢၥ်ဆ့ဆ့ဆူယွၤ အအိၣ် လၢအမ့ၢ်ပကစၢ်တဂၤန့ၣ်လီၤ. လၢပဂီၢ်န့ၣ်, ဒ်ကီၤကၤ၀ါအတၢ် ကတိၤဒိအိၣ်ဝဲအသိး, "မ့ၢ်တၢ်ပၥ်လီၤကျိၣ်စ့ဖဲပကိၥ်ပူၤအိၣ်အလီၢ်န့ၣ်လီၤ." နစံးလၢနအဲၣ်ယွၤသ့ဝဲလီၤ, ဘၣ်ဆၣ်, တၢ်ဟ့ၣ်လၢတၢ်သူၣ်အိၣ်သးအိၣ်အံၤ ပၥ်ဖျါထီၣ် (ဒုးဟ့ၣ်ဂံၢ်ဟ့ၣ်ဘါ) တၢ်အဲၣ်အံၤန့ၣ်လီၤ.

တၢ်မၤဘူၣ်ဟဲလၢသူၣ်ကံၢ်သးလဲအပူၤ လၢအနၥ်ယွၤလၢအကတဲၥ် ကတီၤတၢ်လၢပတၢ်လိၣ်ဘၣ်အဂီၢ် ထီဘိဖဲအထံၣ်ဝဲလၢအဂ့ၤကတၢၢ်န့ၣ်လီၤ. ပတၢ်မၤဘူၣ်မၤတီၢ်တဖၣ် အိၣ်သူၣ်လီၤအသးလၢ ပတၢ်နၥ်ဂၢၢ်ဂၢၢ်ကျၢၤကျၢၤ လၢပထံၣ်န့ၢ်တၢ်အုၣ်က့ၤခီၣ်က့ၤလၢခ၇ံၥ်အပူၤန့ၣ်လီၤ. တမ့ၢ်တၢ်တမံၤလၢ တၢ်မၤမုၥ်ယွၤအသး မ့တမ့ၢ်တၢ်ဃုထံၣ်ယွၤအတၢ်တူၢ်လိၥ်ၦၤန့ၣ်ဘၣ်. အါန့ၢ်ဒံးအအံၤန့ၣ်, ပတၢ်မၤဘူၣ်မၤတီၢ်အိၣ်ထီၣ်လၢပသးပူၤ လၢအတူၢ် လိၥ်တ့ၢ်ခ၇ံၥ်လၢတၢ်စူၢ်တၢ်နၥ်အပူၤ ဒ်အမ့ၢ်တၢ်ထဲတမံၤဧိၤလၢတၢ်သးကညီၤ ဒီးတၢ်အုၣ်က့ၤခီၣ်က့ၤအဂီၢ်န့ၣ်လီၤ.

`ဖး ၂က၇ံၣ်သူး ၉း၆, ၇ တက့ၢ်. ဖဲအံၤန့ၣ်, ကစၢ်ယွၤစံးၦၤတၢ်မနုၤ တမံၤလဲၣ်. တၢ်ကွဲးလၢအမ့ၢ်, "ၦၤတဂၤဒီးတဂၤ, ဒ်အတိၥ်ဝဲလၢအသးကံၢ်ပူၤ အသိးန့ၣ်" ဟ့ၣ်ၦၤအခီပညီမနုၤတမံၤလဲၣ်. ပမၤလိတၢ်ဟ့ၣ်တၢ်လၢ တၢ်သူၣ်ဖှံသးညီအပူၤအံၤလၢကျဲဒ်လဲၣ်တကလုၥ်လဲၣ်.`