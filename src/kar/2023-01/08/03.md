---
title:  တၢ်ဖံးတၢ်မၤအတၢ်ဆိၣ်ဂ့ၤဆိၣ်၀ါ (လၢအဂ့ၤတမံၤ)
date:   20/02/2023
---

နမိၢ်နပၢ်တဖၣ် မ့ၢ်အိၣ်ဒီးတၢ်ထူးတၢ်တီၤဒိၣ်ဒိၣ်မုၢ်မုၢ်လၢနဂီၢ် တုၤဒၣ်လဲၥ်နတဘၣ်မၤတၢ်နီတနံၤဘၣ်လၢနတၢ်အိၣ်မူအပူၤဘၣ်ဆၣ်, တယံၥ် ဘၣ်ဒီးနကဘၣ်အိၣ်ဒီးတၢ်ဖံးတၢ်မၤတမံၤလၢ နကဘၣ်အိၣ်မူအဂီၢ်န့ၣ်လီၤ. အဂ့ၤကတၢၢ်န့ၣ် နကဘၣ်ဃုတၢ်တမံၤလၢနသးအိၣ်အီၤလၢကတီၤကျိၣ်စ့ အတၢ်ဟဲနုၥ်ဂ့ၤလၢနဂီၢ်, ဃုတၢ်မၤလၢနကမၤအီၤအဂီၢ်ဒီး မၤအီၤလၢအမ့ၢ် နတၢ်မၤလၢအနံၣ်တဖၣ်အပူၤန့ၣ်လီၤ. မ့ၢ်တတုၤထီၣ်ဘးထီဘိဘၣ်ဆၣ်, မ့ၢ်တၢ်လၢအဂ့ၤကတၢၢ်တမံၤန့ၣ်လီၤ.

`ဖး ၁မိၤၡွ ၂း၁၅ တက့ၢ်. (ကွၢ်စ့ၢ်ကီး စံၣ်တဲၤတဲလီၤတၢ် ၉း၁၀ ဒီး ၂သ့းစၤလနံ ၃း၈ တက့ၢ်). တချုးလၢတၢ်ဒဲးဘးနုၥ်လီၤဒ်ဘဲၣ်န့ၣ်, တၢ်လၢ အ၇့ဒိၣ်တမံၤလၢစီၤအၤဒၣ်ဒီးနီၢ်အံၣ်အုဘၣ်တၢ်ဟ့ၣ်အဝဲသ့ၣ်တၢ်မၤန့ၣ် မ့ၢ်မနုၤလဲၣ်. ဒ်တၢ်ပၥ်ဖျါအိၣ်လၢအဖီခိၣ်အသိး, ၦၤလၢအတမၤတၢ်နီတစု ဘၣ်တဖၣ်ကထံၣ်န့ၢ်တၢ်ဆိၣ်အၢအဂ့ၢ်ဒ်လဲၣ်.`

တၢ်မၤအံၤတမ့ၢ်တၢ်စံၣ်ညီၣ်တမံၤဘၣ်. ဘၣ်တၢ်ကတဲၥ်ကတီၤ ပၥ်အီၤလၢတၢ်ဂ့ၤအဂီၢ်န့ၣ်လီၤ. လၢမူခိၣ်ဘီမုၢ်, ဟီၣ်ခိၣ်လၢတၢ်ဒဲးဘးတအိၣ်, တၢ်သံတၢ်ၦၢ်ဒီးတၢ်တူၢ်ဘၣ်ခီၣ်ဘၣ်တအိၣ်ဘၣ်အပူၤဒၣ်လဲၥ်, ကစၢ်ယွၤ သ့ၣ်ညါလၢ ၦၤကညီလိၣ်မၤတၢ်ဖံးတၢ်မၤဒံးန့ၣ်လီၤ. 

ဒီးစီၤအၤဒၣ်န့ၣ် ဘၣ်တၢ်ဟ့ၣ်လီၤအီၤတၢ်မၤလၢကကွၢ်ထွဲဖီက၇ၢၢ် န့ၣ်လီၤ. တၢ်ဘၣ်တ့အကစၢ်သ့ၣ်ညါလၢ စီၤအၤဒၣ်အတၢ်မၤမ့ၢ်တအိၣ် ဘၣ်န့ၣ် သူၣ်ဖှံသးညီဝဲတသ့ဘၣ်န့ၣ်လီၤ. အတၢ်ဟူးတၢ်ဂဲၤကဘၣ်အိၣ်လၢ အနီၢ်ခိကလၢၦဲၤဒီးတၢ်ဂ့ၤတၢ်၀ါအဂီၢ်န့ၣ်လီၤ. တၢ်သူၣ်ဖှံသးညီအံၤ ဒီးန့ၢ်ဘၣ် အီၤမ့ၢ်သ့လၢတမၤတၢ်နီတမံၤဘၣ်အပူၤဒီး, ၦၤကညီလၢတလီၤကမၣ်ဒ်ဘၣ် အကတီၢ်အံၤ အတၢ်မၤတလိၣ်ဝဲနီတမံၤဘၣ်န့ၣ်လီၤ. ဘၣ်ဆၣ်ဒီး ၦၤလၢ တ့လီၤတၢ်တဂၤအံၤသ့ၣ်ညါတၢ်သူၣ်ဖှံသးညီလၢၦၤကညီအဂီၢ်န့ၣ် မ့ၢ်မနုၤ လဲၣ်အဃိ, တ့လီၤၦၤကညီ၀ံၤတယံၥ်ဘၣ်ဒီး ဟ့ၣ်လီၤဝဲတၢ်မၤလၢကဘၣ်မၤဝဲ အဂီၢ်န့ၣ်လီၤ. တၢ်အၢၣ်လီၤအတၢ်လၤတၢ်ကပီၤလၢခါဆူညါအဂီၢ်, ဒီးတၢ်သိၣ် တၢ်သီလၢၦၤကညီကဘၣ်မၤတၢ်လၢကအီၣ်ဘၣ်ဝဲအဂီၢ်န့ၣ် ဟဲလၢလီၢ်ပစိၥ် တမံၤဃီအပူၤန့ၣ်လီၤ. Ellen G. White, Our High Calling, p. 223.

မ့ၢ်နၥ်သက့ဒ်န့ၣ်ဒီး, တုၤလၢတၢ်လီၤကမၣ်၀ံၤဒၣ်လဲၥ်, တၢ်မၤအံၤ ဘၣ်တၢ်မၤဘၣ်အၢအီၤဒီးတၢ်ဒဲးဘးဒၣ်လဲၥ်န့ၣ်, ကစၢ်ယွၤစံးစီၤအၤဒၣ်ဒ်အံၤ, "မ့ၢ်နဒိကနၣ်နမါအကလုၢ်ဒီးအီၣ်သ့ၣ်သၣ်လၢယမၤလိၥ်နၤအီၣ်တဂ့ၤန့ၣ်ဒီး, ဟီၣ်ခိၣ်ဘၣ်ဆိၣ်အၢလၢနဃိလီၤ. နကအီၣ်တၢ်ဘၣ်ဃးဒီးအီၤအိၣ်ဒီး တၢ်ဘၣ်ကိၢ်ဘၣ်ဂီၤ, မုၢ်နံၤလၢနမူခဲလၢၥ်လီၤ" (၁မိၤၡွ ၃း၁၇). ကွၢ်ထံတက့ၢ်, ကစၢ်ယွၤဆိၣ်အၢဟီၣ်ခိၣ်လၢနဃိ, လၢစီၤအၤဒၣ်အဃိ လၢအမ့ၢ်တၢ်မၤအံၤ လိၣ်ဝဲလၢကဘၣ်မၤအီၤအဂီၢ်, လီၤဆီဒၣ်တၢ် ဒ်အမ့ၢ်ၦၤလီၤကမၣ်တၢ်တဂၤ အသိးန့ၣ်လီၤ.

တၢ်မၤလၢအဂ့ၤလၢပကဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါအဂီၢ်န့ၣ် မ့ၢ်မနုၤလဲၣ်.