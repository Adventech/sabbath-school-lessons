---
title:  တၢ်ဃုဖံးဃုမၤနံၣ်လါအဆၢကတီၢ်တဖၣ်
date:   21/02/2023
---

ဒ်ပထံၣ်ဘၣ်တ့ၢ်အသိး, ကစၢ်ယွၤသးအိၣ်လၢၦၤကညီကမၤတၢ်လၢ အတၢ်သ့တၢ်ဘၣ်အဂီၢ်န့ၣ်လီၤ. တၢ်မၤလၢကဘၣ်မၤအီၤလၢအတၢ်အိၣ်မူ အပူၤန့ၣ် အါဒၣ်တက့ၢ်မ့ၢ်အနံၣ်လွံၢ်ဆံန့ၣ်လီၤ. လၢၦၤအါဂၤအဂီၢ် မ့ၢ်တၢ်ဆၢကတီၢ်လၢကဘၣ်လုၢ်ဒိၣ်ထီၣ်ဖိသ့ၣ်တဖၣ်ဒီး ဟ့ၣ်အဝဲသ့ၣ်တၢ်မၤလိ မၤဒီး, ဒီးဖဲဟံၣ်ဃီဒီးတၢ်လၢအ၇့ဒိၣ်တဖၣ်ကဘၣ်ၦ့ၤန့ၢ်, မၤန့ၢ်အီၤအဆၢ ကတီၢ်န့ၣ်လီၤ. လၢကျိၣ်စ့အဂီၢ်မ့ၢ်တၢ်ဆၢကတီၢ်လၢအ၇့ဒိၣ်မးန့ၣ်လီၤ. မ့ၢ်တၢ်ဆၢကတီၢ်လၢအဘၣ်ဒိဘၣ်ထံးညီတမံၤလီၤ, အဂ့ၢ်ဒ်လဲၣ်ဟံၣ်ဖိဃီဖိ ကဘၣ်မၤလိတၢ်လၢကမၤသကိးဝဲအဂီၢ် ဒီးဒုးအိၣ်ထီၣ်တၢ်စၢဃၥ်လၢတၢ်အိၣ်မူ အကတီၢ်အံၤန့ၣ်လီၤ. ကျိၣ်စ့အတၢ်သူၣ်ကိၢ်သးဂီၤအံၤ မၤဟးဂီၤကွံၥ် တၢ်ဆီဟံၣ်ဆီဃီသ့ဝဲလၢအါစုအါဘျီအတီၢ်ပူၤန့ၣ်လီၤ. ဟံၣ်ဒူၣ်ဃီဒူၣ်တဖၣ် လၢအမ့ၢ်ခ၇ံၥ်ဖိလၢအဟ့ၣ်လီၤသးလၢယွၤအစုပူၤ ဒီးလူၤပိၥ်ထွဲလံၥ်စီဆှံ အတၢ်သိၣ်လိနဲၣ်လိအံၤန့ၣ် အိၣ်ဒီးတၢ်အိၣ်ဂၢၢ်ဆိးကျၢၤအါဝဲတစဲးန့ၣ်လီၤ.

`ဖး ၁တံၤမသ့း ၅း၈;  ကတိၤဒိ ၁၄း၂၃;  ဒီး ကလီးစဲ ၃း၂၃, ၂၄ တက့ၢ်. တၢ်လၢအ၇့ဒိၣ်တဖၣ်လၢပဒိးန့ၢ်ဘၣ်အီၤသ့လၢအဘၣ်ဃးဒီးကျိၣ်စ့ လၢပဟံၣ်ဃီပူၤအဂီၢ်န့ၣ် မ့ၢ်မနုၤလဲၣ်.`

အါစုအါဘျီမါဒီး၀ၤခံဂၤလၢၥ် မ့ၢ်မၤတၢ်မၤဘၣ်ဆၣ်, လၢတၢ်အါအါ ကလဲၥ်အဖီခိၣ်, ၀ၤန့ၣ်မ့ၢ်ၦၤလၢအဃုမၤတၢ်လၢတၢ်အီၣ်တၢ်အီအဂီၢ်န့ၣ်လီၤ. အဂၤတမံၤန့ၣ် လၢတၢ်တဆၢမုၢ်လၢ်ဘၣ်အပူၤ, ဒ်သိးတၢ်ဆူးတၢ်ဆါ, ကျိၣ်စ့ တဘၣ်အကျိၤအကျဲဘၣ်အကတီၢ်ဖဲတၢ်ကီတၢ်ခဲအိၣ်ထီၣ်အသးသ့ဝဲလၢ တၢ်လူၤပိၥ်ထွဲတၢ်ဖံးတၢ်မၤအံၤအကျဲလၢအမ့ၢ်ပၢ်တဂၤဃီကဘၣ်မၤတၢ်အဂီၢ် တသ့ဝဲဘၣ်န့ၣ်လီၤ. ၦၤကညီကဘၣ်မၤဘၣ်လိၥ်က့ၤတၢ်ဖံးတၢ်မၤအဂ့ၢ်အကျိၤ န့ၣ်လီၤ, ဘၣ်သ့ၣ်သ့ၣ်, မါ, မ့တမ့ၢ် ဖိအဒိၣ်တဖၣ်ကဘၣ်ဟံးန့ၢ်က့ၤတၢ်ဖံး တၢ်မၤလၢ၀ၤ, ဒီးပၢ်မၤဝဲအံၤန့ၣ်လီၤ. 

ဖိသ့ၣ်တဖၣ်လၢ အအိၣ်ဖျဲၣ်ထီၣ်ဒီးအိၣ်မူဘၣ်ဝဲလၢဟီၣ်ခိၣ်ချၢအံၤန့ၣ် ဘၣ်တၢ်ကိးအဝဲသ့ၣ်လၢ, "မ့ၢ်တၢ်န့ၢ်သါဟဲလၢယွၤ" န့ၣ်လီၤ. (စံးထီၣ်ပတြၢၤ ၁၂ရး၃). ပဘၣ်သ့ၣ်နီၣ်ထီၣ်က့ၤလၢဖိသၣ်သ့ၣ်တဖၣ်အံၤဟဲစိၥ်ဃုၥ်ဒီးမူဒါလၢ အလီၤလိၣ်လီၤလးမးတဖၣ်န့ၣ်လီၤ. ခ၇ံၥ်ဖိမိၢ်ပၢ်တဖၣ်အဖီတၢၣ်န့ၣ် မ့ၢ်တၢ်သိၣ်လိဖိလၢကဘၣ်ကဲထီၣ်ၦၤဒိၣ်တုၥ်ခိၣ်ၦဲၤလၢ အလၢၦဲၤဒီးတၢ်သဘ@ လၢတၢ်အိၣ်မူတဃၣ်အံၤအကတီၢ်, ဒီးတၢ်အိၣ်မူလၢကဟဲဝဲအဂီၢ်န့ၣ်လီၤ. ဖဲအံၤန့ၣ် တၢ်အိၣ်ဝဲသၢမံၤလၢကမၤစၢၤမိၢ်ပၢ်သ့ၣ်တဖၣ်အဂီၢ်န့ၣ်လီၤ.

၁\. ကတဲၥ်ကတီၤပၥ်စၢၤခ၇ံၥ်ဖိဟံၣ်ဃီတၢ်အိၣ်ဆိးလီၢ် - တၢ်တမံၤ အံၤန့ၣ် ကဘၣ်အိၣ်ဃုၥ်ဒီးဟံၣ်ဃီအတၢ်ဘူၣ်တၢ်ဘါလၢကိးကတီၢ်ဒဲးဒီး
တၢ်ဘူၣ်ထီၣ်ဘါထီၣ်လၢအိၣ်ဘှံးနံၤတဖၣ်ဒီးတၢ်မၤလိအိၣ်ဘှံးနံၤတၢ်မၤလိ, တၢ်ဟ့ၣ်တၢ်ဆံဆဲၣ်ပူတပူဒီးတၢ်မၤဘူၣ်မၤတီၢ်လၢတၢ်သူၣ်တီသးတီအပူၤ တဖၣ်န့ၣ်လီၤ.

၂\. သိၣ်လိဖိသၣ်လၢကသးအိၣ်တၢ်မၤဒီးပၥ်လုၢ်ပၥ်ၦ့ၤအီၤ - ဖိသၣ်သ့ၣ် တဖၣ်ကဘၣ်သ့ၣ်ညါဝဲလၢတၢ်ထဲးဂံၢ်ထဲးဘါဒီးတၢ်မၤတၢ်တီတၢ်လိၤလၢ တၢ်ဖံးတၢ်မၤတၢ်အပူၤန့ၣ် ဘၣ်တၢ်သ့ၣ်ညါ, တၢ်ပၥ်ပနီၣ်ဒီး တၢ်ဟ့ၣ်လီၤ တၢ်အံၤတဖၣ်လၢ အဘျုးအဖှိၣ်အဂီၢ်န့ၣ်လီၤ. အဝဲကမၤလိဝဲလၢ ကျိၣ်စ့ ဟဲလၢတၢ်ဖံးတၢ်မၤအဃိဒီး တၢ်မၤအလုၢ်အၦ့ၤလၢအဝဲသ့ၣ်မၤဝဲအဂီၢ်န့ၣ်လီၤ.

၃\. မၤစၢၤအဝဲသ့ၣ်လၢကဒိးန့ၢ်ဘၣ်တၢ်ကူၣ်ဘၣ်ကူၣ်သ့လၢအဂ့ၤ - လီၤဆီဒၣ်တၢ်လၢဆၢကတီၢ်ခဲအံၤ ခ၇ံၥ်ဖိအတၢ်ကူၣ်ဘၣ်ကူၣ်သ့အကၠိ တဖၣ်န့ၣ်, ကဒိးန့ၢ်ဘၣ်တၢ်ကူၣ်ဘၣ်ကူၣ်သ့အဂီၢ်, အလုၢ်အၦ့ၤဒိၣ်ဝဲမးန့ၣ် လီၤ. ဘၣ်ဆၣ်ဒီးမိၢ်ပၢ်လၢကတီၤပၥ်စၢၤတၢ်လၢအဖိတဖၣ်အဂီၢ်န့ၣ် တၢ်လုၢ် တၢ်ၦ့ၤလၢၥ်အါဘၣ်ဆၣ် ဒိးန့ၢ်ဘၣ်က့ၤတၢ်ဘျုးတၢ်ဖှိၣ်လၢကြၢးဝဲဘၣ်ဝဲသ့လၢ ဖိသ့ၣ်တၢ်အိၣ်မူတဃၣ်အံၤတကးဒံးဘၣ်, တုၤဒၣ်လဲၥ်လၢခါဆူညါအတၢ်အိၣ်မူ အဂီၢ်စ့ၢ်ကီးန့ၣ်လီၤ.


မ့ၢ်လီၤ, မၤတၢ်လၢဖိတဖၣ်အဂီၢ်တမံၤဂ့ၤတမံၤ, အဝဲသ့ၣ်အုၣ်ခီၣ်သး တသ့လၢ ဖိသ့ၣ်တဖၣ်အတၢ်လဲၤကျဲဘၣ်ဝဲအဂီၢ်လံန့ၣ်ဘၣ်. တၢ်အ၇့ဒိၣ် တမံၤလၢမိၢ်ပၢ်သ့ၣ်တဖၣ်သုတပၥ်တၢ်ကမၣ်လၢအနီၢ်ကစၢ်ဒၣ်ဝဲအဖီခိၣ် တဂ့ၤန့ၣ် မ့ၢ်မနုၤလဲၣ်.