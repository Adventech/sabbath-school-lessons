---
title:  တၢ်ကူၣ်ထီၣ်ဖးလီၤလၢတၢ်မၤနၢၤအဂီၢ်
date:   18/02/2023
---

### တၢ်မၤလိတနွံအံၤအဂီၢ်ဖး
စံၣ်တဲၤတဲလီၤ ၁၂း၁;  ၁မိၤၡွ ၂း၁၅;  ၁တံၤမသ့း ၅း၈;  ကလီးစဲ ၃း၂၃, ၂၄;  ၁မိၤၡွ ၃၉း၂-၅;  ကတိၤဒိ ၃း၅, ၆.

> <p>တၢ်ကလုၢ်ထူ</p>
> "ဒီးကယဲၢ်သုမၤတၢ်တမံၤလၢ်လၢ်, မၤလၢသူၣ်ကံၢ်သးလဲ, ဒ်လၢ ကစၢ်အသိး, ဒီးတမ့ၢ်ဘၣ်ဒ်လၢၦၤကညီအသိးဘၣ်တက့ၢ်. အဂ့ၢ်ဒ်အံၤ, သုသ့ၣ်ညါလၢသုကဒိးန့ၢ်ဘၣ်လၢကစၢ်အစုပူၤ, တၢ်ဟ့ၣ်ဘၣ်ဃးဒီးတၢ်န့ၢ်သါ လီၤ. အဂ့ၢ်ဒ်အံၤ, သုမၤကစၢ်ခ၇ံၥ်အတၢ်လီၤ" (ကလီးစဲ ၃း၂၃, ၂၄).

ၦၤအါအါကလဲၥ်အဲၣ်ဒိးအိၣ်ဘၣ်သးလၢတၢ်မၤနၢၤဒီးတၢ်သူၣ်ဖှံ သးညီအတၢ်အိၣ်မူအပူၤန့ၣ်လီၤ. မ့ၢ်လီၤ, ဟီၣ်ခိၣ်လၢအလီၤကမၣ်အပူၤအံၤ, တၢ်သံတၢ်ၦၢ်ဒီးတၢ်နးတၢ်ဖှီၣ်ဟဲဝဲသတူၢ်ကလၥ်သ့အဃိ, တၢ်တိၥ်ပၥ်အံၤ တညီဝဲလၢကဒိးန့ၢ်ဘၣ်အီၤအဂီၢ်ဘၣ်လီၤ.

မၤကဒီးတစု, တၢ်သံကွၢ်အိၣ်ထီၣ်ဝဲလၢကပၥ်ဖျါထီၣ်တၢ်အခီပညီ လၢအမ့ၢ် "တၢ်မၤနၢၤ" အံၤအဂီၢ်ဒ်လဲၣ်န့ၣ်လီၤ. စီၤယိၤသးအတၢ်ဒိတၢ်တဲၥ် အိၣ်စ့ၢ်ကီးလၢကီၢ်အဲၤကူပတူးပူၤလၢ အဘၣ်ဃးဒီးတၢ်မၤနၢၤအတၢ်အိၣ်မူ အိၣ်ဂဲၤအဂ့ၢ်န့ၣ်လီၤ. တၢ်လၢအမ့ၢ်, လၢဃိၥ်ပူၤဆူစီၤပၤအလီၢ်ပစိၥ်အပူၤ န့ၣ်လီၤ. လၢအဂၤတကပၤန့ၣ်, တၢ်လၢအဘၣ်ဃးဒီးဘျၢတၢ်စီၤယိၤဟၣ် အဂ့ၢ်အကျိၤအိၣ်ဝဲဒၣ်စ့ၢ်ကီးန့ၣ်လီၤ. အဝဲဘၣ်အိၣ်လၢဃိၥ်ပူၤ၀ံၤဒီးတုၤလၢ တၢ်သွၣ်ခိၣ်န့ၣ်လီၤ. အတၢ်အိၣ်မူအိၣ်ဒီးတၢ်မၤနၢၤအဂ့ၢ်အကျိၤဆံးဒိၣ်လဲၣ်. မၤကဒီးတစု, တၢ်အအံၤသန့ၤထီၣ်အသးလၢနတၢ်ထံၣ်ဘၣ်ဃးဒီးတၢ်မၤနၢၤ လၢတၢ်အိၣ်မူအပူၤန့ၣ်လီၤ.

တနွံအံၤပကမၤလိဘၣ်ဃးဒီးတၢ်ဆိကမိၣ်လၢအမ့ၢ် "တၢ်မၤနၢၤ" အံၤလၢအအိၣ်သူၣ်လီၤအသးလၢကျိၣ်စ့ဒီးတၢ်ပၢၤကျိၣ်ပၢၤစ့အတၢ်ဘျၢအံၤ အဖီခိၣ်န့ၣ်လီၤ. ပမ့ၢ်မတၤတဂၤ, ပအိၣ်ပဆိးအလီၢ်ဖဲလဲၣ်ဖဲလဲၣ်န့ၣ်, ကျိၣ်စ့ မ့ၢ်တၢ်လၢအအိၣ်ဒီးၦၤတမံၤ, ပသးလီအီၤမ့ၢ်ဂ့ၤ, ပတလိၣ်အီၤလၢပတၢ်အိၣ်မူ အပူၤဘၣ်မ့ၢ်ဂ့ၤန့ၣ်လီၤ. လၢတၢ်န့ၣ်အဃိ, တၢ်လၢပကဘၣ်လူၤပိၥ်ထွဲအီၤ သ့ၣ်တဖၣ်လၢကဆှၢၦၤဆူ "တၢ်မၤနၢၤ" အပူၤဒီးတၢ်သ့ၣ်တဖၣ်လၢပကဘၣ် ဟးဆှဲးအီၤ ဒ်သိးပသုတထံၣ်ဘၣ်တၢ်ကီတၢ်ခဲလၢကျိၣ်စ့အပူၤဘၣ်န့ၣ် မ့ၢ်မနုၤလဲၣ်.