---
title:  တၢ်ဆိကမိၣ်ဆူညါအဂီၢ်
date:   17/03/2023
---

လၢလံၥ်စီဆှံအပူၤန့ၣ်, တၢ်ဟ့ၣ်ပလီၢ်ဘၣ်ဃးတၢ်ထူးတၢ်တီၤ မ့ၢ်တအိၣ်ဘၣ်ဆၣ်သနၥ်က့, တၢ်တကွဲးဖျါလၢတၢ်ထူးတၢ်တီၤအံၤ ဒုးဆူၣ်ထီၣ် နီၢ်သးအဂံၢ်အဘါစ့ၢ်ကီးဘၣ်န့ၣ်လီၤ. အနီၢ်နီၢ်န့ၣ်, တၢ်ကလီၤပျံၤလီၤဖုးအံၤ မ့ၢ်တီဝဲဒၣ်န့ၣ်လီၤ. "တၢ်အဲၣ်ကျိၣ်အဲၣ်စ့, တၢ်သူၣ်အိၣ်သးအိၣ်တၢ်ထူးတၢ်တီၤ, အံၤမ့ၢ်ပျံၤထူတဘိလၢအစၢဃၥ်ၦၤဂီၢ်မုၢ်တဖၣ်ဒီးမုၣ်ကီၤလံၢ်န့ၣ်လီၤ." Ellen G. White, Steps to Christ, p. 44.

အနီၢ်နီၢ်တခီ, စးထီၣ်လၢခ၇ံၥ်ဖိအိၣ်ထီၣ်အသးန့ၣ်, တၢ်အိၣ်ဖှိၣ် တအိၣ်ဝဲနီတဖုလၢအလၢၦဲၤဝဲဒီးတၢ်ထူးတၢ်တီၤ ဒ်တၢ်အိၣ်ဖှိၣ်လၢအဆၢ ကတီၢ်ခဲအံၤလၢကီၢ်အါဘ့ၣ်အပူၤအသိးဘၣ်န့ၣ်လီၤ. တၢ်သံကွၢ်န့ၣ် မ့ၢ်ဒ်အံၤ, တၢ်အိၣ်ဖှိၣ်အတၢ်ထူးတၢ်တီၤသ့ၣ်တဖၣ်အံၤ လၢမနုၤအဂီၢ်လဲၣ်. တၢ်ထူး တၢ်တီၤအါအါကလဲၥ်ဒ်အံၤန့ၣ် အစိကမီၤကလီၤဘၣ်လၢနီၢ်သးတၢ်အိၣ်မူ အပူၤအဂီၢ် လၢအတဂ့ၤဘၣ်တကပၤန့ၣ်အနီၢ်ကီၢ်လီၤ. အိၣ်ထီၣ်အသးသ့ဝဲ လၢကျဲဒ်လဲၣ်. တၢ်ထူးတၢ်တီၤဒီးတၢ်စုလီၢ်ခီၣ်ခိၣ်အါအါကလဲၥ်အံၤ ဒုးအိၣ် ထီၣ်ခ၇ံၥ်ဖိအတၢ်ဂ့ၤတၢ်၀ါလၢအမ့ၢ်တၢ်ဟ့ၣ်လီၤသးဒီး တၢ်သမၢလီၤက့ၤသးန့ၣ် အိၣ်ဝဲအဆၢကတီၢ်ဖဲလဲၣ်. ပဟံၣ်ပူၤအံၤ တၢ်အီၣ်တၢ်အီအိၣ်အါန့ၢ်ဒံး တၢ်လၢ ပအီၣ်အီၤသ့ဝဲအဂီၢ်န့ၣ်ဧါ, ဒီးပအိၣ်ဒီးသိလ့ၣ်တခိၣ် မ့တမ့ၢ် ခံခိၣ်, ဒီးလဲၤဟး သူၣ်ဖှံသးညီလၢတၢ်လီၢ်မုၥ်ကိးနံၣ်ဒဲး, ၦ့ၤတၢ်အါအါကလဲၥ်, အိၣ်ဒီးခီၣ်ြဖူတၢၣ်, လီကတိၤတၢ်တဖၣ်လၢပကအိၣ်ဒီးတၢ်အဲၣ်ဟီၣ်ခိၣ်ဒီးအတၢ်အိၣ်လၢအပူၤ သ့ၣ်တဖၣ်ညီဝဲအဂီၢ်န့ၣ်ဧါ. ပတၢ်အိၣ်ဖှိၣ်ဖိအါအါကလဲၥ် တအိၣ်ဒီးတၢ်ထူး တၢ်တီၤဒ်အံၤဘၣ်ဆၣ်, အါဂၤန့ၣ်အိၣ်ဝဲဒၣ်ဒီးတၢ်သ့ၣ်တဖၣ်အံၤ ဒီးကဲထီၣ် တၢ်ဘၣ်ဒိဘၣ်ထံးလၢအသးသမူတဖၣ်အဂီၢ်န့ၣ်လီၤ. တမ့ၢ်လၢစံးကတိၤ တၢ်ဂ့ၢ်ဘၣ်ဃးဒီးၦၤထူးၦၤတီၤလၢအဆၢကတီၢ်အံၤ ဒီးဆူညါအဂီၢ်န့ၣ်ဘၣ်. အဝဲသ့ၣ်အစှၤကတၢၢ်န့ၣ် သ့ၣ်ညါလီၤအသးလၢအထူးတီၤန့ၣ်လီၤ, ဒီးဒိကနၣ် လံၥ်စီဆှံအတၢ်ဟ့ၣ်ပလီၢ်အဝဲသ့ၣ်တဖၣ်န့ၣ် သ့ဝဲလီၤ. ပစံးကတိၤတၢ် ဘၣ်ဃးဒီးၦၤအါအါကလဲၥ်လၢ အဖံးအီၣ်မၤအီၣ်သ့ဝဲ, အိၣ်ဒီးလီကတိၤတၢ် တဖၣ်လၢအလုၢ်ဒိၣ်ၦ့ၤဒိၣ်, အိၣ်ဒီးဟံၣ်ဃီလၢအဘၣ်တၢ်မၤချံၣ်အီၤလၢ ကလံၤခုၣ်လၢတၢ်ကိၢ်ခါဆၢကတီၢ်အဂီၢ်, သ့ၣ်ညါဝဲလၢအမ့ၢ်ၦၤမၤသ့အီၣ် ဘၣ်ထဲတစဲးဖိအံၤအဃိ, တထံၣ်ဘၣ်တၢ်လီၤပျံၤလီၤဖုးလၢနီၢ်သးတကပၤအံၤ အပူၤ ခီဖျိအတၢ်ထူးတၢ်တီၤအံၤဘၣ်န့ၣ်လီၤ. အဝဲအံၤမ့ၢ်တၢ်လၢအဘၣ်ဃးဒီး တၢ်ဆံဆဲၣ်ပူတပူလၢအကဲထီၣ်ကသံၣ်မၤဘျါတၢ်ထူးတၢ်တီၤအတၢ်ဆါလီၤပျံၤ လီၤဖုးလၢ နီၢ်သးတကပၤဃုၥ်ဒီးၦၤလၢအတထူးတီၤအါအါဘၣ်ဆၣ်ဒၣ်လဲၥ် န့ၣ်လီၤ.