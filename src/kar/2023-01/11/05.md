---
title:  တၢ်လၢအ၇့ဒိၣ်ကတၢၢ်တဖၣ်
date:   15/03/2023
---

ကစၢ်ခ၇ံၥ်တၢ်ကတိၤဒိဒီးအတၢ်သိၣ်လိနဲၣ်လိတဖၣ်, ပူတဖၣ်လၢ လံၥ်စီဆှံအပူၤဒီးတၢ်ဟ့ၣ်ကူၣ်ဟ့ၣ်ဖးတဖၣ်လၢ E. G. White ဟ့ၣ်ဝဲအံၤ ဒုးနဲၣ်တၢ်ဖျါဖျါလၢတၢ်ဟ့ၣ်လီၤသးလၢ ခ၇ံၥ်အဂီၢ်တကုးတကျီန့ၣ်တအိၣ်ဘၣ် လီၤ. အိၣ်ဒၣ်လၢပကအိၣ်လၢယွၤအအိၣ်တကပၤဧါ, မ့တမ့ၢ်တအိၣ်ဘၣ်ဝဲ အဂီၢ်ဘၣ်ဧါအဂ့ၢ်န့ၣ်လီၤ.

ဖဲၦၤသ့လံၥ်သ့လဲၢ်တဖၣ်သံကွၢ်ကစၢ်ခ၇ံၥ်ဘၣ်ဃးဒီးတၢ်မၤလိၥ် လၢအဒိၣ်ကတၢၢ်တထံၣ်န့ၣ် မ့ၢ်မနုၤလဲၣ်အကတီၢ်န့ၣ်, စံးဆၢဝဲဒ်အံၤ, "နဘၣ်အဲၣ်ယွၤနကစၢ်လၢၥ်နသူၣ်ကံၢ်သးလဲယ" (မၢ်ကူး ၁၂း၃၀), ဖဲပဟ့ၣ် ကစၢ်ခ၇ံၥ်လၢတၢ်ခဲလၢၥ်န့ၣ်, တၢ်တအိၣ်လီၤတဲၥ်လၢကစၢ်အဂၤအဂီၢ်နီတမံၤ လၢၤဘၣ်. တၢ်အံၤကဘၣ်မ့ၢ်ကျဲတဘိလၢဘၣ်လူၤပိၥ်ထွဲအီၤန့ၣ်လီၤ. ဖး မးသဲ ၆း၂၄ တက့ၢ်. နနီၢ်ကစၢ်ဒၣ်နဲအတၢ်လဲၤခီဖျိလၢလံၥ်စီဆှံအတၢ်မ့ၢ်တၢ်တီ အပူၤအံၤ မ့ၢ်မနုၤလဲၣ်.

ကွၢ်ထံအီၤတက့ၢ်, ကစၢ်ခ၇ံၥ်တစံးတ့ၢ်လၢကီမးဝဲလၢကဘၣ်မၤ ယွၤအတၢ်ဒီးကျိၣ်စ့အတၢ်န့ၣ်ဘၣ်, မ့တမ့ၢ်နကဘၣ်အိၣ်ဒီးတၢ်ပလီၢ်ပဒီလၢ နမၤအတၢ်မၤခံမံၤလၢၥ်န့ၣ်လီၤ. လၢအလီၢ်န့ၣ် စံးဝဲဒၣ်လၢနမၤအီၤတသ့ ဘၣ်န့ၣ်လီၤ. ဖံလံးပံၤ ၂း၁၂.

`ဖး ၁ယိၤဟၣ် ၂း၁၅-၁၇ တက့ၢ်. တၢ်သၢမံၤအံၤ အိၣ်ဖျါထီၣ် အသးလၢဟီၣ်ခိၣ်ချၢဒ်လဲၣ်. ဒီးဘၣ်မနုၤလၢအဟ့ၣ်တၢ်လီၤပျံၤလီၤဖုးအါန့ၢ် ဒ်ပဆိကမိၣ်ထီၣ်အဂ့ၢ်န့ၣ်လဲၣ်.`

လၢတၢ်အံၤအဃိ, စီၤပီလူးကွဲးဝဲဒ်အံၤ, "သးအိၣ်တၢ်လၢထးန့ၣ် တက့ၢ်. သးအိၣ်တၢ်လၢဟီၣ်ခိၣ်ချၢတဂ့ၤ" (ကလီးစဲ ၃း၂). မ့ၢ်စဲဃဲၤ တၢ်တမံၤလၢနစံးကတိၤညီဒီးနမၤအီၤကီန့ၣ်လီၤ, အဂ့ၢ်ဒ်လဲၣ်တၢ်လၢ အဘၣ်ဃးဒီးဟီၣ်ခိၣ်တဖၣ်အံၤ အိၣ်လၢပမဲၥ်ညါကိးနံၤဒဲးန့ၣ်လီၤ. တၢ်လွဲန့ၢ် "လၢဟီၣ်ခိၣ်ချၢခဲလၢၥ်" အံၤ ထုးန့ၢ်ၦၤလၢကသူၣ်လီသးကွံတၢ်ထီဘိမး, ကတိၤကသွံတၢ်လၢပနၢ်ပူၤ, ဒီးထုးဃၥ်ပဆ့ကၤစုဒုၣ်တဖၣ်န့ၣ်လီၤ. ခ၇ံၥ်ဖိလၢ အအိၣ်ဒီးတၢ်သူၣ်တီသးတီဒၣ်လဲၥ် တအိၣ်ဒီးတၢ်အဲၣ် "တၢ်အိၣ်လၢဟီၣ်ခိၣ်ချၢ တဖၣ်" အံၤဘၣ်ဧါ. ပသ့ၣ်ညါဒၣ်လဲၥ် လၢမုၢ်တနံၤန့ၣ် တၢ်သ့ၣ်တဖၣ်အံၤ ကကတၢၢ်ဝဲဘၣ်ဆၣ်ဒီး, ပအိၣ်ဒံးဒီးတၢ်သးအိၣ်တၢ်တမ့ၢ်ဘၣ်ဧါ. တၢ်ကစီၣ် လၢအဂ့ၤတမံၤလၢပဂီၢ်န့ၣ် မ့ၢ်ဝဲပတလိၣ်လၢတၢ်သ့ၣ်တဖၣ်အံၤကထုးကွံၥ် ၦၤလၢယွၤအအိၣ်ဘၣ်န့ၣ်လီၤ.

`ဖး ၂ပ့းတရူး ၃း၁၀-၁၄ တက့ၢ်. စီၤပ့းတရူးအတၢ်ကတိၤဖဲအံၤန့ၣ် ဘၣ်ဃးလိၥ်အသးဒီးပတၢ်အိၣ်မူဃုၥ်ဒီးတၢ်လၢအအိၣ်ဒီးၦၤသ့ၣ်တဖၣ်န့ၣ် ဒ်လဲၣ်.`