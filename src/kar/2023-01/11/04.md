---
title:  ဆၢကတီၢ်လၢကဘၣ်မၤၡဲက့ၤတၢ်ဧါ
date:   14/03/2023
---

ၦၤမုၢ်နွံနံၤခ၇ံၥ်ဖိသ့ၣ်တဖၣ်န့ၣ် ဖဲအဝဲသ့ၣ်ဘၣ်သဂၢၢ်ဒီးတၢ်ကီတၢ်ခဲ အကတီၢ်န့ၣ်, မၤတၢ်မနုၤတမံၤလၢကခီၣ်ဆၢဝဲအဂီၢ်လဲၣ်. မ့ၢ်ပကဘၣ်အိၣ်လၢ ပတၢ်အိၣ်မူကအိၣ်ဂၢၢ်အိၣ်ကျၢၤဝဲအဂီၢ်ဧါ. တဘၣ်မ့ၢ်ဒ်န့ၣ်ဘၣ်. အဂ့ၢ်ဒ်လဲၣ် မ့ၢ်လၢပသ့ၣ်ညါလၢဟီၣ်ခိၣ်အစီၤကကတၢၢ်ဝဲ ဒီးကစၢ်ခ၇ံၥ်အတၢ်ဟဲက့ၤခံဘျီ တဘျီဘူးထီၣ်ဝဲလံအဃိ, ပအဲၣ်ဒိးသူပတၢ်စုလီၢ်ခီၣ်ခိၣ်တဖၣ်လၢ က၇ၤလီၤ တၢ်သးခုကစီၣ်ဆူၦၤဂၤအအိၣ်အဂီၢ်န့ၣ်လီၤ. ပနၢ်ပၢၢ်လၢတၢ်ကိးမံၤဒဲးလၢ ဟီၣ်ခိၣ်ချၢအံၤန့ၣ်, တယံၥ်ဘၣ်ဒီးကဟးဂီၤကွံၥ်ဝဲခဲလၢၥ်န့ၣ်လီၤ.

`ဖး ၂ပ့းတရူး ၃း၃-၁၂ တက့ၢ်. စီၤပ့းတရူးစံးကတိၤၦၤလၢ အတၢ်ကတိၤသ့ၣ်တဖၣ်န့ၣ်ဒ်လဲၣ်.`

ပနၢ်ပၢၢ်လၢလံၥ်စီဆှံအပူၤ လၢအမ့ၢ်ကစၢ်ယွၤန့ၣ်တဆှၢလီၤသိလ့ၣ် လၢကဟံးန့ၢ်တၢ်လၢအအိၣ်ဒီးၦၤတဖၣ်ဆူမူခိၣ်န့ၣ်ဘၣ်. လၢခံကတၢၢ် ဖဲတၢ်ဒဲးဘးဒီးတၢ်အၢတၢ်သီခဲလၢၥ် ဘၣ်တၢ်မၤဟးဂီၤအကတီၢ်န့ၣ်, တၢ်သ့ၣ် တဖၣ်အံၤ မ့ၣ်အူကအီၣ်ကွံၥ်ဝဲခဲလၢၥ်ဒီး ထဲကစၢ်ခ၇ံၥ်စုအတၢ်ပူၤလီၢ်အပနီၣ် ကအိၣ်လီၤတဲၥ်က့ၤဝဲန့ၣ်လီၤ.

လၢတၢ်န့ၣ်အဃိ, တၢ်လၢအအိၣ်ဒီးၦၤသ့ၣ်တဖၣ်န့ၣ် ပကဘၣ်မၤအီၤ ဒ်လဲၣ်. "ဆၢကတီၢ်ခဲအံၤ ပဒီပုၢ်ဝဲၢ်သ့ၣ်တဖၣ်န့ၣ် ကမၤစှၤလီၤကွံၥ်တၢ်လၢ အအိၣ်ဒီးအဝဲသ့ၣ်တဖၣ်ဒီး တဆိကမိၣ်လၢကမၤအါထီၣ်လၢၤဝဲဘၣ်န့ၣ်လီၤ. ဘူးထီၣ်မးလၢပကလဲၤဘၣ်ဆူကီၢ်လၢအဂ့ၤဒိၣ်တဘ့ၣ်အပူၤ လၢအမ့ၢ်မူခိၣ် အဘီအမုၢ်န့ၣ်လီၤ. လၢတၢ်န့ၣ်အဃိ, မ်ပသုတမ့ၢ်ၦၤလၢအအိၣ်မူလၢ ဟီၣ်ခိၣ်ချၢအံၤအဂီၢ်တဂ့ၤ မ့မ့ၢ်တခီဒုးအိၣ်ထီၣ်တၢ်လၢအအိၣ်ဒီးၦၤတဖၣ်အံၤ လၢအကျိၤအကျဲဘၣ်န့ၣ်တက့ၢ်. (Ellen G. White, Counsels on Stewardship, p. 59).

မ့ၢ်လီၤ, ၀ံမုၣ်ကွဲးတ့ၢ်တၢ်အံၤလၢအပူၤကွံၥ်အါန့ၢ်ဒ်အနံၣ်အကယၤ လံ. ဘၣ်ဆၣ်ဒီးတၢ်သိၣ်လိနဲၣ်လိအံၤ အိၣ်လီၤတဲၥ်ဒ်ဝဲန့ၣ်လီၤ. တၢ်ဆၢကတီၢ် န့ၣ်စှၤဝဲထီဘိန့ၣ်လီၤ. အဂ့ၢ်ဒ်လဲၣ်ပတၢ်အိၣ်မူအံၤ မ့ၢ်တၢ်လၢအဖုၣ်ကိၥ်ဖိ န့ၣ်လီၤ. အနံၣ် ၆၀, မ့တမ့ၢ် ၈၀, မ့တမ့ၢ် ၁၀၀ သ့ၣ်တဖၣ်အံၤ မ့ၢ်ထိၣ်သတြီၤအီၤဒီးတၢ်မူအထူအယိၥ်န့ၣ် မ့ၢ်အကဲထီၣ်က့ၤတၢ်မနုၤတမံၤ လဲၣ်. နတၢ်အိၣ်မူကတၢၢ်ကွံၥ်သ့ဝဲတချုးလၢနဖးတၢ်မၤလိတနွံအံၤ၀ံၤဒံးဘၣ် န့ၣ်ဒီးတၢ်လၢနသ့ၣ်ညါကဒီးတမံၤန့ၣ် မ့ၢ်ဝဲကစၢ်အတၢ်ဟဲက့ၤလီၤခံဘျီတဘျီ န့ၣ်လီၤ. (မ့ၢ်တၢ်လၢအခ@တမံၤလီၤတမ့ၢ်ဘၣ်ဧါ).

ဒ်ပမ့ၢ်ၦၤမုၢ်နွံနံၤခ၇ံၥ်ဖိသ့ၣ်တဖၣ်အသိးန့ၣ်, ပကဘၣ်အိၣ်မူလၢ တၢ်မူထူယိၥ်အတၢ်ကပီၤအပူၤန့ၣ်လီၤ. မ့ၢ်စဲဃဲၤလၢပဘၣ်မၤတၢ်ဆူၣ်ဆူၣ် ဒ်သိးကကွၢ်ထွဲပနီၢ်ကစၢ်ဒီးပဟံၣ်ဖိဃီဖိအဂီၢ်န့ၣ်လီၤ. ဒီးပမ့ၢ်ဘၣ်ဆိၣ်ဂ့ၤလၢ တၢ်ထူးတၢ်တီၤအပူၤန့ၣ်, ပကအိၣ်မူသးခုဃုၥ်ဒီးအီၤအဂီၢ်န့ၣ်, တမ့ၢ်လၢ တၢ်ကမၣ်တမံၤဘၣ်, အိၣ်ဒၣ်တမံၤထဲလၢပသုတအိၣ်ဒီးတၢ်သူၣ်လီသးကွံအဂီၢ် တဂ့ၤ, ဒီးအိၣ်ဒီးတၢ်သူၣ်အိၣ်သးအိၣ်လၢၦၤလိၣ်တၢ်တဖၣ်အဂီၢ်န့ၣ်လီၤ. ဘၣ်ဆၣ်ဒီးပဘၣ်သ့ၣ်နီၣ်ထီဘိလၢအမ့ၢ်တၢ်ပၥ်ဖှိၣ်တဖၣ်လၢ ပပၥ်ဖှိၣ်အီၤအံၤ ပမ့ၢ်တအိၣ်ဒီးတၢ်ပလီၢ်သးဘၣ်ဒီး, ကဲထီၣ်တၢ်ဟးဂူၥ်ဟးဂီၤသ့ဝဲဒၣ်န့ၣ်လီၤ.

`နမ့ၢ်သ့ၣ်ညါလၢကစၢ်ခ၇ံၥ်ကဟဲက့ၤလီၤလၢအနံၣ်တဆံအတီၢ် ပူၤန့ၣ်, နကဘှီလီၤက့ၤနတၢ်အိၣ်မူဒ်လဲၣ်. မ့တမ့ၢ် ၅ နံၣ်, ၃ နံၣ်အတီၢ်ပူၤန့ၣ် နကမၤဒ်လဲၣ်.`