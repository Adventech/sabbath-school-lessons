---
title:  ပၢဆှၢတၢ်လၢတၢ်ကီတၢ်ခဲ (တၢ်ဃံးတၢ်ကၥ်) အကတီၢ်ပူၤ
date:   11/03/2023
---

### တၢ်မၤလိတနွံအံၤအဂီၢ်ဖး
၂ကွဲးနီၣ်တၢ် ၂၀း၁-၂၂; ၁ကွဲးနီၣ်တၢ် ၂၁း၁-၁၄; ၂ပ့းတရူး ၃း၃-၁၂; ၁ယိၤဟၣ် ၂း၁၅-၁၇; လီၣ်ဖျါ ၁၃း၁၁-၁၇.

> <p>တၢ်ကလုၢ်ထူ</p>
> "မၤဘူၣ်ယွၤလၢတၢ်စံးထီၣ်ပတြၢၤ, ဒီးမၤဘူၣ်တၢ်ထီကတၢၢ်တဂၤ လၢတၢ်ဘၣ်ဃးဒီးနဆိၣ်တၢ်ဒ်န့ၣ်တက့ၢ်. ဒီးလၢတၢ်ကိၢ်တၢ်ဂီၤအမုၢ်တနံၤန့ၣ် ကိးထီၣ်ယၤတက့ၢ်, ဒီးယကမၤပူၤမၤဖျဲးနၤ, ဒီးနကမၤလၤမၤကပီၤယၤလီၤ" (စံးထီၣ်ပတြၢၤ ၅၀း၁၄, ၁၅).

တဘျီတခီၣ်ပတၢ်အိၣ်မူအံၤ လဲၤတ၇ံးအသးလၢပပၢဆှၢအီၤတသ့ လၢၤဘၣ်မးန့ၣ်လီၤ. တၢ်ဒုးတၢ်ယၤ, တၢ်ဂၢ်သွံၣ်ဂၢ်ဆှီး, တၢ်လုၢ်သ့ၣ်ခါပတၥ် တၢ်သိၣ်တၢ်သီ, တၢ်လုၢ်လၢ်သကဲၥ်ပ၀းဟးဂီၤ, န့ဆၢၣ်အတၢ်မၤဟးဂီၤ, တၢ်ဆါသံသတြိၥ်, ကျိၣ်စ့တဂၢၢ်တကျၢၤ, ထံရူၢ်ကီၢ်သဲးအတၢ်တတီတလိၤဒီး တၢ်ဂုၤဂၤအါအါကလဲၥ်တဖၣ်န့ၣ်လီၤ. တၢ်လိၣ်ထီၣ်အဒိၣ်ကတၢၢ်န့ၣ် မ့ၢ်ဝဲ ၦၤတဂၤစုၥ်စုၥ်ဒီး ဟံၣ်ဒူၣ်ဃီဒူၣ်သ့ၣ်တဖၣ် ကဆိကမိၣ်ဆိဝဲလၢအတၢ်အိၣ်မူ အိၣ်ဂဲၤအဂီၢ်န့ၣ်လီၤ. ဒ်န့ၣ်အသိး, ပနၢ်ပၢၢ်သ့မးလၢ ကဘၣ်ဃုထံၣ်န့ၢ် ဆိကမိၣ်လၢတၢ်ပူၤဖျဲးအလီၢ် ဖဲတၢ်လီၤတံၢ်လီၤဆဲးတအိၣ်ဘၣ်အကတီၢ်အံၤ န့ၣ်လီၤ.

တၢ်ဖံးတၢ်မၤလၢတၢ်အိၣ်မူအဂီၢ် ဟံးန့ၢ်ပတၢ်ဆၢကတီၢ်လၢ တနံၤ အဂီၢ်အံၤဒိၣ်မးန့ၣ်လီၤ. ဘၣ်ဟ့ၣ်က့ၤဒ့ၣ်ကမၢ်, လုၢ်ဒိၣ်ထီၣ်ဖိ, အံးထွဲ ကွၢ်ထွဲတၢ်စုလီၢ်ခီၣ်ခိၣ်သ့ၣ်တဖၣ်အံၤ မၤလၢၥ်ပတၢ်ဆၢကတီၢ်ဒီး ပတၢ် ဆိကမိၣ်ဆိကမးတဖၣ်န့ၣ်လီၤ. မ့ၢ်လီၤ, ပလိၣ်တၢ်ကူတၢ်သိး, တၢ်အီၣ် တၢ်အီဒီးတၢ်အိၣ်ဆိးအလီၢ်သ့ၣ်တဖၣ်န့ၣ်လီၤ. ဖဲကစၢ်ခ၇ံၥ်အတၢ်သိၣ်က့ၤ သီက့ၤတၢ်လၢကစၢၢ်ဒီခိၣ်အကတီၢ်, ပၥ်ဖျါထီၣ်တၢ်လိၣ်အခီၣ်ထံးသ့ၣ်တဖၣ် အံၤဒီးစံး, "အဂ့ၢ်ဒ်အံၤ, တၢ်န့ၣ်တဖၣ်ခဲလၢၥ်ၦၤကလုၥ်တဖၣ်ဃုဝဲလီၤ. အဂ့ၢ်ဒ်အံၤ, သုန့ၢ်ဘၣ်တၢ်ခဲလၢၥ်အလီၢ်အိၣ်ဝဲန့ၣ် သုပၢ်အိၣ်လၢမူခိၣ်သ့ၣ်ညါ ဝဲလီၤ. မ့မ့ၢ်ဃုဆိယွၤအဘီအမုၢ်, ဒီးတၢ်တီတၢ်လိၤတက့ၢ်. ဒီးတၢ်ကပၥ်ဖှိၣ် တၢ်န့ၣ်တဖၣ်ခဲလၢၥ်လၢသုလီၤ" မးသဲ ၆း၃၂, ၃၃.

တၢ်ကီတၢ်ခဲအကတီၢ်တဖၣ်အကျါ, ဖဲပလိၣ်မၤလိအါထီၣ်တၢ်လၢ ယွၤအအိၣ်အဆၢကတီၢ်န့ၣ်, ပလိၣ်လူၤပိၥ်ထွဲလံၥ်စီဆှံအတၢ်ပၥ်ဖျါအဂၢၢ် အကျၢၤတဖၣ်လၢ ကလူၤပိၥ်ထွဲအီၤအဂီၢ်န့ၣ်လီၤ.