---
title:  သန့ၤနသးလၢယွၤ, တမ့ၢ်လၢနနီၢ်ကစၢ်ဒၣ်နဲအတၢ်စုလီၢ်ခီၣ်ခိၣ်တဂ့ၤ
date:   13/03/2023
---

စီၤပၤစီၤဒၤ၀ံးကြၢးသ့ၣ်ညါတ့ၢ်ဝဲဒိၣ်နီၢ်မးန့ၣ်လီၤ. အဝဲကသ့ၣ်ညါ တ့ၢ်ဝဲလၢအတံၤသကိးလၢအအဲၣ်ဝဲဒိၣ်ကတၢၢ်စီၤယိနၤသၣ်အတၢ်လဲၤခီဖျိလၢ အမ့ၢ် "နတၢ်၇့ဒီးယွၤမ့ၢ်အိၣ်ဒီး, နၦၤအိၣ်အါမ့ၢ်ဂ့ၤ, စှၤမ့ၢ်ဂ့ၤ, အတွးတအိၣ် ဘၣ်, ကစၢ်ယွၤကဟ့ၣ်နၤတၢ်မၤနၢၤန့ၣ်လီၤ" ၁ၡမူၤအ့လး ၁၄း၁-၂၃. လံၥ်စီဆှံကွဲးနီၣ်ကွဲးဃါစီလူးအဖိခွါ စီၤယိနၤသၣ်ဒီးအသုးမုၢ်ဒိၣ်မၤနၢၤ ၦၤဖလ့ၡသးဖိတဖၣ်ခဲလၢၥ်အဂ့ၢ်အကျိၤ ခီဖျိယွၤအတၢ်မၤစၢၤအဃိန့ၣ်လီၤ. ဘၣ်ဆၣ်ဒီး, တၢ်လဲၤခီဖျိဒ်အံၤဒီးအဂၤတဖၣ်လၢကစၢ်ယွၤအၦၤဂီၢ်မုၢ်အတၢ် စံၣ်စိၤတဲစိၤအပူၤအံၤ အိၣ်ဝဲဘၣ်ဆၣ်, ဖဲတၢ်ကီတၢ်ခဲတုၤအိၣ်စီၤဒၤ၀ံးဒီး, အဝဲဟ့ၣ်မုၣ်ကီၤလံၢ်အခွဲးလၢကလ့ပစီအီၤလၢကနၥ်န့ၢ်အနီၢ်ကစၢ်ဒၣ်ဝဲအဂံၢ် အဘါန့ၣ်လီၤ.

`ဖး ၁ကွဲးနီၣ်တၢ် ၂၁း၁-၁၄ တက့ၢ်. ဘၣ်မနုၤလၢစီၤဒၤ၀ံးဆၢတဲၥ် လၢကဂံၢ်ၦၤအံၣ်စ၇့လးဖိ မ့တမ့ၢ်ဂံၢ်အသုးဖိတဖၣ်န့ၣ်လဲၣ်. ဘၣ်မနုၤလၢ စီၤယိၤအၥ်ဟ့ၣ်ကူၣ်အီၤလၢသုတမၤဒ်အံၤအဂီၢ်တဂ့ၤန့ၣ်လဲၣ်.`

တိၢ်နီၣ်ဖဲအံၤလၢအမ့ၢ်မုၣ်ကီၤလံၢ်အတၢ်ဆိကမိၣ်, အတၢ်၇ဲၣ်တၢ်ကျဲၤ လၢကဂံၢ်သုးဖိသ့ၣ်တဖၣ်န့ၣ်တက့ၢ်. အဝဲလ့ပစီစီၤဒၤ၀ံး ဒ်သိးကနၥ်န့ၢ် အနီၢ်ကစၢ်ဒၣ်ဝဲအဂံၢ်အဘါအါန့ၢ်ဒ်တၢ်သန့ၤသးလၢယွၤအတၢ်၇ဲၣ်တၢ်ကျဲၤ အပူၤန့ၣ်လီၤ. သုးခိၣ်ကျၢၢ်စီၤယိၤအၥ်ဃ့ကညးစီၤဒၤ၀ံးလၢသုတဂံၢ်သုးဖိ တဖၣ်တဂ့ၤအဂီၢ်လီၤ, အဂ့ၢ်ဒ်လဲၣ်အဝဲထံၣ်ဘၣ်တ့ၢ်ကစၢ်ယွၤအတၢ်မၤလၢ ၦၤအံၣ်စ၇့လးဖိတဖၣ်အဂီၢ် ဘၣ်ဆၣ်ဒီးစီၤဒၤ၀ံးဃ့ကိၢ်ဃ့ဂီၤလၢကဘၣ်ဂံၢ် တၢ်အဂီၢ်န့ၣ်လီၤ. အတၢ်မၤအံၤဒုးအိၣ်ထီၣ်တၢ်နးတၢ်ဖှီၣ်လၢအံၣ်စ၇့လး ကလုၥ်ဒူၣ်အဂီၢ် ဒ်လံၥ်စီဆှံပၥ်ဖျါဝဲအသိးန့ၣ်လီၤ. ၦၤလၢအသန့ၤသးလၢ ယွၤန့ၣ် တတုၤလၢတၢ်ကလီကလီအပူၤဘၣ်. နမ့ၢ်ဒုးတၢ်လၢယွၤဂီၢ်ဒၣ်လဲၥ်, ဘၣ်ကတီၤနသးဂ့ၤဂ့ၤန့ၣ်လီၤ. တၢ်စံးကတိၤတၢ်ဂ့ၢ်တၢ်ကျိၤဘၣ်ဃး ကီၢ်အဲကလံးၦၤပၢတၢ်လၢအမ့ၢ် Oliver Cromwell ကတိၤတၢ်ဒီးအသုးဖိ တချုးအဒုးတၢ်ဘၣ်ဒ်အံၤန့ၣ်လီၤ, "ယၦၤပိၥ်ခွါဖိတဖၣ်ဧၢ, ပၥ်လီၤသုတၢ်စူၢ် တၢ်နၥ်ဆူယွၤအအိၣ်တက့ၢ်, မၤဃ့သုဘျါအ့ၣ်ဂ့ၤဂ့ၤတက့ၢ်." မ့ၢ်စံးလၢအဂၤ တမံၤန့ၣ်, မၤတၢ်လၢနမၤအီၤသ့ခဲလၢၥ်တက့ၢ်, ဘၣ်ဆၣ်ဒီးလၢအကတၢၢ်န့ၣ် သ့ၣ်ညါလၢထဲယွၤတဂၤဧိၤဟ့ၣ်နၤတၢ်မၤစၢၤသ့န့ၣ်တက့ၢ်.

ဖဲပတၢ်အိၣ်မူအဆၢကတီၢ်အံၤန့ၣ်, တၢ်လ့ပစီအိၣ်ဒိၣ်မးလၢ ပကဘၣ် သန့ၤပသးလၢပဒိၣ်အတၢ်စိတၢ်ကမီၤ, မ့တမ့ၢ် ပစ့တၢးစ၇ီပတီၢ်တဖၣ်လီၤ, ဘၣ်ဆၣ်ဒီးလၢတၢ်ကီတၢ်ခဲအကတီၢ်န့ၣ် လံၥ်စီဆှံပၥ်ဖျါဝဲလၢ ၦၤသန့ၤသးလၢ ယွၤတဖၣ်န့ၣ် ကစၢ်ယွၤမၤလၤမၤကပီၤအဝဲသ့ၣ်အတၢ်စူၢ်တၢ်နၥ်ဒီး ကတဲၥ် ကတီၤတၢ်လၢအဝဲသ့ၣ်အဂီၢ်န့ၣ်လီၤ.

ပဘၣ်သူပတၢ်ဆၢကတီၢ်ခဲအံၤလၢ ကအိၣ်ဘူးဒီးယွၤ, ဂုၥ်ကျဲးစၢး ထူၣ်ဖျဲးထီၣ်လၢဒ့ၣ်ကမၢ်အပူၤ, အိၣ်ဒီးတၢ်သူၣ်အိၣ်သးအိၣ်တၢ်လၢယွၤဟ့ၣ် လီၤတ့ၢ်သ့ၣ်တဖၣ်န့ၣ်လီၤ. တၢ်သး၀ံၣ်တယုၢ်အိၣ်ဒ်အံၤ, "ပမ့ၢ်လိၣ်ဘၣ် ယွၤလၢအပူၤကွံၥ်န့ၣ်ဒီး, ပလိၣ်ဘၣ်အီၤနီၢ်ကီၢ်လၢအဆၢကတီၢ်ခဲအံၤန့ၣ်လီၤ."

`ပထိၣ်ကွၢ်စီၤကွၢ်တၢ်ခံမံၤလၢ အမ့ၢ်ပကျိၣ်ပစ့အတၢ်အိၣ်အသးဒီး စူၢ်က့ၤနၥ်က့ၤကစၢ်ယွၤအံၤသ့သ့ဘၣ်ဘၣ်လၢကျဲဒ်လဲၣ်.`