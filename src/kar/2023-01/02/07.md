---
title:  တၢ်ဆိကမိၣ်ဆူညါအဂီၢ်
date:   13/01/2023
---

ကစၢ်ယွၤအဖိသ့ၣ်တဖၣ်လၢအအိၣ်မူလၢဆၢကတီၢ်လီၤဆီလိၥ် အသးဘၣ်ဆၣ်, အဝဲသ့ၣ်သးမ့ၢ်အိၣ်လၢကလူၤပိၥ်ထွဲကစၢ်ယွၤအတၢ်၇ဲၣ် တၢ်ကျဲၤလီၤတံၢ်လီၤဆဲးလၢအဘၣ်ဃးဒီးတၢ်ဆံဆဲၣ်ပူတပူဒီးတၢ်မၤဘူၣ်မၤတီၢ် သ့ၣ်တဖၣ်န့ၣ်, အဝဲသ့ၣ်သ့ၣ်ညါတၢ်အၢၣ်လီၤအီလီၤလၢတၢ်ထူးတၢ်တီၤအံၤ ကဒိးန့ၢ်ဘၣ်ဝဲခီဖျိအတၢ်လူၤပိၥ်ထွဲကစၢ်ယွၤအတၢ်ဘၣ်အသးအဃိန့ၣ်လီၤ. ဖဲအဝဲသ့ၣ်ပၥ်ပနီၣ်ကစၢ်ယွၤအတၢ်သ့ၣ်တဖၣ်ဒီး လူၤပိၥ်ထွဲအတၢ်လိၣ်ဘၣ် တဖၣ်, ပၥ်လုၢ်ပၥ်ၦ့ၤအဝဲသ့ၣ်တၢ်လၢအိၣ်ဒီးအဝဲသ့ၣ်တဖၣ်ဒီး, အဘုဖီတဖၣ် ကၦဲၤလုၥ်ကွံၥ်ဝဲန့ၣ်လီၤ. ဘၣ်ဆၣ်ဒီး, ဖဲအဝဲသ့ၣ်ဂုၥ်န့ၢ်ကစၢ်ယွၤအတၢ်လၢ အမ့ၢ်တၢ်ဆံဆဲၣ်ပူတပူဒီး တၢ်မၤဘူၣ်တဖၣ်န့ၣ်, အဝဲသ့ၣ်ကဘၣ်သ့ၣ်ညါလၢ တမ့ၢ်ထဲအဂုၥ်န့ၢ်ဆူၣ်ကစၢ်ယွၤအတၢ်ဘၣ်, မ့မ့ၢ်တခီအဝဲသ့ၣ်ဒုးအိၣ်ထီၣ် တၢ်တြီမၤတံၥ်တၥ်လၢကဒိးန့ၢ်ဘၣ်တၢ်ဆိၣ်ဂ့ၤခီဖျိအတၢ်ဟ့ၣ်အဃိန့ၣ်လီၤ. Ellen G. White, Testimonies for the Church, vol. 3, p. 395.

လံၥ်စီဆှံစံးဘၣ်ၦၤလီၤတံၢ်လီၤဆဲးလၢ, ပဒိးန့ၢ်ဘၣ်တၢ်ပူၤဖျဲး အလီၢ်လၢအမ့ၢ်ကစၢ်ယွၤအတၢ်သးကညီၤအံၤ ခီဖျိတၢ်နၥ်တမံၤဧိၤန့ၣ်လီၤ. ပတၢ်ဒိကနၣ်ကစၢ်ယွၤအတၢ်မၤလိၥ်န့ၣ် မ့ၢ်တၢ်ဟ့ၣ်ဆၢက့ၤကစၢ်ယွၤအတၢ် သးကညီၤလၢပဒိးန့ၢ်ဘၣ်အီၤတသ့ဝဲလၢပကစၢ်အဂံၢ်အဘါဘၣ်န့ၣ်လီၤ.

အနီၢ်ကီၢ်န့ၣ်, ဖဲပကွၢ်ထံကစၢ်အတၢ်အၢၣ်လီၤအီလီၤခံခီယၢ်ခီ ဃုၥ်ဒီးၦၤအံၤန့ၣ်, ပထံၣ်ဘၣ်တၢ်ခံမံၤလၢအမ့ၢ်တၢ်ဆိၣ်ဂ့ၤဆိၣ်၀ါဒီးမူဒါလၢ ကဘၣ်မၤအီၤသ့ၣ်တဖၣ်န့ၣ်လီၤ. ပမ့ၢ်ဟ့ၣ်ဆၢက့ၤတၢ်လၢကစၢ်ယွၤဟ့ၣ်ၦၤ သ့ၣ်တဖၣ်န့ၣ်, ပဒုးအိၣ်ထီၣ်ပတၢ်၇့လိၥ်မုၥ်လိၥ်သးဒီးယွၤ ဒီးပတၢ်အိၣ်မူ ခါဆူညါန့ၣ်ဂၢၢ်ကျၢၤထီၣ်ဝဲဒၣ်သ့န့ၣ်လီၤ. တၢ်ဒိကနၣ်-တၢ်မၤလၢယွၤအဂီၢ် လၢတၢ်အဲၣ်တၢ်ကွံဒီးတၢ်တီတၢ်လိၤအပူၤသ့ၣ်တဖၣ်အံၤ မ့ၢ်တၢ်အိၣ်ဖျါအမ့ၢ် အတီလၢတၢ်အခ့အၦၤတဂၤအဂီၢ်န့ၣ်လီၤ. မ့ၢ်တၢ်စူၢ်တၢ်နၥ်တမံၤဧိၤလၢ ပကဒိးန့ၢ်ဘၣ်ခ၇ံၥ်အတၢ်သးကညီၤအဂီၢ်ဒီး ဟ့ၣ်ၦၤဂံၢ်ဘါလၢကဒိကနၣ် တၢ်လၢကစၢ်ယွၤစံးဘၣ်ၦၤတဖၣ်န့ၣ်လီၤ.