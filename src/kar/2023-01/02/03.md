---
title:  ဒိကနၣ်လၢတၢ်သူၣ်အိၣ်သးအိၣ်
date:   09/01/2023
---

လံၥ်စီၤမိၤၡွယဲၢ်ဘ့ၣ်တဘ့ၣ်န့ၣ် မ့ၢ်စီၤမိၤၡွအတၢ်ကတိၤလၢခံကတၢၢ် ဆူၦၤအံၣ်စ၇့လးဖိခံစိၤတစိၤတဖၣ်အဂီၢ် လၢအဝဲသ့ၣ်ဟး၀့ၤ၀ီၤလၢၦၢ်လၢ်ကျါ ၀ံၤအကတီၢ်န့ၣ်လီၤ. စီၤမိၤၡွကတိၤလီၤတၢ်ကစီၣ်တဖၣ်အံၤ ဖဲမိၤအးပျီမုၢ်ပူၤ, အိၣ်လၢ၀့ၢ်ယ၇ံၤဃိအမုၢ်ထီၣ်တကပၤန့ၣ်လီၤ. လံၥ်စီၤမိၤၡွယဲၢ်ဘ့ၣ်တဘ့ၣ်အံၤ ကြၢးမးဝဲကစီဒီလၢတၢ်ကိးတ့ၢ်အီၤလၢအမ့ၢ်, "လံၥ်တၢ်သ့ၣ်နီၣ်ထီၣ်" န့ၣ်လီၤ.

လၢလံၥ်အံၤအပူၤန့ၣ်, စီၤမိၤၡွဒုးသ့ၣ်နီၣ်ထီၣ်က့ၤကစၢ်ယွၤအတၢ်မၤ အတီအလိၤလၢၦၤအံၣ်စ၇့လးဖိအဂီၢ်န့ၣ်လီၤ. ကတိၤဖျါထီၣ်က့ၤဝဲတၢ်လဲၤ တဖၣ်အဂ့ၢ်စးထီၣ်လၢကစၢၢ်စံးနါတုၤလၢကၤဒ့ၣ်ဘၢ်န့, ဖဲကီၢ်တၢ်စံးပၥ် အနၢၣ်ထံးန့ၣ်လီၤ. စံးကတိၤစ့ၢ်ကီးအဝဲသ့ၣ်အတၢ်ပူထီၣ်ယွၤအဂ့ၢ်ဒီး တၢ်ဟး၀့ၤ၀ီၤလၢအနံၣ်လွံၢ်ဆံအတီၢ်ပူၤန့ၣ်လီၤ. စံးကတိၤကဒီးတၢ်မၤလိၥ် အဘီတဆံအဂ့ၢ်, တၢ်ဆံဆဲၣ်ပူဒီးတၢ်ပၥ်ဖှိၣ်တၢ်အလီၢ်န့ၣ်လီၤ. ဘၣ်ဆၣ်ဒီး လံၥ်စီၤမိၤၡွယဲၢ်ဘ့ၣ်တဘ့ၣ်အံၤ အတၢ်ပညိၣ်အခိၣ်သ့ၣ်န့ၣ် မ့ၢ်ဝဲတၢ်ဟ့ၣ်ကူၣ် ဟ့ၣ်ဖးလၢကဒိကနၣ်ယွၤအကလုၢ်ဒီး ဒိးန့ၢ်ဘၣ်အတၢ်ဆိၣ်ဂ့ၤတဖၣ်န့ၣ်လီၤ. စီၤမိၤၡွပၥ်ဖျါထီၣ်ယွၤလၢ အမ့ၢ်ၦၤတဂၤလၢအအိၣ်ဒီးတၢ်သ့တၢ်ဘၣ်ဒီး တၢ်သူၣ်အိၣ်သးအိၣ်လၢကအံးက့ၤကွၢ်က့ၤအၦၤဂီၢ်မုၢ်သ့ၣ်တဖၣ်အဂီၢ်န့ၣ်လီၤ.

`ဖး ၅မိၤၡွ ၂၈း၁-၁၄ တက့ၢ်. တၢ်ဆိၣ်ဂ့ၤအါအါဂီၢ်ဂီၢ်လၢ အဘၣ် တၢ်အၢၣ်လီၤအီလီၤၦၤဂီၢ်မုၢ်သ့ၣ်တဖၣ်န့ၣ် မ့ၢ်မနုၤလဲၣ်. ဘၣ်ဆၣ်ဒီး, ဒ်သိး ကဒိးန့ၢ်ဘၣ်အဂီၢ်န့ၣ်, အဝဲသ့ၣ်ကဘၣ်မၤမနုၤလဲၣ်.`

စီၤမိၤၡွသူၣ်အိၣ်သးအိၣ်လၢၦၤဂီၢ်မုၢ်တဖၣ်အဂီၢ် ဒ်သိးအဝဲသ့ၣ် ကနၢ်ပၢၢ်လၢကစၢ်ယွၤန့ၣ် အိၣ်ဒီးတၢ်ဆိၣ်ဂ့ၤလၢအလီၤလိၢ်လီၤလးလၢ အဝဲသ့ၣ်အဂီၢ်န့ၣ်လီၤ. စီၤမိၤၡွအတၢ်ကတိၤလၢအမ့ၢ်, "သုမ့ၢ်ဒိကနၣ်လၢ တၢ်သူၣ်အိၣ်သးအိၣ်အပူၤန့ၣ်" ဒုးသ့ၣ်ညါအဝဲသ့ၣ်တဖၣ်လၢ တၢ်အုၣ်က့ၤ ခီၣ်က့ၤအံၤ အ၇့ဒိၣ်ဒီးမ့ၢ်တၢ်ဘၣ်ယိၣ်တမံၤလၢအဝဲသ့ၣ်အဂီၢ်န့ၣ်လီၤ. အဝဲသ့ၣ်မ့ၢ်ၦၤတကလုၥ်လၢတၢ်ဃုထၢအီၤ, ၦၤလၢအဒိးန့ၢ်ဘၣ်တၢ်ဆိၣ်ဂ့ၤဒီး တၢ်အၢၣ်လီၤအီလီၤဒိၣ်ဒိၣ်အါအါတဖၣ်, ဘၣ်ဆၣ်တၢ်အၢၣ်လီၤအီလီၤသ့ၣ် တဖၣ်အံၤ အဆၢတလီတအိၣ်ဝဲဘၣ်, တၢ်တြီမၤတံၥ်တၥ်အီၤတအိၣ်ဝဲဘၣ် န့ၣ်လီၤ. တၢ်ကဘၣ်တူၢ်လိၥ်အီၤ, ဒိးန့ၢ်ဘၣ်အီၤဒီးလူၤပိၥ်ထွဲအီၤန့ၣ်လီၤ.

တၢ်လၢကစၢ်ယွၤစံးဘၣ်အဝဲသ့ၣ်လၢကဘၣ်လူၤပိၥ်ထွဲန့ၣ်, တမ့ၢ် တၢ်လၢကီခဲဝဲနီတမံၤဘၣ်. "အဂ့ၢ်ဒ်အံၤ, တၢ်မၤလိၥ်အံၤလၢယမၤလိၥ်နၤလၢ မုၢ်မဆါတနံၤအံၤတအိၣ်သဒၢဘၣ်ဒီးနၤဘၣ်, ဒီးတအိၣ်လၢအယံၤဘၣ်. တအိၣ်လၢမူခိၣ်လၢနကစံး, မ့ၢ်မတၤကလဲၤထီၣ်ဆူမူခိၣ်, ဒီးဟဲစိၥ်အီၤဆူ   ပအိၣ်, ဒ်သိးပကနၢ်ဟူ, ဒီးတိၢ်န့ၢ်အီၤတဂၤလဲၣ်န့ၣ်ဘၣ်. ဒီးတအိၣ်လၢ ပီၣ်လဲၣ်၀ၢ်ဘးခီလၢနကစံးမ့ၢ်မတၤကလဲၤခီဂၥ်ပီၣ်လဲၣ်လၢပဂီၢ်, ဒီးဟဲစိၥ်အီၤ ဆူပအိၣ်, ဒ်သိးပကနၢ်ဟူဒီးတိၢ်န့ၢ်တဂၤလဲၣ်န့ၣ်ဘၣ်. မ့မ့ၢ်တၢ်ကတိၤန့ၣ် အိၣ်ဘူးဒီးနၤ, ဖဲနထးခိၣ်, ဒီးလၢနသးကံၢ်ပူၤ, ဒ်သိးနကတိၢ်န့ၢ်အီၤလီၤ" (၅မိၤၡွ ၃၀း၁၁-၁၄).

မ့ၢ်လီၤ, လၢတၢ်ဆိၣ်ဂ့ၤတဖၣ်အကျါ, တၢ်ဟ့ၣ်ပလီၢ်တဖၣ်လၢ တၢ်ဆိၣ်အၢအဂီၢ်န့ၣ် အိၣ်ဝဲလီၤ. အဝဲသ့ၣ်မ့ၢ်တဒိကနၣ်ဘၣ်န့ၣ်, မနုၤတမံၤ ကတုၤအိၣ်အဝဲသ့ၣ်လဲၣ်. (၅မိၤၡွ ၂၈း၁၅-၆၈) အအံၤမ့ၢ်တၢ်လၢကမၤ အသးဒီးအဝဲသ့ၣ်တဖၣ်ခီဖျိအတၢ်ဒဲးဘးဒီးအတၢ်ပူထီၣ်တၢ်အဃိန့ၣ်လီၤ.

လၢမုၢ်မဆါတနံၤအံၤန့ၣ်, တၢ်ကတိၤ, "ဒိကနၣ်လၢတၢ်သူၣ်အိၣ် သးအိၣ်" အံၤ အခီပညီလၢပဂီၢ်မ့ၢ်ဒ်လဲၣ်. ကစၢ်ယွၤစံးၦၤလၢကဘၣ်မၤမနုၤ တမံၤန့ၣ်လဲၣ်.