---
title:  ဃုဆိသုဝဲတက့ၢ်
date:   12/01/2023
---

တၢ်စံးကစၢ်ခ၇ံၥ်အဂ့ၢ်ဒ်အံၤ, "ဒီးၦၤဂီၢ်မုၢ်ဖးဒိၣ်ဒိကနၣ်ဝဲမုၥ်မး တကူၣ်သ့ၣ်လီၤ." ၦၤလၢအပိၥ်ကစၢ်ခ၇ံၥ်အခံဒီး ဒိကနၣ်အတၢ်စံၣ်တဲၤ တဲလီၤသ့ၣ်တဖၣ်န့ၣ်, မ့ၢ်ၦၤဒ်အံၤတဖုလီၤ, မ့ၢ်ၦၤယိယိဖိသ့ၣ်တဖၣ်န့ၣ်လီၤ. အဝဲသ့ၣ်ဘၣ်တၢ်လုၢ်အီၣ်လုၢ်အီအီၤလၢကစၢၢ်ကျါ, ဒိကနၣ်တၢ်စံၣ်တဲၤတဲလီၤ လၢကစၢၢ်ဒီခိၣ်န့ၣ်လီၤ. ကစၢ်ခ၇ံၥ်စံးဘၣ်အဝဲသ့ၣ်, "ယသ့ၣ်ညါလၢ သုကဘၣ် ကွၢ်ထွဲဒီးလုၢ်အီၣ်လုၢ်အီသုဟံၣ်ဖိဃီဖိသ့ၣ်တဖၣ်န့ၣ်လီၤ. သုသူၣ်ကိၢ်သးဂီၤ လၢတၢ်အီၣ်တၢ်အီလၢကအီၣ်အီၤအဂီၢ်ဒီး တၢ်ကူတၢ်သိးလၢသုကလၢၤအဂီၢ် လၢတနံၤအဂီၢ်ဒီးတနံၤအဂီၢ်န့ၣ်လီၤ. ဘၣ်ဆၣ်ခဲအံၤယအဲၣ်ဒိးစံးသုဒ်အံၤယ... 

`ဖး မးသဲ ၆း၂၅-၃၃ တက့ၢ်. တၢ်အၢၣ်လီၤအီလီၤအိၣ်ဝဲဒၣ်ဖဲအံၤန့ၣ်ဒ်လဲၣ်. ဒီးဒ်သိးကဒိးန့ၢ်ဘၣ်တၢ်အၢၣ်လီၤအီလီၤသ့ၣ်တဖၣ်အံၤ, ၦၤဂီၢ်မုၢ်သ့ၣ်တဖၣ် ကဘၣ်မၤမနုၤတမံၤလဲၣ်.`

ကစၢ်ယွၤအတၢ်အၢၣ်လီၤအီလီၤအါအါကလဲၥ်န့ၣ် အိၣ်ဒီးတၢ်အၢၣ် လီၤအီလီၤအကျိၤအကွၥ်တဖၣ်န့ၣ်လီၤ. လၢတၢ်အံၤအဃိ, ဒ်သိးပကဒိးန့ၢ် ဘၣ်တၢ်ဆိၣ်ဂ့ၤဆိၣ်၀ါအဂီၢ်, ပကဘၣ်မၤလၢပကစၢ်ဂံၢ်ဘါစ့ၢ်ကီးန့ၣ်လီၤ.

`ဖး ၀ံယ၇ှါယၤ ၂၆း၃ တက့ၢ်. ဒ်သိးပကဒိးန့ၢ်ဘၣ်တၢ်မုၥ်တၢ်ခုၣ်လၢ ယွၤအအိၣ်န့ၣ်, တၢ်လၢပကဘၣ်မၤသ့ၣ်တဖၣ်န့ၣ်မ့ၢ်မနုၤလဲၣ်.`

`ဖး ၁ယိၤဟၣ် ၁း၉ တက့ၢ်. ပမ့ၢ်အၢၣ်လီၤအီလီၤပတၢ်သရူးကမၣ် တဖၣ်န့ၣ်, ကစၢ်ခ၇ံၥ်ကမၤတၢ်မနုၤတဖၣ်လၢပဂီၢ်လဲၣ်.`

`ဖး ၂ကွဲးနီၣ်တၢ် ရး၁၄ တက့ၢ်. တၢ်လၢကစၢ်ယွၤဟ့ၣ်လီၤ, "မ့မ့ၢ်" ဒီး "တုၤနုၤတစု (မ့တမ့ၢ်) ၀ံၤဒီး" သ့ၣ်တဖၣ်န့ၣ်မ့ၢ်မနုၤလဲၣ်.`

လံၥ်စီဆှံအဆၢသ့ၣ်တဖၣ်အံၤ ပၥ်ဖျါထီၣ်တၢ်၇့ဒိၣ်လၢယွၤမ့ၢ်စီၤပၤ, တၢ်ဘၣ်တ့အကစၢ်ဒီးၦၤလၢအဒုးမူးဒုးဂဲၤၦၤ, ဒီးတၢ်အုၣ်က့ၤခီၣ်က့ၤန့ၣ် မ့ၢ်တၢ်ဟ့ၣ်ဒီးတမ့ၢ်ပတၢ်ဂ့ၤတၢ်၀ါဘၣ်ဆၣ်သနၥ်က့, ပအိၣ်ဒ်ဒီးတၢ်လၢ ပကဘၣ်မၤအီၤသ့ၣ်တဖၣ်လၢဟီၣ်ခိၣ်ချၢအတၢ်ဒုးတၢ်ယၥ်ဒီးမုၣ်ကီၤလံၢ်အံၤ န့ၣ်လီၤ. ပဘၣ်သူတၢ်စီဆှံလၢအမ့ၢ်တၢ်ဃုထၢသဘ@, ဒီးကဘၣ်လူၤပိၥ်ထွဲ သးစီဆှံအတၢ်ဟ့ၣ်သဆၣ်ထီၣ်ဒီးဒိကနၣ်ကစၢ်ယွၤလၢအကိးၦၤအံၤအတၢ်မၤ အိၣ်လၢပဂီၢ်မနုၤတမံၤလဲၣ်အဂ့ၢ်န့ၣ်လီၤ. ကစၢ်ယွၤဟ့ၣ်လီၤၦၤတၢ်ဆိၣ်ဂ့ၤဒီး သးသမူဘၣ်ဆၣ်သနၥ်က့, ပဃုထၢတၢ်ဆိၣ်အၢဒီးတၢ်သံသ့ဝဲဒ်လီၤ. လၢတၢ်န့ၣ်အဃိ, ကစၢ်ယွၤစံးဝဲဒၣ်, "ယပၥ်လီၤလံတၢ်မူဒီးတၢ်သံ, တၢ်ဆိၣ်ဂ့ၤ ဒီးတၢ်ဆိၣ်အၢ, လၢသုမဲၥ်ညါဒ်သိးသုဖိသုလံၤသ့ၣ်တဖၣ်ကအိၣ်မူဘၣ်ဝဲအဂီၢ် န့ၣ်လီၤ" ၅မိၤၡွ ၃၀း၁၉.