---
title:  ယူးယီၣ်မၤလၤကပီၤယွၤ
date:   10/01/2023
---

လံၥ်တၢ်ကတိၤဒိပၥ်ဖျါထီၣ်ဘၣ်ဃးတၢ်ဘၣ်ဒီးတၢ်ကမၣ်အါအါ ဒ်တၢ်ကူၣ်သ့ဒီးတၢ်ဟးဂီၤတဖၣ်အသိးန့ၣ်ဘၣ်. ၦၤလၢအဖးလံၥ်တၢ်ကွဲးအံၤ တဂၤလၢ်လၢ်န့ၣ် ကထံၣ်ဘၣ်တၢ်ကူၣ်သ့အဘျုးအဖှိၣ်ဒီးတၢ်ဟးဂီၤအတၢ် မၤတံၥ်တၥ်တဖၣ်န့ၣ်လီၤ.

`ဖး ကတိၤဒိ ၃း၁-၁၀ တက့ၢ်. တၢ်ဟ့ၣ်လီၤတၢ်အၢၣ်လီၤအီလီၤ လၢအလီၤလိၢ်လီၤလးတဖၣ်န့ၣ် မ့ၢ်မနုၤလဲၣ်. "တၢ်အါထီၣ်ခဲလၢၥ်အတၤသၣ် ဆိ" အံၤ အခီပညီမ့ၢ်မနုၤလဲၣ်.`

ကစၢ်ယွၤစံးဘၣ်ၦၤလၢ ကဘၣ်ပၥ်အီၤလၢအဆိကတၢၢ်လၢပတၢ် အံးက့ၤကွၢ်က့ၤတၢ်လၢအအိၣ်ဒီးၦၤတဖၣ် ဒီးပၥ်ပနီၣ်အီၤလၢအမ့ၢ်တၢ်ခဲလၢၥ် အကစၢ်ဒီး ဒ်အမ့ၢ်တၢ်ပၥ်ဖျါထီၣ်ပတၢ်စူၢ်တၢ်နၥ်လၢအီၤလၢအကတဲၥ်ကတီၤ တၢ်လၢပဂီၢ်န့ၣ်လီၤ. ဘၣ်ဆၣ်ဒီး, အါန့ၢ်ဒ်အအံၤန့ၣ်, ကစၢ်ယွၤစံးဝဲလၢ, ပမ့ၢ်ပၥ်အီၤလၢညါကတၢၢ်န့ၣ်, အဝဲကဆိၣ်ဂ့ၤတၢ်လၢအအိၣ်လီၤတဲၥ်လၢခံ တဖၣ်န့ၣ်လီၤ. တၢ်လၢပကဘၣ်မၤအီၤလၢအမ့ၢ်, ပၥ်ယွၤလၢအဆိကတၢၢ် အံၤန့ၣ် မ့ၢ်ဝဲတၢ်နၥ်အတၢ်မၤ, တၢ်စူၢ်အီၤနၥ်အီၤလၢသးဒီဖျၢၣ်ညါ, လၢတၢ်သန့ၤသးလၢနီၢ်ကစၢ်အတၢ်နၢ်ပၢၢ်တအိၣ်ဝဲဘၣ်န့ၣ်လီၤ. (အအံၤ မ့ၢ်တၢ်လၢအ၇့ဒိၣ်လီၤဆီတမံၤ, အဂ့ၢ်ဒ်လဲၣ်အါစုအါဘျီတၢ်ဟဲကဲထီၣ်သးသ့ၣ် တဖၣ်န့ၣ် မ့ၢ်လၢပနၢ်ပၢၢ်အီၤတသ့ဘၣ်အဃိန့ၣ်လီၤ.)

တၢ်လၢကမၤဆူၣ်န့ၢ်ပတၢ်နၥ်ယွၤဒီးအဲၣ်ယွၤဒိၣ်န့ၢ်ဒ်ထူၣ်စုညါန့ၣ် တကြၢးအိၣ်ဝဲဘၣ်ဘၣ်လီၤ. ဖဲပသ့ၣ်ညါပဝဲဒၣ်တဂၤစုၥ်စုၥ်လၢပဒိးန့ၢ်ဘၣ် တၢ်ခီဖျိကစၢ်ခ၇ံၥ်အဃိ, တမ့ၢ်ထဲတၢ်ဘၣ်တ့အကစၢ်ဒီးၦၤလၢအဒုးမူဒုးဂဲၤ ၦၤဘၣ်, မ့မ့ၢ်တခီမ့ၢ်စ့ၢ်ကီးၦၤလၢအအုၣ်က့ၤခီၣ်က့ၤၦၤ, ဟ့ၣ်က့ၤယွၤလၢ တၢ်လၢအအိၣ်ဒီးၦၤတဖၣ်အတၤသၣ်ဆိအံၤ မ့ၢ်တၢ်မၤလၢပမၤအီၤသ့အဆံး ကတၢၢ်န့ၣ်လီၤ.

"ကစၢ်ယွၤတစံးထဲလၢတၢ်ဆံဆဲၣ်ပူတပူအံၤမ့ၢ်အဂီၢ်ဘၣ်, စံးစ့ၢ်ကီး ၦၤလၢပကဘၣ်ပၥ်ကီၤအီၤလၢအဂီၢ်န့ၣ်လီၤ. စံးကဒီးဝဲ, မၤလၤမၤကပီၤယွၤလၢ တၢ်အိၣ်ဒီးနၤတဖၣ်, လၢနတၢ်အါထီၣ်ခဲလၢၥ်အတၤသၣ်ဆိန့ၣ်တက့ၢ်. အခီပညီန့ၣ်တမ့ၢ်လၢပကဘၣ်သူတၢ်လၢပကစၢ်အဂီၢ်ဒၣ်ဝဲဒီး ဟဲစိၥ်ဆူ ယွၤအအိၣ်တၢ်လၢအအိၣ်လီၤတဲၥ်က့ၤတဖၣ်န့ၣ်ဘၣ်, တၢ်ဆံဆဲၣ်ပူတပူဒၣ်လဲၥ် ပမ့ၢ်ဟ့ၣ်လၢတၢ်တီတၢ်လိၤအပူၤဘၣ်ဆၣ်, တဘၣ်မ့ၢ်လၢပဒိးန့ၢ်ဘၣ်တၢ်လၢ အအိၣ်လီၤတဲၥ်လၢခံတဖၣ်န့ၣ်ဘၣ်လီၤ. မ်တၢ်လၢအဘၣ်ဃးဒီးယွၤန့ၣ်, ပၥ်အီၤလၢအဆိကတၢၢ်န့ၣ်တက့ၢ်. Ellen G. White, Counsels on Stewardship, p. 81.

ကစၢ်ယွၤစံးဝဲဒၣ်, ပမ့ၢ်ပၥ်အီၤလၢအခိၣ်တီကတၢၢ်န့ၣ်, ပဘုဖီ ကၦဲၤလုၥ်ကွံၥ်ဝဲလီၤ. ဘၣ်ဆၣ်ဒီးတၢ်အံၤတမ့ၢ်လၢကမၤအသးဒ်အမ့ၢ် တၢ်လီၤလးတမံၤအသိးန့ၣ်ဘၣ်, တမ့ၢ်လၢနကဖုသံနီၣ်ထီၣ်ဒီးကထံၣ်ဘၣ်လၢ နဘုဖီဒီးနကၠဲၥ်တဖၣ်ကၦဲၤဝဲတထံၣ်ဃီန့ၣ်ဘၣ်.

လၢအံၤအလီၢ်န့ၣ်, လံၥ်စီဆှံအံၤၦဲၤဝဲမးဒီးတၢ်သိၣ်လိနဲၣ်လိတဖၣ်လၢ အဘၣ်ဃးဒီးတၢ်အံးထွဲကွၢ်ထွဲတၢ်လၢအဂ့ၤ, ကူၣ်ထီၣ်ဖးလီၤတၢ်လၢတၢ်ပလီၢ် သူၣ်ပလီၢ်သးအပူၤ, ကျိၣ်စ့ဝဲၤကျိၤမူဒါသ့ၣ်တဖၣ်အံၤန့ၣ်, ကစၢ်ယွၤကိးၦၤလၢ ကမၤပမူပဒါအဆိကတၢၢ်တမံၤလၢအမ့ၢ်တၢ်မၤလၢတၢ်တီတၢ်လိၤအပူၤန့ၣ် လီၤ.

ဖဲပထံၣ်ဘၣ်ကျိၣ်စ့အတၢ်ကီတၢ်ခဲအိၣ်လၢပဂီၢ်အဆၢကတီၢ်န့ၣ်, ပကနၥ်ကစၢ်ယွၤဒီးအတၢ်အၢၣ်လီၤတဖၣ်လၢကျဲဒ်လဲၣ်. တုၤဒၣ်လဲၥ်ပမ့ၢ် အိၣ်ဒီးတၢ်တီတၢ်လိၤဘၣ်ဆၣ်, ပဘုဖီမ့ၢ်တၦဲၤလုၥ်ကွံၥ်ဘၣ်န့ၣ်, ပနၥ်ကစၢ်ယွၤ ကသ့ဆံးအါလဲၣ်.