---
title:  တၢ်အုၣ်က့ၤခီၣ်က့ၤအတၢ်အၢၣ်လီၤအီလီၤ
date:   08/01/2023
---

ကစၢ်ခ၇ံၥ်အတၢ်သံလၢက၇ၤနံၤအဒီခိၣ်အံၤ ဒုးအိၣ်ထီၣ်တၢ်အုၣ်က့ၤ ခီၣ်က့ၤညီဝဲလၢၦၤကိးဂၤဒဲးအဂီၢ် လၢအအိၣ်မူတ့ၢ်လၢအပူၤကွံၥ်မ့တမ့ၢ် ၦၤလၢကအိၣ်မူဝဲကိးနီၢ်ဂၤဒဲးအဂီၢ်န့ၣ်လီၤ. တၢ်အုၣ်က့ၤခီၣ်က့ၤအတၢ်အၢၣ် လီၤအီလီၤအံၤ တမ့ၢ်ထဲတကပၤဧိၤ ဒ်သိးဒီးတၢ်ဆၢကတီၢ်အတၢ်အၢၣ်လီၤ တဖၣ်န့ၣ်ဘၣ်, တဘၣ်တၢ်ဟ့ၣ်လီၤအီၤဆူၦၤကိးဂၤဒဲးအဂီၢ်ဘၣ်. တၢ်နၥ်လၢ အမ့ၢ်ၦၤကိးဂၤဒဲးအဒိးန့ၢ်ဘၣ်တၢ်အုၣ်က့ၤခီၣ်က့ၤန့ၣ်ကိးဝဲလၢ "တၢ်ဒ်သိး လိၥ်သးခဲလၢၥ်လၢလီၢ်ကိးပူၤဒဲး" န့ၣ်လီၤ.

လၢတၢ်အံၤအလီၢ်န့ၣ်, ကစၢ်ခ၇ံၥ်သိၣ်လိဝဲဖျါဖျါလၢအတၢ်သံအံၤ မ့ၢ်ၦၤဟီၣ်ခိၣ်ဖိအဂီၢ်ဘၣ်ဆၣ်, ၦၤအါဒံအါဂၤပိၥ်ထီၣ်ကျဲလၢအလဲၢ်တဘိ ဒီးတုၤလၢတၢ်သံလီၤထူလီၤယိၥ်အပူၤန့ၣ်လီၤ. (မးသဲ ရး၁၃).

**လံၥ်စီဆှံအဆၢလၢအဖီလၥ်တဖၣ်အံၤ စံးၦၤလၢၦၤကညီသ့ၣ်တဖၣ် ဒိးန့ၢ်ဘၣ်တၢ်အုၣ်က့ၤခီၣ်က့ၤလၢကစၢ်ခ၇ံၥ်အပူၤအဂ့ၢ်ဒ်လဲၣ်.**

`၁ယိၤ ၅း၁၃`

`မးသဲ ၁၀း၂၂`

`ယိၤဟၣ် ၆း၂၉`

`၂ပ့းတရူး ၁း၁၀, ၁၁`

စီၤပီလူးနၢ်ပၢၢ်ဝဲလီၤတံၢ်လီၤဆဲးလၢတၢ်အုၣ်က့ၤခီၣ်က့ၤအတၢ်အၢၣ် လီၤအီလီၤခံကပၤလၢၥ်အံၤအဂ့ၢ်အကျိၤန့ၣ်လီၤ. စီၤပီလူးသ့ၣ်ညါဝဲနီၢ်နီၢ်လၢ ကဘၣ်တၢ်မၤသံအီၤ, အတံၤသကိးတဖၣ်ညိကွံၥ်အီၤအကတီၢ်အခါ, စံးဘၣ် စီၤတံၤမသ့းလၢအဝဲဒၣ်ဖီၣ်ဂၢၢ်ဃၥ်တၢ်တုၤလၢအကတၢၢ်တစုန့ၣ်လီၤ. "အဂ့ၢ်ဒ်အံၤ, ခဲကနံၣ်အံၤဒၣ်လဲၥ်, တၢ်လူလီၤဂၢ်လီၤယၤ, ဒီးယက့ၤတၢ် အဆၢကတီၢ်ဘၣ်လံ. တၢ်ဒုးလၢအဂ့ၤန့ၣ်ယဒုးလံ, တၢ်ဃ့ၢ်န့ၣ်ယဃ့ၢ်လံ, ယပၢၤဃၥ်တၢ်နၥ်န့ၢ်လံ, တုၤအံၤဆူညါတၢ်တီတၢ်လိၤအခိၣ်သလုးလၢ ကစၢ်ၦၤစံၣ်ညီၣ်ကွီၢ်အတီအလိၤတဂၤ, ကဟ့ၣ်လီၤယၤလၢမုၢ်နံၤန့ၣ်, အိၣ်ပၥ်လီၤအသးလၢယဂီၢ်, ဒီးထဲယၤတဂၤဧိၤတမ့ၢ်ဘၣ်, မ့ၢ်ကယဲၢ်ၦၤလၢ အအဲၣ်ဒိးအတၢ်အိၣ်ဖျါခဲလၢၥ်အဂီၢ်န့ၣ်လီၤ" (၂တံၤမသ့း ၄း၆-၈).

စီၤပီလူးစံးဝဲဒၣ်, "ယအိၣ်ကတဲၤကတီၤယသးလံ, တၢ်ဒုးလၢအဂ့ၤန့ၣ် ယဒုးတ့ၢ်လံ, ယဃ့ၢ်တ့ၢ်လံ, ယပၢၤဃၥ်တၢ်နၥ်လံ. စီၤပီလူးသ့ၣ်ညါထံထံ ဆးဆးလၢ, တၢ်အုၣ်က့ၤခီၣ်က့ၤအံၤ သန့ၤထီၣ်အသးလၢတၢ်နၥ်အဖီခိၣ်န့ၣ် လီၤ, တမ့ၢ်တၢ်ပၢၤဃၥ်တၢ်မၤလိၥ်အဃိဘၣ်, ဘၣ်ဆၣ်ဒီးဖဲအံၤန့ၣ်တမ့ၢ်လၢ အမၤမုၥ်ယွၤအသးလၢအတၢ်မၤဂ့ၤ, ဒ်သိးကဒိးန့ၢ်ဘၣ်တၢ်အုၣ်က့ၤခီၣ်က့ၤ အဂီၢ်န့ၣ်ဘၣ်." တၢ်တီတၢ်လိၤအခိၣ်သလုးလၢအဂီၢ်န့ၣ် မ့ၢ်ကစၢ်ခ၇ံၥ် အတၢ်တီတၢ်လိၤလၢစီၤပီလူးဟံးဃၥ်အီၤလၢတၢ်နၥ်တုၤလၢအကတၢၢ်တစု န့ၣ်လီၤ.

တၢ်အုၣ်က့ၤခီၣ်က့ၤန့ၣ် မ့ၢ်တၢ်ဟ့ၣ်တမံၤန့ၣ်လီၤ. တၢ်လီၤဆီလိၥ် အသးလၢၦၤတူၢ်လိၥ်တၢ်အုၣ်က့ၤခီၣ်က့ၤအံၤ ဒီးၦၤလၢတတူၢ်လိၥ်ဘၣ်သ့ၣ် တဖၣ်အဂီၢ်န့ၣ် မ့ၢ်မနုၤလဲၣ်. ၦၤလၢတူၢ်လိၥ်တၢ်တဖၣ်န့ၣ် တၢ်လိၣ်လၢ ကလူၤပိၥ်ထွဲအီၤအဂီၢ်န့ၣ်မ့ၢ်မနုၤလဲၣ်.