---
title:  ခ၇ံၥ်လၢအဘၣ်တၢ်ပၥ်ထီၣ်ထီအီၤ, ၦၤလၢအဟ့ၣ်လီၤတၢ်ဟ့ၣ်တဖၣ်တဂၤ
date:   08/08/2023
---

"ဘၣ်ဆၣ်ဒီးဒ်ခ၇ံၥ်အတၢ်ဃီၣ်ဟ့ၣ်တၢ်အသိးန့ၣ် တၢ်ဟ့ၣ်ပဝဲဒၣ် ကိးဂၤဒဲး, လၢတၢ်ဘျုးတၢ်ဖှိၣ်လီၤ. မၤသးဒ်န့ၣ်ဒီး, တၢ်စံးဝဲဒၣ်, တုၤအက့ၤ ထီၣ်ဆူထးန့ၣ်ဒီး, မိၤထီၣ်မၢကဲကုၢ်တၢ်လၢအမၢကဲကုၢ်တၢ်, ဒီးဟ့ၣ်လီၤ တၢ်ဘျုးတၢ်ဖှီၣ်လၢၦၤကညီလီၤ. ဒီးတၢ်လၢအက့ၤထီၣ်န့ၣ်, မ့တမ့ၢ်ဘၣ်လၢ အဟဲလီၤဆိဆူဟီၣ်ခိၣ်လၥ်န့ၣ်ဒီး, မ့ၢ်အမ့ၢ်မနုၤလဲၣ်. ၦၤလၢအဟဲလီၤ တဂၤန့ၣ် မ့ၢ်ၦၤလၢအက့ၤထီၣ်ဝဲဆူကယဲၢ်မူခိၣ်တဖၣ်အဖီခိၣ်, ဒ်သိးအကမၤ ၦဲၤထီၣ်တၢ်ခဲလၢၥ်လီၤ" (အ့းဖ့းစူး ၄း၇-၁၀).

`တၢ်မၤအသးဖဲအံၤန့ၣ် မ့ၢ်မနုၤလဲၣ်, ဒီးစီၤပီလူးဒုးနဲၣ်မနုၤတမံၤလၢ လံၥ်စီဆှံအဆၢတဖၣ်အံၤအပူၤန့ၣ်လဲၣ်.`

ဖဲအံၤန့ၣ် စီၤပီလူးဒုးနဲၣ်ဖျါထီၣ်တၢ်ကွဲးအသးဖဲ စံးထီၣ်ပတြၢၤ ၆၈း၁၈ လၢအမ့ၢ်, "နလဲၤထီၣ်လံဆူတၢ်ထီၣ်ထီလံ, နမိၤထီၣ်မၢကဲကုၢ်လံတၢ်လၢ အမၢကဲကုၢ်တၢ်န့ၣ်လီၤ. နဟံးန့ၢ်လံတၢ်ဟ့ၣ်လၢၦၤကညီအဂီၢ်, လၢၦၤပူထီၣ် တၢ်ဖိအဂီၢ်ဒၣ်လဲၥ်, ဒ်သိးယွၤကစၢ်ကအိၣ်ကဆိးဒီးအီၤလီၤ" စံးထီၣ်ပတြၢၤ ၆၈း၁၈. ဒုးနဲၣ်ကစၢ်ယွၤလၢအမ့ၢ်သုးခိၣ်ကျၢၢ်လၢအမၤနၢၤတၢ်တဂၤ, မၤနၢၤကွံၥ်အဒုၣ်အဒါတဖၣ်, က့ၤထီၣ်ဆူတၢ်လူၢ်ခိၣ်ဖဲ၀့ၢ်ခိၣ်ဘၣ်တၢ်သူၣ် ထီၣ်အီၤအလီၢ်ဃုၥ်ဒီးၦၤလၢအဖီၣ်န့ၢ်ဝဲဖဲတၢ်ဒုးပျီပူၤတဖၣ်န့ၣ်လီၤ. (ကွၢ် စံးထီၣ်ပတြၢၤ ၆၈း၁, ၂). ၀ံၤကဒီးတစု, အဝဲဒိးန့ၢ်တၢ်အခိအသွဲလၢထံကီၢ် လၢအမၤနၢၤဝဲအအိၣ် (တၢ်ဟ့ၣ်တဖၣ်) န့ၣ်လီၤ.

ပမ့ၢ်လူၤပိၥ်ထွဲတၢ်ကွဲးအသးတဆီဘၣ်တဆီ ဖဲစံးထီၣ်ပတြၢၤ ၆၈း၁၈ အပူၤအံၤ, တၢ်လဲၤထီၣ် - ကစၢ်ခ၇ံၥ်က့ၤထီၣ်ဆူမူခိၣ် (အ့းဖ့းစူး ၁း၂၁-၂၃) မၤအသးဆိ, တၢ်ဟဲလီၤပိၥ်ထီၣ်အခံလၢအမ့ၢ်ကစၢ်ခ၇ံၥ်လၢအဂဲၤဆၢထၢၣ်, ဘၣ်တၢ်ပၥ်ထီၣ်ထီအီၤတဂၤအံၤ ဟ့ၣ်လီၤတၢ်ဟ့ၣ်ဒီးမၤၦဲၤတၢ်ခဲလၢၥ်န့ၣ်လီၤ. အဝဲအံၤမ့ၢ်စီၤပီလူးအတၢ်ပၥ်ဖျါသးစီဆှံအတၢ်ဟဲလီၤဖဲဘူၣ်ယဲၢ်ဆံအကတီၢ် န့ၣ်လီၤ (ကွၢ် မၤတၢ် ၂ တက့ၢ်). တၢ်ထံၣ်အံၤဘၣ်တၢ်ပၥ်ဂၢၢ်ပၥ်ကျၢၤ အီၤလၢ အ့းဖ့းစူး ၄း၁၁, ၁၂, လၢအဒုးနဲၣ်ဖျါထီၣ်ကစၢ်ခ၇ံၥ်လၢအဘၣ် တၢ်ပၥ်ထီၣ်ထီအီၤတဂၤအံၤ ကတီၤပၥ်သးစီဆှံလၢအမ့ၢ်တၢ်ဟ့ၣ်အံၤန့ၣ်လီၤ.

"ကစၢ်ခ၇ံၥ်က့ၤထီၣ်ဆူတၢ်လီၢ်ထီ, ဆှၢၦၤလၢအဘၣ်တၢ်ဖီၣ်န့ၢ်အီၤ တဖၣ်ဒီး ဟ့ၣ်တၢ်ဟ့ၣ်ဆူၦၤကညိတဖၣ်အအိၣ်န့ၣ်လီၤ. တုၤမ့ၢ်ကစၢ်ခ၇ံၥ် က့ၤထီၣ်၀ံၤဒီး, သးစီဆှံဟဲလီၤဒ်တၢ်အၢၣ်လီၤအိၣ်ဝဲအသိး, ဒ်ကလံၤမုၢ်အူ တၢ်ဆူၣ်ဆူၣ်, မၤၦဲၤတၢ်လီၢ်ခဲလၢၥ်ဖဲတၢ်မၢဖိတဖၣ်အိၣ်ဝဲအလီၢ်န့ၣ်လီၤ. မ့ၢ်တၢ်အဘျုးအဖှိၣ်ဒိၣ်နီၢ်မးလဲၣ်. လၢတနံၤအတီၢ်ပူၤန့ၣ်, ၦၤဆီတလဲသး အိၣ်ဝဲလၢအကထိန့ၣ်လီၤ. Ellen G. White, Ye Shall Receive Power, p. 158.

`လံၥ်စီဆှံအဆၢဖဲ အ့းဖ့းစူးအပူၤအံၤ ဒိၣ်ဝဲယိၥ်ဝဲဘၣ်ဆၣ်, ပဒိးန့ၢ် ဘၣ်တၢ်သူၣ်မံသးမံလၢအဒုးနဲၣ်ဖျါထီၣ်ကစၢ်ခ၇ံၥ်အတၢ်မၤလၢပဂီၢ်ဒီး ကမၤဝဲဆူညါ, လီၤဆီဒၣ်တၢ်ဖဲအကမၤၦဲၤ "တၢ်ခဲလၢၥ်လၢတၢ်ကိးပူၤဒဲးလၢ အနီၢ်ကစၢ်ဒၣ်ဝဲ" အံၤသ့ဝဲဒ်လဲၣ်.`