---
title:  ပၥ်ဖှိၣ်ထီၣ်သးတပူၤဃီလၢတၢ်တမံၤဃီအပူၤ
date:   07/08/2023
---

`တၢ် "တမံၤဃီ" နွံမံၤလၢစီၤပီလူးပၥ်ဖျါထီၣ်ဒ်သိးကမၤစၢၤတၢ်ဂ့ၢ် မိၢ်ၦၢ်လၢတၢ်အိၣ်ဖှိၣ်အတၢ်ဃူတၢ်ဖိးအဂီၢ်န့ၣ်မ့ၢ်မနုၤလဲၣ်. အပၥ်ဖျါထီၣ် တၢ်ဂ့ၢ်တၢ်ကျိၤသ့ၣ်တဖၣ်အံၤ လၢမနုၤအဃိလဲၣ်. (အ့းဖ့းစူး ၄း၄-၆).`

စီၤပီလူးအတၢ်ပၥ်ဖျါ "တၢ်တမံၤဃီ" နွံထံၣ်ဖျါဒ်သိးဒီးထါဒီးသီၣ်ထီၣ် ဒ်ၦၤအ့းဖ့းစူးဖိအတၢ်သး၀ံၣ်အဂၢၢ်အကျၢၤတမံၤမးန့ၣ်လီၤ. ပၥ်ဖျါထီၣ်ဝဲလၢ အဆိခံမံၤတပူၤဃီလၢ အမ့ၢ်- "နီၣ်တဂၤဃီ" (ဘၣ်တၢ်ဒိလီၤအီၤလၢတၢ်အိၣ်ဖှိၣ် ဒ်အမ့ၢ်ကစၢ်ခ၇ံၥ်အနီၢ်ခိ, အ့းဖ့းစူး ၄း၁၂, ၁၆; အ့းဖ့းစူး ၁း၂၃; အ့းဖ့းစူး ၅း၂၃, ၂၉, ၃၀) ဒီး "သးတဖျၢၣ်ဃီ" (အ့းဖ့းစူး ၄း၄) န့ၣ်လီၤ. သၢမံၤတမံၤ န့ၣ်မ့ၢ်ဝဲ "တၢ်မုၢ်လၢ်တမံၤဃီလၢသုတၢ်ကိးအပူၤ" န့ၣ်လီၤ. (အ့းဖ့းစူး ၄း၄ ထိၣ်သတြီၤဒီး အ့းဖ့းစူး ၄း၁).

ပၥ်ဖျါထီၣ်ကဒီးအစ၇ီသၢကလုၥ်လၢအမ့ၢ် "ကစၢ်တဂၤဃီ (လၢအမ့ၢ် ကစၢ်ခ၇ံၥ်), "တၢ်နၥ်တမံၤဃီ" (တၢ်လၢခ၇ံၥ်ဖိသ့ၣ်တဖၣ်စူၢ်ဝဲနၥ်ဝဲ, အ့းဖ့းစူး ၄း၁၃; ကလီးစဲ ၁း၂၃; ကလီးစဲ ၂း၇း ကလၤတံ ၁း၂၃; ၁တံၤမသ့း ၄း၁, ၆) ဒီး "တၢ်ဒိးဘျၢတမံၤဃီ" (ထိၣ်သတြီၤဒီး အ့းဖ့းစူး ၅း၂၆) တချုးလၢ အမၤကတၢၢ်ကွံၥ်အတၢ်ပၥ်ဖျါထီၣ်ကစၢ်ယွၤလၢအမ့ၢ်, "ယွၤတဂၤဃီဒီး တၢ်ခဲလၢၥ်အပၢ်, လၢအအိၣ်ဝဲလၢတၢ်ခဲလၢၥ်အဖီခိၣ်ဒီး အိၣ်ဝဲလၢတၢ်ကိးပူၤဒဲး ဒီးအိၣ်ဝဲလၢတၢ်ခဲလၢၥ်အပူၤတဂၤလီၤ" (အ့းဖ့းစူး ၄း၆).

စီၤပီလူးဒုးသ့ၣ်ညါအတၢ်ပၥ်ဖျါထီၣ်ပၢ်ကစၢ်အဂ့ၢ်အကျိၤခီဖျိ ထါအံၤန့ၣ် မ့ၢ်မနုၤလဲၣ်. အတၢ်သကဲၥ်ပ၀းလၢအမ့ၢ် "တၢ်ခဲလၢၥ်အပၢ်" အံၤ, အဝဲမ့ၢ်တၢ်ဘၣ်တ့ကစၢ်တဂၤန့ၣ်လီၤ. လံၥ်မဲၥ်ဖျၢၣ်လၢလံၥ်ကျိၤအိၣ်က့ၤ တဖၣ်န့ၣ် ဒုးနဲၣ်ဖျါထီၣ်လၢဟီၣ်ခိၣ်ဘၣ်တၢ်တ့လီၤအီၤအကတီၢ်န့ၣ်, ကစၢ်ယွၤ ဒုးဘၣ်ထွဲတၢ် "ခဲလၢၥ်" ဒီးလၢအမၤဝဲခဲလၢၥ်န့ၣ်လီၤ. စီၤပီလူးတမၤ လိၢ်ကွဲတၢ်လၢတၢ်နၥ်ကမၣ်အပူၤလၢအစံးကစၢ်ယွၤန့ၣ်မ့ၢ်တၢ်ကိးမံၤဒဲး, ကစၢ်ယွၤန့ၣ် မ့ၢ်န့ဆၢၣ်အတၢ်ဘၣ်တ့တဖၣ်အတၢ်စူၢ်တၢ်နၥ်အံၤန့ၣ်ဘၣ်. မ့မ့ၢ်တခီ အဝဲ ၇ၤလီၤဘိးဘၣ်သ့ၣ်ညါလၢဘၣ်ဃးတၢ်ထီကတၢၢ် (ၦၤလၢအအိၣ်လၢတၢ်ခဲလၢၥ် အဖီခိၣ်), ပၢတၢ်လၢတၢ်ကိးမံၤအပူၤ ဒီးယွၤလၢအမၤတၢ်လၢတၢ်ကိးမံၤဒဲးတဂၤ အပူၤန့ၣ်လီၤ.

ကွၢ်ထံဆိကမိၣ်တၢ်ခံမံၤလၢအဘၣ်ဃးဒီးတၢ်အိၣ်ဖှိၣ်အတၢ်ဃူ တၢ်ဖိးအံၤန့ၣ်တက့ၢ် (အ့းဖ့းစူး ၄း၁-၆), တၢတထံၣ်န့ၣ်, ဘၣ်ဃးဒီး သးအတၢ်ဃူတၢ်ဖိးအိၣ်သူၣ်လီၤအသးလၢ "တၢ်တမံၤဃီ" နွံထံၣ်အပူၤ အတၢ်နီၢ်ကီၢ်လၢကဘၣ်မၤလၤမၤကပီၤအီၤအဂီၢ်န့ၣ်လီၤ (အ့းဖ့းစူး ၄း၄-၆). ခံထံၣ်တထံၣ်န့ၣ်, တၢ်ဃူတၢ်ဖိးအံၤ လိၣ်ဘၣ်ဝဲပတၢ်သူၣ်အိၣ်သးအိၣ်လၢ ကကွၢ်ထွဲဒီးဒုးဒိၣ်ထီၣ်အီၤန့ၣ်လီၤ (အ့းဖ့းစူး ၄း၃). တၢ်လၢတၢ်ၦဲၤ မ့ၢ်တအိၣ်ထီၣ်လၢတၢ်ဒုးအိၣ်ထီၣ်တၢ်ဃူတၢ်ဖိးအပူၤဘၣ်ဒီး တၢ်မဲၥ်ထံမဲၥ်နိ ကအိၣ်ထီၣ်အသးစဲဃဲၤလီၤ. ဘၣ်ဆၣ်သနၥ်က့, လၢပတၢ်တလၢတၦဲၤဘၣ် တမံၤလၢ်လၢ်အပူၤအံၤ ပကြၢးသူၣ်ဖှံသးညီလၢကစၢ်အတၢ်မၤလၢခ၇ံၥ်အပူၤ လၢပတၢ်မၤဃူမၤဖိးတၢ်အိၣ်ဖှိၣ်, သူၣ်ဖှံသးညီလၢကစၢ်ယွၤအဂ့ၢ်အကျိၤ အမ့ၢ်ဝဲတီဝဲအပူၤ "သးအတၢ်ဃူတၢ်ဖိး" အံၤန့ၣ်လီၤ (အ့းဖ့းစူး ၄း၃). ဒ်ပမၤအီၤအသိး, ကဟ့ၣ်ၦၤတၢ်ဂံၢ်တၢ်ဘါလၢကမၤတၢ်ဆူၣ်ဆူၣ်လၢ တၢ်မၤဃူမၤဖိးတၢ်အဂီၢ် လၢတၢ်ထံၣ်ဒီးတၢ်နၥ်အသီလၢအမ့ၢ်ပမၤကစၢ်ယွၤ အနီၢ်ကစၢ်ဒၣ်ဝဲအတၢ်မၤန့ၣ်လီၤ.

`ဖးကဒီး အ့းဖ့းစူး ၄း၄-၆ တက့ၢ်. နတူၢ်ဘၣ်လၢနသးပူၤဒ်လဲၣ် တကလုၥ်လဲၣ်. ဖဲနသ့ၣ်ညါလၢအစံးကတိၤဘၣ်ဃးပတၢ်ဃူတၢ်ဖိးဃုၥ်ဒီး ယွၤဒီးလၢယွၤအပူၤ ခီဖျိကစၢ်ခ၇ံၥ်အံၤအကတီၢ်န့ၣ်, ကြၢးလၢကဘၣ်ဒိ ဘၣ်ထံးနသးဒ်လဲၣ်.`