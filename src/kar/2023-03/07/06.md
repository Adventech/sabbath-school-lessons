---
title:  ဒိၣ်ထီၣ်လၢခ၇ံၥ်အပူၤ
date:   10/08/2023
---

`တၢ်လၢအမၤပျံၤမၤဖုးၦၤလၢပတၢ်ဒိၣ်တုၥ်ခိၣ်ၦဲၤလၢခ၇ံၥ်အပူၤ အဂီၢ်န့ၣ် မ့ၢ်မနုၤလဲၣ်. အ့းဖ့းစူး ၄း၁၄.`

စီၤပီလူးအတၢ်ထံၣ်ဘၣ်ဃးဒီးတၢ်ခိၣ်ဃၢၤအိၣ်ဘူးအိၣ်တံၢ်အံၤ တဒ်သိးဒီးပဆၢကတီၢ်ခဲအံၤ ဖဲတၢ်ဆိကမိၣ်ဆိကမးအိၣ်အါမးလၢအမ့ၢ် "တၢ်သိၣ်တၢ်သီအကလံၤ" ဒီး "တၢ်လီတၢ်အတၢ်ကူၣ်တၢ်ဆး" လၢအဟဲနုၥ် လီၤဆူၦၤစူၢ်က့ၤနၥ်က့ၤတၢ်သ့ၣ်တဖၣ်အပူၤန့ၣ်လီၤ. စီၤပီလူးသူတၢ်အက့ၢ် အဂီၢ်သၢမံၤလၢ အပၥ်ဖျါထီၣ်တၢ်လီၤပျံၤလီၤဖုးအလီၢ်လၢ အဒုးယံၤထီၣ် ၦၤကညီဘၣ်ဃးတၢ်သ့ၣ်ညါယွၤန့ၣ်လီၤ. (၁) ဖိသၣ်လၢအတဒိၣ်တုၥ်ခိၣ်ၦဲၤ ဒ်ဘၣ်, "ဒ်သိးပသုတမ့ၢ်လၢၤဖိသၣ်" (၂) တၢ်လီၤပျံၤလီၤဖုးလၢပီၣ်လဲၣ်ယိၥ်ပူၤ, "ဒံ၀့ၤဒံ၀ီၤထွဲကယဲၢ်တၢ်သိၣ်တၢ်သီအကလံၤအခံ" (၃) ဘၣ်တၢ်လွဲန့ၢ်အီၤလၢ ၦၤကူၣ်တၢ်ဆးတၢ်သ့ဒ်ၦၤလိၢ်ကွဲကျိၣ်စ့ဒီးတၢ်မၤကဒါၦၤမဲၥ်လၢအသ့တဖၣ် န့ၣ်လီၤ. စီၤပီလူးသူတၢ်အဒိလၢအမ့ၢ်ဟ့းလ့းအကျိၥ် kubeia (တၢ်လိၢ်ကွဲ အၣ်ကလိၣ်အိၣ်ဒီးလံၥ်မဲၥ်ဖျၢၣ်ဃုကပၤ) အခီပညီမ့ၢ်ဝဲ "လီတၢ်၀့ၤတၢ်သ့" မ့ၢ်တမ့ၢ် "ညီနုၢ်လီန့ၢ်၀့ၤန့ၢ်တၢ်" န့ၣ်လီၤ.

စီၤပီလူးနၥ်ဝဲလၢ တၢ်စံးတကိၤမၤလီၤမုၢ်လီၤဖးတၢ်န့ၣ် မ့ၢ်တၢ်ကမၣ် လၢအ၇့ဒိၣ်မးတမံၤ- လၢအဒုးအီၣ်ဒီးဒုးဒိၣ်ထီၣ်နီၢ်ခိဒီးမၤစၢၤလၢကဆီၣ်ထွဲ လိၥ်သးတပူၤဃီအံၤ မ့ၢ်အဂ့ၤတမံၤ, ဒီးတၢ်လၢအမၤလၢၥ်ကွံၥ်ဒီးမၤလီၤဖး တၢ်န့ၣ်မ့ၢ်တၢ်အၢလီၤ. ခီဖျိတၢ်ဃၣ်ကွံၥ်သးဆူတၢ်သိၣ်တၢ်သီလၢအမၤလီၤဖး တၢ်အံၤအပူၤဒီး ဃၣ်ဃီၤအသးဆူသ၇ၣ်တဖၣ်လၢအဘၣ်တၢ်နၥ်အီၤအပူၤဒီး အဝဲသ့ၣ်ကထီၣ်ဘးဆူတၢ်ဒိၣ်တုၥ်ခိၣ်ၦဲၤအပူၤဒီး ကပၥ်ဖျါထီၣ်ကစၢ်ခ၇ံၥ် အနီၢ်ခိအတၢ်လၢတၢ်ၦဲၤန့ၣ်လီၤ. (အ့းဖ့းစူး ၄း၁၂, ၁၃ ထိၣ်သတြီၤဒီး အ့းဖ့းစူး ၄း၁၅, ၁၆ တက့ၢ်).

`တၢ်အိၣ်ဖှိၣ်လၢအလၢၦဲၤဒီးတၢ်အိၣ်ဆူၣ်အိၣ်ခခ့ျန့ၣ် မၤတၢ်ဒ်သိးဒီး နီၢ်ခိလၢအၦဲၤဒီးတၢ်အိၣ်ဆူၣ်အိၣ်ခခ့ျအံၤသ့ဝဲလၢကျဲဒ်လဲၣ်.`

ဖဲ အ့းဖ့းစူး ၄း၁-၁၆ အပူၤန့ၣ်, စီၤပီလူးကတိၤတၢ်လၢတၢ်အိၣ်ဖှိၣ် အတၢ်ဃူတၢ်ဖိးအဂီၢ်ဒီး ကိးဃီၤၦၤလၢအဘၣ်တၢ်စံးကတိၤတၢ်ဒီးအီၤတဖၣ် လၢကဒုးဒိၣ်ထီၣ်အီၤဆူၣ်ဆူၣ်န့ၣ်လီၤ. ဖဲတၢ်ဃူတၢ်ဖိးအံၤ မ့ၢ်တၢ်ကူၣ်သ့ ဘၣ်ဃးဒီးတၢ်ဘူၣ်ထီၣ်ဘါထီၣ်အဂ့ၢ်ကျိၤအနီၢ်ကီၢ်ဆၢကတီၢ်န့ၣ်, လိၣ်ဝဲ ပတၢ်မၤဆူၣ်ဆူၣ်န့ၣ်လီၤ (အ့းဖ့းစူး ၄း၃). ကျဲတဘိလၢပမၤဒိၣ်ထီၣ် တၢ်ဃူတၢ်ဖိးန့ၣ် မ့ၢ်တၢ်အိၣ်ဒီးတၢ်ဟူးတၢ်ဂဲၤလၢအမ့ၢ် ပတၢ်ဘၣ်ဃးဒီးခ၇ံၥ် အနီၢ်ခိ "အဒ့" အံၤန့ၣ်လီၤ (အ့းဖ့းစူး ၄း၇-၁၆) ပဝဲဒၣ်တဂၤစုၥ်စုၥ်အံၤ ပမ့ၢ်နီၢ်ခိအဒ့အကြၢ်ဒီး ဘၣ်ဟ့ၣ်လီၤလၢတၢ်ဒိၣ်ထီၣ်ထီထီၣ်ဒီးတၢ်အိၣ်ဆူၣ် အိၣ်ခခ့ျအဂီၢ်န့ၣ်လီၤ (အ့းဖ့းစူး ၄း၇, ၁၆). ပဝဲဒၣ်ခဲလၢၥ်ကဘၣ်ဒိးန့ၢ်ဘၣ် တၢ်ဘျုးတၢ်ဖှိၣ်စ့ၢ်ကီးလၢ တၢ်မၢဖိ, ၀ံ, ၦၤစံၣ်တဲၥ်တဲလီၤတၢ်, တၢ်အိၣ်ဖှိၣ် သ၇ၣ်ဒီးကၠိသ၇ၣ်တဖၣ်အတၢ်ဖံးတၢ်မၤအပူၤန့ၣ်လီၤ (အ့းဖ့းစူး ၄း၁၁). တၢ်ခဲလၢၥ်သ့ၣ်တဖၣ်လၢအမ့ၢ်, ပထူၣ်ပပျၢ်, စုကမဲၥ်ခီၣ်ကမဲၥ်လၢအစဲဘူးဝဲ လၢကယဲၢ်အဆၢလၢအမၤစၢၤနီၢ်ခိအသိးအံၤ အိၣ်ဒီးတၢ်မၤဃူမၤဖိးအတၢ်ဖံး တၢ်မၤ, မၤစၢၤၦၤလၢကဒိၣ်ထီၣ်လၢခ၇ံၥ်ပူၤ, ၦၤလၢအမ့ၢ်အနီၢ်ခိအခိၣ်တဂၤအံၤ န့ၣ်လီၤ (အ့းဖ့းစူး ၄း၁၆).

`"တၢ်သိၣ်တၢ်သီအကလံၤ" လၢအဟဲအူဆူတၢ်အိၣ်ဖှိၣ်အပူၤ တဖၣ်န့ၣ် မ့ၢ်မနုၤလဲၣ်. ဒီးပကဆၢထၢၣ်ဂၢၢ်ကျၢၤထီဒါကွံၥ်အီၤကသ့ဝဲဒ်လဲၣ်. ဟဲစိၥ်နတၢ်စံးဆၢဆူတီၤပူၤလၢမုၢ်အိၣ်ဘှံးနံၤန့ၣ်တက့ၢ်.`