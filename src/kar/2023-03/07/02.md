---
title:  သးအတၢ်ဃူတၢ်ဖိး
date:   06/08/2023
---

`ဖး အ့းဖ့းစူး ၄း၁-၁၆ တက့ၢ်. စီၤပီလူးဟ့ၣ်ဂံၢ်ဟ့ၣ်ဘါၦၤစူၢ်က့ၤ နၥ်က့ၤတၢ်တဖၣ်လၢ ကအံးထွဲကွၢ်ထွဲတၢ်အိၣ်ဖှိၣ်အတၢ်ဃူတၢ်ဖိး, အတၢ် ပၥ်ဖှိၣ်ထီၣ်အသးလၢကျဲဒ်လဲၣ်.`

စီၤပီလူးစးထီၣ်အတၢ်ကွဲးလၢအ့းဖ့းစူးအပူၤ ခံတီၤတတီၤဃုၥ်ဒီး အတၢ်ကိးဃီၤလၢတၢ်ဃူတၢ်ဖိးအပူၤန့ၣ်လီၤ. (အ့းဖ့းစူး ၄-၆). တၢတထံၣ်န့ၣ်, ဖဲ အ့းဖ့းစူး ၄း၁-၆, စံးၦၤစူၢ်က့ၤနၥ်က့ၤတၢ်သ့ၣ်တဖၣ်လၢ ကဒုးအိၣ်ထီၣ် "တၢ်ဟံးဃၥ်သးတဖျၢၣ်ဃီလၢတၢ်ဃူတၢ်ဖိးအတၢ်စၢဃၥ်" လၢကပၥ်ဖျါထီၣ် တၢ်သူၣ်ထီၣ်တၢ်စၢဖှိၣ်အတၢ်ဂ့ၤတၢ်၀ါတဖၣ် (အ့းဖ့းစူး ၄း၁-၃), တၢ်ကိးလၢ အဝဲပၥ်ဖျါထီၣ်ဒ်အမ့ၢ်ထါနွံမံၤလၢအဖျါ "တမံၤဃီ" (အ့းဖ့းစူး ၄း၄-၆). ခံထံၣ်တထံၣ်န့ၣ်, ဖဲ အ့းဖ့းစူး ၄း၇-၁၆ အပူၤအံၤ, စီၤပီလူးပၥ်ဖျါထီၣ် တၢ်မၤနၢၤအဂ့ၢ်, ကစၢ်ခ၇ၥ်လၢတၢ်ပၥ်ထီၣ်ထီအီၤတဂၤအံၤ မ့ၢ်တၢ်ဘျုး တၢ်ဖှိၣ်အဂ့ၢ်ခီၣ်ထံးလၢၦၤဂီၢ်မုၢ်အပူၤ လၢအ၇ၤလီၤတၢ်သးခုအကစီၣ် (အ့းဖ့းစူး ၄း၇-၁၀) ဒီးပၥ်ဖျါထီၣ်လၢအဝဲသ့ၣ်ဒ်အမ့ၢ်တၢ်အိၣ်ဖှိၣ်ဖိတဖၣ်အသိး, ဟ့ၣ်လီၤသကိးဆူတၢ်အိၣ်ဆူၣ်အိၣ်ခခ့ျ, တၢ်ဒိၣ်ထီၣ်ထီထီၣ်, ဒီးတၢ်ဃူတၢ်ဖိး လၢကစၢ်ခ၇ံၥ်အနီၢ်ခိအပူၤန့ၣ်လီၤ (အ့းဖ့းစူး ၄း၁၁-၁၆).

ဒ်အဆၢဒိၣ်စးထီၣ်သးအသိး, စီၤပီလူးကွဲမုၥ်ၦၤခ၇ံၥ်ဖိသ့ၣ်တဖၣ်လၢ "ကလဲၤဒ်အကြၢးဒီးတၢ်ကိးလၢတၢ်ကိးက့ၤသုအသိး" (အ့းဖ့းစူး ၄း၁) န့ၣ်လီၤ. အဝဲသူလံၥ်မဲၥ်ဖျၢၣ်လၢအမ့ၢ် "လဲၤတၢ်" လၢအမ့ၢ်တၢ်အဒိလၢကဘၣ်ပၥ် အသး မ့တမ့ၢ်ကဘၣ်အိၣ်မူအီၤ (အ့းဖ့းစူး ၂း၂, ၁၀း အ့းဖ့းစူး ၄း၁၇; အ့းဖ့းစူး ၅း၂, ၈, ၁၅) အဂီၢ်န့ၣ်လီၤ. ဖဲစီၤပီလူးဒုးဘၣ်ထွဲလိၥ်သးဒီးအဝဲသ့ၣ်အတၢ် ကိးဃီၤအံၤန့ၣ်, မၤဘၣ်ထွဲဃုၥ်ဝဲဒီးခ၇ံၥ်ဖိအတၢ်ကိးဃီၤလၢတၢ်စူၢ်တၢ်နၥ်အပူၤ န့ၣ်လီၤ (အ့းဖ့းစူး ၁း၁၈; အ့းဖ့းစူး ၂း၄-၆, ၁၃). စီၤပီလူးဃ့ကညး ၦၤစူၢ်က့ၤနၥ်က့ၤတၢ်သ့ၣ်တဖၣ်လၢ ကအိၣ်မူလၢတၢ်ဃူတၢ်ဖိးအပူၤ လၢအပၥ်ဖျါထီၣ်ကစၢ်ယွၤအတၢ်တိၥ်ပၥ်န့ၣ်လီၤ (အ့းဖ့းစူး ၄း၉, ၁၀). အဝဲ စးထီၣ်လၢအတၢ်ကိးဃီၤလၢကလူၤပိၥ်ထွဲတၢ်ဂ့ၤတၢ်၀ါသ့ၣ်တဖၣ်လၢ အဆှၢဆူတၢ်ဃူတၢ်ဖိးအပူၤလၢအမ့ၢ်တၢ်ဆီၣ်လီၤသး, တၢ်သညူးသၦၢ်ဒီး တၢ်၀ံသးစူၤသ့ၣ်တဖၣ်န့ၣ်လီၤ (အ့းဖ့းစူး ၄း၁-၃). မ်ပကွၢ်တၢ်ဂ့ၢ်တၢ်ကျိၤ တခါစုၥ်စုၥ်အံၤတက့ၢ်.

စီၤပီလူးပၥ်ဖျါထီၣ်တၢ်ကတိၤလၢအမ့ၢ် တၢ်ဆီၣ်လီၤသးအံၤ ဖဲအ့းဖ့းစူး ၄း၂ ဒီးမၤအါထီၣ်တၢ်ဆိကမိၣ်လၢအမ့ၢ် "ပၥ်ၦၤဂၤတဖၣ်လၢ အ၇့ဒိၣ်န့ၢ်ဒံးနကစၢ်ဒၣ်ဝဲ" န့ၣ်လီၤ. ဖံလံးပံၤ ၂း၃. မ့မ့ၢ်ဒ်န့ၣ်ဒီး, တၢ်ဆီၣ်လီၤသးအံၤ တဘၣ်နၢ်ပၢၢ်အီၤလၢအမ့ၢ်တၢ်ပၥ်သးလၢအတအဲၣ်လီၤ နီၢ်ကစၢ်အသးအံၤအဂ့ၢ်န့ၣ်ဘၣ် (ကလီးစဲ ၂း၁၈, ၂၃). မ့မ့ၢ်တခီ မ့ၢ်တၢ် အဘၣ်တမံၤလၢပၥ်လုၢ်ပၥ်ၦ့ၤၦၤလၢတဂၤကဒီး မၤတၢ်လၢအဝဲသ့ၣ်အဂီၢ်န့ၣ် လီၤ.

တၢ်သူၣ်စူၤသးစူၤအံၤ ဘၣ်တၢ်ပၥ်ဖျါထီၣ်အီၤလၢအမ့ၢ် "တၢ်အသူး အသ့ၣ်တမံၤလၢအတပၥ်နီၢ်ကစၢ်ဒၣ်ဝဲလၢအ၇့ဒိၣ်မးဘၣ်" ဒီးအခီပညီ မ့ၢ်စ့ၢ်ကီးဝဲတၢ်ပၥ်သးဂ့ၤ, တၢ်ဆိကမိၣ်တၢ်လၢၦၤဂီၢ်ဒီး တၢ်ဆီၣ်လီၤသးန့ၣ် လီၤ. Frederick Danker, ed, Greek -English Lexicon of the New Testament and other Early Christian Literature, 3rd ed. (Chicago: University of Chicago Press, 2000), p. 861.

လၢအလီၢ်ခံကတၢၢ်န့ၣ်, တၢ်၀ံသးစူၤတၢ်, (ထိၣ်သတြီၤဒီးလၢ အတူၢ်တၢ်ကဲ, ၀ံသးစူၤတၢ်န့ၢ်) အံၤ မ့ၢ်တၢ်ကီၤသူၣ်ကီၤသးကဲလၢတၢ်ကီ တၢ်ခဲတၢ်နးတၢ်ဖှီၣ်အဆၢကတီၢ်အံၤန့ၣ်လီၤ. တၢ်အသူးအသ့ၣ်တဖၣ်အံၤ ပၥ်ဖှိၣ်ထီၣ်အသးလၢတၢ်ဂ့ၢ်မိၢ်ၦၢ်တပူၤဃီအဖီလၥ် လၢအဃၣ်ကွံၥ်အသးဆူ တၢ်ပၥ်ဒိၣ်နီၢ်ကစၢ်ဒၣ်ဝဲအသးဒီးလၢအလီၢ်န့ၣ်, ကွၢ်ထံဆိကမိၣ်လၢၦၤဂၤ အလုၢ်အၦ့ၤန့ၣ်လီၤ.

`တၢ်ဆီၣ်လီၤသး, တၢ်သူၣ်စူၤသးစူၤ, တၢ်၀ံသးစူၤ. ဆိကမိၣ်ထီၣ် တၢ်အသူးအသ့ၣ်တဖၣ်အံၤဒီး မ့ၢ်အမၤစၢၤလၢကပၥ်ဖှိၣ်ထီၣ်ၦၤလၢအမ့ၢ် ၦၤဂီၢ်မုၢ်တဖုကသ့ဝဲဒ်လဲၣ်. ပမၤလိတၢ်ဒုးအိၣ်ထီၣ်တၢ်သကဲၥ်ပ၀းဒ်အံၤ သ့ၣ်တဖၣ်သ့ဝဲဒ်လဲၣ်.`