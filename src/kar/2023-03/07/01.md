---
title:  ကစၢ်ခ၇ံၥ်နီၢ်ခိလၢအပၥ်ဖှိၣ်ထီၣ်သး
date:   05/08/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၄း၁-၁၆; ဖံလံးပံၤ ၂း၃; စံးထီၣ်ပတြၢၤ ၆၈း၁၈; မၤတၢ် ၂; ၁က၇ံၣ်သူး ၁၂း၄-၁၁, ၂၇-၃၀း ယၡါယၤ ၅း၄.

> <p>တၢ်ကလုၢ်ထူ</p>
> "ဒီးအဝဲဒၣ်ဟ့ၣ်ၦၤတၢ်မၢဖိတနီၤ, ဒီး၀ံတနီၤ, ဒီးၦၤလဲၤစံၣ်တဲၤ တဲလီၤတၢ်သးခုအကစီၣ်တနီၤ, ဒီးၦၤကွၢ်တၢ်တနီၤ, ဒီးသ၇ၣ်သိၣ်လိတၢ် တနီၤ, လၢၦၤစီဆှံတဖၣ်ကလၢထီၣ်ၦဲၤထီၣ်အဂီၢ်, လၢၦၤကမၤအခ့အၦၤ အတၢ်အဂီၢ်လၢခ၇ံၥ်အနီၢ်ကထီၣ်ဝဲထီဝဲအဂီၢ်" (အ့းဖ့းစူး ၄း၁၁, ၁၂).

Aesop အတၢ်ဃဲၤပူတဖၣ်အကျါ, တၢ်ဃဲၤလၢအဘၣ်တၢ်ကိး အီၤလၢ "ဟၢဖၢဒီးခီၣ်တဖၣ်" အံၤဘၣ်တၢ်ပၥ်ဖျါအီၤဒ်အံၤ, "ဟၢဖၢဒီးခီၣ် တဲးလိၥ်ဃိလိၥ်အသးဘၣ်ဃးလၢမတၤအ၇့ဒိၣ်တဂၤအဂ့ၢ်ဒီး ဖဲခီၣ်စံးဝဲလၢ အဝဲသ့ၣ်န့ၣ်အဂံၢ်အဘါဆူၣ်ဒိၣ်မးလၢအဝဲစိၥ်ဟၢဖၢလၢအတၢ်လဲၤထီၣ် က့ၤလီၤအပူၤန့ၢ်ဝဲဒၣ်လဲၥ်အဂ့ၢ်ဒီး ဟၢဖၢန့ၣ်စံးဆၢအီၤ, "ဘၣ်ဆၣ်ယဒီပုၢ်ဝဲၢ် လၢအဂ့ၤဧၢ, ယမ့ၢ်တဟံးန့ၢ်တၢ်အီၣ်ဘၣ်ဒီး နစိၥ်တၢ်တန့ၢ်နီတမံၤလၢၤဘၣ်." Lloyd W. Daly, Aesop Without Morals (New York: Thomas Yoseloff, 1961), p. 148.

မ့ၢ်သနၥ်က့ဒ်န့ၣ်ဒီး, စီၤပီလူးသူၦၤကညီအနီၢ်ခိလၢကဒုးအိၣ်ထီၣ် နီၢ်သးအတၢ်အိၣ်အသးအဂ့ၢ်န့ၣ်လီၤ. လၢစီၤပီလူးအဂီၢ်န့ၣ်, ၦၤကညီအနီၢ်ခိ- ဒီးတၢ်အိၣ်ဖှိၣ်လၢအမ့ၢ်ကစၢ်ခ၇ံၥ်အနီၢ်ခိအံၤ- ပၥ်ဖှိၣ်ထီၣ်အသးဒ်တၢ်အကုး အကျီသ့ၣ်တဖၣ်လၢ အအိၣ်ဒီးအတၢ်ဖံးတၢ်မၤလီၤဆီလၢအမၤတၢ်တပူၤဃီ လၢနီၢ်ခိအတၢ်အိၣ်ဆူၣ်အိၣ်ခခ့ျအဂီၢ်န့ၣ်လီၤ. ဖဲအ့းဖ့းစူး ၄း၁-၁၆ အပူၤန့ၣ်, စီၤပီလူးပၥ်ဖျါထီၣ်ကဒီးနီၢ်ခိအတၢ်ဒိတၢ်တဲၥ်လၢအသူတ့ၢ်ဝဲလၢအပူၤကွံၥ် (၇ိမ့ၤ ၁၂း၃-၈, ၁က၇ံၣ်သူး ၁၂း၁၂-၃၁) န့ၣ်လီၤ. ဆၢကတီၢ်ခဲအံၤန့ၣ်, ကစၢ်ခ၇ံၥ်မ့ၢ်နီၢ်ခိအခိၣ်တဖျၢၣ်, ဟ့ၣ်လီၤနီၢ်ခိလၢ "တၢ်ဟ့ၣ်" ဆူၦၤဂီၢ်မုၢ် အအိၣ် လၢအပၥ်ဖှိၣ်ထီၣ်နီၢ်ခိအံၤဒီးတၢ်အဒ့ကိးဒ့ဒဲး- တၢ်အိၣ်ဖှိၣ်ဖိကိးဂၤဒဲး- ဟ့ၣ်လီၤအတၢ်သ့တၢ်ဘၣ်တဖၣ်ဆူနီၢ်ခိဒီတဂၤညါအဂီၢ်န့ၣ်လီၤ.

စီၤပီလူးအတၢ်ထံၣ်လၢ တၢ်ပၥ်ဖှိၣ်ထီၣ်နီၢ်ခိလၢအဆူၣ်အခခ့ျအံၤ မၤစၢၤၦၤလၢကနၢ်ပၢၢ်ကစၢ်ယွၤအတၢ်ပညိၣ်လၢပဂီၢ် ဒ်အမ့ၢ်တၢ်အိၣ်ဖှိၣ်လၢ သူထီၣ်သၣ်ထီၣ်ဝဲလၢအပၥ်ဖှိၣ်ထီၣ်အသးလၢခ၇ံၥ်ပူၤအဃိန့ၣ်လီၤ.