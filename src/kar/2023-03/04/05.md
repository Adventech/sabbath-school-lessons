---
title:  အခဲအံၤဘၣ်တၢ်ဆိၣ်ဂ့ၤလီၤထူလီၤယိၥ်လၢတၢ်ဘျုးတၢ်ဖှိၣ်အပူၤ
date:   19/07/2023
---

`ထိၣ်သတြီၤကစၢ်ယွၤအတၢ်ကူၣ်ထီၣ်ဖးလီၤဖဲ အ့းဖ့းစူး ၁း၃, ၄ အပူၤဃုၥ်ဒီးတၢ်အဘျုးအဖှိၣ်အစိၤစိၤအဃၣ်ဃၣ်လၢတၢ်ကူၣ်ထီၣ်ဖးလီၤအံၤ အပူၤ ဖဲအ့းဖ့းစူး ၂း၇ န့ၣ်တက့ၢ်. တၢ်လၢအလီၢ်အိၣ်ဒိၣ်ကတၢၢ်တဖၣ်ဒီး ကစၢ်ယွၤအဖီတၢၣ်တဖၣ်လၢ "တၢ်မူထူယိၥ်အတၢ်ကူၣ်ထီၣ်ဖးလီၤ" အပူၤ အံးန့ၣ်မ့ၢ်မနုၤလဲၣ်.`

တၢ်မၤတၢ်ဖျိထီၣ်ကၠိအမူးန့ၣ် မ့ၢ်တၢ်မၤလၤမၤကပီၤလၢအဒိၣ်မး တမံၤလၢတီၤဖုၣ်အဂီၢ်မ့ၢ်ဂ့ၤ Ph.D  အဂီၢ်မ့ၢ်ဂ့ၤန့ၣ်လီၤ. တၢ်ဖျိထီၣ်ကၠိအံၤ ပၥ်ပနီၣ်တၢ်မၤလၢမၤၦဲၤတၢ်တမံၤလၢကခါထီၣ်ခီၣ်ဆူညါတတီၤလၢ တၢ်ဖံး တၢ်မၤအပူၤအဂီၢ်န့ၣ်လီၤ. အ၇့ဒိၣ်မးလၢ ပဝဲၦၤစူၢ်က့ၤနၥ်က့ၤတၢ်တဖၣ် ကနၢ်ပၢၢ်တၢ်သးခုအကစီၣ်တၢ်မ့ၢ်တၢ်တီအဒိၣ်အယိၥ်အံၤန့ၣ်လီၤ. ပဖျိထီၣ် ကၠိလၢတၢ်ဘျုးတၢ်ဖှိၣ်အပူၤအံၤ တသ့နီတဘျီဘၣ်. တၢ်မၤလၤမၤကပီၤ တအိၣ်ဝဲနီတစုလၢပကဒိးန့ၢ်ဘၣ် Ph.D အတၢ်ဘျုးတၢ်ဖှိၣ်အံၤ မ့တမ့ၢ် ဖျိထီၣ်ကၠိလၢပတၢ်လိၣ်ဘၣ်အီၤအပူၤအံၤန့ၣ်ဘၣ်.

စီၤပီလူးပၥ်ဂၢၢ်ပၥ်ကျၢၤတၢ်မ့ၢ်တၢ်တီအံၤဖဲ အ့းဖ့းစူး ၂း၇, မၤဆူၣ် ထီၣ်အသဟီၣ်လၢတၢ်စံၣ်စိၤတဲစိၤအတၢ်ကွဲးလၢအလုၢ်ဒိၣ်ၦ့ၤဒိၣ်န့ၣ်လီၤ. ကစၢ်ယွၤမၤတ့ၢ်တၢ်လၢအပူၤကွံၥ်လၢခ၇ံၥ်အပူၤ ဒ်သိးကအုၣ်က့ၤခီၣ်က့ၤၦၤ, ဒုးနဲၣ်ဖျါၦၤလၢအမ့ၢ်ၦၤမၤသကိးတၢ်ဃုၥ်ဒီးခ၇ံၥ်လၢအတၢ်ဂဲၤဆၢထၢၣ် သမူထီၣ်, အတၢ်က့ၤထီၣ်ဆူမူခိၣ်ဒီးတၢ်ဒုးဆ့ၣ်နီၤအီၤလၢမူခိၣ်အလီၢ်တဖၣ် အပူၤန့ၣ်လီၤ (အ့းဖ့းစူး ၂း၄-၆). ကစၢ်ယွၤအတၢ်တိၥ်ပၥ်အံၤ တကတၢၢ်ဝဲ တသ့လၢတၢ်ဘျုးတၢ်ဖှိၣ်လၢအပူၤကွံၥ်အဂီၢ် ဒီးတၢ်သးကညီၤလၢအဆၢကတီၢ် အံၤအဂီၢ်ဒ်ဘၣ်န့ၣ်လီၤ. ကစၢ်ယွၤအတၢ်တိၥ်ပၥ်အံၤ အိၣ်သူၣ်လီၤအသးလၢ ကစၢ်ယွၤအတၢ်ကူၣ်ထီၣ်ဖးလီၤလၢဟီၣ်ခိၣ်တချုးကဲထီၣ်ဒ်ဘၣ်လံၤလံၤ (အ့းဖ့းစူး ၁း၄) ဒီးထီထီၣ်ဝဲလီၤထူလီၤယိၥ်လၢခါဆူညါအဂီၢ်န့ၣ်လီၤ. ပၥ်ဃုၥ်စ့ၢ်ကီး "တၢ်ဆၢကတီၢ်တဖၣ်လၢကဟဲဝဲ" န့ၣ်လီၤ (အ့းဖ့းစူး ၂း၇). ကစၢ်ယွၤအတၢ်တိၥ်ပၥ်လၢတၢ်အထူအယိၥ်ခါဆူညါအဂီၢ်န့ၣ်အံၤ အိၣ်သူၣ် လီၤအသးလၢတၢ်တမံၤဃီလၢအတၢ်မၤလၢအပူၤကွံၥ်ဒီးအဆၢကတီၢ်ခဲအံၤ အပူၤ- တၢ်ဘျုးတၢ်ဖှိၣ်အတၢ်ဘျၢန့ၣ်လီၤ. လၢ "ခဲကိၥ်အစိၥ်အဃၣ်တဖၣ်" အပူၤန့ၣ်, ကစၢ်ယွၤကွၢ်ဆူညါလၢတၢ်ပၥ်ဖျါထီၣ် "အတၢ်မၤဂ့ၤၦၤထူးထူး တီၤတီၤလၢတၢ်ထိၣ်ဒွးအီၤတန့ၢ်ဘၣ်လၢယ့ၣ်ရှူးခ၇ံၥ်အပူၤ" န့ၣ်လီၤ (အ့းဖ့းစူး ၂း၇).

စီၤပီလူးဆိကမိၣ်ထီၣ်ကစၢ်ယွၤအဘျုးအဖှိၣ်အံၤ လၢအမ့ၢ်တၢ်လုၢ်ဒိၣ် ၦ့ၤဒိၣ်တမံၤ မ့တမ့ၢ်တၢ်ထူးတၢ်တီၤအလုၢ်ဒိၣ်ၦ့ၤဒိၣ်လၢသ့ၣ်ညါအလုၢ်အၦ့ၤ တသ့ဘၣ်တမံၤလၢၦၤစူၢ်က့ၤနၥ်က့ၤတၢ်တဖၣ်ကဟံးန့ၢ်အီၤလၢအဝဲသ့ၣ် တၢ်လိၣ်ဘၣ်အပူၤအဂီၢ်န့ၣ်လီၤ (ထိၣ်သတြီၤ အ့းဖ့းစူး ၁း၇ ဒီး အ့းဖ့းစူး      ၃း၈ တက့ၢ်) ကစၢ်ယွၤအတၢ်သူၣ်အိၣ်သးအိၣ်အဒိၣ်အမုၢ်လၢပဂီၢ်အံၤ ကဲထီၣ်တၢ်အစိၤအဃၣ်လၢကတၢၢ်တသ့ဝဲဘၣ်ဒီး မူခိၣ်အလီၢ်အံၤလီၣ်ဖျါထီၣ် အဘျုးအဖှိၣ်န့ၣ်လီၤ. 

"ကစၢ်ခ၇ံၥ်အတၢ်အိၣ်ဆိးလၢပကျါအံၤ လီၣ်ဖျါထီၣ်ယွၤလၢ ၦၤကညီဒီးကလူးတဖၣ်အကျါလီၤ- ဘၣ်ဆၣ်အတၢ်လီၣ်ဖျါထီၣ်အသးအံၤ တမ့ၢ်ထဲၦၤဟီၣ်ခိၣ်ဖိသ့ၣ်တဖၣ်အဂီၢ်ဘၣ်လီၤ. ပဟီၣ်ခိၣ်ဆံးကိၥ်ဖိအံၤ မ့ၢ်တၢ်ဘၣ်တ့အလံၥ်တၢ်မၤလိတဘ့ၣ်န့ၣ်လီၤ. ကစၢ်ယွၤအတၢ်ဘျုးတၢ်ဖှိၣ် အတၢ်တိၥ်ပၥ်လၢအလီၤလိၣ်လီၤလး, အတၢ်အုၣ်က့ၤခီၣ်က့ၤတၢ်အဲၣ်အဒိၣ် အယိၥ်အံၤ မ့ၢ်တၢ်ဂ့ၢ်မိၢ်ၦၢ်တမံၤလၢ "မူခိၣ်ကလူးသးအိၣ်ကွၢ်ဝဲ" ဒီးကမ့ၢ် တၢ်မၤလိတမံၤလၢအစိၤစိၤအဃၣ်ဃၣ်အပူၤန့ၣ်လီၤ. ၦၤလၢအဘၣ် တၢ်အုၣ်က့ၤခီၣ်က့ၤအီၤ, ဒီးၦၤလၢတလီၤကမၣ်ဘၣ်တဖၣ်ခံဖုလၢၥ်ကထံၣ် ထူၣ်စုညါအံၤ လၢအမ့ၢ်တၢ်မၤလိစဲးအ့ၣ်ဒီးတၢ်သး၀ံၣ်န့ၣ်လီၤ. ကထံၣ်ဘၣ် ကစၢ်ခ၇ံၥ်အတၢ်လၤတၢ်ပီၤလၢအမဲၥ်လိၤအနီၢ်ကစၢ်ဒၣ်ဝဲအတၢ်ဟ့ၣ်လိၤ တၢ်အဲၣ်လၢအသးသမူန့ၣ်လီၤ. (Ellen G. White, The Desire of Ages, pp. 19, 20).