---
title:  ကစၢ်ယွၤမၤပူၤဖျဲးၦၤဒ်လဲၣ်
date:   15/07/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၂း၁-၁၀း  အ့းဖ့းစူး ၅း၁၄;  ၇ိမ့ၤ ၅း၁၇;  အ့းဖ့းစူး ၅း၆;  ၂တံၤမသ့း ၁း၇. 

> <p>တၢ်ကလုၢ်ထူ</p>
> "မ့မ့ၢ်ယွၤလၢအသူၣ်ကညီၤတၢ်ဒိၣ်သးကညီၤတၢ်အါန့ၣ်, မ့ၢ်အအဲၣ်ၦၤကွံၦၤအါအါကလဲၥ်အဃိဒီး, ၦၤလၢအသံလၢတၢ်ကမၣ်အပူၤ ပဝဲဒၣ်အံၤ, မၤမူထီၣ်က့ၤဃုၥ်ၦၤဒီးခ၇ံၥ်လီၤ" (အ့းဖ့းစူး ၂း၄, ၅).

ဖဲလါအီးထိဘၢၣ် ၁၄, ၁၉၈၇ န့ၣ်, Jessica McClure လၢ အသးအိၣ် ၁၈ လါတဂၤအံၤ လိၥ်ကွဲလၢအမုၢ်ဂၢ်ဟံၣ်အလီၢ်ခံဒီး လီၤတဲၥ် လၢထံကမျၢလီၢ်လံၤလၢအယိၥ် ၂၂ ပ့ၣ်အပူၤန့ၣ်လီၤ. ဖိသၣ်အတၢ်ကီ တၢ်ခဲအံၤ ထုးန့ၢ်ဟီၣ်ခိၣ်ဒီဘ့ၣ်အတၢ်သးအိၣ်လၢ (Taxas) အကီၢ်စဲၣ်အပူၤ န့ၣ်လီၤ. ဟီၣ်ခိၣ်အၦၤဒိကနၣ်တၢ်ဖိတဖၣ် ကွၢ်ဖိသၣ်အံၤ မံ, ဟီၣ်, သး၀ံၣ် တၢ်ဒီးကိးထီၣ်အမိန့ၣ်လီၤ. အဝဲသ့ၣ်ကွၢ်ၦၤမၤပူၤဖျဲးတၢ်ဖိသ့ၣ်တဖၣ်အူနုၥ် ကလံၤကဆှီဆူထံကမျၢအပူၤန့ၣ်လီၤ.

လၢခံကတၢၢ်န့ၣ်, ၅၈ နၣ်ရံၣ်ၢ်လၢအလီၤတဲၥ်၀ံၤအလီၢ်ခံန့ၣ်, ၦၤကွၢ်တၢ်ဖိလၢဟီၣ်ခိၣ်ချၢတထံၣ် Jessica ထူၣ်ဖျဲးထီၣ်လၢထံကမျၢအလီၢ် ၈ လဲးမးအပူၤ လၢအကတံၥ်ထီဃၥ်တ့ၢ်ဝဲအါန့ၢ်ခံနံၤအတီၢ်ပူၤညါလံန့ၣ်လီၤ. ၦၤဒိတၢ်ဂီၤဖိလၢအမံၤဟူသၣ်ဖျါလၢအမ့ၢ် Scott Shaw အံၤ ဒိပၥ်တၢ်ဂီၤ ဘၣ်ဃးဒီး ဲနျျငခၠ အမဲၥ်လၢအအိၣ်ဒီးတၢ်သူၣ်ကိၢ်သးဂီၤအပူၤ, ကွၢ်လီၤ အစုလၢတၢ်ဘိၣ်တံၢ်အီၤအဖၢမုၢ်အံၤန့ၣ်လီၤ.

တၢ်လၢအထုးန့ၢ်ၦၤသးဒိၣ်န့ၢ်ဒံးတၢ်မၤထူၣ်ဖျဲးထီၣ်က့ၤတၢ် အတၢ်မၤ အသးန့ၣ်တအိၣ်ဘၣ်, ဒီးစီၤပီလူးဟ့ၣ်ၦၤတၢ်ထူၣ်ဖျဲးထီၣ်အဂ့ၢ်အကျိၤလၢ အဒိၣ်ကတၢၢ်လၢဆၢကတီၢ်တဖၣ်ခဲလၢၥ်အပူၤ- တၢ်အုၣ်က့ၤခီၣ်က့ၤ ၦၤဟီၣ်ခိၣ်ဖိအတၢ်မၤအသးန့ၣ်လီၤ. (အ့းဖ့းစူး ၂း၁-၁၀) တၢ်မၤအသးအံၤ တမ့ၢ်ပူတယုၢ်လၢပဘၣ်မ့ၢ်ၦၤကွၢ်ကီတၢ်ဖိတဖၣ်လၢအကွၢ်ၦၤလၢအဘၣ် တၢ်မၤပူၤဖျဲးအီၤအံၤအဂ့ၢ်အကျိၤဘၣ် မ့မ့ၢ်တခီမ့ၢ်ပနီၢ်ကစၢ်ဒၣ်ဝဲထံၣ်ဘၣ် တၢ်အုၣ်အသးလၢတၢ်မၤပူၤဖျဲးၦၤအဂ့ၢ်အကျိၤန့ၣ်လီၤ.