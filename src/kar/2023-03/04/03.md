---
title:  ဘၣ်တၢ်လီန့ၢ်၀့ၤန့ၢ်တ့ၢ်လၢနီၢ်ကစၢ်ဖံးညၣ်အသးကွံတၢ်အပူၤ
date:   17/07/2023
---

> <p></p>
> "လၢအဝဲသ့ၣ်အကျါလၢထံးလၢမကိၥ်ပဝဲဒၣ်ခဲလၢၥ်အံၤ, ပအိၣ် ပဆိးလၢပဖံးပညၣ်အသးကွံတၢ်အပူၤ, ဒီးပမၤတၢ်ဖဲဒၣ်ပဖံးပညၣ်အသး, ဒီးဒ်းပသးကူၣ်တၢ်ဖးတၢ်အသိး, ဒီးပအိၣ်ဖျဲၣ်လၢၦၤဂ့ၤဘၣ်တၢ်သးဒိၣ်ထီၣ် ဒ်ၦၤဂၤအသိးန့ၣ်လီၤ" အ့းဖ့းစူး ၂း၃.

လၢကစၢ်ယွၤအတၢ်မၤဘၣ်ထွဲသးဒီးၦၤကညီအံၤအကျါ, အဝဲသ့ၣ်န့ၣ် တမ့ၢ်ထဲတၢ်ပၢအီၤလၢတၢ်စိတၢ်ကမီၤလၢအချၢလၢအဘၣ်တၢ်ပၥ်ဖျါအီၤဖဲ အ့းဖ့းစူး ၂း၂ အပူၤန့ၣ်ဘၣ်, မ့မ့ၢ်တခီတၢ်စိတၢ်ကမီၤလၢအပူၤဒၣ်ဝဲလၢအမ့ၢ် "ဖံးညၣ်အတၢ်သးကွံ, ဒီးမၤတၢ်ဖဲဒၣ်ဖံးညၣ်အသး, ဒီးကူၣ်တၢ်ဖးတၢ်အသိး" (အ့းဖ့းစူး ၂း၃; ထိၣ်သတြီၤ ယၤကိၥ် ၁း၁၄, ၁၅;  ၁ပ့းတရူး ၁း၁၄).

`စီၤပီလူးပၥ်တၢ်အခီပညီလၢအစံးလၢအၦၤဒိကနၣ်တၢ်ဖိတဖၣ်  မ့ၢ်တ့ၢ် "တၢ်သးဒိၣ်အဖိဒ်ၦၤဂၤအသိး" အံၤန့ၣ်ဒ်လဲၣ်. ထိၣ်သတြီၤ အ့းဖ့းစူး ၂း၃ ဒီး အ့းဖ့းစူး ၅း၆ တက့ၢ်.`

တၢ်မ့ၢ်တၢ်တီလၢသးသမူဟးမၢ်ကွံၥ်ဝဲဖဲအဆၢကတီၢ်ခဲအံၤန့ၣ် မ့ၢ်တၢ်လၢအလီၤသူၣ်အုးသးအုးအံၤဒိၣ်မးတမံၤလီၤ, ဘၣ်ဆၣ်ဒီး လၢမုၢ်နံၤ ခံကတၢၢ်အဂီၢ်န့ၣ် လီၤပျံၤဝဲဒိၣ်မးဒံးန့ၣ်လီၤ. ၦၤကညီသ့ၣ်တဖၣ်အံၤ,          မ့ၢ် "တၢ်သးဒိၣ်အဖိတဖၣ်ဒ်ၦၤဂၤအသိး" အဃိ, ဘၣ်ဆၢထၢၣ်လၢကစၢ်ယွၤ အတၢ်သးဒိၣ်ဖဲမုၢ်နံၤခံကတၢၢ်အတၢ်စံၣ်ညီၣ်အပူၤန့ၣ်လီၤ.

တၢ်ကတိၤလၢအမ့ၢ် "အိၣ်ဖျဲၣ်လၢၦၤဂ့ၤဘၣ်တၢ်သးဒိၣ်" အံၤ ဒုးနဲၣ်ဆူတၢ်လီၤပျံၤလီၤဖုးအမ့ၢ်အတီလၢအဂၤတမံၤစ့ၢ်ကီးလီၤ. ဖဲပအိၣ်ဒီး ၦၤအက့ၢ်အဂီၤအဆၢကတီၢ်အံၤ, ပနၢ်ပၢၢ်လၢတၢ်အိၣ်ဝဲတမံၤဒ်လၢအဆှၢ ၦၤဆူကျဲတလိၤတဃီၤဘၣ်အပူၤန့ၣ်လီၤ. ခ၇ံၥ်ဖိအတၢ်အိၣ်မူအံၤ, တမ့ၢ်ထဲ  တၢ်မၤနၢၤလုၢ်လၢ်သကဲးပဝာ်တဂ့ၤဘၣ်တမံၤ မ့တမ့ၢ်ခံမံၤဒီးမၤနၢၤတၢ်တရူး တၢ်ကမၣ်တၢ်ဒဲးတူၥ်တၢ်ဒဲးဘးလၢအမၤပျံၤမၤဖုးတၢ်ဖဲအဆၢကတီၢ်အံၤန့ၣ် ဘၣ်. တမ့ၢ်ထဲပြပၢဒီးတၢ်ဒဲးဘးသ့ၣ်တဖၣ်န့ၣ်ဘၣ်. ပဘၣ်တၢ်ကွဲၦၤလၢ ကပူထီၣ်ကစၢ်ယွၤဒီးဆှၢၦၤဆူနီၢ်ကစၢ်ဒၣ်ဝဲတၢ်ဟးဂူၥ်ဟးဂီၤအပူၤန့ၣ်လီၤ. ၦၤကညီအံၤ အိၣ်မူလၢတၢ်ဒဲးဘးဒီးနီၢ်ကစၢ်တၢ်မၤဟးဂူၥ်ဟးဂီၤအသးအပူၤ, လူၤပိၥ်ထွဲမုၣ်ကီၤလံၢ်အတၢ်ဆှၢတၢ်တွၤန့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ် တဖၣ်န့ၣ်မ့ၢ်တ့ၢ် "တၢ်သးဒိၣ်အဖိတဖၣ်" န့ၣ်လီၤ.

စီၤပီလူးပၥ်ဖျါထီၣ်လံၥ်ကျိၤအံၤ လၢအမ့ၢ်တၢ်လဲၤပူၤကွံၥ်အဂ့ၢ်န့ၣ် လီၤ- မ့ၢ်တ့ၢ်ၦၤဂ့ၤဒိးန့ၢ်ဘၣ်တၢ်သးဒိၣ်" (အ့းဖ့းစူး ၂း၃) အခီပညီန့ၣ် တမ့ၢ်လၢပအိၣ်ဖျဲၣ်လၢတၢ်အၢတၢ်သီအပူၤအံၤတအိၣ်လၢၤလၢၦၤစူၢ်က့ၤ နၥ်က့ၤတၢ်တဖၣ်အတၢ်အိၣ်မူအပူၤအဂီၢ်န့ၣ်ဘၣ်. လၢအလံၥ်ပူၤန့ၣ်, စီၤပီလူး ဟ့ၣ်ပလီၢ်ဝဲလၢ တၢ်ဒဲးဘးအတၢ်ဖံးတၢ်မၤအိၣ်သူၣ်လီၤအသးအံၤ, အိၣ်လီၤတဲၥ် ဒ်လၢခ၇ံၥ်ဖိတဖၣ်အတၢ်အိၣ်မူအပူၤန့ၣ်လီၤ. အခီပညီန့ၣ်မ့ၢ်ဝဲ, "နီၢ်ကစၢ်" လီၢ်လံၤအံၤတပၢလၢၤၦၤစူၢ်က့ၤနၥ်က့ၤတၢ်ဘၣ်, မ့ၢ်လၢကစၢ်ခ၇ံၥ်အတၢ်စိ တၢ်ကမီၤအံၤ "မၤလီၤမၢ်ကွံၥ်နီၢ်ကစၢ်လီၢ်လံၤ" ဒီး "ဒုးကူသိးထီၣ်နီၢ်ကစၢ်သီ" သ့ဝဲလၢတၢ်လီၤဂၥ်ယွၤ, လၢတၢ်တီတၢ်လိၤ, ဒီးတၢ်စီဆှံနီၢ်နီၢ်အပူၤလီၤ. (အ့းဖ့းစူး ၄း၂၂-၂၄).

`ၦၤလၢတလဲၤခီဖျိဘၣ်တၢ်သံၣ်သူမီၤကျၥ်ဘၣ်, လၢအဟ့ၣ်လီၤသးလၢ ခ၇ံၥ်ပူၤ၀ံၤဒၣ်လဲၥ်န့ၣ် မ့ၢ်အိၣ်ဝဲဒၣ်တဂၤဂၤဧါ. တၢ်လၢကသိၣ်ၦၤဘၣ်ဃး တၢ်သန့ၤသးလၢကစၢ်ခ၇ံၥ်အပူၤန့ၣ်မ့ၢ်မနုၤလဲၣ်.`