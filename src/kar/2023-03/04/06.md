---
title:  အခဲအံၤဘၣ်တၢ်မၤပူၤဖျဲးလၢယွၤ
date:   20/07/2023
---

`ဖးကဒီး အ့းဖ့းစူး ၂း၁-၁၀, ကွၢ်ထံစီၤပီလူးအတၢ်မၤကတၢၢ်လၢ လံၥ်စီဆှံအဆၢဖိတဖၣ်ဖဲ ၈-၁၀ န့ၣ်တက့ၢ်. တၢ်ဂ့ၢ်တၢ်ကျိၤလၢ စီၤပီလူး မၤကတၢၢ်အတၢ်ကတိၤဖဲအဆၢတဖၣ်အပူၤအံၤန့ၣ် မ့ၢ်မနုၤလဲၣ်.`

ဖဲ အ့းဖ့းစူး ၂း၁-၃ အပူၤန့ၣ်, စီၤပီလူးကွဲးဖျါလၢၦၤစူၢ်က့ၤနၥ်က့ၤ တၢ်လၢအ့းဖ့းစူးပူၤတဖၣ် အတၢ်အုၣ်က့ၤခီၣ်က့ၤတအိၣ်ထီၣ်အသးလၢ အဝဲသ့ၣ်အတၢ်ပၥ်သူၣ်ပၥ်သးဒီးအတၢ်အိၣ်တၢ်ဆိးဂ့ၤဝဲဘၣ်ဝဲအဃိန့ၣ်ဘၣ်. တၢ်ကွဲးစးထီၣ်အသးလၢအဝဲသ့ၣ်မ့ၢ်ၦၤလၢအသံတ့ၢ်လၢနီၢ်သးအတၢ်ဒဲးဘး အပူၤန့ၣ်လီၤ. တၢ်လၢအအိၣ်မူ မ့တမ့ၢ်တၢ်လၢအလုၢ်ဒိၣ်ၦ့ၤဒိၣ်လၢအဝဲသ့ၣ် အပူၤတအိၣ်နီတမံၤဘၣ် (အ့းဖ့းစူး ၂း၁). အဝဲသ့ၣ်ဘၣ်တၢ်မၤနၢၤအီၤလၢ တၢ်ဒဲးဘးလၢၥ်လၢၥ်ဆ့ဆ့န့ၣ်လီၤ (အ့းဖ့းစူး ၂း၁).

အဝဲသ့ၣ်ပၥ်ဖျါထီၣ်အနီၢ်ကစၢ်ဒၣ်ဝဲအကျဲတသ့ဘၣ်, အဝဲသ့ၣ် ဘၣ်တၢ်ပၢအီၤလၢမုၣ်ကီၤလံၢ်အနီၢ်ကစၢ်ဒၣ်ဝဲဒီး အဝဲသ့ၣ်အဖံးညၣ်အတၢ် သးကွံဒ်အသးအတၢ်ကူၣ်တၢ်သိးအပူၤန့ၣ်လီၤ (အ့းဖ့းစူး ၂း၂, ၃).

အဝဲသ့ၣ်တသ့ၣ်ညါလၢတၢ်လၢအအၢဒိၣ်န့ၢ်ဒံးအအံၤန့ၣ် မ့ၢ်သးသမူ လၢနီၢ်သးအပူၤတအိၣ်ဝဲဘၣ်န့ၣ်လီၤ. ဒ်သိးဒီးၦၤဟီၣ်ခိၣ်ဖိအဂၤသိး, အဝဲသ့ၣ် မ့ၢ်ကစၢ်ယွၤအမ့ၢ်အတီတဂၤအဒုၣ်အဒါဒီး သုးဃီၤအသးဆူကစၢ်ယွၤအတၢ် စံၣ်ညီၣ်အမုၢ်နံၤန့ၣ်လီၤ. အဝဲသ့ၣ်မ့ၢ် "တၢ်သးဒိၣ်ထီၣ်အဖိတဖၣ်" ဒ်ၦၤကညီ လၢအဂၤအသိးန့ၣ်လီၤ (အ့းဖ့းစူး ၂း၃).
လၢကသူၣ်လီၤသးလၢအဝဲသ့ၣ်နီၢ်ကစၢ်ဒၣ်ဝဲအတၢ်သ့ၣ်တၢ်ဘၣ် အပူၤအဂီၢ်န့ၣ်, အဝဲသ့ၣ်အတၢ်အုၣ်က့ၤခီၣ်က့ၤအိၣ်သူၣ်လီၤအသးလၢ ယွၤအတၢ်အဲၣ်လၢစံးအဂ့ၢ်တသ့ဘၣ်တမံၤအပူၤ - တၢ်အဲၣ်လၢစံးအဂ့ၢ်တသ့ ဘၣ်တမံၤန့ၣ်လီၤ. လၢတၢ်အဲၣ်ဒီးတၢ်သးကညီၤအပူၤအံၤန့ၣ်, ကစၢ်ယွၤ မၤတၢ်လၢအဝဲသ့ၣ်ဂီၢ်လၢခ၇ံၥ်ပူၤ, ဒုးမူဒုးဂဲၤထီၣ်က့ၤအဝဲသ့ၣ်လၢ နီၢ်သး အတၢ်သံအပူၤန့ၣ်လီၤ (အ့းဖ့းစူး ၂း၄). မ့ၢ်လၢယွၤနုၥ်လီၤမၤတၢ်လၢ တၢ်ဘၢၣ်စၢၤအံၤအဃိ, အဝဲသ့ၣ်ဒိးန့ၢ်ဘၣ်တၢ်ဆၢကတီၢ်အတၢ်လဲၤခီဖျိလၢ အဘၣ်သဂၢၢ်လိၥ်အသးဒီးကစၢ်ခ၇ံၥ်အနီၢ်ကစၢ်ဒၣ်ဝဲန့ၣ်လီၤ. လၢနီၢ်သး အတၢ်သံဒီးကုၢ်အလီၢ်ဒိၣ်ဒိၣ်ယိၥ်ယိၥ်အံၤအပူၤန့ၣ် အဝဲသ့ၣ်မူထီၣ်က့ၤဒီး ဘၣ်တၢ်စိၥ်အီၤဆူ "မူခိၣ်အလီၢ်တဖၣ်အပူၤ" ဒီးတၢ်ဒုးဆ့ၣ်နီၤဃုၥ်အဝဲသ့ၣ် လၢမူခိၣ်အလီၢ်ပစိၥ်ပူၤ" န့ၣ်လီၤ. ကစၢ်ယွၤအတၢ်ဟဲနုၥ်လီၤလၢတၢ်ဘၢၣ်စၢၤ ဒ်လီ၀ၢ်အဒံးခ@ခ@အသိးအံၤဘၣ်ဆၣ်, တမ့ၢ်တၢ်မၤအသးတစိၢ်တလီၢ်န့ၣ်ဘၣ်. အိၣ်ဒီးတၢ်ဂၢၢ်တၢ်ကျၢၤအထူအယိၥ်မ့ၢ်လၢကစၢ်ယွၤအဲၣ်ဒိးပၥ်ဖျါထီၣ်အဘျုး အဖှိၣ်ဒိၣ်လၢအဝဲသ့ၣ်အဖီခိၣ်လီၤထူလီၤယိၥ်လၢယ့ၣ်ရှူးခ၇ံၥ်အပူၤအံၤန့ၣ်လီၤ (အ့းဖ့းစူး ၂း၇).

လၢတၢ်မၤကတၢၢ်ကွံၥ် လံၥ်အ့းဖ့းစူး ၂း၁-၁၀, အဆၢဖိ ၈-၁၀ အံၤ အဂီၢ်န့ၣ်, စီၤပီလူးက့ၤကဒါဆူတၢ်လီၢ်လၢအမ့ၢ်အတၢ်ကွဲးအံၤ ကအိၣ်ကျၢၤ အသး- တၢ်အုၣ်က့ၤခီၣ်က့ၤအံၤ မ့ၢ်ယွၤအတၢ်မၤဒၣ်ဝဲ, တမ့ၢ်ၦၤကညီ အတၢ်မၤဘၣ်န့ၣ်လီၤ. တအိၣ်သူၣ်လီၤအသးလၢၦၤကညီဘၣ် မ့မ့ၢ်တခီ မ့ၢ်ယွၤအတၢ်ဟ့ၣ်န့ၣ်လီၤ. ၦၤကညီတဂၤမးပၥ်ကဖၢအသးသ့လၢအဝဲသ့ၣ် နီၢ်ကစၢ်ဒၣ်ဝဲမၤအီၤဘၣ်အဂီၢ်လီၤ (အ့းဖ့းစူး ၂း၈, ၉). မ့ၢ်လၢပဆၢထၢၣ် ဘၣ်လၢယွၤအဘျုးအဖှိၣ်ပူၤဃိ, ပဝဲၦၤစူၢ်က့ၤနၥ်က့ၤတၢ်တဖၣ်အံၤ လီၣ်ဖျါထီၣ် အဘျုးအဖှိၣ်, ဒီးထဲလၢအဘျုးအဖှိၣ်တမံၤအံၤန့ၣ်လီၤ. ပမ့ၢ်ယွၤအစုလီၢ်လၢ အဂ့ၤကတၢၢ်, ဘၣ်တၢ်တ့လီၤၦၤလၢ "ယ့ၣ်ရှူးခ၇ံၥ်အပူၤ" န့ၣ်လီၤ (အ့းဖ့းစူး ၂း၁၀).

`ဘၣ်မနုၤလၢပဘၣ်သ့ၣ်ညါနၢ်ပၢၢ်လၢပတၢ်အုၣ်က့ၤခီၣ်က့ၤအံၤ ဟဲလၢယွၤဒီးတအိၣ်သူၣ်လီၤအသးလၢပတၢ်မၤဂ့ၤဒၣ်ဝဲအပူၤအံၤန့ၣ်ဘၣ်လဲၣ်.`