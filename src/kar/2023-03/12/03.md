---
title:  ထံၣ်န့ၢ်တၢ်ဂံၢ်တၢ်ဘါလၢခ၇ံၥ်အပူၤ
date:   11/09/2023
---

စီၤပီလူးမၤကတၢၢ်အလံၥ်လၢအတၢ်ကိးဃီၤအဂံၢ်အဘါဆူၣ်လၢ ကဒုးတၢ်အဂီၢ်ဒီးပၥ်ဖျါထီၣ်တၢ်ဂ့ၢ်မိၢ်ၦၢ်လၢအ၇့ဒိၣ်လၢလံၥ်ဒီတဘ့ၣ်ညါအံၤ အပူၤန့ၣ်လီၤ. အဝဲပၥ်ဖျါထီၣ်အတၢ်ဂ့ၢ်မိၢ်ၦၢ်လၢအတၢ်မၤကတၢၢ်ကွံၥ် အလံၥ်အံၤအပူၤ, လီၣ်ဖျါထီၣ်ဝဲဒ်သုးခိၣ်တဂၤအတၢ်ကလုၢ်ကတိၤလၢ တၢ်ဒုးအဂီၢ်လၢအမ့ၢ်, "တၢ်ကတိၤလၢခံကတၢၢ်, ယပုၢ်သ့ၣ်ဝဲၢ်သ့ၣ်ဧၢ, အိၣ်ဆူၣ်အိၣ်ခခ့ျလၢကစၢ်အပူၤ, ဒီးလၢအဝဲဒၣ်အစိအကမီၤအဂံၢ်အဘါအပူၤ တက့ၢ်" (အ့းဖ့းစူး ၆း၁၀). လံၥ်စီဆှံဆၢလၢအအိၣ်လီၤတဲၥ်က့ၤတဖၣ်, (အ့းဖ့းစူး ၆း၁၁-၂၀) အံၤ, ဒုးနဲၣ်ဖျါထီၣ်က့ၤတၢ်ဂ့ၢ်မိၢ်ၦၢ်လၢအဒိၣ်အလဲၢ် န့ၣ်လီၤ.

`ဖးကဒီး အ့းဖ့းစူး ၆း၁၀-၂၀ တဘျီတက့ၢ်. မ့ၢ်နထံၣ်တၢ်ထီဒါ လိၥ်သးအနီၢ်ကီၢ်လၢအပၣ်ဃုၥ်ဒီးတၢ်စိတၢ်ကမီၤအံၤကဲထီၣ်စီၤပီလူးအတၢ် ဂ့ၢ်မိၢ်ၦၢ်အကံၢ်အလဲဒ်လဲၣ်တကလုၥ်လဲၣ်. ဘၣ်မနုၤလၢတၢ်ပၥ်တၢ်မ့ၢ် တၢ်တီလၢပမဲၥ်ညါအံၤ အ၇့ဒိၣ်မးလၢပတၢ်လဲၤတၢ်ဒီးယွၤလၢပတၢ်အိၣ်မူ ကိးနံၤဒဲးအပူၤအံၤန့ၣ်လီၤ.`

စီၤပီလူးပၥ်ကစၢ်ခ၇ံၥ်လၢအမ့ၢ်ၦၤစူၢ်က့ၤနၥ်က့ၤတၢ်တဖၣ် အတၢ်ဂံၢ်တၢ်ဘါလၢတၢ်ကတိၤလၢအမ့ၢ်, "လၢယွၤအစိအကမီၤအဂံၢ်အဘါ အပူၤ" (အ့းဖ့းစူး ၆း၁၀) ကစၢ်ယွၤအံၤ ဒ်အမ့ၢ်ကစၢ်ခ၇ံၥ်အသိးလၢ အဘၣ်တၢ်ပၥ်ဖျါထီၣ်အဂ့ၢ်ဖဲအ့းဖ့းစူး (အ့းဖ့းစူး ၂း၂၁; ၄း၁, ၁၇; အ့းဖ့းစူး ၅း၈; အ့းဖ့းစူး ၆း၁, ၂၁ န့ၣ်လီၤ). "တၢ်အိၣ်ဖှိၣ်အဂံၢ်အဘါအိၣ်သူၣ်လီၤ အသးလၢ ကစၢ်ခ၇ံၥ်လၢအဂဲၤဆၢထၢၣ်တဂၤအံၤအတၢ်ဂံၢ်တၢ်ဘါအပူၤ, တၢ်ဒုးသုးအသုးခိၣ်တဂၤန့ၣ်လီၤ." G. G. Findlay, The Epistle to the Ephesians (New York: Ray Long and Richard R. Smith, 1931), p. 398.

စီၤပီလူးသူတၢ်ကတိၤတဘျီဘၣ်တဘျီ ဖဲအ့းဖ့းစူး ၆း၁၀ အပူၤ, သူတၢ်လၢအဒ်သိးလိၥ်အသးလၢအမ့ၢ်တၢ်စိတၢ်ကမီၤ, တၢ်ဂံၢ်တၢ်ဘါ ဒ်သိး ကပၥ်ဖျါထီၣ်အတၢ်အဲၣ်ဖိးလၢအမ့ၢ် - တၢ်စိတၢ်ကမီၤလၢတၢ်အိၣ်ဖှိၣ် ပၥ်ဖျါထီၣ်အံၤန့ၣ် တမ့ၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်န့ၢ်သါဝဲအဂ့ၢ်ဘၣ် မ့မ့ၢ်တခီဟဲလီၤစၢၤလီၤသွဲၣ်ဝဲန့ၣ်လီၤ. ဟဲလၢကစၢ်ခ၇ံၥ်အအိၣ်န့ၣ်လီၤ. စီၤပီလူးပၥ်ဖျါထီၣ်တၢ်ဂ့ၢ်မိၢ်ၦၢ်အ၇့ဒိၣ်လၢလံၥ်အံၤအပူၤဖုၣ်ကိၥ်ဖိလၢ အမ့ၢ် ကစၢ်ယွၤအတၢ်စိတၢ်ကမီၤလၢအနီၤလီၤဆူၦၤစူၢ်က့ၤနၥ်က့ၤတၢ်တဖၣ်အအိၣ် န့ၣ်လီၤ (အ့းဖ့းစူး ၁း၁၉-၂၂; အ့းဖ့းစူး ၂း၄-၆; အ့းဖ့းစူး ၃း၁၆, ၁၇). တၢ်ဂံၢ်တၢ်ဘါလၢတၢ်ကီတၢ်ခဲအကတီၢ်အံၤ ဒီးခါဆူညါအဂီၢ်န့ၣ် တၢ်ကဘၣ် ထံၣ်န့ၢ်အီၤလၢၦၤစူၢ်က့ၤနၥ်က့ၤတၢ်သ့ၣ်တဖၣ်အပူၤဂၢၢ်ဂၢၢ်ကျၢၤကျၢၤဃုၥ်ဒီး ကစၢ်ခ၇ံၥ်လၢအဂဲၤဆၢထၢၣ်လၢတၢ်သံအပူၤဒီး ဘၣ်တၢ်ပၥ်ထီၣ်ထီအီၤ တဂၤအံၤန့ၣ်လီၤ.

ဖဲကစၢ်ခ၇ံၥ်မ့ၢ်ၦၤလၢအဟ့ၣ်လီၤတၢ်ဂံၢ်တၢ်ဘါဆူၦၤစူၢ်က့ၤနၥ်က့ၤ တၢ်သ့ၣ်တဖၣ်အအိၣ်အကတီၢ်န့ၣ်, (အ့းဖ့းစူး ၆း၁၀), ယွၤသၢဂၤတဂၤဃီ လၢၥ်အံၤ ဟ့ၣ်တၢ်ဂံၢ်တၢ်ဘါလၢနီၢ်သးအတၢ်ဒုးဒီးတၢ်အၢတၢ်သီအံၤန့ၣ်လီၤ. ပၢ်ကစၢ်ကတဲၥ်ကတီၤတၢ်စုကဝဲၤလၢအမ့ၢ်, "ယွၤအစုကဝဲၤတဖၣ်" (အ့းဖ့းစူး ၆း၁၁, ၁၃; ထိၣ်သတြီၤဒီး ယၡါယၤ ၅၉း၁၇ တက့ၢ်). လၢအပူၤကွံၥ်န့ၣ်, စီၤပီလူးတဲဖျါထီၣ်သးစီဆှံလၢအမ့ၢ်တၢ်ဟ့ၣ်ဂံၢ်ဟ့ၣ်ဘါၦၤစူၢ်က့ၤနၥ်က့ၤတၢ် တဖၣ်အဂီၢ် ခီဖျိတၢ်ထုကဖၣ်လၢအမ့ၢ်, "ဒ်သိးအကဟ့ၣ်လီၤသုဒ်အလၤထူး အကပီၤတီၤအသိး, လၢသုနီၢ်လၢညါကန့ၢ်ဘၣ်အဂံၢ်ဆူၣ်အဘါဆူၣ်လၢသး အဃိ" (အ့းဖ့းစူး ၃း၁၆) န့ၣ်လီၤ. ဖဲအံၤမ့ၢ်သးစီဆှံလၢအဟ့ၣ်လီၤ နး, "သးအနး, လၢအမ့ၢ်ကစၢ်ယွၤအကလုၢ်ကထါ" အံၤန့ၣ်လီၤ (အ့းဖ့းစူး ၆း၁၇). ဒ်န့ၣ်အသိးစ့ၢ်ကီး, ၦၤစူၢ်က့ၤနၥ်က့ၤတၢ်တဖၣ် ကဘၣ်ဃ့ဘါထုကဖၣ်ဝဲလၢ အမ့ၢ်, "ဘါထုကဖၣ်တၢ်လၢကယဲၢ်တၢ်ဘါထုကဖၣ်, ဒီးတၢ်ဃ့ကညးကီး အကတီၢ်ဒဲးလၢသုသူၣ်ကံၢ်ၣ်းလဲ" အပူၤန့ၣ်လီၤ. စီၤပီလူးမုၢ်လၢ်ဝဲလၢ အၦၤဒိကနၣ်တၢ်ဖိတဖၣ်ကနၢ်ပၢၢ်ဝဲကစၢ်ယွၤအတၢ်ဒုးကူဒုးသိးထီၣ်အဝဲသ့ၣ် လၢတၢ်စုကဝဲၤလၢကဒုးတၢ်ဒီးတၢ်အၢတၢ်သီအတၢ်စိတၢ်ကမီၤတဖၣ်အဂီၢ် န့ၣ်လီၤ.