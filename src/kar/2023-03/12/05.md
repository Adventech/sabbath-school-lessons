---
title:  ဆၢထၢၣ်လၢတၢ်ဒုးပျီလၢပျၢၤအဖီခိၣ်
date:   13/09/2023
---

`ဖးအ့းဖ့းစူး ၆း၁၀-၂၀ ခဲလၢၥ်ဒီးကွၢ်ထံကိးဘျီဒဲးလၢစီၤပီလူး အတၢ်သူလံၥ်မဲၥ်ဖျၢၣ်လၢအမ့ၢ် "ဆၢထၢၣ်" အံၤတက့ၢ်. ဘၣ်မနုၤလၢ တၢ်ကတိၤအံၤအ၇့ဒိၣ်မးလၢအဂီၢ်လဲၣ်.`

ပကဘၣ်နၢ်ပၢၢ်စီၤပီလူးအတၢ်သူတၢ်အဒိအတဲၥ်လၢအမ့ၢ်သုးမုၢ် အဂ့ၢ်အံၤလၢ အဘၣ်ဃးဒီးတၢ်ဒုးပျီလၢပျၢၤန့ၣ်လီၤ. "တၢ်ဆၢထၢၣ်" အံၤ အခီပညီမနုၤလဲၣ် (အ့းဖ့းစူး ၆း၁၁, ၁၃). တၢ်ကတိၤအံၤစံးထဲလၢ ကဘၣ်ဒီသဒၢသးအဂ့ၢ်ဧါ. တၢ်ဒုးအတၢ်ကတိၤလၢ Thucydides အတၢ်ကွဲး အပူၤန့ၣ် ပၥ်ဖျါထီၣ်တၢ်ဂ့ၢ်သၢထံၣ်လၢကဒိးန့ၢ်ဘၣ်တၢ်မၤနၢၤအဂီၢ်န့ၣ်လီၤ. (၁) သုးဖိန့ၣ်ကဘၣ် "ဘူးဒီးအဒုၣ်အဒါ" အခီပညီန့ၣ် အဝဲသ့ၣ်ကဘၣ် လဲၤထီၣ်ဆူညါဒီးသဂၢၢ်အဒုၣ်အဒါန့ၣ်လီၤး (၂) ၀ံၤကဒီးတဘျီ, အဝဲသ့ၣ် ကဘၣ်ဒုးတၢ်ဒီး "ဆၢထၢၣ်ဂၢၢ်ကျၢၤ" သဂၢၢ်ဒုးတၢ်ဒီးအဒုၣ်အဒါတဖၣ်န့ၣ် လီၤး (၃) လၢခံကတၢၢ်န့ၣ်, အဝဲသ့ၣ်ကဘၣ် "မၤနၢၤအဒုၣ်အဒါ" (ကွၢ် Thucydides, The Peloponnesian War [New York: E. P. Dutton, 1910], 4.10.1-5).

တၢ်ဆၢကတီၢ်လၢအ၇့ဒိၣ်ကတၢၢ်လၢအဟဲကဲထီၣ်သးလၢ တၢ်ဒုး တၢ်ယၤလၢပျၢၤန့ၣ် မ့ၢ်ဝဲတၢ်ဂ့ၢ်ခံထံၣ်တထံၣ်, ဖဲတၢ်ထီဒါလိၥ်သးခံမံၤအံၤ ဘၣ်သဂၢၢ်လိၥ်သး "ဃုၥ်ဒီးတၢ်စုကဝဲၤသီၣ်သMထုးအတၢ်ဘၣ်ဂံၥ်ဂူၥ်လိၥ် သးလၢ Xenophon ပၥ်ဖျါဝဲလၢအမ့ၢ် "တၢ်လီၤပျံၤလီၤဖုးအတၢ်လီၤၦီၢ်ကွံၥ်" န့ၣ်လီၤ. Victor Davis Hanson, The Western Way of War (New York: Oxford University Press, 1989), pp. 152, 153. တၢ်ဆၢထၢၣ် ဂၢၢ်ကျၢၤ, ဟံးဃၥ်တၢ်လီၢ်လၢကဒုးတၢ်အကတီၢ်အဂီၢ်အံၤ မ့ၢ်တၢ်ကိးတၤလၢ တၢ်ဒုးတၢ်ယၤလၢပျၢၤအဂီၢ်န့ၣ်လီၤ. ဖဲသုးဖိသ့ၣ်တဖၣ်ဒုးလိၥ်သးဘူးဘူး တံၢ်တံၢ်အကတီၢ်န့ၣ်, တကပၤဒီးတကပၤဂုၥ်ကျဲးစၢး "ဆီၣ်ဖျိးကွံၥ်" လိၥ်သး တဂၤဘၣ်တဂၤန့ၣ်လီၤ.

စီၤပီလူးအတၢ်ကိးဃီၤလၢ ကသိးထီၣ်စုကဝဲၤအံၤ ပၥ်ဖျါထီၣ် တၢ်ဒုးလၢသုးဖိသ့ၣ်တဖၣ် "၇ိဖှိၣ်ထီၣ်အသး, ကျီလိၥ်အသးလၢဘီလၢနး ဘူးဘူးတံၢ်တံၢ်န့ၣ်လီၤ." Victor David Hanson, The Western Way of War, p. 152 အအံၤ မ့ၢ်စီၤပီလူးအတၢ်ပၥ်ဖျါထီၣ်တၢ်အိၣ်ဖှိၣ်အတၢ် ဒုးထီဒါအဒုၣ်အဒါတဖၣ်လၢတၢ်ကနိအပူၤန့ၣ်လီၤ (အ့းဖ့းစူး ၆း၁၂; ကွၢ်မုၢ်ယဲၢ်နံၤအတၢ်မၤလိန့ၣ်တက့ၢ်). ဒီးစီၤပီလူးအတၢ်သူတၢ်ကတိၤလၢ အမ့ၢ် "ဆၢထၢၣ်" ဖဲအဆၢဖိ ၁၃ အံၤလၢအမ့ၢ် "ဒ်သိးသူဆၢထၢၣ်လၢ မုၢ်နံၤအၢန့ၣ်ကသ့" အဂီၢ်အံၤန့ၣ်လီၤ.

တၢ်အံၤတမ့ၢ်တၢ်အိၣ်ဘှံးအိၣ်သါအကတီၢ်ဘၣ်, ကဘၣ် "ဆၢထၢၣ်" အံၤမ့ၢ်ဝဲအိၣ်ဒီးတၢ်ဒုးတၢ်ယၤဆူၣ်ဆူၣ်ကလဲၥ်, သူတၢ်စုကဝဲၤကိးမံၤဒဲးလၢ တၢ်ဘၣ်သဂၢၢ်လိၥ်သးလၢတၢ်ဒုးပျီဘူးဘူးတံၢ်တံၢ်အပူၤအံၤန့ၣ်လီၤ. မ့ၢ်စ့ၢ်ကီး စီၤပီလူးအတၢ်ပၥ်ဖျါလၢအဘၣ်ဃးဒီးသုးမုၢ်ဒိၣ်အံၤလၢအတၢ်ဟ့ၣ်သဆၣ်ထီၣ် အပူၤပထံၣ်န့ၢ်အီၤလၢအမ့ၢ် "ဆၢထၢၣ်လၢသးတဖျၢၣ်ဃီဒီးလၢသုအိၣ်ဒီး သးတဖျၢၣ်ဃီ ဒီးဂုၥ်မၤဃုၥ်တၢ်လၢတၢ်နၥ်ဘၣ်ဃးဒီးတၢ်သးခုအကစီၣ်" (ဖံလံးပံၤ ၁း၂၇).

`ဖး ဧ့ၤဘြံၤ ၁၂း၄ တက့ၢ်. လံၥ်စီဆှံဆၢအံၤ မၤစၢၤနၤလၢ ကသ့ၣ်ညါတၢ်အခီပညီလၢအမ့ၢ်ဆၢထၢၣ်လၢကစၢ်အပူၤသ့ဝဲလၢကျဲဒ်လဲၣ်. တၢ်လၢအပၥ်ဖှိၣ်ထီၣ်အသးလၢတၢ်ဆၢထၢၣ်အဂီၢ်အံၤ မ့ၢ်မနုၤစ့ၢ်ကီးလဲၣ်.`