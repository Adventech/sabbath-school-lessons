---
title:  တၢ်ကိးဃီၤလၢကဆၢထၢၣ်ဂၢၢ်ကျၢၤ
date:   09/09/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၆း၁၀-၂၀း ၅မိၤၡွ ၂၀း၂-၄; ၇ိမ့ၤ ၁၃း၁၁-၁၄; ၁သ့းစၤလနံ ၅း၆-၈; ၁က၇ံၣ်သူး ၁၅း၂၃, ၂၄.

> <p>တၢ်ကလုၢ်ထူ</p>
> "တၢ်ကတိၤလၢခံကတၢၢ်, ယပုၢ်သ့ၣ်ဝဲၢ်သ့ၣ်ဧၢ, အိၣ်ဆူၣ်အိၣ်ခခ့ျလၢ ကစၢ်အပူၤ, ဒီးလၢအဝဲဒၣ်အစိအကမီၤအဂံၢ်အဘါအပူၤတက့ၢ်. သိးထီၣ် ယွၤအစုကဝဲၤခဲလၢၥ်, ဒ်သိးသုတြီမုၢ်ကီၤလံၢ်အတၢ်လီတၢ်၀့ၤကသ့န့ၣ် တက့ၢ်" (အ့းဖ့းစူး ၆း၁၀, ၁၁).

လၢတၢ်မဲၥ်ခံးသူထီၣ်အပူၤ, တၢ်အခ့အၦၤတဂၤခီၣ်ဘၣ်တိၢ်လၢ အဟံၣ်ဒၣ်ဝဲအပူၤဒီးထံၣ်တၢ်လီၤပျံၤလီၤဖုးလၢအမဲၥ်ညါတမံၤလၢအမ့ၢ်- ၦၤအါအါတဖုလၢၦဲၤဒီးတၢ်စုကဝဲၤ, သူၣ်ဒိၣ်သးဖျိး, "သုးမုၢ်ဒိၣ်, ကသ့ၣ်ဒီး လ့ၣ်ကဟၣ်တဖၣ်အိၣ်လၢတၢ်လီၢ်ကိးပူၤဒဲး" န့ၣ်လီၤ. စံးကတိၤတၢ်ဒီး ၀ံအလံၤၡါလၢတၢ်ကစီၣ်အံၤ ဒီးအတၢ်သံကွၢ်အိၣ်ထီၣ်ဝဲလၢ, "ယကစၢ်ဧၢ, အခဲအံၤပဘၣ်မၤဒ်လဲၣ်" န့ၣ်လီၤ.

စီၤအလံၤၡါကတိၤဆၢတၢ်ဒီးစံး, "ပျံၤတၢ်တဂ့ၤ. အဂ့ၢ်ဒ်အံၤ, ၦၤအိၣ်ဒီးၦၤအံၤအါန့ၢ်ၦၤအိၣ်ဒီးအီၤတက့ၢ်လီၤ." တၢ်စံးဆၢတမံၤလၢ အခ့ အၦၤတဂၤတူၢ်လိၥ်ဝဲတသ့ဘၣ်န့ၣ်လီၤ. ၀ံအလံၤၡါထုးဃီၤဒီးဃ့တၢ်လၢ အဂီၢ်ဒ်အံၤ, "ယွၤဧၢ, အိးထီၣ်အမဲၥ်ဒ်သိးအကထံၣ်တၢ်တက့ၢ်." ၀ံအတၢ် ထုကဖၣ်အံၤ ဘၣ်တၢ်စံးဆၢအီၤတဘျီဃီန့ၣ်လီၤ. တၢ်အခ့အၦၤအံၤ လဲၤဆူ တိၥ်အဖီခိၣ်တဘျီကဒီး, ဘၣ်ဆၣ်တဘျီအံၤတၢ်တထံၣ်တၢ်ဒီးတၢ်ထံၣ်တၢ် အနီၣ်ကျၢၢ်ဘၢမဲၥ်လၢအဘၢၣ်စၢၤအံၤ အိၣ်ထီၣ်သးန့ၣ်လီၤ. ခဲအံၤအဝဲထံၣ် တမ့ၢ်ထဲသုးမုၢ်တဖုဘၣ်, ထံၣ်ဝဲခံဖုန့ၣ်လီၤ. "ဒီးယွၤအိးထိၣ်ၦၤဖိၣ်သၣ်ခွါ တဂၤအမဲၥ်န့ၣ်, ဒီးထံၣ်တၢ်, ဒီးကွၢ်ကွၢ်, ကစၢၢ်ကလိၦဲၤဝဲဒီးကသ့ၣ်မ့ၣ်အူ, ဒီးလ့ၣ်ကဟၣ်မ့ၣ်အူအိၣ်၀းတ၇ံးစီၤအလံၤၡါန့ၣ်လီၤ" (၂စီၤပၤ ၆း၁၅-၁၇).

ဖဲစီၤပီလူးကွဲးလံၥ် အ့းဖ့းစူး ၆း၁၀-၂၀ အကတီၢ်န့ၣ်, အဝဲဃ့လၢ ၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ် လၢကဒိးန့ၢ်ဘၣ်တၢ်ထံၣ်အါထီၣ်ဒ်သိး ကထံၣ်တၢ်ထီဒါလိၥ်သးအဒိၣ်အမုၢ်အံၤလီၤတံၢ်လီၤဆဲးဒီးဟံးန့ၢ်တၢ်မုၢ်လၢ် လၢအဘၣ်တၢ်လီၣ်ဖျါထီၣ်အီၤန့ၣ်လီၤ.