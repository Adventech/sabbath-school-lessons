---
title:  တၢ်ဒုးတၢ်ယၤအတၢ်ကတိၤ
date:   10/09/2023
---

`မၤလိစီၤပီလူးအလံၥ်ကွဲးလၢခံကတၢၢ်ဖဲ အ့းဖ့းစူး ၆း၁၀-၂၀ အပူၤ အံၤန့ၣ်တက့ၢ်. စီၤပီလူးအတၢ်ဒုးကိးသတြီထီၣ်အံၤ အခီပညီအိၣ်လၢပဂီၢ် လၢမုၢ်မဆါတနံၤအံၤဒ်ပမ့ၢ်ၦၤဒုးတၢ်လၢတၢ်ထီဒုၣ်ဒါလိၥ်အသးအဒိၣ်အမုၢ် အပူၤအံၤန့ၣ်ဒ်လဲၣ်.`

စီၤပီလူးမၤကတၢၢ်လံၥ်အ့းဖ့းစူးလၢတၢ်ကိးဃီၤဒ်ကဒုးတၢ်အဂီၢ်, သဆၣ်ထီၣ်ၦၤစူၢ်က့ၤနၥ်က့ၤတၢ်တဖၣ်လၢ ကဆၢထၢၣ်ဂၢၢ်ကျၢၤလၢတၢ်အိၣ်ဖှိၣ် အတၢ်ဒုးဒီးတၢ်အၢတၢ်သီအံၤအဂီၢ်န့ၣ်လီၤ (အ့းဖ့းစူး ၆း၁၀-၂၀). စးထီၣ် ဝဲလၢအတၢ်ဟ့ၣ်သဆၣ်ထီၣ်လၢအမ့ၢ် "အိၣ်ဆူၣ်အိၣ်ခခ့ျလၢကစၢ်အပူၤ" (အ့းဖ့းစူး ၆း၁၀), လၢအစံးကတိၤဒီးဝဲလၢအတၢ်ကိးဃီၤဒ်အမ့ၢ် "သိးထီၣ်ယွၤ အစုကဝဲၤခဲလၢၥ်" (အ့းဖ့းစူး ၆း၁၁) န့ၣ်လီၤ. အဝဲဆီၣ်ထွဲအတၢ်ကိးဃီၤ အတၢ်တိၥ်ပၥ်လၢ "ဒ်သိးသုBကီမုၣ်ကီၤလံၢ်အတၢ်လီတၢ်၀့ၤကသ့" (အ့းဖ့းစူး ၆း၁၁), ဒီးဟ့ၣ်လီၤတၢ်ဆိကမိၣ်ဆိကမးလၢအမ့ၢ် - "ပကနိဒီးတၢ်အခိၣ်, ဒီးတၢ်စိတၢ်ကမီၤ" န့ၣ်လီၤ (အ့းဖ့းစူး ၆း၁၂). လၢအတၢ်ပၥ်ဖျါတၢ်ဂ့ၢ် တၢ်ကျိၤလၢၥ်လၢၥ်ဆ့ဆ့အပူၤန့ၣ်, စီၤပီလူးကိးဃီၤကဒီးဝဲလၢ "ကသိးထီၣ် တၢ်စုကဝဲၤ" တဖၣ် ဒ်သိးကဆၢထၢၣ်ဂၢၢ်ကျၢၤလၢတၢ်ဒုးအပူၤ (အ့းဖ့းစူး ၆း၁၃), ကံၢ်တူၥ်ထီၣ်ယီၢ်ဒ့, သိးထီၣ်သဃိး, ခီၣ်ဖံးခီၣ်ဖျီၣ်, ကတီၤ, ကုၢ်ထီၣ်ခိၣ်ကုၥ်သုး ဒီးဟံးထီၣ်နးန့ၣ်လီၤ (အ့းဖ့းစူး ၆း၁၄-၁၇). စီၤပီလူးကွဲမုၥ်ၦၤစူၢ်က့ၤနၥ်က့ၤ ယွၤတဖၣ်လၢ အအိၣ်ဒီးတၢ်စုကဝဲၤခဲလၢၥ်အခဲအံၤန့ၣ်လၢကလဲၤနုၥ်ဆူ တၢ်ဒုးတၢ်ယၤအပူၤ, ကဒုးတၢ်ဒ်သိးသုးဖိလၢပျၢၤဒုးတၢ်အသိးလၢအမ့ၢ်- တၢ်ဃ့ဘါထုကဖၣ်အံၤန့ၣ်လီၤ (အ့းဖ့းစူး ၆း၁၈-၂၀).

ခီဖျိတၢ်ပၥ်ဖျါထီၣ်တၢ်ဒုးအတၢ်ဟ့ၣ်သဆၣ်ထီၣ် မ့တမ့ၢ်တၢ်စံးကတိၤ ဘၣ်ဃးတၢ်ဒုးတၢ်ယၥ်အဂ့ၢ်လၢလံၥ်စီဆှံအလီၢ်လံၤတကတြူၢ်အပူၤအံၤန့ၣ်, စီၤပီလူးစံးကတိၤတၢ်အိၣ်ဖှိၣ်အတၢ်ဖံးတၢ်မၤအဂ့ၢ်လၢ အမ့ၢ်တၢ်ဒုးတၢ်ယၤ ဒီးသုးအတၢ်စုကဝဲၤသ့ၣ်တဖၣ်န့ၣ်လီၤ. စီၤပီလူးဒုးနဲၣ်ဖျါထီၣ်အတၢ်ကလုၢ် လၢအမ့ၢ်, "အိၣ်ဆူၣ်အိၣ်ခခ့ျလၢကစၢ်အပူၤ ဒီးလၢအဝဲဒၣ်အစိအကမီၤအဂံၢ် အဘါအပူၤတက့ၢ်" (အ့းဖ့းစူး ၆း၁၀).

တၢ်ဒုးတၢ်ယၤအတၢ်ဟ့ၣ်ဂံၢ်ဟ့ၣ်ဘါလၢ လံၥ်စီဆှံအလီၢ်လံၤပူၤအံၤ (ကွၢ်တၢ်အဒိဖဲ ၅မိၤၡွ ၂၀း၂-၄; စံၣ်ညီၣ်ကွီၢ် ၇း၁၅-၁၈; ၂ကွဲးနီၣ်တၢ် ၂၀း၁၃-၂၀း ၂ကွဲးနီၣ်တၢ် ၃၂း၆-၈; နဃ့မယၤ ၄း၁၄, ၁၉, ၂၀) ဒုးနဲၣ်ဖျါထီၣ် ၦၤအံၣ်စ၇့လးဖိမၤနၢၤတၢ်လၢတၢ်ဒုးပူၤအံၤ တမ့ၢ်လၢအတၢ်စုကဝဲၤဂ့ၤဝဲ အဃိဘၣ် မ့တမ့ၢ်အသုးမုၢ်တဖၣ်အါန့ၢ်အဒုၣ်အဒါတဖၣ်အဃိန့ၣ်ဘၣ်. မ့မ့ၢ်တခီ, အတၢ်မၤနၢၤန့ၣ်သနံးထီၣ်သးလၢ ကစၢ်ယွၤအတၢ်စိတၢ်ကမီၤဒီး အတၢ်အိၣ်ဆိးဒီးအဝဲသ့ၣ်ကျါအဃိန့ၣ်လီၤ. တၢ်မၤနၢၤအနီၣ်၀ံၥ်ခံန့ၣ် တမ့ၢ်လၢအဝဲသ့ၣ်နၥ်အနီၢ်ကစၢ်ဒၣ်ဝဲအဂံၢ်အဘါဘၣ်, မ့မ့ၢ်တခီ မ့ၢ်တၢ်နၥ် ဂၢၢ်ကျၢၤလၢကစၢ်ယွၤအတၢ်စိတၢ်ကမီၤဒီး အတၢ်ကတဲၥ်ကတီၤလၢအဝဲသ့ၣ် တၢ်မၤနၢၤအဂီၢ်န့ၣ်လီၤ. စီၤပီလူးသူတၢ်ဂ့ၢ်မိၢ်ၦၢ်အအံၤလၢ အတၢ်ဟ့ၣ်ဂံၢ် ဟ့ၣ်ဘါၦၤစူၢ်က့ၤနၥ်က့ၤတၢ်တဖၣ်အဂီၢ်ဒ်သိးဒီး (၁) ကအိၣ်ဒီးတၢ်သူၣ်ဆူၣ် သးဆူၣ်လၢကမၤတၢ်အိၣ်ဖှိၣ်အတၢ်မၤး (၂) ကအိၣ်ဒီးတၢ်တိၥ်သူၣ်ပၥ်သး လၢတၢ်သ့ၣ်တဖၣ်လၢအမၤဘၣ်ဒိဘၣ်ထံးအဝဲသ့ၣ်တၢ်အိၣ်မူဒီးတၢ်အုၣ်အသးး (၃) ကပၥ်ပနီၣ်ကစၢ်ယွၤအတၢ်ကတဲၥ်ကတီၤလၢတၢ်မၤနၢၤအဂီၢ်း ဒီး (၄) ကအိၣ်ဒီးတၢ်ပလီၢ်သးလၢတၢ်ဃူတၢ်ဖိးဒီးတၢ်မၤသကိးတၢ်အံၤလၢအမ့ၢ် တၢ်အ၇့ဒိၣ်တမံၤလၢၦၤစူၢ်က့ၤနၥ်က့ၤတၢ်တဖၣ်အကျါန့ၣ်လီၤ.

`စီၤပီလူးအတၢ်ဟ့ၣ်ပလီၢ်လၢအမ့ၢ်, "တမ့ၢ်ဘၣ်ပကနိဒီးတၢ်သွံၣ် ဒီးတၢ်ဖံးတၢ်ညၣ်ဘၣ်, မ့ၢ်လၢတၢ်အခိၣ်ဒီးတၢ်စိတၢ်ကမီၤယ" အံၤ သိၣ်လိၦၤ လၢတၢ်မၤနၢၤအဂီၢ်န့ၣ် ပတၢ်မုၢ်လၢ်ထဲတမံၤဧိၤန့ၣ်မ့ၢ်မနုၤလဲၣ်.`