---
title:  ကနိဒီးတၢ်အၢတၢ်သီအစိကမီၤတဖၣ်
date:   14/09/2023
---

`စီၤပီလူးအတၢ်ပၥ်ဖျါထီၣ်သးအအၢအသီအတၢ်စိတၢ်ကမီၤအမံၤ အကလုၥ်ကလုၥ်တဖၣ် ဖဲအ့းဖ့းစူး ၁း၂၁; အ့းဖ့းစူး ၃း၁၀း ဒီး အ့းဖ့းစူး ၆း၁၀-၂၀ အံၤ မ့ၢ်နဆၢတဲၥ်နဲသ့လၢအတၢ်တိၥ်ပၥ်အံၤမ့ၢ်မနုၤလဲၣ်.`

စီၤပီလူးပၥ်ဖျါထီၣ် "ပကနိ" (အ့းဖ့းစူး ၆း၁၂), သူဝဲဟ့းလ့ၣ်အလံၥ် မဲၥ်ဖျၢၣ်လၢအမ့ၢ်တၢ်ြပၢလၢကနိလိၥ်သးအဂီၢ် (pale) န့ၣ်လီၤ. မ့ၢ်လၢ တၢ်ကနိလိၥ်သးအံၤ မ့ၢ်တၢ်ကတဲၥ်ကတီၤတမံၤလၢတၢ်ဒုးတၢ်ယၤအဂီၢ်ဃိ, မ့ၢ်တၢ်ပၥ်ဖျါလၢအကြၢးတမံၤလၢတၢ်သူတၢ်စုကဝဲၤလၢတၢ်ဘၣ်သဂၢၢ်လိၥ်သး မဲၥ်သကိးမဲၥ်လၢတၢ်ဒုးပျီဖဲသုးမုၢ်ဒိၣ်ဒုးလိၥ်သးအကတီၢ်န့ၣ်လီၤ. စီၤပီလူး ဒုးဒိၣ်ထီၣ်တၢ်အမ့ၢ်အတီလၢၦၤစူၢ်က့ၤနၥ်က့ၤတၢ်တဖၣ် ကဘၣ်သဂၢၢ်ဒီး တၢ်အၢတၢ်သီအတၢ်စိတၢ်ကမီၤတဖၣ်န့ၣ်လီၤ.

အအံၤမ့ၢ်မံၤတဖၣ်လၢအဟ့ၣ်အဝဲသ့ၣ်န့ၣ်လီၤ.

| အ့းဖ့းစူး ၁း၂၁ | အ့းဖ့းစူး ၃း၁၀ | အ့းဖ့းစူး ၆း၁၂ |
| --- | --- | --- |
| တၢ်အခိၣ်ဒီးတၢ်အဒိၣ် အထီ | တၢ်အဒိၣ်အခိၣ် | တၢ်အခိၣ် |
| တၢ်ကဲကစၢ် | တၢ်အစိအကမီၤလၢ မူခိၣ်အလီၢ်တဖၣ် | တၢ်အစိအကမီၤ |
| ကယဲၢ်တၢ်အမံၤလၢ တၢ်ကိးဝဲထဲအအံၤ  တဃၣ်ဧိၤ | | အအံၤတဃၣ်အတၢ်ခံး အကစၢ် |
| | | တၢ်နါအိၣ်လၢမူခိၣ် အလီၢ်တဖၣ် |

လၢအတၢ်ပၥ်ဖျါအါထီၣ်အပူၤန့ၣ်, (ကယဲၢ်တၢ်အမံၤလၢတၢ်ကိးဝဲထဲအအံၤ တဃၣ်ဧိၤ, အ့းဖ့းစူး ၁း၂၁; "အအံၤတဃၣ်အတၢ်ခံးအကစၢ်, တၢ်နါအိၣ်လၢ မူခိၣ်" အ့းဖ့းစူး ၆း၁၂) စီၤပီလူးပၥ်ဂၢၢ်ပၥ်ကျၢၤဝဲလၢ တၢ်အၢတၢ်သီအတၢ်စိ တၢ်ကမီၤခဲလၢၥ်န့ၣ်, ဘၣ်အိၣ်လၢကစၢ်ခ၇ံၥ်အတၢ်ပၢအဖီလၥ်န့ၣ်လီၤ. (အ့းဖ့းစူး ၁း၂၁). ဘၣ်ဆၣ်ဒီး, တၢ်ဒုးတၢ်ယၤတဘျီလၢ်လၢ်မ့ၢ်ဂ့ၤ တဘၣ် ဆိကမိၣ်ဆံးဒုၣ်ဒါအတၢ်ဂံၢ်တၢ်ဘါဘၣ်န့ၣ်လီၤ. စီၤပီလူးဟ့ၣ်ပလီၢ်ၦၤလၢ လၢပတသဂၢၢ်ဒီးပဒုၣ်ဒါလၢအမ့ၢ်ၦၤကညီဘၣ်, မ့မ့ၢ်တခီ, "မ့ၢ်လၢတၢ်အခိၣ်, ဒီးတၢ်အစိအကမီၤ, ဒီးအအံၤတဃၣ်အတၢ်ခံးအကစၢ်, တၢ်နါအိၣ်လၢမူခိၣ် အလီၢ်တဖၣ်" (အ့းဖ့းစူး ၆း၁၂), "ဘၣ်တၢ်တီခိၣ်၇ိၥ်မဲအီၤလၢသုးခိၣ်ကျၢၢ် လီတၢ်၀့ၤတၢ်သ့တဂၤန့ၣ်လီၤ" (အ့းဖ့းစူး ၆း၁၁). ဘၣ်ဆၣ်ဒီး, ဖဲပကြၢးအိၣ်ဒီး တၢ်ပလီၢ်သူၣ်ပလီၢ်သးလၢပဒုၣ်ဒါလၢအဂံၢ်ဘါဆူၣ်တဂၤအံၤအကတီၢ်န့ၣ်, ပတဘၣ်ပျံၤဘၣ်ဖုးအဝဲသ့ၣ်န့ၣ်ဘၣ်. ကစၢ်ယွၤန့ၣ်အိၣ်ဒီးၦၤလၢတၢ်ဒုးပျီအပူၤ (အ့းဖ့းစူး ၆း၁၀) ဒီးဟ့ၣ်လီၤၦၤတၢ်စုကဝဲၤလၢအဂ့ၤကတၢၢ်, အနီၢ်ကစၢ် ဒၣ်ဝဲအတၢ်စုကဝဲၤလၢအမ့ၢ်, "ယွၤအစုကဝဲၤ" န့ၣ်လီၤ (အ့းဖ့းစူး ၆း၁၁; ထိၣ်သတြီၤ ယၡါယၤ ၅၉း၁၅-၁၇). အဝဲဟ့ၣ်လီၤတၢ်လၢပဂီၢ် လၢအမ့ၢ် အတၢ်မ့ၢ်တၢ်တီ, တၢ်တီတၢ်လိၤ, တၢ်ဃူတၢ်ဖိး, တၢ်စူၢ်တၢ်နၥ်ဒီးတၢ်အုၣ်က့ၤ ခီၣ်က့ၤဒီးသးစီဆှံန့ၣ်လီၤ (အ့းဖ့းစူး ၆း၁၃-၁၇). မ့ၢ်လၢကစၢ်ယွၤလဲၤလၢ ပမဲၥ်ညါဒီး ပနီၢ်ကစၢ်ဒၣ်ဝဲလၢၦဲၤဒီးတၢ်စုကဝဲၤလၢအဟ့ၣ်လီၤၦၤအံၤဃိဒီး, ပကရူဝဲအလီၢ်တအိၣ်ဘၣ် (၇ိမ့ၤ ၁၆း၂၀း ၁က၇ံၣ်သူး ၁၅း၂၃, ၂၄; ၂သ့းစၤလနံ ၂း၈).

`တၢ်မ့ၢ်တၢ်တီလၢတၢ်အၢတၢ်သီအတၢ်စိဒိၣ်ကမီၤထီလၢ ထီဒါၦၤအံၤ သိၣ်ၦၤမနုၤတမံၤလၢပဘၣ်ဟံးဃၥ်ကစၢ်ခ၇ံၥ်လၢအမ့ၢ်ၦၤတဂၤဒိၣ်န့ၢ်တၢ်စိ တၢ်ကမီၤအံၤတကးဒံးဘၣ်မၤနၢၤတ့ၢ်ဝဲအံၤအဂီၢ်န့ၣ်လဲၣ်.`