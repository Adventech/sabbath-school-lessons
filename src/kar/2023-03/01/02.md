---
title:  စီၤပီလူး, ၦၤစံၣ်တဲၤတဲလီၤတၢ်သးခုကစီၣ်ဆူအ့းဖ့းစူး
date:   25/06/2023
---

`စီၤပီလူးအတၢ်လဲၤအိၣ်သကိးၦၤအ့းဖ့းစူးအခီၣ်ထံးတဘျီဒီး အတၢ်လဲၤလၢအကတၢၢ်တဘျီန့ၣ် မ့ၢ်အမၤတၢ်မနုၤသ့ၣ်တဖၣ်လဲၣ်. (မၤတၢ် ၁၈း၁၈-၂၁). `

အ့းဖ့းစူး မ့ၢ်၀့ၢ်လၢအဒိၣ်တဖျၢၣ်လၢ၇ိမ့ၤအတၢ်ပၢတၢ်ြပးအအ၀့ၢ် ဖးဒိၣ်သ့ၣ်တဖၣ်အကျါ ဖဲၦၤဂီၢ်မုၢ်အိၣ်ဝဲဒၣ် ၂၅၀ယ၀၀၀ ဂၤညါန့ၣ်လီၤ. မ့ၢ်စ့ၢ်ကီး၀့ၢ်ခိၣ်လၢ၇ိမ့ၤအတၢ်ပၢတၢ်ြပးကီၢ်စဲၣ်တဘ့ၣ်လၢအထူးအတီၤကတၢၢ် တဖၣ်အကျါ လၢအ့ၡါ (Asia) အပူၤ လၢပသ့ၣ်ညါအီၤအဆၢကတီၢ်ခဲအံၤ လၢအမ့ၢ်အ့ၡါကီၢ်အဆံးတဘ့ၣ်အပူၤန့ၣ်လီၤ. ဖဲစီၤပီလူးအဆၢကတီၢ်န့ၣ်, ကီၢ်စဲၣ်အံၤဒိၣ်ထီၣ်ထီထီၣ်ဒီးထူးတီၤဝဲဒၣ်ဒိၣ်မးန့ၣ်လီၤ. အ့းဖ့းစူးအံၤ မ့ၢ်၀့ၢ်လၢအအိၣ်ဒီးကဘီသန့အဃိ, ကျဲမုၢ်ကျဲဘိသ့ၣ်တဖၣ် အိၣ်ဝဲအါမးလၢ ကလဲၤထီၣ်က့ၤလီၤတၢ်အဂီၢ်န့ၣ်လီၤ. ၦၤဂီၢ်မုၢ်သ့ၣ်တဖၣ်န့ၣ် ဘူၣ်ထီၣ် ဘါထီၣ်ကစၢ်တဖၣ်အါမး, ဒီးလၢအကျါန့ၣ်, အၢ်တ့းမံၤ (Artemis) အကစၢ်အံၤ ဘၣ်တၢ်ပၥ်အီၤလၢအမ့ၢ်ကစၢ်မုၣ်လၢအကဟုကယၥ်၀့ၢ်ဒီး မ့ၢ်ကစၢ်မုၣ်လၢအဒိၣ်ထီကတၢၢ်န့ၣ်လီၤ. ၦၤဂီၢ်မုၢ်တဖၣ်အတၢ်ဘူၣ်ထီၣ် ဘါထီၣ်အီၤန့ၣ် မ့ၢ်မူးပွဲအလုၢ်အလၢ်, တၢ်လိၥ်ခိၣ်လိၥ်ကွဲဒီးတၢ်မၤလၤ မၤကပီၤမူးသ့ၣ်တဖၣ်န့ၣ်လီၤ. (အၢ်တ့းမံၤအံၤ ၦၤ၇ိမ့ၤဖိသ့ၣ်တဖၣ်ကိးစ့ၢ်ကီး အီၤလၢ ဒဲၤယၤနါ (Dianna) န့ၣ်လီၤ (မၤတၢ် ၁၉း၂၄, ၃၅).

လၢခံက့ၤန့ၣ်, စီၤပီလူးဟဲက့ၤကဒါက့ၤဆူအ့းဖ့းစူးလၢ အတၢ်သးခု ကစီၣ်အတၢ်လဲၤသၢဘျီတဘျီအကတီၢ် (မၤတၢ် ၁၉း၁-၁၂), ဒီးအိၣ်ဆိးဝဲ ဖဲန့ၣ်သၢနံၣ်န့ၣ်လီၤ (မၤတၢ် ၂၀း၃၁). တၢ်မၢဖိအံၤ ဟ့ၣ်လီၤအတၢ်ဆၢကတီၢ် လၢလၢၦဲၤၦဲၤလၢအ့းဖ့းစူးဖိအဂီၢ် အိၣ်ဒီးတၢ်ပၥ်သူၣ်ပၥ်သးလၢကဒုးအိၣ်ဂၢၢ် ဆိးကျၢၤခ၇ံၥ်ဖိအတၢ်စူၢ်တၢ်နၥ်ဖဲတၢ်လီၢ်အအံၤန့ၣ်လီၤ.

`တၢ်လီၤဆီအတၢ်မၤအသးသ့ၣ်တဖၣ်လၢ အလီၣ်ဖျါထီၣ်တၢ်ယူးယီၣ် ပၥ်ကဲ "ကစၢ်ခ၇ံၥ်" ဖဲအ့းဖ့းစူးပူၤန့ၣ် မ့ၢ်မနုၤလဲၣ်.`

စီၤလူၤကၣ်ဒုးသ့ၣ်ညါတၢ်မၤအသးလီၤလိၢ်လီၤလးနွံမံၤလၢတၢ်လဲၤ တၢ်က့ၤအပူ, ဘၣ်ဃးၦၤယူဒၤဖိလၢအဟီထီၣ်ကွံၥ်တၢ်၀ံတၢ်နါသ့အဂ့ၢ်န့ၣ် လီၤ. လၢကစၢ်ခ၇ံၥ်အမံၤဒီးစီၤပီလူးအမံၤအဃိ, ၦၤယူဒၤဖိလၢအဟီထီၣ်ကွံၥ် တၢ်၀ံတၢ်နါတဖၣ်သူကမၣ်တၢ်အကျိၤအကျဲန့ၣ်လီၤ. တုၤမ့ၢ်တၢ်ကစီၣ်ဟူထီၣ် လၢကျဲမုၢ်ကျဲဘိအပူၤသကုၤဆးဒးဒီး "ၦၤဂီၢ်မုၢ်သ့ၣ်တဖၣ်ကမၢကမၣ်ဝဲဒိၣ်နီၢ်မး ဒီးကစၢ်ခ၇ံၥ်အမံၤဘၣ်တၢ်စံးထီၣ်ပတြၢၤအီၤန့ၣ်လီၤ" (မၤတၢ် ၉း၁၇). တၢ်မၤအသးအံၤ ဘၣ်ဒိဘၣ်ထံးၦၤလၢအစူၢ်က့ၤနၥ်က့ၤတၢ်လၢအကၢ်တၢ်သ့ၣ် တဖၣ်, ဒွဲၣ်အူထီၣ်ကွံၥ်အလံၥ်အလဲၢ်လၢအဘၣ်ဃးဒီးတၢ်မၤကမၣ်မဲၥ်, တၢ်ကၢ်တၢ်တဖၣ်လၢအလုၢ်အၦ့ၤအိၣ်ဝဲလၢ "စ့ ၅၀ယ၀၀၀" န့ၣ်လီၤ (မၤတၢ် ၁၉း၁၉). ၦၤစူၢ်က့ၤနၥ်က့ၤကစၢ်ခ၇ံၥ်သ့ၣ်အါအါဂီၢ်ဂီၢ်တဖၣ် သ့ၣ်ညါဝဲလၢ တၢ်ဘူၣ်ထီၣ်ဘါထီၣ်ကစၢ်ခ၇ံၥ်န့ၣ် တကြၢးတၢ်မၤသံၣ်သူမီၤကျၥ်အီၤဒီး တၢ်ဘူၣ်ထီၣ်ဘါထီၣ်လၢအဂၤနီတမံၤဘၣ်အဂ့ၢ်န့ၣ်လီၤ.
တၢ်ဆူးထီၣ်ကွံၥ်လံၥ်သ့ၣ်တဖၣ်လၢ အလုၢ်ၦ့ၤဒိၣ်အံၤ အခီပညီ အိၣ်ဝဲလၢၦၤသ့ၣ်တဖၣ်န့ၣ်အဂီၢ်ဒ်လဲၣ်. မ့ၢ်အစံးကတိၤဘၣ်ဃးတၢ်ဟ့ၣ်လီၤ သးလၢခ၇ံၥ်အဂီၢ်သ့မနုၤလဲၣ်.