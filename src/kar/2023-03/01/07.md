---
title:  တၢ်ဆိကမိၣ်ဆူညါအဂီၢ်
date:   30/06/2023
---

ပူလၢအဘၣ်ဃးဒီးၦၤဟီထီၣ်ကွံၥ်တၢ်၀ံတၢ်နါလၢအသူကမၣ် ကစၢ်ခ၇ံၥ်ဒီးစီၤပီလူးအမံၤအံၤ မၤစၢၤၦၤလၢကပၥ်ဖျါထီၣ်စီၤပီလူးအတၢ်ကွဲး ဘၣ်ဃးဒီးတၢ်စိတၢ်ကမီၤလၢအ့းဖ့းစူးအပူၤန့ၣ်လီၤ (မၤတၢ် ၁၉း၁၃-၂၀). ၦၤစူၢ်က့ၤနၥ်က့ၤတၢ်အသီတနီၤလၢအစူၢ်နၥ်ဝဲကစၢ်ခ၇ံၥ်အတၢ်စိတၢ်ကမီၤအံၤ စူးကွံၥ်အဝဲသ့ၣ်တၢ်မၤကဒါၦၤမဲၥ်လၢအလုၢ်အၦ့ၤဒိၣ်သ့ၣ်တဖၣ်န့ၣ်ဆူမ့ၣ်အူ ပူၤလီၤ. မ့ၢ်လၢတၢ်ထံၣ်န့ၢ်ဘၣ်ဃးတၢ်ကူၣ်သ့လၢအမၤကမၣ်ၦၤမဲၥ်လၢ လံၥ်တၢ်ကွဲးနီၣ်အဘ့ၣ် ၂၅၀ အံၤအဃိ, ပအိၣ်ဒိးတၢ်သ့ၣ်ညါလၢ အမ့ၢ် တၢ်မၤဘၣ်ဃးလုၢ်လၢ်တဖၣ်, တၢ်ဘူတၢ်သမူတၢ်, တၢ်ဆိၣ်အၢဆိၣ်သီတၢ် တဖၣ်န့ၣ်လီၤ. တၢ်ကွဲးအတၢ်ပၥ်ဖှိၣ်အံၤ ဟ့ၣ်ကူၣ်ဟ့ၣ်ဖးၦၤလၢ အနၥ် တၢ်တဖၣ်လၢကဘၣ်လူၤပိၥ်ထွဲလုၢ်လၢ်အံၤ ဒ်သိးဒီးကမၤမုၥ်ကစၢ်, ကစၢ်မုၣ် တဖၣ်ဒီးသးအတၢ်၀ံတၢ်နါအတၢ်စိတၢ်ကမီၤအံၤ လၢကဟ့ၣ်လီၤတၢ်လၢ အဝဲသ့ၣ်ဃ့ဝဲတဖၣ်န့ၣ်လီၤ.

စီၤလူၤကၣ်စံးဘၣ်ၦၤလၢလံၥ်ကွဲးကတြူၢ်တဖၣ်အံၤ အလုၢ်အၦ့ၤ အိၣ်ဝဲစ့အဘ့ၣ် ၅၀ယ၀၀၀ မ့တမ့ၢ် တၢ်မၤ ၅၀ယ၀၀၀ နံၤအဘူးအလဲန့ၣ်လီၤ. (မ့ၢ်ထိၣ်သတြီၤတၢ်အဘူးအလဲဒီးမုၢ်မဆါတနံၤညါအံၤလၢ အမ့ၢ်တနံၤ ဒီလၣ် ၈၀ န့ၣ်, အလုၢ်အၦ့ၤကအိၣ်ဝဲ ဒီလၣ် ၄ ကကွဲၢ်မးန့ၣ်လီၤ.) တၢ်အံၤ မ့ၢ်တၢ်အိၣ်ဖျါတမံၤလၢလံၥ်ကွဲးအံၤ အ၇့ဒိၣ်မးအဂ့ၢ်အကျိၤလၢကိးနံၤဒဲး တၢ်အိၣ်မူအဂီၢ်န့ၣ်လီၤ. "ကစၢ်ယွၤအနီၢ်ကစၢ်ဒၣ်ဝဲနုၥ်လီၤမၤဃူမၤဖိးတၢ် ဒ်သိးၦၤအ့းဖ့းစူးဖိသ့ၣ်တဖၣ်ကအိၣ်ဒီးတၢ်နၥ်ဒီးတၢ်သ့ၣ်နီၣ်ပီၢ်ယၢ်လီၤက့ၤ သးလၢအတၢ်လူၤပိၥ်ထွဲတၢ်ကံၢ်တူၥ်ထီၣ်သးလၢကပူၤတၢ်နါ, ၇ဲၢ်တၢ်, အူတၢ် သမူတၢ်ဒ်သိးဒီးကဒိးန့ၢ်ဘၣ်တၢ်စိတၢ်ကမီၤအဂီၢ်န့ၣ်လီၤ." Clinton E. Arnold, Ephesians (Grand Rapids, MI: Zondervan, 2010), p. 34.

ပနၢ်ပၢၢ်ပဝဲဒၣ်လၢလံၥ်အ့းဖ့းစူးအံၤ ဘၣ်တၢ်ကွဲးအီၤလၢၦၤစူၢ်က့ၤ နၥ်က့ၤတၢ်တဖၣ်အဂီၢ်လၢ "အလိၣ်ဘၣ်တၢ်သိၣ်လိနဲၣ်လိဒ်သိးကဘၣ်သဂၢၢ် မၤနၢၤကွံၥ်မုၣ်ကီၤလံၢ် =အတၢ်စိတၢ်ကမီၤ+ တဖၣ်အတၢ်ထီဒါန့ၣ်လီၤ." Clinton E. Arnold, Power and Magic: The Concept of Power in Ephesians, (Grand Rapids, MI: Baker Books, 1992), p. 165.

စီၤပီလူးအတၢ်စံးဆၢန့ၣ် မ့ၢ်ဝဲတၢ်ကွဲးဟ့ၣ်သဆၣ်ထီၣ်အဝဲသ့ၣ်လၢ လံၥ်အ့းဖ့းစူး, ဒုးနဲၣ်အဝဲသ့ၣ်လၢကစၢ်ခ၇ံၥ်လၢအဘၣ်တၢ်ပၥ်ထီၣ်ထီအီၤ လၢတၢ်စိတၢ်ကမီၤအဂၤခဲလၢၥ်အဖီခိၣ် (အ့းဖ့းစူး ၁း၂၀-၂၃) ဒီး ပၥ်ဒိၣ်ကစၢ်ယွၤအတၢ်ဂံၢ်တၢ်ဘါအဒိၣ်အထီလၢယွၤနီၢ်ကစၢ်ဒၣ်ဝဲကတိၥ်ပၥ် လၢၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ်န့ၣ်လီၤ (အ့းဖ့းစူး ၂း၁၅-၁၉;  အ့းဖ့းစူး ၃း၁၄-၂၁; အ့းဖ့းစူး ၆း၁၀-၂၀).