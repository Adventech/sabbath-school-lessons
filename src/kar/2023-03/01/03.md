---
title:  တၢ်တၢထီၣ်တၢလီၤလၢဘျီၣ်ကွၢ်ကီတၢ်အလီၢ်
date:   26/06/2023
---

စီၤပီလူးအတၢ်အုၣ်သးလၢ၀့ၢ်ဒိၣ်အ့းဖ့းစူးအပူၤအံၤ အိၣ်ဒီးအဘျုး အဖှိၣ်အါမး, အိၣ်ဒီးတၢ်ဘၣ်ဂံၥ်ဂူၥ်အါမးတုၤဒၣ်လဲၥ်တၢ်ဃုကျိၣ်စ့အကျိၤ အကွၥ်လၢအမ့ၢ်ကစၢ်မုၣ်အတၢ်လုၢ်ဟံၣ်ဒၣ်လဲၥ် တၢ်ဒိးန့ၢ်ကျိၣ်စ့စှၤလီၤဝဲဒၣ် န့ၣ်လီၤ. တၢ်လုၢ်ဟံၣ်မနုၤလဲၣ်. မ့ၢ်တၢ်လုၢ်ဟံၣ်လၢအလီၤဘီလီၤမုၢ်ဝဲ ဘၣ်တၢ်သူၣ်ထီၣ်အီၤလၢလၢၢ်ထူၣ် ၁၂၇ ထူၣ်, တထူၣ်န့ၣ်အိၣ်ဝဲအပ့ၣ် ၆၀, လၢအမ့ၢ်လၢၢ်၀ါကံၣ်ဃ့အဂ့ၤကတၢၢ်လၢအလုၢ်ဒိၣ်ၦ့ၤဒိၣ်ကတၢၢ်န့ၣ်လီၤ. လၢၢ်ထူၣ်လၢအကျါ ၃၆ ထူၣ်န့ၣ် ဘၣ်တၢ်သူအီၤလၢထူဒီး တၢ်လုၢ်ဟံၣ်အံၤ ဒိးန့ၢ်ဘၣ်အမံၤတဖျၢၣ်လၢအမ့ၢ်တၢ်လီၤလးလၢဟီၣ်ခိၣ်ချၢနွံမံၤအကျါတမံၤ စ့ၢ်ကီးန့ၣ်လီၤ.

ၦၤပိၥ်စ့စီၤဒ့ၤမ့ၤတြံဘၣ်ယိၣ်တၢ်လၢစီၤပီလူးအတၢ်ကတိၤသ့မးလၢ ထီဒါတၢ်ဘါထီၣ်တၢ်ဂီၤတၢ်ဖီၣ်အံၤအဃိ, ကိးဖှိၣ်ၦၤပိၥ်စ့ဖိတဖၣ် ဒ်သိး ကတပျုၥ်တပျီၤတၢ်အဂီၢ်န့ၣ်လီၤ. ၦၤဂီၢ်မုၢ်လၢမၤတၢထီၣ်တၢလီၤတၢ်သ့ၣ် တဖၣ်လဲၤဖှိၣ်လၢဘျီၣ်ကွၢ်ကီတၢ်ဖးဒိၣ်လၢအတြီၢ်ၦၤဂီၢ်မုၢ် ၂၅ယ၀၀၀ အံၤန့ၣ် လီၤ. တၢ်ဟူးတၢ်ဂဲၤဆဲးသးခံနၣ်၇ံၣ်ဒီး ၦၤဂီၢ်မုၢ်ကိးပသူထီၣ်ဝဲ "နီၢ်အၢ်တ့းမံၤ အံၤမ့ၢ်တၢ်ဒိၣ်" န့ၣ်လီၤ (မၤတၢ် ၁၉း၃၄). တုၤမ့ၢ်ၦၤဂီၢ်မုၢ်သ့ၣ်တဖၣ်အံၤ ဘၣ်တၢ်မၤလီၤဖးကွံၥ်အဝဲသ့ၣ်လၢ ၀့ၢ်အၦၤကွဲးလံၥ်တဂၤအံၤ၀ံၤဒီး, စီၤပီလူး ထံၣ်လိၥ်သးဒီးၦၤစူၢ်က့ၤနၥ်က့ၤတဖၢ်ဖိသ့ၣ်တဖၣ်၀ံၤဒီး ဟးထီၣ်ကွံၥ်ဝဲလၢ ၀့ၢ်ပူၤအံၤန့ၣ်လီၤ.

`ဖဲစီၤပီလူးအတၢ်လဲၤသၢဘျီတဘျီအကတၢၢ်န့ၣ်, အဝဲထံၣ်လိၥ်သးဒီး တၢ်အိၣ်ဖှိၣ်သးၦၢ်တဖၣ် ဖဲအ့းဖ့းစူးန့ၣ်လီၤ. နပၥ်ဖျါထီၣ်စီၤပီလူးအတၢ် ဘၣ်ယိၣ်ဖုၣ်ကိၥ်ဖိသ့ဝဲဒၣ်ဒ်လဲၣ်. (မၤတၢ် ၂၀း၁၇-၃၈).`

စီၤပီလူးကွဲးဝဲ, "မၤသးဒ်န့ၣ်ဒီးဆိးသီတက့ၢ်, ဒီးသ့ၣ်နီၣ်ထီၣ်လၢ ယတဆိတ့ၢ်ဘၣ်ဒီးယသိၣ်က့ၤသီက့ၤသု, အိၣ်ဒီးမဲၥ်ထံမဲၥ်နိ" န့ၣ်လီၤ. မ့ၢ်နဆိကမိၣ်လၢစီၤပီလူးကဟ့ၣ်ပလီၢ်ပတၢ်အိၣ်ဖှိၣ်လၢမုၢ်မဆါတနံၤညါအံၤ န့ၣ်ဒ်လဲၣ်, ဒီးလၢမနုၤအဃိလဲၣ်.