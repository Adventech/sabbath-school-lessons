---
title:  ဒိကနၣ်တၢ်ကွဲးဆူအ့းဖ့းစူးဖိအအိၣ်
date:   27/06/2023
---

စီၤပီလူးအတၢ်ကွဲးဆူအ့းဖ့းစူးအံၤ ကဘၣ်တၢ်ဖးအီၤသီၣ်ဒိၣ်ဒိၣ်လၢ တၢ်အိၣ်ဖှိၣ်ဖိအကျါ လၢဟံၣ်သ၇ိၥ်အပူၤန့ၣ်လီၤ. တၢ်ဆၢကတီၢ်ဖဲစီၤပီလူး ဟးထီၣ်ကွံၥ်အံၤန့ၣ်, ခ၇ံၥ်ဖိအတၢ်ဟူးတၢ်ဂဲၤလၢအ့းဖ့းစူးအပူၤဒိၣ်ထီၣ် ထီထီၣ်ဝဲ, တၢ်အိၣ်ဖှိၣ်ဖိလၢအထံၣ်လိၥ်သးလၢဟံၣ်ပူၤတဖၣ် အါထီၣ်ဂီၢ်ထီၣ်ဝဲ န့ၣ်လီၤ. လၢၦၤစူၢ်က့ၤနၥ်က့ၤတၢ်အဆိကတၢၢ်သ့ၣ်တဖၣ်အဂီၢ်န့ၣ်, စီၤပီလူး အၦၤခၢၣ်စးစီၤတူဃံၤကူးအဂီၢ်အံၤ ကမ့ၢ်တၢ်မၤအသးလၢအ၇့ဒိၣ်မးဝဲလၢ အဝဲ၇ၤလီၤစီၤပီလူးအတၢ်ကွဲးဆူၦၤစူၢ်က့ၤနၥ်က့ၤတၢ်တဖၣ်အအိၣ်န့ၣ်လီၤ. ဒ်တၢ်ကွဲးပၥ်ဖျါထီၣ်ဝဲအသိး, ၦၤလၢအဟဲအိၣ်ဖှိၣ်၇ိဖှိၣ်တဖၣ်န့ၣ် ပၥ်ဃုၥ် စ့ၢ်ကီးဒီးဟံၣ်ဒူၣ်ဃီဒူၣ်တဖၣ်ခဲလၢၥ်- မိၢ်ပၢ်, ဖိသ့ၣ်တဖၣ်, ဒီးကုၢ်တဖၣ်န့ၣ် လီၤ. (အ့းဖ့းစူး ၅း၂၁; ၆း၉). အဆၢကတီၢ်ဖဲန့ၣ် ဟံၣ်ဒူၣ်ဃီဒူၣ်အံၤ ပၥ်ဃုၥ်စ့ၢ်ကီးဒီးၦၤဂုၤဂၤတဖၣ်လၢအမ့ၢ် (ၦၤသဘျ့လၢအအိၣ်သနံၥ်ထီၣ် အသးလၢ ဟံၣ်ဒူၣ်ဃီဒူၣ်အတၢ်ဆီၣ်ထွဲမၤစၢၤအဂီၢ်), တုၤဒၣ်လဲၥ်ၦၤလၢအဟဲ ဆါတၢ်ၦ့ၤတၢ်, မၤသကိးတၢ်ဒီးဟံၣ်ဒူၣ်ဃီဒူၣ်သ့ၣ်တဖၣ်န့ၣ်လီၤ. အဝဲသ့ၣ် စ့ၢ်ကီး ပၥ်လၢတၢ်အိၣ်ဖှိၣ်၇ိဖှိၣ်အပူၤဃုၥ်ဒီးဟံၣ်ဒူၣ်ဃီဒူၣ်တဖၣ်န့ၣ်လီၤ.

တၢ်လၢအဘၣ်ထွဲဒီးလံၥ်အ့းဖ့းစူးအတၢ်ကွဲးအတၢ်ဂ့ၢ်မိၢ်ၦၢ်လၢ အဖီလၥ်အံၤအပူၤအဂီၢ်, ဖးလံၥ်အတၢ်ကွဲးခဲလၢၥ်, မ့ၢ်သ့န့ၣ်ဖးအီၤသီၣ်ဒိၣ်ဒိၣ် န့ၣ်တက့ၢ် (ကယံၥ်ဝဲ ၁၅ မံးနံးဃၣ်ဃၣ်လီၤ). တၢ်ဂ့ၢ်မိၢ်ၦၢ်လၢအကလုၢ်သီၣ် ကဒါက့ၤလၢလံၥ်အံၤအပူၤန့ၣ် မ့ၢ်မနုၤလဲၣ်.

၁\. တၢ်ကတိၤအိးထီၣ်-တၢ်ဆၢဂ့ၤဆၢ၀ါ (အ့းဖ့းစူး ၁း၁, ၂)

၂\. တၢ်ကတိၤဆှၢနုၥ်အတၢ်ဆိၣ်ဂ့ၤဆိၣ်၀ါ (အ့းဖ့းစူး ၁း၃-၁၄)

၃\. ဃ့တၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ် ဒ်သိးကဒိးန့ၢ် ဘၣ်ကစၢ်ခ၇ံၥ်အတၢ်ကူၣ်သ့ (အ့းဖ့းစူး ၁း၁၅-၂၃)

၄\. နီၢ်သးတကပၤသံတ့ၢ်တဘျီခဲအံၤဘၣ်ဆၣ် ဘၣ်တၢ်ပၥ်ထီၣ် ထီအီၤဃုၥ်ဒီးခ၇ံၥ် (အ့းဖ့းစူး ၂း၁-၁၀)

၅\. ကစၢ်ခ၇ံၥ်ဒုးအိၣ်ထီၣ်တၢ်အိၣ်ဖှိၣ်လၢၦၤယူဒၤဖိဒီးၦၤတခီ ဘီမုၢ်ဖိသ့ၣ်တဖၣ်အပူၤ (အ့းဖ့းစူး ၂း၁၀-၂၂)

၆\. စီၤပီလူးဒ်အမ့ၢ်ခ၇ံၥ်အၦၤစံၣ်တဲၤတဲလီၤတၢ်ဆူၦၤတခီဘီမုၢ်ဖိ အအိၣ်တဂၤ (အ့းဖ့းစူး ၃း၁-၁၃)

၇\. ဃ့ဘါထုကဖၣ်တၢ်လၢၦၤစူၢ်က့ၤနၥ်က့ၤတၢ်တဖၣ်အဂီၢ် လၢကဒိးန့ၢ်ဘၣ်ခ၇ံၥ်အတၢ်အဲၣ် (အ့းဖ့းစူး ၃း၁၄-၂၃)

၈\. အိၣ်ဂၢၢ်ဆိးကျၢၤလၢတၢ်အိၣ်ဖှိၣ်အတၢ်ဃူတၢ်ဖိးခီဖျိသးစီဆှံ အတၢ်ဟ့ၣ်အပူၤ (အ့းဖ့းစူး ၄း၁-၁၆)

၉\. အိၣ်မူတၢ်အိၣ်မူအသီလၢတၢ်ဃူတၢ်ဖိးအပူၤ (အ့းဖ့းစူး ၄း၁၇-၃၂)

၁၀\. လဲၤတၢ်လၢတၢ်အဲၣ်, တၢ်ကပီၤဒီးတၢ်ကူၣ်တၢ်ဆးအပူၤ (အ့းဖ့းစူး ၅း၁-၂၀)

၁၁\. အိၣ်မူထွဲကစၢ်ခ၇ံၥ်အတၢ်အိၣ်မူလၢဟံၣ်ဒူၣ်ဃီဒူၣ်အပူၤ (အ့းဖ့းစူး ၄း၁၇-၃၂)

၁၂\. တၢ်ကတိၤကျၢၢ်ဘၢအတၢ်ဆၢဂ့ၤဆၢ၀ါ (အ့းဖ့းစူး ၆း၂၁-၂၄)