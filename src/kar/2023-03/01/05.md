---
title:  အ့းဖ့းစူးဖိတဖၣ်လၢအဆၢကတီၢ်ဒၣ်ဝဲ
date:   28/06/2023
---

`စီၤပီလူးစးထီၣ်ဒီးမၤကတၢၢ်အလံၥ်ဆူၦၤစူၢ်က့ၤနၥ်က့ၤတၢ်သ့ၣ် တဖၣ်လၢအ့းဖ့းစူးအတၢ်အိၣ်ဖှိၣ်အပူၤန့ၣ်ဒ်လဲၣ်. လၢစီၤပီလူးအတၢ်သးအိၣ် အဝဲသ့ၣ်ဒိၣ်ဒိၣ်အပူၤအံၤ, ပဒိးန့ၢ်ဘၣ်တၢ်မၤလိမနုၤတမံၤလဲၣ်. ကွၢ် အ့းဖ့းစူး ၁း၁, ၂;  အ့းဖ့းစူး ၆း၂၁-၂၄.`

ဖဲလံၥ်တၢ်ကွဲးအခီၣ်ထံးန့ၣ်, စီၤပီလူးပၥ်ဖျါထီၣ်အသးလၢ အမ့ၢ် ၦၤကွဲးလံၥ်ဖိန့ၣ်လီၤ (အ့းဖ့းစူး ၁း၁). ဘူးထီၣ်လၢလံၥ်အခၢၣ်သးန့ၣ်, စီၤပီလူးပၥ်ဖျါထီၣ်အသးကဒီးတဘျီလၢအမံၤ, ကတိၤလီၤအသးလၢအမ့ၢ် =ယ့ၣ်ရှူးခ၇ံၥ်အၦၤဘၣ်ဃိၥ်လၢၦၤတခီဘီမုၢ်ဖိအဂီၢ်+ အ့းဖ့းစူး ၃း၁, လၢအဒုးနဲၣ် ဖျါထီၣ်အတၢ်မၤလၢအမ့ၢ်ၦၤတၢ်မၢဖိတဂၤန့ၣ်လီၤ (အ့းဖ့းစူး ၃း၁-၁၃). ဘူးလၢလံၥ်အကတၢၢ်န့ၣ်, အဝဲပၥ်ဖျါထီၣ်ကဒီးတဘျီလၢ အဘၣ်တၢ်စၢဃၥ် အီၤလၢဃိၥ်ပူၤ (အ့းဖ့းစူး ၆း၂၀) ဒီးမၤကတၢၢ်အလံၥ်လၢအနီၢ်ကစၢ်ဒၣ်ဝဲ အတၢ်စံးတၢ်ကတိၤန့ၣ်လီၤ (အ့းဖ့းစူး ၆း၂၁, ၂၂). ဖဲၦၤသ့လံၥ်သ့လဲၢ်တနီၤနီၤ တနၥ်ဝဲလၢလံၥ်အ့းဖ့းစူးအံၤဘၣ်တၢ်ကွဲးအီၤလၢစီၤပီလူးဘၣ်အကတီၢ်န့ၣ်, တၢ်အ၇့ဒိၣ်လၢဘၣ်သ့ၣ်နီၣ်အီၤတမံၤန့ၣ် မ့ၢ်ဝဲလံၥ်တၢ်သိၣ်လိနဲၣ်လိအံၤ ကတိၤပၥ်ဖျါထီၣ်ဝဲဖျါဖျါလၢစီၤပီလူးအံၤ မ့ၢ်ၦၤကွဲးလံၥ်ဖိတဂၤန့ၣ်လီၤ. 

`စီၤပီလူးဘၣ်ကိၢ်ဘၣ်ဂီၤဝဲလၢအတၢ်စၢဃၥ်လၢဃိၥ်ပူၤအံၤ ကမၤ ဘၣ်ဒိဘၣ်ထံးၦၤစူၢ်က့ၤနၥ်က့ၤတၢ်လၢအ့းဖ့းစူးအဂီၢ်န့ၣ်ထဲလဲၣ်. ကွၢ်  အ့းဖ့းစူး ၃း၁၃ တက့ၢ်.`

အ့းဖ့းစူးလံၥ်အံၤ ဘၣ်တၢ်ကွဲးအီၤဒ်သိးဒီးလံၥ်ကလီးစဲ, ဒီးဖံၤလ့မိၣ် အံၤ အဆၢကတီၢ်ဖဲစီၤပီလူးဘၣ်အိၣ်လၢဃိၥ်ပူၤန့ၣ်လီၤ (ကွၢ် ကလီးစဲ ၄း၇, ၈). တၢ်ဆၢကတီၢ်လၢစီၤပီလူးစံၣ်တဲၥ်တဲလီၤတၢ်ဖဲအ့းဖ့းစူးအပူၤအံၤ ဖျါမးလၢလဲၤပူၤကွံၥ်ဝဲတစဲးစ့ၢ်ကီးန့ၣ်လီၤ (အ့းဖ့းစူး ၁း၁၅, ၃း၁, ၂). ဘၣ်သ့ၣ်သ့ၣ်, စီၤပီလူးကွဲးလံၥ်အ့းဖ့းစူး ဖဲအအိၣ်လၢဃိၥ်ပူၤဖဲ၀့ၢ်၇ိမ့ၤ အဆၢကတီၢ်ဖဲ ခ၇ံၥ်နံၣ် ၆၂ န့ၣ်လီၤ.

ဖဲလံၥ်အ့းဖ့းစူးအပူၤန့ၣ်, စီၤပီလူးပၥ်ဖျါထီၣ်တၢ်အိၣ်အသးလၢ အၦၤဒိကနၣ်တၢ်ဖိဖဲ အ့းဖ့းစူးအပူၤန့ၣ်လီၤ. တၢ်လၢကဘၣ်သ့ၣ်ညါအီၤ တဖၣ်န့ၣ် ဒိၣ်ဝဲအါဝဲမးန့ၣ်လီၤ. အဝဲပၥ်ဖျါထီၣ်တၢ်ဆၢကတီၢ်လၢ အစီၤစုၤယံၤ လိၥ်သးလၢအမ့ၢ်ကစၢ်ယွၤအတၢ်ဆၢတဲၥ်ပၥ်တချုးလၢ "ဟီၣ်ခိၣ်အခီၣ်ထံး တချုးကဲထီၣ်ဒံးဘၣ်" အဂ့ၢ်ဒီး ဒုးနဲၣ်ဖျါထီၣ်တၢ်ဂ့ၢ်မိၢ်ၦၢ်အဒိၣ်အယိၥ်လၢ တၢ်အုၣ်က့ၤခီၣ်က့ၤအံၤ ဘၣ်တၢ်ဟ့ၣ်လီၤအီၤလၢယ့ၣ်ရှူးအဃိန့ၣ်လီၤ. လၢတၢ်ပၥ်ဖျါဒ်အံၤအဃိ, လံၥ်တၢ်ကွဲးအံၤ လီၣ်ဖျါထီၣ်ကျိၥ်တၢ်ကွဲးပတီၢ်လၢ အဒိၣ်အမုၢ်, လံၥ်ကျိၥ်ထီထီ, စံးကတိၤတၢ်ကတိၤတဘျီဘၣ်တဘျီဒီး ဒုးအိၣ်ထီၣ်တၢ်အဒိသ့ၣ်တဖၣ်န့ၣ်လီၤ. စီၤပီလူးသူစ့ၢ်ကီးတၢ်ကွဲးဒ်အံၤလၢ လံၥ်အဂၤ (၇ိမ့ၤ ၈း၃၁-၃၉), ဘၣ်ဆၣ်တၢ်ဂ့ၢ်တၢ်ကျိၤဒိၣ်ဒိၣ်အါအါလၢ အမ့ၢ်တၢ်စံးထီၣ်ပတြၢၤ, တၢ်ထုကဖၣ်ဒီးတၢ်ဘူၣ်ထီၣ်ဘါထီၣ်အတၢ်စံး တၢ်ကတိၤတဖၣ်ပၥ်ဖျါထီၣ်ဝဲအါဒၣ်တက့ၢ်ဖဲအ့းဖ့းစူးအပူၤန့ၣ်လီၤ (အ့းဖ့းစူး ၄း၁-၁၆;  ၅း၂၁-၃၃;  ၆း၁၀-၂၀).