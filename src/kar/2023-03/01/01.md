---
title:  စီၤပီလူးဒီးၦၤအ့းဖ့းစူးဖိသ့ၣ်တဖၣ်
date:   24/06/2023
---

### တၢ်မၤလိတနွံအံၤအဂီၢ်ဖး
မၤတၢ် ၁၈း၁၈-၂၁;  မၤတၢ် ၁၉း၁၃-၂၀း၁;  မၤတၢ် ၂၀း၁၇-၃၈;  အ့းဖ့းစူး ၁း၁, ၂;  အ့းဖ့းစူး ၆း၂၁-၂၄;  အ့းဖ့းစူး ၃း၁၃;  အ့းဖ့းစူး ၁း၉, ၁၀.

> <p>တၢ်ကလုၢ်ထူ</p>
> "ဒီးဒုးသ့ၣ်ညါၦၤလၢအသးဒၣ်ဝဲအတၢ်ခူသူၣ် ဒ်တၢ်ဘၣ်အသးလၢ အတိၥ်ပၥ်လၢအပူၤဒၣ်ဝဲအသိး, ဒ်သိးဖဲအမုၢ်အလါၦဲၤထီၣ်ဒီး, အကဒုးအိၣ်ဖှိၣ် တၢ်ခဲလၢၥ်လၢအခိၣ်တဂၤဃီခ၇ံၥ်အပူၤ, တၢ်အိၣ်လၢမူခိၣ်ဒီးတၢ်အိၣ်လၢ ဟီၣ်ခိၣ်လီၤ" (အ့းဖ့းစူး ၁း၉, ၁၀).

ဖဲပကွဲးဘၣ်ဃးတၢ်ဂ့ၢ်တမံၤမံၤန့ၣ်, ပအိၣ်ဒီးပတၢ်တိၥ်ပၥ်လၢ တၢ်ကွဲးအံၤအဂီၢ်, တဘျီဘျီပတၢ်ပညိၣ်အံၤအတယၢၢ်ဃၢဝဲဒိၣ်မးန့ၣ်လီၤ. ပဟ့ၣ်အဒိ, အၤဘြၤဟၣ်လ့ခၢၣ်, ကွဲးအတၢ်ကွဲးလၢအမံၤဟူသၣ်ဖျါလၢ အမ့ၢ် ကဲတံၣ်ဘၢၣ် (Gettysburg) အတၢ်ကတိၤ ဖဲ ၁၈၆၁ နံၣ်, ထံလီၢ်ကီၢ်ပူၤ အတၢ်ဒုး၀ံၤအကတီၢ် ဖဲၦၤသုးဖိဘၣ်ဟ့ၣ်လီၤကွံၥ်အသးသမူအဂၤ ၇၀၀၀ ညါန့ၣ်လီၤ. လၢအတၢ်စံးကတိၤလီၤတၢ်တဘျီအံၤ, လ့ခၢၣ်ပၥ်ဖျါထီၣ်ဝဲ အတၢ်စူၢ်တၢ်နၥ်လၢထံလီၢ်ကီၢ်ပူၤအတၢ်ဒုးအံၤ မ့ၢ်တၢ်မၤကွၢ်တမံၤလၢ ထံကီၢ်တဘ့ၣ်လၢအအိၣ်ထီၣ်အသးဖဲ ၁၇၇၆ နံၣ်အံၤန့ၣ် ကအိၣ်ဂၢၢ်ဆိးကျၢၤ မ့တမ့ၢ်ကလီၤမၢ်ကွံၥ်ဝဲလၢဟီၣ်ခိၣ်ချၢအံၤအဂီၢ်အဂ့ၢ်န့ၣ်လီၤ.

စီၤပီလူးအိၣ်ဒီးအတၢ်ပညိၣ်လၢဒုးအိၣ်ထီၣ်တၢ်သူၣ်ဟူးသးဂဲၤလၢ လံၥ်ဝဲအံၤအပူၤန့ၣ်လီၤ. တနီၤန့ၣ် မ့ၢ်လၢအဝဲဘၣ်အိၣ်လၢဃိၥ်ပူၤ (အ့းဖ့းစူး ၃း၁၃;  ၆း၂၀), ဒီးအဂၤတနီၤန့ၣ် မ့ၢ်ဝဲတၢ်မၤအၢမၤနးဒီးတၢ်လ့ပစီလၢ အဆၢကတီၢ်အံၤ ဖဲၦၤအ့းဖ့းစူးဖိသ့ၣ်တဖၣ်သးဟးဂီၤဝဲဒၣ်န့ၣ်လီၤ. စီၤပီလူး ဒုးသ့ၣ်နီၣ်ထီၣ်က့ၤအဝဲသ့ၣ်လၢ တၢ်မၤတ့ၢ်အသးဖဲအဝဲသ့ၣ်ဆီတလဲကွံၥ် အသး, တူၢ်လိၥ်ကစၢ်ခ၇ံၥ်ဒီးကဲထီၣ်တၢ်အိၣ်ဖှိၣ်တဖုအကတီၢ်န့ၣ်လီၤ. အဝဲသ့ၣ်ကဲထီၣ်တ့ၢ်ကစၢ်ခ၇ံၥ်အနီၢ်ခိ (အ့းဖ့းစူး ၁း၁၉-၂၃;  အ့းဖ့းစူး ၄း၁-၁၆), တၢ်လုၢ်ဟံၣ်အတၢ်သူၣ်ထီၣ်အပီးအလီတဖၣ် (အ့းဖ့းစူး ၂း၁၉-၂၂), ကစၢ်ခ၇ံၥ်အတလးမူးပိၥ်မုၣ် (အ့းဖ့းစူး ၅း၂၁-၃၃), ဒီးသုးမုၢ်တဖုလၢ အလၢၦဲၤဒီးတၢ်စုကဝဲၤ (အ့းဖ့းစူး ၆း၁၀-၂၀) န့ၣ်လီၤ. အဝဲသ့ၣ်ကဘၣ်မ့ၢ် ၦၤသ့ၣ်တဖၣ်လၢကမၤလၢၦဲၤကစၢ်ယွၤအတၢ်တိၥ်ပၥ်လၢအဒိၣ်အမုၢ်အံၤ လၢကထုးဖှိၣ်တၢ်ကိးမံၤဒဲးလၢခ၇ံၥ်အပူၤ (အ့းဖ့းစူး ၁း၉, ၁၀) အဂီၢ်န့ၣ်လီၤ. စီၤပီလူးကွဲးဒုးဖုသံနီၣ်ထီၣ်က့ၤၦၤစူၢ်က့ၤနၥ်က့ၤတၢ်သ့ၣ်တဖၣ်လၢ အ့းဖ့းစူး အပူၤ လၢကသ့ၣ်ညါလီၤက့ၤအဝဲသ့ၣ်နီၢ်ကစၢ်ဒၣ်ဝဲအသးဒီး တၢ်ခွဲးတၢ်ယၥ် လၢပိၥ်ကစၢ်ခ၇ံၥ်အခံအဂီၢ်န့ၣ်လီၤ.