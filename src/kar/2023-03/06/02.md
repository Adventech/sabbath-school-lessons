---
title:  စီၤပီလူး, တၢ်မၢဖိဆူၦၤတခီဘီမုၢ်ဖိတဖၣ် (ၦၤကလုၥ်တဖၣ်) အကျါလၢ အဘၣ်ဃိၥ်
date:   30/07/2023
---

`ဖး အ့းဖ့းစူး ၃ တက့ၢ်. ဖဲနဖးအီၤအဆၢကတီၢ်န့ၣ်, ဃုသ့ၣ်ညါ တၢ်ဂ့ၢ်မိၢ်ၦၢ်တထံၣ်, ခံထံၣ်တက့ၢ်. စီၤပီလူးဒုုးအိၣ်ထီၣ်တၢ်ဂ့ၢ်လၢအဒိၣ် အမုၢ်တဖၣ်န့ၣ်မ့ၢ်မနုၤလဲၣ်.`

အ့းဖ့းစူး ၃ ဒုးနဲၣ်ဖျါထီၣ်တၢ်ဂ့ၢ်လၢ အအိၣ်ဒီးတၢ်သူၣ်အိၣ် သးအိၣ်အတၢ်သူၣ်လီၤအသးန့ၣ်လီၤ. "လၢတၢ်န့ၣ်အဃိ, ယၤစီၤပီလူး, ယ့ၣ်ရှူးခ၇ံၥ်အၦၤဘၣ်ဃိၥ်လၢၦၤကလုၥ်တဖၣ်, သုဝဲသ့ၣ်အဂီၢ်" (အ့းဖ့းစူး ၃း၁) အလီၢ်ခံ၀ံၤန့ၣ်, အဝဲပတုၥ်တၢ်ဖျါထီၣ်အတၢ်မၤထံထံဒ်အမ့ၢ်တၢ်မၢဖိလၢ ၦၤကလုၥ်တဖၣ်အကျါန့ၣ်လီၤ (အ့းဖ့းစူး ၃း၂-၁၃). ၀ံၤကဒီးတစု, အဝဲ ပၥ်ဖျါထီၣ်အတၢ်က့ၤကဒါအတၢ်ဆိကမိၣ်လၢအခီၣ်ထံးပၥ်ဖျါထီၣ်ကဒီး အတၢ်ကွဲးဒ်အပူၤကွံၥ်အသိး "လၢအဝဲန့ၣ်အဃိ" (အ့းဖ့းစူး ၃း၁၄) ဃုၥ်ဒီး အဆၢဖိတဖၣ်လၢအမ့ၢ် ၁၄-၂၁ ကတီၤပၥ်အတၢ်ထုကဖၣ်တတီၤဘၣ်တတီၤ အတၢ်ပၥ်ဖျါန့ၣ်လီၤ.

ဖဲ အ့းဖ့းစူး ၃း၁ အပူၤန့ၣ်, စီၤပီလူးစံးလီၤအသးလၢ, "ယ့ၣ်ရှူးခ၇ံၥ် အၦၤဘၣ်ဃိၥ်" အဝဲစံးကတိၤဂ့ၢ်လိၥ်ဘှီလိၥ်ဝဲလၢ, အမ့ၢ်အိၣ်လၢ၇ိမ့ၤ အတၢ်ဖီၣ်ဃၥ်အဖီလၥ်ဘၣ်ဆၣ်, ဒီးအိၣ်လၢ၇ိမ့ၤအစိတၢ်ကမီၤအဖီလၥ် ဘၣ်ဆၣ်, ကစၢ်ယွၤအတၢ်တိၥ်ပၥ်မၤတၢ်လၢအတၢ်အိၣ်မူအပူၤန့ၣ်လီၤ. အဝဲ တမ့ၢ် "၇ိမ့ၤအၦၤဘၣ်ဃိၥ်ဘၣ်, မ့ၢ်ၦၤလၢအဘၣ်ဃိၥ်လၢယ့ၣ်ရှူးအဃိ" (အ့းဖ့းစူး ၄း၁).

စီၤပီလူးစံးဘၣ်တဲဘၣ်အတၢ်နးတၢ်ဖှီၣ်အဂ့ၢ် (အ့းဖ့းစူး ၃း၁၃), ဒီးအဝဲပၥ်ဖျါထီၣ်လၢခံလၢအဘၣ်တၢ်စၢဃၥ်အီၤ (အ့းဖ့းစူး ၆း၂၀), ဟ့ၣ်ၦၤတၢ်ဂ့ၢ်တၢ်ကျိၤလၢအဝဲတအိၣ်ဘၣ်မုၥ်မုၥ်ခုၣ်ခုၣ်လၢဟံၣ်အပူၤဘၣ်, ဘၣ်ဆၣ်လၢဃိၥ်ပူၤန့ၣ်လီၤ (ထိၣ်သတြီၤ မၤတၢ် ၂၈း၁၀) တၢ်အိၣ်ဘၣ်လၢ ဃိၥ်ပူၤ ဖဲ၇ိမ့ၤအဆၢကတီၢ်ခါန့ၣ် မ့ၢ်တၢ်လၢအကိးတၤတၢ်တမံၤဒိၣ်မးလီၤ. ၇ိမ့ၤအဃိၥ်တဖၣ်တအိၣ်ဒီးတၢ်ကဆှဲကဆှီအတၢ်ပီးတၢ်လီဒီးတၢ်အီၣ်တၢ်အီ လၢဆၢကတီၢ်ဘၣ်ဘၣ်အပူၤန့ၣ်ဘၣ်. အနီၢ်ကီၢ်တခီန့ၣ်, ၇ိမ့ၤအတၢ်ပၢ တၢ်ြပးအံၤ တလိၣ်ဃီၥ်အါအါဘၣ်, မ့ၢ်လၢတၢ်ဒုးဃၥ်ၦၤအံၤ တဘၣ်တၢ်သူ အီၤလၢအမ့ၢ်တၢ်ဟ့ၣ်တၢ်ကမၣ်အဂီၢ်ဘၣ်အဃိန့ၣ်လီၤ. ၦၤကညီဘၣ်တၢ်ပၥ် အီၤလၢဃိၥ်ပူၤအဆၢကတီၢ် ဖဲအဝဲသ့ၣ်ဘၣ်သဂၢၢ်ဒီးတၢ်စံၣ်ညီၣ်အဖၢမုၢ် မ့တမ့ၢ်တချုးတၢ်မၤသံဒံးအီၤအကတီၢ်ဘၣ်န့ၣ်လီၤ. ၦၤဃိၥ်ဖိသ့ၣ်တဖၣ်န့ၣ် အနီၢ်ကစၢ်ဒၣ်ဝဲကဘၣ်ကတဲၥ်ကတီၤတၢ်အီၣ်တၢ်အီ ဒီးတၢ်လိၣ်လၢအဝဲသ့ၣ် အဂီၢ်ဒၣ်ဝဲသနံးအသးလၢဘူးတံၢ်ဒီးတံၤသကိးလၢ တၢ်လိၣ်တဖၣ်အဖီခိၣ် န့ၣ်လီၤ.

စီၤပီလူးအတၢ်ဘၣ်ယိၣ်အိၣ်သူၣ်လီၤအသးလၢအတၢ်တူၢ်ဘၣ် ခီၣ်ဘၣ်လၢဃိၥ်ပူၤအံၤ ကဘၣ်ဒိဘၣ်ထံးၦၤစူၢ်က့ၤနၥ်က့ၤတၢ်တဖၣ် မ့ၢ်လၢ ၦၤဃိၥ်ဖိတဂၤအံၤဘၣ်တၢ်ကွၢ်ဆံးအီၤဒီးကဲထီၣ်တၢ်မဲၥ်ဆှးလၢၦၤကညီ အတၢ်အိၣ်တၢ်ဆိးအပူၤန့ၣ်လီၤ. ဘၣ်သ့ၣ်သ့ၣ်အဝဲကပျံၤလၢၦၤတနီၤနီၤ ကသံကွၢ်, "စီၤပီလူးကဲၦၤတၢ်မၢဖိတဂၤဒီးၦၤစိၥ်ကစၢ်ခ၇ံၥ်လၢတၢ်ပၥ်ထီၣ်ထီ အီၤတဂၤအံၤအကစီၣ်ဒီး မ့ၢ်ၦၤဃိၥ်ဖိတဂၤအံၤကသ့ဝဲဒ်လဲၣ်. လၢတၢ်န့ၣ် အဃိ အဝဲအဲၣ်ဒိးဟးဆှဲးတၢ်ဘၣ်ထွဲဒီးဃိၥ်အံၤ, မၤစၢၤၦၤစူၢ်က့ၤနၥ်က့ၤ တၢ်သ့ၣ်တဖၣ်လၢ ကထံၣ်ဝဲလၢအမ့ၢ်ကစၢ်ယွၤအတၢ်တိၥ်ပၥ်န့ၣ်လီၤ. အဝဲ တူၢ်ဘၣ်ခီၣ်ဘၣ်တၢ်လၢအဝဲသ့ၣ်အဂီၢ်, "ယတၢ်နးတၢ်ဖှီၣ်လၢယဒိးလၢသုဃိ" ဒီးတၢ်လၢအဖျါဝဲလၢအမ့ၢ်တၢ်မဲၥ်ဆှးအံၤ လဲက့ၤအသးဆူအဝဲသ့ၣ် "တၢ်လၤ တၢ်ကပီၤ" အဂီၢ်န့ၣ်လီၤ (အ့းဖ့းစူး ၃း၁၃).