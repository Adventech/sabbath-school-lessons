---
title:  တၢ်သးခုအကစီၣ်အတၢ်ခူသူၣ်
date:   29/07/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၃; ယိၤဘး ၁၁း၅-၉; ယဃ့းစက့လး ၄၃း၁၃-၁၆; ဧၤမိၣ် ၇း၇, ၈; လီၣ်ဖျါ ၁၁း၁, ၂.

> <p>တၢ်ကလုၢ်ထူ</p>
> "ဒီးၦၤလၢအမၤအါန့ၢ်ဒိၣ်န့ၢ်ကယဲၢ်ပဃ့တၢ်ဒီးဆိကမိၣ်တၢ်သ့ တဂၤ, ဒ်အစိကမီၤလၢအမၤဝဲလၢပပူၤအသိး, မ်အဘၣ်တၢ်လၤကပီၤလၢ တၢ်အိၣ်ဖှိၣ်အပူၤဒီး လၢယ့ၣ်ရှူးခ၇ံၥ်အပူၤလၢတၢ်အစိၤအဖၣ်ခဲလၢၥ်, လီၤထူလီၤယိၥ်တက့ၢ်. အၤမ့ၣ်" (အ့းဖ့းစူး ၃း၂၀, ၂၁).

ဖဲ အ့းဖ့းစူ ၃ အပူၤန့ၣ်, စီၤပီလူးအိးထီၣ်အတၢ်ကွဲၤလၢ အဝဲ ပၥ်ဖျါထီၣ်တ့ၢ်လၢအမဲၥ်ညါအသိး "လၢၦၤကလုၥ်တဖၣ်ကန့ၢ်သါဃုၥ်တၢ်ဒီး ဘၣ်ဃးဒီးနီၢ်တဂၤဃီ, ဒီးဒိးန့ၢ်ဃုၥ်တၢ်စံးပၥ်လၢခ၇ံၥ်အပူၤ လၢတၢ်သးခုကစီၣ် အဃိလီၤ" (အ့းဖ့းစူး ၃း၆). တမ့ၢ်တၢ်လီၤကမၢကမၣ်လၢတၢ်အိၣ်ဖှီၣ်အဂီၢ် လၢမုၢ်မဆါတနံၤညါအံၤ, ဖဲတၢ်အိၣ်ဖှိၣ်ကဲထီၣ်အသးလၢၦၤကလုၢ်အါအါ ကလဲၥ်တဖၣ်အံၤအဆၢကတီၢ်အံၤဘၣ်ဆၣ်, မ့ၢ်တၢ်အသီတမံၤလၢ ဆၢကတီၢ်ဖဲန့ၣ်အခါန့ၣ်လီၤ.

စီၤပီလူးဆဲးကွဲးတၢ်ကစီၣ်လၢအဒိးန့ၢ်ဘၣ်လၢသးစီဆှံအံၤလၢ အသးအိၣ်ဝဲဒိၣ်မးလၢက၇ၤလီၤတၢ်သးခုကစီၣ်ဆူၦၤကလုၥ်ဂၤတဖၣ်အကျါ န့ၣ်လီၤ.

ပမၤလိဘၣ်စ့ၢ်ကီးအတၢ်ကီတၢ်ခဲတဖၣ်အဂ့ၢ်, ပၥ်ဃုၥ်စ့ၢ်ကီးဒီး အတၢ်ကီတၢ်ခဲလၢဘၣ်သဂၢၢ်ဝဲဖဲ၀့ၢ်၇ိမ့ၤဃိၥ်အပူၤန့ၣ်လီၤ.

ပမၤလိသ့ၣ်ညါဘၣ်စ့ၢ်ကီးလၢ အတၢ်ဟ့ၣ်လီၤသးလၢတၢ်သးခုကစီၣ် အတၢ်ခူသူၣ်အသးကံၢ်ပူၤ, တၢ်ခူသူၣ်လၢတၢ်အိၣ်ဖှိၣ်အပူၤအံၤ, ၦၤကလုၥ်ဂၤ တဖၣ်အိၣ်ဒီးတၢ်ခွဲးယၥ် ဒ်သိးဒီးၦၤယူဒၤဖိဒီပုၢ်ဝဲၢ်မုၣ်ခွါတဖၣ်န့ၣ်လီၤ. ပသ့ၣ်ညါလဲၤခီဖျိဘၣ်အတၢ်သူၣ်ခုသးခုလၢတၢ်အိၣ်ဖှိၣ်အဂီၢ် ဒီးအတၢ်မၤလၢ တၢ်ဘၣ်တ့တဖၣ်အပူၤန့ၣ်လီၤ. ပဒိကနၣ်ဘၣ်အတၢ်ထုကဖၣ်တဖၣ်, စံးထီၣ်ပတြၢၤယွၤလၢအလီၣ်ဖျါထီၣ်အတၢ်ဘျုးတၢ်ဖှိၣ်လၢတၢ်အိၣ်ဖှိၣ်အဂီၢ် န့ၣ်လီၤ.

လၢအဖုၣ်န့ၣ်, ပသးအိၣ်မၤသကိးတၢ်ဒီးစီၤပီလူးလၢအတၢ်အဲၣ် တၢ်သးခုကစီၣ်အပူၤအံၤန့ၣ်လီၤ.