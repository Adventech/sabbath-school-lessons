---
title:  တၢ်အိၣ်ဖှိၣ်-ၦၤလီၣ်ဖျါထီၣ်ကစၢ်ယွၤအတၢ်ကူၣ်သ့ကူၣ်ဘၣ်
date:   01/08/2023
---

`စီၤပီလူးစံးကတိၤတၢ်ဘၣ်ဃးဒီးယွၤ ဒီးယွၤအတၢ်မၤလၢ အ့းဖ့းစူး ၃း၇-၁၃ အံၤန့ၣ်မ့ၢ်မနုၤလဲၣ်.`

စီၤပီလူးစံးကဒီးတဘျီလၢအမ့ၢ် "ၦၤတၢ်မၢဖိ" ခီဖျိ "ယွၤအဘျုးအဖှိၣ်" န့ၣ်လီၤ (အ့းဖ့းစူး ၃း၇). တၢ်ဟ့ၣ်, ဒ်သိးဒီးတၢ်သးခုအကစီၣ်ဒၣ်ဝဲအံၤ, တမ့ၢ်လၢတၢ်ဟ့ၣ်လီၤအီၤလၢၦၤဒိးန့ၢ်ဘၣ်တၢ်ဖိအတၢ်ဂ့ၤတၢ်၀ါအဃိဘၣ်, မ့ၢ်ကစၢ်ယွၤအဘျုးအဖှိၣ်အဃိန့ၣ်လီၤ. စီၤပီလူးကွၢ်ထံဆိကမိၣ်တၢ်ဂ့ၢ် တၢ်ကျိၤအံၤဒီးစံးလီၤအသးလၢအမ့ၢ် "ၦၤအဆံးကတၢၢ်လၢၦၤစီဆှံခဲလၢၥ် အဖီလၥ်တဂၤ" န့ၣ်လီၤ (အ့းဖ့းစူး ၃း၈).

မ့ၢ်တၢ်သူၣ်အိၣ်သးအိၣ်တမံၤလၢ စီၤပီလူးအနီၢ်ကစၢ်ဒၣ်ဝဲအတၢ် သ့ၣ်ညါလီၤအသးအဂ့ၢ်လၢ ပထံၣ်အီၤသ့ဖဲပဖးအလံၥ်တဆီဘၣ်တဆီအပူၤ အံၤန့ၣ်လီၤ. လၢအခီၣ်ထံးန့ၣ်, အဝဲစံးလီၤအသးလၢ တၢ်မၢဖိလၢယွၤမၢလီၤ အီၤတဂၤန့ၣ်လီၤ (ကလၤတံ ၁း၁). လၢခံက့ၤန့ၣ်အဝဲစံးလီၤအသးလၢအမ့ၢ် "ၦၤအဆံးကတၢၢ်လၢတၢ်မၢဖိတဖၣ်အကျါ" ဒီး "တကြၢးဒီးတၢ်ကိးအီၤလၢ တၢ်မၢဖိဘၣ်" တဂၤန့ၣ်လီၤ (၁က၇ံၣ်သူး ၁၅း၉). ဖဲလံၥ်အ့းဖ့းစူးအပူၤအံၤ စီၤပီလူးထံၣ်လီၤအသးလၢအမ့ၢ် "ၦၤအဆံးကတၢၢ်လၢၦၤစီဆှံတဖၣ်အကျါ" န့ၣ်လီၤ (အ့းဖ့းစူး ၃း၈). လၢခံကတၢၢ်န့ၣ်, အဝဲပၥ်ဖျါထီၣ်အကစၢ်အသးလၢ အမ့ၢ် "အဒိၣ်ကတၢၢ်" မ့တမ့ၢ် "အနးကတၢၢ်" လၢၦၤတၢ်ဒဲးဘးဖိအကျါန့ၣ် လီၤ (၁တံၤမသ့း ၁း၁၅).

ဘၣ်သ့ၣ်သ့ၣ်စီၤပီလူးအတၢ်ဆိကမိၣ်ဖဲအံၤန့ၣ် မၤစၢၤၦၤလၢ ကတဲဖျါထီၣ် E. G. White အတၢ်ကွဲးလၢအမံၤဟူသၣ်ဖျါအံၤလၢအမ့ၢ်- "နဒ်ဘူးထီၣ်ဒီးခ၇ံၥ်န့ၣ်, နသ့ၣ်ညါလီၤနသး, နထံၣ်လီၤနသးလၢနတၢ်ကမၣ် ဒ်အါထီၣ်အဂ့ၢ်, အဂ့ၢ်ဒ်လဲၣ်နတၢ်ထံၣ်ဖျါဒ်ဂ့ၤထီၣ်ဒီးနတၢ်တလၢတၦဲၤဘၣ် သ့ၣ်တဖၣ်န့ၣ် ဖျါၡဲမးဖဲနထိၣ်သတြီၤဒီးယွၤအတၢ်လၢတၢ်ၦဲၤအန့ဆၢၣ်န့ၣ် လီၤ." Steps to Christ, p. 64.

စီၤပီလူးဆဲးပၥ်ဖျါထီၣ်ကဒီးဒ်အံၤလီၤ. ဖဲ အ့းဖ့းစူး ၃း၁၀ အပူၤန့ၣ်, ကွဲးဝဲလၢ- ဒ်သိးတၢ်အဒိၣ်အခိၣ်ဒီးတၢ်အစိအကမီၤလၢမူခိၣ်အလီၢ်တဖၣ်န့ၣ်, ကသ့ၣ်ညါထီၣ်ခဲကနံၣ်အံၤယွၤအတၢ်ကူၣ်သ့လၢအဒိၣ်ဝဲအါဝဲန့ၣ်, လၢတၢ်အိၣ်ဖှိၣ်အဃိ" (အ့းဖ့းစူး ၃း၁၀) ဖဲအံၤန့ၣ်, မတၤသ့ၣ်တဖၣ်လၢ အဘၣ်တၢ်စံးအဂ့ၢ်အကျိၤလၢအမ့ၢ် "တၢ်အဒိၣ်အခိၣ်ဒီးတၢ်အစိအကမီၤလၢ မူခိၣ်အလီၣ်တဖၣ်" အံၤန့ၣ်လဲၣ်. တၢ်အိၣ်ဖှိၣ်၇ၤလီၤ "ယွၤအတၢ်ကူၣ်သ့လၢ အဒိၣ်ဝဲအါဝဲ" သ့လၢကျဲဒ်လဲၣ်. အ့းဖ့းစူး ၃း၁၀ တပၥ်ဖျါထီၣ်တၢ်စိတၢ်ကမီၤ သ့ၣ်တဖၣ်အံၤအန့ဆၢၣ်ဘၣ်ဆၣ်, ဖျါလၢအမ့ၢ်တၢ်အၢတၢ်သီအတၢ်စိ တၢ်ကမီၤလၢအဘၣ်တၢ်ပၥ်ဖျါအီၤလီၤတံၢ်လီၤဆဲးဖဲ အ့းဖ့းစူး ၆း၁၁, ၁၂ အံၤ န့ၣ်လီၤ. မ့မ့ၢ်ဒ်န့ၣ်သတးဒီး, တၢ်အိၣ်ဖှိၣ်အတၢ်သူၣ်ထီၣ်အသးအံၤ, ပၥ်ဖှိၣ်ထီၣ်ၦၤယူဒၤဖိဒီးၦၤတခီဘီမုၢ်ဖိသ့ၣ်တဖၣ်လၢ အပူၤကွံၥ်န့ၣ် ၦၤကညီ လၢအလီၤဖးအံၤ, ကဲထီၣ်တၢ်၇ၤလီၤတၢ်ကစီၣ်လၢတၢ်၀ံတၢ်နါတဖၣ်အအိၣ်, "တၢ်အဒိၣ်အခိၣ်ဒီးတၢ်အစိအကမီၤလၢမူခိၣ်အလီၢ်တဖၣ်အပူၤလၢဟီၣ်ခိၣ်ချၢ" လၢအမ့ၢ်ကစၢ်ယွၤအတၢ်တိၥ်ပၥ်လၢခါဆူညါအဂီၢ်, "ကဒုးအိၣ်ဖှီၣ်တၢ်ခဲလၢၥ် လၢခ၇ံၥ်ပူၤ, တၢ်အိၣ်လၢမူခိၣ်ဒီးတၢ်အိၣ်လၢဟီၣ်ခိၣ်အံၤန့ၣ်လီၤ" (အ့းဖ့းစူး ၁း၁၀). ဘၣ်တၢ်ပၥ်ဖျါအီၤလၢၦၤကသ့ၣ်ညါအီၤအဂီၢ် လၢကစၢ်ယွၤအတၢ် တိၥ်ပၥ်အံၤဟဲတုၤအိၣ်အသးလံဒီးတၢ်အကတၢၢ်န့ၣ် ကအိၣ်ထီၣ်လီၤတံၢ်အဂီၢ် န့ၣ်လီၤ. တၢ်အိၣ်ဖှိၣ်အတၢ်ပၥ်ဖှိၣ်ထီၣ်သးအံၤ ဒုးနဲၣ်ဖျါထီၣ်လၢတၢ်အၢ တၢ်သီအံၤကဘၣ်တၢ်မၤဟးဂီၤအီၤန့ၣ်လီၤ.

`နၦၤတၢ်အိၣ်ဖှိၣ်ဖိမ့ၢ်ဟံးန့ၢ်စီၤပီလူးအတၢ်ပၥ်ဖျါတၢ်ဖံးတၢ်မၤ အမူအဒါထံထံဆးဆးဖဲအ့းဖ့းစူး ၃း၁၀ အပူၤအံၤန့ၣ်, မ့ၢ်အဆီတလဲ နတၢ်အိၣ်ဖှိၣ်အတၢ်၇့လိၥ်မုၥ်လိၥ်အသးတဂၤဒီးတဂၤသ့ဝဲကျဲဒ်လဲၣ်.`