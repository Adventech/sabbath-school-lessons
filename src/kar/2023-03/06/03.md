---
title:  တၢ်သးခုကစီၣ်အတၢ်ခူသူၣ်လၢအဘၣ်တၢ်ပၥ်ခူသူၣ်အီၤယံၥ်တ့ၢ်မးလံ
date:   31/07/2023
---

`တၢ်ခူသူၣ်လၢအဘၣ်တၢ်နၥ်န့ၢ်အီၤဆူစီၤပီလူးအအိၣ်န့ၣ်မ့ၢ်မနုၤ လဲၣ်. (အ့းဖ့းစူး ၃း၁-၆).`

ဒ်နမၤလိ အ့းဖ့းစူး ၃း၁-၆ အံၤအသိးန့ၣ်, တိၢ်နီၣ်တၢ်လၢအဖီလၥ် အံၤတက့ၢ်.

တၢတထံၣ်န့ၣ်, စီၤပီလူးကွဲးလံၥ်တဖၣ်တနီၤအံၤလၢ ၦၤကလုၥ်ဂၤ လၢစူၢ်က့ၤနၥ်က့ၤတၢ်သ့ၣ်တဖၣ်အအိၣ်လၢအ့းဖ့းစူးဟံၣ်အတၢ်အိၣ်ဖှိၣ်အပူၤ န့ၣ်လီၤ (အ့းဖ့းစူး ၃း၁).

ခံထံၣ်တထံၣ်န့ၣ်, စီၤပီလူးဘိးဘၣ်သ့ၣ်ညါလၢ အဝဲမ့ၢ်ၦၤဒိးန့ၢ်ဘၣ် တၢ်လၢအစံးဝဲအဂ့ၢ်, "ၦၤအံးက့ၤကွၢ်က့ၤကစၢ်ယွၤအတၢ်လၤတၢ်ကပီၤဖိလၢ တၢ်ဟ့ၣ်လီၤအီၤ, "လၢသုဂီၢ်" လၢၦၤကလုၥ်ဂၤလၢစူၢ်က့ၤ နၥ်က့ၤတၢ်တဖၣ် အဂီၢ်န့ၣ်လီၤ (အ့းဖ့းစူး ၃း၂). တၢ်အံးက့ၤကွၢ်က့ၤတၢ်, မ့တမ့ၢ်တၢ်လၤ တၢ်ကပီၤအတၢ်မၤအံၤ မ့ၢ်စီၤပီလူးအတၢ်ပၥ်ဖျါလၢအဘၣ်ဃး ဒီးတၢ်ဖံး တၢ်မၤလၢတၢ်ဟ့ၣ်လီၤအီၤလၢကစံၣ်တဲၥ်တဲလီၤတၢ်သးခုအကစီၣ်အဂ့ၢ် (ကစၢ်ယွၤအဘျုးအဖှိၣ်) အံၤန့ၣ်လီၤ.

သၢထံၣ်တထံၣ်န့ၣ်, စီၤပီလူးစံးဝဲလၢတၢ်ခူသူၣ်အံၤ ဘၣ်တၢ်လီၣ်ဖျါ ထီၣ်န့ၢ်အီၤ, တၢ်တမံၤလၢအဝဲကွဲးတ့ၢ်ဝဲလၢအလံၥ်ပူၤလံ (ကွၢ်လီၤဆီဒၣ်တၢ် အ့းဖ့းစူး ၁း၉, ၁၀း အ့းဖ့းစူး ၂း၁၁-၂၂), "ခ၇ံၥ်အတၢ်ခူသူၣ်" အ့းဖ့းစူး ၃း၃, ၄ န့ၣ်လီၤ. စီၤပီလူးတအဲၣ်ဒိးလၢတၢ်ကနၢ်ပၢၢ်အီၤလၢ အမ့ၢ်ၦၤဒုးအိၣ် ထီၣ်တၢ်သးခုအကစီၣ်တဂၤဘၣ်, ဘၣ်ဆၣ်ဒီးစံးဝဲလၢယွၤဟ့ၣ်လီၤအီၤ တၢ်မၤလၢက၇ၤလီၤတၢ်ကစီၣ်အံၤန့ၣ်လီၤ.

လွံၢ်ထံၣ်တထံၣ်န့ၣ်, စီၤပီလူးတမ့ၢ်ၦၤထဲတဂၤဧိၤလၢအဒိးန့ၢ်ဘၣ် တၢ်လီၣ်ဖျါလၢ အဘၣ်ဃးဒီးတၢ်ခူသူၣ်အံၤန့ၣ်ဘၣ်, သးစီဆှံလီၣ်ဖျါအီၤစ့ၢ်ကီး ဆူခ၇ံၥ်အ "ၦၤတၢ်မၢဖိစီဆှံဒီး၀ံတဖၣ်အအိၣ်" လၢအပၥ်ဖျါထီၣ်ကစၢ်ယွၤ အတၢ်တိၥ်ပၥ်လၢအအါန့ၢ်ဒံးတၢ်လီၣ်ဖျါလၢၦၤလၢပျၢၤအစိၤတဖၣ်အဂီၢ်န့ၣ် လီၤ (အ့းဖ့းစူး ၃း၅). တၢ်ကတိၤ "၀ံတဖၣ်" တဖျၢၣ်အံၤ ဘၣ်တၢ်သ့ၣ်ညါ အီၤလၢၦၤလၢအအိၣ်ဒီးတၢ်ဟ့ၣ်လၢ၀ံကလုၢ်ကထါအပူၤ ဒီးကတိၤဖျါထီၣ်အီၤ လၢခ၇ံၥ်ဖိလၢညါတဖၣ်အကျါ လၢအတမ့ၢ်၀ံလၢလံၥ်စီဆှံအလီၢ်လံၤ တကတြူၢ်အံၤအပူၤဘၣ်န့ၣ်လီၤ. တၢ်ခူသူၣ်လၢအအိၣ်ခူသူၣ်တ့ၢ်တဘျီန့ၣ်, ကဲထီၣ်တၢ်တမံၤလၢပကိးအီၤသ့လၢအမ့ၢ် "တၢ်ခူသူၣ်ဖျါဖျါ" န့ၣ်လီၤ.

လၢအလီၢ်ခံကတၢၢ်န့ၣ်, အဝဲဘိးဘၣ်သ့ၣ်ညါလီၤဝဲ "လၢၦၤကလုၥ် တဖၣ်ကန့ၢ်သါဃုၥ်တၢ်ဒီးဘၣ်ဃးဒီးနီၢ်တဂၤဃီ, ဒီးဒိးန့ၢ်ဃုၥ်တၢ်စံးပၥ်လၢ ခ၇ံၥ်အပူၤလၢတၢ်သးခုအကစီၣ်အဃိလီၤ" (အ့းဖ့းစူး ၃း၆).

စီၤပီလူးအိၣ်ဒီးအတၢ်အဲၣ်တၢ်သးခုကစီၣ်ဒီးလီၤဆီဒၣ်တၢ်ဘၣ်ဃး ဒီးတၢ်အိၣ်ဖျါလၢတၢ်အိၣ်ဖှိၣ်အပူၤလၢသူၣ်လီၤအသးလၢၦၤခံဖုလၢၥ်လၢ အမ့ၢ်ၦၤယူဒၤဖိဒီးၦၤတခီဘီမုၢ်ဖိန့ၣ်လီၤ. ၦၤခံဖုအံၤ ကဲထီၣ်ကစၢ်ယွၤၦၤလၢ အသီလၢတၢ်အိၣ်တၢ်ဆိးလီၢ်အပူၤ, ကစၢ်ယွၤအၦၤကညီလၢအသီတဖု, မ့ၢ်တၢ်အိၣ်ဖှိၣ်န့ၣ်လီၤ (အ့းဖ့းစူး ၂း၁၄-၁၆). ပစံးသ့လၢအဝဲသ့ၣ်ခံဖုလၢ အမ့ၢ်တ့ၢ်ဒုၣ်ဒါအံၤဆီတလဲကွံၥ်အသးဆူ "ၦၤဒိးန့ၢ်တၢ်န့ၢ်သါတပူၤဃီ" "နီၢ်ခိတပူၤဃီ" (ပၥ်ဃုၥ်လၢနီၢ်ခိတမံၤဃီအပူၤ, ကစၢ်ခ၇ံၥ်အနီၢ်ခိ) ဒီး "ၦၤမၤသကိးတၢ်တဖၣ်" လၢတၢ်သးခုကစီၣ်အတၢ်စံးပၥ်အပူၤန့ၣ်လီၤ (အ့းဖ့းစူး ၃း၆).

`နတၢ်ပၥ်သးလၢအဖုၣ်မ့ၢ်အိၣ်လၢအထီဒါတၢ်သ့လၢအဘၣ်ဃးဒီး တၢ်သးခုအကစီၣ်အတၢ်သိၣ်လိနဲၣ်လိအံၤ မ့ၢ်အအိၣ်တမံၤမံၤဧါ. မ့ၢ်အိၣ်ဒီး, နသုးကွံၥ်အီၤသ့လၢကျဲဒ်လဲၣ်.`