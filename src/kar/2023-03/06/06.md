---
title:  တၢ်လၤကပီၤလၢတၢ်အိၣ်ဖှိၣ်အပူၤဒီးယ့ၣ်ရှူးခ၇ံၥ်အပူၤ
date:   03/08/2023
---

`စီၤပီလူးမၤကတၢၢ်အတၢ်ထုကဖၣ်ဃုၥ်ဒီးတၢ်စံးထီၣ်ပတြၢၤအတၢ် ပၥ်ဖျါဖုၣ်ကိၥ်, လၢအမ့ၢ်ထါစံးထီၣ်ပတြၢၤယွၤအဂ့ၢ်န့ၣ်လီၤ. အဝဲစံးထီၣ်ပတြၢၤ ယွၤလၢမနုၤအဂီၢ်လဲၣ်. (အ့းဖ့းစူး ၃း၂၀, ၂၁).`

စီၤပီလူးကွဲးနီၣ်ကွဲးဃါပၥ်စၢၤအတၢ်ထုကဖၣ်တဖၣ်လၢ ၦၤစူၢ်က့ၤ နၥ်က့ၤတၢ်သ့ၣ်တဖၣ်အဂီၢ်လီၤ (အ့းဖ့းစူး ၃း၁၃-၁၄). အခဲအံၤအဝဲ ဃ့ဘါထုကဖၣ်တၢ်လိၤလိၤဒီးလၢတၢ်ဂံၢ်ဆူၣ်ဘါဆူၣ်အပူၤန့ၣ်လီၤ. စီၤပီလူး အတၢ်စံးထီၣ်ပတြၢၤယွၤအံၤ ဒုးအိၣ်ထီၣ်တၢ်သံကွၢ်ခံထံၣ်လၢအမ့ၢ်,

(၁) မ့ၢ်လံၥ်စီဆှံအဆၢအံၤ စိၥ်ကဖီထီၣ်တၢ်အိၣ်ဖှိၣ်လၢအတကြၢးဘၣ်တမံၤ, ပၥ်အီၤတပူၤဃီဒီးကစၢ်ခ၇ံၥ်, ဖဲတၢ်ကွဲးလၢအမ့ၢ် "ဘၣ်တၢ်လၤတၢ်ကပီၤလၢ တၢ်အိၣ်ဖှိၣ်အပူၤဒီးယ့ၣ်ရှူးခ၇ံၥ်အပူၤ" အံၤန့ၣ်လီၤ (အ့းဖ့းစူး ၃း၂၁). ဖဲစီၤပီလူးအိၣ်ဒီးတၢ်သူၣ်အိၣ်သးအိၣ်ဒိၣ်ဒိၣ်လၢအ့းဖ့းစူးတၢ်အိၣ်ဖှိၣ်အဂီၢ် အကတီၢ်အံၤ, ဖျါၡဲမးဝဲလၢကစၢ်ခ၇ံၥ်န့ၣ် မ့ၢ်တၢ်အိၣ်ဖှိၣ်အတၢ်အုၣ်က့ၤ ခီၣ်က့ၤကစၢ် မ့ၢ်လၢအဝဲအိၣ်ဆိးလၢၦၤစူၢ်က့ၤနၥ်က့ၤတၢ်ဖိသ့ၣ်တဖၣ် အသူၣ်ကံၢ်သးလဲပူၤအဃိန့ၣ်လီၤ (အ့းဖ့းစူး ၃း၁၇). ဖဲတၢ်စံးထီၣ်ပတြၢၤ ယွၤအတၢ်ပၥ်ဖျါအပူၤအံၤန့ၣ်, စီၤပီလူးစံးထီၣ်ပတြၢၤယွၤလၢ အဟ့ၣ်လီၤ တၢ်အုၣ်က့ၤခီၣ်က့ၤဆူတၢ်အိၣ်ဖှိၣ်အဂီၢ် ခီဖျိကစၢ်ခ၇ံၥ်န့ၣ်လီၤ.

(၂) တၢ်ကွဲးလၢအမ့ၢ် "တၢ်အစိၤတဖၣ်ခဲလၢၥ်လီၤထူလီၤယိၥ်" ပၥ်ဖျါထီၣ် တၢ်လၢအကတၢၢ်တသ့ဘၣ်, တၢ်အိၣ်ဖှိၣ်လၢဟီၣ်ခိၣ်အံၤ အတၢ်အိၣ်မူ ခါဆူညါအဂီၢ်, လၢကစၢ်ခ၇ံၥ်တဟဲက့ၤဒ်ဘၣ်အကတီၢ်န့ၣ်ဧါ. ၦၤအ့းဖ့းစူးဖိ သ့ၣ်တဖၣ်န့ၣ် ပၥ်ဖျါထီၣ်တၢ်ဆၢမုၢ်လၢ်လၢအဂံၢ်ဆူၣ်ဘါဆူၣ်လၢခါဆူညါ အဂီၢ်န့ၣ်လီၤ. အဒိန့ၣ်, အ့းဖ့းစူး ၄း၃၀ ကွၢ်တၢ်ဆူညါလၢအမ့ၢ် "တၢ်ၦ့ၤက့ၤ အမုၢ်နံၤ" န့ၣ်လီၤ. ၦၤစူၢ်က့ၤနၥ်က့ၤတၢ်ဖိသ့ၣ်တဖၣ်ကလဲၤခီဖျိဘၣ်ကစၢ် ခ၇ံၥ်အတၢ်ပၢတၢ်ြပးအစိကမီၤလၢအဆၢတအိၣ်ဝဲဘၣ် "ထဲအအံၤတဃၣ်ဧိၤ တမ့ၢ်ဘၣ်" န့ၣ်လီၤ (အ့းဖ့းစူး ၁း၂၁). စီၤပီလူးအတၢ်စံးထီၣ်ပတြၢၤယွၤ အဂ့ၢ်အံၤ ကဘၣ်တၢ်ဖးအီၤလၢအမ့ၢ်တၢ်မၤလၤမၤကပီၤကစၢ်ခ၇ံၥ်အတၢ်စိ တၢ်ကမီၤလၢအကတၢၢ်တသ့ဘၣ်လၢၦၤစူၢ်က့ၤနၥ်က့ၤတၢ်တဖၣ်အဂီၢ်န့ၣ်လီၤ.

ကွၢ်ကဒါက့ၤ စီၤပီလူးအတၢ်ထုကဖၣ်ခံထံၣ်တထံၣ်အတၢ်မၤနီၣ်အံၤ (အ့းဖ့းစူး ၃း၁၄-၂၁, ထိၣ်သတြီၤ အ့းဖ့းစူး ၁း၁၅-၂၃), သးစီဆှံအတၢ် အိၣ်ကတဲၥ်ကတီၤအသးထီဘိ (အ့းဖ့းစူး ၃း၁၆) ကစၢ်ခ၇ံၥ်အနီၢ်ကစၢ်ဒၣ်ဝဲ အတၢ်မၤသကိးတၢ် (အ့းဖ့းစူး ၃း၁၇) ဒီးကစၢ်ခ၇ံၥ်အတၢ်အဲၣ်အဆၢ တအိၣ်လၢကထိၣ်အီၤဒွးအီၤသ့ဝဲအဂီၢ်ဘၣ်အံၤန့ၣ်လီၤ (အ့းဖ့းစူး ၃း၁၈, ၁၉). တၢ်အံၤမ့ၢ်တၢ်အမ့ၢ်တီတမံၤလၢစီၤပီလူးဆိကမိၣ်ထီၣ်လၢၦၤစူၢ်က့ၤနၥ်က့ၤ တၢ်သ့ၣ်တဖၣ်အံၤ "လၢၦဲၤထီၣ်ဒီးယွၤအတၢ်လၢတၢ်ၦဲၤ" (အ့းဖ့းစူး ၃း၁၉) ဒီးမၤလၤမၤကပီၤနီၢ်သးအဂံၢ်အဘါလၢတၢ်စံးထီၣ်ပတြၢၤအပူၤ, ကွၢ်ထံ ဆိကမိၣ်ကစၢ်ယွၤအတၢ်စိတၢ်ကမီၤဒိၣ်ဒိၣ်မုၢ်မုၢ်လၢအဟ့ၣ်လီၤၦၤစီဆှံတဖၣ် အဂ့ၢ်န့ၣ်လီၤ (အ့းဖ့းစူး ၃း၂၀, ၂၁).

ဖဲပဘၣ်သဂၢၢ်ဒီးတၢ်ကီတၢ်ခဲ, တၢ်လ့ပစီ မ့တမ့ၢ်တၢ်သးဒ့ဒီတဖၣ် အကတီၢ်န့ၣ်, ပဆိကမိၣ်ထီၣ်စီၤပီလူးအတၢ်ထုကဖၣ်လၢအအိၣ်ဒီးတၢ်မုၢ်လၢ် အံၤသ့ဝဲဒၣ်န့ၣ်လီၤ. တၢ်မၢဖိလၢအဘၣ်ဃိၥ်အံၤ ဒုးအိၣ်ထီၣ်တၢ်ထံၣ်ဆူ ကစၢ်ယွၤအတၢ်တိၥ်ပၥ်ဒီးတၢ်သးကညီၤလၢအဒိၣ်အလဲၢ်အံၤ, ဒုးသ့ၣ်နီၣ် ထီၣ်က့ၤၦၤလၢတၢ်မၤအသးတမံၤလၢ်လၢ်လၢအကတီၢ်အံၤဘၣ်ဆၣ်, ပမ့ၢ် ၦၤလၢအမၤဃုၥ်တၢ်လၢယွၤအတၢ်တိၥ်ပၥ်အပူၤ, ဒီးအတၢ်စိတၢ်ကမီၤအံၤ မၤတၢ်လၢပပူၤန့ၣ်လီၤ (အ့းဖ့းစူး ၁း၉, ၁၀).

`ယွၤအတၢ်ဆိၣ်ဂ့ၤအလုၢ်ဒိၣ်ၦ့ၤဒိၣ်လီၤဆီလၢနဂီၢ်တဖၣ်န့ၣ် မ့ၢ်မနုၤလဲၣ်. ဒုးအိၣ်ထီၣ်နတၢ်စံးထီၣ်ပတြၢၤအတၢ်ထုကဖၣ်ဒ်သိးဒီး နကစံးထီၣ်ပတြၢၤယွၤလၢတၢ်ဆိၣ်ဂ့ၤသ့ၣ်တဖၣ်အဂီၢ်န့ၣ်တက့ၢ်.`