---
title:  တၢ်ဆိကမိၣ်ဆူညါအဂီၢ်
date:   08/09/2023
---

စီၤပီလူးအတၢ်ပၥ်ကဲဖိသၣ်လၢအမ့ၢ်ၦၤစူၢ်က့ၤနၥ်က့ၤတၢ်သ့ၣ် တဖၣ်အံၤ (အ့းဖ့းစူး ၆း၁-၃) ဒုးဒိၣ်ထီၣ်ပတၢ်ဘၣ်ထွဲလိၥ်သးဒီး ဖိသၣ်သ့ၣ် တဖၣ်လၢကဘၣ်ပၥ်အဝဲသ့ၣ်ဒ်လဲၣ်ဒ်လဲၣ်လၢပဆၢကတီၢ်ခဲအံၤန့ၣ်လီၤ. အတၢ်ကတိၤဆူပၢ်တဖၣ်အအိၣ် (အ့းဖ့းစူး ၆း၄) ကွဲမုၥ်ၦၤလၢ ကကွၢ်ထံ ဆိကမိၣ်ပၢ်သ့ၣ်တဖၣ်အမူဒါန့ၣ်လီၤ. လၢတၢ်ကွၢ်ထံစီၤပီလူးအတၢ်ဟ့ၣ်ကူၣ် ဟ့ၣ်ဖးဆူကုၢ်သ့ၣ်တဖၣ်အအိၣ်န့ၣ် (အ့းဖ့းစူး ၆း၅-၈), ဒီးလီၤဆီဒၣ်တၢ်, အတၢ်ဟ့ၣ်ကူၣ်ဆူကုၢ်ကစၢ်တဖၣ်အအိၣ်အံၤ (အ့းဖ့းစူး ၆း၉), မ့ၢ်တၢ်ကိးတၤ အဒိၣ်တမံၤ မ့ၢ်လၢၦၤကညီအတၢ်၇့လိၥ်သးအံၤ အပတီၢ်စီၤစုၤလိၥ်သးဒီး ပသ့ၣ်ညါလၢတၢ်မၢကဲကုၢ်အံၤ မ့ၢ်လုၢ်လၢ်လၢအအၢဒိၣ်ကတၢၢ်တမံၤအဃိန့ၣ် လီၤ. ဒ်တၢ်ကွဲးအံၤ မ့ၢ်ကစၢ်ယွၤအကလုၢ်ကထါအသိး, ပဘၣ်ဆိကမိၣ် ထံထံဆးဆးလၢကဘၣ်လူၤပိၥ်မၤအီၤလၢမုၢ်မဆါတနံၤညါအံၤန့ၣ်လီၤ. ဃုၥ်ဒီးၦၤစူၢ်က့ၤနၥ်က့ၤတၢ်ဖဲ အ့းဖ့းစူးလၢအနံၣ်တကယၤအကတီၢ်န့ၣ်, ပအိၣ်ဒီးတၢ်ခွဲးတၢ်ယၥ်ဒီးမူဒါတဖၣ်လၢကလူၤပိၥ်ထွဲတၢ်သးခုကစီၣ်အလုၢ် အၦ့ၤအံၤ လၢပတၢ်၇့လိၥ်မုၥ်လိၥ်သးအပူၤန့ၣ်လီၤ. တၢ်စံးကတိၤသကိးလၢ အဖီလၥ်အံၤ ကမၤဒိၣ်ထီၣ်ထီထီၣ်တၢ်ဖံးတၢ်မၤလၢအ၇့ဒိၣ်မးဒ်အံၤန့ၣ်လီၤ.