---
title:  မၤတၢ်အိၣ်တီအိၣ်လိၤအဒိၣ်အထီကတၢၢ်ဆူကစၢ်ခ၇ံၥ်အအိၣ်
date:   02/09/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၆း၁-၉; မၢ်ကူး ၁၀း၁၃-၁၆; ကလီးစဲ ၃း၂၁; ၁ပ့းတရူး ၂း၁၈-၂၅; ၂က၇ံၣ်သူး ၅း၁၀း ကလီးစဲ ၃း၂၄, ၂၅.

> <p>တၢ်ကလုၢ်ထူ</p>
> "ဒီးကစၢ်သ့ၣ်ဧၢ, မၤအဝဲသ့ၣ်တဖၣ်ဒ်န့ၣ်အသိး, ဒီးကတိၤပျံၤတၢ် တဂ့ၤ. အဂ့ၢ်ဒ်အံၤ, သုသ့ၣ်ညါလၢသုကစၢ်ဒီးအဝဲသ့ၣ်အကစၢ်, အိၣ်စ့ၢ်ကီး လၢမူခိၣ်, ဒီးတကွၢ်မဲၥ်ဘၣ်ၦၤကညီဘၣ်လီၤ" (အ့းဖ့းစူး ၆း၉).

ဖဲ ၂၀၁၈ နံၣ်န့ၣ်, တၢ်ဒုးနဲၣ်ဖျါထီၣ်လံၥ်စီဆှံဖဲ Washington D.C ၀့ၢ်အံၤ ထုးန့ၢ်ၦၤသးအါဒံအါဂၤမးန့ၣ်လီၤ. အတၢ်ပညိၣ်န့ၣ် မ့ၢ်ဝဲကမၤ ဒိၣ်ထီၣ်တၢ်စူၢ်တၢ်နၥ်ဒီးတြူၥ်ကွံၥ်လံၥ်စီဆှံအဆၢလၢအကွဲးတၢ်ဘၣ်ဃးဒီး ကုၢ်တဖၣ်အတၢ်ပူထီၣ်အဂ့ၢ်အကျိၤန့ၣ်လီၤ. တၢ်ထုးထီၣ်အီၤဖဲ ၁၈၀၈ နံၣ် အကတီၢ်န့ၣ်, တမ့ၢ်ထဲလၢလံၥ်စီဆှံအဆၢတဖၣ်ဘၣ်တၢ်ထုးကွံၥ်အီၤဆူအံၤ ဆူဘးဘၣ်န့ၣ်လီၤ. လံၥ်စီဆှံအလီၢ်လံၥ်တကတြူၢ်မျၥ်ကယၤ ၉၀ ဒၣ်လဲၥ် ဟါမၢ်ကွံၥ်ဝဲဒီးအသီတကတြူၢ်န့ၣ် ၅၀ မျၥ်ကယၤဘၣ်ထုးကွံၥ်အီၤန့ၣ်လီၤ. လံၥ်စီဆှံအဆၢဒိၣ် ၁၁၈၉ ဆၢအကျါန့ၣ်, အိၣ်တီၢ်က့ၤဝဲထဲ ၂၃၂ ဆၢန့ၣ်လီၤ.

လံၥ်စီဆှံအဆၢသ့ၣ်တဖၣ်လၢ အဟ့ၣ်ဂံၢ်ဟ့ၣ်ဘါတၢ်ဒုးအိၣ်ထီၣ် ကုၢ်အတၢ်အိၣ်တၢ်ဆိးန့ၣ်အိၣ်ဒံးဝဲဂၢၢ်ဂၢၢ်, ပၥ်ဃုၥ်စ့ၢ်ကီးဒီးအဆၢတဖၣ်လၢ တၢ်သူကမၣ်တၢ်ကတိၤလၢအမ့ၢ်, "ကုၢ်သ့ၣ်" ဧၢ, စူၢ်သုကစၢ်ဘၣ်ဃးဒီး ဖံးဒီးညၣ်အံၤ, လၢတၢ်ပျံၤဒီးတၢ်ကနိးလၢသုသးဒီဖျၢၣ်ညါ, ဒ်လၢခ၇ံၥ်အသိးန့ၣ် တက့ၢ် (အ့းဖ့းစူး ၆း၅).

လၢပဆၢကတီၢ်မုၢ်မဆါတနံၤညါအံၤန့ၣ်, ပတၢ်ကိးတၤထီၣ်အဒိၣ် ကတၢၢ်န့ၣ် မ့ၢ်ဝဲတၢ်ဖး အ့းဖ့းစူး ၆း၁-၉ လၢပတၢ်ထံၣ်တၢ်အုၣ်က့ၤခီၣ်က့ၤ အဂ့ၢ်အကျိၤအလၢအၦဲၤအပူၤ ဒ်တၢ်လီၣ်ဖျါထီၣ်အီၤလၢလံၥ်စီဆှံလၢ အလၢအၦဲၤအပူၤန့ၣ်လီၤ. မ့ၢ်ပဒိးန့ၢ်ဘၣ်တၢ်မၤလိမနုၤတမံၤလၢ စီၤပီလူး အတၢ်သူတၢ်သးခုကစီၣ်အလုၢ်ဒိၣ်ၦ့ၤဒိၣ်အံၤလၢၦၤကညီအတၢ်အိၣ်မူ အတၢ်အိၣ်တၢ်ဆိးလီၤတူၥ်လီၤကၥ်လၢအဆၢကတီၢ်ဖဲန့ၣ်ဒ်လဲၣ်.