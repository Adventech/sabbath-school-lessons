---
title:  ကစၢ်တဖၣ်လၢအမ့ၢ်ကုၢ်တဖၣ်
date:   07/09/2023
---

"လၢစီၤပီလူးအတၢ်ကတိၤလၢကုၢ်အဂီၢ်လၢခံကတၢၢ်န့ၣ်, "ၦၤကုၢ်ဖိ မ့ၢ်ဂ့ၤ, ၦၤသဘခ့ျဖိမ့ၢ်ဂ့ၤ (အ့းဖ့းစူး ၆း၈), တၢ်ကတိၤလၢအမ့ၢ် "သဘခ့ျ" အံၤ ဒုးနဲၣ်ဖျါလၢအမ့ၢ်ကုၢ်ကစၢ်တဖၣ်ဒုးအိၣ်ထီၣ်စီၤပီလူးအတၢ်ဟ့ၣ်ကူၣ်ဟ့ၣ်ဖး အတၢ်ဆိကမိၣ်လၢအမ့ၢ်ကုၢ်ဒီးကုၢ်ကစၢ်တဖၣ်ဆၢထၢၣ်လၢကစၢ်ခ၇ံၥ် အမဲၥ်ညါ ဖဲတၢ်စံၣ်ညီၣ်အကတီၢ်အံၤ အိၣ်ဒီးတၢ်ခွဲးတၢ်ယၥ်တမံၤဃီန့ၣ်လီၤ (ထိၣ်သတြီၤ ၂က၇ံၣ်သူး ၅း၁၀း ကလီးစဲ ၃း၂၄, ၂၅).

`ဆိကမိၣ်လၢနမ့ၢ်ကုၢ်အကစၢ်တဂၤလၢဒိကနၣ်တၢ်ဖးဖျါထီၣ် လံၥ်အ့းဖ့းစူးလၢ နသ၇ိၥ်ပူၤတက့ၢ်, မ့ၢ်နကပၥ်နမဲၥ်လၢတၢ်ဟ့ၣ်ကူၣ်အံၤအပူၤ လၢနကုၢ်သ့ၣ်တဖၣ်အမဲၥ်ညါန့ၣ်ဒ်လဲၣ်. အ့းဖ့းစူး ၆း၉.`

စီၤပီလူးဟ့ၣ်ကူၣ်ဟ့ၣ်ဖးကစၢ်တဖၣ်, ကုၢ်ကစၢ်တဖၣ်လၢ တၢ်သဆၣ်ထီၣ်ဆူၣ်ဆူၣ်တမံၤလၢ ထိၣ်သတြီၤထီၣ်အီၤဒီး "ကစၢ်တဖၣ်" (ဟ့းလ့ၣ်အကျိၥ်, hoi kurioi, ဘၣ်တၢ်ကွဲးခီကျိၥ်အီၤလၢအမ့ၢ်, "ကုၢ်ကစၢ် တဖၣ်" လၢအလုၢ်အလၢ်အိၣ်ဝဲလၢမၤပျံၤမၤဖုးအကုၢ်တဖၣ်, ဒီး "ကစၢ်" hokurios) ကစၢ်ခ၇ံၥ်, လၢအတကွၢ်ဒိၣ်ဆံးအါစှၤတၢ်ဘၣ်တဂၤန့ၣ်လီၤ.

စီၤပီလူးစံးဘၣ်ကုၢ်ကစၢ်တဖၣ်လၢ ကမၤတၢ် "ဒ်န့ၣ်အသိး" ဆူကုၢ် သ့ၣ်တဖၣ်အဖီခိၣ်, လၢအမ့ၢ်တၢ်တမံၤလၢအကဒုးကမၢကမၣ်ကုၢ်ကစၢ်တဖၣ် ဖဲတၢ်ဆၢကတီၢ်ခ၇ံၥ်အနံၣ်တကယၤအတီၢ်ပူၤအခ့အခါန့ၣ်လီၤ. ကုၢ်ကစၢ် တဖၣ်န့ၣ် ကဘၣ်လီၣ်ဖျါထီၣ်အတၢ်ပၥ်သူၣ်ပၥ်သးအဂ့ၤလၢ ကုၢ်တဖၣ် အဖီခိၣ်ခီဖျိအဝဲသ့ၣ်အတၢ်တီတၢ်လိၤဒီးခ၇ံၥ်, ဒ်အမ့ၢ်တၢ်တမံၤဃီဃုၥ်ဒီး အစံးကတိၤတ့ၢ်လၢကုၢ်သ့ၣ်တဖၣ်အအိၣ်န့ၣ်လီၤ (အ့းဖ့းစူး ၆း၅-၈). အဝဲ စံးကုၢ်ကစၢ်တဖၣ်လၢ သုတမၤပျံၤမၤဖုးကုၢ်တဖၣ်တဂ့ၤ, တၢ်လုၢ်လၢ်လၢ ကုၢ်ကစၢ်တဖၣ်မၤညီနုၢ်တ့ၢ်ဝဲလၢအတၢ်ဟ့ၣ်တၢ်ကမၣ်, တၢ်တီၢ်တၢ် (၁ပ့းတရူး ၂း၂၀), မၤတ၇ီတပါတၢ်, ဆါလီၤကွံၥ်ၦၤကညီ (ထုးဖးကွံၥ်ဖိဒီးဟံၣ်ဒူၣ်ဃီဒူၣ်) ဒုးမၤတၢ်မၤဆူၣ်ဆူၣ်နးနး, ဒုးသၣ်၀ံၤတၢ်, ကျီၤဃၥ်အစုအခီၣ်, မၤကိၢ်ဒီး မ့ၣ်အူတုၤဒၣ်လဲၥ်မၤသံကွံၥ်တၢ်န့ၣ်လီၤ.

စီၤပီလူးဆီၣ်ထွဲအတၢ်ကလုၢ်လၢတၢ်ဟ့ၣ်ဂံၢ်ဟ့ၣ်ဘါခံထံၣ်လၢ အကိးဃီၤကုၢ်ကစၢ်တဖၣ် ဒ်သိးကကွၢ်အါန့ၢ်ဒံး, ယံၤန့ၢ်ဒံး ဟ့းလ့ၣ်-၇ိမ့ၤ အဘီမုၢ်အတၢ်ပၢတၢ်ြပးအံၤန့ၣ်လီၤ. (၁) အဝဲသ့ၣ်ဒီးအကုၢ်တဖၣ်န့ၣ် မ့ၢ်ၦၤကုၢ်ဖိဒ်သိးသိး လၢကစၢ်တဂၤဃီအဖီလၥ် ("သ့ၣ်ညါလၢသုကစၢ် အိၣ်စ့ၢ်ကီးလၢမူခိၣ်, မ့ၢ်အဝဲသ့ၣ်ကစၢ်" ကလီးစဲ ၄း၁); (၂) မူခိၣ်အကစၢ် စံၣ်ညီၣ်တၢ်လၢတၢ်တကွၢ်ဒိၣ်ဆံးအါစှၤတၢ်ဘၣ်အပူၤန့ၣ်လီၤ. မ့ၢ်လၢအဝဲသ့ၣ် ကစၢ်ပၥ်အၦၤကုၢ်ဖိသ့ၣ်တဖၣ်ဒ်သိးဒီးၦၤဂၤအသိးန့ၣ်, ကုၢ်ကစၢ်ကဘၣ် မၤဝဲဒ်န့ၣ်အသိးလီၤ (ဖံၤလ့မိၣ် ၁၅, ၁၆).

စီၤပီလူးအတၢ်စံးတၢ်ကတိၤ ဖဲအ့းဖ့းစူးပူၤတနီၤနီၤန့ၣ် ကမၤဆူၣ်ထီၣ် ခ၇ံၥ်ဖိကုၢ်သ့ၣ်တဖၣ်အသးလၢအမ့ၢ် - ပၥ်လၢဖိအလီၢ် (အ့းဖ့းစူး ၁း၅), တၢ်ၦ့ၤက့ၤၦၤ (အ့းဖ့းစူး ၁း၇), ကဲထီၣ်တၢ်န့ၢ်သါ (အ့းဖ့းစူး ၁း၁၁, ၁၄; ၃း၆), ဒုးဆ့ၣ်နီၣ်လၢမူခိၣ်အလီၢ်တဖၣ်အပူၤ (အ့းဖ့းစူး ၂း၆), မ့ၢ်ၦၤ၀့ၢ်ဖိသကိး ၦၤ၀့ၢ်ဖိ, ယွၤအၦၤဟံၣ်ဖိ (အ့းဖ့းစူး ၂း၁၉, ထိၣ်သတြီၤ အ့ဖ့းစူး ၃း၁၄, ၁၅) ဒီး ဘၣ်ဃးဒီးခ၇ံၥ်အနီၢ်ခိတဂၤဃီအံၤန့ၣ်လီၤ (အ့းဖ့းစူး ၃း၆; အ့းဖ့းစူး ၄း၁-၁၆). အ့းဖ့းစူး ၆း၅-၉ ဒုးဆူၣ်ထီၣ်တၢ်သိၣ်လိနဲၣ်လိခဲလၢၥ်လၢလံၥ်အံၤအပူၤ လၢအမ့ၢ်တၢ်ကဘၣ်မၤအီၤလၢကုၢ်ကစၢ်ဒီးကုၢ်တဖၣ်အတၢ်ဘၣ်ထွဲလိၥ်အသး အဂ့ၢ်အကျိၤ, ပၥ်ဃုၥ်ဒီးတၢ်ဟ့ၣ်ကူၣ်ဟ့ၣ်ဖးလၢတၢ်စံးတၢ်ကတိၤအဂ့ၢ်ဒီး မုၣ်ခွါအတၢ်တကဲၥ်ပ၀းအဂ့ၢ်န့ၣ်လီၤ (အ့းဖ့းစူး ၄း၂၅-၃၂; အ့းဖ့းစူး ၅း၁-၁၄).