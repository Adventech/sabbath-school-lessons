---
title:  တၢ်ဟ့ၣ်ကူၣ်ဟ့ၣ်ဖးဆူဖိသၣ်သ့ၣ်တဖၣ်အအိၣ်
date:   03/09/2023
---

`စီၤပီလူးဟ့ၣ်ဖိသၣ်တဖၣ်လၢ တၢ်ဟ့ၣ်ကူၣ်ဟ့ၣ်ဖးမနုၤတမံၤလဲၣ်, ဒီးအဟံးန့ၢ်တၢ်ဟ့ၣ်ကူၣ်အံၤလၢလံၥ်စီဆှံအလီၢ်လံၤတကတြူၢ်အပူၤလၢကျဲ ဒ်လဲၣ်. (ကွၢ် အ့းဖ့းစူး ၆း၁-၃; မးသဲ ၁၈း၁-၅, ၁၀း မၢ်ကူး ၁၀း၁၃-၁၆).`

လၢတၢ်ပၥ်လုၢ်ပၥ်ၦ့ၤစီၤပီလူးအတၢ်ဟ့ၣ်ကူၣ်ဆူ ဖိသၣ်အိၣ်အဂီၢ်န့ၣ်, ပဘၣ်ဆိကမိၣ်လၢတၢ်ကဘၣ်ဖးဖျါထီၣ်အီၤလၢ အ့းဖ့းစူးတၢ်အိၣ်ဖှိၣ်ဖိသ့ၣ် တဖၣ်အကျါ ဖဲတၢ်ဘူၣ်တၢ်ဘါအိၣ်ဝဲအကတီၢ်န့ၣ်လီၤ. လံၥ်မဲၥ်ဖျၢၣ်လၢ အမ့ၢ်, "ဖိသၣ်တဖၣ်" လၢဟ့းလ့ၣ်အကျိၥ် (ta tekna) အံၤ ကမ့ၢ်တၢ်လၢ အဘၣ်ဃးဒီးသးနံၣ်အအါဝဲဒၣ်မ့ၢ်လၢဖိသၣ်သ့ၣ်တဖၣ်ကဘၣ်အိၣ်လၢ ပၢ်အတၢ်ပၢပူၤတုၤပၢ်တဂၤၦဲၤထီၣ်အနံၣ် ၆၀ ဒၣ်လဲၥ်အဃိ, (ဟ့းလ့ၣ် အတၢ်လူၤပိၥ်ထွဲ) မ့တမ့ၢ် တုၤလၢပၢ်သံဝဲအကတီၢ် (၇ိမ့ၤအတၢ်လူၤပိၥ်ထွဲ) န့ၣ်လီၤ. ဖိသၣ်သ့ၣ်တဖၣ်အံၤ, ညါစၢ်ဒၣ်လဲၥ်လၢကဘၣ်အိၣ်လၢမိၢ်ပၢ် အတၢ်သိၣ်သီအဖီလၥ်ဘၣ်ဆၣ်, သးၦၢ်စ့ၢ်ကီးလၢကကဲထီၣ်တၢ်အပျဲၢ်အဘီၣ် လၢအနီၢ်ကစၢ်ဒၣ်ဝဲအတၢ်ခွဲးတၢ်ယၥ်အပူၤန့ၣ်လီၤ. (အ့းဖ့းစူး ၆း၄).

ပနၢ်ဟူဘၣ်စီၤပီလူးအတၢ်ဃ့ကညးဆူဖိသၣ်တဖၣ်အအိၣ်လၢ အမ့ၢ်ခ၇ံၥ်ဖိတဖၣ်လၢအဘူၣ်ထီၣ်ဘါထီၣ်တၢ်လၢတၢ်အိၣ်ဖှိၣ်အပူၤအံၤ လၢ, ကဘၣ်စူၢ်အမိၢ်အပၢ်တဖၣ်, "လၢကစၢ်အပူၤ" လၢအမ့ၢ်ခ၇ံၥ်အပူၤ, ကဲကစၢ်ခ၇ံၥ်အပျဲၢ်အဘီၣ်တဖၣ်လၢတၢ်ဘူၣ်ထီၣ်ဘါထီၣ်သကိးတၢ်အပူၤ န့ၣ်လီၤ (ထိၣ်သတြီၤ အ့းဖ့းစူး ၅း၂၂; အ့းဖ့းစူး ၆း၄, ၅, ၇-၉). ဖဲအံၤန့ၣ် ဘၣ်တၢ်ကွဲမုၥ်ပဝဲဒၣ်သ့ၣ်တဖၣ်လၢ ကယူးယီၣ်ပၥ်ကဲဖိသၣ်သ့ၣ်တဖၣ် ဒ်အဝဲသ့ၣ်မ့ၢ်ကစၢ်ခ၇ံၥ်အပျဲၢ်အဘီၣ်အသိး ဒီးဒုးပၥ်ဃုၥ်အဝဲသ့ၣ်လၢတၢ်ဘူၣ် ထီၣ်ဘါထီၣ်ယွၤအပူၤစ့ၢ်ကီးန့ၣ်လီၤ. အဝဲအံၤမ့ၢ်တၢ်ဂံၢ်ခိၣ်သ့ၣ်တမံၤလၢ မိၢ်ပၢ်အတၢ်ကွၢ်ထွဲဖိဒီး မၤတၢ်လၢဖိသ့ၣ်တဖၣ်အဂီၢ်န့ၣ်လီၤ.

စီၤပီလူးစံးတၢ်လၢ ကဘၣ်ဒိကနၣ်တၢ်အံၤန့ၣ် တမ့ၢ်လၢအမ့ၢ် တၢ်လၢၥ်လၢၥ်ဆ့ဆ့ဒ်ဘၣ်. ဖဲမိၢ်ပၢ်အတၢ်မၤလိၥ်, အတၢ်ပၢတၢ်ဆှၢ ထီဒါ ကစၢ်ခ၇ံၥ်အတၢ်မၤလိၥ်ဒီးဒုးအိၣ်ထီၣ်တၢ်သးဘၣ်ဒိဆံးအါလဲၣ်ဘၣ်ဆၣ်, ဖိသ့ၣ်တဖၣ်န့ၣ် ကဘၣ်ဒိကနၣ်ယွၤအတၢ်မၤလိၥ်ဒီး နၥ်အီၤလၢတၢ်ကမၤသး တမံၤမံၤအဂီၢ်န့ၣ်လီၤ. (Ellen G. White, The Adventist Home, p. 293).

စီၤပီလူးမၤလၢၦဲၤအတၢ်ဟ့ၣ်သဆၣ်ထီၣ်ဖိသၣ်သ့ၣ်တဖၣ်လၢ တၢ်ပၥ်ဖျါတၢ်မၤလိၥ်ယဲၢ်ထံၣ်တထံၣ်လၢ အမ့ၢ်တၢ်အုၣ်အသးလၢအပၥ်လုၢ် ပၥ်ၦ့ၤတၢ်မၤလိၥ်အဘီတဆံအံၤ ဒ်အမ့ၢ်တၢ်ဒုးနဲၣ်ကျဲလၢခ၇ံၥ်ဖိအၦၤစူၢ်က့ၤ နၥ်က့ၤတၢ်သ့ၣ်တဖၣ်အဂီၢ်န့ၣ်လီၤ (အ့းဖ့းစူး ၄း၁-၆း၉ လီၤဆီဒၣ်တၢ် အ့းဖ့းစူး ၄း၂၅, ၂၈; အ့းဖ့းစူး ၅း၃-၁၄). အဝဲစးထီၣ်အတၢ်ကွဲး ("ယူးယီၣ် နမိၢ်နပၢ်+=) မၤအါထီၣ်ကဒီးဝဲအတၢ်မၤလိၥ် ("တၢ်န့ၢ်မ့ၢ်တၢ်မၤလိၥ်အခီၣ်ထံး တဘီလၢအအိၣ်ဒီးတၢ်စံးပၥ်" အ့းဖ့းစူး ၆း၂) ဒီးမၤကတၢၢ်က့ၤဝဲလၢအမ့ၢ်, ("ဒ်သိးနကဘီၣ်ထီၣ်ညီထီၣ်, ဒီးနသးကကၢကခိးလၢဟီၣ်ခိၣ်ချၢလီၤ" အ့းဖ့းစူး ၆း၃). တၢ်မၤလိၥ်ယဲၢ်ထံၣ်တထံၣ် ပၥ်ဖျါထီၣ်တၢ်အုၣ်အသးလၢတၢ်ယူးယီၣ် ပၥ်ကဲမိၢ်ပၢ်အံၤ မ့ၢ်ယွၤပၥ်လီၤဝဲလၢၦၤကညီအဂီၢ် လၢကဘၣ်လူၤပိၥ်ထွဲဝဲ န့ၣ်လီၤ. တၢ်ယူးယီၣ်ပၥ်ကဲမိၢ်ပၢ်အံၤ, ဖျါလၢမ့ၢ်တလၢၦဲၤဘၣ်ဆၣ် ကမၤစၢၤ တၢ်လၢတၢ်အိၣ်ဆူၣ်အိၣ်ခခ့ျဒီးတၢ်အိၣ်မူအဂီၢ်န့ၣ်လီၤ.

`လံၥ်စီဆှံအဆၢသ့ၣ်တဖၣ်အံၤ ဟ့ၣ်ဂံၢ်ဟ့ၣ်ဘါလၢ ဟံၣ်ဖိဃီဖိ အတၢ်၇့လိၥ်မုၥ်လိၥ်သးအံၤ အ၇့ဒိၣ်ဝဲအဂ့ၢ်လၢကျဲဒ်လဲၣ်.`