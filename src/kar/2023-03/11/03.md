---
title:  တၢ်ဟ့ၣ်ကူၣ်ဟ့ၣ်ဖးဆူမိၢ်ပၢ်တဖၣ်အအိၣ်
date:   04/09/2023
---

`ထိၣ်သတြီၤ အ့းဖ့းစူး ၆း၄ ဒီး ကလီးစဲ ၃း၂၁ တက့ၢ်. တၢ်ဟ့ၣ်ဂံၢ် ဟ့ၣ်ဘါလၢ ကလီးစဲ ၃း၂၁ အပူၤအံၤ, ကတိၤန့ၢ်တၢ်လၢကဟးဆှဲတၢ်မၤဒိၣ် ထီၣ်ဖိသ့ၣ်တဖၣ်အသးလၢကျဲဒ်လဲၣ်.`

Sirach, ၦၤယူဒၤဖိအလံၥ်ကွဲးနီၣ်ကွဲးဃါလၢစီၤပီလူးအဆၢကတီၢ်အံၤ, ဟ့ၣ်ကူၣ်ဟ့ၣ်ဖးပၢ်သ့ၣ်တဖၣ်လၢ ကဘၣ်မၤတၢ်လၢဖိခွါသ့ၣ်တဖၣ်အဂီၢ်- "ၦၤလၢအအဲၣ်အဖိခွါတဖၣ်န့ၣ်, ကဘၣ်တီၢ်ဝဲဒီးနီၣ်တီၢ်လီၤ...လူၤဘၣ် ဖိတဂၤအသးဒီးကမၤပျံၤမၤဖုးနၤဒိၣ်ဒိၣ်, နမ့ၢ်မၤလိၢ်ကွဲအီၤဒီး, ကမၤဘၣ်ဒိ ဘၣ်ထံးနသးန့ၣ်လီၤ...သိၣ်လိနဖိခွါဒီး ဟ့ၣ်လီၤအီၤလၢတၢ်၀ံတၢ်ယိးဃၢ ဒ်သိးအသုတဒုးကဲထီၣ်တၢ်မဲၥ်ဆှးလၢနဂီၢ်တဂ့ၤန့ၣ်လီၤ" (Sirach 30:1, 9, 13)

စီၤပီလူးအတၢ်ဟ့ၣ်ကူၣ်ဟ့ၣ်ဖး အိၣ်ဒီးတၢ်လီၤဆီလိၥ်အသးန့ၣ်လီၤ. အဝဲဟ့ၣ်ပၢ်သ့ၣ်တဖၣ်လၢတၢ်ဟ့ၣ်ကူၣ်လၢထီဒါလိၥ်သးဒီးတၢ်ပၥ်ဖျါလၢ အဖီခိၣ်တဖၣ်န့ၣ်လီၤ. "ပၢ်သ့ၣ်ဧၢ, မၤဒိၣ်ထီၣ်သုဖိတဖၣ်အသးတဂ့ၤ. မ့မ့ၢ် လုၢ်အီၣ်အီၤလၢကစၢ်အတၢ်သိၣ်တၢ်သီ, ဒီးအတၢ်သိၣ်ဃီၣ်သီဃီၣ်အပူၤ တက့ၢ်" (အ့းဖ့းစူး ၆း၄). ဖဲစီၤပီလူးအဆၢကတီၢ်န့ၣ်, ပၢ်သ့ၣ်တဖၣ် အိၣ်ဒီး တၢ်သိၣ်တၢ်သီအတၢ်စိတၢ်ကမီၤလၢ ဖိသ့ၣ်တဖၣ်အဖီခိၣ် ဒ်အမ့ၢ်တၢ်စုလီၢ် ခီၣ်ခိၣ်လၢပၢ်အဂီၢ်န့ၣ်လီၤ. ပၢ်အိၣ်ဒီးတၢ်ခွဲးတၢ်ယၥ်လၢကမၤဘၣ်ဒိဘၣ်ထံး, ဟ့ၣ်တၢ်ကမၣ်, တုၤဒၣ်လဲၥ်မၤသံဖိသ့ၣ်တဖၣ်သ့ဝဲန့ၣ်လီၤ. လၢတၢ်အိၣ်အသး တနီၤနီၤန့ၣ်, ပၢ်အတၢ်စိတၢ်ကမီၤအံၤ ဒိၣ်န့ၢ်မးကစၢ်ဒီးကုၢ်အတၢ်ဘၣ်ထွဲ လိၥ်အသးန့ၣ်လီၤ. တမ့ၢ်လၢစီၤပီလူးတူၢ်လိၥ်တၢ်စိတၢ်ကမီၤဒ်အံၤန့ၣ်ဘၣ်, ဘၣ်ဆၣ်ပၥ်ဖျါထီၣ်ဝဲၡဲၡဲလၢအတၢ်မၤဂ့ၤထီၣ်ဟံၣ်ဖိဃီဖိအတၢ်၇့လိၥ်မုၥ်လိၥ်သး န့ၣ်လီၤ. လၢတၢ်အိၣ်မူတီတီလိၤလိၤလၢခ၇ံၥ်ပူၤအဂီၢ်, စီၤပီလူးကွဲမုၥ် ခ၇ံၥ်ဖိပၢ်သ့ၣ်တဖၣ် ကဆိမိၣ်အတၢ်သူတၢ်စိတၢ်ကမီၤအဂ့ၢ် မ့ၢ်လၢဖိသၣ်လၢ အဘၣ်တၢ်မၤသူၣ်ဒိၣ်သးဖျိးထီၣ်အဝဲသ့ၣ်န့ၣ် တဒိးန့ၢ်တၢ်အိၣ်မူလၢအဂ့ၤလၢ အမ့ၢ်, "ကစၢ်အတၢ်သိၣ်တၢ်သီဒီးအတၢ်သိၣ်ဃီၣ်သီဃီၣ်အပူၤ" အံၤဘၣ်န့ၣ် လီၤ.

"မိၢ်ပၢ်တဖၣ်ဧၢ, လၢဟံၣ်ပူၤဃီပူၤန့ၣ် သုမ့ၢ်ယွၤအခၢၣ်စးန့ၣ်လီၤ. သုကဘၣ်ဒိးန့ၢ်တၢ်ဒိကနၣ်လၢသုဖိအအိၣ်, ဘၣ်ဆၣ်ကဘၣ်မ့ၢ်လၢတၢ်အဲၣ် တၢ်ကွံ, တၢ်သူၣ်ကညီၤသးကညီၤအတၢ်လီၣ်ဖျါအပူၤန့ၣ်လီၤ...

"ကဲထီၣ်တၢ်သူၣ်မုၥ်သးမုၥ်လၢဟံၣ်ပူၤဃီပူၤအဂီၢ်တက့ၢ်. ပၢၤဃၥ် တၢ်ကတိၤလၢကဒုးကဲထီၣ်တၢ်သးဒိၣ်ထီၣ်လၢအတကဆှီဘၣ်တက့ၢ်. ပၢ်သ့ၣ်ဧၢ, ဒုးအိၣ်ထီၣ်တၢ်သူၣ်ဒိၣ်သးဖျိးလၢသုဖိအဖီခိၣ်တဂ့ၤ, အအံၤ မ့ၢ်ယွၤအတၢ်မၤလိၥ်န့ၣ်လီၤ.

"ကစၢ်ယွၤကလုၢ်ကထါတဟ့ၣ်လီၤအခွဲးလၢ မိၢ်ပၢ်သ့ၣ်တဖၣ် ကဘၣ် ဆီၣ်တံၢ်မၤနၢၤအဖိလၢ တဒိကနၣ်မိၢ်ပၢ်ဘၣ်အဃိန့ၣ်ဘၣ်. ကစၢ်ယွၤ အတၢ်သိၣ်တၢ်သီလၢဟံၣ်ပူၤဃီပူၤ ဒီးထံကီၢ်ပဒိၣ်အတၢ်ပၢတၢ်ြပးအပူၤန့ၣ် ဟဲလီၤလၢကစၢ်ယွၤတၢ်အဲၣ်လၢအကတၢၢ်ဝဲတသ့ဘၣ်အအိၣ်န့ၣ်လီၤ. (Ellen G. White, Child Guidance, p. 259).

`တၢ်မၤလိအံၤန့ၣ် ဘၣ်ဃးမိၢ်ပၢ်ဒီးဖိသ့ၣ်တဖၣ်ဘၣ်ဆၣ်, တၢ်သိၣ် တၢ်သီလၢလံၥ်စီဆှံအဆၢတဖၣ်အပူၤအံၤ ဘၣ်ထွဲဒီးပတၢ်၇့လိၥ်သးတဂၤဒီး တဂၤန့ၣ်သ့ဝဲဒ်လဲၣ်.`