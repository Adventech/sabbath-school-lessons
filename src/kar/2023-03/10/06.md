---
title:  '"တၢ်တညၣ်ဃီ" တၢ်ဆီဟံၣ်ဆီဃီအဒိအတဲၥ်'
date:   31/08/2023
---

`မၤလိတၢ်ဘၣ်တ့အဂ့ၢ်အကျိၤ ဖဲ ၁မိၤၡွ ၂း၁၅-၂၅ တက့ၢ်. တချုး လၢယွၤစံးနီၢ်ဒီမါ၀ၤအံၤ ကဘၣ်ကဲထီၣ်, "တညၣ်ဃီ" ဒ်ဘၣ်န့ၣ်, တၢ်မၤ အသးလၢပူဝဲအံၤအပူၤန့ၣ်မနုၤလဲၣ် (၁မိၤၡွ ၂း၂၄).`

တၢ်ဂ့ၢ်ဒိၣ်လၢကဘၣ်သူစီၤပီလူးအတၢ်ဟ့ၣ်ကူၣ်ဟ့ၣ်ဖးလၢ မါဒီး၀ၤ တဖၣ်အအိၣ်န့ၣ် မ့ၢ်အတၢ်ပၥ်ဖျါ ၁မိၤၡွ ၂း၂၄ (ဖဲအ့းဖ့းစူး ၅း၃၁ အပူၤ) ဒ်တၢ်မၤလၢထီၣ်ၦဲၤထီၣ်အီၤအသိးန့ၣ်လီၤ. ဒ်စီၤပီလူးကွၢ်ဆိကမိၣ်လံၥ်မိၤၡွ အတၢ်ကွဲးလီၤတံၢ်လီၤဆဲးအသိး, အဝဲကွၢ်လၢခ၇ံၥ်အတၢ်အိၣ်ဖှိၣ်ဖိသ့ၣ်တဖၣ် ဒီးအတၢ်၇့လိၥ်သးလၢဟံၣ်ဒူၣ်ဃီဒူၣ်အပူၤန့ၣ်လီၤ. အဝဲနၢ်ပၢၢ်ဝဲလၢ ၁မိၤၡွ ၂း၂၄ အံၤ မ့ၢ်တၢ်ကစီၣ်လၢကဘၣ်သီၣ်ထီၣ်ဝဲလၢတၢ်ဆၢကတီၢ်လၢဟဲခဲလၢၥ် အပူၤန့ၣ်လီၤ. မ့ၢ်လၢယွၤမၤဝဲအဃိ, တၢ်ဆီဟံၣ်ဆီဃီအံၤ ကဘၣ်ကဲထီၣ် ဝဲလၢအမ့ၢ်, "တညၣ်ဃီ" အတၢ်၇့လိၥ်သး, ဃုၥ်ဒီးနီၢ်ခိ, နီၢ်သးအတၢ်ဃူ တၢ်ဖိး, တၢ်တူၢ်ဘၣ်အတၢ်ဃူတၢ်ဖိးလၢအဟဲစိၥ်မါဒီး၀ၤအတၢ်၇့လိၥ်သးလၢ အဂ့ၤန့ၣ်လီၤ.

တိၢ်နီၣ်လၢစီၤပီလူးအတၢ်ဃုထၢ ၁မိၤၡွ ၂း၂၄ အံၤ, အဝဲဃုထၢထီၣ် တၢ်ပၥ်ဖျါဘၣ်ဃးတၢ်ဆီဟံၣ်ဆီဃီတချုးလၢၦၤကညီလီၤကမၣ်ဒ်ဘၣ် အကတီၢ်ဒီးကဘၣ်တၢ်လူၤပိၥ်ထွဲအီၤလၢခ၇ံၥ်ဖိမါဒီး၀ၤအတၢ်၇့လိၥ်သးအပူၤ န့ၣ်လီၤ. လၢပဟီၣ်ခိၣ်လီၤကမၣ်၀ံၤအပူၤန့ၣ်, မုၣ်ခွါအတၢ်၇့လိၥ်သး, တၢ်မၤကမၣ်မုၣ်ကမၣ်ခွါအိၣ်ထီၣ်ဝဲအါမးလၢ ပိၥ်မုၣ်ဒီးပိၥ်ခွါအဘၢၣ်စၢၤ လၢအလီၣ်ဖျါထီၣ်ဝဲမုၣ်ခွါအတၢ်အိၣ်ဃုၥ်ဆိဃုၥ်အံၤန့ၣ် မ့ၢ်တၢ်ဒုးကဲထီၣ် ပိၥ်မုၣ်လၢကဘၣ်အိၣ်လၢပိၥ်ခွါအဖီလၥ်န့ၣ်လီၤ. စီၤပီလူးကတိၤဂ့ၢ်လိၥ်ဝဲလၢ မုၣ်ခွါအတၢ်အိၣ်ဆိးတပူၤဃီအံၤ တမ့ၢ်တၢ်ဟံးန့ၢ်ဆူၣ်ပိၥ်မုၣ်ဘၣ်, မ့မ့ၢ်တခီ မ့ၢ်တၢ်စၢဖှိၣ်ထီၣ်သးန့ၣ်လီၤ. တမ့ၢ်တၢ်အဒိအတဲၥ်တမံၤလၢ ပိၥ်ခွါန့ၣ် ကဘၣ်ပၢတၢ်ဘၣ်, မ့မ့ၢ်တခီမ့ၢ်မါဒီး၀ၤအတၢ်ပၥ်ဖှိၣ်ထီၣ်သးတုၤဒၣ်လဲၥ် အဝဲသ့ၣ်န့ၣ်ကဲထီၣ်, "တသွံၣ်ဃီတညၣ်ဃီ" န့ၣ်လီၤ. ပကွၢ် အ့းဖ့းစူး ၅း၂၁-၂၃ ဒီး ၁မိၤၡွ ၂း၂၄ ခံတီၤလၢၥ်အံၤ ဒီးဟံးန့ၢ်တၢ်ဆိကမိၣ်အံၤလၢ အဘၣ်ဃး ဒီးတၢ်ဆီဟံၣ်ဆီဃီဒီးတၢ်အိၣ်ဃုၥ်ဆိဃုၥ်အဂ့ၢ်သ့ဝဲန့ၣ်လီၤ.

လၢတၢ်ဂ့ၢ်ဒ်အံၤတမံၤဃီအပူၤ, စီၤပီလူးစံးကတိၤဖဲအဆၢဖိဆူညါ တတီၤလၢအဘၣ်ဃးဒီး "တၢ်ခူသူၣ်ဖးဒိၣ်" န့ၣ်လီၤ (အ့းဖ့းစူး ၅း၃၂). ပၣ်ဃုၥ်ဒီးတၢ်အဒိအတဲၥ်ခံကပၤလၢၥ်လၢစီၤပီလူးကတိၤအဂ့ၢ်န့ၣ်လီၤ. ခ၇ံၥ်ဖိ အတၢ်ဆီဟံၣ်ဆီဃီအံၤ ကဘၣ်တၢ်နၢ်ပၢၢ်အီၤလၢကစၢ်ခ၇ံၥ်အတၢ်၇့လိၥ်သး ဒီးတၢ်အိၣ်ဖှိၣ် (အ့းဖ့းစူး ၅း၃၂) ဒီးကစၢ်ခ၇ံၥ်အတၢ်၇့လိၥ်သးဒီးတၢ်အိၣ်ဖှိၣ် အံၤန့ၣ် ကဘၣ်နၢ်ပၢၢ်အီၤလၢအမ့ၢ်ခ၇ံၥ်ဖိအတၢ်ဆီဟံၣ်ဆီဃီအပူၤန့ၣ်လီၤ (အ့းဖ့းစူး ၅း၃၂).

ခ၇ံၥ်ဖိအတၢ်ဆီဟံၣ်ဆီဃီအံၤ ဘၣ်တၢ်စိၥ်ထီၣ်ထီအီၤ ခီဖျီ တၢ်ထိၣ်သတြီၤတၢ်၇့လိၥ်မုၥ်လိၥ်လၢခ၇ံၥ်ဒီးတၢ်အိၣ်ဖှိၣ်အဘၢၣ်စၢၤန့ၣ်လီၤ. လၢတၢ်ဆိကမိၣ်ထီၣ်တၢ်အိၣ်ဖှိၣ်အတၢ်၇့လိၥ်သးဒီးခ၇ံၥ်အံၤ ခီဖျိတၢ်အံးက့ၤ ကွၢ်က့ၤတၢ်လၢခ၇ံၥ်ဖိအတၢ်ဆီဟံၣ်ဆီဃီအပူၤအံၤန့ၣ်, ၦၤစူၢ်က့ၤနၥ်က့ၤ တၢ်သ့ၣ်တဖၣ် ကဒိးန့ၢ်ဘၣ်အတၢ်၇့လိၥ်မုၥ်လိၥ်သးဒီးကစၢ်ခ၇ံၥ်န့ၣ်လီၤ.

`အ့းဖ့းစူး ၅း၃၃ အံၤ ကဲထီၣ်စီၤပီလူးအတၢ်ဟ့ၣ်ကူၣ်ဟ့ၣ်ဖးဖုၣ်ကိၥ်ဖိ ဖဲ အ့းဖ့းစူး ၅း၂၁-၃၂ န့ၣ်လၢကျဲဒ်လဲၣ်. နမ့မ့ၢ်ၦၤလၢအဆီဟံၣ်ဆီဃီ၀ံၤ တ့ၢ်တဂၤဒီး, မ့ၢ်နကမၤလၢထီၣ်ၦဲၤထီၣ်တၢ်ဟ့ၣ်ကူၣ်သ့ၣ်တဖၣ်အံၤလၢ နတၢ်ဆီဟံၣ်ဆီဃီအပူၤသ့ဝဲလၢကျဲဒ်လဲၣ်.`
