---
title:  တၢ်ဆိကမိၣ်ဆူညါအဂီၢ်
date:   01/09/2023
---

Ellen G. White, "Responsibilities of Married Life," Testimonies for the Church, vol. 7, pp. 45-50, and "Mutual Obligations," The Adventist Home, pp. 114-120.

Ellen G. White ဃ့ကညးၦၤဒီမါ၀ၤတဖၣ်လၢ ကဃၣ်ကွံၥ် အသးဆူတၢ်ပၢဆှၢဆူၣ်လိၥ်သးတဂၤဒီးတဂၤအပူၤန့ၣ်လီၤ. "တဘၣ်မၤန့ၣ် ဆူၣ်လိၥ်သးလၢကလူၤပိၥ်ထွဲထဲနတၢ်ဘၣ်သးန့ၣ်တဂ့ၤ. ဒ်သိးနတၢ်အဲၣ် ကအိၣ်ဂၢၢ်ဆိးကျၢၤအဂီၢ်န့ၣ်, နမၤတၢ်ဒ်အံၤတသ့ဝဲဘၣ်. ဘၣ်ဆၣ်ဒီး, အိၣ်ဒီး တၢ်သးကညီၤ, တၢ်၀ံသးစူၤဒီးတၢ်ကီၤသူၣ်ကီၤသး, တၢ်ကွၢ်ထံဆိကမိၣ်တၢ် ဒီးတၢ်ယူးယီၣ်ပၥ်ကဲန့ၣ်တက့ၢ်." The Adventist Home, p. 118.

အတၢ်စံးကတိၤအံၤ ဟဲလၢ ကလီးစဲ ၃း၁၈ (အ့းဖ့းစူး ၅း၂၂-၂၄) အပူၤန့ၣ်လီၤ. "တၢ်သံကွၢ်အိၣ်ထီၣ်အသးခဲအံၤခဲအံၤလၢအမ့ၢ်, "မါတဂၤန့ၣ် မ့ၢ်အိၣ်ဒီးအနီၢ်ကစၢ်ဒၣ်ဝဲတၢ်ဘၣ်အသးတသ့ဘၣ်ဧါ. လံၥ်စီဆှံပၥ်ဖျါထီၣ်ဝဲ ဖျါဖျါလၢ ၀ၤန့ၣ်မ့ၢ်ဟံၣ်ခိၣ်တဂၤန့ၣ်လီၤ. "မ်မါသ့ၣ်တဖၣ်ပၥ်လီၤအသးလၢ အ၀ၤဒၣ်ဝဲအဖီလၥ်လၢတၢ်ခဲလၢၥ်အပူၤ" န့ၣ်တက့ၢ်. တၢ်ကတိၤအံၤ မ့ၢ်ကတၢၢ်ကွံၥ်ဖဲအံၤဒီး, ပကစံးလၢမါအပတီၢ်အံၤ တမ့ၢ်တၢ်ကလိၣ်ဘၣ် ဒိးန့ၢ်အီၤအါအါဘၣ်...၀ၤတဖၣ်အါအါကလဲၥ်ပၥ်ကတီၢ်ကွံၥ်တၢ်ကတိၤ ဖဲအံၤလၢအမ့ၢ်, "မ်မါသ့ၣ်တဖၣ်ပၥ်လီၤအသးလၢအ၀ၤအဖီလၥ်" ဘၣ်ဆၣ်ဒီး, ပကဆဲးဖးလံၥ်စီဆှံအဆၢအံၤလၢအမ့ၢ်, "ဒ်အဂ့ၤအဘၣ်လၢကစၢ်အပူၤတက့ၢ်" (ကလီးစဲ ၃း၁၈). ကစၢ်ယွၤလိၣ်ဘၣ်ဝဲလၢ မါတဖၣ်ကအိၣ်ဒီးတၢ်ပျံၤယွၤ ဒီးမၤလၤမၤကပီၤအီၤထီဘိန့ၣ်လီၤ. တၢ်ပၥ်လီၤသးလၢအဖီလၥ်အံၤ ကဘၣ် မၤအီၤထဲလၢကစၢ်အပူၤတမံၤဧိၤ, လၢအၦ့ၤက့ၤပိၥ်မုၣ်ဒ်အမ့ၢ်လၢအနီၢ်ကစၢ် ဒၣ်ဝဲအဂီၢ် ခီဖျိအတၢ်အဲၣ်လၢအကတၢၢ်တသ့ဘၣ်အံၤန့ၣ်လီၤ...ၦၤအိၣ်ဝဲ တဂၤလၢအဆၢထၢၣ်ထီန့ၣ်ဒ်၀ၤလၢမါအဂီၢ်လီၤ. အဝဲအံၤမ့ၢ်ၦၤအုၣ်က့ၤ ခီၣ်က့ၤတၢ်အကစၢ်, ဒီးမါအတၢ်ပၥ်လီၤသးလၢ၀ၤအဖီလၥ်အံၤ ကဘၣ် မ့ၢ်လၢယွၤအတၢ်နဲၣ်လီၤဝဲအဖီလၥ်, "ဒ်အဂ့ၤအဘၣ်လၢကစၢ်အပူၤ" အသိး န့ၣ်လီၤ. The Adventist Home, p. 118.