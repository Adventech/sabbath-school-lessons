---
title:  တၢ်အိၣ်ဖှိၣ်ဒ်အမ့ၢ်ခ၇ံၥ်အတလးမူးပိၥ်မုၣ် (၂)
date:   29/08/2023
---

`စီၤပီလူးသူတၢ်တ့တၢ်ဖျီအမူးလၢပျၢၤအဂ့ၢ်အကျိၤအံၤ မ့ၢ်အထုးန့ၢ် ခ၇ံၥ်ဖိလၢက၇ံၣ်သူးသ့ၣ်တဖၣ်အသးလၢကျဲဒ်လဲၣ်. တၢ်ဟ့ၣ်လီၤဒ်အံၤန့ၣ် အိၣ်ဖျါထီၣ်အသးဆံးယံၥ်လဲၣ်. (၂က၇ံၣ်သူး ၁၁း၁-၁၄).`

လၢတၢ်သူတၢ်အဒိအတဲၥ်ဘၣ်ဃးတၢ်ဖျီအမူးအဂ့ၢ်အကျိၤ လၢခံကတၢၢ်တထံၣ်ဖဲ အ့းဖ့းစူး ၅း၂၅-၂၇ အပူၤအံၤန့ၣ်, စီၤပီလူးဒုးနဲၣ်ဖါ ကစၢ်ခ၇ံၥ်ဒ်အမ့ၢ်ၦၤတဂၤလၢ- (၆) ဟ့ၣ်တၢ်ဆူတလးမူးပိၥ်မုၣ်အအိၣ် (ဟ့ၣ်လီၤအနီၢ်ကစၢ်ဒၣ်ဝဲ) န့ၣ်လီၤ. လၢပျၢၤန့ၣ်, တလးမူးပိၥ်မုၣ်အံၤ ကဘၣ် တၢ်ဟ့ၣ်လီၤအီၤလၢ ၦၤလၢအဆှၢထီၣ်အီၤတဂၤအံၤ မ့တမ့ၢ်အပၢ်န့ၣ်လီၤ. တလးမူးပိၥ်ခွါတဟ့ၣ်လီၤပိၥ်မုၣ်နီတဘျီဘၣ်ဆၣ်, ဖဲအံၤန့ၣ်, စီၤပီလူး ဆိကမိၣ်လၢကစၢ်ခ၇ံၥ်ဟ့ၣ်လီၤတၢ်အိၣ်ဖှိၣ်ဒ်အမ့ၢ်တလးမူးပိၥ်မုၣ်အံၤလၢ အနီၢ်ကစၢ်ဒၣ်ဝဲန့ၣ်လီၤ.

စီၤပီလူးသူတၢ်ဖျီအလုၢ်အလၢ်ဒီး အတၢ်မၤတဖၣ်လၢကဒုးနဲၣ် ဖျါထီၣ်ကစၢ်ခ၇ံၥ်အတၢ်၇့လိၥ်သးဒီးတၢ်အိၣ်ဖှိၣ်လၢကသလၣ်လီၤ, အတၢ် ကွဲးနီၣ်ကွဲးဃါလၢအမ့ၢ် (၁) တၢ်ပၥ်တၢ်အဲၣ်တီ (အီၣ်သံအီၣ်မံ) ကစၢ်ခ၇ံၥ် ဟ့ၣ်လီၤအနီၢ်ကစၢ်ဒၣ်ဝဲအသးဆူတၢ်အိၣ်ဖှိၣ်အအိၣ် (ဒ်တလးမူးပိၥ်မုၣ် အၦ့ၤဂီၢ်) ဒီးကဲထီၣ်အတၢ်အဲၣ်လၢအတီန့ၣ်လီၤ (အ့းဖ့းစူး ၅း၂၅). (၂) ကတဲၥ်ကတီၤလၢတၢ်တ့တၢ်ဖျီမူးအဂီၢ်. တလးမူးပိၥ်ခွါအတၢ်သးအိၣ်ဆဲးမၤ အသးလၢအတၢ်ဂုၥ်ကျဲးစၢးမၤကဆှီ မ့တမ့ၢ်သ့ကဆှီကွံၥ်တလးမူးပိၥ်မုၣ်လၢ ထံန့ၣ်လီၤ (အ့းဖ့းစူး ၅း၂၆). (၃) တၢ်အီၣ်မူးအီၣ်ပွဲအတၢ်မၤလၤမၤကပီၤ ဒၣ်ဝဲန့ၣ်လီၤ. ကစၢ်ခ၇ံၥ်အတၢ်သးအိၣ်အဆၢကတီၢ်ခဲအံၤန့ၣ် ဖျါလၢအမ့ၢ် "တၢ်ဟ့ၣ်လီၤ" တလးမူးပိၥ်မုၣ်ဖဲတၢ်ဖျီအတၢ်မၤလၤမၤကပီၤအကတီၢ်အံၤ န့ၣ်လီၤ (အ့းဖ့းစူး ၅း၂၇). တၢ်မၤသးလၢခံကတၢၢ်ဖဲတၢ်ဖျီအတၢ်မၤလၤ မၤကပီၤအပူၤအံၤ မ့ၢ်ဝဲကစၢ်ခ၇ံၥ်အတၢ်ဟဲက့ၤဖဲတလးမူးပိၥ်ခွါကဟဲဟံးန့ၢ် က့ၤအတၢ်အိၣ်ဖှိၣ်ဒ်အမ့ၢ်တလးမူးပိၥ်မုၣ်အသိး ဒီးဟ့ၣ်လီၤအနီၢ်ကစၢ်ဒၣ်ဝဲ အသးဆူအီၤန့ၣ်လီၤ (အ့းဖ့းစူး ၅း၂၇; ထိၣ်သတြီၤ ၂က၇ံၣ်သူး ၁၁း၁, ၂; ကလီးစဲ ၁း၂၁-၂၃, ၂၈).

တၢ်အီၣ်မူးအီၣ်ပွဲလၢပျၢၤန့ၣ် စးထီၣ်အသးအါဒၣ်တက့ၢ်လၢ မုၢ်နၤ အကတီၢ်န့ၣ်လီၤ (ကွၢ် မးသဲ ၂၅း၁-၁၃) တလးမူးပိၥ်ခွါဒီးၦၤလၢအဆှၢအီၤ တဖၣ်အိၣ်ဖှိၣ်၇ိဖှိၣ်ဖဲတလးမူးပိၥ်ခွါအဟံၣ်-အဝဲသ့ၣ်ခံဂၤအဟံၣ်သီ-ဒီးလၢ တၢ်မၤလၤမၤကပီၤအလုၢ်လၢ်ဒိၣ်အပူၤ စးထီၣ်လဲၤတၢ်န့ၣ်လီၤ. လၢတၢ်ဒွဲၣ်ကပီၤထီၣ်မ့ၣ်အူဒၢ, ၡိတဖၣ်ဃုၥ်ဒီးတၢ်သူၣ်၀ံၣ်သးဆၢ, တၢ်သူၣ်ဖှံ သးညီအတၢ်ကိးသတြီထီၣ်အပူၤ, ၦၤဂီၢ်မုၢ်တဖၣ်အံၤလဲၤဃီၤဝဲဆူတလးမူး ပိၥ်မုၣ်အပၢ်အဟံၣ်န့ၣ်လီၤ. ဖဲအဝဲသ့ၣ်လဲၤတၢ်အကတီၢ်န့ၣ် ထံၣ်လိၥ် အသးဒီးတလးမူးပိၥ်မုၣ်အၦၤဂီၢ်မုၣ်လၢကျဲဒီး အဝဲသ့ၣ်ခံဖုလၢၥ်အံၤ ဆှၢဃီၤ ၦၤနီၢ်ဒီမါ၀ၤအသီခံဂၤအံၤဆူအဝဲသ့ၣ်အဟံၣ်သီအပူၤ, ဖဲၦၤတမှံၤတဖၣ် ကအိၣ်ဝဲလၢမူးသးဖှံအပူၤလၢအနွံတဖၣ်အနွံမၤကတၢၢ်ကွံၥ်တၢ်ဖျီအမူးလၢ တၢ်ဟ့ၣ်လီၤတလးမူးပိၥ်မုၣ်ဆူတလးမူးပိၥ်ခွါအံၤအစုပူၤန့ၣ်လီၤ.

ဖဲစီၤပီလူးပၥ်ဖျါထီၣ်ကစၢ်ခ၇ံၥ်အတၢ်ဟ့ၣ်လီၤအနီၢ်ကစၢ်သးဆူ တၢ်အိၣ်ဖှိၣ်အံၤ, အဝဲကတိၤဘၣ်ထွဲတၢ်ဒီးၦၤဂီၢ်မုၢ်အတၢ်လဲၤထီၣ်ဆှၢတၢ်ဒီး တၢ်ဆၢကတီၢ်ဖဲတၢ်ဟ့ၣ်လီၤအးလီၤအဂီၢ်န့ၣ်လီၤ. လၢအတၢ်ပၥ်ဖျါအပူၤအံၤ, အဝဲကတီၤန့ၢ်ၦၤတၢ်အိၣ်ဖျါလၢကစၢ်ခ၇ံၥ်အတၢ်ဟဲက့ၤဒ်အမ့ၢ်တၢ်ဖျီအမူးခါ ဆူညါအဂီၢ် ဖဲတၢ်ပၥ်တၢ်အၢၣ်လီၤအီလီၤလၢကစၢ်ခ၇ံၥ်ဒီးတၢ်အိၣ်ဖှိၣ်အံၤ လၢထီၣ်ၦဲၤထီၣ်ဝဲဒီး တၢ်တ့တၢ်ဖျီအမူးအိၣ်ထီၣ်ဝဲအဂ့ၢ်န့ၣ်လီၤ.

`တၢ်ကစီၣ်လၢပကဟံးန့ၢ်အီၤလၢပနီၢ်ကစၢ်ဒၣ်ဝဲအဂီၢ်လၢအဂ့ၤ, ၦဲၤဒီးတၢ်သူၣ်ဖှံသးညီဒီးတၢ်မုၢ်လၢ်အတၢ်ဆိကမိၣ်န့ၣ်မ့ၢ်မနုၤလဲၣ်.`