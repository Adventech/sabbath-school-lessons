---
title:  တၢ်အိၣ်ဖှိၣ်ဒ်အမ့ၢ်ခ၇ံၥ်အတလးမူးပိၥ်မုၣ် (၁)
date:   28/08/2023
---

`ထိၣ်သတြီၤ အ့းဖ့းစူး ၅း၂၅-၂၇, ၂၉ ဃုၥ်ဒီးဖိသၣ်လၢအဘၣ် တၢ်ညိကွံၥ်အီၤအပူလၢ ယဃ့းစက့လး ၁၆း၁-၁၄ န့ၣ်တက့ၢ်. တၢ်မနုၤသ့ၣ် တဖၣ်လၢစီၤပီလူးပၥ်ဖျါထီၣ်ဖဲအနီၢ်ကစၢ်ဒၣ်ဝဲအတၢ်ကွဲးအံၤအပူၤန့ၣ်လဲၣ်.`

ဒ်စီၤပီလူးဒုးနဲၣ်ဘၣ်တၢ်ဆီဟံၣ်ဆီဃီအဒိအတဲၥ်ဖဲ အ့းဖ့းစူး ၅း၂၅-၂၇, ၂၉ အပူၤ လၢၦၤစူၢ်က့ၤနၥ်က့ၤတၢ်သ့ၣ်တဖၣ်အဂီၢ်ဒီး အတၢ်၇့လိၥ်သး ဒီးခ၇ံၥ်အသိးန့ၣ်, အဝဲဟံးန့ၢ်တၢ်အလုၢ်အလၢ်ဒီးတၢ်ဆဲးတၢ်လၤလၢ တၢ်ဆီဟံၣ်ဆီဃီအဂီၢ်န့ၣ်လီၤ. လၢတၢ်၇့လိၥ်သးအပူၤဒ်တၢ်အိၣ်ဖှိၣ်အံၤ မ့ၢ်တလးမူးပိၥ်မုၣ်အသိးန့ၣ်, ကစၢ်ခ၇ံၥ်မ့ၢ်ဝဲတလးမူးပိၥ်ခွါလၢအမ့ၢ်ယွၤတဂၤ လၢအ-

(၁) အဲၣ်တၢ်အိၣ်ဖှိၣ်ဒ်အမ့ၢ်တလးမူးပိၥ်မုၣ်န့ၣ်လီၤ (အ့းဖ့းစူး ၅း၂၅). ပတဘၣ်သးပ့းနီတဘျီလၢတၢ်အံၤမ့ၢ်သူၣ်ကံၢ်သးလဲအတၢ်မၤလၢ ကစၢ်ခ၇ံၥ် အဂီၢ်န့ၣ်လီၤ. အဝဲအဲၣ်ၦၤလီၤ.

(၂) ဟ့ၣ်လီၤအနီၢ်ကစၢ်ဒၣ်ဝဲအသးလၢ တလးမူးပိၥ်မုၣ်အလုၢ်အၦ့ၤအဂီၢ် လီၤ. မ့ၢ်ကွၢ်လၢတၢ်ဆီဟံၣ်ဆီဃီအတၢ်အၢၣ်လီၤအီလီၤလၢပျၢၤန့ၣ်, တလးမူး ပိၥ်ခွါဘၣ် "ၦ့ၤ" အတလးမူးပိၥ်မုၣ်လၢ "ပိၥ်မုၣ်အၦ့ၤ" လၢအမ့ၢ်တၢ်အလုၢ်ဒိၣ် ၦ့ၤဒိၣ်, လၢၥ်ကျိၣ်စ့အါအါတမံၤ, ဒိၣ်ဆံးအါလဲၣ်မးဒူသ၀ီမုၢ်ကျိၤဝဲၤကွၥ် သနံးထီၣ်အသးလၢတၢ်အလုၢ်အလၢ်အဝဲအံၤန့ၣ်လီၤ. ကစၢ်ခ၇ံၥ်ဟ့ၣ်လီၤ တၢ်အဘူးအလဲလၢၥ်လၢၥ်ဆ့ဆ့လၢတၢ်အိၣ်ဖှိၣ်အဂီၢ် ဒ်အမ့ၢ်အဝဲတလးမူး ပိၥ်မုၣ်အသိး လၢအကတီၤပၥ်စၢၤအီၤလၢမူးပွဲတၢ်မၤလၤမၤကပီၤအဂီၢ်န့ၣ်လီၤ (အ့းဖ့းစူး ၅း၂၅). လၢအတၢ်အိၣ်မူဒ်ၦၤကညီဒီး လၢထူၣ်စုညါအလိၤအံၤ, အဝဲဟ့ၣ်လီၤအသးလၢ အမ့ၢ်တလးမူးပိၥ်မုၣ်အလုၢ်အၦ့ၤအဂီၢ်န့ၣ်လီၤ.

(၃) သ့စီတလးမူးပိၥ်မုၣ်လၢထံ, တၢ်ကယၢကယဲထီၣ်တလးမူးပိၥ်မုၣ်န့ၣ် မ့ၢ်တၢ်လၢအ၇့ဒိၣ်မးတမံၤလၢ တၢ်တ့တၢ်ဖျီအမူးအပွဲလၢပျၢၤအဂီၢ်န့ၣ်လီၤ. ဒ်လၢဆၢကတီၢ်ခဲအံၤအသိး, တလးမူးပိၥ်မုၣ်အဘူးအတံၢ်ဒီးပိၥ်မုၣ်လၢ အထီၣ်ဆှၢတလးမူးပိၥ်မုၣ်အံၤ ကယၢကယဲအီၤလၢမူးအဂီၢ်န့ၣ်လီၤ. စီၤပီလူး မ့ၢ်ဆိကမိၣ်ထီၣ်ဝဲလၢ တလးမူးပိၥ်ခွါလၢအမ့ၢ်ယွၤအံၤ ကယၢကယဲထီၣ် တလးမူးပိၥ်မုၣ်လၢတၢ်ဖျီမူးအံၤအဂီၢ်ဘၣ်ဆၣ်, အဝဲမ့ၢ်ၦၤထဲတဂၤဧိၤလၢမၤ ကဆှီအီၤဒီး "တၢ်သ့စီလၢထံ" ကမ့ၢ်တၢ်ဒုးနဲၣ်ဖျါလၢတၢ်ဘျၢထံတမံၤစ့ၢ်ကီး န့ၣ်လီၤ (အ့းဖ့းစူး ၅း၂၆).

(၄) စံးကတိၤတၢ်အၢၣ်လီၤအီလီၤအတၢ်ကတိၤလီၤ - တၢ်သ့စီကွံၥ်အံၤ ဘၣ်တၢ်မၤအီၤလၢ "တၢ်အကလုၢ်ကထါ" ဒုးနဲၣ်ဖျါတၢ်အၢၣ်လီၤအီလီၤ အတၢ်ကတိၤလၢတလးမူးပိၥ်ခွါလၢအမ့ၢ်ယွၤအံၤ ကတိၤတၢ်ဒီးအတလးမူး ပိၥ်မုၣ်, ကမ့ၢ်တၢ်ဘၣ်ဃးဒီးတၢ်ဖျီအမူးသးဖှံအဂီၢ်န့ၣ်လီၤ (အ့းဖ့းစူး ၅း၂၆ ထိၣ်သတြီၤဒီး အ့းဖ့းစူး ၁း၃-၁၄; အ့းဖ့းစူး ၂း၁-၁၀ ကွၢ်ဘၣ်ဃးကစၢ်ယွၤ အတၢ်အၢၣ်လီၤအီလီၤဆူၦၤစူၢ်က့ၤနၥ်က့ၤတၢ်တဖၣ်အအိၣ် ဖဲစံးကတိၤတၢ်ဒီး အဝဲသ့ၣ်အကတီၢ်) တၢ်ပၥ်တၢ်အဲၣ်တီန့ၣ် မ့ၢ်လုၢ်လၢ်လၢပျၢၤလၢအလီၤဂၥ်ဒီး တချုးဖျီသးဒ်ဘၣ်အတၢ်အၢၣ်လီၤအီလီၤလၢအကတီၢ်ခဲအံၤ (တၢ်အီၣ်သံ အီၣ်မံ, တၢ်အီၣ်ဆီ) မ့ၢ်တၢ်ထံၣ်လိၥ်ကတိၤသကိးတၢ်လၢအ၇့ဒိၣ်မးတမံၤလၢ အအိၣ်ဒီးတၢ်ကွဲးနီၢ်ကွဲးဃါ, တၢ်ဆဲးလီၤစုမုၢ်ကျၢၢ်ဘၣ်ဃးဒီးတလးမူးပိၥ်မုၣ် အလုၢ်အၦ့ၤ, (၀ၤကဘၣ်ဟ့ၣ်တၢ်) ဒီးတၢ်ဟ့ၣ်လၢတလးမူးပိၥ်မုၣ်ကဘၣ် ဟ့ၣ်ဝဲတဖၣ်န့ၣ်လီၤ.

(၅) ကတဲၥ်ကတီၤဒီးကယၢကယဲတလးမူးပိၥ်မုၣ်လီၤ. ဖဲတလးမူးပိၥ်မုၣ်အံၤ ဘၣ်တၢ်ဟ့ၣ်လီၤအီၤဆူတလးမူးပိၥ်ခွါအအိၣ်ဒီး, အဝဲဖျါဃံလၤမး, မဲၣ်သူ မဲၣ်ဂီၤတအိၣ်ဝဲဘၣ်န့ၣ်လီၤ (အ့းဖ့းစူး ၅း၂၇). တမ့ၢ်ထဲကစၢ်ခ၇ံၥ်သ့ကဆှီ တလးမူးပိၥ်မုၣ်တမံၤဧိၤဘၣ်, အဝဲကတဲၥ်ကတီၤဒီးကယၢကယဲအီၤစ့ၢ်ကီးန့ၣ် လီၤ.

`လံၥ်စီဆှံအဆၢသ့ၣ်တဖၣ်အံၤမၤစၢၤၦၤလၢကနၢ်ပၢၢ်ခ၇ံၥ်အသး တၢ်တူၢ်ဘၣ်လၢပဂီၢ်န့ၣ်ဒ်လဲၣ်. ဘၣ်မနုၤလၢပထံၣ်တၢ်အံၤလၢအမ့ၢ် တၢ်မၤမုၥ်ပသးန့ၣ်လဲၣ်.`