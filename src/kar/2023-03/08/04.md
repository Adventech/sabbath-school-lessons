---
title:  တၢ်သူၣ်ထီၣ်တၢ်ဃူတၢ်ဖိး, တၢ်စံးကတိၤလၢအလၢၦဲၤဒီးတၢ်ဘျုးတၢ်ဖှိၣ်
date:   15/08/2023
---

`စီၤပီလူးအတၢ်ဟ့ၣ်ကူၣ်ဟ့ၣ်ဖးလၢ အဘၣ်ဃးဒီးတၢ်စံးတၢ်ကတိၤ လၢၦၤစူၢ်က့ၤနၥ်က့ၤတၢ်တဖၣ်အကျါအံၤ အ၇့ဒိၣ်ကတၢၢ်လၢနဂီၢ် လၢအဆၢကတီၢ်အံၤအပူၤန့ၣ်ဖဲလဲၣ်တမံၤလဲၣ်. ဘၣ်မနုၤအဃိလဲၣ်. (အ့းဖ့းစူး ၄း၂၅-၂၉).`

စီၤပီလူးသူတၢ်ပၥ်ဖျါခဲအံၤခဲအံၤ ဖဲအ့းဖ့းစူး ၄း၂၅-၃၂ အပူၤ, လၢအဖျါဖဲ အ့းဖ့းစူး ၄း၂၅ အံၤလၢ အမ့ၢ်တၢ်ကလုၢ်လၢတဘၣ်မၤအီၤဘၣ် (ကွံၥ်တ့ၢ်ကွံၥ်တၢ်ကတိၤကဘျံးကဘျၣ်) တၢ်ကလုၢ်လၢဘၣ်ဝဲဒၣ်, (ကတိၤ လိၥ်သုသးလၢတၢ်မ့ၢ်တၢ်တီတဂၤဒီးတဂၤ) ဒီး၀ံၤကဒီးန့ၣ်, တၢ်လၢကဘၣ် ဆိကမိၣ်အီၤ (ပမ့ၢ်ပဂီၤသကိးပဂီၤတဂၤဒီးတဂၤ) လၢအခီပညီဖျါဝဲ "မ့ၢ်လၢ ပမ့ၢ်ၦၤတဂၤဧိၤအနီၢ်ခိအဃိဒီး ပဘၣ်ထွဲလိၥ်သးတဂၤဒီးတဂၤလၢ ပက့ၢ် ပဂီၤလၢနီၢ်ခိတမံၤဃီအံၤအပူၤန့ၣ်လီၤ) စီၤပီလူးအတၢ်ဟ့ၣ်သဆၣ်ထီၣ်လၢ ကဘၣ် "ကတိၤတၢ်မ့ၢ်တၢ်တီ" အံၤ တမ့ၢ်တၢ်ကွဲမုၥ်တမံၤလၢကဘၣ်သဂၢၢ် ဒီးတၢ်အိၣ်ဖှိၣ်ဖိအဂၤတဖၣ်လၢတၢ်စံးကတိၤလၢတအိၣ်ဒီးတၢ်ကူၣ်သ့အံၤန့ၣ် ဘၣ်. စီၤပီလူးကတိၤဘၣ်ထွဲတၢ်ဒီး စကၤ၇ယၤ ၈း၁၆, လၢစံးကတိၤတၢ်မ့ၢ် တၢ်တီလၢကဒုးအိၣ်ထီၣ်တၢ်ဃူတၢ်ဖိးအဂီၢ်န့ၣ်လီၤ.

ဖဲအ့းဖ့းစူး ၄း၃၁ အပူၤဒၣ်လဲၥ်န့ၣ်, စီၤပီလူးဒုးမၤဟါမၢ်ကွံၥ် တၢ်သူၣ်ထီၣ်သးထီၣ်ဒီးတၢ်သူၣ်ဒိၣ်သးဖျိးအတၢ်ကတိၤ ဒီးအတၢ်ကတိၤ ဖဲအ့းဖ့းစူး ၄း၂၆ ပၥ်ဖျါထီၣ်လၢ တဟ့ၣ်ဝဲအခွဲးလၢကစံးကတိၤတၢ်သူၣ်ဒိၣ် သးဖျိးအတၢ်စံးတၢ်ကတိၤလၢတၢ်အိၣ်ဖှိၣ်ဖိသ့ၣ်တဖၣ်အကျါအံၤန့ၣ်ဘၣ်လီၤ. အါန့ၢ်ဒံးအအံၤန့ၣ်, အဝဲအၢၣ်လီၤဝဲလၢတၢ်သူၣ်ဒိၣ်သးဖျိးအံၤအိၣ်ဝဲသ့, လၢကဘၣ်အိၣ်ဒီးတၢ်အဆၢလၢကပၥ်ဖျါထီၣ်တၢ်စံးတၢ်ကတိၤအကြၢးအဘၣ်, "သးဒိၣ်ထီၣ်ဒီးမၤကမၣ်တၢ်တဂ့ၤ" အံၤအဂ့ၢ်န့ၣ်လီၤ.

ဖျါမးလၢစီၤပီလူးမၤတံၥ်တၥ်တၢ်စံးတၢ်ကတိၤအတၢ်ဂ့ၢ်မိၢ်ၦၢ် ဃုၥ်ဒီးတၢ်ကလုၢ်လၢတဘၣ်မၤအီၤဘၣ်လၢအဘၣ်ဃးဒီးတၢ်ဟုၣ်အဂ့ၢ် လၢအမ့ၢ်, "ၦၤလၢအဟုၣ်တၢ်, မ်အသုတဟုၣ်လၢၤတၢ်တဂ့ၤ" အ့းဖ့းစူး ၄း၂၈. လၢကဘၣ်လူၤပိၥ်ထွဲအီၤအဂီၢ်န့ၣ်, ၦၤလၢအဟုၣ်တၢ်န့ၣ်, "မ်အကျဲးစၢး မၤတၢ်ဂ့ၤလၢအစုသၦၢ်ၦၢ်တက့ၢ်" (အ့းဖ့းစူး ၄း၂၈; ကွၢ်စ့ၢ်ကီး ၁က၇ံၣ်သူး ၄း၁၂; ၁သ့းစၤလနံ ၄း၁၁ တက့ၢ်) အိၣ်ဒီးတၢ်သ့ၣ်ညါဆိကမိၣ်လၢ "ဒ်သိးကဟ့ၣ်နီၤတၢ်ဆူၦၤဖှီၣ်ဖိယၥ်ဖိ" အဂီၢ်န့ၣ်လီၤ. ဘၣ်သ့ၣ်သ့ၣ်စီၤပီလူး ဒုးဘၣ်ဃုၥ်ၦၤလၢအဟုၣ်တၢ်အဂ့ၢ်အံၤ ကမ့ၢ်လၢတၢ်ဟုၣ်ဒီးတၢ်စံးကတိၤ တၢ်ကဘျံးကဘျၣ်အဂ့ၢ်န့ၣ် မ့ၢ်တၢ်လၢအစဲဘူးလိၥ်အသးအဃိ, ဒ်အဘၣ် တၢ်ပၥ်ဖျါထီၣ်အီၤလၢတၢ်ဂ့ၢ်တၢ်ကျိၤဘၣ်ဃးစီၤအနၤနံဒီးအမါနီၢ်စးဖံး၇း ဖဲမၤတၢ် ၅း၁-၁၁ အပူၤအံၤန့ၣ်လီၤ. စီၤပီလူးအတၢ်နၥ်လၢကစၢ်ခ၇ံၥ် အတၢ်စိတၢ်ကမီၤအံၤ လဲလိၥ်က့ၤတၢ်သ့အံၤ အဂံၢ်ဘါဆူၣ်ဝဲမးလၢ အထံၣ်စိ ၦၤလၢအဟုၣ်တၢ်တဖၣ်ကဲထီၣ်ၦၤအမၤဘျုးတၢ်သ့န့ၣ်လီၤ.
၀ံၤကဒီးန့ၣ်, စီၤပီလူးမၤလိၥ်လၢ, "တၢ်ကတိၤအအၢအသီန့ၣ် မ်သုသုတဒုးဟဲထီၣ်လၢသုကိၥ်ပူၤနီတဘီတဂ့ၤယ" အံၤ ပၥ်ဖျါထီၣ်တၢ်ကတိၤ လၢအမၤဟးဂီၤတၢ်သ့, ပျုၤအတၢ်ကတိၤလၢအမၤဟးဂီၤတၢ်သ့လၢ တၢ်ဒုးအိၣ် ပတုၥ်အီၤတသ့ဘၣ်န့ၣ်လီၤ (အ့းဖ့းစူး ၄း၂၉). လၢအဂ့ၤတကပၤန့ၣ်, စီၤပီလူးဆိကမိၣ်ထီၣ်တၢ်ကတိၤအိၣ်ဖျါလၢအတဂ့ၤဘၣ်တမံၤလၢ်လၢ်အံၤ တမ့ၢ်ထဲကဘၣ်ဒုးပတုၥ်အီၤဘၣ်, ဘၣ်ဆၣ်, တၢ်အိၣ်ဖျါသၢမံၤအံၤ ကဘၣ် ဟံးန့ၢ်အလီၢ်န့ၣ်လီၤ. (၁) "ဂ့ၤလၢတၢ်မၤထီၣ်မၤထီ" (၂) "ဖဲအလီၢ်အိၣ်ဝဲ" (၃) ဟ့ၣ် "တၢ်ဘျုးတၢ်ဖှိၣ်ဆူၦၤလၢနၢ်ဟူတၢ်တဖၣ်အအိၣ်" (အ့းဖ့းစူး ၄း၂၉) ပတၢ်စံးတၢ်ကတိၤခဲလၢၥ်န့ၣ် ကမ့ၢ်ဒ်သိးတၢ်သ့ၣ်တဖၣ်အံၤသ့ဝဲဧါ.