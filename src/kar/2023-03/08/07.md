---
title:  တၢ်ဆိကမိၣ်ဆူညါအဂီၢ်
date:   18/08/2023
---

မ်နတၢ်စံးတၢ်ကတိၤတဖၣ် ကအိၣ်ဒီးအန့ဆၢၣ်လၢနတလိၣ် သ့ၣ်နီၣ်ပီၢ်ယၢ်လီၤက့ၤသးလၢခံအဂီၢ်ဘၣ်န့ၣ်တက့ၢ်. "ဒုးသးအုးယွၤအသး စီဆှံတဂ့ၤလၢ အဝဲဒၣ်န့ၣ် သုဘၣ်ဃံၤဃၥ်သု, တုၤတၢ်ၦ့ၤက့ၤအမုၢ်တနံၤ ဘၣ်န့ၣ်"....နမ့ၢ်အိၣ်ဒီးတၢ်အဲၣ်လၢနသူၣ်ကံၢ်သးလဲအပူၤဒီး နကဃု ဒုးအိၣ်ထီၣ်, ဒီးသူၣ်ထီၣ်နဒီပုၢ်ဝဲၢ်လၢတၢ်နၥ်စီဆှံအပူၤန့ၣ်လီၤ. နတၢ်စံး တၢ်ကတိၤမ့ၢ်ဖျိးထီၣ်လၢကမၤဘၣ်ဒိဘၣ်ထံးနတံၤသကိး မ့တမ့ၢ်နဒီပုၢ်ဝဲၢ် အတၢ်သကဲၥ်ပ၀းဒီး, စံးကတိၤတၢ်ကတိၤအအၢအသီအံၤန့ၣ်တဂ့ၤ. မ့ၢ်ဒုၣ်ဒါ အတၢ်ဖံးတၢ်မၤတမံၤန့ၣ်လီၤ. ၀ံသးစူၤဒုးသ့ၣ်ညါၦၤစံးကတိၤတၢ်ဖိတဖၣ်လၢ ကစၢ်ယွၤတြီဝဲတၢ်စံးတၢ်ကတိၤဒ်အံၤသ့ၣ်တဖၣ်န့ၣ်တက့ၢ်." Ellen G. White, Advent Review and Sabbath Herald, June 5, 1888.

နၤဒီးနတၢ်အိၣ်ဖှိၣ်ဖိတဂၤစုၥ်စုၥ် မ့ၢ်ဟံးန့ၢ်ဒီးအၢၣ်လီၤအီလီၤသးလၢ တၢ်ပၥ်ဖျါလၢအဖီလၥ်တဖၣ်အံၤအသိးဒီး, နၤဒီးနၦၤတၢ်အိၣ်ဖှိၣ်ဖိသ့ၣ်တဖၣ် ဆီတလဲကွံၥ်အတၢ်အိၣ်မူသ့ဝဲလၢကျဲဒ်လဲၣ်.

၁\. ယဆၢမုၢ်လၢ်လၢယတၢ်စိကမီၤလၢအဘၣ်ထွဲဒီးၦၤမုၢ်နွံနံၤဖိအတၢ် အိၣ်ဖှိၣ်အဟံၣ်ဒူၣ်ဃီဒူၣ်ဒီး ဆူညါအံၤကကဲထီၣ်တၢ်အဂ့ၤတမံၤ, ကစိၥ် ကဖီထီၣ်, သူၣ်ထီၣ်တၢ်နၥ်ဒီးတၢ်သကဲၥ်ပ၀းလၢအဂ့ၤန့ၣ်လီၤ (အ့းဖ့းစူး ၄း၂၉).

၂\. လၢတၢ်သ့ၣ်နီၣ်ထီၣ်က့ၤကစၢ်ခ၇ံၥ်အတၢ်ကိးလၢတၢ်ဃူတၢ်ဖိးဒီး တၢ်အဲၣ်အဂီၢ်အံၤန့ၣ်, ယကမၤအါထီၣ်ယဂံၢ်ယဘါလၢ တၢ်ပၥ်ဂၢၢ် ပၥ်ကျၢၤတၢ်စံးတၢ်ကတိၤလၢယနၥ်အီၤလၢအမ့ၢ်အဂ့ၤတဖၣ်အါန့ၢ် အဒုးနဲၣ်တၢ်လၢယဆိကမိၣ်အီၤလၢအကမၣ်သ့ၣ်တဖၣ်န့ၣ်လီၤ (ယိၤဟၣ် ၁၃း၃၄, ၃၅; ယိၤဟၣ် ၁၇း၂၀-၂၃; အ့းဖ့းစူး ၄း၁-၆; ၁သ့းစၤလနံ ၅း၉-၁၁).

၃\. ဖဲယသးတလီၤပလိၥ်ဒီးၦၤတဂၤလၢ်လၢ်န့ၣ်, ယကပၥ်ကဲၦၤလၢအစူၢ်က့ၤ နၥ်က့ၤတၢ်ဃုၥ်ဒီးယၤအံၤဖျါဖျါလီၤ. ယကပၥ်ကဲအသူးအသ့ၣ်အလၤ အကပီၤဒီးတၢ်ဟ့ၣ်လီၤသးလၢခ၇ံၥ်အပူၤန့ၣ်လီၤ. ယကစံးကတိၤ ယတၢ်ထံၣ်လၢအလီၤဆီအံၤလၢကလုၢ်ကပုၥ်လုးဖိအပူၤ, တမ့ၢ်လၢ တၢ်သူၣ်အ့န့သးအ့န့အပူၤဘၣ်န့ၣ်လီၤ (အ့းဖ့းစူး ၄း၃၁, ၃၂).

၄\. ယကအိၣ်မူလၢတၢ်သူၣ်ဖှံသးညီအပူၤ, ဃုထံၣ်န့ၢ်တၢ်ခွဲးတၢ်ယၥ်လၢ ကသူၣ်ထီၣ်တၢ်ဒီးမၤဂၢၢ်မၤကျၢၤတၢ်လၢယတၢ်အိၣ်ဖှိၣ်အပူၤ, ဒ်ယခိး ကစၢ်ခ၇ံၥ်အတၢ်ဟဲက့ၤလီၤက့ၤအသိးန့ၣ်လီၤ (အ့းဖ့းစူး ၄း၂၉, ၃၀း ကလၤတံ ၆း၂; ဧ့ၤဘြံၤ ၁၀း၂၄, ၂၅).