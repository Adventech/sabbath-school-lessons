---
title:  သးစီဆှံလၢၦၤစူၢ်က့ၤနၥ်က့ၤတၢ်အတၢ်အိၣ်မူအပူၤ
date:   16/08/2023
---

`လၢတၢ်စံးကတိၤသကိးတၢ်ဒဲးဘးအတၢ်စံးတၢ်ကတိၤလၢ ခ၇ံၥ်ဖိ တဖၣ်အကျါန့ၣ်, စီၤပီလူးသဆၣ်ထီၣ်တၢ်မနုၤတမံၤလၢအဘၣ်ဃးသးစီဆှံ အတၢ်အိၣ်ဆိးလၢၦၤစူၢ်က့ၤနၥ်က့ၤတၢ်တဖၣ်အပူၤန့ၣ်လဲၣ်. (အ့းဖ့းစူး ၄း၃၀).`

စီၤပီလူးဟ့ၣ်ပလီၢ်တၢ်လၢအလီၤပျံၤလီၤဖုးအံၤတဘျီဃီဒီး တၢ်အၢၣ် လီၤအီလီၤလၢအဒုးသူၣ်ဟူးသးဂဲၤၦၤသးအံၤန့ၣ်လီၤ. ပတၢ်ဒဲးဘးလၢ အထီဒါလိၥ်သးတဂၤဒီးတဂၤလၢတၢ်အိၣ်ဖှိၣ်အပူၤန့ၣ် တမ့ၢ်တၢ်မၤကမၣ် ဆံးကိၥ်လၢအအိၣ်ဒီးတၢ်ဘၣ်ဒိဘၣ်ထံးတစဲးဖိန့ၣ်ဘၣ်- တၢ်လၢအမၤသးအုး သးစီဆှံန့ၣ် မ့ၢ်ဝဲတၢ်သူကမၣ်တၢ်စံးတၢ်ကတိၤအတၤလၣ်အံၤလၢ ကမၤ ဟးဂီၤၦၤဂၤအဂီၢ်န့ၣ်လီၤ (အ့းဖ့းစူး ၄း၂၅-၂၇, ၂၉, ၃၁, ၃၂). စီၤပီလူး ကွဲးဖျါထီၣ်က့ၤ ယၡါယၤ ၆၃း၁၀ ဟ့ၣ်ပလီၢ်တၢ်လၢအဒိၣ်မုၢ်ဝဲတမံၤ, "မ့မ့ၢ် အဝဲသ့ၣ်တဖၣ်န့ၣ်ပူထီၣ်တၢ်, ဒီးမၤကိၢ်အသးစီဆှံအသး, ဒီးအဝဲဒၣ်ကဲထီၣ် က့ၤအဒုၣ်အဒါ, ဒီးဒုးသုးလၢအကစၢ်ဒၣ်ဝဲထီဒါအီၤလီၤ."

လၢတၢ်မၤဂၢၢ်မၤကျၢၤက့ၤတၢ်အၢၣ်လီၤအီလီၤန့ၣ်, စီၤပီလူးစံးဝဲ သၦၢ်ၦၢ်လၢသးစီဆှံစဲပနီၣ်ၦၤစူၢ်က့ၤနၥ်က့ၤတၢ်တဖၣ် မုၢ်တနံၤဖဲအဝဲသ့ၣ် တူၢ်လိၥ်ကစၢ်ခ၇ံၥ် (အ့းဖ့းစူး ၁း၁၃, ၁၄) "တုၤတၢ်ၦ့ၤက့ၤအမုၢ်တနံၤဘၣ် န့ၣ်လီၤ" (အ့းဖ့းစူး ၄း၃၀). သးစီဆှံအတၢ်၇့လိၥ်သးဒီးၦၤစူၢ်က့ၥ်နၥ်က့ၤ တၢ်သ့ၣ်တဖၣ်န့ၣ် တမ့ၢ်တၢ်ညီကဲၣ်ဆိးဘၣ်, ဘၣ်ဆၣ်အိၣ်ဂၢၢ်အိၣ်ကျၢၤဝဲ လီၤ. ဖဲၦၤစူၢ်က့ၤနၥ်က့ၤတၢ်သ့ၣ်တဖၣ်တဒိကနၣ်သးစီဆှံအတၢ်အိၣ်ဆိးဒီး အဝဲသ့ၣ်အကတီၢ်ခီဖျိတၢ်သူကမၣ်ကစၢ်ယွၤအတၢ်ဟ့ၣ်လၢအမ့ၢ်တၢ်စံး တၢ်ကတိၤအံၤန့ၣ်, သးစီဆှံန့ၣ် တဟးထီၣ်ကွံၥ်ဘၣ်ဆၣ်, အိၣ်ဝဲဒီးတၢ်သူၣ်အုး သးအုးန့ၣ်လီၤ. သးစီဆှံန့ၣ် အဲၣ်ဒိးအိၣ်ဆိးလၢၦၤစူၢ်က့ၤနၥ်က့ၤတၢ်တဖၣ် အသးကံၢ်ပူၤ, ဒုးကဲထီၣ်အဝဲသ့ၣ်လၢကစၢ်ယွၤအတၢ်ဒီးအိၣ်လၢအတၢ် ကဟုကယၥ်အဖီလၥ်တုၤကစၢ်ခ၇ံၥ်ဟဲက့ၤတစုန့ၣ်လီၤ.

စီၤပီလူးပၥ်ဖျါထီၣ်သးစီဆှံလၢအအိၣ်ဒီးကစၢ်ယွၤအက့ၢ်အဂီၤ လၢၦဲၤတဂၤဒ် "ကစၢ်ယွၤအသးစီဆှံ" ဒုးနဲၣ်ဖျါထီၣ်သးစီဆှံလၢအိၣ်ဒီးနီၢ်ခိ အက့ၢ်အဂီၤခီဖျိတၢ်တဲဖျါထီၣ်သးစီဆှံဒ်အသူၣ်အုးသးအုးသ့ဝဲအဂ့ၢ်န့ၣ်လီၤ. (ကွၢ်စ့ၢ်ကီး ၇ိမ့ၤ ၈း၁၆, ၂၆, ၂၇; ၁က၇ံၣ်သူး ၂း၁၀, ၁၃; ၁က၇ံၣ်သူး ၁၂း၁၁; ကလၤတံ ၅း၁၇, ၁၈) တက့ၢ်.

ပဘၣ်အိၣ်ဒီးတၢ်ပလီၢ်သးလၢတၢ်စံးကကတိၤတၢ်ဂ့ၢ်ဘၣ်ဃးဒီး ယွၤသၢဂၤတဂၤဃီန့ၣ်လီၤ. သးစီဆှံန့ၣ် မ့ၢ်တၢ်ခံမံၤလၢၥ်လၢအမ့ၢ်ၦၤတဂၤ ဒီးလီၤဆီလိၥ်အသးဒီးပၢ်ကစၢ်ဒီးဖိခွါကစၢ်န့ၣ်လီၤ. "သးစီဆှံအိၣ်ဒီးအနီၢ် ကစၢ်ဒၣ်ဝဲအတၢ်ဘၣ်အသးဒီးဃုထၢတၢ်လၢအကစၢ်ဒၣ်ဝဲန့ၣ်လီၤ. အဝဲ ဘၣ်တၢ်စံးကတိၤတ၇ီတပါအီၤသ့ဒီး ဘၣ်တၢ်မၤသူၣ်အုးသးအုးအီၤသ့န့ၣ် လီၤ. တၢ်အိၣ်ဖျါတဖၣ်အံၤ တမ့ၢ်ထဲတၢ်စိတၢ်ကမီၤတမံၤဘၣ်, အိၣ်ဒီး နီၢ်ခိအတၢ်သကဲၥ်ပ၀းတဖၣ်န့ၣ်လီၤ. မ့မ့ၢ်ဒ်န့ၣ်ဒီး, သးစီဆှံအံၤ မ့ၢ်ၦၤတဂၤ ဒ်သိးဒီးနၤယၤအံၤန့ၣ်ဧါ. တမ့ၢ်ဒ်န့ၣ်ဘၣ်, ပသူၦၤကညီအတၢ်ကတိၤလၢ အိၣ်ဒီးအဆၢတလီသ့လၢကပၥ်ဖျါထီၣ်ယွၤအဂ့ၢ်အကျိၤဒီး သးစီဆှံန့ၣ် တလီၤဂၥ်ၦၤကညီနီတစုဘၣ်." Paul Petersen, God in 3 Persons – In the New Testament (Silver Spring, MD Biblical Research Institute, 2015), p. 20.

`မ့ၢ်ဝဲ "ကစၢ်ယွၤအသးစီဆှံ" လၢအအိၣ်မူအိၣ်ဂဲၤလၢပပူၤဘူးဘူး တံၢ်တံၢ်အဃိ ပတၢ်ဖံးတၢ်မၤတဖၣ်ဘၣ်ဒိဘၣ်ထံးအီၤန့ၣ်လီၤ. ပအိၣ်ဆိး တပူၤဃီဃုၥ်ဒီးယွၤသၢဂၤတဂၤလၢအဟ့ၣ်လီၤသးလၢ ပတၢ်၇့ဒီးအီၤအဂၢၢ်ကျၢၤ အပူၤ လၢအစဲပနီၣ်ၦၤတုၤလၢတၢ်အကတၢၢ်တစုန့ၣ်လီၤ. ပတၢ်စူၢ်တၢ်နၥ်လၢ ကဟ့ၣ်ဆၢက့ၤတၢ်မ့ၢ်တၢ်တီလၢအလီၤလိၣ်လီၤလးအံၤန့ၣ်မ့ၢ်မနုၤလဲၣ်.`