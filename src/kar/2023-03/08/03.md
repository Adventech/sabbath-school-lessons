---
title:  ကူးသိးအတၢ်ဆီတလဲအတၢ်အိၣ်ဖျါ
date:   14/08/2023
---

လၢစီၤပီလူးအတၢ်စံးကတိၤက့ၤတၢ်ဒီး အၦၤဒိကနၣ်တၢ်ဖိတဖၣ်န့ၣ်, တၢ်လၢအ၇့ဒိၣ်ကတၢၢ်လၢအဝဲစိၥ်ခီတၢ်ဆူအဝဲသ့ၣ်အအိၣ်န့ၣ်မ့ၢ်မနုၤလဲၣ်. (အ့းဖ့းစူး ၄း၂၀-၂၄).

လၢအတၢ်ပၥ်ဖျါၦၤကလုၥ်ဂၤအတၢ်အိၣ်ဖျါလၢပူၤကွံၥ်အံၤအပူၤန့ၣ် (အ့းဖ့းစူး ၄း၁၇, ၁၉), စီၤပီလူးတစံးဝဲလၢ "မ့မ့ၢ်သုတမၤလိဘၣ်တၢ်လၢ အဘၣ်ဃးဒီးခ၇ံၥ်ဒ်န့ၣ်ဘၣ်" မ့မ့ၢ်တခီ, ကိးထီၣ်ဝဲလၢ, "မ့မ့ၢ်သုတမၤလိဘၣ် ခ၇ံၥ်ဒ်န့ၣ်ဘၣ်" (အ့းဖ့းစူး ၄း၂၀). တိၢ်နီၣ်ဖဲအံၤလၢတၢ်ကွဲးအီၤ "နၢ်ဟူအီၤ" (ကစၢ်ခ၇ံၥ်) ဒီးဘၣ်တၢ်သိၣ်လိသု, "လၢအပူၤ" (အ့းဖ့းစူး ၄း၂၁) မ့တမ့ၢ်, "ခီဖျိအီၤ" န့ၣ်လီၤ. စီၤပီလူးဆဲးကတိၤလၢတၢ်တူၢ်လိၥ်ကစၢ်ခ၇ံၥ်အတၢ် အိၣ်မူအက့ၢ်အဂီၤလၢတၢ်ပၥ်ဖျါလၢအမ့ၢ်, "ဒ်တၢ်မ့ၢ်တၢ်တီလၢယ့ၣ်ရှူးအပူၤ" န့ၣ်လီၤ (အ့းဖ့းစူး ၄း၂၁). လၢစီၤပီလူးအဂီၢ်န့ၣ်, တၢ်ဟဲဆူတၢ်နၥ်အပူၤအံၤ အိၣ်သူၣ်လီၤအသးလၢတၢ်စဲဘူးဒီးကစၢ်ခ၇ံၥ်, တၢ်တမံၤလၢအဖျါလီၤတံၢ် လီၤဆဲးလၢအဘၣ်တၢ်ပၥ်ဖျါထီၣ်အီၤလၢအမ့ၢ်, "တၢ်မၤလိကစၢ်ခ၇ံၥ်" အံၤ န့ၣ်လီၤ. ပပၥ်ပနီၢ်လၢကစၢ်ခ၇ံၥ်လၢအဂဲၤဆၢထၢၣ်ဒီးဘၣ်တၢ်ပၥ်ထီၣ်ထီအီၤ တဂၤအံၤ အိၣ်မူဝဲဒီးအိၣ်ဆိးလၢပကျါန့ၣ်လီၤ. ပဘၣ်တၢ်မၤအီၤခီဖျိအတၢ် သိၣ်လိဒီးအတၢ်ဒိတၢ်တဲၥ်ဒီးဒုးအိၣ်ထီၣ်ပတၢ်တီတၢ်လိၤဆူအအိၣ် ဒ်အမ့ၢ် ယွၤလၢအမူဝဲတဂၤအသိးန့ၣ်လီၤ. ပအိၣ်မူလၢအတၢ်ပၢဆှၢဒီးအတၢ်နဲၣ်ကျဲ အပူၤ ခီဖျိသးစီဆှံဒီးအကလုၢ်ကထါန့ၣ်လီၤ.

စီၤပီလူးစံးၦၤလၢတၢ်ဟံးန့ၢ်ကစၢ်ခ၇ံၥ်အတၢ်အိၣ်မူအက့ၢ်အဂီၤအံၤ လိၣ်ဘၣ်ဝဲတၢ်သၢပတီၢ်လၢအပၥ်ဖျါထီၣ်လၢအမ့ၢ်တၢ်ကူတၢ်သိးအတၢ် ဆိကမိၣ်န့ၣ်လီၤ. (၁) "ဘ့ၣ်လီၤကွံၥ်" မ့တမ့ၢ် "ဖှီယၥ်ကွံၥ်" သုနီၢ်လီၢ်လံၤ (အ့းဖ့းစူး ၄း၂၂)း (၂) ကဲထီၣ်ၦၤအသီလၢသးအတၢ်ဆိကမိၣ်, (အ့းဖ့းစူး ၄း၂၃)း (၃) "ကူသိးထီၣ်" သုနီၢ်သီတ့အသးလၢတၢ်လီၤဂၥ်ယွၤအသိး (အ့းဖ့းစူး ၄း၂၄) သ့ၣ်တဖၣ်န့ၣ်လီၤ. စီၤပီလူးအတၢ်ဒိတၢ်တဲၥ်နဲၣ်ဖျါထီၣ်တၢ် ကူတၢ်သိးတၢ်လၢလံၥ်စီဆှံအလီၢ်လံၤအပူၤ လၢမ့ၢ်တၢ်အဒိအတဲၥ်ခံမံၤလၢၥ် တၢ်ဒဲးဘးအတၢ်အိၣ်မူ (စံးထီၣ်ပတြၢၤ ၇၃း၆; စကၤ၇ယၤ ၃း၃, ၄; မၤလကံ ၂း၁၆) ဒီးတၢ်အုၣ်က့ၤခီၣ်က့ၤ (ယၡါယၤ ၆၁း၁၀း ယဃ့းစက့လး ၁၆း၈; စကၤ၇ယၤ ၃း၄, ၅) အဂီၢ်န့ၣ်လီၤ.

လၢပျၢၤန့ၣ်, ပိၥ်ခွါတဖၣ်ကူဆ့ကၤလၢအဖီလၥ်န့ၣ် တုၤလီၤလၢ ခီၣ်လ့ၢ်ခိၣ်ဒီးဆ့ကၤဖးဒိၣ် မ့တမ့ၢ်ဆ့ကၤဒ်သိးယၣ်လုးလၢအစုဒုၣ်တအိၣ်ဘၣ် ဒ်သိးကတြီဆၢမုၢ်အတၢ်ကိၢ်အဂီၢ်န့ၣ်လီၤ. ဒ်န့ၣ်အသိး, ပိၥ်မုၣ်တဖၣ် ကူဆ့ကၤအဖီလၥ်တကMထၢဒီးဆ့ကၤဖးထီၣ်န့ၣ်လီၤ. တၢ်ဆဲးတၢ်လၤဒ်အံၤ သ့ၣ်တဖၣ်လၢလံၥ်စီဆှံအပူၤန့ၣ် အိၣ်ဒံးဝဲဒၣ်တုၤခဲအံၤန့ၣ်လီၤ. ကူကၤသ့ၣ် တဖၣ်န့ၣ် အလုၢ်အၦ့ၤဒိၣ်မးဒီးဘၣ်တၢ်ပၥ်ဃၥ်အီၤသ့ဝဲယံၥ်မးန့ၣ်လီၤ. ၦၤတဂၤလၢ်လၢ်အကူအသိးကအိၣ်ဝဲအါန့ၢ်တဘ့ၣ်ဧိၤန့ၣ် တအိၣ်ဝဲညီကဲၣ်ဆိး ဘၣ်. ကူသိးအသူးအသ့ၣ်အတၢ်ကယၢကယဲအံၤ လီၣ်ဖျါထီၣ်ၦၤလၢအမၤ အီၤ, ၦၤလၢအထါအီၤသ့ၣ်တဖၣ်အမံၤန့ၣ်လီၤ. တၢ်လဲလိၥ်သးဆ့ကၤ တဘ့ၣ်ဒီးတဘ့ၣ်န့ၣ် တမ့ၢ်တၢ်မၤအသးညီကဒၣ်ဘၣ်ဒီး မ့ၢ်တၢ်လၢအ၇့ဒိၣ်မး တမံၤန့ၣ်လီၤ. စီၤပီလူးဆိကမိၣ်ထီၣ်တၢ်အိၣ်မူလၢအဆီတလဲကွံၥ်အသးအံၤ တၢ်ကထံၣ်အီၤဖျါဖျါဒ်တၢ်လဲလိၥ်ကူသိးတဂၤဒီးတဂၤအသိးအံၤ ဖဲခ၇ံၥ် အနံၣ်တကယၤအဆၢကတီၢ်န့ၣ်လီၤ.

`တၢ်လီၤဆီလၢအ၇့ဒိၣ်လၢတၢ်မၤလိဘၣ်ဃးကစၢ်ခ၇ံၥ်ဒီးတၢ်မၤလိ သ့ၣ်ညါကစၢ်ခ၇ံၥ်ခံမံၤအဘၢၣ်အံၤန့ၣ်မ့ၢ်မနုၤလဲၣ်.`