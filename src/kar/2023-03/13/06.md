---
title:  ပိၥ်ထွဲမၤတၢ်ဒုးပျီအတၢ်ထုကဖၣ်
date:   21/09/2023
---

လၢတၢ်မၤကတၢၢ်ကွံၥ်တၢ်ဒုးအတၢ်ဟ့ၣ်သဆၣ်ထီၣ်အံၤန့ၣ်, စီၤပီလူး ဃ့ကညးၦၤစူၢ်က့ၤနၥ်က့ၤတၢ်တဖၣ်လၢကဘါထုကဖၣ်တၢ်လၢကယဲၢ် တၢ်ဘါထုကဖၣ်ကိးကတီၢ်ဒဲးဒီးဘါထုကဖၣ်န့ၢ် "ၦၤစီဆှံခဲလၢၥ်အဂီၢ်" ဒီးလၢ အဂီၢ်ဒ်အမ့ၢ်ကလူးတဂၤလၢအဘၣ်တၢ်စၢဃၥ်အီၤအလီၢ်န့ၣ်လီၤ. (အ့းဖ့းစူး ၆း၁၈-၂၀) တၢ်ကိးဃီၤလၢကအိၣ်ဒီးတၢ်ထုကဖၣ်အံၤ မ့ၢ်တၢ်မၤအါထီၣ် သုးမုၢ်ဒိၣ်အတၢ်စုကဝဲၤန့ၣ်လီၤ, အဂ့ၢ်ဒ်လဲၣ်, တၢ်ကိးထီၣ်ယွၤ (ယွၤအဂၤ တဖၣ်) လၢတၢ်ထုကဖၣ်အပူၤန့ၣ် မ့ၢ်တၢ်အလုၢ်အလၢ်တမံၤလၢ တၢ်ဒုးပျီ လၢပျၢၤအပူၤန့ၣ်လီၤ. မ့ၢ်ဘၣ်ပၥ်ဖျါထီၣ်လံၥ်စီဆှံအတၢ်ကွဲန့ၣ်, ခီဖျီ စီၤယၤဃစအ့လးအတၢ်ဟ့ၣ်သဆၣ်ထီၣ်လၢတၢ်ဒုးသုးအဂီၢ်အဃိ, စီၤပၤ ယဟိၡၤဖးလၢ အတၢ်တီခိၣ်၇ိၥ်မဲၦၤဂီၢ်မုၢ်အပူၤ, "ဆုးလီၤအခိၣ်ဆူဟီၣ်ခိၣ်, ဒီးယူဒၤဖိခဲလၢၥ်, ဒီးၦၤအိၣ်ဝဲဆိးဝဲလၢယရူၤၡလ့ၣ်အပူၤသ့ၣ်တဖၣ်န့ၣ် ထိၣ်လီၤၦီၢ်အသးလၢယွၤအမဲၥ်ညါ ဒီးဘူၣ်ထီၣ်ဘါထီၣ်ယွၤလီၤ." (၂ကွဲးနီၣ်တၢ် ၂၀း၁၈). တၢ်ထုကဖၣ်အံၤ မ့တမ့ၢ်တၢ်စုကဝဲၤနွံမံၤတမံၤ ဘၣ်ဆၣ်, မ့ၢ်စီၤပီလူးအတၢ်ဟ့ၣ်သဆၣ်ထီၣ်ဘၣ်ဃးတၢ်ဒုးအဂ့ၢ်ဒီး သုးမုၢ်ဒိၣ် အဒိအတဲၥ်န့ၣ်လီၤ.
တၢ်ဃ့ကညးအတၢ်ထုကဖၣ်အခိၣ်တိတထံၣ်လၢခံထံၣ်အကျါန့ၣ်, စီၤပီလူးဃ့ကညးၦၤဒိကနၣ်တၢ်ဖိလၢအ့းဖ့းစူးပူၤတဖၣ် လၢကဃ့တၢ်ကိး ကတီၢ်ဒဲး, လၢသူၣ်ကံၢ်သးလဲဒီးဆိးသီသၦၢ်ၦၢ်, ဒီးဘါထုကဖၣ်န့ၢ် "ၦၤစီဆှံ ခဲလၢၥ်အဂီၢ်" န့ၣ်လီၤ (အ့းဖ့းစူး ၆း၁၈). တၢ်အိၣ်ဖှိၣ်အံၤ မ့ၢ်အဲၣ်ဒိးလၢ ကမၤနၢၤတၢ်ဒုးလၢအထီဒါတၢ်အၢတၢ်သီအတၢ်စိတၢ်ကမီၤအဂီၢ်န့ၣ်, ကဘၣ် လူၤပိၥ်ထွဲတၢ်သနံးသးလၢယွၤခီဖျိတၢ်ထုကဖၣ်လၢအၦဲၤဒီးသးန့ၣ်လီၤ.

စီၤပီလူးအတၢ်ဃ့ကညးလၢကထုကဖၣ်တၢ်ခံထံၣ်တထံၣ်န့ၣ် မ့ၢ်လၢ အနီၢ်ကစၢ်ဒၣ်ဝဲအဂီၢ်- "ဒီးယဂီၢ်" န့ၣ်လီၤ (အ့းဖ့းစူး ၆း၁၉). အဝဲ ဃ့ကညးလၢကထုကဖၣ်တၢ်လၢအဂီၢ် ဒ်သိးကစၢ်ယွၤကဟ့ၣ်အီၤတၢ်ကစီၣ်လၢ အမ့ၢ်အတီ, (တၢ်စံးတၢ်ကတိၤလၢအဘၣ်တၢ်ဟ့ၣ်လီၤယၤတဖၣ်) လၢအဆၢ ကတီၢ်ဘၣ်ဘၣ် (တၢ်ကဟ့ၣ်ယအဲးထီၣ်ယထးခိၣ်) ၇ၤလီၤတၢ်ကစီၣ်လၢ အဘၣ် (လၢတၢ်သးခူကလ့ၢ်) ဒီးတၢ်ဂ့ၢ်မိၢ်ၦၢ်လၢအ၇့ဒိၣ်ကတၢၢ်န့ၣ်မ့ၢ်ဝဲ "တၢ်သးခုအကစီၣ်အတၢ်ခူသူၣ်) န့ၣ်လီၤ. တၢ်ပၥ်ဖျါလၢခံကတၢၢ်တထံၣ်အံၤ ပစံးအီၤသ့လၢအမ့ၢ်, "တၢ်ခူသူၣ်ဖျါဖျါ" လၢကစၢ်ယွၤနုၥ်လီၤဆူတၢ်ဘၢၣ်စၢၤ ခီဖျိကစၢ်ခ၇ံၥ်ဒ်သိးကၦ့ၤက့ၤၦၤတခီဘီမုၢ်ဖိဒီးၦၤယူဒၤဖိသ့ၣ်တဖၣ် (အ့းဖ့းစူး ၃း၁-၁၃), ဒုးအိၣ်ထီၣ်, "ၦၤအသီတဂၤဃီ" လၢအမ့ၢ်အတၢ်တိၥ်ပၥ်အဒိၣ် ကတၢၢ်လၢ "ကပၥ်ဖှိၣ်ထီၣ်တၢ်ခဲလၢၥ်" လၢခ၇ံၥ်ပူၤန့ၣ်လီၤ. (အ့းဖ့းစူး ၂း၁၅; အ့းဖ့းစူး ၂း၁၁-၂၂).

`ကွၢ်ကဒါက့ၤ "တၢ်ကိးဃီၤလၢကဃ့ဘါထုကဖၣ်" အဂ့ၢ်လၢ အဖီလၥ်ဖဲလံၥ်စီဆှံအသီတကတြူၢ်အပူၤန့ၣ်တက့ၢ်. တၢ်လၢအဟ့ၣ်ဂံၢ် ဟ့ၣ်ဘါနၤအဒိၣ်ကတၢၢ်န့ၣ် မ့ၢ်ဖဲလဲၣ်တထံၣ်လဲၣ်. လူၤကၣ် ၁၈း၁-၈; ဖံလံးပံၤ ၄း၆; ကလီးစဲ ၄း၂; ၁သ့းစၤလနံ ၅း၁၆-၁၈.`

ဘၣ်မနုၤလၢၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် ဘၣ်တၢ်ဃ့ကညး အဝဲသ့ၣ်လၢကဃ့ဘါထုကဖၣ်, လၢတၢ်သူၣ်အိၣ်သးအိၣ်ဒီး လၢတၢ်သးခုတလ့ၢ် အပူၤန့ၣ်လဲၣ်. ဘၣ်မနုၤအဃိလဲၣ်. စီၤပီလူးဟ့ၣ်တၢ်အဒိဘၣ်ဃးသုးမုၢ်ဒိၣ် အံၤဟ့ၣ်ကူၣ်တၢ်စံးဆၢခံထံၣ်န့ၣ်လီၤး (၁) တၢ်မၤပျံၤမၤဖုးလၢနီၢ်သး အတၢ်ဒုးတၢ်ယၤလၢအထီဒါဒုၣ်ဒါလၢအဂံၢ်ဆူၣ်ဘါဆူၣ်တဖၣ်န့ၣ် မ့ၢ်တၢ်လၢ အလီၤပျံၤဒီးအနီၢ်ကီၢ်တမံၤန့ၣ်လီၤး (၂) ကစၢ်ယွၤအတၢ်အၢၣ်လီၤအီလီၤ လၢနီၢ်သးအဂံၢ်အဘါအဂီၢ် ဒီးတၢ်မၤနၢၤလၢစီၤပီလူးသုးမုၢ်ဒိၣ်အတၢ်ဒိ တၢ်တဲၥ်အဂ့ၢ်န့ၣ်လီၤ (အ့းဖ့းစူး ၆း၁၀-၁၇). တၢ်ထုကဖၣ်လၢတၢ်သူၣ်ဆူၣ် သးဆူၣ်ဒီးတၢ်၀ံသးစူၤအပူၤအံၤ ဒုးအိၣ်ထီၣ်တၢ်ခွဲးတၢ်ယၥ်လၢပဂီၢ် ဒ်သိး ကဒိကနၣ်တၢ်မၤလိၥ်သ့ၣ်တဖၣ်အံၤထံထံဆးဆး, မၤလၤမၤကပီၤအီၤဒီး စံးဘျုးစံးဖှိၣ်ကစၢ်ယွၤလၢအဟ့ၣ်လီၤအတၢ်ဘျုးတၢ်ဖှိၣ်ထူးထူးတီၤတီၤလၢ ပဂီၢ်အဃိန့ၣ်လီၤ.