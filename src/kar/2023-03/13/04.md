---
title:  ခီၣ်ဖံးခီၣ်ဖျီၣ်တဖၣ် - တၢ်အိၣ်ဖှိၣ်ဒုးအိၣ်ထီၣ်တၢ်ဃူတၢ်ဖိး
date:   19/09/2023
---

၇ိမ့ၤအသုးဖိလၢအကတဲၥ်ကတိၤသးလၢတၢ်ဒုးအဂီၢ်တဂၤန့ၣ် သိးထီၣ်သုးအခီၣ်ဖံးကျၢၤကျၢၤန့ၣ်လီၤ. ခီၣ်ဖံးလၢအအိၣ်ဒီးခီၣ်တဃၥ်လၢ အဂ့ၤန့ၣ် မၤစၢၤသုးဖိတဂၤလၢ ကဆၢထၢၣ်ယီၢ်ဃၥ်ဟီၣ်ခိၣ်ကျၢၤကျၢၤအဂီၢ် န့ၣ်လီၤ (အ့းဖ့းစူး ၆း၁၁, ၁၃, ၁၄). စီၤပီလူးဒုးနဲၣ်ဖျါထီၣ်သုးခီၣ်ဖံးအံၤ ဖဲယၡါယၤ ၅၂း၇ အပူၤလၢအမၤလၤမၤကပိၤတၢ်မၤနၢၤအကတီၢ် ဖဲၦၤစိၥ် တၢ်ကစီၣ်တဂၤဟဲက့ၤစိၥ်တၢ်ကစီၣ်လၢယွၤမၤနၢၤတၢ်လၢအၦၤဂီၢ်မုၢ်အဂီၢ် (ယၡါယၤ ၅၂း၈-၁၀) ဒီးတၢ်ဃူတၢ်ဖိးအိၣ်ထီၣ်ဝဲအဂ့ၢ်န့ၣ်လီၤ. "ၦၤလၢ အစံၣ်တဲၤတဲလီၤတၢ်သးခုအကစီၣ်လၢအစံၣ်တဲၤတဲလီၤတၢ်ဃူတၢ်ဖိး, လၢအစံၣ်တဲၤတဲလီၤတၢ်အဂ့ၤ, လၢအဘိးဘၣ်သ့ၣ်ညါၦၤလၢတၢ်အုၣ်က့ၤ ခီၣ်က့ၤလၢအစံးဘၣ်စံယိၣ်, နကစၢ်ကဲစီၤပၤန့ၣ် အခီၣ်အိၣ်လၢကစၢၢ်လိၤန့ၣ် မ့ၢ်အဃံအလၤဆံးဒိၣ်လဲၣ်" (ယၡါယၤ ၅၂း၇).

`ကွၢ်ကဒါက့ၤစီၤပီလူးအတၢ်စံးတၢ်ကတိၤဘၣ်ဃးတၢ်ဃူတၢ်ဖိး အဂ့ၢ်ဃိးဘျီတဘျီန့ၣ်တက့ၢ်. ဘၣ်မနုၤလၢအဝဲပၥ်ဖျါထီၣ်သုးမုၢ်အတၢ်ဒိ တၢ်တဲၥ်အံၤဖဲအနီၢ်ကစၢ်ဒၣ်ဝဲသးအိၣ်တၢ်ဃူတၢ်ဖိးအံၤန့ၣ်လဲၣ်. (အ့းဖ့းစူး ၁း၂; အ့းဖ့းစူး ၂း၁၄, ၁၅; အ့းဖ့းစူး ၄း၃; အ့းဖ့းစူး ၆း၁၅, ၂၃).`

စီၤပီလူးမၤလၤမၤကပီၤတၢ်ဃူတၢ်ဖိးဒ်အမ့ၢ်ကစၢ်ခ၇ံၥ်အတၢ်မၤ အသိး, "ပတၢ်ဃူတၢ်ဖိး" ၦၤလၢအစံၣ်တဲၤတဲလီၤတၢ်ဃူတၢ်ဖိး "စံၣ်တဲၤ တဲလီၤတၢ်ဃူတၢ်ဖိးဒီးၦၤလၢအအိၣ်ဘူး" ထုးဖှိၣ်ဃီၤၦၤယူဒၤဖိဒီးၦၤတခီ ဘီမုၢ်ဖိတပူၤဃီဆူ "ၦၤအသီတဂၤဃီ" န့ၣ်လီၤ. (အ့းဖ့းစူး ၂း၁၅) ၦၤစူၢ်က့ၤ နၥ်က့ၤတၢ်သ့ၣ်တဖၣ်န့ၣ် ဆၢထၢၣ်ဂၢၢ်ကျၢၤလၢအတၢ်ဟံးဃၥ်ကစၢ်ခ၇ံၥ် အတၢ်အုၣ်က့ၤခီၣ်က့ၤအတၢ်ကစီၣ်ဒီး အတၢ်မၤဘၣ်ဃးတၢ်ဃူတၢ်ဖိး ဒီးကွၢ်စိဃီၤဆူတၢ်မၤနၢၤခါဆူညါအဂီၢ်န့ၣ်လီၤ. ဒ်ၦၤစိၥ်တၢ်ကစီၣ်ဖဲ ယၡါယၤ ၅၂း၇ အသိး, ၦၤစူၢ်က့ၤနၥ်ၢ့ၤတၢ်သ့ၣ်တဖၣ်န့ၣ် ၇ၤလီၤကစၢ်ခ၇ံၥ်အတၢ် မၤနၢၤဒီးအတၢ်ဃူတၢ်ဖိးအတၢ်ကစီၣ်န့ၣ်လီၤ.

ဘၣ်ဆၣ်ဒီး, စီၤပီလူးတအဲၣ်ဒိးဝဲလၢပကနၢ်ပၢၢ်လၢသိးထီၣ်စုကဝဲၤ လၢကထီဒါပဒုၣ်ပဒါအဂီၢ်အံၤန့ၣ်ဘၣ်. လၢတၢ်အံၤအဃိ, အဝဲပၥ်ဖျါထီၣ်လၢ ၦၤစူၢ်က့ၤနၥ်က့ၤတၢ်တဖၣ်န့ၣ် ကဘၣ်၇ၤလီၤ "တၢ်ဃူတၢ်ဖိးအတၢ်သးခု ကစီၣ်" န့ၣ်လီၤ (အ့းဖ့းစူး ၆း၁၅). စီၤပီလူးတအဲၣ်ဒိးစ့ၢ်ကီးလၢ ၦၤစူၢ်က့ၤ နၥ်က့ၤတၢ်တဖၣ်ကဒုးတၢ်ဒီးၦၤဂၤလၢ အ၇့ဒီးအဝဲသ့ၣ်တဖၣ်န့ၣ်ဘၣ်, ဘၣ်မနုၤအဃိလဲၣ်န့ၣ်, မ့ၢ်လၢအဝဲပၥ်ဖျါထီၣ်တၢ်ဃူတၢ်ဖိးအဂ့ၢ်အကျိၤ အဃိန့ၣ်လီၤ (အ့းဖ့းစူး ၄း၂၅-၅း၂). တၢ်အိၣ်ဖှိၣ်န့ၣ် ကဘၣ်ဒုးအိၣ်ထီၣ် "တၢ်ဃူတၢ်ဖိး" ခီဖျိတၢ်၇ၤလီၤတၢ်သးခုကစီၣ်လၢအမ့ၢ်ခ၇ံၥ်ဖိအတၢ်ဂ့ၤတၢ်၀ါ (တၢ်ဆီၣ်လီၤသး, တၢ်သူၣ်စူၤသးစူၤ, တၢ်ပျၢ်တၢ်ကမၣ်) ဃ့ဘါထုကဖၣ်တၢ် ဒီးဘူၣ်ထီၣ်ဘါထီၣ်တၢ်န့ၣ်လီၤ. တၢ်မၤသ့ၣ်တဖၣ်အံၤ မ့ၢ်တၢ်ကူၣ်ထီၣ် ဖးလီၤတမံၤလၢအနဲၣ်တၢ်ဆူကစၢ်ယွၤအတၢ်တိၥ်ပၥ်လၢအမ့ၢ်တၢ်မၤဃူမၤဖိး တၢ်ခဲလၢၥ်လၢခ၇ံၥ်ပူၤန့ၣ်လီၤ (အ့းဖ့းစူး ၁း၉, ၁၀).

`လံၥ်စီဆှံလၢအဖီလၥ်တဖၣ်အံၤ မၤစၢၤၦၤလၢကနၢ်ပၢၢ်စီၤပီလူး အတၢ်ဒိဘၣ်ဃးသုးမုၢ်အဂ့ၢ်အံၤလၢၦၤစူၢ်က့ၤနၥ်က့ၤတၢ်အတၢ်အိၣ်မူအဂီၢ် သ့ဝဲဒ်လဲၣ်. "ကစၢ်ယွၤကိးၦၤလၢ ကသိးထီၣ်တၢ်စုကဝဲၤန့ၣ်လီၤ. ပတလိၣ် ဘၣ်စီၤစီလူးအတၢ်စုကဝဲၤဘၣ်, ပလိၣ်ဘၣ်ကစၢ်ယွၤအတၢ်စုကဝဲၤလၢၥ်လၢၥ် ဆ့ဆ့န့ၣ်လီၤ. ထဲန့ၣ်မးပလဲၤဆူလၢတၢ်ဖံးတၢ်မၤအပူၤ လၢၦဲၤဒီးခ၇ံၥ် အတၢ်ပၥ်သူၣ်ပၥ်သးလၢအမ့ၢ်တၢ်ပၥ်သးကပုၥ်လုၥ်, တၢ်သးကညီၤဒီး တၢ်အဲၣ်တၢ်ကွံန့ၣ်လီၤ." Ellen G. White, (Australasian) Union Conference Record, July 28, 1899.`