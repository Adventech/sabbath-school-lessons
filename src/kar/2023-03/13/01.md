---
title:  ဒုးအိၣ်ထီၣ်တၢ်မုၥ်တၢ်ခုၣ်, တၢ်ဃူတၢ်ဖိး
date:   16/09/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၆း၁၀-၂၀း ၁ပ့းတရူး ၄း၁; ၁ပ့းတရူး ၅း၈; ယၡါယၤ ၅၉း၁၇; ယၡါယၤ ၅၂း၈-၁၀း ၁သ့းစၤလနံ ၅း၁၆-၁၈.

> <p>တၢ်ကလုၢ်ထူ</p>
> "လၢတၢ်ခဲလၢၥ်အဖီခိၣ်န့ၣ်, ဒ်သိးသုမၤလီၤပံၥ်မုၣ်ကီၤလံၢ်အပျၢ် မ့ၣ်အူခဲလၢၥ်လၢအီၤကသ့ဒီး, ဟံးထီၣ်တၢ်နၥ်အကတီၤတက့ၢ်. ဒီးကုၥ်ထီၣ် တၢ်အုၣ်က့ၤခီၣ်က့ၤအခိၣ်ကုၥ်သုး, ဒီးဟံးထီၣ်သးအနးလၢအမ့ၢ်ယွၤအကလုၢ် အကထါတက့ၢ်" (အ့းဖ့းစူး ၆း၁၆, ၁၇).

John Bunyan's အလံၥ် "The Pilgrim's Progress" အအံၤ ကွဲးဝဲဖဲအအိၣ်လၢဃိၥ်ပူၤအကတီၢ်ကွဲးတၢ်ဘၣ်ဃးဒီးတၢ်ဘူၣ်ထီၣ်ဘါထီၣ်ယွၤ အဂ့ၢ်အကျိၤ, ပၥ်ဖျါထီၣ်ခ၇ံၥ်ဖိတဂၤဘၣ်တၢ်ဆှၢအီၤဆူနုၢ်တဖျၢၣ်အပူၤဒီး တၢ်ဒုးနဲၣ်အီၤလၢတၢ်စုကဝဲၤအကလုၥ်ကလုၥ်လၢကစၢ်ကတဲၥ်ကတီၤလၢ ၦၤလဲၤဘူၣ်လဲၤဘါတၢ်သ့ၣ်တဖၣ်အဂီၢ်န့ၣ်လီၤ. တၢ်စုကဝဲၤတဖၣ်န့ၣ် မ့ၢ်ဝဲ နး, ကတီၤ, ခိၣ်ကုၥ်, တၢ်အသဃိၥ်, တၢ်ဘါထုကဖၣ်ဒီးခီၣ်ဖံးလၢအလီၤလံၤဝဲ တသ့ဘၣ်တဖၣ်န့ၣ်လီၤ. ဖဲအံၤန့ၣ်, သုးအတၢ်ပီးတၢ်လီ (ဂီၤကၢ်, သုးအံးခွံမဲၣ်) အိၣ်ဝဲလၢလၢၦဲၤၦဲၤလၢသုးဖိသ့ၣ်တဖၣ်လၢကမၤယွၤအတၢ်မၤအဂီၢ် ဒ်ဆၣ်လၢ မူခိၣ်အိၣ်ဝဲအါအါဂီၢ်ဂီၢ်အသိးန့ၣ်လီၤ. "တချုးလၢခ၇ံၥ်ဖိအံၤဟးထီၣ်ဒံးဘၣ်ဒီး, တၢ်ဒုးနဲၣ်ကဒိးအီၤလၢတၢ်စုကဝဲၤ, ဖဲတၢ်ကယၢကယဲထီၣ်အီၤလၢသုးအတၢ်ပီး တၢ်လီတဖၣ်စးထီၣ်လၢခီၣ်တုၤလၢခိၣ် လၢတၢ်ကတဲၥ်ကတီၤသးအဂီၢ် ဒ်သိး ကသဂၢၢ်ဒီးတၢ်ဒုးလၢကျဲန့ၣ်လီၤ.

Bunyan အတၢ်ကွဲး ဖဲ ၁၆၇၈ နံၣ်အံၤန့ၣ်, ဒုးသ့ၣ်နီၣ်ထီၣ်က့ၤ တၢ်ကွဲးအတၢ်မၤနီၣ်မၤဃါလၢအပူၤကွံၥ် ၁၆၀၀ လၢအမ့ၢ်စီၤပီလူးအတၢ်ကွဲး, လံၥ်အ့းဖ့းစူးလၢအကွဲးဝဲဖဲအအိၣ်လၢဃိၥ်ပူၤအကတီၢ်န့ၣ်လီၤ. လၢတၢ်ကွဲး အံၤအပူၤန့ၣ်, တၢ်မၢဖိစီၤပီလူးဆိကမိၣ်ထီၣ်သုးမုၢ်ဒိၣ်လၢအမ့ၢ်တၢ်အိၣ်ဖှိၣ်အံၤ, လဲၤဆူကစၢ်အတၢ်ပၥ်ဖှိၣ်စုကဝဲၤအလီၢ်, သိးထီၣ်တၢ်ဒုးတၢ်ယၤအပီးအလီ တဖၣ်လၢလၢၦဲၤၦဲၤ, စးထီၣ်လၢခိၣ်တုၤလၢခီၣ်အံၤန့ၣ်လီၤ. ကစၢ်ယွၤအတၢ် စုကဝဲၤအံၤ မ့ၢ်တၢ်စုကဝဲၤအဂ့ၤကတၢၢ်လၢသုးဖိတဖၣ်ကိးဂၤဒဲးအဂီၢ် ဒ်အဝဲသ့ၣ်ဟးထီၣ်ဒီးဒုးအိၣ်ထီၣ်တၢ်ဃူတၢ်ဖိးလၢကစၢ်အမံၤအဂီၢ်န့ၣ်လီၤ.