---
title:  ယီၢ်ကံၢ်တူၥ်ဒီးသဃိး
date:   18/09/2023
---

`စီၤပီလူးအတၢ်ဆိကမိၣ်လၢ ၦၤစူၢ်က့ၥ်နၥ်က့ၤတၢ်တဖၣ် ကဘၣ် စးထီၣ်ကတဲၥ်ကတီၤသးလၢ တၢ်ဒုးထီဒါတၢ်အၢတၢ်သီအံၤန့ၣ်ဒ်လဲၣ်. အ့းဖ့းစူး ၆း၁၄; ကွၢ်စ့ၢ်ကီး ၁ပ့းတရူး ၄း၁; ၁ပ့းတရူး ၅း၈; ၇ိမ့ၤ ၈း၃၇-၃၉ တက့ၢ်).`

စီၤပီလူးအတၢ်ဟ့ၣ်ပလီၢ်လၢ တၢ်ဒုးဆူၣ်အဂီၢ်အံၤ (အ့းဖ့းစူး ၆း၁၃) ကတဲၥ်ကတီၤၦၤဖးလံၥ်ဖိတဖၣ်လၢ အတၢ်ကိးဃီၤလၢကဆၢထၢၣ်ဒီးသိးထီၣ် တၢ်စုကဝဲၤန့ၣ်လီၤ (အ့းဖ့းစူး ၆း၁၁, ၁၃; အ့းဖ့းစူး ၆း၁၄-၁၇). စီၤပီလူး အတၢ်ပၥ်ဖျါတၢ်မၤလၢအမ့ၢ် "ကံၢ်တူၥ်ယီၢ်ဒ့" (ယၡါယၤ ၁၁း၅) အံၤန့ၣ်လီၤ. ဆ့ကၤလၢပျၢၤန့ၣ်, မ့ၢ်လၢအဒိၣ်ဒီးကျီဝဲမးအဃိ, ကဘၣ်တၢ်စၢတံၢ်ဃၥ်အီၤ တချုးလၢလဲၤမၤတၢ်မ့တမ့ၢ်လဲၤဒုးတၢ်ဒံးဘၣ်န့ၣ်လီၤ (လူၤကၣ် ၁၂း၃၅, ၃၇; လူၤကၣ် ၁၇း၈). စီၤပီလူးအတၢ်ဆိကမိၣ်လၢၦၤစူၢ်က့ၤနၥ်က့ၤတၢ်လၢ အမ့ၢ် ၇ိမ့ၤအသုးဖိတဂၤ ကဘၣ်သိးထီၣ်တၢ်ဘ့ၣ်အနီၢ်ကံၢ်တူၥ်လၢတၢ်မၤအီၤ ဂ့ၤဂ့ၤအံၤဒီး အသက့ၤလၢအကျၢၤအံၤန့ၣ်လီၤ. လၢတၢ်ကံၢ်တူၥ်အံၤအလိၤန့ၣ် အိၣ်ဒီးတၢ်ဘ့ၣ်တဖၣ်လၢအလီၤစဲၤဃုၥ်ဒီးတိၢ်ဘီအဘံၣ်တဖၣ်လၢ ကစၢကျၢၤ တၢ်ကူတၢ်ကၤဒီးဖီၣ်ကျၢၤဃၥ်တၢ်ပီးတၢ်လီသ့ၣ်တဖၣ်အဂီၢ်န့ၣ်လီၤ.

တၢ်မ့ၢ်တၢ်တီန့ၣ် တမ့ၢ်ၦၤစူၢ်က့ၤနၥ်က့ၤတၢ်တဖၣ်အနီၢ်ကစၢ်ဒၣ်ဝဲ အတၢ်ဘၣ်, မ့မ့ၢ်တခီ မ့ၢ်ယွၤအတၢ်ဟ့ၣ်န့ၣ်လီၤ (အ့းဖ့းစူး ၂း၈). တမ့ၢ် တၢ်တမံၤလၢအတဒုးအိၣ်ထီၣ်တၢ်ဆီတလဲကွံၥ်တၢ်အိၣ်မူအဂီၢ်န့ၣ်ဘၣ်. အဝဲသ့ၣ်ကဘၣ် "သိးထီၣ်" ကစၢ်ယွၤအတၢ်မ့ၢ်တၢ်တီ, ကသူယွၤအတၢ်ဟ့ၣ် အံၤလၢတၢ်လဲၤခီဖျိပူၤအဂီၢ်န့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် တမ့ၢ်လၢအဝဲသ့ၣ်အိၣ်ဒီးယွၤအတၢ်မ့ၢ်တၢ်တီအဃိဘၣ်, မ့မ့ၢ်တခီယွၤအတၢ်မ့ၢ် တၢ်တီကဟုကယၥ်အဝဲသ့ၣ်ဒီးပၢအဝဲသ့ၣ်န့ၣ်လီၤ.

ဆူညါတတီၤန့ၣ် စီၤပီလူးမၢၦၤစူၢ်က့ၤနၥ်က့ၤတၢ်တဖၣ်လၢ "ကသိးထီၣ်တၢ်တီတၢ်လိၤအသဃိး" န့ၣ်လီၤ. (ထိၣ်သတြီၤ ၁သ့းစၤလနံ ၅း၈). ဒ်ယီၢ်ဒ့အတၢ်မ့ၢ်တၢ်တီအတၢ်ကံၢ်တူၥ်အသိး, သဃိးန့ၣ်ဟဲစ့ၢ်ကီးလၢ ယွၤအအိၣ် လၢမ့ၢ်တၢ်သုးမုၢ်ဂီၢ်မုၢ်ယွၤတဂၤန့ၣ်လီၤ (ယၡါ ၅၉း၁၇). နီၢ်ခိ အတၢ်စုကဝဲၤဖဲစီၤပီလူးအဆၢကတီၢ်ခါန့ၣ် ဘၣ်တၢ်မၤအီၤလၢထးကျီၤဖိသ့ၣ် တဖၣ်, အိၣ်ဒီးအကဘျံးတဖၣ်လၢအဘၣ်တၢ်ပၥ်ဖှိၣ်အီၤဒ်အမ့ၢ်ဆ့ကၤအသိး န့ၣ်လီၤ. သးနါၦၢ်အသဃိးအံၤ, တြီဃၥ်ဒုၣ်ဒါအတၢ်စုကဝဲၤတဖၣ်လၢ ကမၤဟးဂီၤတၢ်လၢအ၇့ဒိၣ်တဖၣ်လၢအမ့ၢ်သူၣ်, သးလၢနီၢ်ခိအပူၤအံၤန့ၣ် လီၤ. ဒ်န့ၣ်အသိး, ၦၤစူၢ်က့ၤနၥ်က့ၤတၢ်သ့ၣ်တဖၣ် ကဘၣ်လဲၤခီဖျိသးအတၢ် တြီဃၥ်လၢ ယွၤဟ့ၣ်လီၤလၢအမ့ၢ်တၢ်တီတၢ်လိၤတၢ်ဟ့ၣ်အံၤန့ၣ်လီၤ. ဖဲ အ့းဖ့းစူးအပူၤအံၤန့ၣ်, စီၤပီလူးဒုးစဲဘူးတၢ်တီတၢ်လိၤဒီးတၢ်စီတၢ်ဆှံ, တၢ်ဂ့ၤ တၢ်၀ါဒီးတၢ်မ့ၢ်တၢ်တီန့ၣ်လီၤ (အ့းဖ့းစူး ၄း၂၄; ၅း၉), တၢ်သ့ၣ်တဖၣ်အံၤ မ့ၢ်တၢ်ဟ့ၣ်တဖၣ်လၢကဘၣ်သူအီၤတီတီလိၤလိၤလၢတၢ်အိၣ်ဖှိၣ်ဖိသ့ၣ်တဖၣ် အကျါန့ၣ်လီၤ.

`မ့ၢ်နလဲၤခီဖျိဘၣ်တၢ်ဆိကမိၣ်လၢအမ့ၢ်တၢ်ဂ့ၤတၢ်၀ါ, တၢ်စီတၢ်ဆှံ ဒီးတၢ်မ့ၢ်တၢ်တီတဖၣ်အံၤ လၢအမ့ၢ်တၢ်ဒီတဒၢတၢ်တဖၣ်အဂီၢ်သ့ဝဲလၢကျဲ ဒ်လဲၣ်.`