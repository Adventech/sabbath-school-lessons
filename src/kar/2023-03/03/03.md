---
title:  ဒိးန့ၢ်ဘၣ်တၢ်ထံၣ်အထံအဆး (သးအတၢ်ကူၣ်သ့) လၢသးစီဆှံအအိၣ်
date:   10/07/2023
---

> <p></p>
> "ယစံးထီၣ်ပတြၢၤအဘျုးအဖှိၣ်လၢသုဃိန့ၣ်, တဆိတ့ၢ်ဘၣ်, ဒီးယသ့ၣ်နီၣ်ထီၣ်သုလၢယတၢ်ဘါထုကဖၣ်အပူၤလီၤ. ဒ်သိးပကစၢ်ယ့ၣ်ရှူး ခ၇ံၥ်အကစၢ်, တၢ်လၤတၢ်ကပီၤအပၢ်တဂၤကဟ့ၣ်လီၤသုသးဘၣ်ဃးဒီး တၢ်ကူၣ်သ့ကူၣ်ဘၣ်, ဒီးတၢ်လီၣ်ဖျါထီၣ်လၢတၢ်သ့ၣ်ညါထံအီၤအပူၤ" အ့းဖ့းစူး ၁း၁၆, ၁၇.

စီၤပီလူးကွဲးနီၣ်အတၢ်ဃ့ကညးတၢ်အဒိၣ်ကတၢၢ်တမံၤဆူယွၤ အမဲၥ်ညါလၢအတၢ်ထုကဖၣ်တၢ်ပၥ်ဖျါအပူၤအံၤန့ၣ်လီၤ. အဝဲဒုးသ့ၣ်ညါ တ့ၢ်လၢ သးစီဆှံဟဲအိၣ်ဆိးဒီးၦၤစူၢ်က့ၤနၥ်က့ၤတၢ်သ့ၣ်တဖၣ် ဖဲအဝဲသ့ၣ် ဆီလဲကွံၥ်အတၢ်အိၣ်မူအကတီၢ်န့ၣ်လီၤ (အ့းဖ့းစူး ၁း၁၃). အခဲအံၤန့ၣ် စီၤပီလူးဃ့ကညးလၢသးစီဆှံကအိၣ်ဆိးလၢအကတီၢ်အံၤအပူၤ လၢၦၤလိၣ် ဘၣ်သးအတၢ်ဂံၢ်တၢ်ဘါတဖၣ်အဂီၢ် ဒ်သိးကသ့ၣ်ညါကစၢ်ခ၇ံၥ်အတၢ်လၤ တၢ်ကပီၤအတၢ်ကူၣ်သ့န့ၣ်လီၤ.

`စီၤပီလူးစံးဝဲလၢ သးစီဆှံကဟဲစိၥ်တၢ်သ့ၣ်ညါထံထံဆးဆးလၢ အလီၤဆူၦၤစူၢ်က့ၤနၥ်က့ၤတၢ်တဖၣ်အလိၤ လၢတၢ်သၢထံၣ်အဖီခိၣ်အံၤန့ၣ် ဒ်လဲၣ်. (ကွၢ် အ့းဖ့းစူး ၁း၁၇-၁၉).`

ဖဲစီၤပီလူးဃ့တၢ်သ့ၣ်ညါထံသ့ၣ်ညါဆးအဂ့ၢ်လၢအဝဲသ့ၣ်အဂီၢ် လၢအမ့ၢ် "တၢ်မုၢ်လၢ်လၢအဘၣ်ဃးဒီးတၢ်ကိးန့ၢ်သု" (အ့းဖ့းစူး ၁း၁၈) ဘါထုကဖၣ်လၢအဝဲသ့ၣ်ကအိၣ်လၢတၢ်ကွၢ်ထံကွၢ်ဆးက့ၤတၢ်လၢကစၢ်ယွၤ မၤလၢအဝဲသ့ၣ်အဂီၢ် လၢအပူၤကွံၥ်ဘၣ်ဃးဒီးတၢ်အုၣ်က့ၤခီၣ်က့ၤအဂ့ၢ်အကျိၤ (အ့းဖ့းစူး ၁း၃-၉, ၁၁-၁၃) ဒီးတၢ်လၤကပီၤခါဆူညါလၢအဝဲကတီၤပၥ်စၢၤ လၢအဝဲသ့ၣ်အဂီၢ်န့ၣ်လီၤ (အ့းဖ့းစူး ၁း၁၀, ၁၄).

လၢတၢ်ထုကဖၣ်ခဲလၢၥ်သ့ၣ်တဖၣ်အံၤအပူၤန့ၣ်, စီၤပီလူးအဲၣ်ဒိးလၢ အဝဲသ့ၣ်တဖၣ်ကလဲၤခီဖျိဘၣ်လၢအနီၢ်ကစၢ်ဒၣ်ဝဲအဂီၢ်တၢ်ဟ့ၣ်လၢကစၢ်ခ၇ံၥ် အပူၤန့ၣ်လီၤ.

ဒ်နမ့ၢ်ၦၤစူၢ်က့ၤနၥ်က့ၤတၢ်အသိးန့ၣ်, နကဒိးန့ၢ်ဘၣ်ကစၢ်ယွၤ အတၢ်စိတၢ်ကမီၤအဒိၣ်အမုၢ်ကသ့ဝဲဒ်လဲၣ်.