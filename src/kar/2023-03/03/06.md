---
title:  ကစၢ်ခ၇ံၥ်, တၢ်ခဲလၢၥ်, ဒီးအတၢ်အိၣ်ဖှိၣ်
date:   13/07/2023
---

ခ၇ံၥ်ဖိလၢအဆိကတၢၢ်တဖၣ်န့ၣ်ထံၣ် စံးထီၣ်ပတြၢၤ ၁၁၀း၁ ၀ံကလုၢ်ကထါအံၤ လၢအမ့ၢ်ကစၢ်ခ၇ံၥ်ဘၣ်တၢ်ပၥ်ထီၣ်ထီအီၤအဂ့ၢ်အကျိၤ န့ၣ်လီၤ. "ယွၤစံးဘၣ်ယကစၢ်, ဆ့ၣ်နီၤလၢယစုထွဲတုၤယပၥ်နဒုၣ်နဒါလၢ နခီၣ်ယီၢ်လီၢ်န့ၣ်တက့ၢ်." အဝဲသ့ၣ်ဖး စံးထီၣ်ပတြၢၤ ၈ အံၤ လၢကျဲတဘိဃီ အပူၤ, ပၥ်ဂၢၢ်ပၥ်ကျၢၤလၢကစၢ်ယွၤ "ပၥ်တၢ်ခဲလၢၥ်လၢအခီၣ်ယီၢ်အဖီလၥ်" ၦၤကညီဖိခွါ "အခီၣ်ယီၢ်အဖီလၥ်" န့ၣ်လီၤ (စံး ၈း၆;  စံး ၈း၄). ဖဲအဝဲသ့ၣ် နၥ်ဝဲလၢတၢ်ခံးသူအတၢ်စိတၢ်ကမီၤလၢမူခိၣ်အလီၢ်တဖၣ်အပူၤအံၤ အိၣ်လၢ အဝဲသ့ၣ်အဖီခိၣ်ဒီးမၤပျံၤမၤဖုးလၢကမၤနၢၤအဝဲသ့ၣ်အကတီၢ်အံၤန့ၣ်, အဝဲသ့ၣ် ဖီၣ်ဂၢၢ်ဖီၣ်ကျၢၤဃၥ်တၢ်မ့ၢ်တၢ်တီလၢအမ့ၢ်တၢ်စိတၢ်ကမီၤခဲလၢၥ်သ့ၣ် တဖၣ်အံၤ အိၣ်လၢကစၢ်ခ၇ံၥ်အခီၣ်ယီၢ်ဖီလၥ်အဂ့ၢ်န့ၣ်လီၤ.

တိၢ်နီၣ်လီၤတံၢ်လီၤဆဲးလၢတၢ် "ပၥ်တၢ်ခဲလၢၥ်လၢကစၢ်ခ၇ံၥ် အခီၣ်ယီၢ်ဖီလၥ်" အံၤန့ၣ်, ပၢ်ကစၢ် "ဟ့ၣ်အီၤတၢ်ကဲခိၣ်လၢတၢ်ခဲလၢၥ် အဖီခိၣ်လၢတၢ်အိၣ်ဖှိၣ်အပူၤ" န့ၣ်လီၤ (အ့းဖ့းစူး ၁း၂၂; ထိၣ်သတြီၤ "တၢ်ဟ့ၣ်အီၤတၢ်အခိၣ်လၢတၢ်ခဲလၢၥ်တဖၣ်အဖီခိၣ်လၢတၢ်အိၣ်ဖှိၣ်အပူၤအံၤ တက့ၢ်"). ဖဲ "တၢ်ခဲလၢၥ်" အံၤန့ၣ် မ့ၢ်တၢ်ကိးမံၤဒဲး, တၢ်ဘၣ်တ့ခဲလၢၥ်လၢ မူခိၣ်ဒီးဟီၣ်ခိၣ်အပူၤ, အဖၢမုၢ်န့ၣ်, စီၤပီလူးသးအိၣ်ထီၣ်ဒ်ဝဲလၢ "တၢ်စိကမီၤ တဖၣ်" လၢအဘၣ်တၢ်ပၥ်ဖျါထီၣ်အီၤဖဲ အ့းဖ့းစူး ၁း၂၁ အပူၤန့ၣ်လီၤ. တၢ်ခဲလၢၥ်, မူခိၣ်အလီၢ်, တၢ်စိတၢ်ကမီၤတဖၣ်, သးအတၢ်စိတၢ်ကမီၤသ့ၣ် တဖၣ်အံၤ အိၣ်လၢကစၢ်ခ၇ံၥ်အခီၣ်ယီၢ်ဖီလၥ်, လၢအဘၣ်ဆီၣ်လီၤသးလၢ အဝဲအဖီလၥ်န့ၣ်လီၤ.

`တၢ်အဘျုးအဖှိၣ်လၢကစၢ်ခ၇ံၥ်အံၤ ဘၣ်တၢ်ပၥ်ထီၣ်ထီအီၤလၢမူခိၣ် တဖၣ်အလီၢ်ပစိၥ်အဖီခိၣ်ဒီး အတၢ်ပၢတၢ်ြပးလၢတၢ်ခဲလၢၥ်အဖီခိၣ်လၢ မူခိၣ်ဒီးဟီၣ်ခိၣ်အံၤ, ကတဲၥ်ကတီၤပၥ်စၢၤတၢ်လၢတၢ်အိၣ်ဖှိၣ်အဂီၢ်မနုၤ တမံၤလဲၣ်.`

ကစၢ်ယွၤဟ့ၣ်လီၤခ၇ံၥ်တၢ်မၤနၢၤလၢတၢ်အၢတၢ်သီအတၢ်စိ တၢ်ကမီၤတဖၣ်အဖီခိၣ်ခဲလၢၥ်လီၤ. တၢ်အိၣ်ဖှိၣ်လၢအဘၣ်ဃးဒီးကစၢ်ခ၇ံၥ် ဒီးကစၢ်ခ၇ံၥ်အနီၢ်ကစၢ်ဒၣ်ဝဲကတဲၥ်ကတီၤတၢ်လၢအဝဲသ့ၣ်လိၣ်ဘၣ်ဝဲ တဖၣ်အံၤ အုၣ်ခီၣ်တၢ်လၢကမၤနၢၤဒုၣ်ဒါတဖၣ်အဂီၢ်န့ၣ်လီၤ. ကစၢ်ယွၤ အတၢ်စိတၢ်ကမီၤလၢအအိၣ်ဖျါဝဲဖဲကစၢ်ခ၇ံၥ်အတၢ်ဂဲၤဆၢထၢၣ်က့ၤဒီး အတၢ်ပၥ်ထီၣ်ထီအီၤလၢမူခိၣ်အဖီခိၣ်အံၤန့ၣ် တၢ်အိၣ်ဖှိၣ်ဆဲးမၤဝဲဒၣ်လၢ မုၢ်မဆါတနံၤအံၤန့ၣ်လီၤ. ကစၢ်ယွၤဟ့ၣ်လီၤတၢ်အိၣ်ဖှိၣ်လၢ ကစၢ်ခ၇ံၥ် ၦၤမၤနၢၤတၢ်တဂၤအံၤ, လၢကပၥ်ဖှိၣ်ထီၣ်အသးလၢအီၤလၢတၢ်ကကိး အဝဲသ့ၣ်လၢကစၢ်ခ၇ံၥ်အနီၢ်ခိအဂီၢ်န့ၣ်လီၤ.

ဒ်ပမ့ၢ်ၦၤစူၢ်က့ၤနၥ်က့ၤတၢ်သ့ၣ်တဖၣ်အသိး, မ့ၢ်ပသ့ၣ်ညါကစၢ်ခ၇ံၥ် လၢအဘၣ်တၢ်ပၥ်ထီၣ်ထီအီၤဒီး ဒိးန့ၢ်ဘၣ်အတၢ်စိတၢ်ကမီၤလၢပတၢ်အိၣ်မူ အပူၤအံၤ ကသ့ဝဲလၢကျဲဒ်လဲၣ်. စီၤပီလူးတစံးကတိၤဖျါကျဲဧိၤကပူၤဧိၤသ့ၣ် တဖၣ်လၢ ကဒိးန့ၢ်ဘၣ်တၢ်စိတၢ်ကမီၤအဂ့ၢ်အံၤဘျၢဘျၢဘၣ်. ဘၣ်ဆၣ်ဒီး လံၥ်စီဆှံအဆၢအံၤန့ၣ် ပၥ်ဃုၥ်ဒီးတၢ်ပၥ်ဖျါ "တၢ်ထုကဖၣ်အဂ့ၢ်" အံၤ မ့ၢ်တၢ်ဟ့ၣ်ကူၣ်ဟ့ၣ်ဖးတမံၤန့ၣ်လီၤ. စီၤပီလူးနၥ်ဝဲလၢ ကစၢ်ယွၤန့ၣ် ကဒိကနၣ်အတၢ်ထုကဖၣ်န့ၣ်လီၤ. အဝဲပၥ်ဂၢၢ်ပၥ်ကျၢၤအတၢ်မၤလၤ မၤကပီၤကစၢ်ယွၤအတၢ်စိတၢ်ကမီၤလၢလၢၦဲၤၦဲၤလၢအအိၣ်ဖျါလၢခ၇ံၥ်အပူၤ, မ့ၢ်ကစၢ်ယွၤအနီၢ်ကစၢ်ဒၣ်ဝဲအတၢ်အိၣ်ဆိးလၢအဟူး၀းဝဲလၢၦၤစူၢ်က့ၤ နၥ်က့ၤတၢ်တဖၣ်အတၢ်အိၣ်မူအပူၤန့ၣ်လီၤ.

`နနီၢ်ကစၢ်ဒၣ်နဲနတၢ်လဲၤခီဖျိလၢတၢ်ထုကဖၣ်အပူၤန့ၣ် မ့ၢ်မနုၤလဲၣ်. တမ့ၢ်ထဲတၢ်ထုကဖၣ်လၢယွၤစံးဆၢအီၤတဖၣ်ဘၣ်, မ့ၢ်တၢ်ထုကဖၣ်ခဲလၢၥ်ဒီး တၢ်ထုကဖၣ်သ့ၣ်တဖၣ်အံၤ သုးဘူးနသးဒီးယွၤ ဒီးတၢ်စိတၢ်ကမီၤလၢ ဘၣ်တၢ်ဟ့ၣ်လီၤလၢခ၇ံၥ်အဃိန့ၣ်လၢကျဲဒ်လဲၣ်.`