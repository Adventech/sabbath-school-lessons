---
title:  မၤသကိးတၢ်လၢတၢ်ဂဲၤဆၢထၢၣ်က့ၤတၢ်စိတၢ်ကမီၤအပူၤ
date:   11/07/2023
---

လၢစီၤပီလူးအတၢ်ထုကဖၣ်အတၢ်ပၥ်ဖျါဖဲအဆၢဖိအိၣ်လီၤတဲၥ်က့ၤ တဖၣ်အပူၤန့ၣ်, အဝဲမၤအါထီၣ်တၢ်အဂ့ၢ်အကျိၤသၢမံၤတမံၤလၢ အမ့ၢ်အတၢ် မုၢ်လၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်ကဒိးန့ၢ်ဘၣ်တၢ်ထံၣ်ထံထံဆးဆး လၢသးစီဆှံကဟဲစိၥ်လၢအဝဲသ့ၣ်အဂီၢ်န့ၣ်လီၤ. (အ့းဖ့းစူး ၁း၂၀, ၂၃). အဝဲ ဒုးနဲၣ်လၢတၢ်အုၣ်က့ၤခီၣ်က့ၤအတၢ်စံၣ်စိၤတဲစိၤအတၢ်မၤသးခံမံၤလၢ အမ့ၢ် တၢ်ပၥ်ဖျါထီၣ်ကစၢ်ယွၤအတၢ်စိတၢ်ၢမီၤအဒိအတဲၥ်န့ၣ်လီၤ. (၁) ကစၢ်ခ၇ံၥ် အတၢ်ဂဲၤဆၢထၢၣ်က့ၤလၢတၢ်သံအပူၤး (၂) တၢ်ပၥ်ထီၣ်ထီကစၢ်ခ၇ံၥ်လၢ မူခိၣ်အလီၢ်တဖၣ်အဖီခိၣ် (အ့းဖ့းစူး ၁း၂၀).

`ကစၢ်ယွၤအတၢ်စိတၢ်ကမီၤလီၣ်ဖျါထီၣ်အသးလၢ ကစၢ်ခ၇ံၥ် အတၢ်ဂဲၤဆၢထၢၣ်က့ၤန့ၣ် မ့ၢ်လၢကျဲဒ်လဲၣ်. အ့းဖ့းစူး ၁း၂၀း  ၁က၇ံၣ်သူး ၁၅း၂၀-၂၂;  ဖံလံးပံၤ ၃း၈-၁၁;  ဧ့ၤဘြံၤ ၁၃း၂၀, ၂၁;  ၁ပ့းတရူး ၁း၃.`

ကစၢ်ခ၇ံၥ်အတၢ်ဂဲၤဆၢထၢၣ်လၢတၢ်သံအပူၤအံၤန့ၣ် တမ့ၢ်ခ၇ံၥ်ဖိ အတၢ်စူၢ်တၢ်နၥ်လၢနစံးကတိၤဃ့လိၥ်အီၤအဂ့ၢ်ကသ့တမံၤဘၣ်န့ၣ်လီၤ. (၁က၇ံၣ်သူး ၁၅း၁၄, ၁၇). အဂ့ၢ်ဒ်လဲၣ်ကစၢ်ခ၇ံၥ်အတၢ်ဂဲၤဆၢထၢၣ်က့ၤအံၤ မ့ၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်အိၣ်ခိးတၢ်ဂဲၤဆၢထၢၣ်က့ၤလၢ တၢ်မူ လီၤထူလီၤယိၥ်အပူၤ ဖဲကစၢ်ခ၇ံၥ်အတၢ်ဟဲက့ၤလီၤခံဘျီတဘျီအကတီၢ်န့ၣ် လီၤ. မ့ၢ်လၢကစၢ်ခ၇ံၥ်အတၢ်ဂဲၤဆၢထၢၣ်က့ၤအဃိ, ပကွၢ်စိဃီၤအီၤသ့လၢ တၢ်သးခုကစီၣ်အတၢ်ဆိၣ်ဂ့ၤဆိၣ်၀ါဃုၥ်ဒီးသးစီဆှံအတၢ်အိၣ်ဆိးလၢ ပတၢ်အိၣ်မူအပူၤန့ၣ်လီၤ.

တၢ်ဆိကမိၣ်လၢအမ့ၢ်ကစၢ်ယွၤ "ဒုးဆ့ၣ်နီၤခ၇ံၥ်လၢအစုထွဲတကပၤ" အ့းဖ့းစူး ၁း၂၀ အံၤ ဟဲလၢ စံးထီၣ်ပတြၢၤ ၁၁၀း၁, တၢ်စံးကတိၤအဂ့ၢ်ခဲအံၤ ခဲအံၤလၢ လံၥ်စီဆှံအသီတကတြူၢ်အပူၤန့ၣ်လီၤ. တၢ်ပၥ်ထီၣ်ထီခ၇ံၥ်အံၤ မ့ၢ်ၦၤအ့းဖ့းစူးဖိအက့ၢ်အဂီၤအဒိၣ်အထီတမံၤန့ၣ်လီၤ. ၦၤစူၢ်က့ၤနၥ်က့ၤတၢ် သ့ၣ်တဖၣ် "တၢ်ဒုးဆ့ၣ်နီၤဃုၥ်အဝဲသ့ၣ်ဒီးခ၇ံၥ်လၢမူခိၣ်အလီၢ်တဖၣ်အပူၤ" န့ၣ်လီၤ (အ့းဖ့းစူး ၂း၆). အခိၣ်တလိၥ်, စီၤပီလူးဒုးဘၣ်ဃးကစၢ်ခ၇ံၥ် အတၢ်က့ၤထီၣ်ဆူမူခိၣ်အံၤလၢၢမၤၦဲၤထီၣ်တၢ်ခဲလၢၥ် ဒီးဟ့ၣ်လီၤတၢ်ဟ့ၣ်ဆူ အတၢ်အိၣ်ဖှိၣ်အပူၤန့ၣ်လီၤ (အ့းဖ့းစူး ၄း၈-၁၁).