---
title:  ယ့ၣ်ရှူးခ၇ံၥ်လၢအဘၣ်တၢ်ပၥ်ထီၣ်ထီအီၤတဂၤအတၢ်စိ တၢ်ကမီၤ
date:   08/07/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၁း၁၅-၂၃;  အ့းဖ့းစူး ၃း၁၄-၂၁;  ၁သ့းစၤလနံ ၅း၁၆-၁၈;  ၅မိၤၡွ ၉း၂၉;  ၁က၇ံၣ်သူး ၁၅း၂၀-၂၂;  စံးထီၣ်ပတြၢၤ ၁၁၀း၁.

> <p>တၢ်ကလုၢ်ထူ</p>
> "ဒီးအစိဒိၣ်အကမီၤဒိၣ်လၢၦၤနၥ်တၢ်ပဝဲဒၣ်အဂ့ၢ် မ့ၢ်တၢ်ဒ်လဲၣ် ဒ်လဲၣ်, လၢအမၤဝဲလၢအစိအကမီၤအဂံၢ်အဘါလၢခ၇ံၥ်အပူၤ ဖဲအဒုး ဂဲၤဆၢထၢၣ်အီၤလၢတၢ်သံအပူၤ, ဒီးပၥ်အီၤလၢစုထွဲလၢမူခိၣ်အလီၢ်တဖၣ်" (အ့းဖ့းစူး ၁း၁၉, ၂၀).

ၦၤကညီသ့ၣ်တဖၣ်ဖျါမးလၢအဝဲသ့ၣ်အဲၣ်ဒိးမၤန့ၢ်တၢ်စိတၢ်ကမီၤ ဒိၣ်ထီၣ်ထီဘိန့ၣ်လီၤ. အဒိ, ၦၤထုးထီၣ်သိလ့ၣ်လၢအမ့ၢ် Devel Motors အံၤ ထုးထီၣ်သိလ့ၣ်သီတခိၣ်လၢကိးဝဲ Devel Sixteen, အိၣ်ဒီးသိဒၢဒိၣ်ထီၣ်, စဲးဒၢလၢအတြီၢ်သိ ၁၃.၃ လံၣ်တၢၣ် အဂံၢ်ဆူၣ်န့ၢ်ဒံးကသ့ၣ်အဒု ၅ယ၀၀၀ မးန့ၣ်လီၤ. မ့တမ့ၢ်ဘၣ်ဒီး ဆိကမိၣ်ထီၣ်တၢ်ထုးထီၣ်သိလ့ၣ်လၢအဂၤလၢ အမ့ၢ်, Peterbilt  အိၣ်ဒီးကဘီယူၤစဲးဂံၢ်ဘါ ၃၃၄-၄၈ အံၤတက့ၢ်. အိၣ်ဒီး ကသ့ၣ်အဂံၢ်ဘါ ၃၆၀၀၀, လဲၤတၢ်တမံးလးန့ၣ် ထဲ ၆.၅ စဲးကးအတီၢ်ပူၤဒီး တနၣ်၇ံၣ်န့ၣ် ၃၇၆ မံးလးညါမးန့ၣ်လီၤ.

မ့ၢ်ထိၣ်သတြီၤတၢ်ဒီးစီၤပီလူးအတၢ်ထုကဖၣ်လၢအ့းဖ့းစူးဖိအဂီၢ်, ဖဲအဝဲသ့ၣ်ဘၣ်သဂၢၢ်ဒီးတၢ်လ့ပစီလၢတၢ်သးအိၣ်တၢ်စိတၢ်ကမီၤဒီးကစၢ်အဂၤ တဖၣ်အပူၤအံၤ, ကဒိးန့ၢ်ဘၣ်သးစီဆှံဒိၣ်ဒိၣ်အါအါလၢကစၢ်ယွၤကတီၤပၥ်လၢ ကစၢ်ခ၇ံၥ်အပူၤအံၤန့ၣ်လီၤ. ကစၢ်ယွၤအတၢ်ဂံၢ်တၢ်ဘါအံၤ, တၢ်တထိၣ် တဒွးအီၤလၢကသ့ၣ်အဂံၢ်အဘါဘၣ် မ့တမ့ၢ်တၢ်လၢမၤကမၣ်မဲၥ်သ့တဖၣ်  န့ၣ်ဘၣ်, ဘၣ်ဆၣ်တၢ်ထိၣ်တၢ်ဒွးအီၤလၢအမ့ၢ်တၢ်လွံၢ်ထံၣ်အံၤအပူၤ, တၢ်အုၣ်က့ၤခီၣ်က့ၤအတၢ်စံၣ်စိၤတဲစိၤလၢအမ့ၢ်, (၁) ကစၢ်ခ၇ံၥ်အတၢ် ဂဲၤဆၢထၢၣ်သမူထီၣ်က့ၤး (၂) ဘၣ်တၢ်ပၥ်ထီၣ်ထီအီၤလၢကစၢ်ယွၤအလီၢ်ပစိၥ် အဖီခိၣ်း (၃) တၢ်ခဲလၢၥ်ဘၣ်တၢ်ပၥ်လီၤလၢကစၢ်ခ၇ံၥ်အပူၤး (၄) ကစၢ်ခ၇ံၥ် တၢ်ဟ့ၣ်လီၤအီၤလၢအမ့ၢ်တၢ်အိၣ်ဖှိၣ်အခိၣ်န့ၣ်လီၤ (အ့းဖ့းစူး ၁း၁၉-၂၃).

လၢတၢ်ကွၢ်ဆိကမိၣ်တၢ်မၤအသးလွံၢ်ထံၣ်အံၤအပူၤန့ၣ်, ၦၤစူၢ်က့ၤ နၥ်က့ၤတၢ်သ့ၣ်တဖၣ်ဒိးန့ၢ်ဘၣ်ဒီးလဲၤခီဖျိဘၣ်ကစၢ်ယွၤအတၢ်စိတၢ်ကမီၤလၢ အဝဲသ့ၣ်အဂီၢ်သ့ဝဲဒၣ်န့ၣ်လီၤ. 