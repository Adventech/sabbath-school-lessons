---
title:  ကစၢ်ခ၇ံၥ်အိၣ်လၢတၢ်စိတၢ်ကမီၤခဲလၢၥ်တဖၣ်အဖီခိၣ်
date:   12/07/2023
---

စီၤပီလူးမၤလၤမၤကပီၤတၢ်ပၥ်ထီၣ်ထီကစၢ်ခ၇ံၥ်, ၦၤလၢအဆ့ၣ်နီၤ ဃုၥ်ဒီးယွၤလၢလီၢ်ပစိၥ်အပူၤ လၢမူခိၣ်အဖီခိၣ်အံၤန့ၣ်လီၤ. လီၣ်ဖျါထီၣ် ကစၢ်ခ၇ံၥ်အလီၢ်အလၤလၢအဘၣ်ထွဲဒီးပၢ် (ဒုးဆ့ၣ်နီၤအီၤလၢအစုထွဲလၢ မူခိၣ်အလီၢ်တဖၣ်) န့ၣ်လီၤ. စီၤပီလူးဒုးနဲၣ်ကစၢ်ခ၇ံၥ်အတၢ်ဘၣ်ထွဲလိၥ် အသးဒီး "တၢ်စိတၢ်ကမီၤ" န့ၣ်လီၤ. ဒ်အမ့ၢ်ၦၤပၢတၢ်ဃုၥ်ဒီးပၢ်တဂၤအသိး, ကစၢ်ခ၇ံၥ်အိၣ်လၢတၢ်ခဲလၢၥ် "အဖီခိၣ်ကတၢၢ်" န့ၣ်လီၤ. (အ့းဖ့းစူး ၁း၂၁).

`ထိၣ်သတြီၤစီၤပီလူးအတၢ်ယၢၤထီၣ်ဘၣ်ဃးတၢ်အၢတၢ်သီအဂ့ၢ်, သးအတၢ်စိတၢ်ကမီၤဖဲ အ့းဖ့းစူး ၁း၂၁;  အ့းဖ့းစူး ၂း၂;  ဒီး အ့းဖ့းစူး ၆း၁၂ န့ၣ်တက့ၢ်. နဆိကမိၣ်ဘၣ်မနုၤလၢစီၤပီလူးသးအိၣ်ပၥ်ဖျါထီၣ်တၢ်စိ တၢ်ကမီၤသ့ၣ်တဖၣ်အံၤထဲန့ၣ်ညါလဲၣ်.`

မၤတၢ် ၁၉း၁၁-၂၀ ပၥ်ဖျါထီၣ်တၢ်ဂ့ၢ်ဘၣ်ဃးစီၤစက့း၀ၤအဖိခွါနွံဂၤ မၤတၢ်လၢယ့ၣ်ရှူးအမံၤအံၤန့ၣ်, မ့ၢ်တၢ်လီၣ်ဖျါတမံၤ ဖဲစီၤပီလူးအဆၢကတီၢ်န့ၣ်, အ့းဖ့းစူး၀့ၢ်အံၤ မ့ၢ်တၢ်လီၢ်လၢတၢ်မၤကဒါၦၤမဲၥ်, တၢ်ဟီထီၣ်တၢ်၀ံတၢ်နါ တဖၣ်အလီၢ်ခၢၣ်သးန့ၣ်လီၤ. တၢ်သူတၢ်စိတၢ်ကမီၤလၢ တၢ်မၤကဒါမဲၥ်မ့ၢ်ဂ့ၤ, တၢ်အူတၢ်သမူတဖၣ်မ့ၢ်ဂ့ၤအံၤန့ၣ် ဘၣ်တၢ်မၤအီၤလၢၦၤဟ့းလ့ၣ်ဖိအတၢ်ပၢ တၢ်ြပးအပူၤခဲလၢၥ် အိၣ်ဒီးအစိဒိၣ်ကမီၤထီလၢၦၤကညီအတၢ်အိၣ်မူအပူၤ ခဲလၢၥ်န့ၣ်လီၤ. ၦၤမၤကဒါမဲၥ်ဖိတဖၣ်အတၢ်ပညိၣ်န့ၣ် မ့ၢ်တၢ်နီၤဖးသးလၢ အမၤစၢၤတၢ်သ့ဒီးသးလၢအမၤဟးဂူၥ်ဟးဂီၤတၢ်သ့တဖၣ် ဒီးဃုသ့ၣ်ညါ အဝဲသ့ၣ်အတၢ်ဂံၢ်တၢ်ဘါတဖၣ်န့ၣ်လီၤ. ခီဖျိတၢ်သ့ၣ်ညါနၢ်ပၢၢ်အံၤအပူၤ အဝဲသ့ၣ်ဒုးအိၣ်ထီၣ်တၢ်လၢကဘၣ်မၤအီၤဒ်လဲၣ်အဂ့ၢ်သ့ဝဲ (တၢ်၇ိး, တၢ်ကွဲး မ့တမ့ၢ်တၢ်ဟံးဃၥ်တမံၤမံၤလၢကဒီသဒၢၦၤလၢသးအၢ, တၢ်၀ံတၢ်နါအတၢ် မၤတံၥ်တၥ်) ခီဖျိတၢ်ဒီသဒၢလၢအမ့ၢ်တၢ်သူတၢ်အူတၢ်သမူအပီးအလီအံၤဒီး, တၢ်ဆူးတၢ်ဆါလၢတၢ်၀ံတၢ်နါဒုးအိၣ်ထီၣ်လၢၦၤကညီအပူၤအံၤဘျါက့ၤဝဲသ့ဒီး မ့တမ့ၢ်မၤနၢၤတၢ်လၢလ့ၣ်ကသ့ၣ်အတၢ်ြပၢအပူၤသ့ဝဲဒၣ်န့ၣ်လီၤ. Clinton E. Arnold, Power and Magic: The Concept of Power in Ephesians, p. 18.

တၢ်သးအိၣ်လၢတၢ်ဒုးအိၣ်ထီၣ်ကစၢ်တဖၣ်အမံၤ ဒီးတၢ်အူတၢ် သမူတၢ်အတၢ်စိတၢ်ကမီၤအံၤ မ့ၢ်တၢ်ဘူၣ်ထီၣ်ဘါထီၣ်တမံၤလၢ အ့းဖ့းစူးအပူၤ တုၤလၢမုၢ်မဆါတနံၤအံၤဒၣ်လဲၥ်န့ၣ်လီၤ (မၤတၢ် ၁၉း၁၃), စီၤပီလူးအဲၣ်ဒိး ပၥ်ဖျါထီၣ်ထံထံဆးဆးလၢ ကစၢ်ခ၇ံၥ်ဒီးတၢ်၀ံတၢ်နါအတၢ်စိတၢ်ကမီၤခံမံၤအံၤ အဘၢၣ်န့ၣ်လီၤ. ခ၇ံၥ်လၢအဘၣ်တၢ်ပၥ်ထီၣ်ထီအီၤအံၤအိၣ် "ထီန့ၢ်ဒံး တၢ်စိတၢ်ကမီၤ, တၢ်ပၢတၢ်ြပးတဖၣ်" ခဲလၢၥ်န့ၣ်လီၤ (အ့းဖ့းစူး ၁း၂၁).

ဒ်သိးအကဒုးသ့ၣ်ညါအၦၤဒိကနၣ်တၢ်ဖိတဖၣ်လၢ တၢ်စိတၢ်ကမီၤ အဂုၥ်အဂၤလၢကစၢ်ခ၇ံၥ်အတၢ်ပၢတၢ်ြပးအပူၤတအိၣ်ဘၣ်အဂီၢ်န့ၣ်, စီၤပီလူးမၤအါထီၣ်တၢ်လူၤပိၥ်ထွဲတၢ်အူတၢ်သမူလၢကစၢ်အဂၤတဖၣ်အမံၤအံၤ အိၣ်ဝဲလၢကစၢ်ခ၇ံၥ်အတၢ်စိတၢ်ကမီၤအဖီခိၣ်တသ့ဝဲဘၣ်အဂ့ၢ်န့ၣ်လီၤ အ့းဖ့းစူး ၁း၂၁. အဝဲပၥ်ဖျါထီၣ်ကစၢ်ခ၇ံၥ်အတၢ်စိတၢ်ကမီၤလၢအဆၢတအိၣ် ဘၣ်န့ၣ်လီၤ. ကစၢ်ခ၇ံၥ်အတၢ်ပၢတၢ်ြပးလၢတၢ်စိတၢ်ကမီၤအဂၤတဖၣ် အဖီခိၣ်အံၤ "တမ့ၢ်ထဲလၢဆၢကတီၢ်အခဲအံၤဘၣ်, မ့ၢ်စ့ၢ်ကီးတၢ်ဆၢကတီၢ်လၢ ကဟဲဝဲအပူၤ" န့ၣ်လီၤ အ့းဖ့းစူး ၁း၂၁.

`တၢ်အၢတၢ်သီအတၢ်စိတၢ်ကမီၤလၢအအိၣ်ဖျါဝဲလၢဆၢကတီၢ် အခါအံၤန့ၣ် မ့ၢ်မနုၤသ့ၣ်တဖၣ်လဲၣ် ဒီးဒ်သိးပသုတလီၤဘၣ်လၢအဝဲသ့ၣ်အပူၤ တဂ့ၤအဂီၢ်န့ၣ်, ကဘၣ်မၤဒ်လဲၣ်တကလုၥ်လဲၣ်.`