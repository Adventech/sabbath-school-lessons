---
title:  သးစီဆှံ - တၢ်စဲပနီၣ်ဒီးတၢ်ဟ့ၣ်လီၤပၥ်စၢၤဆိ
date:   06/07/2023
---

`ဖဲအ့းဖ့းစူး ၁း၁၃, ၁၄ အပူၤန့ၣ်, စီၤပီလူးကတိၤတၢ်ဂ့ၢ်ဘၣ်ဃးဒီး ၦၤဖးအလံၥ်ဖိတဖၣ်အတၢ်လဲလိၥ်က့ၤသးအဂ့ၢ်န့ၣ်လီၤ. တၢ်အပတီၢ်တဖၣ် လၢတၢ်ဂ့ၢ်တၢ်ကျိၤအံၤအပူၤန့ၣ် မ့ၢ်မနုၤလဲၣ်.`

လၢတၢ်ဃုသ့ၣ်ညါသးစီဆှံအတၢ်မၤလၢၦၤစူၢ်က့ၤနၥ်က့ၤတၢ် အပူၤန့ၣ်, စီၤပီလူးသူတၢ်အက့ၢ်အဂီၤခံမံၤလၢ တၢ်ဒိတၢ်တဲၥ်အဂီၢ်န့ၣ်လီၤ. တၢတထံၣ်န့ၣ်, စီၤပီလူးဒိလီၤသးစီဆှံလၢ "တၢ်စဲပနီၣ်" ပၥ်ဖျါထီၣ်ဝဲလၢ သးစီဆှံအတၢ်ပနီၣ်အိၣ်ဖျါထီၣ်ဖဲၦၤတဂၤလၢ်လၢ်ဒိးန့ၢ်ဘၣ်တၢ်ဆီတလဲကွံၥ် အသးအကတီၢ်န့ၣ်လီၤ. လၢပျၢၤန့ၣ်, တၢ်စဲပနီၣ်အံၤ ဘၣ်တၢ်သူအီၤလၢ တၢ်ဖံးတၢ်မၤအါမံၤအပူၤ - အုၣ်အသးလၢတၢ်သိၣ်တၢ်သီဒီးတၢ်အၢၣ်လီၤ အီလီၤအဂီၢ်, တုၤလၢတၢ်ဆါတၢ်ၦ့ၤလၢကဘီပူၤအံၤဂံၤဝဲဆံးအါ မ့တမ့ၢ် အိၣ်ဝဲဆံးအါလဲၣ်အဂီၢ် မ့တမ့ၢ်တၢ်ဘုၣ်အသးလၢတၢ်မၤ၀ံၤတၢ်ဖံးတၢ်မၤအဂီၢ်, (ယံး၇မံယၤ ၃၂း၁၀-၁၄, ၄၄), လၢတၢ်ကွဲးလံၥ်အဂီၢ် (၁စီၤပၤ ၂၁း၈) တၢ်ပၥ်ဖျါထီၣ်တၢ်သူၣ်အိၣ်သးအိၣ်တၢ်ဒီး တၢ်ကွၢ်ဖိတၢ်တဖၣ်အဂီၢ်န့ၣ်လီၤ. တၢ်စဲပနီၣ်ဘိးဘၣ်သ့ၣ်ညါတၢ်ဖိတၢ်လံၤလၢတၢ်စဲပနီၣ်အီၤအံၤအကစၢ်ဒီး အတၢ်ကဟုကယၥ်န့ၣ်လီၤ. သးစီဆှံအတၢ်အိၣ်ဆိးလၢၦၤစူၢ်က့ၤနၥ်က့ၤ တၢ်ဖိသ့ၣ်တဖၣ်အတၢ်အိၣ်မူအပူၤအံၤ ပၥ်ဖျါထီၣ်အဝဲသ့ၣ်ဘၣ်ဃးဒီးယွၤ, ဟ့ၣ်ဃီၤကစၢ်ယွၤအတၢ်အၢၣ်လီၤလၢကကဟုကယၥ်အဝဲသ့ၣ်န့ၣ်လီၤ (အ့းဖ့းစူး ၄း၃၀). အဝဲသ့ၣ်ဘၣ်တၢ်စဲပနီၣ်အီၤလၢသးစီဆှံဘၣ်ဃးဒီးယွၤ အတၢ်စံးပၥ်န့ၣ်လီၤ (အ့းဖ့းစူး ၁း၁၃).

"စီၤပီလူးစံးဝဲဖျါဖျါလၢ ဖဲၦၤတဂၤလၢ်လၢ်ဟ့ၣ်လီၤအသးဆူခ၇ံၥ် အအိၣ်ဒီးနၥ်အီၤန့ၣ်, သးစီဆှံစဲပနီၣ်အီၤ (ဃံၤဃၥ်အီၤ) တထံၣ်ဃီဖဲအတၢ် ၦ့ၤက့ၤစးထီၣ်အသးအကတီၢ်န့ၣ်လီၤ. မ့ၢ်တၢ်ထူၣ်ဖျဲးလၢအလီၤလိၣ်လီၤလး ဒီးတၢ်မ့ၢ်တၢ်တီအနီၢ်ကီၢ်မးလဲၣ်. ကစၢ်ယွၤအတၢ်စဲပနီၣ်ၦၤစူၢ်နၥ်က့ၤတၢ်ဖိ သ့ၣ်တဖၣ်လၢ သးစီဆှံံအံၤ မ့ၢ်တၢ်အုၣ်က့ၤခီၣ်က့ၤအခွဲးအယၥ်တမံၤ ဖဲအဝဲသ့ၣ်စးထီၣ်စူၢ်က့ၤနၥ်က့ၤယွၤအကတီၢ်န့ၣ်လီၤ. Jiri Moskala, "Misinterpreted End-time Issues: Five Myths in Adventism," Journal of the Adventist Theological Society 28, no. 1 (2017), p. 95.

တၢ်အက့ၢ်အဂီၤခံမံၤတမံၤလၢ စီၤပီလူးသူဝဲလၢသးစီဆှံအဂီၢ်န့ၣ် မ့ၢ် "တၢ်အုၣ်ခီၣ်အသး" န့ၣ်လီၤ. သးစီဆှံအုၣ်ခီၣ်အသးလၢ ပတၢ်န့ၢ်သါအဂီၢ်, ဖဲပထံၣ်စိပၥ်လၢ တၢ်ကဘၣ်ဟ့ၣ်လီၤက့ၤၦၤတၢ်န့ၢ်သါအံၤလၢၥ်လၢၥ်ဆ့ဆ့ လၢခံန့ၣ်လီၤ. (ထိၣ်သတြီၤဒီး ၂က၇ံၣ်သူး ၁း၂၂;  ၂က၇ံၣ်သူး ၅း၅).

တၢ်ကတိၤလၢအမ့ၢ် "တၢ်အုၣ်ခီၣ်သး" အံၤ မ့ၢ်လံၥ်မဲၥ်ဖျၢၣ်လၢ ဧ့ၤဘြံၤဟံးန့ၢ်သူအီၤလၢဟ့းလ့ၣ်အလံၥ်စီဆှံအသီတကတြူၢ်အပူၤလၢ အခီပညီမ့ၢ်ဝဲ "တၢ်ဟ့ၣ်က့ၤလၢခံတစဲးဘၣ်တစဲး" "တၢ်ဟ့ၣ်လီၤပၥ်ကီၥ်ဆိ" "တၢ်ဟ့ၣ်လီၤပၥ်စၢၤဆိ" လၢၦၤဟ့ၣ်တၢ်ဖိတဂၤကဘၣ်ဟ့ၣ်အါထီၣ်က့ၤလၢခံ အဂီၢ်န့ၣ်လီၤ.

တိၢ်နီၣ်အီၤလၢၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် တဟ့ၣ်ဆိတၢ်ဆူ ယွၤအအိၣ်ဘၣ်, မ့မ့ၢ်တခီ ဒိးန့ၢ်ဘၣ်ဆိတၢ်လၢယွၤအအိၣ်န့ၣ်လီၤ. စီၤပီလူး စံးဝဲလၢ သးစီဆှံအတၢ်အိၣ်ဆိးအလုၢ်ဒိၣ်ၦ့ၤဒိၣ်လၢၦၤစူၢ်က့ၤနၥ်က့ၤတၢ်တဖၣ် အတၢ်အိၣ်မူအပူၤအံၤ မ့ၢ်တၢ်ဟ့ၣ်ဆိတမံၤလၢတၢ်အုၣ်က့ၤခီၣ်က့ၤဒီး တၢ်ၦ့ၤက့ၤအတၢ်န့ၢ်သါအလၢအၦဲၤလၢအကဟဲဝဲဃုၥ်ဒီးခ၇ံၥ်အတၢ်ဟဲက့ၤ ခံဘျီတဘျီအဆၢကတီၢ်န့ၣ်လီၤ.