---
title:  အိၣ်မူလၢတၢ်စံးထီၣ်ပတြၢၤအလၤအကပီၤအပူၤ
date:   05/07/2023
---

"လၢအဝဲဒၣ်အပူၤန့ၣ်, ပဘၣ်တၢ်ပၥ် ပၥ်ၦၤ, ဒ်ၦၤလၢအမၤတၢ်ခဲလၢၥ် ဖဲအသးဒၣ်ဝဲတဂၤတိၥ်ပၥ်ဝဲအသိး, ဒီးပကဲထီၣ်တၢ်န့ၢ်သါ, ဒ်သိးပဝဲဒၣ်, လၢအမုၢ်လၢ်တၢ်ဆိလၢခ၇ံၥ်အပူၤ, ကကဲထီၣ်လၢတၢ်စံးထီၣ်ပတြၢၤအလၤ အကပီၤအဂီၢ်လီၤ" အ့းဖ့းစူး ၁း၁၁, ၁၂.

ၦၤစူၢ်က့ၤနၥ်က့ၤတၢ်ဖိတဖၣ်လၢအ့းဖ့းစူးအပူၤအံၤ ဖျါမးလၢ အတၢ်စူၢ်တၢ်နၥ်လီၤဘှံးလီၤဘှါမး ဒ်အမ့ၢ်ခ၇ံၥ်ဖိသ့ၣ်တဖၣ်အသိးန့ၣ်လီၤ. ဒ်သိးအဝဲပၥ်ဂၢၢ်ပၥ်ကျၢၤဝဲလၢအပူၤကွံၥ်အသိး, စီၤပီလူးဆၢမုၢ်လၢ်ကဒီး တဘျီလၢအဝဲသ့ၣ်ကလီၣ်ဖျါထီၣ်ခ၇ံၥ်ဖိအတၢ်အိၣ်ဖျါန့ၣ်လီၤ (အ့းဖ့းစူး ၁း၃-၅), ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် တမ့ၢ်ၦၤလၢအတူၢ်ဘၣ်တၢ်မၤပျံၤ မၤဖုးလၢအဟဲလၢတၢ်စိကမီၤအဂၤန့ၣ်ဘၣ်. အဝဲသ့ၣ်မ့ၢ်ကစၢ်ယွၤအဖိလၢ ခ၇ံၥ်အဃိ (အ့းဖ့းစူး ၁း၅) ဒိးန့ၢ်ဘၣ်တၢ်ဆိၣ်ဂ့ၤအါအါသ့ဝဲခီဖျိကစၢ်ခ၇ံၥ်လၢ အဘၣ်တၢ်ဆၢတဲၥ်ပၥ်လၢကစၢ်ယွၤအံၤန့ၣ်လံလီၤ. မ့ၢ်ကစၢ်ယွၤအတၢ်ဘၣ် သးလၢအတိၥ်ပၥ်ဝဲဒ်သိးကဒုးအိၣ်ဖှိၣ်တၢ်ခဲလၢၥ်လၢခ၇ံၥ်အပူၤန့ၣ်လီၤ. (အ့းဖ့းစူး ၁း၁၀). အဝဲသ့ၣ်အိၣ်ဒီးတၢ်သူၣ်ဂၢၢ်သးကျၢၤလၢ အတၢ်ဆၢထၢၣ်လၢ ကစၢ်ယွၤအမဲၥ်ညါအပူၤ ဒီးလၢအတၢ်ဆိၣ်ဂ့ၤအဘျုးထူးအဖှိၣ်တီၤလၢကတဲၥ် ကတီၤပၥ်ဝဲအပူၤန့ၣ်လီၤ. အဝဲသ့ၣ်အတၢ်အိၣ်မူန့ၣ် ကဘၣ်လီၣ်ဖျါထီၣ်, ကိးသတြီထီၣ်တၢ်ကစီၣ်ဖဲ အ့းဖ့းစူး ၁း၃-၁၄ လၢအမ့ၢ်- ယွၤဒီးပကစၢ်ခ၇ံၥ် အပၢ်ကစၢ်တၢ်စံးထီၣ်ပတြၢၤအလၤအကပီၤအဂီၢ်န့ၣ်လီၤ.

`ထိၣ်သတြီၤတၢ်ဆိကမိၣ်လၢအမ့ၢ် "တၢ်န့ၢ်သါ" ဖဲအ့းဖ့းစူး ၁း၁၁, ၁၄, ၁၈ တက့ၢ်. မ့ၢ်နဆိကမိၣ်လၢတၢ်စံးကတိၤတထံၣ်အံၤ အ၇့ဒိၣ်မးလၢ စီၤပီလူးအဂီၢ်ဘၣ်မနုၤလဲၣ်.`

မ့ၢ်နဒိးန့ၢ်ဘၣ်တၢ်န့ၢ်သါလၢၦၤတဂၤဂၤသံကွံၥ်ဝဲအဃိန့ၣ်ဧါ. ဘၣ်သ့ၣ်သ့ၣ်နဘူးနတံၢ်တဂၤပၥ်လီၤတဲၥ်န့ၢ်နၤတၢ်ထူးတၢ်တီၤလၢ အလုၢ်ဒိၣ် ၦ့ၤဒိၣ် မ့တမ့ၢ်ကျိၣ်စ့တနီၤနီၤန့ၣ်လီၤ. လၢစီၤပီလူးထံၣ်ဝဲကစၢ်ခ၇ံၥ်အတၢ်သံ အတၢ်ဂ့ၤတၢ်၀ါအပူၤန့ၣ်, ၦၤခ၇ံၥ်ဖိသ့ၣ်တဖၣ်ဒိးန့ၢ်ဘၣ်တ့ၢ်တၢ်န့ၢ်သါလၢ ယွၤအအိၣ်ဒီးကဲထီၣ်ၦၤ "ဒိးန့ၢ်တၢ်န့ၢ်သါဖိ" လၢယွၤအအိၣ်န့ၣ်လီၤ (အ့းဖ့းစူး ၁း၁၄, ၁၈).

လၢလံၥ်စီဆှံအလီၢ်လံၤတကတြူၢ်အပူၤန့ၣ် ကစၢ်ယွၤအၦၤဂီၢ်မုၢ်အံၤ ဘၣ်တၢ်ဆိကမိၣ်အဝဲသ့ၣ်လၢအမ့ၢ်, "ၦၤဒိးန့ၢ်ဘၣ်သါတၢ်" န့ၣ်လီၤ (၅မိၤၡွ ၉း၂၉;  ၅မိၤၡွ ၃၂း၉;  စကၤ၇ယၤ ၂း၁၂). တၢ်သ့ၣ်ညါလၢအမ့ၢ် တၢ်ကဲထီၣ်ကစၢ်ယွၤအၦၤဒိးန့ၢ်သါတၢ်ဖိအံၤ ဖျါၡဲမးဖဲ အ့းဖ့းစူး ၁း၁၈ အပူၤဒီး တၢ်အခီပညီလီၤဂၥ်လိၥ်အသးဖဲ အ့းဖ့းစူး ၁း၁၁ စ့ၢ်ကီး (လၢကဘၣ် တၢ်ကွဲးကျိၥ်အီၤလၢအမ့ၢ်, "လၢအဝဲဒၣ်အပူၤန့ၣ်, ပကဲထီၣ်တၢ်န့ၢ်သါ") န့ၣ်လီၤ. စီၤပီလူးသးအိၣ်ဝဲလၢၦၤစူၢ်က့ၤနၥ်က့ၤတၢ်သ့ၣ်တဖၣ်ကသ့ၣ်ညါ အလုၢ်အၦ့ၤလၢယွၤအမဲၥ်ညါ လၢအဝဲသ့ၣ်ကပၥ်ဖျါခ၇ံၥ်ဖိအတၢ်အိၣ်မူ အကံၢ်အလဲအဂီၢ်န့ၣ်လီၤ. တမ့ၢ်ထဲအဝဲသ့ၣ်ဒိးန့ၢ်ဘၣ်တၢ်န့ၢ်သါလၢယွၤ အအိၣ်ဘၣ်, မ့မ့ၢ်တခီအဝဲသ့ၣ်မ့ၢ်ယွၤအတၢ်န့ၢ်သါန့ၣ်လီၤ. (ထိၣ်သတြီၤ အ့းဖ့းစူး ၁း၁၄;  အ့းဖ့းစူး ၃း၆;  အ့းဖ့းစူး ၅း၅ တက့ၢ်.)

`တၢ်လီၤဆီလိၥ်အသးလၢ လၢဒိးန့ၢ်ဘၣ်တၢ်တမံၤမံၤလၢတၢ်မၤ အဖီခိၣ်ဒီး န့ၢ်သါဘၣ်တၢ်အံၤအဘၢၣ်စၢၤန့ၣ်အိၣ်ဒ်လဲၣ်. တၢ်အံၤမၤစၢၤၦၤ သ့ဝဲလၢကနၢ်ပၢၢ်တၢ် လၢအဘၣ်တၢ်ဟ့ၣ်လီၤၦၤခီဖျိကစၢ်ခ၇ံၥ်န့ၣ်ဒ်လဲၣ်.`