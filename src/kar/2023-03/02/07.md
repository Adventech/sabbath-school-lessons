---
title:  တၢ်ဆိကမိၣ်ဆူညါအဂီၢ်
date:   07/07/2023
---

မ့ၢ် အ့းဖ့းစူး ၁း၃-၁၄ အံၤသိၣ်လိဝဲလၢ ကစၢ်ယွၤန့ၣ် စံၣ်ညီၣ် ပၥ်စၢၤဝဲၦၤကညီအတၢ်အိၣ်မူခါဆူညါအဂီၢ်, စံၣ်ညီၣ်ဝဲတနီၤလၢတၢ်မူထူယိၥ် ဒီးအဂၤတနီၤန့ၣ်လၢတၢ်သံလီၤထူလီၤယိၥ်အဂီၢ်န့ၣ်ဧါ. ၦၤအါအါကလဲၥ် နၥ်ဝဲဒ်အံၤန့ၣ်လီၤ. ဘၣ်ဆၣ်ဒီး ဆိကမိၣ်တၢ်သ့ၣ်တဖၣ်အံၤတက့ၢ်.

၁\. လၢလံၥ်စီဆှံအဆၢပူၤအံၤ, ကစၢ်ခ၇ံၥ်အတၢ်မၤန့ၣ် မ့ၢ်တၢ်မၤပၥ်တၢ် န့ၣ်လီၤ. မ့ၢ်လၢကစၢ်ယွၤစးထီၣ်ဃုထၢပၥ်ၦၤလၢဖိအလီၢ် "လၢခ၇ံၥ်အဃိ လံၤလံၤန့ၣ်လံလီၤ" (အ့းဖ့းစူး ၁း၅). တၢ်အံၤဟ့ၣ်ကူၣ်ဝဲလၢ ကစၢ်ယွၤ အၦၤဃုထၢဒီးစံၣ်ညီၣ်ဆိပၥ်အီၤတဖၣ်န့ၣ် မ့ၢ်ၦၤလၢအဃုထၢကစၢ်ခ၇ံၥ် လၢတၢ်နၥ်အပူၤန့ၣ်လီၤ. တမ့ၢ်လၢတၢ်ဃုထၢထီၣ်ၦၤလၢ ကဘၣ် တၢ်အုၣ်က့ၤခီၣ်က့ၤအီၤ မ့တမ့ၢ်ဟါမၢ်ကွံၥ်ဝဲတချုးလၢအအိၣ်ဖျဲၣ်ဒံးဘၣ် န့ၣ်လံဘၣ်လီၤ. ကစၢ်ယွၤအတၢ်ဆၢတဲၥ်န့ၣ် မ့ၢ်တၢ်အဂၢၢ်အကျၢၤ, စံၣ်ညီၣ်ပၥ်ဝဲ, ယွၤအတၢ်စံးဆၢလၢၦၤအိၣ်ဒီးတၢ်နၥ်လၢခ၇ံၥ်ပူၤသ့ၣ် တဖၣ်အဂီၢ်န့ၣ်လီၤ.

၂\. အ့းဖ့းစူး ၁း၃-၁၄ စ့ၢ်ကီး ပၥ်ဖျါထီၣ်တၢ်ကတိၤဘၣ်ထွဲလိၥ်အသးဖျါဖျါ ဘၣ်ဃးဒီးယွၤတၢ်အုၣ်က့ၤခီၣ်က့ၤအတၢ်မၤန့ၣ်လီၤ. ကစၢ်ယွၤန့ၣ်မ့ၢ် "ပၢ်" ဒီးပမ့ၢ်အ "ၦၤလုၢ်ဖိအီၤ" တဖၣ်လၢ အဒိးန့ၢ်ဘၣ်တၢ်ဆိၣ်ဂ့ၤ ဆိၣ်၀ါလၢလၢၦဲၤၦဲၤန့ၣ်လီၤ. ပဘၣ်နၢ်ပၢၢ်ကစၢ်ယွၤအတၢ်ဃုထၢဒီး အတၢ်စံၣ်ညီၣ်ဆိပၥ်အံၤလၢ အမ့ၢ်တၢ်ဘၣ်ထွဲလိၥ်အသးထူးထူးတီၤတီၤ န့ၣ်လီၤ. ကစၢ်ယွၤန့ၣ် တမ့ၢ်စံၣ်ညီၣ်ကွီၢ်လၢအအိၣ်ယံၤဒီးတၢ်ဆိကမိၣ် တအိၣ်တဂၤလၢအဟ့ၣ်လီၤတၢ်သိၣ်တၢ်သီလၢအယံၤန့ၢ်ဘၣ်, မ့မ့ၢ်တခီ မ့ၢ်ပၢ်တဂၤလၢကဟုကယၥ်တၢ်လၢအဖိတဖၣ်အဂီၢ်ခဲလၢၥ်န့ၣ်လီၤ.

၃\. ကစၢ်ယွၤန့ၣ် ယူးယီၣ်ပၥ်ကဲၦၤကညီအတၢ်ဃုထၢဒ်အအိၣ်ဖျါဝဲဖဲ   အ့းဖ့းစူး ၁း၃-၁၄ အပူၤ (လီၤဆီဒၣ်တၢ် အ့းဖ့းစူး ၁း၁၃ ဖဲ "နၢ်ဟူ" ဒီး "စူၢ်က့ၤနၥ်က့ၤ" အံၤ ဘၣ်တၢ်ပၥ်အီၤလၢအ၇့ဒိၣ်ကတၢၢ်) လံၥ်စီဆှံဆၢ အဂၤတဖၣ်, (အ့းဖ့းစူး ၂း၈;  အ့းဖ့းစူး ၃း၁၇;  အ့းဖ့းစူး ၄း၁-၆း၂၀) ခဲလၢၥ်န့ၣ် ပၥ်ဖျါထီၣ်တၢ်ဃုထၢဒီးတၢ်စူၢ်တၢ်နၥ်အတၢ်စံးဆၢ) ဒီး လံၥ်စီဆှံဆၢအဂၤတဖၣ်လၢအသီတကတြူၢ်အပူၤ (၁တံၤမသ့း ၂း၄;  မၤတၢ် ၁၇း၂၂-၃၁). မ့တမ့ၢ်ဒ် Ellen G. White စံးကတိၤဖျါထီၣ်ဝဲ အသိး- "ခီဖျိတၢ်ဟ့ၣ်အဖိခွါလၢတၢ်ထိၣ်သတြီၤအီၤတန့ၢ်ဘၣ်အပူၤအံၤ, ကစၢ်ယွၤက၀ီၤပၥ်ဟီၣ်ခိၣ်ချၢဒီဖျၢၣ်ညါ ဒီးတၢ်သးကညီၤကလံၤကဆှီလၢ အ၀းတ၇ံးဟီၣ်ခိၣ်အအိၣ်တၢ်လီၢ်အပူၤန့ၣ်လီၤ. ၦၤခဲလၢၥ်လၢ အဃုထၢ ကသါတၢ်မူအကလံၤအံၤန့ၣ် ကအိၣ်မူဒီးဒိၣ်ထီၣ်ထီထီၣ်လၢခ၇ံၥ်အပူၤ န့ၣ်လီၤ. Steps to Christ, p. 68.