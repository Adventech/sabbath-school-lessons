### အ့းဖ့းစူး - ကဘၣ်ပိၥ်ကစၢ်ခ၇ံၥ်ခံလၢတၢ်လ့ပစီ အကတီၢ်န့ၣ်ဒ်လဲၣ်

လၢလံၥ်အ့းဖ့းစူးအပူၤန့ၣ်, စီၤပီလူးစံးကတိၤၦၤဘၣ်ဃးၦၤအ့းဖ့းစူးဖိ သ့ၣ်တဖၣ်အနီၢ်ကစၢ်ဒၣ်ဝဲအဂ့ၢ်အကျိၤန့ၣ်လီၤ. သးစီဆှံလီၤဘၣ်လၢ ခ၇ံၥ်ဖိ ဖဲအ့းဖ့းစူးအပူၤတဖၣ်အလိၤ၀ံၤစှၤနံၣ်န့ၣ်, အဝဲသ့ၣ်လဲၤခီဖျိတၢ်ကီတၢ်ခဲလၢ ခ၇ံၥ်ဖိအတၢ်စူၢ်တၢ်နၥ်အပူၤန့ၣ်လီၤ.

အဆၢကတီၢ်ဖဲန့ၣ်, စီၤပီလူးဘၣ်တၢ်ထၢနုၥ်လီၤအီၤဆူဃိၥ်အပူၤန့ၣ် လီၤ. ဖဲအကွဲးတၢ်လၢဃိၥ်ပူၤအံၤအကတီၢ်န့ၣ်, သူၣ်ကိၢ်သးဂီၤဝဲလၢ ၦၤစူၢ်က့ၤ နၥ်က့ၤတၢ်လၢအ့းဖ့းစူးအပူၤတဖၣ် ကအိၣ်ဒီးတၢ်သူၣ်ဟးဂူၥ်သးဟးဂီၤ ဒီးသးပ့ၤနီၣ်ကွံၥ်လၢအဝဲသ့ၣ်မ့ၢ်ကစၢ်ခ၇ံၥ်အခ့အၦၤလၢ၀့ၢ်ပူၤဖဲၦၤအါအါ ကလဲၥ်အိၣ်ဝဲအလီၢ် ဒီးတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အါဝဲအံၤအလီၢ် န့ၣ်လီၤ. အဝဲကွဲးလံၥ်ဆူၦၤလၢအမ့ၢ်တ့ၢ်ခ၇ံၥ်ဖိသ့ၣ်တဖၣ်အံၤအဂီၢ်ဘၣ်ဆၣ်, အတၢ်ကွဲးတဖၣ်အံၤ မၤသးဒ်သိးအမ့ၢ်တၢ်သီလၢအဝဲသ့ၣ်တဖၣ်အဂီၢ်န့ၣ်လီၤ. အဝဲကွဲးတၢ်ဒ်သိးကဒုးအိၣ်ဂၢၢ်ဆိးကျၢၤက့ၤအဝဲသ့ၣ်လၢတၢ်နၥ်အပူၤ, ကမၤ ကိၢ်ထီၣ်က့ၤအဝဲသ့ၣ်အတၢ်ဟ့ၣ်လီၤသးလၢခ၇ံၥ်အဂီၢ်, ကဒုးအိၣ်မူအိၣ်ဂဲၤ က့ၤတၢ်ဂ့ၢ်တၢ်ကျိၤလၢအဝဲသ့ၣ်မ့ၢ်ယွၤအတၢ်မၤအလီၢ်လၢဟီၣ်ခိၣ်ချၢအံၤ အဂီၢ်န့ၣ်လီၤ.

မ့ၢ်လၢခ၇ံၥ်ဖိအတၢ်စူၢ်တၢ်နၥ်အံၤ ဘၣ်ဃးဒီးကစၢ်ခ၇ံၥ်ခဲလၢၥ်အဃိ, စီၤပီလူးလီၣ်ဖျါထီၣ်တၢ်အဲၣ်ဒီးတၢ်ဘူၣ်ထီၣ်ဘါထီၣ်အီၤအဂ့ၢ်န့ၣ်လီၤ. ခ၇ံၥ်ဖိ တဖၣ်လၢအလဲၤတၢ်တဂၢၢ်တကျၢၤဘၣ်အံၤ မ့ၢ်ဒိးန့ၢ်ဘၣ်က့ၤအခီၣ်တဃၥ်လၢ အကျၢၤဒီး, ကမ့ၢ်လၢအဝဲသ့ၣ်ဒိးန့ၢ်ဘၣ်က့ၤကစၢ်ခ၇ံၥ်အတၢ်အဲၣ်လၢ အဆိကတၢၢ်ဒီးဒုးအိၣ်ထီၣ်တၢ်သးကညီၤဒီးတၢ်စိတၢ်ကမီၤလၢအသီန့ၣ်လီၤ. လၢတၢ်န့ၣ်အဃိ စီၤပီလူးပၥ်ဖျါထီၣ်ကစၢ်ခ၇ံၥ်ဘၣ်တၢ်ပၥ်ထီၣ်ထီအီၤလၢ မူခိၣ်ဘီမုၢ်အပူၤ လၢတၢ်စိတၢ်ကမီၤဒီးတၢ်ဘူၣ်ထီၣ်ဘါထီၣ်အဂၤတဖၣ် အဖီခိၣ်ခဲလၢၥ် ဒ်သိးကထုးန့ၢ်က့ၤၦၤအ့းဖ့းစူးဖိသ့ၣ်တဖၣ်အတၢ်ဟ့ၣ်လီၤသး လၢခ၇ံၥ်အအိၣ်န့ၣ်လီၤ. ကစၢ်ခ၇ံၥ်န့ၣ် မ့ၢ်တၢ်ပညိၣ်လၢယွၤပၥ်လီၤဝဲအစိၤစိၤ အဃၣ်ဃၣ်တဖၣ်, တၢ်ပညိၣ်လၢတၢ်အိၣ်ဖှိၣ်အဂီၢ် ဒ်သိးကပၥ်ဖှိၣ်ထီၣ် တၢ်ခဲလၢၥ်လၢကစၢ်ခ၇ံၥ်အပူၤန့ၣ်လီၤ.

ဒ်စီၤပီလူးဂုၥ်ကျဲးစၢးထုးန့ၢ်က့ၤၦၤအ့းဖ့းစူးဖိသ့ၣ်တဖၣ်သးအသိး, အဝဲတမၤလီၤစှၤခ၇ံၥ်ဖိအတၢ်အခ့အၦၤအတၢ်ဖံးတၢ်မၤန့ၣ်ဘၣ်. အဝဲ ပၥ်ဖျါထီၣ်ခ၇ံၥ်ဖိအတၢ်အိၣ်တၢ်ဆိးဒီးအတၢ်အိၣ်မူအိၣ်ဂဲၤအတၢ်အိၣ်ဖျါတဖၣ် န့ၣ်လီၤ. ခ၇ံၥ်ဖိသ့ၣ်တဖၣ် ဘၣ်တၢ်ကိးအဝဲသ့ၣ်လၢ ၦၤလၢအၦဲၤဒီးသးစီဆှံ, ၦၤဒိကနၣ်ခ၇ံၥ်ကလုၢ်, ၦၤဘူၣ်ထီၣ်ဘါထီၣ်ယွၤလၢအမ့ၢ်စီၤပီလူးကတိၤဝဲလၢ အဂ့ၢ်ခဲအံၤဒီးခဲအံၤန့ၣ်လီၤ. တၢ်ဟ့ၣ်လီၤသးလၢခ၇ံၥ်ပူၤအံၤ ပၥ်ဖျါထီၣ် ပတၢ်စံးတၢ်ကတိၤဒီးတၢ်ဖံးတၢ်မၤဒ်လဲၣ်အဂ့ၢ်အကျိၤန့ၣ်လီၤ. တၢ်အဲၣ် ခ၇ံၥ်အခီပညီန့ၣ် မ့ၢ်တၢ်ယူးယီၣ်ပၥ်ကဲဒီးပၥ်လုၢ်ပၥ်ၦ့ၤၦၤစူၢ်က့ၤနၥ်က့ၤတၢ် ဒ်သိးသိးတဖၣ်န့ၣ်လီၤ. အခီပညီန့ၣ် မ့ၢ်တၢ်ဂ့ၢ်လိၥ်မုၣ်ခွါအတၢ်၇့လိၥ်သး လၢအတဂ့ၤဘၣ်ဒီးတၢ်ပၥ်သူၣ်ပၥ်သးလၢအတကဆှီသ့ၣ်တဖၣ်န့ၣ်လီၤ. အခီပညီနီၢ်နီၢ်န့ၣ် မ့ၢ်ဝဲတၢ်ဟံးန့ၢ်ကစၢ်ခ၇ံၥ်အတၢ်ဒိတၢ်တဲၥ်သ့ၣ်တဖၣ်လၢ အမ့ၢ်ကစၢ်ခ၇ံၥ်အတၢ်ဟ့ၣ်လီၤသးအံၤန့ၣ်လီၤ. အခီပညီအဂၤတမံၤန့ၣ် မ့ၢ်ဝဲ တၢ်ဟ့ၣ်လီၤၦၤအ့းဖ့းစူးဖိလၢတစူၢ်တနၥ်ဒ်ခ၇ံၥ်ဘၣ်တဖၣ် တၢ်ဒိတၢ်တဲၥ်လၢ ၦၤကညီကဘၣ်အိၣ်မူဝဲအဂ့ၢ်အကျိၤန့ၣ်လီၤ.

စီၤပီလူးစံးကတိၤတၢ်လၢလံၥ်စီဆှံအံၤအပူၤ အိၣ်ဒီးတၢ်သူၣ်ဟူး သးဂဲၤလၢကဲထီၣ်ဘၣ်တၢ်အိၣ်ဖှိၣ်ဖိလၢကစၢ်ယွၤအတၢ်အိၣ်ဖှိၣ်အပူၤတဂၤ အဃိန့ၣ်လီၤ. အဝဲဂံၢ်ဘါဆူၣ်ထီၣ်ဝဲလၢအတၢ်ဆိကမိၣ်လၢအမ့ၢ်ၦၤတဘၣ် လိၥ်ဖိးဒ့လိၥ်အသးခံဖု - ၦၤယူဒၤဖိဒီးၦၤတခီဘီမုၢ်ဖိအံၤ ဒီးဒုးကဲထီၣ် အဝဲသ့ၣ်လၢတၢ်အိၣ်ဖှိၣ်တဖုဃီအဃိန့ၣ်လီၤ. ခီဖျိတၢ်အိၣ်မူလၢတၢ်ဃူတၢ်ဖိး အပူၤအဃိဒီး အဝဲသ့ၣ်အိၣ်ဒီးတၢ်ခွဲးတၢ်ယၥ်လၢကလီၣ်ဖျါထီၣ်ကစၢ်ယွၤ အၦၤဂီၢ်မုၢ်သီအဝဲအံၤအတၢ်သကဲၥ်ပ၀းဒီး ဘီမုၢ်လၢကဟဲဝဲတဘ့ၣ်အံၤ အတၢ်သကဲၥ်ပ၀းန့ၣ်လီၤ.

လၢတၢ်ဃုထံၣ်န့ၢ်တၢ်အ၇့ဒိၣ်လၢကစၢ်ယွၤအတၢ်အိၣ်ဖှိၣ်အံၤ အပူၤန့ၣ်, စီၤပီလူးဒုးအိၣ်ထီၣ်တၢ်အဒိလွံၢ်ထံၣ်လၢတၢ်အိၣ်ဖှိၣ်အဂီၢ်န့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် မ့ၢ်ကစၢ်ခ၇ံၥ်အနီၢ်ခိ, ဒုးနဲၣ်ဖျါထီၣ် တၢ်ဟ့ၣ်လီၤသးဆူကစၢ်ခ၇ံၥ်အအိၣ်ဒီး တၢ်ဃူတၢ်ဖိးလၢတဂၤဒီးတဂၤ အဘၢၣ်စၢၤန့ၣ်လီၤ. အဝဲသ့ၣ်မ့ၢ်တၢ်လုၢ်ဟံၣ်အမူ, ဘၣ်တၢ်သူၣ်ထီၣ်အီၤလၢ ကစၢ်ခ၇ံၥ်အတၢ်သံလၢထူၣ်စုညါအလိၤ လၢယွၤန့ၣ်ကဘၣ်တၢ်ဘူၣ်ထီၣ် ဘါထီၣ်အီၤအဂီၢ်န့ၣ်လီၤ. အဝဲသ့ၣ်မ့ၢ်ကစၢ်ခ၇ံၥ်အတလးမူးပိၥ်မုၣ်, လၢအအိၣ်ခိးကွၢ်လၢ်မူးဖးဒိၣ်လၢအတလးမူးပိၥ်ခွါကဟဲဟံးန့ၢ်အီၤလၢ အကစၢ်ဒၣ်ဝဲအဂီၢ်န့ၣ်လီၤ. တၢ်အဒိလၢအလီၢ်ခံကတၢၢ် လၢစီၤပီလူးပၥ်ဖျါ ထီၣ်အံၤန့ၣ် မ့ၢ်ဝဲ, ၦၤစူၢ်က့ၤနၥ်က့ၤတၢ်တဖုအံၤ မ့ၢ်ကစၢ်ယွၤအသုးမုၢ် ဒိၣ်လၢအဒုးအိၣ်ထီၣ်တၢ်မုၥ်တၢ်ခုၣ်လၢအမံၤ, ဒုးတၢ်ဒီးတၢ်ခံးသူအတၢ်စိ တၢ်ကမီၤလၢယွၤအတၢ်ဂံၢ်တၢ်ဘါအပူၤ ဖဲအခိးကစၢ်ခ၇ံၥ်အတၢ်ဟဲက့ၤ ကဒီးအကတီၢ်န့ၣ်လီၤ.

အ့းဖ့းစူးစံးကတိၤတၢ်ဂ့ၢ်တၢ်ကျိၤလီၤဆီဒၣ်တၢ်ဒံးတၢ်ဆၢကတီၢ်လၢ ပအိၣ်ဆိးအီၤအခဲအံၤ ဖဲဟီၣ်ခိၣ်အတၢ်ထုးန့ၢ်ပသးအိၣ်ဝဲလၢအမၤပျံၤမၤဖုး တၢ်လၢကမၤဟးဂီၤခ၇ံၥ်ဖိအတၢ်စူၢ်တၢ်နၥ်န့ၣ်လီၤ. ကယူၥ်ထီၣ်ထီကစၢ်ခ၇ံၥ် ဒီးမၤဆူၣ်ထီၣ်တၢ်ပိၥ်ထီၣ်အခံအခီပညီဒိၣ်ယိၥ်ဒ်အမ့ၢ်တၢ်အိၣ်ဖှိၣ်ဖိလၢ အအိၣ်ဒီးတၢ်သူၣ်ဆူၣ်သးဆူၣ်ဖဲခိးခ၇ံၥ်အတၢ်ဟဲအကတီၢ်န့ၣ်လီၤ. တခွါထၢၣ်အံၤ ပအိၣ်ဒီးတၢ်ခွဲးတၢ်ယၥ်လၢကဒိကနၣ်အ့းဖ့းစူးဖိသ့ၣ်တဖၣ် အတၢ်လဲၤခီဖျိလၢတၢ်ထုကဖၣ်အပူၤ ဒီးဒိးန့ၢ်ဘၣ်တၢ်သူၣ်ဟူးသးဂဲၤအသီ ခီဖျိတၢ်ပိၥ်ကစၢ်ခ၇ံၥ်ခံလၢဆၢကတီၢ်ကီခဲအံၤအပူၤန့ၣ်လီၤ. 