---
title:  အ့းဖ့းစူးဖိတဖၣ်လၢသူၣ်ကံၢ်သးလဲအပူၤ
date:   23/09/2023
---

### တၢ်မၤလိတနွံအံၤအဂီၢ်ဖး
အ့းဖ့းစူး ၁; အ့းဖ့းစူး ၆.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, သုတုၤလၢတၢ်အုၣ်က့ၤခီၣ်က့ၤ သုလၢတၢ်ဘျုး တၢ်ဖှိၣ်လၢတၢ်နၥ်အဃိလီၤ. ဒီးအဝဲန့ၣ်တမ့ၢ်ဘၣ်လၢသုဃိဒၣ်သုဝဲဘၣ်, မ့ၢ်ယွၤအတၢ်ဟ့ၣ်လီၤ. ဒ်သိးၦၤသုတပၥ်အသးကဖၢလၢ နီတဂၤတဂ့ၤဒီး, တမ့ၢ်ဘၣ်လၢတၢ်မၤအဃိဘၣ်. အဂ့ၢ်ဒ်အံၤ, ပမ့ၢ်အတၢ်မၤလၢအတ့လီၤ ဝဲလၢယ့ၣ်ရှူးခ၇ံၥ်အပူၤ, ဒ်သိးပကမၤတၢ်ဂ့ၤတဖၣ်လၢယွၤ ကတဲၥ်ကတီၤ ပၥ်လၢပကလဲၤတၢ်လၢအပူၤန့ၣ်လီၤ" (အ့းဖ့းစူး ၂း၈-၁၀).

ၦၤတမှံၤတဖၣ်လဲၤဆူ၀့ၢ်လိဒိၣ်, ထီၣ်ဆူလ့ၣ်ဖိအပူၤလၢအအိၣ်ဒီး အပၣ်ဖးဒိၣ်တ၇ံးအသး၀း၀းလၢအမ့ၢ် "London Eye" (ပကိးအီၤလၢ တၢ်ဒၢးခၠါ) လၢအထုးန့ၢ်ၦၤသးလၢကဒၢးအီၤအဂီၢ်န့ၣ်လီၤ. လၢထံကျိ "Thames" အပ့ၣ် ၄၅၀ အဖီခိၣ်န့ၣ် နကထံၣ်ဘၣ်တၢ်ခဲလၢၥ်န့ၣ်လီၤ Big Ben အနၣ်၇ံၣ်ပျိၥ်ထူၣ်ဖးဒိၣ်, တၢ်သူၣ်ထီၣ်လၢပဒိၣ်သ့ၣ်တဖၣ်အိၣ်ဖှိၣ်အလီၢ် (ဘျီၣ်ဒိၣ်) တၢ်စံၣ်စိၤတဲစိၤအတၢ်လီၢ်တဖၣ်လၢအမံၤဟူသၣ်ဖျါဒီးကၠိဘါယွၤ လၢအဒိၣ်သ့ၣ်တဖၣ်န့ၣ်လီၤ. လၢ Nicholas Thomas, ၦၤကူၣ်ဘၣ်ကူၣ်သ့ လၢအတၢ်နၢ်ပၢၢ်လံၥ်စီဆှံအသီတကတြူၢ်အတဂၤအံၤ, မ့တမ့ၢ် "Tom Wright" တဂၤအံၤအဂီၢ်န့ၣ်, "လံၥ်အ့းဖ့းစူးအံၤ အိၣ်ဖျါဒိၣ်န့ၢ်ဒံးအလံၥ်လၢ အဂၤသ့ၣ်တဖၣ်ဒ် "London Eye" အသိးန့ၣ်လီၤ. တမ့ၢ်လၢအထီကတၢၢ်ဒီး အလၢၦဲၤကတၢၢ်ဘၣ်ဆၣ်, ဟ့ၣ်ၦၤတၢ်ထံၣ်စိလၢအဂ့ၤ၀ါအါဝဲဒိၣ်နီၢ်မးတမံၤ န့ၣ်လီၤ. စးထီၣ်လၢလ့ၣ်ပၣ်တ၇ံးထီၣ်အသးအခီၣ်ထံးန့ၣ်, နကထံၣ်ဘၣ် တၢ်ဂ့ၢ်မိၢ်ၦၢ်အတၢ်ထံၣ်တမံၤ၀ံၤတမံၤန့ၣ်လီၤ." Paul for Everyone: The Prison Letters (London: S.P.C.K. (Society for Promoting Christian Knowledge Publishing), p. 2004, p. 3.

ဖဲအ့းဖ့းစူးအပူၤန့ၣ်, စီၤပီလူးတကွၢ်ထံဆိကမိၣ်ထဲၦၤလၢအဘူး တဖၣ် (ထဲၦၤအ့းဖ့းစူးဖိတဖၣ်) အဂီၢ်ဘၣ်. ဖျါမးလၢအတၢ်ကွဲးအံၤ စံးကတိၤ ဝဲလၢၦၤစူၢ်က့ၤနၥ်က့ၤတၢ်လၢတၢ်လီၢ်ကိးပူၤဒဲးအဂီၢ်ဒီး လၢခ၇ံၥ်ဖိတၢ်အိၣ်ဖှိၣ် သ့ၣ်တဖၣ်ခဲလၢၥ်အဂီၢ်န့ၣ်လီၤ. စီၤပီလူးဟ့ၣ်ၦၤတၢ်ထံၣ်လၢအဒိၣ်ယိၥ်ဝဲလၢ လံၥ်အံၤအပူၤန့ၣ်လီၤ. ဒ်ပဖးအီၤအဆၢဒိၣ်တဆၢဘၣ်တဆၢဒီး, မ်ပသံကွၢ် လီၤက့ၤပသးတက့ၢ်- ဒ်ပမ့ၢ်ၦၤစူၢ်က့ၤနၥ်က့ၤတၢ်သ့ၣ်တဖၣ်အသိး, တၢ်မ့ၢ် တၢ်တီလၢအ့းဖ့းစူးအပူၤလၢကဆဲးပၢဆှၢပတၢ်အိၣ်မူဆူညါတဖၣ်န့ၣ် မ့ၢ်မနုၤလဲၣ်.