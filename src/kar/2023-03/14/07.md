---
title:  တၢ်ဆိကမိၣ်ဆူညါအဂီၢ်
date:   29/09/2023
---

ပမၤကတၢၢ်က့ၤလၢတၢ်ကွၢ်ထံ အ့းဖ့းစူးအဆၢဒိၣ် ၆ အံၤ, ဖဲပထံၣ် ဘၣ်လၢ, ပမ့ၢ်တၢ်အိၣ်ဖှိၣ်, သုးမုၢ်ဒိၣ်တဖုလၢ လၢအဒုးအိၣ်ထီၣ်တၢ်မုၥ် တၢ်ခုၣ်လီၤ.

ဖဲလံၥ်အ့းဖ့းစူးအပူၤအံၤန့ၣ်, စီၤပီလူးပၥ်တၢ်အိၣ်ဖှိၣ်လၢအမ့ၢ် ကစၢ်ခ၇ံၥ်အနီၢ်ခိ (အ့းဖ့းစူး ၁း၂၂, ၂၃; အ့းဖ့းစူး ၄း၁၁-၁၆), ယွၤအတၢ် လုၢ်ဟံၣ် (အ့းဖ့းစူး ၂း၁၉-၂၂), ဒီးဒ်အမ့ၢ်ကစၢ်ခ၇ံၥ်အတလးမူးပိၥ်မုၣ်အသိး န့ၣ်လီၤ (အ့းဖ့းစူး ၅း၂၁-၃၃). ဖဲအ့းဖ့းစူး ၆း၁၀-၂၀ အပူၤန့ၣ်, စီၤပီလူး ပၥ်ဖျါထီၣ်တၢ်အိၣ်ဖှိၣ်လၢအမ့ၢ်ယွၤအသုးမုၢ်ဒိၣ်ဒီးဟ့ၣ်လီၤတၢ်ကိးဃီၤလၢ ကသိးထီၣ်တၢ်စုကဝဲၤအဂီၢ်န့ၣ်လီၤ. မ့ၢ်တၢ်ကွဲးလၢအဟ့ၣ်လီၤတၢ်ဘျုး တၢ်ဖှိၣ်ဒီးတၢ်နၢ်ပၢၢ်လၢအကမၣ်သ့ဝဲဒၣ်န့ၣ်လီၤ.

ပဆိမိၣ်ကမၣ်စီၤပီလူးအတၢ်ကိးဃီၤလၢ ကဟံးထီၣ်သုးမုၢ်ဒိၣ် အတၢ်စုကဝဲၤ မ့တမ့ၢ်ကအိၣ်ဒီးတၢ်သူၣ်အိၣ်သးအိၣ်လၢကဒုးတၢ်ဒီးၦၤဂၤ အဂီၢ်န့ၣ်လီၤ. စီၤပီလူးမ့ၢ်ဟ့ၣ်ဂံၢ်ဟ့ၣ်ဘါလၢ တၢ်ဃူတၢ်ဖိး, တၢ်စံးကတိၤ လၢအမၤဂ့ၤထီၣ်တၢ်, ဒီးတၢ်ပၥ်သူၣ်ပၥ်သးလၢအဂ့ၤအဂီၢ်ဘၣ်ဆၣ်, (ကွၢ် အ့းဖ့းစူး ၄း၂၅-၅း၂ တက့ၢ်). အဝဲပၥ်ဖျါထီၣ်ကစၢ်ယွၤအတၢ်သးခုကစီၣ် ဒ်အမ့ၢ်, "တၢ်မုၥ်တၢ်ခုၣ်အတၢ်သးခုကစီၣ်" အသိးန့ၣ်လီၤ (အ့းဖ့းစူး ၆း၁၅). ခီဖျိသုမုၢ်အတၢ်ဒိတၢ်တဲၥ်အံၤ, တၢ်အိၣ်ဖှိၣ်တၢ်ဘၣ်တၢ်ဆီၣ်ထွဲအီၤလၢ ကဒုးတၢ်ဒီးၦၤဂၤအဂီၢ်ဘၣ်. လၢအလီၢ်န့ၣ်, ပဘၣ်ဒုးအိၣ်ထီၣ်တၢ်မုၥ် တၢ်ခုၣ်လၢတၢ်ဒုးဒီးသးအတၢ်အၢတၢ်သီအကတီၢ်အံၤန့ၣ်လီၤ. စီၤပီလူး နုၥ်လီၤဆူတၢ်ထီဒါလိၥ်သးအဒိၣ်အမုၢ်အတၢ်ဒုးပျီပူၤအံၤ ဒီးကိးဃီၤၦၤလၢ ကနုၥ်လီၤဆူကစၢ်ယွၤအသုးမုၢ်ဒိၣ်အပူၤန့ၣ်လီၤ.

ပကဘၣ်သ့ၣ်ညါပဒုၣ်ဒါအဂံၢ်အဘါဒီး တဘၣ်ဆိကမိၣ်ဆံး အတၢ်ထီဒါၦၤအံၤန့ၣ်ဘၣ်လီၤ. ပတဘၣ်သဂၢၢ်ဒီးၦၤကညီအဒုၣ်အဒါန့ၣ် ဘၣ်, မ့မ့ၢ်တခီ "ပကနိဒီးတၢ်အခိၣ်, ဒီးတၢ်အစိအကမီၤ, ဒီးအအံၤတဃၣ် တၢ်ခံးအကစၢ်, တၢ်နါအိၣ်လၢမူခိၣ်" လၢအဘၣ်တၢ်တီခိၣ်၇ိၥ်မဲအီၤလၢ မုၣ်ကီၤလံၢ်န့ၣ်လီၤ (အ့းဖ့းစူး ၆း၁၁, ၁၂). မ့မ့ၢ်ဒ်န့ၣ်နၥ်သက့ဒီး, ပတဘၣ် ပျံၤပဒုၣ်ပဒါတဖၣ်အံၤဘၣ်. ကစၢ်ယွၤအိၣ်ဒီးၦၤလၢပတၢ်ဒုးအပူၤ (အ့းဖ့းစူး ၆း၁၀) ဒီးအဝဲဟ့ၣ်လီၤၦၤလၢတၢ်စုကဝဲၤလၢအဂ့ၤကတၢၢ်လၢအမ့ၢ်, အနီၢ်ကစၢ် ဒၣ်ဝဲတၢ်စုကဝဲၤ, "ယွၤအစုကဝဲၤ" န့ၣ်လီၤ (အ့းဖ့းစူး ၆း၁၁, ထိၣ်သတြီၤဒီး ယၡါယၤ ၅၉း၁၅-၁၇). အဝဲဟ့ၣ်လီၤတၢ်လၢပဂီၢ်လၢအမ့ၢ်, တၢ်မ့ၢ်တၢ်တီ, တၢ်တီတၢ်လိၤ, တၢ်ဃူတၢ်ဖိး, တၢ်စူၢ်တၢ်နၥ်, တၢ်အုၣ်က့ၤခီၣ်က့ၤဒီးသးစီဆှံ န့ၣ်လီၤ (အ့းဖ့းစူး ၆း၁၃-၁၇). ခီဖျိယွၤလဲၤတၢ်လၢပမဲၥ်ညါ, ပနီၢ်ကစၢ်ဒၣ်ဝဲ သိးထီၣ်စုကဝဲၤလၢအဟ့ၣ်လီၤၦၤစးထီၣ်လၢခီၣ်တုၤလၢခိၣ်အံၤအဃိ, ပရှူတသ့ ဘၣ်, တၢ်မၤနၢၤအံၤ မ့ၢ်တၢ်လၢအလီၤတံၢ်လီၤဆဲးတမံၤလၢပဂီၢ်န့ၣ်လီၤ.