---
title:  ပဘၣ်တၢ်ၦ့ၤက့ၤၦၤလၢတၢ်အိၣ်ဆိးတပူၤဃီအဂီၢ်
date:   25/09/2023
---

`ဒ်နဖး အ့းဖ့းစူး ၂ အသိး, ဃုတၢ်စံးဆၢလၢတၢ်သံကွၢ်အံၤအဂီၢ် တက့ၢ်. ကစၢ်ယွၤမၤတၢ်မနုၤတမံၤခီဖျိအဖိခွါကစၢ်ယ့ၣ်ရှူးခ၇ံၥ်အဃိန့ၣ်လဲၣ်.`

"ဘၣ်ဆၣ်ဒီး, ကစၢ်ယွၤ" တၢ်ကတိၤခံထံၣ်အံၤ ကမ့ၢ်တၢ်ကတိၤလၢ အၦဲၤဒီးတၢ်မုၢ်လၢ်အဒိၣ်ကတၢၢ်လၢ ၦၤဟီၣ်ခိၣ်ဖိကသ့ၣ်ညါဝဲအဂီၢ်န့ၣ်လီၤ. ဖဲအ့းဖ့းစူး ၂း၁-၁၀ အပူၤန့ၣ်, စီၤပီလူးပၥ်ဖျါထီၣ်အၦၤဒိကနၣ်တၢ်ဖိသ့ၣ် တဖၣ်အတၢ်အိၣ်မူလၢအပူၤကွံၥ်အဂ့ၢ်န့ၣ်လီၤ. ဒ်အမ့ၢ်ၦၤဟီၣ်ခိၣ်ဖိအသိး, အဝဲသ့ၣ်လူၤလၢတၢ်ထီဒါကစၢ်ယွၤတကပၤ, အဝဲသ့ၣ်အတၢ်အိၣ်မူန့ၣ် ဘၣ်တၢ်ပၢအီၤလၢ တၢ်အၢတၢ်သီဒီးမုၣ်ကီၤလံၢ်န့ၣ်လီၤ. (အ့းဖ့းစူး ၂း၁-၃). "ဘၣ်ဆၣ်ဒီး, ကစၢ်ယွၤ, လၢအၦဲၤဒီးတၢ်သးကညီၤယ"...ကစၢ်ယွၤမၤတၢ်လၢ အဝဲသ့ၣ်အဂီၢ်ဒီးလၢပဂီၢ်မနုၤလဲၣ်. (၁) အဝဲဒုးမူၦၤလၢခ၇ံၥ်ပူၤ - ကစၢ်ခ၇ံၥ် အတၢ်ဂဲၤဆၢထၢၣ်သမူထီၣ်က့ၤအံၤ မ့ၢ်ပနီၢ်ကစၢ်ဒၣ်ဝဲအတၢ်လီၤ. (၂) အဝဲ ပၥ်ထီၣ်ထီၦၤဃုၥ်ဒီးခ၇ံၥ် - ကစၢ်ခ၇ံၥ်အတၢ်က့ၤထီၣ်ဆူမူခိၣ်အံၤ မ့ၢ်ပတၢ် လီၤ. (၃) ဖဲမူခိၣ်န့ၣ်, အဝဲဒုးဆ့ၣ်နီၤၦၤဃုၥ်ဒီးခ၇ံၥ် - တၢ်ဒုးကဲထီၣ်ကစၢ် ခ၇ံၥ်လၢစီၤပၤအံၤမ့ၢ်ပတၢ်လီၤ (အ့းဖ့းစူး ၂း၄-၇). ပတမ့ၢ်ၦၤဆၢထၢၣ် ကွၢ်တၢ်ဖိတဖၣ်လၢ တၢ်မၤအသးလၢကစၢ်ခ၇ံၥ်အတၢ်အိၣ်မူအပူၤအံၤဘၣ်, ကစၢ်ယွၤမၤတၢ်အံၤ တမ့ၢ်တၢ်ဂ့ၤအိၣ်လၢပပူၤအဃိဘၣ်, မ့မ့ၢ်တခီမ့ၢ်ယွၤ အတၢ်ဟ့ၣ်အတၢ်သးကညီၤန့ၣ်လီၤ (အ့းဖ့းစူး ၂း၈, ၉), ဒီးယွၤအဲၣ်ဒိးဝဲလၢ ၦၤစူၢ်က့ၤနၥ်က့ၤတၢ်သ့ၣ်တဖၣ်ကအိၣ်မူဂၢၢ်ကျၢၤလၢခ၇ံၥ်ပူၤဒီးမၤ "တၢ်ဂ့ၤ တဖၣ်" န့ၣ်လီၤ (အ့းဖ့းစူး ၂း၁၀).

အ့းဖ့းစူး ၂း၁-၁၀ မ့ၢ်သိၣ်လိၦၤလၢကအိၣ်မူဂၢၢ်ကျၢၤဃုၥ်ဒီး ကစၢ်ခ၇ံၥ်န့ၣ်, အ့းဖ့းစူး ၂း၁၁-၂၂ အံၤ သိၣ်လိၦၤလၢပကအိၣ်မူဂၢၢ်ကျၢၤ ဃုၥ်ဒီးၦၤဂၤ ဒ်အမ့ၢ်တၢ်အိၣ်ဖှိၣ်တဖုအသိးန့ၣ်လီၤ. ကစၢ်ခ၇ံၥ်အတၢ်သံအံၤ အိၣ်ဒီးအဘျုးခံမံၤလၢၥ်လၢတၢ်ထီၣ်ထူၣ်အပူၤ, ဒုးအိၣ်ထီၣ်ၦၤစူၢ်က့ၤနၥ်က့ၤ တၢ်သ့ၣ်တဖၣ်အတၢ်၇့ဒီးယွၤ (အ့းဖ့းစူး ၂း၁-၁၀), ဒီးတၢ်အိၣ်ဖျါလၢ အမံနီၤလၢအမ့ၢ်ပတၢ်၇့လိၥ်သးတဂၤဒီးတဂၤန့ၣ်လီၤ (အ့းဖ့းစူး ၂း၁၁-၂၂). ခီဖျိထူၣ်စုညါအံၤ, ကစၢ်ခ၇ံၥ်မၤလီၤၦီၢ်ကွံၥ်တၢ်ဒူၣ်ခဲလၢၥ်လၢ ၦၤယူဒၤဖိဒီး ၦၤတခီဘီမုၢ်ဖိသ့ၣ်တဖၣ်အဘၢၣ်စၢၤဃုၥ်ဒီးတၢ်သူကမၣ်တၢ်သိၣ်တၢ်သီလၢ အဒုးယံၤထီၣ်တၢ်အဘၢၣ်စၢၤတဖၣ်န့ၣ်လီၤ (အ့းဖ့းစူး ၂း၁၁-၁၈). ကစၢ်ခ၇ံၥ် သူၣ်ထီၣ်တၢ်တမံၤစ့ၢ်ကီးလီၤ- တၢ်လုၢ်ဟံၣ်လၢအလီၤလိၢ်လီၤလးလၢ အပၥ်ဖှိၣ်ထီၣ်ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ်လီၤ. လၢအပူၤကွံၥ်န့ၣ် ၦၤတခီဘီမုၢ်ဖိသ့ၣ်တဖၣ် ဘၣ်တၢ်တြီအီၤလၢကဘူၣ်ထီၣ်ဘါထီၣ်ယွၤလၢ တၢ်လုၢ်ဟံၣ်အပူၤ, ခဲအံၤန့ၣ် အဝဲသ့ၣ်ပၥ်ဖှိၣ်ထီၣ်အသးဒီးၦၤယူဒၤဖိဒီး ကဲထီၣ်တၢ်မံၤဃီန့ၣ်လီၤ. ပဝဲဒၣ်စ့ၢ်ကီးပကဲထီၣ်ၦၤသ့ၣ်တဖၣ်လၢ အဘၣ်ဃး ဒီးကစၢ်ယွၤအတၢ်အိၣ်ဖှိၣ်, "ကဲထီၣ်လၢယွၤအဟံၣ်စီဆှံ" အံၤန့ၣ်လီၤ (အ့းဖ့းစူး ၂း၁၉-၂၂).

ခီဖျိကစၢ်ယွၤအဘျုးအဖှိၣ်အဃိ, နအိၣ်ဒီးအခွဲးအယၥ်လၢ ကအိၣ်မူ ဂၢၢ်ကျၢၤလၢကစၢ်ခ၇ံၥ်အပူၤဒီးလၢၦၤစူၢ်က့ၤနၥ်က့ၤတၢ်သ့ၣ်တဖၣ်အပူၤ ဖဲမုၢ်မဆါတနံၤညါအံၤန့ၣ်လီၤ.

အ့းဖ့းစူး ၂း၈-၁၀ ပၥ်ဖျါထီၣ်ၦၤအါအါကလဲၥ်အတၢ်လဲလိၥ်အသး အဂ့ၢ်န့ၣ်လီၤ. Martin Luther ထံၣ်လံၥ်စီဆှံဆၢတဖၣ်အံၤလၢ အမ့ၢ် တၢ်ဘျုးတၢ်ဖှိၣ်လၢအထုးန့ၢ်အသးတကးဒံးဘၣ် ဆှၢအီၤဆူတၢ်မၤဂ့ၤထီၣ်က့ၤ, တၢ်ဘှီသီထီၣ်က့ၤတၢ်ဘူၣ်တၢ်ဘါအပူၤလၢအမ့ၢ်, တၢ်အုၣ်က့ၤခီၣ်က့ၤ ဟဲခီဖျိထဲတၢ်စူၢ်တၢ်နၥ်တမံၤဧိၤ, ခီဖျိကစၢ်ခ၇ံၥ်ထဲတဂၤဧိၤဒီးဆူကစၢ်ယွၤ အတၢ်လၤတၢ်ကပီၤအပူၤထဲတမံၤဧိၤန့ၣ်လီၤ. ဖဲ ၁၇၃၈ နံၣ်န့ၣ်, John Wesley အတၢ်အိၣ်မူဆီလဲကွံၥ်အသးထဲတဆံးဃိးသီ၀ံၤအလီၢ်ခံ ဖဲ၀့ၢ်လိဒိၣ် အပူၤအံၤန့ၣ်, စံၣ်တဲၥ်တဲလီၤတၢ်ဖဲ Oxford ဖၠၣ်စိမိၤဒိၣ်, ဟ့ၣ်လီၤ "သးအတၢ် ကိးသတြီထီၣ်" ဒီး "တၢ်ဟူးတၢ်ဂဲၤအလံၥ်ပၥ်ဖျါ" န့ၣ်လီၤ. အတၢ်စံး တၢ်ကတိၤန့ၣ် မ့ၢ်မနုၤလဲၣ် (အ့းဖ့းစူး ၂း၈) န့ၣ်လီၤ. (ကွၢ် A. Skevington Wood, "Strangely Warmed: The Wesleys and the Evangelical Awakening," Christian History [magazine], vol. 5, no. 1 [1984]).