---
title:  တၢ်ဆိကမိၣ်ဆူညါအဂီၢ်
date:   25/08/2023
---

ကွၢ်ကဒါက့ၤ အ့းဖ့းစူး ၅း၁-၂၀ ခဲလၢၥ်အံၤန့ၣ်, ပထံၣ်လၢစီၤပီလူး ဆၢထၢၣ်ကျၢၤကျၢၤလၢတၢ်ထီဒါတၢ်အၢတၢ်သီဒီးတၢ်ဒဲးဘးအပူၤ လီၤဆီဒၣ် တၢ်ဘၣ်ဃးဒီးတၢ်မၤကမၣ်မုၣ်ကမၣ်ခွါဒီးတၢ်စံးတၢ်ကတိၤလီၤ၇ၢၢ်လီၤစၢၢ် သ့ၣ်တဖၣ်န့ၣ်လီၤ. အဝဲတတူၢ်လိၥ်လၢကစၢ်ယွၤအၦၤဂီၢ်မုၢ်တဖၣ် ကအိၣ်ဒီး တၢ်သကဲၥ်ပ၀းဒ်အံၤအဂ့ၢ်န့ၣ်ဘၣ်. လၢအလီၢ်န့ၣ်, အဝဲကိးဃီၤၦၤစူၢ်နၥ်တၢ် သ့ၣ်တဖၣ်လၢအ့းဖ့းစူးအံၤ ဒ်သိးကအိၣ်ဒီးတၢ်အပတီၢ်ထီလၢအမ့ၢ် "ဖိလၢ တၢ်အဲၣ်အီၤ" လၢယွၤဒီး "ၦၤစီဆှံ" တကလုၥ်န့ၣ်လီၤ, (အ့းဖ့းစူး ၅း၁-၁၀). အဝဲနၥ်ဝဲသၦၢ်ၦၢ်လၢၦၤခ၇ံၥ်ဖိသ့ၣ်တဖၣ်မ့ၢ်မၤဒ်အံၤဒီး အဝဲသ့ၣ်ကကပီၤထီၣ် လၢတၢ်ခံးကျါ, ထုးကွံၥ်ၦၤလၢအဃၢၤတဖၣ်လၢအဘၣ်တၢ်မၤနၢၤအဝဲသ့ၣ် အလီၢ်, ဆှၢအဝဲသ့ၣ်ဆူယွၤအတၢ်ဘျုးတၢ်ဖှိၣ်ဒီးတၢ်မ့ၢ်တၢ်တီအပူၤန့ၣ်လီၤ (အ့းဖ့းစူး ၅း၁၁-၁၄).

စီၤပီလူးဆိကမိၣ်တၢ်အိၣ်ဖှိၣ်အံၤ ခီဖျိတၢ်ဟ့ၣ်လီၤသးအသီလၢက "လဲၤတၢ်ဒ်တၢ်ကပီၤဖိ" အသိး ဖဲအဝဲသ့ၣ်အိၣ်ခိးခ၇ံၥ်အတၢ်ဟဲက့ၤအကတီၢ် (အ့းဖ့းစူး ၅း၈, ၁၅, ၁၆) ဒီးဒိးန့ၢ်ဘၣ်ခ၇ံၥ်အတၢ်အိၣ်ဆိးတၢ်ဆိၣ်ဂ့ၤဆိၣ်၀ါ ဖဲအိၣ်ဖှိၣ်ဘူၣ်ထီၣ်ဘါထီၣ်ယွၤအကတီၢ်န့ၣ်လီၤ (အ့းဖ့းစူး ၅း၁၄). ခီဖျိ အဝဲသ့ၣ်ဒိးန့ၢ်ဘၣ်ဂံၢ်ဘါလၢတၢ်ကိးအီၤလၢ "ဖိလၢအဘၣ်တၢ်အဲၣ်အီၤ" ဒီး ကစၢ်ခ၇ံၥ်သံလၢအဝဲသ့ၣ်အဂီၢ် (အ့းဖ့းစူး ၅း၁, ၂) ဒီးၦဲၤဒီးသးအံၤအဃိန့ၣ်, အဝဲသ့ၣ်အတၢ်ဘူၣ်ထီၣ်ဘါထီၣ်ယွၤအံၤ ၦဲၤမးဒီးတၢ်သူၣ်ဖှံသးညီဒီး တၢ်ဂံၢ် တၢ်ဘါဖဲအဝဲသ့ၣ်စံးထီၣ်ပတြၢၤကစၢ်ခ၇ံၥ်ဒီးပၢ်ကစၢ်အဘျုးအဖှိၣ်န့ၣ်လီၤ. လၢအတၢ်ဖီၣ်ဃၥ်မူခိၣ်အတၢ်မ့ၢ်တၢ်တီကျၢၤကျၢၤအပူၤ အဝဲသ့ၣ်မၤလၤ မၤကပီၤအတၢ်မုၢ်လၢ်လၢအအိၣ်သူၣ်အီၤအသးလၢယွၤမၤတ့ၢ်တၢ်အပူၤ လၢကဒိးန့ၢ်ဘၣ်တၢ်လၢခ၇ံၥ်အတၢ်မၤနၢၤအပူၤအဂီၢ်န့ၣ်လီၤ.

လၢအဘၣ်တၢ်နၢ်ပၢၢ်အီၤဒ်အံၤဒီး, လံၥ်စီဆှံအဆၢသ့ၣ်တဖၣ်အံၤ ကဲထီၣ်တၢ်ဟ့ၣ်လီၤတၢ်ကလုၢ်လၢတစဲဘူးလိၥ်သးဒိၣ်ဒိၣ်ဘၣ်တမံၤလၢ အဘၣ်ဃးဒီးခ၇ံၥ်ဖိအတၢ်အိၣ်မူအိၣ်ဂဲၤအဂ့ၢ်န့ၣ်လီၤ. ကဲထီၣ်၀ံကလုၢ်ကထါ အတၢ်ကိးဃီၤဘၣ်ဃးဒီးခ၇ံၥ်ဖိအတၢ်ပၥ်ဖျါထီၣ်သး, အတၢ်ဟ့ၣ်လီၤသး, အတၢ်အိၣ်ဆိးဒီးအတၢ်ဘူၣ်ထီၣ်ဘါထီၣ်အဂ့ၢ်အကျိၤလၢမုၢ်နံၤခံကတၢၢ် အတၢ်ကွဲမုၥ်လၢအမ့ၢ် "ဟံးန့ၢ်တၢ်ဆါတၢ်ၦ့ၤခခ့ျခခ့ျ" လၢအဘၣ်တၢ်ဟ့ၣ်လီၤ လၢမုၢ်နံၤတဖၣ်အပူၤအံၤတုၤကစၢ်ခ၇ံၥ်အတၢ်ဟဲက့ၤတစုန့ၣ်လီၤ (အ့းဖ့းစူး ၅း၁၆).