---
title:  "ၦၤလၢအမံသ့ၣ်သုဧၢ, ဖုသံနီၣ်တက့ၢ်"
date:   22/08/2023
---

`ဖး အ့းဖ့းစူး ၅း၁၁-၁၄ တက့ၢ်. တၢ်ဟ့ၣ်ပလီၢ်လၢအဂံၢ်ဆူၣ် ဘါဆူၣ်လၢစီၤပီလူးဟ့ၣ်လီၤဖဲအံၤဒီး တၢ်လၢပကဘၣ်မၤအီၤလၢပတၢ်အိၣ်မူ အဆၢကတီၢ်အံၤန့ၣ် မ့ၢ်မနုၤလဲၣ်.`

လၢကနၢ်ပၢၢ် အ့းဖ့းစူး ၅း၁၁-၁၄ အံၤအဂီၢ်န့ၣ်, ကမၤစၢၤၦၤလၢ ကကွၢ်စီၤပီလူးအတၢ်ဟ့ၣ်သဆၣ်ထီၣ်တၢ်ခံမံၤတဘျီ၀ံၤတဘျီလၢအမ့ၢ် (၁) အိၣ်မူလၢမၤလၤမၤကပီၤကစၢ်ယွၤအတၢ်အိၣ်မူအပူၤ, "တၢ်ကပီၤဖိ" (အ့းဖ့းစူး ၅း၈, ကွၢ်စ့ၢ်ကီး အ့းဖ့းစူး ၅း၁, ၂, ၄, ၉-၁၀, ၁၁, ၁၃, ၁၄ တက့ၢ်)း (၂) အိၣ်မူလၢတၢ်မၤကမၣ်မုၣ်ကမၣ်ခွါ, တၢ်အိၣ်မူလၢအထီဒါယွၤလၢအလီၣ် ဖျါထီၣ်, "တၢ်ခံးအတၢ်မၤလၢအသၣ်တအိၣ်ဘၣ်" အတၢ်အိၣ်မူန့ၣ်တဂ့ၤ (အ့းဖ့းစူး ၅း၁၁, ကွၢ်စ့ၢ်ကီး အ့းဖ့းစူး ၅း၃, ၄, ၅-၈, ၁၂ တက့ၢ်).

ပကဃုသ့ၣ်ညါတၢ်ဟ့ၣ်သဆၣ်ထီၣ်လၢအလဲၤတတြဲၤလိၥ်အသးဖဲ အ့းဖ့းစူး ၅း၈-၁၀ ဒ်သိးကနၢ်ပၢၢ် အ့းဖ့းစူး ၅း၁၁ အဂီၢ်န့ၣ်လီၤ. ၦၤစူၢ်က့ၤ နၥ်က့ၤတၢ်တဖၣ် ကဘၣ်အိၣ်မူလၢၦၤတစူၢ်က့ၤနၥ်က့ၤတၢ်တဖၣ်အမဲၥ်ညါ လၢအမ့ၢ်, "တၢ်ကပီၤလၢယွၤအပူၤ" ဒီး "တၢ်ကပီၤဖိတဖၣ်" အသိးန့ၣ်လီၤ (အ့းဖ့းစူး ၅း၈). တၢ်လၢကဘၣ်မၤအီၤလၢၥ်လၢၥ်ဆ့ဆ့န့ၣ် တၢ်ကဘၣ်ထံၣ်အီၤ ၡဲၡဲလၢအမ့ၢ်, "တၢ်ကပီၤအတၤသၣ်မ့ၢ်ကယဲၢ်တၢ်မၤဂ့ၤ, ဒီးတၢ်တီတၢ်လိၤ, ဒီးတၢ်မ့ၢ်တၢ်တီန့ၣ်လီၤ" (အ့းဖ့းစူး ၅း၉). ၀ံၤကဒီးတစု, စီၤပီလူးစံးကတိၤ တၢ်လၢ ကဘၣ်ပၥ်ဖျါထီၣ်ကစၢ်ယွၤအတၢ်ဂ့ၤတၢ်၀ါတၢ်ကူၣ်တၢ်ဖးအဂ့ၢ် အကျိၤန့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ်န့ၣ် ကဘၣ်ပၥ်လီၤတဲၥ်ကွံၥ် တၢ်မၤအတၢ်သူထီၣ်သၣ်ထီၣ်တဖၣ် ခီဖျိတၢ်ပၥ်ဖျါထီၣ်တၢ်တီတၢ်လိၤလၢ ၦၤခဲလၢၥ်ကထံၣ်ဝဲအဂီၢ်န့ၣ်လီၤ.

တဆၢကတီၢ်ဃီန့ၣ်, ပကဘၣ်ဟံးန့ၢ်တၢ်ကိးတၤထီၣ်အတၢ်ကွဲးဖဲ အဆၢဖိ ၁၃-၁၄ အပူၤဒ်စီၤပီလူးစံးဝဲသၦၢ်ကတၢၢ်လၢ ၦၤစူၢ်က့ၤနၥ်က့ၤ တၢ်သ့ၣ်တဖၣ်ကဘၣ်ဒုးနဲၣ်ဖျါထီၣ် "တၢ်ကပီၤအတၤသၣ်" (အ့းဖ့းစူး ၅း၉), လၢကထုးန့ၢ် ၦၤဆူခ၇ံၥ်အအိၣ်အဂီၢ်န့ၣ်လီၤ. "ဘၣ်ဆၣ်ဒီးကယဲၢ်တၢ်လၢ အဘၣ်တၢ်သိၣ်ဃီၣ်န့ၣ်, မ့ၢ်အဘၣ်တၢ်လီၣ်ဖျါထီၣ်အီၤလၢတၢ်ကပီၤလီၤ. အဂ့ၢ်ဒ်အံၤ, ကယဲၢ်တၢ်လၢအမၤဖျါတၢ်န့ၣ် မ့ၢ်တၢ်ကပီၤလီၤ" (အ့းဖ့းစူး ၅း၁၃, ၁၄). ဖဲတၢ်အိၣ်မူလၢလီၤ၇ၢၢ်လီၤစၢၢ်အံၤ ဘၣ်တၢ်ပၥ်ဖျါထီၣ်အီၤခီဖျိ တၢ်ကပီၤဒီး, ၦၤဟီၣ်ခိၣ်ဖိကထံၣ်အတၢ်အိၣ်မူအဂ့ၢ်အကျိၤ, ကဘၣ်သဂၢၢ်ဒီး ယွၤအတၢ်သးဒိၣ် (အ့းဖ့းစူး ၅း၅, ၆), ဒီးကလဲၤခီဖျိတၢ်လဲလိၥ်အသးလၢ တၢ်ခံးဆူတၢ်ကပီၤအပူၤ ("ကယဲၢ်တၢ်လၢအမၤဖျါတၢ်န့ၣ်မ့ၢ်တၢ်ကပီၤ") တၢ်လဲလိၥ် အသးလၢစီၤပီလူးအဲၣ်ဒိးၦၤအ့းဖ့းစူးဖိသ့ၣ်တဖၣ်ကလဲၤခီဖျိဘၣ်ဝဲ န့ၣ်လီၤ (အ့းဖ့းစူး ၅း၈).

မ့ၢ်ပကဒုးကဲထီၣ်တၢ်ကွဲးထါဖဲ အ့းဖ့းစူး ၅း၁၄, အပူၤလၢအသူ တၢ်ကတိၤဘၣ်ဃးလိၥ်အသးဒီး ၦၤလၢအသံအတၢ်ဂဲၤဆၢထၢၣ်က့ၤ ဖဲတၢ်အကတၢၢ်အဆၢကတီၢ် (အ့းဖ့းစူး ၂း၁, ၅) လၢအဟ့ၣ်လီၤတၢ်ကိးဃီၤ ဒူဒူဒ်သိးကဒုးဖုသံနီၣ်ထီၣ်နီၢ်သးလၢအမံခ့ဒီး ဒိးန့ၢ်ဘၣ်တၢ်လဲလိၥ်သးလၢ ကစၢ်ခ၇ံၥ်အပူၤန့ၣ်ဒ်လဲၣ်. စးထီၣ်လၢ ယၡါယၤ ၆၀း၁-၃ လၢစီၤပီလူး ပၥ်ဖျါထီၣ်ဘၣ်ဃးၦၤအံၣ်စ၇့လးဖိအဂ့ၢ်အံၤအပူၤန့ၣ်, ပကြၢးကွၢ်ထံထါလၢ အ့းဖ့းစူး ၅း၁၄ အံၤလၢအမ့ၢ်တၢ်ဃ့ကညးလၢအဂံၢ်ဘါဆူၣ်တမံၤဆူ ၦၤစူၢ်က့ၤ နၥ်က့ၤတၢ်ဖိတဖၣ်အအိၣ်လၢကဖုသံနီၣ်ထီၣ်လၢကအိၣ်ဒီးတၢ်မၤလၢအမ့ၢ် ၦၤမၤတၢ်သးခုကစီၣ်တဖၣ်, သလၣ်လီၤကစၢ်ခ၇ံၥ်အတၢ်ကပီၤဆူဟီၣ်ခိၣ်လၢ အခံးသူတဘ့ၣ်အံၤအပူၤန့ၣ်လီၤ. (ထိၣ်သတြီၤ ဖံလံးပံၤ ၂း၁၄-၁၆, မးသဲ ၅း၁၆).

`မ့ၢ်နအိၣ်မူနတၢ်အိၣ်မူလၢကလီၣ်ဖျါထီၣ်တၢ်ခံးသူအတၢ်မၤတဖၣ် န့ၣ်သ့ဝဲလၢကျဲဒ်လဲၣ်.`