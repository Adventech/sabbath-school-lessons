---
title:  "အခိၣ်တလိၥ်, မ်တၢ်စံးထီၣ်ပတြၢၤယွၤအဘျုးအဖှိၣ်အိၣ်ဝဲ"
date:   20/08/2023
---

`စီၤပီလူးသးအိၣ်လၢၦၤစူၢ်က့ၤနၥ်က့ၤတၢ်တဖၣ် ကကဲထီၣ်ၦၤကွၢ်လိ ယွၤလၢအတၢ်နၢ်ပၢၢ်မနုၤအပူၤန့ၣ်လဲၣ်. (အ့းဖ့းစူး ၅း၁, ၂).`

စီၤပီလူးသဆၣ်ထီၣ်ၦၤစူၢ်က့ၤနၥ်က့ၤတၢ်တဖၣ် ဖဲအ့းဖ့းစူးအပူၤအံၤ လၢကလဲၤတၢ်လၢတၢ်အဲၣ်တၢ်ကွံအပူၤ, တၢ်ကိးလၢအ၇့ဒိၣ်မးတမံၤန့ၣ်လီၤ (အ့းဖ့းစူး ၅း၈, ၁၅). တၢ် "လဲၤတၢ်လၢတၢ်အဲၣ်တၢ်ကွံအပူၤ" (အ့းဖ့းစူး ၅း၂) အံၤ, မ့ၢ်တၢ်လူၤပိၥ်ထွဲကစၢ်ခ၇ံၥ်အနီၢ်ကစၢ်ဒၣ်ဝဲအတၢ်အဲၣ်လၢပဂီၢ်အဒိ အတဲၥ်လၢအပၥ်ဖျါထီၣ်ဝဲလၢအတၢ်သံလၢပဂီၢ်အံၤန့ၣ်လီၤ (ထိၣ်သတြီၤ အ့းဖ့းစူး ၄း၃၂). စီၤပီလူးပၥ်ဂၢၢ်ပၥ်ကျၢၤတၢ်လွံၢ်မံၤလၢ အဘၣ်ဃးဒီး ကစၢ်ခ၇ံၥ်အတၢ်လုၢ်ထီၣ်အသးအံၤန့ၣ်လီၤ - (၁) ဘၣ်တၢ်ထိၣ်ဟူးထိၣ်ဂဲၤ ထီၣ်အီၤလၢပၢ်ကစၢ်အတၢ်အဲၣ် (အ့းဖ့းစူး ၅း၁), ဖိခွါအနီၢ်ကစၢ်ဒၣ်ဝဲ အတၢ်အဲၣ် (အ့းဖ့းစူး ၅း၂)း (၂) မ့ၢ်တၢ်ဟံးန့ၢ်တၢ်ဂၤအလီၢ်, ခီဖျိကစၢ်ခ၇ံၥ် အတၢ်သံလၢပလီၢ်. ကစၢ်ခ၇ံၥ်န့ၣ် တမ့ၢ်ၦၤလၢကဘၣ်တူၢ်တၢ်ကမၣ် တဂၤဘၣ်, ဘၣ်ဆၣ်ဟ့ၣ်လီၤအနီၢ်ကစၢ်ဒၣ်ဝဲအသးလၢပဂီၢ်း (၃) လၢတၢ်ဆိကမိၣ်ထီၣ်က့ၤဒ်အတၢ်ဖံးတၢ်မၤလၢလံၥ်စီဆှံအလီၢ်လံၤတကတြူၢ် အပူၤ, ကစၢ်ခ၇ံၥ်အတၢ်သံအံၤ မ့ၢ်တၢ်လုၢ်ထီၣ်တမံၤလၢအဘၣ်တၢ်မၤအီၤ ဆူယွၤအအိၣ်န့ၣ်လီၤး (၄) တၢ်လုၢ်တၢ်ပၥ်အံၤဘၣ်တၢ်တူၢ်လိၥ်အီၤလၢယွၤ ဒ်အမ့ၢ် "တၢ်နၢမူအတၢ်လုၢ်" အသိးန့ၣ်လီၤ (အ့းဖ့းစူး ၅း၂; ၂မိၤၡွ ၂၉း၁၈; ၃မိၤၡွ ၂း၉; ဖံလံးပံၤ ၄း၁၈).

အ့းဖ့းစူး ၅း၃-၅ ဒုးသ့ၣ်ညါတၢ်လၢအဘၣ်ဃးဒီးတၢ်မၤကမၣ်မုၣ် ကမၣ်ခွါအသကဲၥ်ပ၀းအဂ့ၢ်န့ၣ်လီၤ. ၦၤလၢအဆီလဲသးသီ ဖဲအ့းဖ့းစူးပူၤ တဖၣ်န့ၣ် အိၣ်ဒီးတၢ်လီၤပျံၤလီၤဖုးလၢကဃၣ်ကွံၥ်အသးဆူခ၇ံၥ်ဖိအတၢ်ကိး အပူၤဒီး ဘၣ်တၢ်ထုးန့ၢ်က့ၤအဝဲသ့ၣ်ဆူတၢ်မၤကမၣ်မုၣ်ကမၣ်ခွါအတၢ် သကဲၥ်ပ၀းအပူၤလၢ အထီဒါခ၇ံၥ်ဖိအတၢ်အုၣ်အသးအံၤန့ၣ်လီၤ (ထိၣ်သတြီၤ ၁က၇ံၣ်သူး ၅း၁-၁၁; ၁က၇ံၣ်သူး ၆း၁၂-၂၀း ၂က၇ံၣ်သူး ၁၂း၂၁).

အဂၤတမံၤန့ၣ်, ဟ့းလ့ၣ်-၇ိမ့ၤအတၢ်စိကမီၤ ဖဲအနံၣ်တကယၤ အကတီၢ်န့ၣ် ပၥ်ဖျါထီၣ်တၢ်သကဲၥ်ပ၀းလၢအဟးဂီၤဒီးလၢလံၥ်စီဆှံအသီ ပူၤန့ၣ် ဘၣ်တၢ်ဒုးနဲၣ်ဖျါထီၣ်တၢ်ဂ့ၢ်တၢ်ကျိၤအံၤစ့ၢ်လီၤ (၁က၇ံၣ်သူး ၆း၉; ကလၤတံ ၅း၁၉; အ့းဖ့းစူး ၄း၁၇-၁၉; ကလီးစဲ ၃း၅).အဒိ, ၦၤထူးၦၤတီၤ သ့ၣ်တဖၣ် အတၢ်မၤအမူးအပွဲန့ၣ် မ့ၢ်တၢ်အိၣ်အသးတမံၤလၢ စီၤပီလူး ပၥ်ဖျါထီၣ်အီၤထီဘိ ဖဲအ့းဖ့းစူး ၅း၃-၁၄ အပူၤလၢအမ့ၢ်, တၢ်အီမူၤသး, တၢ်ကတိၤအၢကတိၤသီ, တၢ်မၤမုၥ်မၤလၤသးဒီးတၢ်အိၣ်မူလၢအလီၤ၇ၢၢ် လီၤစၢၢ်တဖၣ်အံၤန့ၣ်လီၤ. လၢန့ၣ်အမဲၥ်ညါ, တၢ်အိၣ်မူလၢ၀့ၢ်ပူၤအံၤ ဟ့ၣ်တၢ်ခွဲးယၥ်ဒီးတလီၣ်ဖျါထီၣ်ၦၤမၤကမၣ်တၢ်ဖိတဖၣ်အမံၤအသၣ်ဘၣ် အဃိ, ဒုးအိၣ်ထီၣ်တၢ်မၤကမၣ်မုၣ်ကမၣ်ခွါအတၢ်ဂ့ၢ်အံၤအါထီၣ်ဝဲန့ၣ်လီၤ. အဂၤအမံၤန့ၣ်, ၦၤအိၣ်ဝဲအါဂၤလၢ တၢ်အိၣ်ဆိးလီၢ်အပူၤအံၤ အိၣ်မူလၢ တၢ်အိၣ်မူအတီအလိၤပူၤ ပၥ်ဖျါထီၣ်လုၢ်လၢ်သကဲၥ်ပ၀းလၢအဂ့ၤန့ၣ်လီၤ. ဖဲလံၥ်စီဆှံအသီတကတြူၢ်အံၤ ဟ့ၣ်ၦၤတၢ်အိၣ်မူလၢအဂ့ၤဒီးဟံၣ်ဖိဃီဖိ အတၢ်သိၣ်တၢ်သီလၢအဘၣ်အကတီၢ်န့ၣ်, ၦၤကွဲးလံၥ်စီဆှံဖိတဖၣ်ဒုးနဲၣ်ဖျါ ထီၣ်တၢ်ဂ့ၢ်မိၢ်ၦၢ်လၢဟ့းလ့ၣ်-၇ိမ့ၤအတၢ်ပၢတၢ်ြပးအတၢ်အိၣ်မူအံၤအပူၤန့ၣ် လီၤ (အ့းဖ့းစူး ၅း၂၁-၆း၉; ကလီးစဲ ၃း၁၈-၄း၁). ဟီၣ်ခိၣ်အတၢ်ပၢ တၢ်ြပးလၢအကတီၢ်အံၤ, တကတီၢ်ဃီန့ၣ် ဟးဂူၥ်ဟးဂီၤဝဲဒီးတီဝဲလိၤဝဲစ့ၢ်ကီး ဒီးပၥ်ဖျါထီၣ်စီၤပီလူးအတၢ်ဟ့ၣ်သဆၣ်ထီၣ်သ့ၣ်တဖၣ်အံၤလၢ ကဟးဆှဲး ၦၤတခီဘီမုၢ်ဖိသ့ၣ်တဖၣ်အတၢ်အိၣ်မူအဂ့ၢ် ဖဲဆၢမုၢ်လၢ်ဝဲလၢၦၤစူၢ်က့ၤ နၥ်က့ၤတၢ်သ့ၣ်တဖၣ်ကအိၣ်ဒီးတၢ်သကဲၥ်ပ၀းလၢအဂ့ၤလၢအတၢ်ဆၢထၢၣ် ဂၢၢ်ကျၢၤလၢၦၤဂၤအကျါန့ၣ်လီၤ.

`စီၤပီလူးအတၢ်ကတိၤလၢအဘၣ်ဃးဒီးတၢ်မၤကမၣ်မုၣ်ကမၣ်ခွါ အံၤန့ၣ် ဘၣ်ထွဲဒီးနလုၢ်လၢ်အတၢ်ဆဲးတၢ်လၤဖဲနအိၣ်မူအလီၢ်တပူၤလၢ်လၢ် န့ၣ်သ့ဝဲလၢကျဲဒ်လဲၣ်.`