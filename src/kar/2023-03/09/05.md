---
title:  ဟံးန့ၢ်တၢ်ဆါတၢ်ၦ့ၤခခ့ျခခ့ျ
date:   23/08/2023
---

စီၤပီလူးမၤကတၢၢ် အ့းဖ့းစူး ၅း၁-၂၀ လၢတၢ်ဟ့ၣ်သဆၣ်ထီၣ် ခံကတြူၢ်လၢအမ့ၢ်, အ့းဖ့းစူး ၅း၁၅-၁၇ ဒီး အ့းဖ့းစူး ၅း၁၈-၂၀, မၤလၢၦဲၤ က့ၤဝဲလၢတၢ်သူၣ်အိၣ်သးအိၣ်ပၢၤဃၥ်တၢ်စီဆှံလၢအဘၣ်ဃးဒီးတၢ်မၤကမၣ်မုၣ် ကမၣ်ခွါန့ၣ်လီၤ. တၢတကတြူၢ်န့ၣ် စးထီၣ်လၢတၢ်ဟ့ၣ်သဆၣ်ထီၣ်, "မၤသး ဒ်န့ၣ်ဒီး တိၢ်သုသးဒ်သိးသုကလူၤကွၢ်ဟုၣ်ကွၢ်စုးတၢ်, တမ့ၢ်ဘၣ်ဒ်ၦၤဟးဂီၤဖိ အသိးဘၣ်, မ့ၢ်ဒ်ၦၤကူၣ်တၢ်သ့အသိးန့ၣ်တက့ၢ်" (အ့းဖ့းစူး ၅း၁၅) ပၥ်ဖျါထီၣ် ကဒီးဝဲဆူညါဒ်အံၤ, "မၤသးဒ်န့ၣ်ဒီး, ကဲထီၣ်လၢၦၤဟးဂီၤဖိတဂ့ၤ, မ့မ့ၢ် တၢ်ဘၣ်ကစၢ်အသးဒ်လဲၣ်ဒ်လဲၣ်န့ၣ် သ့ၣ်ညါနၢ်ပၢၢ်တက့ၢ်" (အ့းဖ့းစူး ၅း၁၇). ဖဲအဘၢၣ်စၢၤန့ၣ်, တၢ်ကိးဃီၤလၢ "ကသူတၢ်ဆၢကတီၢ်လၢအဂ့ၤကတၢၢ် အပူၤလီၤ" အ့းဖ့းစူး ၅း၁၆.

`ဆိကမိၣ်စီၤပီလူးအတၢ်ဟ့ၣ်သဆၣ်ထီၣ်တဖၣ်အံၤလၢကအိၣ်မူ လီၣ်ဖျါထီၣ်တၢ်ထုကဖၣ်ဒီး တၢ်ကူၣ်သ့အတၢ်အိၣ်မူန့ၣ်တက့ၢ် (အ့းဖ့းစူး ၅း၁၅-၁၇). တၢ်လီၤဆီလိၥ်အသးလၢ လဲၤတၢ်ဒ်ၦၤဟးဂီၤဖိအသိးတဂ့ၤ, မ့မ့ၢ်ဒ် "ၦၤကူၣ်တၢ်သ့အသိး" အံၤအိၣ်ဝဲဒ်လဲၣ်. "ၦ့ၤက့ၤအဆၢကတီၢ်" အံၤအခီပညီ အိၣ်စ့ၢ်ကီးဒ်လဲၣ်.`

ဖဲအ့းဖ့းစူးအပူၤန့ၣ်, စီၤပီလူးသူတၢ်ဒိတၢ်တဲၥ်လၢလံၥ်စီဆှံအလီၢ်လံၤ တကတြူၢ်အပူၤခဲအံၤခဲအံၤလၢအမ့ၢ် "လဲၤတၢ်" လၢကဘၣ်အိၣ်မူဒ်လဲၣ် ဒ်လဲၣ်အဂီၢ် (အ့းဖ့းစူး ၂း၂, ၁၀း အ့းဖ့းစူး ၄း၁, ၁၇; အ့းဖ့းစူး ၅း၂, ၈) အံၤန့ၣ်လီၤ. ဖဲအံၤန့ၣ် အဝဲဟ့ၣ်တၢ်အဒိဒ်သိးကဟ့ၣ်ဂံၢ်ဟ့ၣ်ဘါတၢ်လၢ တၢ်သိၣ်တၢ်သီအပူၤန့ၣ်လီၤ. ဒ်နကြၢး "ကွၢ်နခီၣ်ခါ" ဖဲနလဲၤတၢ်လၢကျဲကီခဲ မ့တမ့ၢ်မုၢ်နၤအကတီၢ်အသိးန့ၣ်, ၦၤစူၢ်က့ၤနၥ်က့ၤတၢ်တဖၣ် "ကြၢးကွၢ်တၢ် ထံထံဆးဆးဖဲအလဲၤတၢ်" အကတီၢ်န့ၣ်လီၤ (အ့းဖ့းစူး ၅း၁၅). မ့ၢ်လၢ အ့းဖ့းစူး ၅း၁၅ အံၤ အိၣ်ဒီးအတၢ်လဲၤတတြီၤလိၥ်အသးဒီး အ့းဖ့းစူး ၅း၁၇ အဃိ, ပသ့ကွၢ်ထံလၢပကဘၣ်အိၣ်မူဒ်သိးဒီးၦၤကူၣ်သ့အသိးန့ၣ်လီၤ. ပတကွၢ်လၢ တၢ်ကူၣ်သ့လၢပပူၤအဂီၢ်ဘၣ်. ကအိၣ်ဒီးတၢ်ကူၣ်သ့အဂီၢ်န့ၣ်, ပဘၣ်တုၤ ထီၣ်ထီန့ၢ်ဒံးပနီၢ်ကစၢ်ဒၣ်ဝဲ, ကဘၣ် "သ့ၣ်ညါနၢ်ပၢၢ်တၢ်ဘၣ်ကစၢ်အသး" ဒ်လဲၣ်ဒ်လဲၣ်အဂီၢ်န့ၣ်လီၤ (အ့းဖ့းစူး ၅း၁၇).

စီၤပီလူးဟ့ၣ်သဆၣ်ထီၣ်ဘၣ်ဃးတၢ်သိၣ်တၢ်သီအံၤဖျါဖျါစ့ၢ်ကီး န့ၣ်လီၤ. လံၥ်ကျိၤလၢအမ့ၢ်, "သူတၢ်ဆၢကတီၢ်လၢအဂ့ၤကတၢၢ်" (အ့းဖ့းစူး ၅း၁၆) အံၤ, ထိၣ်သတြီၤဒီး, "ၦ့ၤက့ၤအဆၢကတီၢ်" အံၤန့ၣ်, စီၤပီလူးသူဝဲ လံၥ်မဲၥ်ဖျၢၣ်လၢအမ့ၢ် exagorazo လၢအမ့ၢ်တၢ်မၤ, တၢ်လဲၤန့ၣ်လီၤ. (ကလီးစဲ ၄း၅) မ့ၢ်ဟံးန့ၢ်အီၤလၢအမ့ၢ်တၢ်ဆါတၢ်ၦ့ၤအဂ့ၢ်အကျိၤန့ၣ်, မ့ၢ်တၢ်မၤ တမံၤလၢ အမ့ၢ် "ၦ့ၤတၢ်" ဒီးအခီပညီမ့ၢ်ဝဲ "ဟံးန့ၢ်တၢ်လၢတၢ်ပၥ်လီၤဆါအီၤ" ဖဲခိးကစၢ်ခ၇ံၥ်အတၢ်ဟဲအကတီၢ်အံၤန့ၣ်လီၤ. "တၢ်ဆၢကတီၢ်" ဖဲအံၤန့ၣ်လၢ ဟ့းလ့ၣ်အကျိၥ်မ့ၢ်ဝဲ kairos, လၢအပၥ်ဖျါထီၣ်တၢ်ခွဲးတၢ်ယၥ်အဆၢကတီၢ် န့ၣ်လီၤ. "တၢ်ဆၢကတီၢ်" တုၤလၢတၢ်အၢၣ်လီၤအီလီၤအမုၢ်နံၤကတၢၢ်အံၤန့ၣ် ကဘၣ်တၢ်သူအီၤလၢလၢၦဲၤၦဲၤန့ၣ်လီၤ. မ့ၢ်စ့ၢ်ကီး "တၢ်ကိးတၤတၢ်" အကတီၢ် လီၤ, အဂ့ၢ်ဒ်လဲၣ်န့ၣ်, "မုၢ်နံၤတဖၣ်န့ၣ်မ့ၢ်အအၢအသီ" (အ့းဖ့းစူး ၅း၁၆, ထိၣ်သတြီၤ အ့းဖ့းစူး ၆း၁၃; ကလီးစဲ ၁း၄) ဒီး မ့ၢ်လၢ "ဟီၣ်ခိၣ်အတၢ် လဲၤကျဲအံၤ" ဘၣ်တၢ်ပၢအီၤလၢ "တၢ်ဖးဖီအစိကမီၤအခိၣ်" အဃိန့ၣ်လီၤ (အ့းဖ့းစူး ၂း၂).

ဒ်ၦၤစူၢ်က့ၤနၥ်က့ၤတၢ်တဖၣ်ကွၢ်လၢ်ကစၢ်ခ၇ံၥ်အတၢ်ဟဲက့ၤ အသိး, အဝဲသ့ၣ်ဘၣ်အိၣ်မူလၢတၢ်ကီတၢ်ခဲအဆၢကတီၢ်, စီၤပီလူးပၥ်ဖျါ ထီၣ်ဝဲလၢအမ့ၢ်တၢ်လီၤပျံၤလီၤဖုးဘၣ်ဆၣ် မ့ၢ်တၢ်ဆါတၢ်ၦ့ၤအလီၢ်လၢ အဘျုးအိၣ်တမံၤန့ၣ်လီၤ. အဝဲသ့ၣ်ကဘၣ်အိၣ်ဒီးတၢ်ပလီၢ်သးဒိၣ်ဒိၣ် ဖဲအခိး ၦ့ၤတၢ်ဖဲတၢ်ဆၢကတီၢ်တစိၢ်ဖိအတီၢ်ပူၤအံၤန့ၣ်လီၤ. ပၦ့ၤတၢ်အုၣ်က့ၤ ခီၣ်က့ၤတန့ၢ်ဘၣ်နၥ်သက့, တၢ်ဆိကမိၣ်အံၤ မ့ၢ်အကြၢးတမံၤ, လၢကဘၣ် ဟံးန့ၢ်တၢ်လၢအဟ့ၣ်လီၤၦၤခီဖျိကစၢ်ခ၇ံၥ်အံၤန့ၣ်လီၤ.