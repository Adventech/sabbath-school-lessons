---
title:  တၢ်ဘူၣ်ထီၣ်ဘါထီၣ်လၢအလၢၦဲၤဒီးသးစီဆှံ
date:   24/08/2023
---

`ဖဲအ့းဖ့းစူး ၅း၁၈-၂၀ အပူၤအံၤန့ၣ်, စီၤပီလူးဆိမိၣ်ထီၣ်တၢ်ဂ့ၢ်လၢ အဘၣ်ဃးဒီးခ၇ံၥ်ဖိအိၣ်ဖှိၣ်သကိးလၢတၢ်ဘူၣ်ထီၣ်ဘါထီၣ်အဂီၢ်န့ၣ်လီၤ. အဝဲပၥ်ဖျါထီၣ်လၢကဘၣ်မၤတၢ်မနုၤတမံၤလၢတၢ်ဘူၣ်ထီၣ်ဘါထီၣ်အပူၤအံၤ န့ၣ်လဲၣ်.`

လၢအတၢ်တဲးလိၥ်ဃိလိၥ်အသးအကတၢၢ်ဖဲ အ့းဖ့းစူး ၅း၁-၂၀ အပူၤအံၤန့ၣ်, စီၤပီလူးဟ့ၣ်သဆၣ်ထီၣ်ၦၤစူၢ်က့ၤနၥ်က့ၤတၢ်သ့ၣ်တဖၣ်လၢ ကဃၣ်ကွံၥ်အသးဆူတၢ်အီစပံးထံအဂီၢ်ဒီး လဲၤခီဖျိဘၣ်သးစီဆှံအတၢ် အိၣ်ဆိးဒီးအဝဲသ့ၣ်တပူၤဃီအဂ့ၢ်န့ၣ်လီၤ. စီၤပီလူးBကီတၢ်အီမူၤသးလၢ စပံးထံ, (ဟံးန့ၢ်ဝဲလၢလံၥ်စီဆှံအလီၢ်လံၤအပူၤဖဲ ကတိၤဒိ ၂၃း၃၁ အပူၤ) ပၥ်ဖျါထီၣ်လၢအမ့ၢ်တၢ်အီမူၤသံးအံၤ အိၣ်ဖျါဝဲဖဲ (ကတိၤဒိ ၂၀း၁; ၂၃း၂၉-၃၅) အပူၤအံၤန့ၣ်လီၤ. တၢ်အၢလၢအဟဲထီၣ်ဖဲတၢ်အီမူၤသံးအကတီၢ်အံၤ ပၥ်ဃုၥ်ဒီးတၢ်လီၤ၇ၢၢ်လီၤစၢၢ်, တၢ်စံးကတိၤလၢအဘၣ်ဃးဒီးတၢ်မၤကမၣ်မုၣ် ကမၣ်ခွါအဂ့ၢ်, တၢ်သ့ၣ်ညါတအိၣ်လၢၤဘၣ်, လုၢ်လၢ်သကဲၥ်ပ၀းဟးဂီၤကွံၥ်ဒီး တၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်တဖၣ်န့ၣ်လီၤ. လၢတၢ်သ့ၣ်တဖၣ်အလီၢ် အံၤန့ၣ် ကဘၣ်ဆီလဲကွံၥ်ဆူတၢ်ဆိကမိၣ်ဂ့ၤအဂီၢ်, တၢ်ဘူၣ်ထီၣ်ဘါထီၣ်လၢ အလၢၦဲၤဒီးသးအဂီၢ်လီၤ. စီၤပီလူးအတၢ်ဟ့ၣ်သဆၣ်ထီၣ်လၢ ကဘၣ်လၢၦဲၤ ဒီးသးအံၤ မ့ၢ်နီၣ်၀ံၥ်ခံလၢတၢ်ပၥ်ဖျါထီၣ်အဂၤဖဲ အ့းဖ့းစူး ၅း၁၉-၂၁ အပူၤ လၢအမ့ၢ် ("စံးကတိၤတၢ်" "တၢ်စံးထီၣ်ပတြၢၤဒီးတၢ်သး၀ံၣ်" "စံးထီၣ်ပတြၢၤ ကစၢ်") အံၤန့ၣ်လီၤ.

စီၤပီလူးအဲၣ်ဒိးလၢအတၢ်ဟ့ၣ်သဆၣ်ထီၣ်လၢအမ့ၢ် "လၢၦဲၤဒီးသး" အံၤကလီၤဘၣ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်အလိၤ ဖဲအဝဲသ့ၣ်အိၣ်ဖှိၣ် ဘူၣ်ထီၣ်ဘါထီၣ်ယွၤအကတီၢ်လၢကဒုးအိၣ်ထီၣ်တၢ်ဃူတၢ်ဖိးအဂီၢ်ဒီး လၢအထီဒါၦၤသူခိၣ်ဖိအတၢ်ဘူၣ်ထီၣ်ဘါထီၣ်လၢအမ့ၢ်တၢ်အဲၣ်လီၤသးအံၤ န့ၣ်လီၤ (အ့းဖ့းစူး ၅း၁-၁၈). လၢၦၤခ၇ံၥ်ဖိအတၢ်ဘူၣ်ထီၣ်ဘါထီၣ်လၢ အခီၣ်ထံးလံၤလံၤန့ၣ်, တၢ်သူၣ်၀ံၣ်သးဆၢအတၢ်စံးထီၣ်ပတြၢၤအံၤ ဟံးန့ၢ် အလီၢ်ဒိၣ်မးန့ၣ်လီၤ. ဘၣ်တၢ်စံးတ့ၢ်မးလၢ တၢ်အိၣ်ဖှိၣ်အံၤအိၣ်ထီၣ်အသး လၢတၢ်သူၣ်၀ံၣ်သးဆၢဒီးလံၥ်စီဆှံအဆၢအံၤ ကဲထီၣ်တၢ်အုၣ်အသးလၢ တၢ်ကတိၤဒ်အံၤန့ၣ်လီၤ (ကလီးစဲ ၃း၁၆; မၤတၢ် ၁၆း၂၅; ယၤကိၥ် ၅း၁၃).

တၢ်ဘူၣ်ထီၣ်ဘါထီၣ်အံၤ အိၣ်ဖျါဝဲလၢအမ့ၢ်တၢ်ဒီၣ်ဃီၤတမံၤ ဖဲအိၣ်ဒီးတၢ်သူၣ်၀ံၣ်သးဆၢအကတီၢ်အံၤ ၦၤစူၢ်က့ၤနၥ်က့ၤတၢ်သ့ၣ်တဖၣ် အိၣ်ဒီး "တၢ်စံးကတိၤလိၥ်သကိးတၢ်" ကဒဲကဒဲန့ၣ်လီၤ (အ့းဖ့းစူး ၅း၁၉). တၢ်စံးထီၣ်ပတြၢၤယွၤအဘျုးအဖှိၣ် ဖဲအ့းဖ့းစူး ၅း၂၀ အပူၤအံၤ ပၥ်ဖျါတၢ် ဒ်သိးလိၥ်အသးဒီးတၢ်သး၀ံၣ်စံးထီၣ်ပတြၢၤယွၤ ဖဲအ့းဖ့းစူး ၅း၁၉ အပူၤလၢ အမ့ၢ်တၢ်ကဘၣ်ဟ့ၣ်လီၤကစၢ်ယွၤလၢတၢ်စံးထီၣ်ပတြၢၤအံၤလၢကစၢ်ယ့ၣ်ရှူး ခ၇ံၥ်အမံၤန့ၣ်လီၤ. ဖဲတၢ်ကတိၤဝဲ, "တၢ်သး၀ံၣ်ဘၣ်ဃးဒီးသး" အံၤ ဟ့းလ့ၣ် အကျိၥ်မ့ၢ်ဝဲ (pneumatikos) ပၥ်ဖျါထီၣ်သးစီဆှံအတၢ်မၤဖဲတၢ်သး၀ံၣ် တဖၣ်အံၤလီၣ်ဖျါထီၣ်သးစီဆှံအတၢ်မၤလၢမၤၦဲၤတၢ်အဆၢကတီၢ်န့ၣ်လီၤ. စီၤပီလူးအတၢ်ကွဲးဘၣ်ဃးခ၇ံၥ်ဖိလၢပျၢၤတဖၣ်အတၢ်ဘူၣ်ထီၣ်ဘါထီၣ်အံၤ ယွၤသၢဂၤတဂၤဃီအိၣ်ဆိးဝဲလၢအကျါန့ၣ်လီၤ.

`မ့ၢ်နသူတၢ်သူၣ်၀ံၣ်သးဆၢလၢကဟ့ၣ်ဂံၢ်ဟ့ၣ်ဘါနၤလၢ နတၢ် ဘူၣ်ထီၣ်ဘါထီၣ်ယွၤအပူၤန့ၣ်သ့ဝဲလၢကျဲဒ်လဲၣ်.`