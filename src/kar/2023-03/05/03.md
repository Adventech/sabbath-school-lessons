---
title:  တၢ်မၤဃူမၤဖိးတၢ်- ကစၢ်ယွၤအတၢ်ဟ့ၣ်လၢထူၣ်စုညါအလိၤ
date:   24/07/2023
---

> <p></p>
> "အဂ့ၢ်ဒ်အံၤ အဝဲသ့ၣ်မ့ၢ်ပတၢ်ဃူတၢ်ဖိး, ၦၤလၢအမၤက့ၤၦၤခံဖု တဖုဃီ, ဒီးမၤလီၤၦီၢ်ကွံၥ်တၢ်ခိၣ်ဒူအိၣ်လၢပဘၢၣ်စၢၤ, ဒီးလၢအဖံးအညၣ်အပူၤ မၤဟးဂီၤတၢ်ထီဒုၣ်ထီဒါ...ဒီးမၤသံကွံၥ်တၢ်ထီဒုၣ်ထီဒါန့ၣ်သတးဒီး, မၤဖိးလိၥ်တၢ်ခံခီဒီးယွၤလၢနီၢ်တဂၤဃီလၢထူၣ်စုညါန့ၣ်လီၤ." အ့းဖ့းစူး ၂း၁၄-၁၆).

`စီၤပီလူးပၥ်ဖျါထီၣ်ထူၣ်စုညါဒီးကစၢ်ခ၇ံၥ်အတၢ်မၤအဘျုးအဖှိၣ် ဖဲအ့းဖ့းစူးအဆၢတဖၣ်တဆၢစုၥ်စုၥ်န့ၣ်ဒ်လဲၣ်. မ့ၢ်နစံးအီၤဖုၣ်ဖုၣ်လၢ စီၤပီလူး အတၢ်ကတိၤဘၣ်ဃးဒီးထူၣ်စုညါအံၤ ဒီးမ့ၢ်အဆီတလဲပတၢ်၇့လိၥ်သးလၢ ကျဲဒ်လဲၣ်. ကွၢ် အ့းဖ့းစူး ၁း၇, ၈;  အ့းဖ့းစူး ၄း၃၂;  အ့းဖ့းစူး ၂း၃, ၁၄;  အ့းဖ့းစူး ၂း၁၆;  အ့းဖ့းစူး ၅း၂, ၂၅.`

လံၥ်စီဆှံဆၢလၢအဘၣ်ဃးပတၢ်မၤလိတနွံအံၤ ဖဲအ့းဖ့းစူး ၂း၁၁-၂၂ န့ၣ်, ထူၣ်စုညါဟ့ၣ်လီၤတၢ်ဟ့ၣ်သၢမံၤလၢ ၦၤစူၢ်က့ၤနၥ်က့ၤတၢ်ဖိသ့ၣ်တဖၣ် အဂီၢ်လီၤ. (၁) ၦၤတခီဘီမုၢ်ဖိလၢအ "ယံၤ" ဒီးယွၤ ဒီးယွၤအၦၤဂီၢ်မုၢ်အံၤ ဘၣ်တၢ် "သုးဘူး" အဝဲသ့ၣ်တပူၤဃီခဲအံၤ, မ့ၢ်ကစၢ်ယွၤဖိမုၣ်ဖိခွါတဖၣ်ဒီး ၦၤယူဒၤဖိလၢအစူၢ်က့ၤနၥ်က့ၤတၢ်တဖၣ်အဒီပုၢ်ဝဲၢ်မုၣ်ခွါသ့ၣ်တဖၣ်န့ၣ်လီၤ. (အ့းဖ့းစူး ၂း၁၉)း (၂) "တၢ်ထီဒုၣ်ထီဒါ" လၢၦၤယူဒၤဖိဒီးၦၤတခီဘီမုၢ်ဖိ အဘၢၣ်စၢၤ ဘၣ်တၢ်မၤသံကွံၥ်အီၤ (အ့းဖ့းစူး ၂း၁၆). ကစၢ်ခ၇ံၥ် အထူၣ်စုညါသုးကွံၥ်တၢ်ထီဒုၣ်ဒါလိၥ်အသးလၢအဖျါဂၢၢ်ကျၢၤမးအံၤ ဒီးတၢ်ဒုး တၢ်ယၥ်လၢဒုၣ်ဒါခံဖုလၢအမ့ၢ်ၦၤယူဒၤဖိဒီးၦၤတခီဘီမုၢ်ဖိအဘၢၣ်စၢၤအံၤန့ၣ် လီၤ (အ့းဖ့းစူး ၂း၁၇)း (၃) လၢတၢ်ထီဒုၣ်ဒါလိၥ်အသးအဂီၢ်န့ၣ်, တၢ်မၤဃူ လိၥ်ဖိးလိၥ်က့ၤတၢ်အိၣ်ထီၣ်အသးန့ၣ်လီၤ. မ့ၢ်ကစၢ်ခ၇ံၥ်အတၢ်တိၥ်ပၥ်လၢ ကမၤဃူလိၥ်ဖိးလိၥ်က့ၤအဝဲသ့ၣ်ခံဖုလၢၥ်ဆူယွၤအအိၣ် လၢနီၢ်ခိတမံၤဃီအပူၤ ခီဖျိထူၣ်စုညါအံၤန့ၣ်လီၤ (အ့းဖ့းစူး ၂း၁၆; ထိၣ်သတြီၤဒီး ကလီးစဲ ၁း၁၉-၂၂). တၢ်မၤဃူလိၥ်ဖိးလိၥ်တၢ်အံၤ အိၣ်ဖျါလီၤဂၥ်မနုၤတမံၤလဲၣ်. တၢ်မၤဃူ မၤဖိးမ့ၢ်အိၣ်န့ၣ်, ပသးအတၢ်ဆိကမိၣ်ကအိၣ်ဒ်လဲၣ်. ဆိကမိၣ်ထီၣ်တၢ်ဘၣ် ဂံၥ်ဂူၥ်အဒိၣ်အမုၢ်လၢမိၢ်ဒီးဖိမုၣ်အဘၢၣ်စၢၤလၢအအိၣ်တ့ၢ်ဝဲအါနံၣ်အါလါ အံၤန့ၣ်တက့ၢ်. ဆိကမိၣ်ထီၣ်တၢ်ဂ့ၢ်လၢတၢ်သူၣ်က့ၣ်သးကါအံၤ ဟါမၢ်ကွံၥ်ဝဲ ခီဖျိတၢ်ပျၢ်ကွံၥ်တၢ်ကမၣ်အိၣ်ထီၣ်, မိၢ်ဒီးဖိခံဂၤအံၤ က့ၤအိၣ်ဃူအိၣ်ဖိးက့ၤ အဂ့ၢ်န့ၣ်တက့ၢ်. အဝဲအံၤမ့ၢ်တၢ်မၤဃူမၤဖိးက့ၤတၢ်န့ၣ်လီၤ. တၢ်မၤဃူလိၥ် ဖိးလိၥ်က့ၤတၢ်အိၣ်ထီၣ်ဖဲတၢ်အိၣ်ဖှိၣ်ဖိတဂၤပၥ်တ့ၢ်ကွံၥ်တၢ်ဂ့ၢ်လၢ အဟဲ ကဲထီၣ်သးလၢကမၤလီၤဖးတၢ်တဂၤဒီးတဂၤ ဒီးပၥ်ပနီၣ်က့ၤတၢ်အိၣ်ဖှိၣ်ဖိ အဂၤတဂၤလၢအမ့ၢ်အဒီပုၢ်ဝဲၢ်မုၣ်ခွါလၢအတူၢ်လိၥ်တၢ်မၤဃူမၤဖိးအတၢ်ဟ့ၣ် အံၤန့ၣ်လီၤ. တၢ်မၤဃူမၤဖိးတၢ်အံၤ တမ့ၢ်တၢ်သိၣ်တၢ်သီအတၢ်ပၥ်ဖျါဘၣ်, မ့ၢ်တၢ်၇့လိၥ်သးလၢအမၤလၤမၤကပီၤတၢ်မၤစဲဘူးက့ၤတၢ်၇့လိၥ်မုၥ်လိၥ်လၢ အသီၣ်တဲၥ်တ့ၢ်ဝဲန့ၣ်လီၤ. စီၤပီလူးဆိကမိၣ်ဝဲဒူဒူလၢကစၢ်ခ၇ံၥ်အတၢ်မၤလၢ ထူၣ်စုညါလိၤအံၤ မၤဘၣ်က့ၤတၢ်၇့လိၥ်မုၥ်လိၥ်သး, တမ့ၢ်ထဲၦၤတဂၤဒီးတဂၤ အဘၢၣ်စၢၤဘၣ်, မ့ၢ်စ့ၢ်ကီးလၢၦၤဂီၢ်မုၢ်တဖၣ်အဘၢၣ်စၢၤန့ၣ်လီၤ. ပၥ်ဝဲလၢ အမ့ၢ်အဟဲနုၥ်လီၤလၢပတၢ်အိၣ်မူအပူၤ ဒီးမၤဟးဂီၤကွံၥ်တၢ်အဘၢၣ်စၢၤတဖၣ်, မၤသဘှံးကွံၥ်တၢ်အ့ၣ်လိၥ်ဆိးက့လိၥ်သးဒီး မၤသီထီၣ်က့ၤပတၢ်၇့လိၥ်သး ဒီးတၢ်နၢ်ပၢၢ်လိၥ်က့ၤသးတဂၤဒီးတဂၤန့ၣ်လီၤ.

မ့ၢ်နသူတၢ်ဘျၢတမံၤအံၤလၢကမၤဃူလိၥ်ဖိးလိၥ်သးဒီးၦၤတဂၤ လၢ်လၢ်သ့ဝဲလၢကျဲဒ်လဲၣ်. မ့ၢ်နမၤအီၤသ့ဝဲဒ်လဲၣ်ခီလဲၣ်.