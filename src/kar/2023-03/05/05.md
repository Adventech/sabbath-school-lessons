---
title:  ကစၢ်ခ၇ံၥ်, ၦၤစံၣ်တဲၥ်တဲလီၤတၢ်မုၥ်တၢ်ခုၣ်, တၢ်ဃူတၢ်ဖိးအဂ့ၢ်တဂၤ
date:   26/07/2023
---

`စီၤပီလူးပၥ်ဖျါထီၣ်ကစၢ်ခ၇ံၥ်အတၢ်ဖံးတၢ်မၤလၢအဖုၣ်ကိၥ်ဖိဖဲ အ့းဖ့းစူး ၂း၁၇, ၁၈ အပူၤန့ၣ်ဒ်လဲၣ်.`

တၢ်ဆိကမိၣ်လၢအဘၣ်ဃးဒီးတၢ်ဃူတၢ်ဖိးန့ၣ် အ၇့ဒိၣ်မးလၢ အ့းဖ့းစူးဖိတဖၣ်အဂီၢ် လၢလံၥ်အခီၣ်ထံးဒီးအကတၢၢ်အပူၤန့ၣ် ပၣ်ဃုၥ်ဒီး တၢ်ဃူတၢ်ဖိးအတၢ်ဆိၣ်ဂ့ၤလၢ "ပပၢ်ယွၤဒီးကစၢ်ယ့ၣ်ရှူးခ၇ံၥ်န့ၣ်" လီၤ. (အ့းဖ့းစူး ၁း၂; ထိၣ်သတြီၤ အ့းဖ့းစူး ၆း၂၃). ဖဲ အ့းဖ့းစူး ၂း၁၁-၂၂ အခီၣ်ထံးန့ၣ်, စီၤပီလူးကတိၤဂ့ၢ်လိၥ်ဘှီလိၥ်ဝဲလၢ ကစၢ်ခ၇ံၥ်မ့ၢ်တၢ်ဃူတၢ်ဖိး အနီၢ်ကစၢ်ဒၣ်ဝဲ, "အဝဲဒၣ်မ့ၢ်ပတၢ်ဃူတၢ်ဖိး" ဒီးအထူၣ်စုညါဒုးအိၣ်ထီၣ် တၢ်ဃူတၢ်ဖိးန့ၣ်လီၤ (အ့းဖ့းစူး ၂း၁၄-၁၆). ကစၢ်ခ၇ံၥ်တမ့ၢ်ထဲမၤဟးဂီၤ တၢ်တမံၤလၢအမ့ၢ် - တၢ်ထီဒုၣ်ထီဒါလၢၦၤယူဒၤဖိဒီးၦၤတခီဘီမုၢ်ဖိ အဘၢၣ်စၢၤအံၤန့ၣ်ဘၣ်, အဝဲဒုးကဲထီၣ်ၦၤကညီအသီ, ခီဖျိတၢ်၇့လိၥ်သးလၢ တၢ်မၤဃူလိၥ်ဖိးလိၥ်က့ၤသးအပူၤန့ၣ်လီၤ (အ့းဖ့းစူး ၂း၁၅-၁၇). တၢ်ဃူ တၢ်ဖိးဒ်အံၤ တမ့ၢ်ထဲမၤလီၤမၢ်ကွံၥ်တၢ်သဘံၣ်သဘုၣ်အံၤန့ၣ်ဘၣ်, မ့မ့ၢ်တခီ ဒုးသီၣ်ထီၣ်ၦၤယူဒၤဖိအတၢ်ဆိကမိၣ်လၢအမ့ၢ် whalom, တၢ်၇့လိၥ်သးဒီးယွၤ ဒီးၦၤလၢအဂၤသ့ၣ်တဖၣ်န့ၣ်လီၤ (၇ိမ့ၤ ၅း၁).

`စီၤပီလူးဆိကမိၣ်ထီၣ်ဝဲလၢ ၦၤစူၢ်က့ၤနၥ်က့ၤတၢ်သ့ၣ်တဖၣ် မၤသကိး တၢ်လၢတၢ်ဟ့ၣ်နီၤလီၤကစၢ်ခ၇ံၥ်အတၢ်ဃူတၢ်ဖိးတၢ်ကစီၣ်န့ၣ်ဒ်လဲၣ်. အ့းဖ့းစူး ၄း၃;  အ့းဖ့းစူး ၆း၁၄, ၁၅ ထိၣ်သတြီၤဒီး ၇ိမ့ၤ ၁၀း၁၄, ၁၅ ဃုၥ်ဒီး အ့းဖ့းစူး ၂း၁၇-၁၉;  ယၡါယၤ ၅၂း၇း  ယၡါယၤ ၅၇း၁၉.`

တၢ်သးခုအကစီၣ်ပၥ်ဃုၥ်ဒီးတၢ်အဒိလၢကစၢ်ခ၇ံၥ်အံၤ မ့ၢ်ၦၤစံၣ်တဲၥ်တဲလီၤတၢ်ဃူတၢ်ဖိးတဂၤန့ၣ်လီၤ. အတၢ်ကစီၣ်လၢအလီၢ်ခံ ကတၢၢ်ဆူအပျဲၢ်အဘီၣ်တဖၣ်အအိၣ်န့ၣ်, အဝဲအၢၣ်လီၤအဝဲသ့ၣ်- ဒီးၦၤလၢ "ယပၥ်လီၤတဲၥ်တၢ်ဃူတၢ်ဖိးဒီးသု, ယတၢ်ဃူတၢ်ဖိးန့ၣ်ယဟ့ၣ်လီၤသုလီၤ" (ယိၤဟၣ် ၁၄း၂၇). အဝဲမၤကတၢၢ်ဝဲလၢ, "ယစံးဘၣ်သုလၢတၢ်န့ၢ်တဖၣ်, ဒ်သိးသုကအိၣ်ဒီးတၢ်ဃူတၢ်ဖိးလၢယပူၤလီၤ. လၢဟီၣ်ခိၣ်အံၤ, သုကဘၣ် တၢ်ဖှီၣ်လီၤ. ဘၣ်ဆၣ်ဒီးပၥ်သုသးခူတလ့ၢ်တက့ၢ်. ယမၤနၢၤလံဟီၣ်ခိၣ်လံ" (ယိၤဟၣ် ၁၆း၃၃). လၢအတၢ်ဂဲၤဆၢထၢၣ်၀ံၤအလီၢ်ခံ, ဖဲအပၥ်ဖျါထီၣ် အသးဆူအပျဲၢ်အဘီၣ်တဖၣ်အကျါန့ၣ်, အဝဲစံးအပျဲၢ်အဘီၣ်ခဲအံၤခဲအံၤလၢ "မ်တၢ်မုၥ်တၢ်ဖိးအိၣ်ဒီးသုတက့ၢ်" (ယိၤဟၣ် ၂၀း၁၉, ၂၁, ၂၆).

ဖဲ အ့းဖ့းစူး ၂း၁၇, ၁၈ အပူၤန့ၣ်, စီၤပီလူးပၥ်ဖျါထီၣ်ဝဲဆူၣ်ဆူၣ်လၢ ကစၢ်ခ၇ံၥ်အတၢ်စံၣ်တဲၥ်တဲလီၤတၢ်ဃူတၢ်ဖိးအံၤ အါန့ၢ်ဒံးအတၢ်ဖံးတၢ်မၤ လၢအခီၣ်ထံးဒံးန့ၣ်လီၤ. အဝဲ "စံၣ်တဲၥ်တဲလီၤတၢ်ဃူတၢ်ဖိး" လၢအဆၢ ကတီၢ်အံၤဆူၦၤခံဖုလၢၥ်လၢ "အယံၤ" (ၦၤတခီဘီမုၢ်ဖိသ့ၣ်တဖၣ်လၢ အစူၢ်က့ၤနၥ်က့ၤတၢ်တချုးလၢအဆီလဲဒ်ဘၣ်အသးဘၣ်) ဒီး "အဘူး" (ၦၤယူဒၤဖိလၢအစူၢ်က့ၤနၥ်က့ၤတၢ်သ့ၣ်တဖၣ်) အဂီၢ်န့ၣ်လီၤ. (ထိၣ်သတြီၤ အ့းဖ့းစူး ၂း၁၁-၁၃) မ့ၢ်လၢၦၤစူၢ်က့ၤနၥ်က့ၤတၢ်သ့ၣ်တဖၣ်တူၢ်လိၥ်တၢ် ဘိးဘၣ်သ့ၣ်ညါအံၤအဃိ, အဝဲသ့ၣ်ဒိးန့ၢ်ဘၣ်တၢ်ဆိၣ်ဂ့ၤဆိၣ်၀ါလၢအဒိၣ် အအါန့ၣ်လီၤ. 

မ့ၢ်ပမၤလိလၢကကဲထီၣ်ၦၤစံၣ်တဲၥ်တဲလီၤတၢ်ဃူတၢ်ဖိးအဂ့ၢ်လၢ အထီဒါတၢ်ဒုးအိၣ်ထီၣ်တၢ်ဘၣ်ဒိဘၣ်ထံးလိၥ်အသးန့ၣ် သ့ဝဲလၢကျဲဒ်လဲၣ်. လၢတၢ်အိၣ်အသးအဆၢကတီၢ်အံၤအပူၤန့ၣ် မ့ၢ်နဒုးအိၣ်ထီၣ်တၢ်မၤဘျါက့ၤ တၢ်သ့ဝဲဒ်လဲၣ်.