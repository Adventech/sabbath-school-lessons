---
title:  တၢ်အိၣ်ဖှိၣ်, တၢ်လုၢ်ဟံၣ်လၢအစီဆှံ
date:   27/07/2023
---

`တၢ်အက့ၢ်အဂီၤအဒိၣ်ကတၢၢ်တဖၣ်လၢစီၤပီလူးသူအီၤလၢ ကဒုးနဲၣ်ဖျါထီၣ်တၢ်ဃူတၢ်ဖိးလၢၦၤယူဒၤဖိဒီးၦၤတခီဘီမုၢ်ဖိလၢတၢ်အိၣ်ဖှိၣ် အပူၤဖဲ အ့းဖ့းစူး ၂း၁၁-၂၂ န့ၣ်မ့ၢ်မနုၤလဲၣ်.`

ကွၢ်ကဒါက့ၤ အ့းဖ့းစူး ၂ အံၤ, ပသ့ၣ်နီၣ်ထီၣ်လၢ အဆၢဖိ ၁-၁၀ သိၣ်လိၦၤလၢပအိၣ်မူမၤသကိးတၢ်ဒီးကစၢ်ခ၇ံၥ်, ဖဲ ၁၁-၂၂ န့ၣ် သိၣ်လိၦၤ လၢပအိၣ်မူမၤသကိးတၢ်ဒီးၦၤဂၤ ဒ်အမ့ၢ်တၢ်အိၣ်ဖှိၣ်တဖုအသိးန့ၣ်လီၤ. ကစၢ်ခ၇ံၥ်အတၢ်သံအိၣ်ဒီးအဘျုးအဖှိၣ်ခံမံၤလၢၥ်လၢအဒုးအိၣ်ထီၣ်တၢ်၇့လိၥ် သးဒီးယွၤထီၣ်ထူၣ်ဘျၢဘျၢ (မူခိၣ်ဒီးဟီၣ်ခိၣ်အတၢ်၇့လိၥ်သး) (အ့းဖ့းစူး ၂း၁-၁၀) ဒီးမၤဂၢၢ်မၤကျၢၤပတၢ်၇့လိၥ်သးတဂၤဒီးတဂၤလၢအမ့ၢ်တၢ်အိၣ်ဖျါ အဘျၢလၢအဒိၣ်ဃီၤတဖၣ်န့ၣ်လီၤ. (ၦၤဟီၣ်ခိၣ်ဖိကဒဲကဒဲအတၢ်၇့လိၥ်သး) အ့းဖ့းစူး ၂း၁၁-၂၂. ခီဖျိထူၣ်စုညါအံၤအဃိ, ကစၢ်ခ၇ံၥ်မၤလီၤၦီၢ်ကွံၥ် တၢ်အဆၢတဖၣ်လၢၦၤယူဒၤဖိဒီးၦၤတခီဘီမုၢ်ဖိလၢအစူၢ်က့ၤနၥ်က့ၤတၢ်သ့ၣ် တဖၣ်အဘၢၣ်စၢၤ, ဒီးတၢ်သိၣ်တၢ်သီလၢအဘၣ်တၢ်သူကမၣ်အီၤတဖၣ်န့ၣ်  လီၤ (အ့းဖ့းစူး ၂း၁၁-၁၈). ကစၢ်ခ၇ံၥ်သူၣ်ထီၣ်တၢ်တမံၤစ့ၢ်ကီးလီၤ.

တၢ်လုၢ်ဟံၣ်အသီလၢအလီၤလိၣ်လီၤလးလၢအပၥ်ဖှိၣ်ထီၣ်အသးဒီးၦၤစူၢ်က့ၤ နၥ်က့ၤတၢ်ဖိသ့ၣ်တဖၣ်န့ၣ်လီၤ. လၢအပူၤကွံၥ်န့ၣ်, ၦၤတခီဘီမုၢ်ဖိသ့ၣ်တဖၣ် ဘၣ်တၢ်တြီဃၥ်လၢကဘူၣ်ထီၣ်ဘါထီၣ်ယွၤလၢတၢ်လုၢ်ဟံၣ်စီဆှံအပူၤဘၣ်, ဆၢကတီၢ်ခဲအံၤန့ၣ် အဝဲသ့ၣ်ပၥ်ဖှိၣ်ထီၣ်အသးဒီးၦၤယူဒၤဖိလၢအစူၢ်က့ၤ နၥ်က့ၤတၢ်တဖၣ်ဒီး ကဲထီၣ်တၢ်လုၢ်ဟံၣ်အသီတဖျၢၣ်န့ၣ်လီၤ. ပဝဲဒၣ် ခဲလၢၥ်အံၤ ကဲထီၣ်ၦၤလၢအဘၣ်ထွဲဒီးယွၤအတၢ်အိၣ်ဖှိၣ်, "ကဲထီၣ်ယွၤအဟံၣ် စီဆှံ" (အ့းဖ့းစူး ၂း၁၉-၂၂) ဒီးအိၣ်ဒီးတၢ်ခွဲးယၥ်လၢကအိၣ်မူမၤသကိးတၢ်ဒီး ကစၢ်ခ၇ံၥ်ဒီးဒီပုၢ်ဝဲၢ်မုၣ်ခွါတဖၣ်လၢခ၇ံၥ်ပူၤန့ၣ်လီၤ.

`စီၤပီလူးသူတၢ်အဒိအတဲၥ်လၢတၢ်အိၣ်ဖှိၣ်အံၤ ဒ်အမ့ၢ်တၢ်လုၢ်ဟံၣ် အသိးဖဲ အ့းဖ့းစူး ၂း၁၉-၂၂ အပူၤအံၤ ထိၣ်သတြီၤဒီးလံၥ်စီဆှံအဆၢလၢ အဖီလၥ်တဖၣ်အံၤသ့ဝဲလၢကျဲဒ်လဲၣ်. ၁က၇ံၣ်သူး ၃း၉-၁၇;  ၂က၇ံၣ်သူး ၆း၁၄-၇း၁;  ၁ပ့းတရူး ၂း၄-၈. `

စီၤပီလူးသူတၢ်ဒိတၢ်တဲၥ်လၢတၢ်အိၣ်ဖှိၣ်အံၤ မ့ၢ်တၢ်လုၢ်ဟံၣ် တဖျၢၣ်လၢအမ့ၢ်တၢ်အက့ၢ်အဂီၤအဒိၣ်တမံၤလၢဒုးပၥ်ဃုၥ်ၦၤတခီဘီမုၢ်ဖိလၢ တၢ်အိၣ်ဖှိၣ်အပူၤန့ၣ်လီၤ. တဘျီန့ၣ်, တၢ်တြီအဝဲသ့ၣ်လၢကဘူၣ်ထီၣ် ဘါထီၣ်ယွၤ "လၢအံၣ်စ၇့လးအတၢ်လုၢ်ဟံၣ်အပူၤ" အခဲအံၤအဝဲသ့ၣ်လဲၤနုၥ် လီၤဝဲသ့တကးဒံးဘၣ် (အ့းဖ့းစူး ၂း၁၈), အဝဲသ့ၣ်အနီၢ်ကစၢ်ဒၣ်ဝဲကဲထီၣ် တၢ်လုၢ်ဟံၣ်အတၢ်ပီးတၢ်လီၤလၢတၢ်သူၣ်ထီၣ်အသီ, "ယွၤအိၣ်ဝဲဆိးဝဲအလီၢ် လၢသးအပူၤ" န့ၣ်လီၤ.

ၦၤကွဲးလံၥ်စီဆှံအသီတကတြူၢ်တဖၣ်သူတၢ်အဒိအံၤလၢ အတၢ်ထံၣ် တၢ်အိၣ်ဖှိၣ်လၢအစီဆှံဝဲ, ကစၢ်ယွၤအတၢ်မၤလၢအဒုးအိၣ်ထီၣ်တၢ်အိၣ်ဖှိၣ်ဒီး ဒုးဒိၣ်ထီၣ်ထီထီၣ်ဝဲဒီးၦၤစူၢ်က့ၤနၥ်က့ၤတၢ်ဖိသ့ၣ်တဖၣ်အိၣ်ဆိးဂၢၢ်ကျၢၤ တပူၤဃီလၢတၢ်အိၣ်ဖှိၣ်အပူၤန့ၣ်လီၤ. တၢ်အဒိအံၤ ဘၣ်တၢ်သူအီၤလၢ အမ့ၢ်တၢ်ပၥ်ဖျါထီၣ်ဘၣ်ဃးဒီးတၢ်လၢအအိၣ်ဒီးသးသမူ, လၢတၢ်လုၢ်ဟံၣ်အံၤ "ဒိၣ်ထီၣ်" ဒီးတၢ်သူၣ်ထီၣ်အံၤကဲထီၣ်လၢယွၤအဟံၣ်စီဆှံ (အ့းဖ့းစူး ၂း၂၁, ၂၂) ဒီးလၢအဝဲဒၣ်အပူၤတၢ်သူၣ်ထီၣ်ဃုၥ်သုတပူၤဃီန့ၣ်လီၤ. ဒ်ကမ့ၢ်တၢ်တမံၤလၢ ဟူး၀းတသ့ဘၣ်အလီၢ်န့ၣ်, တၢ်အိၣ်ဖှိၣ်အံၤပၥ်ဂၢၢ်ပၥ်ကျၢၤအတၢ်အိၣ်ဖျါလၢ အမ့ၢ် "ယွၤလၢအမူဝဲတဂၤအတၢ်လုၢ်ဟံၣ်" န့ၣ်လီၤ (၂က၇ံၣ်သူး ၆း၁၆).