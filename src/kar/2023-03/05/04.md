---
title:  မၤလီၤၦီၢ်ကွံၥ်တၢ်ဒူၣ် (တၢ်ခိၣ်ဒူ) လၢအနီၤဖးတၢ်ဆၢ
date:   25/07/2023
---

`စီၤပီလူးစံးတၢ်ဂ့ၢ်ဘၣ်ဃးဒီးကစၢ်ခ၇ံၥ်အတၢ်မၤလၢအမ့ၢ်, "တၢ်သိၣ် တၢ်သီဘၣ်ဃးဒီးတၢ်မၤလိၥ်အတၢ်စံၣ်ညီၣ်တိၥ်ပၥ်" အံၤန့ၣ် မ့ၢ်မနုၤလဲၣ်. ဘၣ်မနုၤလၢကစၢ်ခ၇ံၥ်မၤတၢ်အံၤန့ၣ်လဲၣ်. (ကွၢ် အ့းဖ့းစူး ၂း၁၄, ၁၅ တက့ၢ်).`

စီၤပီလူးကတိၤတၢ်အံၤ ဘၣ်ဃးဒီးတိၥ်လၢအအိၣ်၀းတ၇ံးတၢ်စံၣ်ညီၣ် အလီၢ်ဖဲစီၤဟ့ၤ၇ိၥ်အတၢ်လုၢ်ဟံၣ်က၇ၢၢ်ပူၤ လၢအအိၣ်ဒီးတၢ်သံအတၢ်မၤပျံၤ မၤဖုးတၢ်သ့န့ၣ်လီၤ. စီၤပီလူးအတၢ်ဆိကမိၣ်အံၤ မ့ၢ်ဝဲတၢ်ခိၣ်ဒူအံၤ လီၤၦီၢ် ကွံၥ်ဝဲဒီးၦၤတခီဘီမုၢ်ဖိတဖၣ်တၢ်ဟ့ၣ်လီၤအီၤတၢ်သဘျ့လၢကဘူၣ်ထီၣ် ဘါထီၣ်ကစၢ်ယွၤအဂီၢ်န့ၣ်လီၤ (အ့းဖ့းစူး ၂း၁၈). စီၤပီလူးစံးဝဲ, တၢ်ဒူၣ်ဒ်အံၤ တမံၤလၢ်လၢ် ဘၣ်တၢ်သုးကွံၥ်အီၤလၢကစၢ်ခ၇ံၥ်အထူၣ်စုညါအတၢ်စိ တၢ်ကမီၤန့ၣ်လီၤ. ပသ့ၣ်ညါဖဲအံၤန့ၣ် ၦၤခံဖုလၢအမ့ၢ်ၦၤယူဒၤဖိဒီးၦၤတခီ ဘီမုၢ်ဖိအံၤ ကဲထီၣ်တၢ်တမံၤဃီန့ၣ်လီၤ.

ၦၤတနီၤနီၤနၥ်ဝဲလၢ အ့းဖ့းစူး ၁း၁၄-၁၅ သိၣ်လိဝဲလၢ တၢ်မၤလိၥ် အဘီတဆံ, ပၣ်ဃုၥ်ဒီးမုၢ်အိၣ်ဘှံးနံၤအတၢ်မၤလိၥ်, အံၤဘၣ်တၢ်မၤ "ဟးဂီၤ ကွံၥ်အီၤ" မ့တမ့ၢ် "သုးကွံၥ်အီၤ" လၢထူၣ်စုညါအဃိလံန့ၣ်လီၤ. ဘၣ်ဆၣ်ဒီး, လၢအ့းဖ့းစူးအပူၤအံၤန့ၣ်, စီၤပီလူးဒုးနဲၣ်ဖျါထီၣ်တၢ်ယူးယီၣ်တၢ်မၤလိၥ်အဘီ တဆံဒိၣ်ဒိၣ်မုၢ်မုၢ်လၢအမ့ၢ်တၢ်မၤဂ့ၤခ၇ံၥ်ဖိ, အတၢ်အခ့အၦၤအက့ၢ်အဂီၤ န့ၣ်လီၤ. အဝဲပၥ်ဖျါထီၣ်တၢ်မၤလိၥ်ယဲၢ်ထံၣ်တထံၣ် (အ့းဖ့းစူး ၆း၂, ၃) ဒီး ကတိၤဘၣ်ထွဲဝဲလၢအဂၤတဖၣ် (အဒိ, နွံထံၣ်တထံၣ်, အ့းဖ့းစူး ၅း၃-၁၄, ၂၁-၂၃;  ဃိးထံၣ်တထံၣ်, အ့းဖ့းစူး ၄း၂၈;  ခွံထံၣ်တထံၣ်, အ့းဖ့းစူး ၄း၂၅;  တဆံ, အ့းဖ့းစူး ၅း၅). စံးကတိၤဘၣ်ဃးတၢ်သူကမၣ်တၢ်သိၣ်တၢ်သီအဂ့ၢ်,  အဝဲမၤလၤကပီၤတၢ်သိၣ်တၢ်သီဒၣ်ဝဲဒီး နၥ်ဝဲလၢတၢ်သိၣ်တၢ်သီအံၤ ဂၢၢ်ဒ်ဝဲ အဂ့ၢ်န့ၣ်လီၤ. တုၤအံၤဒီးဆူညါန့ၣ်, တၢ်သူလံၥ်စီဆှံဆၢတဖၣ်လၢ အမ့ၢ် တၢ်မၤဟးဂီၤကွံၥ်တၢ်မၤလိၥ်အဘီတဆံအံၤလၢလံၥ်စီဆှံအဆၢသ့ၣ်တဖၣ် အဂၤကျါလၢအဘၣ်ဃးဒီးတၢ်သိၣ်တၢ်သီအံၤအပူၤန့ၣ် မ့ၢ်တၢ်နၢ်ပၢၢ်ကမၣ် စီၤပီလူးအတၢ်သးအိၣ်လၢတၢ်ကွဲးအံၤအပူၤန့ၣ်လီၤ.

လၢစီၤပီလူးအဂီၢ်န့ၣ်, တၢ်သူတၢ်သိၣ်တၢ်သီလၢကမၤဆူၣ်ထီၣ် တၢ်သဘံၣ်သဘုၣ်လၢၦၤယူဒၤဖိဒီးၦၤတခီဘီမုၢ်ဖိအဘၢၣ်စၢၤ ဒီးလီၤဆီဒၣ် တၢ်လၢတၢ်ပပၥ်ဖးၦၤတခီဘီမုၢ်ဖိလၢကမၤသကိးတၢ်ဃုၥ်ဒီးယွၤအၦၤဂီၢ်မုၢ် ဒီးတၢ်ဘူၣ်သကိးဘါသကိးတၢ်အံၤ မ့ၢ်တၢ်ဆိၣ်အၢတမံၤဒီးတၢ်သူကမၣ် ယွၤအတၢ်သးအိၣ်လၢတၢ်သိၣ်တၢ်သီအဂီၢ်န့ၣ်လီၤ. "တၢ်သိၣ်တၢ်သီ" ဖဲအ့းဖ့းစူး ၂း၁၄, ၁၅ အပူၤအံၤ မ့ၢ်တၢ်အလုၢ်လၢ်ဒိတဲၥ်လၢတၢ်သိၣ်တၢ်သီ အပူၤတမံၤမံၤ လၢအနီၤဖးၦၤယူဒၤဖိဒီးၦၤတခီဘီမုၢ်ဖိအံၤ, ပၥ်ဖျါထီၣ်စီၤပီလူး အတၢ်ကွဲးလၢအမ့ၢ် "တၢ်သိၣ်တၢ်သီဘၣ်ဃးဒီးတၢ်မၤလိၥ်လၢတၢ်စံၣ်ညီၣ် တိၥ်ပၥ်" အပူၤ မ့တမ့ၢ်တၢ်သိၣ်တၢ်သီလၢလံၥ်စီဆှံအလီၢ်လံၤအပူၤ လၢအဘၣ်တၢ်ဟံးန့ၢ်အခီပညီ, ဂ့ၢ်လိၥ်ဘှီလိၥ်တၢ်ဒီးသူကမၣ်ဝဲဒ်သိးကဒုး စီၤစုၤၦၤယူဒၤဖိဒီးၦၤတခီဘီမုၢ်ဖိန့ၣ်လီၤ.

တၢ်စၢၢ်ဆၢလၢၦၤမုၢ်နွံနံၤဖိတဖၣ်အကျါ မ့တမ့ၢ်လၢခ၇ံၥ်ဖိအဂၤ အတၢ်အိၣ်ဖှိၣ်ဖိသ့ၣ်တဖၣ်အကျါ လၢကဘၣ်ကွၢ်ဆၢၣ်မဲၥ်ဒီးမၤနၢၤကွံၥ်အီၤန့ၣ် မ့ၢ်မနုၤလဲၣ်. တၢ်ဒ်သိးလိၥ်အသးလၢအမ့ၢ်တၢ်အဲၣ်ခ၇ံၥ်တမံၤအံၤ ဘၣ်မနုၤလၢတလၢၦဲၤဝဲဘၣ်လၢကမၤနၢၤတၢ်စၢၢ်ဆၢသ့ၣ်တဖၣ်အံၤဘၣ်န့ၣ်လဲၣ်.