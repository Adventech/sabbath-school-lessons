---
title:  တၢ်မူအခီၣ်ထံးခီၣ်ဘိ
date:   23/11/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၁း၄; ယိၤဟၣ် ၁၀း၁၀း ယိၤဟၣ် ၁း၁၂, ၁၃; ယိၤဟၣ် ၆း၆၁; ၄မိၤၡွ ၁၃း၂၃-၃၃; မးသဲ ၄း၁-၄.

> <p>တၢ်ကလုၢ်ထူ</p>
> "ယ့ၣ်ရှူးစံးဘၣ်အီၤ, ယဲဒၣ်အံၤ ယမ့ၢ်ကျဲ, ဒီးတၢ်မ့ၢ်တၢ်တီ, ဒီးတၢ်မူလီၤ. မ့တမ့ၢ်ဘၣ်ယၤဒီး, ၦၤတဟဲဘၣ်ဆူပၢ်အအိၣ်နီတဂၤဘၣ်" ယိၤဟၣ် ၁၄း၆.

လၢလံၥ်ယိၤဟၣ်အတၢ်သးခုကစီၣ်အပူၤန့ၣ်, တၢ်မ့ၢ်သံကွၢ်အီၤလၢ အမ့ၢ်မတၤတဂၤလဲၣ်အဂ့ၢ်ဒီး, ကစၢ်ခ၇ံၥ်စံးဆၢက့ၤလၢတၢ်ကတိၤဘၣ်ဃး တၢ်နဲၣ်ဖျါထီၣ်ယွၤအဂ့ၢ်လၢအမ့ၢ်, "ယမ့ၢ်" လၢတၢ်ကမၣ်တသ့ဘၣ်တမံၤလၢ အမ့ၢ်ကစၢ်ယွၤအနီၢ်ကစၢ်ဒၣ်ဝဲ, လၢအအိၣ်ဖျါထီၣ်ဖဲစီၤမိၤၡွအမဲၥ်ညါ လၢသ့ၣ်တၤဆှုၣ်မ့ၣ်အူလၣ်ကျါန့ၣ်လီၤ.. အဝဲစံးဘၣ်စီၤမိၤၡွ, "ယမ့ၢ်တၢ်လၢ ယမ့ၢ်" လီၤ (၂မိၤၡွ ၃း၁၄) ဒီး ကစၢ်ယွၤတဂၤဃီအံၤ, လၢအမ့ၢ် "ယမ့ၢ်" အံၤ, ကဲထီၣ်လၢတၢ်ညၣ်, ဒီးအိၣ်ဝဲဆိးဝဲလၢပကျါ, ဒီးပထံၣ်ဘၣ်အလၤ အကပီၤလီၤဂၥ်လၢပၢ်အဖိခွါတဂၤဃီအလၤအကပီၤ, လၢၦဲၤဒီးတၢ်ဘျုး တၢ်ဖှိၣ်ဒီးတၢ်မ့ၢ်တၢ်တီလီၤ. ယိၤဟၣ် ၁း၁၄.

တၢ်ဂ့ၢ်မိၢ်ၦၢ်လၢအမ့ၢ်, "ယမ့ၢ်" အံၤ စဲဘူးလိၥ်အသးလၢ လံၥ်ယိၤဟၣ်အပူၤသကုၤဆးဒးန့ၣ်လီၤ. တနွံအံၤတၢ်ကလုၢ်ထူန့ၣ်, ပၥ်ဖျါထီၣ် တၢ်ဂ့ၢ်မိၢ်ၦၢ်အဝဲအံၤလၢအမ့ၢ်, "ယမ့ၢ်ကျဲ, တၢ်မ့ၢ်တၢ်တီဒီးတၢ်မူလီၤ" ယိၤဟၣ် ၁၄း၆. တၢ်လၢ "ယမ့ၢ်" အံၤ မ့ၢ်ဟီၣ်ခိၣ်အတၢ်ကပီၤ, တၢ်မူအကိၣ်, ကျဲစၢ မ့တမ့ၢ် သိအပဲတြီ, ၦၤကွၢ်သိလၢအဂ့ၤဒီးစပံးမုၢ်နီၢ်နီၢ်န့ၣ်လီၤ.

တနွံအံၤ ကစၢ်ယွၤအတၢ်လီၣ်ဖျါထီၣ်ဒ်စီၤယိၤဟၣ်ဟ့ၣ်လီၤအံၤ ဆဲးဆူညါန့ၣ်လီၤ. ပကဃုကွၢ်အါထီၣ်စ့ၢ်ကီးတၢ်ဂ့ၢ်တၢ်ကျိၤလၢ တၢ်ကွၢ် ကပၥ်အီၤလၢအဘၣ်ဃးဒီးတၢ်အုၣ်အသးအစိဒိၣ်ကမီၤဒိၣ်လၢ ယ့ၣ်ရှူး ဒ်အမ့ၢ်မ့းၡံအၤအံၤဒၣ်လဲၥ်ဘၣ်ဆၣ်, ၦၤအါဒံအါဂၤတတူၢ်လိၥ်အီၤဘၣ်အဂ့ၢ် န့ၣ်လီၤ. ပကမၤလိတၢ်ဆိကမိၣ်အံၤလၢ တၢ်ဂ့ၢ်တၢ်ကျိၤခံမံၤအပူၤ, လၢကဟးၡဲးတၢ်ကမၣ်ဒ်သိးဒီးအအံၤ, ဘၣ်ဆၣ်ဆိကမိၣ်ထီၣ်ကျဲလၢ ကမၤစၢၤ ၦၤလၢအအိၣ်လၢတၢ်လီၤပျံၤလီၤဖုးအပူၤ လၢကမၤတၢ်ကမၣ်အအံၤအဂီၢ် စ့ၢ်ကီးန့ၣ်လီၤ.