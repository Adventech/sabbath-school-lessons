---
title:  စူၢ်က့ၤနၥ်က့ၤတၢ်ဒီးတၢ်အိၣ်ဖျဲၣ်အသီ
date:   26/11/2024
---

`ဖး ယိၤဟၣ် ၁း၁၂, ၁၃ တက့ၢ်. တၢ်ဂ့ၢ်တၢ်ကျိၤတဖၣ်လၢ ဘၣ်တၢ်ပၥ်ဖျါအီၤဖဲအံၤ ဘၣ်ဃးတၢ်ကဲထီၣ်ခ၇ံၥ်ဖိတဂၤအဂ့ၢ်န့ၣ် မ့ၢ်မနုၤ လဲၣ်.`

စီၤယိၤဟၣ်ကွဲးအတၢ်သးခုကစီၣ် ဒ်သိးပကနၥ်ကစၢ်ခ၇ံၥ်ဒီး ခီဖျိလၢ တၢ်စူၢ်က့ၤနၥ်က့ၤတၢ်အံၤန့ၣ်, ပကဒိးန့ၢ်ဘၣ်တၢ်မူအထူအယိၥ်လၢအမံၤန့ၣ် လီၤ (ယိၤဟၣ် ၂၀း၃၁). ဖဲယိၤဟၣ် ၁း၁၂, ၁၃ အပူၤန့ၣ်, တၢ်အကျိၤအကွၥ် ဘၣ်တၢ်ပၥ်ဖျါထီၣ်အီၤခံပတီၢ်န့ၣ်လီၤ. တၢတပတီၢ်န့ၣ်, ပဒိးန့ၢ်ဘၣ်ကစၢ်ခ၇ံၥ် လၢအမ့ၢ်တၢ်စူၢ်အီၤနၥ်အီၤအပူၤန့ၣ်လီၤ. ခံတပတီၢ်န့ၣ်, အဝဲဟ့ၣ်ၦၤတၢ်စိ တၢ်ကမီၤလၢ ကဲထီၣ်ကစၢ်ယွၤအဖိတဖၣ်, လၢအဘၣ်တၢ်ပၥ်ဖျါထီၣ်အီၤဖဲ အဆၢဖိ ၁၃ အပူၤ ဒ်အမ့ၢ်ယွၤအဖိခွါထဲတဂၤဧိၤန့ၣ်လီၤ. လၢတၢ်န့ၣ်အဃိ, မ့ၢ်ယွၤဒီးၦၤကညီအတၢ်အိၣ်ဖျါလၢတၢ်ကဲထီၣ်ခ၇ံၥ်ဖိတဂၤအဂီၢ်န့ၣ်လီၤ. ပဘၣ်အိၣ်ဒီးတၢ်ဟူးတၢ်ဂဲၤလၢတၢ်စူၢ်တၢ်နၥ်အပူၤ, ဟံးန့ၢ်အီၤဒီး အိၣ်ဖျါလၢ တၢ်ကပီၤအပူၤလီၤ, ဘၣ်ဆၣ်ကစၢ်ခ၇ံၥ်မ့ၢ်ၦၤတဂၤလၢအဒုးဟူးဒုးဂဲၤထီၣ်က့ၤ သးန့ၣ်လီၤ.

အနီၢ်နီၢ်န့ၣ်, တၢ်နၥ်ဒၣ်ဝဲန့ၣ် မ့ၢ်တၢ်ဟ့ၣ်လၢယွၤလၢအဟဲဝဲခီဖျိ တၢ်နၢ်ဟူအကလုၢ်ကထါန့ၣ်လီၤ (၇ိမ့ၤ ၁၀း၁၇). "ဒ်သိးကအိၣ်ဒီးတၢ်နၥ် အမ့ၢ်အတီလၢကစၢ်ခ၇ံၥ်အပူၤအဂီၢ်န့ၣ်, ပကဘၣ်သ့ၣ်ညါအီၤ ဒ်အမ့ၢ်ၦၤလၢ အကဲတၢ်အခၢၣ်စးလၢတၢ်ကလုၢ်ကထါအပူၤန့ၣ်လီၤ." Ellen G. White, Fundamental of Christian Education, p. 433. "သးလၢအမၤတၢ်ဒီး ဒုးကပီၤထီၣ်ၦၤကညီအသူၣ်အသးန့ၣ်, ဒုးအိၣ်ထီၣ်တၢ်နၥ်လၢယွၤအပူၤန့ၣ် လီၤ." Ellen G. White Comments, The Seventh-day Adventist Bible Commentary, vol. 7, p. 940.

ၦၤလၢအစူၢ်က့ၤနၥ်က့ၤ မ့တမ့ၢ် တူၢ်လိၥ်ဖိခွါအံၤ ဒ်အမ့ၢ်မ့းၡံအၤ တဂၤအသိးတဖၣ်န့ၣ်, ဒိးန့ၢ်ဘၣ်တၢ်မူအထူအယိၥ်န့ၣ်လီၤ. စီၤယိၤဟၣ် စံးကတိၤစ့ၢ်ကီးတၢ်တူၢ်လိၥ်တၢ်အဂ့ၢ် မ့တမ့ၢ် နၥ်တၢ်စံးတၢ်ကတိၤလၢ ကစၢ်ခ၇ံၥ်စံးကတိၤတ့ၢ်တဖၣ်အံၤန့ၣ်လီၤ (ယိၤဟၣ် ၅း၂၄, ၃၈, ၄၇). မ့ၢ်သးစီဆှံအတၢ်မၤလၢကဟဲစိၥ်န့ၢ်တၢ်ဒ်သိးကစူၢ်နၥ်တၢ်နီၢ်နီၢ်အဂီၢ်န့ၣ်လီၤ (ယိၤဟၣ် ၁၆း၇, ၈ ထိၣ်သတြီၤဒီး ၇ိမ့ၤ ၈း၁၆ တက့ၢ်).

`ဖး ၇ိမ့ၤ ၈း၁၆ တက့ၢ်. တၢ်သိၣ်လိနဲၣ်လိဘၣ်ဃးတၢ်အုၣ်က့ၤ ခီၣ်က့ၤလၢကစၢ်ခ၇ံၥ်အပူၤ လၢအဘၣ်တၢ်ထံၣ်န့ၢ်အီၤဖဲအံၤန့ၣ် မ့ၢ်မနုၤလဲၣ်.`

တၢ်စူၢ်တၢ်နၥ်, ဘၣ်ဃးလံၥ်စီဆှံအတၢ်စူၢ်တၢ်နၥ်, အိၣ်သူၣ်လီၤ အသးလၢသးစီဆှံအတၢ်မၤလၢပသူၣ်ကံၢ်သးလဲတဖၣ်အပူၤအံၤန့ၣ်, မ့ၢ်ပတၢ်စူၢ်တၢ်နၥ်အခီၣ်ထံးခီၣ်ဘိန့ၣ်လီၤ. "တၢ်စူၢ်တၢ်နၥ်န့ၣ်... မ့ၢ်တၢ်ဆိၣ်ဂ့ၤအဒိၣ်အမုၢ်တမံၤ-မဲၥ်ချံလၢအထံၣ်တၢ်, နၢ်လၢအနၢ်ဟူတၢ် န့ၣ်လီၤ." Ellen G. White, In Heavenly Places, p. 104. ၦၤကညီ အတၢ်သုးဘူးအသးဆူတၢ်နၥ်အပူၤအံၤ ပၥ်ဖျါထီၣ်လၢ ပကဘၣ်ဃုထံၣ် တၢ်အခီၣ်ထံးခီၣ်ဘိ, တၢ်နၥ်အတၢ်ဂၢၢ်တၢ်ကျၢၤ ဒီး၀ံၤကဒီးတစုန့ၣ် စူၢ်က့ၤ နၥ်က့ၤတၢ်န့ၣ်လီၤ. မ့ၢ်ဘၣ်ထိၣ်သတြီၤအီၤန့ၣ်, လံၥ်စီဆှံအတၢ်ဃုထံၣ်အံၤ ပၥ်ဖျါထီၣ်လၢတၢ်စူၢ်တၢ်နၥ် မ့ၢ်တၢ်အခီၣ်ထံးခီၣ်ဘိ, တၢ်ဟ့ၣ်လၢယွၤန့ၣ်လီၤ (အ့းဖ့းစူး ၂း၈; ၁က၇ံၣ်သူး ၁း၁၇-၂၄; ၁က၇ံၣ်သူး ၂း၁-၆). ပစးထီၣ်လၢ တၢ်စူၢ်တၢ်နၥ်အခီၣ်ထံးခီၣ်ဘိဒီး ဖဲအံၤန့ၣ် ပဒိၣ်ထီၣ်လၢတၢ်နၢ်ပၢၢ်ဒီးတၢ်ဘျုး တၢ်ဖှိၣ်အပူၤန့ၣ်လီၤ.

`ၦၤတဂၤလၢ်လၢ်မ့ၢ်သံကွၢ်နၤလၢ နတၢ်နၥ်အံၤ အိၣ်သူၣ်လီၤအသး လၢမနုၤတမံၤအဖီခိၣ်လဲၣ်န့ၣ်, မ့ၢ်နကစံးဆၢဒ်လဲၣ်.`