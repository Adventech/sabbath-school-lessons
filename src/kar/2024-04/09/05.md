---
title:  တၢ်ညိကွံၥ်တၢ်မူအခီၣ်ထံးခီၣ်ဘိ
date:   27/11/2024
---

တၢ်ပၥ်ဖျါထီၣ်တၢ်သူၣ်အုးသးအုးအါအါကလဲၥ်လၢ ကစၢ်ယွၤ အကလုၢ်ကထါအပူၤန့ၣ် အိၣ်ဝဲဖဲလံၥ်ယိၤဟၣ်အတၢ်သးခုကစီၣ်အပူၤအံၤ န့ၣ်လီၤ. "တၢ်ကပီၤန့ၣ် ကပီၤထီၣ်လၢတၢ်ခံးကျါ, ဒီးတၢ်ခံးန့ၣ် တတူၢ်လိၥ် ဘၣ်အီၤဘၣ်...(တၢ်ကပီၤ) အိၣ်ဝဲလၢဟီၣ်ခိၣ်ချၢဒီး ဟီၣ်ခိၣ်ကဲထီၣ်လၢအစု, ဒီးဟီၣ်ခိၣ်တသ့ၣ်ညါဘၣ်အီၤဘၣ်. ဟဲဆူအတၢ်ဒၣ်ဝဲ, ဒီးအၦၤဒၣ်ဝဲတတူၢ်လိၥ် ဘၣ်အီၤဘၣ်" ယိၤဟၣ် ၁း၅, ၁၀, ၁၁. "ယမ့ၢ်" အံၤ ၦၤအါအါကလဲၥ်လၢ အမ့ၢ်အၦၤဂီၢ်မုၢ်ဒၣ်ဝဲန့ၣ် တတူၢ်လိၥ်ဘၣ်အီၤဘၣ်.

စီၤပီလူးကွဲးက့ၤတၢ်လၢခံန့ၣ် ပလီၤကမၢကမၣ်အလီၢ်တအိၣ်ဘၣ်, "မၤသးဒ်န့ၣ်ဒီး ညိကွံၥ်သုတၢ်သးခူတလ့ၢ်, လၢအအိၣ်ဒီးအဘူးအလဲဒိၣ်ဒိၣ် ကလဲၥ်အံၤ, တဂ့ၤ" (ဧ့ၤဘြံၤ ၁၀း၃၅) ဒ်ပထံၣ်ဘၣ်တဘျီဘၣ်တဘျီအသိး, ၦၤဂီၢ်မုၢ်တဖၣ်တတူၢ်လိၥ်အတၢ်ကတိၤဘၣ်အဃိန့ၣ်လီၤ.

"ၦၤကညီအတၢ်ဆိကမိၣ်အကျိၤအကွၥ်လၢ ဆၢကတီၢ်ခဲအံၤန့ၣ် စးထီၣ်အသးလၢတၢ်သးဒ့ဒီန့ၣ်လီၤ. ၦၤဂီၢ်မုၢ်သ့ၣ်တဖၣ်န့ၣ် သံကွၢ်တၢ် ကိးမံၤဒဲးဒ်သိးကသ့ၣ်ညါနၢ်ပၢၢ်တၢ်မ့ၢ်တၢ်တီအဂီၢ်န့ၣ်လီၤ. လၢတၢ်အံၤအဃိ, တၢ်သံကွၢ်သံဒိးအဒိၣ်အမုၢ်အိၣ်လီၤတဲၥ်ဒီးအဝဲသ့ၣ်တူၢ်လိၥ်တၢ်သ့ၣ်ညါ နၢ်ပၢၢ်အံၤဂၢၢ်ကျၢၤ ဒ်သိးဒီးလၢၢ်လၢအတၢ်စူၢ်တၢ်နၥ်အပူၤန့ၣ်လီၤ. ၦၤတနီၤနီၤ သူကျိၤကျဲတမံၤဃီ ဒ်သိးအအံၤလၢအဘၣ်ဃးဒီးလံၥ်စီဆှံအဂ့ၢ်, သံကွၢ် တၢ်ကိးမံၤဒဲးလၢတၢ်ကူၣ်သ့, တၢ်စံၣ်စိၤတဲစိၤ, သးအတၢ်သ့ၣ်ညါ, တၢ်ကူၣ်သ့ လၢတၢ်ဆိကမိၣ်ဆိကမးတၢ်ဒီး တၢ်ကူၣ်သ့လၢအလူၤဃုခူၣ်က့ၤတၢ်လၢ အလီၤဘျၢတ့ၢ်လၢဟီၣ်လၥ်အပူၤ ဒ်သိးကနီၤဖးပဲၥ်ဖးတၢ်မ့ၢ်တၢ်တီလၢ လံၥ်စီဆှံအပူၤအဂီၢ်န့ၣ်လီၤ. တၢ်ကျိၤကွၥ်ဒ်အံၤစးထီၣ်လၢတၢ်သးဒ့ဒီအပူၤ တၢ်လၢအဘၣ်ဃးဒီးကစၢ်ယွၤအလုၢ်ကထါန့ၣ်လီၤ. ကစၢ်ခ၇ံၥ်သံကွၢ် တၢ်ဒ်အံၤ, "တုၤၦၤကညီဖိခွါဟဲလီၤဒီး, ကထံၣ်န့ၢ်တၢ်နၥ်လၢဟီၣ်ခိၣ်ချၢအံၤဧါ" လူၤကၣ် ၁၈း၈). E. Edward Zinke and Roland Hegstad, The Certainty of the Second Coming (Hagerstown, MD: Review and Herald Publishing Association, 2000), p. 96.

`ဖး ၄မိၤၡွ ၁၃း၂၃-၃၃ တက့ၢ်. ၦၤကွၢ်ဟုၣ်တၢ်ခံဂၤအတၢ် ပၥ်ဖျါထီၣ်တၢ်ဂ့ၢ်တၢ်ကျိၤလၢအဘၣ်ဃးဒီးကီၢ်ကနၤဧၣ်အဂ့ၢ်န့ၣ်တၢ်လီၤဆီ လိၥ်အသးအိၣ်မနုၤတမံၤလဲၣ်.`

ၦၤဧ့ၤဘြံၤဖိအတၢ်ဒဲးဘးဖဲအဝဲအိၣ်ဖဲကၤဒ့ၣ်ဘၢ်န့အကတီၢ်န့ၣ် မ့ၢ်တၢ်သးဒ့ဒီကစၢ်ယွၤအကလုၢ်, အတၢ်ကတိၤန့ၣ်လီၤ. ကစၢ်ယွၤမၢ အဝဲသ့ၣ်လၢကလဲၤဒီးဟံးန့ၢ်ကီၢ်အံၤန့ၣ်လီၤ. တၢ်ဆှၢလီၤၦၤကွၢ်ဟုၣ်တၢ် တဆံခံဂၤဆူကီၢ်ကနၤဧၣ်အပူၤ ဒ်သိးကလဲၤကွၢ်ဟုၣ်တၢ်လီၢ်အဂီၢ်န့ၣ်လီၤ. အဝဲသ့ၣ်ဟဲက့ၤဃုၥ်ဒီးတၢ်ပၥ်ဖျါခံမံၤန့ၣ်လီၤ. ၦၤအါဂၤဟ့ၣ်တၢ်ပၥ်ဖျါလၢ အတဂ့ၤဘၣ်တကပၤလီၤ. ၦၤသ့ၣ်တဖၣ်န့ၣ် အနီၢ်ဒိၣ်ဝဲမး, ၀့ၢ်အိၣ်ဒီး အခိၣ်ဒူကျၢၤ, တၢ်စုကဝဲၤအိၣ်လၢပတထံၣ်ဘၣ်တ့ၢ်နီတစုဘၣ်, ဒီးသုးဖိသ့ၣ် တဖၣ်န့ၣ် ဒိးန့ၢ်ဘၣ်တၢ်မၤလိဂ့ၤမးလီၤ. မ့ၢ်ဘၣ်ထိၣ်သတြီၤတၢ်န့ၣ်, ပမ့ၢ် ကုၢ်လၢကီၢ်အဲၤကူပတူၥ်အပူၤ အိၣ်ဒီးသုးအတၢ်သ့တၢ်ဘၣ်ထဲတစဲးဖိန့ၣ်လီၤ. ၦၤကွၢ်ဟုၣ်တၢ်အဂၤတဆံတတူၢ်လိၥ်တၢ်လဲၤဟံးန့ၢ်ကီၢ်အံၤ ဘၣ်ခီဖျိအတၢ် ထံၣ်လၢအအိၣ်သူၣ်လိၤအသးလၢ ၦၤကညီအတၢ်နၥ်ပၢၢ်အပူၤဃိန့ၣ်လီၤ. ၦၤကွၢ်ဟုၣ်တၢ်ခံဂၤစံးလၢ ကလဲၤအဂီၢ်လၢအအိၣ်သူၣ်လီၤအသးလၢ ကစၢ်ယွၤအတၢ်စံးတၢ်ကတိၤအစိကမီၤဒိၣ်ဒိၣ်မုၢ်မုၢ်အံၤ အဖီခိၣ်အဃိန့ၣ် လီၤ.

`ပကဟးဆှဲးမၤတၢ်ကမၣ်တမံၤဃီဒ်အံၤကသ့ဒ်လဲၣ်. တထံၣ်ဃီန့ၣ်, မ့ၢ်ပကဟးဆှဲးတၢ်ဆိကမိၣ်လၢပမၤတၢ်တမံၤမံၤန့ၣ် မ့ၢ်တၢ်လၢအဟးဂီၤ ဘၣ်ဆၣ်ပနၥ်လၢတၢ်အံၤမ့ၢ်တၢ်ဘၣ်ယွၤအသးဒီးဟးဂီၤဝဲတသ့ဘၣ်အံၤ သ့လၢကျဲဒ်လဲၣ်.`