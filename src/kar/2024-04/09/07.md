---
title:  တၢ်ဆိကမိၣ်ဆူညါအဂီၢ်
date:   29/11/2024
---

ဖး Ellen G. White, "God With Us," pp. 19-26, "Controversy," pp. 601-609, in The Desire of Ages.

"လၢအတၢ်ဆီၣ်လီၤအသးဟံးန့ၢ်ၦၤကညီအက့ၢ်အဂီၤလၢ အနီၢ်ကစၢ် ဒၣ်ဝဲအဂီၢ်န့ၣ်, ကစၢ်ခ၇ံၥ်လီၣ်ဖျါထီၣ်အသကဲၥ်ပ၀းလၢ အအိၣ်သဃီၤလိၥ် အသးဒီး မုၣ်ကီၤလံၢ်အံၤန့ၣ်လီၤ. ဘၣ်ဆၣ်ဒီး, အဝဲလဲၤဆူညါတုၤဒၣ်လဲၥ် လၢတၢ်ဆီၣ်လီၤသူၣ်ဆီၣ်လီၤသးအကျဲန့ၣ်လီၤ. "သ့ၣ်ညါလီၤသးလၢ အမ့ၢ် ၦၤကညီအဃိ, အဝဲဆီၣ်လီၤအနီၢ်ကစၢ်ဒၣ်ဝဲအသးဒီး အိၣ်ဒီးတၢ်ဒိကနၣ် တုၤအသံတစု, တုၤတၢ်သံလၢထူၣ်စုညါအလိၤစ့ၢ်ကီးန့ၣ်လီၤ" (ဖံလံးပံၤ ၂း၈). ဒ်ၦၤလုၢ်တၢ်ဒိၣ်ပၥ်ကွံၥ်အကူအသိးလၢကြပုၢ်က့ပီၤအံၤ, ဒီးကူထီၣ်သိးထီၣ် ၦၤလုၢ်တၢ်ဒိၣ်ကူသိး၀ါယိယိဖိအံၤအသိးန့ၣ်, ကစၢ်ခ၇ံၥ်ဟံးန့ၢ်ခ့ၦၤအက့ၢ် အဂီၤ, လုၢ်ထီၣ်အနီၢ်ကစၢ်အသး ဒ်အမ့ၢ်ၦၤလုၢ်တၢ်ဒိၣ်တဂၤ, ဒီးဒ်အမ့ၢ် ၦၤမၤတၢ်ကမၣ်တဂၤအသိးန့ၣ်လီၤ. "ဒီးဘၣ်တၢ်ဆဲးဖျိအီၤလၢ ပတၢ်ကမၣ် အဃိ, ဒီးဘၣ်တၢ်မၤသဘှံးအီၤလၢပတၢ်ဒဲးဘးအဃိလီၤ. တၢ်သိၣ်ဃီၣ် ဘၣ်ဃးပတၢ်ဃူတၢ်ဖိးန့ၣ် အိၣ်ဝဲလၢအလိၤ, ဒီးပကဘျါက့ၤလၢအဝဲဘၣ်တီၢ် အဃိန့ၣ်လီၤ" ယၡါယၤ ၅၃း၅.

"ကစၢ်ခ၇ံၥ်ဘၣ်တူၢ်တၢ်လၢပဘၣ်တူၢ်အလီၢ် ဒ်သိးပကဒိးန့ၢ်တၢ်လၢ အအိၣ်ဒီးအီၤန့ၣ်လီၤ. အဝဲဘၣ်တၢ်စံၣ်ညီၣ်ဃၣ်အီၤလၢ ပတၢ်ကမၣ်တဖၣ် အဃိ လၢအဝဲတဘၣ်ဃးဒီးအီၤဘၣ်, ဒ်သိးပကဘၣ်တၢ်ပၥ်တီပၥ်လိၤၦၤလၢ အတၢ်တီတၢ်လိၤအပူၤ လၢအတအိၣ်ဒီးၦၤဘၣ်န့ၣ်လီၤ. အဝဲတူၢ်ဘၣ် တၢ်သံလၢအမ့ၢ်ပတၢ်သံ, ဒ်သိးပကဒိးန့ၢ်ဘၣ်တၢ်မူလၢအမ့ၢ်အတၢ်န့ၣ်လီၤ. ပဘျါက့ၤလၢအတၢ်ပနီၣ်တဖၣ်အဃိန့ၣ်လီၤ." Ellen G. White, The Desire of Ages.