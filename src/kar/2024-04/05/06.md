---
title:  ၦၤၡၤမ၇ံဖိသ့ၣ်တဖၣ်အတၢ်အုၣ်အသး
date:   31/10/2024
---

`ဖး ယိၤဟၣ် ၄း၂၇-၂၉ တက့ၢ်. တၢ်ဆၢတဲၥ်လၢအလီၤကမၢ ကမၣ်လၢပိၥ်မုၣ်အံၤမၤဝဲန့ၣ် မ့ၢ်မနုၤလဲၣ်.`

ကစၢ်ခ၇ံၥ်အတၢ်စံးကတိၤသကိးတၢ်ဒီးပိၥ်မုၣ်အံၤ ဘၣ်တၢ်မၤ တံၥ်တၥ်အီၤလၢပျဲၢ်ဘီၣ်သ့ၣ်တဖၣ်အတၢ်ဟဲက့ၤတုၤကဒါက့ၤအံၤန့ၣ်လီၤ. အဝဲသ့ၣ်လီၤကမၢကမၣ်လၢ ကစၢ်ခ၇ံၥ်စံးကတိၤတၢ်ဒီးပိၥ်မုၣ်အံၤဘၣ်ဆၣ်, အဝဲသ့ၣ်တသံကွၢ်အီၤဘၣ်. လၢအလီၢ်န့ၣ် အဝဲသ့ၣ်ဃ့ကညးအီၤလၢ ကအီၣ်တၢ်န့ၣ်လီၤ.

လၢတဆၢကတီၢ်ဃီန့ၣ်, ပိၥ်မုၣ်အံၤ ပၥ်တ့ၢ်ကွံၥ်အထံသပၢၤ (ၦၤကညီကိးစ့ၢ်ကီးလၢထံတၢၢ်) ဒီးက့ၤဆူ၀့ၢ်ပူၤခ့ျခ့ျ ဒ်သိးကနီၤလီၤၦၤဂၤလၢ အတၢ်လဲၤခီဖျိဃုၥ်ဒီးကစၢ်ခ၇ံၥ်အဂ့ၢ်အံၤန့ၣ်လီၤ.

`ဖး ယိၤဟၣ် ၄း၃၀-၄၂ တက့ၢ်. တၢ်မၤအသးလၢ တၢ်ဘၣ် သဂၢၢ်လိၥ်အသး၀ံၤအလီၢ်ခံအံၤန့ၣ် မ့ၢ်မနုၤလဲၣ်. ဒီးမ့ၢ်အသိၣ်လိနဲၣ်လိ တၢ်မနုၤလၢအဘၣ်ဃးဒီးတၢ်သးခုကစီၣ်၇ၤလီၤသးသ့ဝဲအဂ့ၢ်ဒ်လဲၣ်.`

ဖျါလီၤဆီမးလၢ ကစၢ်ခ၇ံၥ်အတၢ်စံးကတိၤဘၣ်ဃးတၢ်ကူးဘုအဂ့ၢ် လၢကမၤတံၥ်တၥ်ၦၤဂီၢ်မုၢ်လၢ၀့ၢ်ပူၤတဖၣ်အတၢ်ဆီတလဲက့ၤသးအံၤအဂီၢ် န့ၣ်လီၤ. ဘၣ်ဆၣ်ဒီး, စီၤယိၤဟၣ်အဲၣ်ဒိးလၢပကထံၣ်ကစၢ်ခ၇ံၥ်သ့ၣ်ညါ နၢ်ပၢၢ်တၢ်မၤအသးအဂ့ၢ်အကျိၤအံၤန့ၣ်လီၤ. လၢတၢ်နီၤလီၤတၢ်မူထူယိၥ် အဂ့ၢ်ဆူ ၦၤၡၤမ၇ံမုၣ်အံၤအအိၣ်န့ၣ်, မ့ၢ်တၢ်လၢအ၇့ဒိၣ်န့ၢ်အတၢ်အီၣ်အါအါ ကလဲၥ်န့ၣ်လီၤ. ကဆှၢဃီၤသးသမူဆူတၢ်အုၣ်က့ၤခီၣ်က့ၤအပူၤအံၤန့ၣ် မ့ၢ်အတၢ်တိၥ်ပၥ်, အတၢ်ပညိၣ်ဒီးအဝဲသူတၢ်မၤအသးအံၤ ဒ်သိးကသိၣ်လိ အပျဲၢ်အဘီၣ်တဖၣ်တၢ်နီၤလီၤတၢ်သးခုကစီၣ်ဆူၦၤဂီၢ်မုၢ်အအိၣ်ကိၢ်ကိၢ် ဂီၤဂီၤအဂ့ၢ်, တုၤဒၣ်လဲၥ်ၦၤလၢအတဒ်သိးဒီးအဝဲသ့ၣ်ဘၣ်တဖၣ်အအိၣ်န့ၣ် လီၤ.

တၢ်ဆိကမိၣ်အဒိၣ်အယိၥ်လၢလံၥ်ယိၤဟၣ်အပူၤအံၤ အိၣ်အါမးန့ၣ် လီၤ. ယိၤဟၣ် ၄း၃၉-၄၂ စ့ၢ်ကီး တၢ်လၢကဘၣ်ဆိမိၣ်ထံအီၤနီၢ်နီၢ်န့ၣ် ပၥ်ဃုၥ်ဝဲဒၣ်န့ၣ်လီၤ. ၦၤၡၤမ၇ံဖိသ့ၣ်တဖၣ် စူၢ်က့ၤနၥ်က့ၤတၢ်အါအါကလဲၥ် ခီဖျိၦၤၡၤမ၇ံမုၣ်တဂၤအံၤ အုၣ်အသးလၢအမ့ၢ်, "အဝဲဒၣ်စံးဘၣ်ယၤလၢ ယမၤတ့ၢ်တၢ်တမံၤလၢ်လၢ်န့ၣ်လီၤ" ယိၤဟၣ် ၄း၃၉.

ၦၤၡၤမ၇ံဖိသ့ၣ်တဖၣ် ဃ့ကညးကစၢ်ခ၇ံၥ်လၢ ကအိၣ်ဒီးအဝဲသ့ၣ် န့ၣ်လီၤ. လၢအကတၢၢ်န့ၣ် ၦၤအါအါကလဲၥ်နၥ်ကစၢ်ခ၇ံၥ်အတၢ်စံး တၢ်ကတိၤအံၤန့ၣ်လီၤ. "ဒီးစံးဘၣ်ပိၥ်မုၣ်အအံၤနုၤအံၤ, တမ့ၢ်လၢၤဘၣ်လၢ နကလုၢ်အဃိဒီး, ပစူၢ်က့ၤနၥ်က့ၤတၢ်န့ၣ်ဘၣ်. အဂ့ၢ်ဒ်အံၤ, ပနၢ်ဟူဒၣ်ပဝဲ, ဒီးပသ့ၣ်ညါနီၢ်နီၢ်လၢၦၤအံၤမ့ၢ်ၦၤအုၣ်က့ၤခီၣ်က့ၤဟီၣ်ခိၣ်, ခ၇ံၥ်န့ၣ်လီၤ" (ယိၤဟၣ် ၄း၄၂).

`ပူအံၤ ကြၢးစံးကတိၤၦၤမနုၤတမံၤလၢ အဘၣ်ဃးဒီးတၢ်အုၣ်အသး လၢအစိကမီၤဒိၣ်လၢၦၤတဂၤမၤဝဲသ့အံၤအဂ့ၢ်န့ၣ်လဲၣ်. နမ့ၢ်ၦၤအုၣ်အသး အစိကမီၤဒိၣ်တဂၤလၢ အဘၣ်ဃးဒီးကစၢ်ခ၇ံၥ်မၤတၢ်လၢနဂီၢ်အဂ့ၢ်အကျိၤ သ့ဝဲလၢကျဲဒ်လဲၣ်.`