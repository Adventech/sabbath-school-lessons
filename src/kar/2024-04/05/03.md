---
title:  ပိၥ်မုၣ်လၢထံကမျၢထံး
date:   28/10/2024
---

ဖး ယိၤဟၣ် ၄း၇-၁၅ တက့ၢ်. ကစၢ်ခ၇ံၥ်သူတၢ်ဘၣ်သဂၢၢ်လိၥ်သး လၢကစးထီၣ်အုၣ်အသးဆူပိၥ်မုၣ်အံၤအိၣ်အဂီၢ်န့ၣ်ဒ်လဲၣ်.

"တၢ်သူၣ်ဟ့သးဟ့လၢၦၤယူဒၤဖိဒီးၦၤၡၤမ၇ံဖိအဘၢၣ်စၢၤအံၤ တြီဃၥ်ပိၥ်မုၣ်လၢကပၥ်ဖျါထီၣ်အတၢ်သူၣ်အိၣ်သးအိၣ်ဆူကစၢ်ခ၇ံၥ်အအိၣ် လီၤ, ဘၣ်ဆၣ်ဒီး တၢ်အုၣ်က့ၤခီၣ်က့ၤကစၢ်ဃုအတၢ်ပၥ်သးအနီၣ်၀ံၥ်ခံဒီး ခီဖျိယွၤအတၢ်အဲၣ်အံၤအပူၤ, အဝဲသံကွၢ်ဘၣ်မနုၤလၢတဟ့ၣ်အီၤတၢ်သးအိၣ် လၢကအီဘၣ်ထံအံၤအဂီၢ်န့ၣ်ဘၣ်လဲၣ်. တၢ်ဟ့ၣ်လီၤတၢ်သူၣ်အိၣ်သး အိၣ်အံၤ, တၢ်တတူၢ်လိၥ်အီၤဘၣ်သ့ဝဲလီၤ, ဘၣ်ဆၣ်တၢ်စူၢ်နၥ်န့ၢ်တၢ်အံၤ ဒုးအိၣ်ထီၣ်တၢ်စူၢ်နၥ်န့ၢ်တၢ်န့ၣ်လီၤ." Ellen G. White, The Desire of Ages, p. 184.

ဒ်အတၢ်ဘၣ်သဂၢၢ်လၥ်သးဒီးစီၤနံၤကဒ့မူးအသိး, ကစၢ်ခ၇ံၥ် သ့ၣ်ညါၦၤအဂၤတဖၣ်တၢ်အိၣ်လၢအသူၣ်ကံၢ်သးလဲပူၤစ့ၢ်ကီးန့ၣ်လီၤ. လၢအတၢ်စံးဆၢပိၥ်မုၣ်အတၢ်လီၤကမၢကမၣ်လၢ ၦၤယူဒၤဖိကဃ့တၢ်သူၣ်အိၣ် သးအိၣ်လၢ ၦၤၡၤမ၇ံအံၤအအိၣ်အဂီၢ်, ကစၢ်ခ၇ံၥ်လဲၤဘျၢဘျၢဆူတၢ်လၢ အအဲၣ်ဒိးစံးကတိၤဝဲန့ၣ်လီၤ. "နမ့ၢ်သ့ၣ်ညါယွၤအတၢ်ဟ့ၣ်, ဒီးၦၤလၢ အစံးဘၣ်နၤ, ဟ့ၣ်အီယၤလၢထံတက့ၢ်တဂၤန့ၣ်ဒီး, နကဃ့တ့ၢ်တၢ်လၢအီၤ, ဒီးကဟ့ၣ်တ့ၢ်နၤလၢထံမူလီၤ" (ယိၤဟၣ် ၄း၁၀).

ပိၥ်မုၣ်အတၢ်စံးဆၢအံၤ ဒ်သိးဒီးစီၤနံၤကဒ့မူးလၢအသံကွၢ်ကစၢ်ခ၇ံၥ် ဘၣ်ဃးတၢ်အိၣ်ဖျဲၣ်သီအဂ့ၢ်လၢအမ့ၢ် "တၢ်န့ၢ်တဖၣ်မၤအသးကသ့ဒ်လဲၣ်" ယိၤဟၣ် ၃း၉. ပိၥ်မုၣ်အံၤစံးဘၣ်ကစၢ်ခ၇ံၥ်, "ကစၢ်ဧၢ, နဒၢၣ်ထံန့ၣ် နတၢ် တအိၣ်ဘၣ်, ဒီးထံပူၤယိၥ်မးလီၤ. မၤသးဒ်န့ၣ်ဒီး, နအိၣ်ဒီးထံမူဒ်လဲၣ်" (ယိၤဟၣ် ၄း၁၁). လၢတၢ်ဂ့ၢ်တၢ်ကျိၤခံမံၤလၢၥ်အံၤအပူၤ, ကစၢ်ခ၇ံၥ် ဒုးနဲၣ်အဝဲသ့ၣ် (တဂၤန့ၣ်ယူဒၤသ၇ၣ်ဒိၣ်, အဂၤတဂၤန့ၣ် ၦၤၡၤမ၇ံမုၣ်လၢ အသကဲၥ်ပ၀းတလီၤတံၢ်လီၤဆဲးဘၣ်တဂၤ) ဆူနီၢ်သးအတၢ်မ့ၢ်တၢ်တီအတၢ် ဆီတလဲအပူၤ လၢအဝဲသ့ၣ်တဂၤစုၥ်စုၥ်ကဘၣ်နၢ်ဟူဒီးနၢ်ပၢၢ်ဝဲအဂီၢ်န့ၣ်လီၤ. လၢတၢ်ဂ့ၢ်တၢ်ကျိၤတမံၤလၢ်လၢ်အံၤအပူၤန့ၣ်, ကစၢ်ခ၇ံၥ်စံးကတိၤအဝဲသ့ၣ် တၢ်တမံၤဃီ, လၢအမ့ၢ်အဝဲသ့ၣ်အတၢ်လိၣ်ဘၣ်လၢကဆီတလဲကွံၥ်သးအဂီၢ် န့ၣ်လီၤ.

`ကစၢ်ခ၇ံၥ်အတၢ်ပၥ်ဖျါလၢ အအိၣ်သူၣ်လီၤအသးလၢ လံၥ်စီဆှံ အလီၢ်လံၤတကတြူၢ်အပူၤ ဘၣ်ဃးဒီးတၢ်မူအထံန့ၣ် မ့ၢ်မနုၤလဲၣ်. ယံး၇မံယၤ ၂း၁၃; စကၤ၇ယၤ ၁၄း၈.`

ထံန့ၣ်မ့ၢ်တၢ်လိၣ်တမံၤလၢသးသမူအဂီၢ်, ဒီးထံမ့ၢ်တအိၣ်ဘၣ်ဒီး ၦၤကညီသ့ၣ်တဖၣ်အိၣ်မူဝဲတသ့ဘၣ်, လၢတၢ်န့ၣ်အဃိ, ထံအံၤကဲထီၣ်စ့ၢ်ကီး တၢ်အက့ၢ်အဂီၤလၢအစိကမီၤဒိၣ်ဒီး ကြၢးဝဲဘၣ်ဝဲလၢတၢ်မူထူယိၥ်အဂီၢ်န့ၣ် လီၤ. လၢတၢ်အံၤအဃိ, ကစၢ်ခ၇ံၥ်စံးဝဲဒၣ်, "မ့မ့ၢ်ဖဲဒၣ်ၦၤလၢအအီထံလၢ ယဟ့ၣ်အီၤတဂၤဂၤန့ၣ်, တၢ်တသူလၢၤဘၣ်အသးလၢထံနီတခီၣ်ဘၣ်, မ့မ့ၢ် ထံလၢယဟ့ၣ်အီၤန့ၣ်, ကကဲထီၣ်လၢထံထီၣ်ပၢၢ်လၢအပူၤ, ဒီးကထီၣ်ဘးဆူ တၢ်မူလီၤထူလီၤယိၥ်လီၤ. ယိၤဟၣ် ၄း၁၄.

`ဖး ယိၤဟၣ် ၇း၃၇, ၃၈ တက့ၢ်. ကစၢ်ခ၇ံၥ်စံးၦၤတၢ်မနုၤတမံၤ ဖဲလံၥ်စီဆှံဆၢဖိတဖၣ်အပူၤအံၤန့ၣ်လဲၣ်. ဒီးမ့ၢ်ပဟံးန့ၢ်တၢ်မနုၤတမံၤသ့လၢ အတၢ်အၢၣ်လီၤဖဲအံၤန့ၣ်လဲၣ်.`