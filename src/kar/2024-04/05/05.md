---
title:  ကစၢ်ခ၇ံၥ်အတၢ်လီၣ်ဖျါ
date:   30/10/2024
---

`ဖး ယိၤဟၣ် ၄း၁၆-၂၄ တက့ၢ်. ကစၢ်ခ၇ံၥ်မၤမနုၤတမံၤ ဒ်သိး ကဒုးနဲၣ်ပိၥ်မုၣ်အံၤလၢအဝဲသ့ၣ်ညါအတၢ်ခူသူၣ်အဒိၣ်အယိၥ်သ့ၣ်တဖၣ် လဲၣ်ဒီး ပိၥ်မုၣ်အံၤစံးဆၢက့ၤဒ်လဲၣ်.`

တၢ်ကပီၤန့ၣ် မ့ၢ်ကွၢ်အီၤလိၤလိၤ ဒီးကဒုးအိၣ်ထီၣ်တၢ်ထံၣ်တၢ်တသ့ ဘၣ်လီၤ. ဖဲသ့ၣ်ညါလၢကစၢ်ခ၇ံၥ်မ့ၢ်၀ံတဂၤဒီး, ပိၥ်မုၣ်အံၤမၤကဒီးတၢ် ဟးဆှဲးတၢ်တစုန့ၣ်လီၤ. အဝဲသံကွၢ်ကစၢ်ခ၇ံၥ်တၢ်သံကွၢ်တထံၣ်လၢ အဘၣ်ဃးဒီးတၢ်ဘူၣ်တၢ်ဘါအတၢ်ဂံၥ်ဂူၥ်လိၥ်အသးလၢ ၦၤယူဒၤဖိဒီး ၦၤၡၤမ၇ံဖိအဘၢၣ်စၢၤ လၢအဘၣ်ဃးဒီး-၀ံအလီၢ်အလၤလၢတၢ်ဘူၣ်ထီၣ် ဘါထီၣ်တၢ်အပူၤန့ၣ်လီၤ.

လၢအတၢ်စံးဆၢအပူၤ, ကစၢ်ခ၇ံၥ်ဒုးနဲၣ်အီၤလၢ ၦၤၡၤမ၇ံဖိသ့ၣ် တဖၣ် တသ့ၣ်ညါတၢ်လၢအဝဲသ့ၣ်ဘူၣ်ထီၣ်ဘါထီၣ်အီၤအံၤန့ၣ်ဘၣ်လီၤ. အဝဲသ့ၣ်အတၢ်ဘူၣ်ထီၣ်ဘါထီၣ်န့ၣ် မ့ၢ်တၢ်မၤအါထီၣ်ယူဒၤအတၢ်ဘူၣ် တၢ်ဘါဒီး တၢ်ဘါတၢ်ဂီၤတၢ်ဖီၣ်တမံၤန့ၣ်လီၤ. ၦၤယူဒၤဖိဘူၣ်ထီၣ်ဘါထီၣ် ယွၤလၢလီၣ်ဖျါထီၣ်အနီၢ်ကစၢ်အသးသ့ဝဲတဂၤ-တၢ်အဂၤတမံၤလၢပိၥ်မုၣ် အံၤ ကဘၣ်အၢၣ်လီၤအီလီၤအသးအဂီၢ်န့ၣ်လီၤ.

တၢ်ဘူၣ်ထီၣ်ဘါထီၣ်ကစၢ်ယွၤအမ့ၢ်အတီန့ၣ်, တမ့ၢ်လၢကဘၣ်မ့ၢ် တၢ်လီၢ်ထဲတပူၤဧိၤအဂီၢ်ဘၣ်. လၢတၢ်န့ၣ်အဃိ, တၢ်စံးကတိၤသကိးတၢ် ဘၣ်ဃးဒီးတၢ်ဘူၣ်ထီၣ်ဘါထီၣ်အဂ့ၢ်အံၤ တမ့ၢ်တၢ်လၢအဘၣ်ထွဲလိၥ်အသးဒီး တၢ်စံးကတိၤအံၤန့ၣ်ဘၣ်. အဂ့ၢ်ဒ်လဲၣ်, ကစၢ်ယွၤန့ၣ် မ့ၢ်သူၣ်မ့ၢ်သး, ဒီးၦၤလၢအဘူၣ်ထီၣ်ဘါထီၣ်အီၤသ့ၣ်တဖၣ်န့ၣ် ကဘၣ်မၤဝဲတၢ်မ့ၢ်တၢ်တီဒီး လၢသူၣ်ကံၢ်သးလဲအပူၤန့ၣ်လီၤ. ပိၥ်မုၣ်အံၤ တူၢ်လိၥ်တၢ်မ့ၢ်တၢ်တီလၢ ကစၢ်ခ၇ံၥ်ဟ့ၣ်လီၤအီၤဒီး အိၣ်ကတဲၥ်ကတီၤအသးလၢ ကဟံးန့ၢ်အါထီၣ် ကဒီးဝဲဒၣ်န့ၣ်လီၤ.

`ဖး ယိၤဟၣ် ၄း၂၅, ၂၆ တက့ၢ်. ကစၢ်ခ၇ံၥ်လီၣ်ဖျါထီၣ်အသးလၢ အမ့ၢ်မတၤတဂၤလဲၣ်အံၤလၢကျဲဒ်လဲၣ်.`

လၢလံၥ်တၢ်သးခုအကစီၣ်လွံၢ်ဘ့ၣ်လၢၥ်အပူၤန့ၣ်, တၢ်ပၥ်ဖျါထီၣ် ထဲဖဲအံၤအပူၤ လၢကစၢ်ခ၇ံၥ်စံးလီၤအသးလၢ အမ့ၢ်မ့းၡံအၤအံၤအဂ့ၢ်ဖျါဖျါ တချုးလၢတၢ်ဖီၣ်န့ၢ်အီၤဒီး သမံသမိးအီၤဒံးဘၣ်န့ၣ်လီၤ. ဒီးအဝဲစံးတၢ်အံၤ တမ့ၢ်လၢၦၤဂီၢ်မုၢ်အါအါအမဲၥ်ညါဘၣ်, စံးဝဲဒၣ်လၢ ၦၤၡၤမ၇ံပိၥ်မုၣ်လၢ တၢ်တပၥ်ဖျါအမံၤဘၣ်တဂၤအအိၣ်ထဲတဂၤဧိၤ ဖဲစီၤယၤကိၥ်အကမျၢထံးအံၤ န့ၣ်လီၤ. ကစၢ်ခ၇ံၥ်သးအိၣ်သးသမူလၢအအိၣ်သယုၢ်ထဲတဂၤဧိၤလၢ အအိၣ်လီၤဆီဒီးအိၣ်သယုၢ်အံၤန့ၣ်လီၤ.

လၢတၢ်န့ၣ်အဃိ, ပိၥ်မုၣ်လၢအဘၣ်ဃးဒီးၦၤတခီဘီမုၢ်အလုၢ်အလၢ် တဂၤ, တမ့ၢ်စ့ၢ်ကီးၦၤလၢအသကဲၥ်ပ၀းဂ့ၤဒိၣ်ဒိၣ်ဘၣ်အံၤ, ကစၢ်ခ၇ံၥ် လီၣ်ဖျါထီၣ်အသးပျီပျီလၢအမ့ၢ်မတၤတဂၤလဲၣ်အဂ့ၢ်န့ၣ်လီၤ. ဒီးခီဖျိအတၢ် ပၥ်ဖျါထီၣ်လၢအဝဲသ့ၣ်ညါပိၥ်မုၣ်အံၤအတၢ်ခူသူၣ်ခံးသူအဒိၣ်အယိၥ်အံၤဒီး, အဝဲဟ့ၣ်လီၤစ့ၢ်ကီးတၢ်ဂ့ၢ်တၢ်ကျိၤလၢပိၥ်မုၣ်အံးကစူၢ်အီၤနၥ်အီၤအဂီၢ်န့ၣ် လီၤ.

`ပူအံၤစံးကတိၤၦၤဘၣ်ဃးတၢ်သးခုအကစီၣ် လိၣ်လၢကမၤဟးဂီၤကွံၥ် တၢ်အဆၢလၢၦၤကညီသ့ၣ်တဖၣ်ပၥ်လီၤဝဲန့ၣ်ကသ့ဒ်လဲၣ်.`