---
title:  စီၤနံၤကဒ့မူးအတၢ်အုၣ်အသး
date:   24/10/2024
---

`ဖး ယိၤဟၣ် ၃း၁-၂၀ တက့ၢ်. စီၤနံၤကဒ့မူးအတၢ်အုၣ်အသးအံၤ မၤစၢၤလံၥ်ယိၤဟၣ်အတၢ်သးခုကစီၣ်အဂ့ၢ်မိၢ်ၦၢ်ဆံးဒိၣ်လဲၣ်.`

စီၤနံၤကဒ့မူး မ့ၢ်သ၇ၣ်လၢအဘၣ်တၢ်ယူးယီၣ်ပၥ်ကဲအီၤလၢ အံၣ်စ၇့လးအပူၤတဂၤ ဒီးမ့ၢ်ၦၤထူးၦၤတီၤလၢၦၤယူဒၤဖိပဒိၣ်တဖၣ်အကျါ န့ၣ်လီၤ. အတၢ်အုၣ်အသးကဲထီၣ်တၢ်အ၇့ဒိၣ်တမံၤလၢ လံၥ်ယိၤဟၣ်အတၢ် သးခုကစီၣ်အပူၤ လၢတၢ်ဂ့ၢ်တၢ်ကျိၤအါအါကလဲၥ်အဂီၢ်န့ၣ်လီၤ. အဝဲ စံးကစၢ်ခ၇ံၥ်လၢအမ့ၢ် "၇ၤဘံ" ဒီးဒုးနဲၣ်တၢ်ပနီၣ်တဖၣ်လၢ ယ့ၣ်ရှူးမၤတၢ် ဒ်အမ့ၢ်တၢ်အုၣ်အသးလၢအမ့ၢ်ယွၤအတၢ်မၤအဂ့ၢ်အံၤန့ၣ်လီၤ. လၢတၢ်အံၤ အဃိ, တချုးလၢစီၤနံၤကဒ့မူးသ့ၣ်ညါတၢ်လၢ အမၤတ့ၢ်ဝဲဘၣ်ဒီး, အဝဲဟ့ၣ်လီၤ တၢ်အုၣ်အသးလၢကမၤစၢၤကစၢ်ခ၇ံၥ်အမ့းၡံအၤအတၢ်ဖံးတၢ်မၤအံၤန့ၣ်လီၤ.

စီၤနံၤကဒ့မူးထံၣ်တၢ်ပနီၣ်သ့ၣ်တဖၣ်အံၤ ဒ်အမ့ၢ်တၢ်အုၣ်အသးလၢ ကစၢ်ခ၇ံၥ်အတၢ်ကိးန့ၣ်လီၤ, ဘၣ်ဆၣ်တထံၣ်လၢအဒုးနဲၣ်ဆူကစၢ်ခ၇ံၥ် ဒ်အမ့ၢ်တၢ်မၤလၢၦဲၤ၀ံကလုၢ်ကထါတဖၣ်လၢ လံၥ်စီဆှံအလီၢ်လံၤတကတြူၢ် အပူၤ ဘၣ်ဃးဒီးမ့းၡံအၤအံၤန့ၣ်ဘၣ်. လၢတၢ်န့ၣ်အဃိ, စီၤနံၤကဒ့မူး ဟဲလၢတၢ်သးဒ့ဒီအပူၤ, တသ့ၣ်ညါလၢယ့ၣ်ရှူးအံၤ မ့ၢ်ကစၢ်ခ၇ံၥ်ဘၣ်န့ၣ်လီၤ.

`ဖး ယိၤဟၣ် ၃း၃-၂၁ တက့ၢ်. ကစၢ်ခ၇ံၥ်စံးစီၤနံၤကဒ့မူး ဒ်သိး ကဒုးနဲၣ်အီၤလၢအဝဲသ့ၣ်ညါအီၤအဂ့ၢ်န့ၣ်လၢတၢ်မနုၤတမံၤလဲၣ်.`

ကစၢ်ခ၇ံၥ်သ့ၣ်ညါၦၤကိးဂၤဒဲးအသူၣ်ကံၢ်သးလဲအပူၤန့ၣ်လီၤ. အတၢ်စံးဆၢစီၤနံၤကဒ့မူးကဖျါမးလၢ မ့ၢ်တၢ်လၢအအိၣ်ထီၣ်သတူၢ်ကလၥ် တမံၤလီၤ, ဘၣ်ဆၣ်အဝဲစံးဘၣ်ဃးတၢ်ဂ့ၢ်တၢ်ကျိၤဘျၢဘျၢအံၤန့ၣ်လီၤ. ၦၤယူဒၤဖိနၥ်ဝဲလၢ ၦၤတခီဘီမုၢ်ဖိသ့ၣ်တဖၣ် လိၣ်လၢကဘၣ်ဆီတလဲကွံၥ် အသးဘၣ်ဆၣ် ဒီးၦၤအါအါကလဲၥ်တနၢ်ပၢၢ်လၢအဝဲသ့ၣ်စ့ၢ်ကီး, ဒ်အမ့ၢ် ၦၤကလုၥ်လၢတၢ်ဃုထၢအီၤအံၤ, လိၣ်တၢ်ဆီတလဲသးအဂ့ၢ်န့ၣ်လီၤ. ကဲၦၤကလုၥ်တကလုၥ်ဂ့ၤ, မ့တမ့ၢ်ဒိၣ်ထီၣ်လၢတၢ်အိၣ်ဖှိၣ်တဖုဂ့ၤတဖုဂ့ၤ အပူၤဘၣ်ဆၣ်, မတၤတဂၤမးတအိၣ်ဖျဲၣ်ဃုၥ်ဒီးတၢ်အုၣ်က့ၤခီၣ်က့ၤန့ၣ်ဘၣ်.

မ့ၢ်က့ၤကွၢ်ကဒါက့ၤဆူစီၤအၤဘြၤဟၣ်အစိၤန့ၣ်, ၦၤယူဒၤဖိ အတၢ်န့ၢ်သါလၢလီၤလိၣ်လီၤလးအံၤ, ဟ့ၣ်လီၤအဝဲသ့ၣ်တၢ်အဘျုးအဖှိၣ်လၢ အလီၤဆီဒိၣ်မးန့ၣ်, (၇ိမ့ၤ ၃း၁၂) ပသံကွၢ်အလီၢ်တအိၣ်ဘၣ်, ဘၣ်ဆၣ်ဒီး, လၢတၢ်သ့ၣ်တဖၣ်အံၤအပူၤန့ၣ်ဒၣ်လဲၥ် တလၢၦဲၤဒံးဝဲဘၣ်န့ၣ်လီၤ. ကစၢ်ခ၇ံၥ် စံးဘၣ်စီၤနံၤကဒ့မူးတၢ်လၢတလီၤဆိကမိၣ်ဘၣ်တမံၤလၢ အမ့ၢ်သ၇ၣ်ဒီး အံၣ်စ၇့လးအခိၣ်တဂၤအံၤန့ၣ် ကဘၣ်အိၣ်ဖျဲၣ်ဒီးတစုဆူတၢ်ဖီခိၣ်အလီၢ်န့ၣ် လီၤ.

မၤကဒီးတစု, ကစၢ်ခ၇ံၥ်သဂၢၢ်စီၤနံၤကဒ့မူးလၢ အနီၢ်သးတၢ်လီၤတူၥ် လီၤကၥ်အဃိန့ၣ်လီၤ. 'နမ့ၢ်မးသ၇ၣ်လၢအံၣ်စ၇့လးအပူၤဒီး, တၢ်တဖၣ်အံၤ နတသ့ၣ်ညါဧါ' (ယိၤဟၣ် ၃း၁၀). သ၇ၣ်လၢအဒိၣ်ထီဒ်သိးနၤအံၤ တသ့ၣ်ညါ ဘၣ်န့ၣ် မ့ၢ်ကသ့ဝဲဒ်လဲၣ်. တၢ်သိၣ်က့ၤသီက့ၤအံၤ ကမ့ၢ်တၢ်လၢ မၤလီၤ ကတုၤသးတမံၤန့ၣ်မးလီၤ.

တၢ်သံကွၢ်တမံၤလၢ်လၢ်လၢ အိၣ်ဒီးစီၤနံၤကဒ့မူးလၢအဘၣ်ဃးဒီး ကစၢ်ခ၇ံၥ်န့ၣ် အိၣ်ဝဲဒၣ်လဲၥ်ဘၣ်ဆၣ်, လၢခံန့ၣ် အဝဲကဲထီၣ်ၦၤပိၥ်ကစၢ်ခ၇ံၥ် ခံတဂၤလီၤ.

`"တၢ်အိၣ်ဖျဲၣ်ကဒီးတစု" အံၤ အခီပညီမနုၤလဲၣ်ဒီး ဘၣ်မနုၤလၢ ကစၢ်ခ၇ံၥ်ပၥ်ဒိၣ်အီၤထဲန့ၣ်ညါလဲၣ်.`