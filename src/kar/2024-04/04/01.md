---
title:  ကစၢ်ခ၇ံၥ်အတၢ်အုၣ်သးဒ်အမ့ၢ်မ့းၡံအၤတဂၤအသိး
date:   19/10/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၁း၁၉-၂၃; ယၡါယၤ ၄၀း၁-၅; ယိၤဟၣ် ၁း၂၉-၃၇; ၇ိမ့ၤ ၅း၆; ယိၤဟၣ် ၁း၃၅-၃၉; ယိၤဟၣ် ၁း၄၃-၅၁; ယိၤဟၣ် ၃း၁-၂၁.

> <p>တၢ်ကလုၢ်ထူ</p>
> "ယ့ၣ်ရှူးကတိၤဆၢတၢ်ဒီးစံးဘၣ်အီၤ, ယစံးဘၣ်တဲဘၣ်နၤတီတီ လိၤလိၤ, ၦၤမ့ၢ်တအိၣ်ဖျဲၣ်ကဒီးတစုဘၣ်ဒီး, ထံၣ်ယွၤအဘီအမုၢ်တသ့ဘၣ်" (ယိၤဟၣ် ၃း၃).

ကစၢ်ခ၇ံၥ်ကတီၤလံၥ်စီဆှံတၢ်အုၣ်အသးလၢအစိကမီၤဒိၣ်လၢ ၦၤဂီၢ်မုၢ်သ့ၣ်တဖၣ်အဂီၢ် ဒ်သိးကဆီၣ်ထွဲအတၢ်စံးကတိၤလၢ အကတိၤတ့ၢ်ဝဲ ဘၣ်ဃးဒီးအနီၢ်ကစၢ်အဂ့ၢ်အကျိၤ, ပၥ်ဃုၥ်ဒီး, "ယစံးဘၣ်တဲဘၣ်သုတီတီ လိၤလိၤ, ၦၤလၢအစူၢ်က့ၤနၥ်က့ၤယၤန့ၣ်, အိၣ်ဒီးတၢ်မူအထူအယိၥ်လီၤ" ယိၤဟၣ် ၆း၄၇.

ဘၣ်ဆၣ်ဒီး ဒိၣ်န့ၢ်ဒံးအအံၤန့ၣ်, အတၢ်ဒုးကဲထီၣ်ထံလၢစပံးအထံ, တၢ်လုၢ်အီၣ်ၦၤလၢအကထိထဲလၢကိၣ်စှၤဖျၢၣ်အပူၤ, မၤဘျါက့ၤပဒိၣ်တဂၤ အဖိခွါ, ဒုးဂ့ၤထီၣ်က့ၤၦၤလၢနိၣ်အနံၤ, ဒုးထံၣ်က့ၤၦၤလၢအအိၣ်ဖျဲၣ်လီၤ တထံၣ်တၢ်ဘၣ်တဂၤအမဲၥ်, ဒုးမူထီၣ်က့ၤစီၤလါစရူးလၢတၢ်သံအပူၤတဖၣ် န့ၣ်လီၤ. ၦၤစိၥ်တၢ်သးခုကစီၣ်ဒုးသ့ၣ်ညါတၢ်မၤအသးအါအါတဖၣ်ဒီး ၦၤဂီၢ်မုၢ်-ၦၤယူဒၤဖိ, ၦၤဟ့းလ့ၣ်ဖိ, ၦၤထူးၦၤတီၤ, ၦၤဖှီၣ်ဖိယၥ်ဖိ, ၦၤပိၥ်ခွါ, ၦၤပိၥ်မုၣ်, ၦၤပၢတၢ်ဖိ, ၦၤမုၢ်ဆ့ၣ်မုၢ်ဂီၤဖိ, ၦၤသ့လံၥ်သ့လဲၢ်ဒီးၦၤတသ့ လံၥ်လဲၢ်တဖၣ်-လၢကစိၥ်တၢ်အုၣ်အသးလၢကစၢ်ခ၇ံၥ်အံၤ မ့ၢ်မတၤတဂၤ လဲၣ်အဂ့ၢ်န့ၣ်လီၤ.

စီၤယိၤဟၣ်ဒုးနဲၣ်စ့ၢ်ကီးလၢပၢ်အနီၢ်ကစၢ်ဒၣ်ဝဲအတၢ်အုၣ်အသး, ဒီးလၢလံၥ်စီဆှံအပူၤ, တၢ်ခဲလၢၥ်အံၤ ဟ့ၣ်တၢ်အုၣ်အသးလၢကစၢ်ခ၇ံၥ်အံၤ မ့ၢ်မတၤတဂၤလဲၣ်အဂ့ၢ်န့ၣ်လီၤ.

တနွံအံၤစးထီၣ်အသးလၢဘျၢတၢ်စီၤယိၤဟၣ်အတၢ်အုၣ်အသး အစိကမီၤလၢအဒိၣ်မးအံၤန့ၣ်လီၤ. တၢ်အုၣ်အသးအဂၤတဖၣ် ဖျါထီၣ်စ့ၢ်ကီး ဝဲဒၣ်န့ၣ်လီၤ. စီၤအၣ်ဒ၇့းဒီးစီၤၡံမိၣ်ပ့းတရူး, စီၤဖံလံးပူး, ဒီးစီၤနၤသန့လး ဒီးၦၤအုၣ်အသးလၢတၢ်တဆၢမုၢ်လၢ်ဘၣ်, ၦၤဖၤ၇ံၤၡဲစီၤနံၤကဒ့မူးန့ၣ်လီၤ. ဘၣ်ဆၣ်ဒီး, ၦၤအုၣ်အသးကဒီးတဂၤဆၢထၢၣ်လၢတၢ်ကဒု (လၢပျဲၢ်ဘီၣ်အကျါ ဃုၥ်ဒီးစီၤအၣ်ဒ၇့း, ဖဲ ယိၤဟၣ် ၁း၃၅, ၄၀) အပူၤန့ၣ် မ့ၢ်စီၤယိၤဟၣ်အနီၢ် ကစၢ်ဒၣ်ဝဲန့ၣ်လီၤ.