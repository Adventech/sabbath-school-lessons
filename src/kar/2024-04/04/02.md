---
title:  ဘျၢတၢ်စီၤယိၤဟၣ်အတၢ်အုၣ်အသး
date:   20/10/2024
---

ဒ်မဟါတနွံတၢ်မၤလိပၥ်ဖျါထီၣ်ဝဲအသိး, လံၥ်ယိၤဟၣ်အတၢ်သးခု ကစီၣ်စးထီၣ်အသးဒီးကစၢ်ခ၇ံၥ်, တၢ်ကလုၢ်, လၢအတၢ်အိၣ်လီၤထူလီၤယိၥ် တချုးတၢ်ဘၣ်တ့အိၣ်ထီၣ်အသးဒ်ဘၣ်န့ၣ်လီၤ. ဘၣ်ဆၣ်ဒီး, ဖဲတၢ်ကွဲးဆှၢနုၥ် ဆိတမံၤဃီအပူၤန့ၣ်, ဘျၢတၢ်စီၤယိၤဟၣ်ဖျါထီၣ်ဒ်အမ့ၢ်တၢ်အုၣ်အသးလၢ ကစၢ်ခ၇ံၥ်အဂီၢ်အသိးန့ၣ်လီၤ. ၦၤယူဒၤဖိတနီၤနီၤ ဖဲကစၢ်ခ၇ံၥ်အဆၢ ကတီၢ်န့ၣ်, မုၢ်လၢ်မ့းၡံအၤခံဂၤ, တဂၤန့ၣ် မ့ၢ်ၦၤလုၢ်တၢ်အဒိၣ်ဒီး တဂၤန့ၣ် မ့ၢ်ၦၤပၢတၢ်အစီၤပၤန့ၣ်လီၤ. စီၤယိၤဟၣ်သိၣ်လိဝဲလီၤတံၢ်လီၤဆဲးလၢ ဘျၢတၢ်စီၤယိၤဟၣ်တစံးလီၤအသးလၢ အမ့ၢ်ၦၤတဂၤလၢမ့းၡံအၤခံဂၤအံၤ အကျါတဂၤန့ၣ်ဘၣ်, ဘၣ်ဆၣ်ဒီး, လၢအလီၢ်န့ၣ်, မ့ၢ်တၢ်အုၣ်အသးလၢ မ့းၡံအၤအမ့ၢ်အတီတဂၤအံၤအဂီၢ်န့ၣ်လီၤ.

`ဖး ယိၤဟၣ် ၁း၁၉-၂၃ တက့ၢ်. ဘျၢတၢ်စီၤယိၤဟၣ်စံးကတိၤ ဖျါထီၣ်အတၢ်ဖံးတၢ်မၤအဂ့ၢ်လၢအမ့ၢ်တၢ်ဒ်လဲၣ်တကလုၥ်လဲၣ်.`

တၢ်ဘူၣ်တၢ်ဘါခိၣ်နၢ်တဖၣ် ဆှၢဃီၤၦၤလုၢ်တၢ်ဒိၣ်ဒီးၦၤလ့ၤ၀ံဖိ သ့ၣ်တဖၣ်လၢကသံကွၢ်စီၤယိၤဟၣ်လၢအမ့ၢ်မတၤတဂၤလဲၣ်အဂ့ၢ်န့ၣ်လီၤ. လၢတၢ်မုၢ်လၢ်မ့းၡံအၤဒိၣ်ဝဲအါအါဂီၢ်ဂီၢ် ဖဲကီၢ်ယူဒၤပူၤအဆၢကတီၢ်အံၤန့ၣ်, အ၇့ဒိၣ်မးလၢဘျၢတၢ်စီၤယိၤဟၣ်အံၤ ဘှီဆှဲကွံၥ်အတၢ်ဘၣ်ထွဲလိၥ်အသးဒီး တၢ်မုၢ်လၢ်တဖၣ်အံၤန့ၣ်လီၤ. အဝဲတမ့ၢ်တၢ်ကပီၤဘၣ်, ဘၣ်ဆၣ်အဝဲဒၣ် ဘၣ်တၢ်ဆှၢလီၤအီၤလၢယွၤ ဒ်သိးကစိၥ်တၢ်အုၣ်အသးဆူတၢ်ကပီၤဒီး ကတီၤပၥ်မ့းၡံအၤအတၢ်ဟဲအံၤအဂီၢ်န့ၣ်လီၤ. (ယိၤဟၣ် ၁း၆-၈). လၢတၢ်န့ၣ်အဃိ, အဝဲစံးဆၢက့ၤအဝဲသ့ၣ်ဖျါဖျါဒ်အမၤဝဲသ့အသိးလၢအမ့ၢ်, "ယတမ့ၢ်ကစၢ်ခ၇ံၥ်ဘၣ်" န့ၣ်လီၤ (ယိၤဟၣ် ၁း၂၀).

စီၤယိၤဟၣ်ဒိးဘျၢတၢ်လၢထံစ့ၢ်ကီး, ဘၣ်ဆၣ်, ကစၢ်ခ၇ံၥ်ကဘၣ် ဒိးဘျၢအသးလၢသးစီဆှံန့ၣ်လီၤ (ယိၤဟၣ် ၁း၂၆, ၃၃). စီၤယိၤဟၣ် မးတကြၢးလၢအဃ့ၣ်လီၤကစၢ်ခ၇ံၥ်အခီၣ်ဖံးပျံၤဒၣ်လဲၥ်ဘၣ်န့ၣ်လီၤ. ယိၤဟၣ် ၁း၂၇. ကစၢ်ခ၇ံၥ်န့ၣ် ဘၣ်တၢ်ပၥ်အီၤလၢစီၤယိၤဟၣ်အမဲၥ်ညါလီၤ, အဂ့ၢ်ဒ်လဲၣ် အဝဲအိၣ်ဆိလၢစီၤယိၤဟၣ်အမဲၥ်ညါန့ၣ်လီၤ. ယိၤဟၣ် ၁း၃၀. ကစၢ်ခ၇ံၥ်န့ၣ် မ့ၢ်ယွၤအဖိခွါန့ၣ်လီၤ, ဒီးစီၤယိၤဟၣ်မ့ၢ်ၦၤလၢအဒုးနဲၣ်တၢ်ဆူ ကစၢ်ခ၇ံၥ်အအိၣ်တဂၤလီၤ. ယိၤဟၣ် ၁း၃၄.

`ဖး ယၡါယၤ ၄၀း၁-၅ ဒီး ယိၤဟၣ် ၁း၂၃ တက့ၢ်. စီၤယိၤဟၣ်သူ လံၥ်စီဆှံအဆၢသ့ၣ်တဖၣ်အံၤဒ်လဲၣ်.`

ဆၢကတီၢ်ဖဲကျဲတဂ့ၤဒီးအိၣ်ၦဲၤထဲလၢၥ်ဧိၤလ့ဧိၤအခါန့ၣ်, ခ့ၦၤသ့ၣ် တဖၣ်န့ၣ် ဘၣ်တၢ်ဆှၢဃီၤအီၤဆူစီၤပၤအမဲၥ်ညါ ဒ်သိးကမၤဘခ့ျထီၣ်ကျဲကျိၤ အမဲၥ်ဖံးခိၣ်ဒီးထုးထီၣ်ကွံၥ်တၢ်ခိၣ်စူကနၣ်အ့ၣ်တဖၣ်လၢ ကမၤဂ့ၤထီၣ် စီၤပၤအကျဲအဂီၢ်န့ၣ်လီၤ. လၢတၢ်န့ၣ်အဃိ, လၢတၢ်မၤလၢၦဲၤ၀ံအကလုၢ် ကထါတဖၣ်အဂီၢ်, စီၤယိၤဟၣ်ဟဲဒ်သိးကကတီၤၦၤအံၣ်စ၇့လးဖိသ့ၣ်တဖၣ် အသးလၢ ကစၢ်ခ၇ံၥ်အဂီၢ်န့ၣ်လီၤ.

`ဒ်ပမ့ၢ်ၦၤမုၢ်နွံနံၤဖိသ့ၣ်တဖၣ်အသိး, တၢ်လၢပကြၢးမၤတမံၤဃီ ဒ်သိးဒီးစီၤယိၤဟၣ်မၤတ့ၢ်ဝဲန့ၣ် မ့ၢ်မနုၤလဲၣ်. တၢ်လၢအဒ်သိးလိၥ်အသး တဖၣ်န့ၣ် မ့ၢ်မနုၤလဲၣ်.`