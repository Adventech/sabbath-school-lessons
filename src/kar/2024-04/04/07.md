---
title:  တၢ်ဆိကမိၣ်ဆူညါအဂီၢ်
date:   25/10/2024
---

ဖး Ellen G. White, "Nicodemus," pp. 167-177, in The Desire of Ages.

စီၤနံၤကဒ့မူးဃုကစၢ်ယွၤကလုၢ်ကထါလၢကျဲအသီတဘိ, တမ့ၢ် တၢ်စံးကတိၤတၢ်ဘျၢအဂ့ၢ်ဘၣ်, ဘၣ်ဆၣ်ဒ်သိးကဒိးန့ၢ်ဘၣ်သးအတၢ်အိၣ်မူ အဂီၢ်န့ၣ်လီၤ. တုၤမ့ၢ်အဝဲဟ့ၣ်လီၤအသးလၢ သးစီဆှံအတၢ်ပၢတၢ်ဆှၢအီၤ အပူၤ ဒီးအဝဲစးထီၣ်ထံၣ်ဘၣ်မူခိၣ်ဘီမုၢ်န့ၣ်လီၤ.

"ပဒိးန့ၢ်ဘၣ်ယွၤအတၢ်ဘျုးတၢ်ဖှိၣ်ခီဖျိတၢ်စူၢ်တၢ်နၥ်လီၤ. ဘၣ်ဆၣ် တၢ်နၥ်အံၤ တမ့ၢ်ပတၢ်အုၣ်က့ၤခီၣ်က့ၤအကစၢ်ဘၣ်. ဒိးန့ၢ်ဘၣ်တၢ်တသ့ နီတမံၤဘၣ်. မ့ၢ်ပစုလၢပကဘၣ်ဖီၣ်ဃၥ်ကစၢ်ခ၇ံၥ်ဒီး သူတၢ်လၢအဟ့ၣ်ၦၤ အံၤလၢတၢ်ဘၣ်ဘျီးဘၣ်ဒါအပူၤ, တၢ်မၤဘျါက့ၤတၢ်ဒဲးဘးတၢ်ဆါအဂီၢ်, တၢ်သ့ၣ်နီၣ်ပီၢ်ယၢ်လီၤက့ၤသးဟဲလၢကစၢ်ခ၇ံၥ်အအိၣ် ဒ်တၢ်ပျၢ်တၢ်ကမၣ် အမ့ၢ်အတီအသိးန့ၣ်လီၤ.

မ့မ့ၢ်ဒ်န့ၣ်ဒီး, ပကဒိးန့ၢ်ဘၣ်တၢ်အုၣ်က့ၤခီၣ်က့ၤလၢကျဲဒ်လဲၣ်. ဒ်စီၤမိၤၡွယူၥ်ထီၣ်ဂုၢ်လၢၦၢ်မုၢ်ကနၢပူၤအသိး, ၦၤကညီအဖိခွါအံၤ ဘၣ်တၢ်ယူၥ်ထီၣ်အီၤဒီး ၦၤလၢအဘၣ်တၢ်လံၣ်တၢ်လီအီၤကိးဂၤဒဲးဒီး တၢ်အ့ၣ်အီၤလၢဂုၢ်အံၤ ကွၢ်ဃီၤဒီးကမူဝဲဒၣ်န့ၣ်လီၤ. "ကွၢ်ကွၢ်, ယွၤအသိဖိ လၢအစိၥ်ထီၣ်ကွံၥ်ၦၤဟီၣ်ခိၣ်ဖိအတၢ်ဒဲးဘးလီၤ" ယိၤဟၣ် ၁း၂၉. တၢ်ကပီၤ လၢအကပီၤထီၣ်ဖဲထူၣ်စုညါအလိၤန့ၣ် လီၣ်ဖျါထီၣ်ကစၢ်ယွၤအတၢ်အဲၣ် တၢ်ကွံန့ၣ်လီၤ. အတၢ်အဲၣ်န့ၣ် ထုးဃီၤၦၤဆူအနီၢ်ကစၢ်ဒၣ်ဝဲအအိၣ်န့ၣ်လီၤ. ပမ့ၢ်တဂ့ၢ်လိၥ်တၢ်ကိးဃီၤအံၤဘၣ်ဒီး, ပကဘၣ်တၢ်ဆှၢၦၤဆူထူၣ်စုညါ အခီၣ်ထံး ခီဖျိတၢ်ဒဲးဘးလၢအလုၢ်ထီၣ်တၢ်အုၣ်က့ၤခီၣ်က့ၤကစၢ်လၢ ထူၣ်စုညါ အလိၤအံၤန့ၣ်လီၤ. တုၤနုၤတစု ခီဖျိတၢ်စူၢ်တၢ်နၥ်ဒီး, ယွၤအသးစီဆှံ ကဟ့ၣ်လီၤၦၤသူၣ်အသီသးအသီန့ၣ်လီၤ. တၢ်ဆိကမိၣ်ဒီးတၢ်သူၣ်လီသးကွံ သ့ၣ်တဖၣ် ဒုးအိၣ်ထီၣ်တၢ်ဒိကနၣ်ကစၢ်ခ၇ံၥ်အတၢ်ဘၣ်အသးန့ၣ်လီၤ. တၢ်ပၥ်သူၣ်ပၥ်သးဒီး သူၣ်ကံၢ်သးလဲန့ၣ်, အိၣ်ထီၣ်ဝဲလၢအသီလၢယွၤအက့ၢ် အဂီၤပူၤ လၢအမၤတၢ်လၢပပူၤအံၤ ဟံးန့ၢ်ၦၤလၢအနီၢ်ကစၢ်ဒၣ်ဝဲန့ၣ်လီၤ. ၀ံၤကဒီးတစု, ကစၢ်ယွၤအတၢ်မၤလိၥ်လၢအဘၣ်တၢ်ကွဲးအီၤလၢပသူၣ်ကံၢ် သးလဲအပူၤအံၤ, ပစံးကတိၤသ့လၢ, "ယသးအိၣ်မၤနတၢ်ဘၣ်အသးလီၤ ကစၢ်ဧၢန့ၣ်လီၤ." Ellen G. White, The Desire of Ages, pp. 175, 176.