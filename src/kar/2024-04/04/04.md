---
title:  စီၤယိၤဟၣ်အပျဲၢ်အဘီၣ်ခံဂၤ
date:   22/10/2024
---

ဘျၢတၢ်စီၤယိၤဟၣ်အပျဲၢ်အဘီၣ်ခံဂၤ ဆၢထၢၣ်ဃုၥ်ဒီးအီၤ ဖဲကစၢ် ခ၇ံၥ်လဲၤခီဂၥ်လၢအဝဲသ့ၣ်ကပၤအကတီၢ်န့ၣ်လီၤ. စီၤယိၤဟၣ်ဘိးဘၣ် သ့ၣ်ညါလီၤလၢ, "ကွၢ်ကွၢ်, ယွၤအသိဖိလီၤ" (ယိၤဟၣ် ၁း၃၆). အပျဲၢ်ခံဂၤ အံၤ ဒိကနၣ်တ့ၢ်စီၤယိၤဟၣ်အတၢ်ကစီၣ်ဘၣ်ဃးဒီးကစၢ်ခ၇ံၥ်အဂ့ၢ်, ၦၤလၢ ကမၤလၢၦဲၤလံၥ်စီဆှံအလီၢ်လံၤတကတြူၢ်၀ံအကလုၢ်ကထါတဖၣ် ဘၣ်ဃးဒီး မ့းၡံအၤအတၢ်ဟဲန့ၣ်လီၤ. ပျဲၢ်ဘီၣ်အံၤ ပၥ်တ့ၢ်ကွံၥ်စီၤယိၤဟၣ်ဒီး ပိၥ်ထီၣ် ကစၢ်ခ၇ံၥ်အခံ, သ့ၣ်ညါလၢကစၢ်ခ၇ံၥ်အံၤ ဒိၣ်န့ၢ်ဘျၢတၢ်စီၤယိၤဟၣ်ဒီး အဝဲမ့ၢ်ၦၤတဂၤလၢမၤလၢထီၣ်ၦဲၤထီၣ်စီၤယိၤဟၣ်အတၢ်ကစီၣ်အဃိန့ၣ်လီၤ.

`ဖး ယိၤဟၣ် ၁း၃၅-၃၉ တက့ၢ်. ပျဲၢ်ဘီၣ်ခံဂၤအံၤ, တုၤမ့ၢ် အနၢ်ဟူဘျၢတၢ်စီၤယိၤဟၣ်အတၢ်အုၣ်အသးဘၣ်ဃးကစၢ်ခ၇ံၥ်အဂ့ၢ်ဒီး, အဝဲမၤတၢ်မနုၤတမံၤလဲၣ်.`

မ့ၢ်လၢပျဲၢ်ဘီၣ်အံၤအဲၣ်ဒိးအိၣ်ဒီးကစၢ်ခ၇ံၥ်အဃိ, အဝဲသ့ၣ်သူမုၢ်နံၤ အတၢ်ဆၢကတီၢ်ဃုၥ်ဒီးအီၤန့ၣ်လီၤ. တၢ်လီၤလးဒီးတၢ်လဲၤခီဖျိလၢ အဝဲသ့ၣ် ဒိးန့ၢ်ဘၣ်ဝဲဖဲအဆၢကတီၢ်အံၤန့ၣ် မ့ၢ်မတၤကသ့ၣ်ညါတဂၤလဲၣ်.

တၢ်လၢအဝဲသ့ၣ်ဒိးန့ၢ်ဘၣ်န့ၣ် ကမ့ၢ်တၢ်အဒိၣ်အမုၢ်သ့ၣ်တဖၣ်လီၤ, အဂ့ၢ်ဒ်လဲၣ်, လၢအပူၤကွံၥ်အဆၢကတီၢ်န့ၣ်, အဝဲသ့ၣ်အဲၣ်ဒိးနီၤလီၤအတၢ် လဲၤခီဖျိဃုၥ်ဒီးၦၤသ့ၣ်တဖၣ်န့ၣ်လီၤ. စီၤအၣ်ဒ၇့း, ပျဲၢ်ဘီၣ်ခံဂၤအကျါ, ဃုထံၣ်အဒီပုၢ်ဝဲၢ်စီၤပ့းတရူးတဘျီဃီဒီးစံးဝဲဒၣ်, "ပထံၣ်န့ၢ်လံမ့းၡံအၤလံ" ယိၤဟၣ် ၁း၄၁. (အခီပညီမ့ၢ်ခ၇ံၥ်လီၤ). ဖဲစီၤအၣ်ဒ၇့းဟဲကိးအဒီပုၢ်ဝဲၢ်ဆူ ခ၇ံၥ်အိၣ်အကတီၢ်န့ၣ်, ကစၢ်ပၥ်ဖျါထီၣ်ဝဲတဘျီဃီလၢအသ့ၣ်ညါအီၤဒီး စံးဝဲဒၣ်, "နဲဒၣ်အံၤ နမ့ၢ်စီၤယိၤနါအဖိခွါစီၤၡံမိၣ်လီၤ. တၢ်ကကိးက့ၤနၤလၢ စီၤက့ၤဖးလီၤ" (အခီပညီမ့ၢ်လၢၢ်လီၤ) ယိၤဟၣ် ၁း၄၂. ကစၢ်ခ၇ံၥ်သ့ၣ်ညါ ဒီးနၢ်ပၢၢ်စီၤပ့းတရူးန့ၣ်လီၤ. လံၥ်ယိၤဟၣ်အတၢ်သးခုကစီၣ်အကံၢ်အလဲန့ၣ် မ့ၢ်ဝဲတၢ်ဂ့ၢ်တၢ်ကျိၤလၢ ကစၢ်ခ၇ံၥ်န့ၣ် သ့ၣ်ညါၦၤတဂၤစုၥ်စုၥ်အဂ့ၢ်န့ၣ်လီၤ. (ကွၢ်တၢ်အဒိဖဲ ယိၤဟၣ် ၂း၂၄, ၂၅).

"စီၤယိၤဟၣ်ဒီးစီၤအၣ်ဒ၇့း မ့ၢ်အိၣ်ဒီးၦၤလုၢ်တၢ်ဒိၣ်ဒီး ၦၤပၢတၢ် ခိၣ်နၢ်တဖၣ်အသးလၢတစူၢ်တနၥ်တၢ်တဖၣ်ဘၣ်ဒီး, တၢ်တထံၣ်န့ၢ်အဝဲသ့ၣ် လၢၦၤမၤလိတၢ်တဖၣ်လၢကစၢ်ခ၇ံၥ်အခီၣ်ထံးမဲၥ်ညါအံၤန့ၣ်ဘၣ်. အဝဲသ့ၣ် ကဟဲဆူအအိၣ် ဒ်အမ့ၢ်ၦၤလၢအစံးကတိၤအၢအီၤတဖၣ်အသိး, ကစံၣ်ညီၣ် အတၢ်စံးတၢ်ကတိၤတဖၣ်န့ၣ်လီၤ...ဘၣ်ဆၣ်ဒီး, ပျဲၢ်ဘီၣ်လၢအဆိတဖၣ်အံၤ တမ့ၢ်ၦၤဒ်န့ၣ်သ့ၣ်တဖၣ်ဘၣ်. အဝဲသ့ၣ်စံးဆၢက့ၤသးစီဆှံအတၢ်ကိးလၢ ဘျၢတၢ်စီၤယိၤဟၣ်အတၢ်စံၣ်တဲၤတဲလီၤအပူၤအံၤန့ၣ်လီၤ. အဆၢကတီၢ် ခဲအံၤန့ၣ်, အဝဲသ့ၣ်, သ့ၣ်ညါမူခိၣ်သ၇ၣ်အကလုၢ်လံ...ယွၤအတၢ်ကပီၤ လီၤဘၣ်လၢလံၥ်စီဆှံအလီၢ်လံၤတကတြူၢ်အတၢ်သိၣ်လိနဲၣ်လိအံၤန့ၣ်လံလီၤ. တၢ်မ့ၢ်တၢ်တီလၢကိးကပၤဒဲးအပူၤအံၤ အိၣ်ဖျါထီၣ်လၢတၢ်ကပီၤသီအပူၤအံၤ န့ၣ်လီၤ." Ellen G. White, The Desire of Ages, p. 139.

လံၥ်ယိၤဟၣ်အတၢ်သးခုကစီၣ်ခဲလၢၥ်အတၢ်စံးကတိၤဒိၣ်အဂ့ၢ်န့ၣ် မ့ၢ်ဒ်သိးကဒုးသ့ၣ်ညါဘၣ်ဃးကစၢ်ခ၇ံၥ်အဂ့ၢ်အကျိၤလၢ အဝဲမ့ၢ်မတၤတဂၤ လဲၣ်လၢ တၢ်သးခုကစီၣ်အံၤကဘၣ်တၢ်၇ၤလီၤအီၤဆူဟီၣ်ခိၣ်ချၢအဂီၢ်န့ၣ်လီၤ.

`ကစၢ်ခ၇ံၥ်ဒီးနတၢ်နၥ်ကစၢ်ခ၇ံၥ်န့ၣ် ဆီတလဲက့ၤနတၢ်အိၣ်မူလၢ ကျဲဒ်လဲၣ်. တၢ်ဆီတလဲအဂၤတဖၣ်လၢ နအဲၣ်ဒိးထံၣ်လၢကမၤအသးန့ၣ် မ့ၢ်မနုၤလဲၣ်.`