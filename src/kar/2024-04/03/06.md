---
title:  တၢ်ဂ့ၢ်မိၢ်ၦၢ်တဖၣ်အိၣ်ဖျါထီၣ်က့ၤ-တၢ်လၤတၢ်ကပီၤ
date:   17/10/2024
---

`ဖး ယိၤဟၣ် ၁၇း၁-၅ တက့ၢ်. "ပၢ်ဧၢ, တၢ်အနၣ်၇ံၣ်ဘၣ်လံ, မၤလၤမၤကပီၤနဖိခွါ, ဒ်သိးနဖိခွါကမၤလၤမၤကပီၤနၤတက့ၢ်." ဖဲအစံး တၢ်ကတိၤအဆၢကတီၢ်အံၤန့ၣ်, ကစၢ်ခ၇ံၥ်ပၥ်အခီပညီဒ်လဲၣ်.`

မဟါအတၢ်မၤန့ၣ် ကွၢ်ထံဆိကမိၣ်လၢဟီၣ်ခိၣ်, ၦၤကညီအတၢ်ဂ့ၢ် တၢ်ကျိၤ ဖဲစီၤယိၤဟၣ်အတၢ်သးခုကစီၣ်ဃုၥ်ဒီးၦၤဂီၢ်မုၢ်အတၢ်ဘၣ်ဂံၥ်ဂူၥ် လိၥ်အသးလၢ အဘၣ်ဃးဒီးကစၢ်ခ၇ံၥ်အံၤ မ့ၢ်မတၤတဂၤလဲၣ်ဒီး မ့ၢ်အမၤ မနုၤလဲၣ်အဂ့ၢ်န့ၣ်လီၤ. တနံၤညါအံၤအတၢ်မၤလိန့ၣ်, ကွၢ်ထံဆိကမိၣ်လၢ ယွၤအဂ့ၢ်အကျိၤ, မူခိၣ်အတၢ်ဃဲၤပူတကပၤလၢ အဘၣ်တၢ်ထံၣ်န့ၢ်အီၤ ဖဲလံၥ်ယိၤဟၣ်အပူၤစ့ၢ်ကီးန့ၣ်လီၤ.

တၢ်ကတိၤဆှၢနုၥ်စးထီၣ်အသးလၢ မူခိၣ်အတၢ်ဃဲၤပူၤအဂ့ၢ်အကျိၤ န့ၣ်လီၤ. ကစၢ်ခ၇ံၥ်ဘၣ်တၢ်ပၥ်ဖျါထီၣ်အီၤလၢ အမ့ၢ်ယွၤအဖိခွါ, တၢ်ဘၣ်တ့ အကစၢ်န့ၣ်လီၤ. မၤကဒီးတစု, တၢ်တမံၤလၢ်လၢ်လၢတအိၣ်ထီၣ်ဒ်ဘၣ်လၢ အပူၤကွံၥ်န့ၣ်, အိၣ်ထီၣ်ဝဲဒၣ်ခီဖျိကစၢ်ခ၇ံၥ်န့ၣ်လီၤ. "ကယဲၢ်တၢ်ခဲလၢၥ် ခဲဆ့အံၤ ကဲထီၣ်ဝဲလၢအစုပူၤ, ဒီးတၢ်လၢအကဲထီၣ်ဝဲန့ၣ်, တကဲထီၣ်ဘၣ်လၢ အစုပူၤဒီး, တအိၣ်ဘၣ်နီတမံၤဘၣ်" ယိၤဟၣ် ၁း၃. ဘၣ်ဆၣ်ဒီး, ဆဲးပၥ်ဖျါ ထီၣ်ဝဲလၢ တၢ်လၤကပီၤလၢအဝဲကဲထီၣ်ၦၤကညီအက့ၢ်အဂီၤ, တၢ်ညၣ်အံၤ န့ၣ်လီၤ. ယိၤဟၣ် ၁း၁၄. စီၤယိၤဟၣ်သူတၢ်ကတိၤလၢအမ့ၢ် တၢ်လၤ တၢ်ကပီၤ (တၢ်ကပီၤ, တၢ်ကြပုၢ်က့ပီၤ, တၢ်မံၤလၤသၣ်ကပီၤ, တၢ်မံၤဂ့ၤ သၣ်ဂ့ၤ) ဒီးမၤလၤမၤကပီၤ (စံးထီၣ်ပတြၢၤ, မၤလၤမၤကပီၤ, ပၥ်ဒိၣ်ပၥ်ထီ) စံးကတိၤတၢ်ဘၣ်ဃးတၢ်ဒိးန့ၢ်ဘၣ်တၢ်လၤတၢ်ကပီၤလၢ ၦၤကညီဒီး ဒိးန့ၢ် ဘၣ်တၢ်လၤတၢ်ကပီၤလၢကစၢ်ယွၤအအိၣ်ခံမံၤလၢၥ်အဂ့ၢ်န့ၣ်လီၤ.

ဖဲယိၤဟၣ်အပူၤန့ၣ်, တၢ်နၢ်ပၢၢ်လၢအမ့ၢ်တၢ်မၤလၤမၤကပီၤ ကစၢ်ခ၇ံၥ်န့ၣ် ဘၣ်ထွဲလိၥ်အသးဒီး တၢ်သ့ၣ်ညါအနၣ်၇ံၣ်ဆၢကတီၢ်, တၢ်လၢ အမ့ၢ်အတၢ်သံအဂ့ၢ် (ထိၣ်သတြီၤဃုၥ်ဒီး ယိၤဟၣ် ၂း၄; ယိၤဟၣ် ၇း၃၀း ယိၤဟၣ် ၈း၂၀း ယိၤဟၣ် ၁၂း၂၃-၂၇; ယိၤဟၣ် ၁၃း၁; ယိၤဟၣ် ၁၆း၃၂; ယိၤဟၣ် ၁၇း၁) ထူၣ်စုညါန့ၣ် မ့ၢ်ကစၢ်ခ၇ံၥ်အတၢ်လၤတၢ်ကပီၤအနၣ်၇ံၣ် န့ၣ်လီၤ.

တၢ်ဆိကမိၣ်ဆိကမးအံၤ ထီဒါလိၥ်အသးမးန့ၣ်လီၤ. အဂ့ၢ်ဒ်လဲၣ် တၢ်ပျၤထီၣ်လၢထူၣ်စုညါအလိၤအံၤန့ၣ် မ့ၢ်တၢ်လၢအလီၤမဲၥ်ဆှးဒိၣ်ကတၢၢ် ဒီးမ့ၢ်တၢ်လၢအမၤဆံးလီၤဆှၤလီၤတၢ်အလၤကပီၤအဒိၣ်ကတၢၢ်တမံၤလၢ ၇ိမ့ၤလၢပျၢၤအတၢ်ပၢတၢ်ြပးအတၢ်စံၣ်ညီၣ်အကျါန့ၣ်လီၤ. တၢ်လၢကဘၣ် ထိၣ်သတြီၤအီၤလၢတလီၤနၥ်ဘၣ်အပူၤန့ၣ်, ကစၢ်ယွၤလၢထူၣ်စုညါအလိၤအံၤ ပၥ်ဖျါထီၣ်တၢ်ဘျးစဲလိၥ်အသးလၢ ၦၤကညီဒီးကစၢ်ယွၤအတၢ်ဃဲၤပူအံၤ အဂ့ၢ်န့ၣ်လီၤ.

လၢၦၤကညီအပတီၢ်န့ၣ်, ကစၢ်ခ၇ံၥ်သံလၢတၢ်သူၣ်ကိၢ်အူသးကိၢ်အူ အပူၤ, ၦၤမၤတၢ်ကမၣ်လၢအဘၣ်တၢ်သးဟ့အီၤလၢအဂံၢ်စၢ်ဘါစၢ်တဂၤ ကိးထီၣ်ဝဲလၢ, "ယကစၢ်ဧၢ, ယကစၢ်ဧၢ, ဘၣ်မနုၤလၢနလဲၤသဒၣ်ယၤလဲၣ်. ၦၤကညီအတၢ်ဒုးအိၣ်ထီၣ်, ထူၣ်စုညါလၢအခံးသူအံၤ ဘၣ်တၢ်ကွဲးအဂ့ၢ် လီၤဆီဒၣ်တၢ်ဖဲ မးသဲ, ဒီးမၢ်ကူးအပူၤန့ၣ်လီၤ" (မးသဲ ၂၇း၄၆; မၢ်ကူး ၁၅း၃၄).

ဘၣ်ဆၣ်ဒီး ထူၣ်စုညါအတၢ်လၤတၢ်ကပီၤတကပၤန့ၣ် ဘၣ်တၢ်ပၥ်ဖျါထီၣ်အီၤ ဖဲလူၤကၣ်ဒီးယိၤဟၣ်အပူၤန့ၣ်လီၤ. (လူၤကၣ် ၂၃း၃၂-၄၇; ယိၤဟၣ် ၁၉း၂၅-၃၀). မ့ၢ်တၢ်အုၣ်က့ၤခီၣ်က့ၤအလီၢ်, တၢ်သးကညီၤ အလီၢ်ဒီး တၢ်လီၢ်ဖဲယွၤအဖိခွါဟ့ၣ်လီၤအနီၢ်ကစၢ်ဒၣ်ဝဲအသးဆူအပၢ်အအိၣ် န့ၣ်လီၤ.

မ့ၢ်တၢ်လၢအခီပညီအိၣ်တမံၤမးလဲၣ်. ကစၢ်ယွၤအတၢ်လၤ တၢ်ကပီၤလၢအဒိၣ်ကတၢၢ်န့ၣ် လီၣ်ဖျါထီၣ်အသးလၢအတၢ်မဲၥ်ဆှးအဒိၣ် ကတၢၢ်အပူၤ-စိၥ်ဟီၣ်ခိၣ်အတၢ်ဒဲးဘးလၢအနီၢ်ကစၢ်ဒၣ်ဝဲန့ၣ်လီၤ.

`ဆိကမိၣ်ထီၣ်တၢ်အခီပညီလၢကဘၣ်ဒိးန့ၢ်ဘၣ်တၢ်မၤဆူၣ်မၤစိး တၢ်အံၤအဂ့ၢ် ကစၢ်ယွၤအနီၢ်ကစၢ်ဒၣ်ဝဲလၢထူၣ်စုညါအလိၤ ဒ်သိးကမၤ ပူၤဖျဲးက့ၤၦၤလၢတၢ်ဒဲးဘးအပူၤအံၤန့ၣ်တက့ၢ်. မ့ၢ်အစံးၦၤဘၣ်ဃး တၢ်ဒဲးဘးအဂ့ၢ်အကျိၤအံၤအၢဝဲသီဝဲနီၢ်နီၢ်ထဲလဲၣ်.`