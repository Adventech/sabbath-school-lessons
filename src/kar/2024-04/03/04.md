---
title:  တၢ်နၢ်ဟူ မ့တမ့ၢ် တၢ်တနၢ်ဟူတၢ်ကလုၢ်အံၤဘၣ်
date:   15/10/2024
---

`ဖး ယိၤဟၣ် ၁း၉-၁၃ တက့ၢ်. တၢ်မ့ၢ်တၢ်တီအဒိၣ်အမုၢ်လၢ စီၤယိၤဟၣ်ပၥ်ဖျါထီၣ်ဖဲအံၤ ဘၣ်ဃးၦၤဂီၢ်မုၢ်သ့ၣ်တဖၣ်စံးဆၢက့ၤကစၢ်ခ၇ံၥ် အဂ့ၢ်န့ၣ် မ့ၢ်မနုၤလဲၣ်.`

တၢ်ကတိၤဆှၢနုၥ်, ယိၤဟၣ် ၁း၁-၁၈ အံၤ တပၥ်ဖျါထီၣ်ထဲလၢ ကစၢ်ခ၇ံၥ်အံၤ မ့ၢ်တၢ်ကလုၢ် (တၢ်ပနီၣ်တဖၣ်) အဂ့ၢ်ဘၣ်, မ့မ့ၢ်တခီ ပၥ်ဖျါထီၣ်စ့ၢ်ကီးၦၤဂီၢ်မုၢ်လၢဟီၣ်ခိၣ်ချၢအံၤ ဘၣ်ထွဲဒီးအီၤလၢကျဲဒ်လဲၣ် အဂ့ၢ်အကျိၤန့ၣ်လီၤ. ဖဲယိၤဟၣ် ၁း၉ အပူၤအံၤန့ၣ်, ဘၣ်တၢ်ကိးအီၤလၢ တၢ်ကပီၤအနီၢ်နီၢ်လၢအမၤကပီၤကယဲၢ်ၦၤကညီလၢအဟဲနုၥ်လၢဟီၣ်ခိၣ်ချၢ အံၤန့ၣ်လီၤ. တၢ်ကပီၤအဝဲန့ၣ် ဒုးကပီၤထီၣ်ဟီၣ်ခိၣ်, ဒုးကဲထီၣ်ဟီၣ်ခိၣ်လၢ တၢ်သ့ၣ်ညါအီၤသ့တမံၤန့ၣ်လီၤ. ဒ် C. S. Lewis စံးဝဲအသိး, "ယစူၢ်ယနၥ် ခ၇ံၥ်ဖိအတၢ်ဘူၣ်တၢ်ဘါဒ်ယနၥ်မုၢ်ဟဲထီၣ်ဝဲအသိး, တမ့ၢ်လၢယထံၣ်အီၤ အဃိဘၣ် မ့မ့ၢ်တခီ မ့ၢ်လၢခီဖျိတၢ်နၥ်အံၤန့ၣ် ယထံၣ်တၢ်လၢအဂၤခဲလၢၥ် အဃိန့ၣ်လီၤ."-မ့ၢ်တၢ်ဘူၣ်ထီၣ်ဘါထီၣ်ယွၤအထါတမံၤမးလဲၣ်. (n.p; Samizdat University Press, 2014) p. 15, originally presented 1944.

ကွၢ်စ့ၢ်ကီးတၢ်လၢအဘၣ်ထွဲဒီး ယိၤဟၣ် ၁း၉ တဖၣ်အတၢ်စံး တၢ်ကတိၤန့ၣ်တက့ၢ်. တၢ်ကပီၤဟဲဆူၦၤကိးဂၤဒဲးအအိၣ်, ဘၣ်ဆၣ် ၦၤကိးဂၤဒဲးတတူၢ်လိၥ်တၢ်ကပီၤအံၤန့ၣ်ဘၣ်. ဒ်ပကကွၢ်လၢခဲမုၢ်ဆ့ၣ် အတၢ်မၤလိအပူၤအသိး, တၢ်ဂ့ၢ်မိၢ်ၦၢ်လၢလံၥ်ယိၤဟၣ်တၢ်သးခုကစီၣ်အပူၤ လၢအမ့ၢ်, ၦၤဂီၢ်မုၢ်တဖၣ်တူၢ်လိၥ်, မ့တမ့ၢ်တတူၢ်လိၥ်ကစၢ်ခ၇ံၥ်ဘၣ်လၢ ကျဲဒ်လဲၣ်အဂ့ၢ်န့ၣ်လီၤ. တၢ်ဂ့ၢ်မိၢ်ၦၢ်စးထီၣ်အသးဖဲအံၤန့ၣ်လီၤ. တၢ်လၢ အလီၤသးအုးအံၤန့ၣ် မ့ၢ်ဝဲမ့းၡံအၤအံၤ ဟဲဆူအၦၤဂီၢ်မုၢ်အအိၣ်, ၦၤအံၣ်စ၇့လးဖိ, ဒီးၦၤအါအါကလဲၥ်တတူၢ်လိၥ်အီၤလၢအမ့ၢ်မ့းၡံအၤဘၣ်န့ၣ် လီၤ.

ဖဲ ၇ိမ့ၤအဆၢဒိၣ် ၉-၁၁ အပူၤန့ၣ်, စီၤပီလူးပၥ်ဖျါထီၣ်တၢ်ဂ့ၢ် တၢ်ကျိၤတမံၤဃီလၢ အလီၤသးအုးဒိၣ်မးအဂ့ၢ် လၢၦၤယူဒၤဖိအါအါကလဲၥ် တတူၢ်လိၥ်ကစၢ်ခ၇ံၥ်ဘၣ်န့ၣ်လီၤ. ဘၣ်ဆၣ်ဒီး စီၤပီလူးတမၤကတၢၢ် အတၢ်ကွဲးလၢတၢ်တကဲထီၣ်လိၣ်ထီၣ်အဂ့ၢ်အံၤန့ၣ်ဘၣ်, စံးဝဲလၢ, ၦၤယူဒၤဖိ အါအါကလဲၥ်, ဃုၥ်ဒီးၦၤတခီဘီမုၢ်ဖိသ့ၣ်တဖၣ်ကတူၢ်လိၥ်ကစၢ်ခ၇ံၥ် ဒ်အဝဲသ့ၣ်အမ့းၡံအၤတဂၤအသိးန့ၣ်လီၤ. အနီၢ်နီၢ်န့ၣ်, အဝဲဟ့ၣ်ပလီၢ် ၦၤတခီဘီမုၢ်ဖိသ့ၣ်တဖၣ်လၢ သုတပၥ်ကဖၢအသးထီဒါၦၤယူဒၤဖိတဂ့ၤအဂီၢ် န့ၣ်လီၤ. "အဂ့ၢ်ဒ်အံၤ, တၢ်မ့ၢ်ပဲၥ်တဲၥ်ကွံၥ်နၤလၢသ့ၣ်စၤယံးမံၤအလိၤ, ဒီးထီထီၣ်နၤလၢသ့ၣ်စၤယံးဂ့ၤန့ၣ်ဒီး, ကထီထီၣ်က့ၤအဒ့အဖီနီၢ်နီၢ်တဖၣ်လၢ အထံးဒၣ်ဝဲအလိၤအါန့ၣ်အန့ၢ်တက့ၢ်, တမ့ၢ်ဘၣ်ဧါ." ၇ိမ့ၤ ၁၁း၂၄.

လၢတၢ်ဒ်သိးဒီးတၢ်အံၤအပူၤန့ၣ်, စီၤယိၤဟၣ်စံးလၢ ၦၤခဲလၢၥ်လၢ အတူၢ်လိၥ်ကစၢ်ခ၇ံၥ်ဒ်အမ့ၢ်အဝဲသ့ၣ်တၢ်အုၣ်က့ၤခီၣ်က့ၤအကစၢ်အသိးန့ၣ်, ကကဲထီၣ်ယွၤအဖိခွါန့ၣ်လီၤ. တၢ်အံၤမၤအသးဖဲတၢ်စူၢ်က့ၤနၥ်က့ၤအမံၤ အကတီၢ်န့ၣ်လီၤ. (ကွၢ်ယိၤဟၣ် ၁း၁၂, ၁၃).

ဖဲအံၤတၢ်ဆဲးကျိးလိၥ်အသးအိၣ်ဝဲလၢ တၢ်ကတိၤဆှၢနုၥ်ဒီးတၢ်မၤ ကတၢၢ်က့ၤအဘၢၣ်စၢၤ ဖဲလံၥ်တၢ်သးခုကစီၣ်အံၤအပူၤန့ၣ်လီၤ. ဖဲ ယိၤဟၣ် ၂၀း၃၁ အပူၤန့ၣ်, တၢ်မၢဖိပၥ်ဖျါထီၣ်လၢဘၣ်မနုၤအကွဲးတၢ်အဂ့ၢ်အကျိၤ-ဒ်သိးသုကနၥ်လၢယ့ၣ်ရှူးမ့ၢ်ကစၢ်ခ၇ံၥ်, ယွၤအဖိခွါဒီး လၢသုနၥ်အီၤအပူၤအံၤ သုကန့ၢ်ဘၣ်တၢ်မူခီဖျိအမံၤအဃိန့ၣ်လီၤ. လၢတၢ်အံၤအဃိ, တၢ်ကတိၤ ဆှၢနုၥ်ဒီးတၢ်မၤကတၢၢ်က့ၤဒုးအိၣ်ထီၣ်တၢ်ပၥ်ဖှိၣ်ထီၣ်သး, တၢ်တမံၤဃီ, တၢ်ဆိကမိၣ်လၢအဘၣ်ထွဲလိၥ်အသးလၢ တၢ်မၤအသးလၢအဝဲသ့ၣ် ခံမံၤလၢၥ်အံၤအဘၢၣ်စၢၤန့ၣ်လီၤ. တၢ်ဘၣ်ထွဲလိၥ်အသးအံၤ ဒုးနဲၣ်ဆူ တၢ်သးခုကစီၣ်အဖီတၢၣ်အဒိၣ်ကတၢၢ်လၢ ယိၤဟၣ်အပူၤ-ၦၤဂီၢ်မုၢ်သ့ၣ် တဖၣ်ကဒိးန့ၢ်ဘၣ်တၢ်အုၣ်က့ၤခီၣ်က့ၤခီဖျိတၢ်နၥ်ကစၢ်ခ၇ံၥ်လၢ အမ့ၢ် တၢ်အုၣ်က့ၤခီၣ်က့ၤကစၢ်အံၤအဃိန့ၣ်လီၤ.

`နတၢ်အိၣ်မူဆီတလဲကွံၥ်သးခီဖျိနကဲထီၣ်ကစၢ်ယွၤအဖိမုၣ် မ့တမ့ၢ် ဖိခွါအံၤန့ၣ်လၢကျဲဒ်လဲၣ်.`