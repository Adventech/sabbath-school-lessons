---
title:  တၢ်ဂ့ၢ်မိၢ်ၦၢ်တဖၣ်အိၣ်ဖျါထီၣ်က့ၤ-တၢ်နၥ်/တၢ်တနၥ်တၢ်ဘၣ်
date:   16/10/2024
---

`ဖး ယိၤဟၣ် ၃း၁၆-၂၁; ယိၤဟၣ် ၉း၃၅-၄၀း ဒီး ယိၤဟၣ် ၁၂း၃၆-၄၆ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးကဒီးတၢ်နၥ်/တၢ်တနၥ်ဘၣ် အတၢ်ဂ့ၢ်မိၢ်ၦၢ်လၢအဘၣ်တၢ်ထံၣ်န့ၢ်အီၤ ဖဲတၢ်ကတိၤဆှၢနုၥ်လီၤအံၤအပူၤ ဒ်လဲၣ်.`

လၢလံၥ်ယိၤဟၣ်တၢ်သးခုကစီၣ်အပူၤအံၤန့ၣ်, ဖျါမးလၢၦၤကညီအံၤ လီၤဖးလိၥ်အသးခံဖုလီၤ-ၦၤလၢအနၥ်ကစၢ်ခ၇ံၥ်ဒီးတူၢ်လိၥ်အီၤလၢ အမ့ၢ် မ့းၡံအၤတဖၣ် ဒီးၦၤလၢအဒိးန့ၢ်ဘၣ်တၢ်ခွဲးတၢ်ယၥ်လၢ ကစူၢ်နၥ်တၢ်ဘၣ်ဆၣ် တဃုထၢဝဲဘၣ်သ့ၣ်တဖၣ်န့ၣ်လီၤ.

ပျဲၢ်ဘီၣ်သ့ၣ်တဖၣ်န့ၣ် မ့ၢ်ၦၤလၢအမ့ၢ်တၢတဖု, ၦၤဒ်သိးဒီးစီၤနံၤကဒ့မူး (လၢအစူၢ်နၥ်က့ၤတၢ်ကယီကယီလၢခံ), ၦၤပိၥ်မုၣ်လၢထံကမျၢတဂၤ, ဒီးၦၤလၢ အမဲၥ်တထံၣ်တၢ်လၢအအိၣ်ဖျဲၣ်ထီၣ်လံၤလံၤတဂၤန့ၣ်လီၤ. ၦၤလၢခံတဖုန့ၣ် မ့ၢ်ဝဲၦၤဖၤ၇ံၤၡဲဒီးၦၤလုၢ်တၢ်ဒိၣ်တဖၣ်, ၦၤဂီၢ်မုၢ်လၢအထံၣ်ဘၣ်တၢ်လီၤလး ဖဲတၢ်လုၢ်အီၣ်ၦၤ ၅ယ၀၀၀ အကတီၢ်, တုၤဒၣ်လဲၥ်ပျဲၢ်ဘီၣ်အကျါတဂၤလၢ အမ့ၢ်စီၤယူဒၤအံၤစ့ၢ်ကီးန့ၣ်လီၤ.

လီၤသူၣ်အိၣ်သးအိၣ်မးတမံၤလၢ လံၥ်တၢ်ကတိၤ, အတၢ်ပၥ်ဖျါလၢ အမ့ၢ် (Noun) တၢ်နၥ်/တၢ်စူၢ်တၢ်နၥ် (ဟ့းလ့ၣ်အကျိၥ်, pistis) အံၤ တအိၣ်ဖျါဝဲလၢလံၥ်ယိၤဟၣ်အတၢ်သးခုကစီၣ်အပူၤနီတစုဘၣ်န့ၣ်လီၤ. ဘၣ်ဆၣ်သနၥ်က့, (verb, ၀ၢၣ်) အတၢ်ကတိၤလၢအမ့ၢ်, စူၢ်တၢ်နၥ်တၢ် (pisteuo) အံၤ ဖျါဝဲ ၉၈ ဘျီဖဲပမ့ၢ်ထိၣ်သတြီၤဒီး ၂၄၁ ဘျီလၢလံၥ်စီဆှံ အသီတကတြူၢ်ခဲလၢၥ်အပူၤန့ၣ်လီၤ. (verb, ၀ၢၣ်) အံၤ မ့ၢ်နီၢ်နီၢ်တၢ်ဂ့ၢ် မိၢ်ၦၢ်အဒိၣ်တမံၤလၢ လံၥ်ယိၤဟၣ်အပူၤန့ၣ်လီၤ. တၢ်သူတၢ်ကတိၤလၢ အမ့ၢ်တၢ်နၥ်အတၢ်မၤအံၤ (verb) လၢ (noun) တၢ်နၥ်အက့ၢ်အဂီၤ အလီၢ်အံၤ ကဒုးနဲၣ်လၢတၢ်ကဲထီၣ်ခ၇ံၥ်ဖိလၢတၢ်သူၣ်ဆူၣ်သးဆူၣ်အပူၤအံၤ အဂီၢ်န့ၣ်လီၤ. ကဲထီၣ်တ့ၢ်ၦၤစူၢ်က့ၤနၥ်က့ၤကစၢ်ခ၇ံၥ်တဂၤအံၤန့ၣ် မ့ၢ်တၢ်တမံၤလၢပမၤအီၤ, ဒီးတၢ်အံၤအိၣ်ဖျါလၢပတၢ်အိၣ်မူအပူၤ တမ့ၢ်ထဲလၢ ပအိၣ်ဒီးတၢ်နၥ်အနီၢ်ခိထဲတမံၤအံၤဘၣ်န့ၣ်လီၤ. ဒ်ပသ့ၣ်ညါဝဲအသိး, မုၣ်ကီၤလံၢ်နၥ်ကစၢ်ခ၇ံၥ်စ့ၢ်ကီးန့ၣ်လီၤ. (ယၤကိၥ် ၂း၁၉).

ဖဲလံၥ်ယိၤဟၣ်အပူၤန့ၣ်, တၢ်တဒ်သိးလိၥ်အသးလၢ ၦၤခံဖုအံၤ အဘၢၣ်စၢၤန့ၣ် မ့ၢ်ဝဲကျဲလၢအဝဲသ့ၣ်မၤဘၣ်ထွဲလိၥ်အသးဒီးကစၢ်ခ၇ံၥ်န့ၣ်လီၤ. ၦၤစူၢ်က့ၤနၥ်က့ၤတၢ်သ့ၣ်တဖၣ် မ့တမ့ၢ် ၦၤလၢအဟဲလၢကစူၢ်က့ၤနၥ်က့ၤ တၢ်အဂီၢ်တဖၣ်အံၤ, အိၣ်ဒီးတၢ်ပၥ်အသးဖျါဖျါဆူကစၢ်ခ၇ံၥ်အအိၣ် တုၤဒၣ်လဲၥ် ဖဲကစၢ်ခ၇ံၥ်သိၣ်က့ၤသီက့ၤအဝဲသ့ၣ်ဒီးသဂၢၢ်အဝဲသ့ၣ်လၢ တၢ်ကတိၤဆူၣ်ဆူၣ်အဖၢမုၢ်စ့ၢ်ကီးန့ၣ်လီၤ. အဝဲသ့ၣ်ဟဲဆူကစၢ်ခ၇ံၥ်အအိၣ် ဒီးတဃ့ၢ်ကွံၥ်ဆူအယံၤဘၣ်. ကစၢ်ခ၇ံၥ်မ့ၢ်တၢ်ကပီၤလၢကပီၤထီၣ်လၢ အဝဲသ့ၣ်အလိၤန့ၣ်လီၤ. ခီဖျိတၢ်စူၢ်တၢ်နၥ်အပူၤ, ခီဖျိအဝဲသ့ၣ်စူၢ်နၥ်တၢ် အဃိ, အဝဲသ့ၣ်ကဲထီၣ်ကစၢ်ယွၤအဖိခွါတဖၣ်န့ၣ်လီၤ.

လၢအဂၤတမံၤန့ၣ်, ၦၤလၢအတစူၢ်တနၥ်တၢ်ဘၣ်တဖၣ်, ဟဲဆူ ကစၢ်ခ၇ံၥ်အိၣ်ဒ်သိးကထီဒါအီၤအဂီၢ်န့ၣ်လီၤ. အဝဲသ့ၣ်ဘၣ်တၢ်ပၥ်အီၤလၢ အမ့ၢ်ၦၤအဲၣ်တၢ်ခံးသူအါန့ၢ်ဒံးတၢ်ကပီၤအသိးန့ၣ်လီၤ. အဝဲသ့ၣ်ထံၣ် ကစၢ်ခ၇ံၥ်တၢ်ကတိၤလၢကတူၢ်လိၥ်ဘၣ်ဝဲကီ မ့တမ့ၢ် ထံၣ်အီၤလၢအလုၢ် သ့ၣ်ခါပတၥ်တၢ်အလုၢ်အလၢ်တဖၣ် ဒီးတတုၤထီၣ်လၢအဝဲသ့ၣ်အတၢ် ဆၢမုၢ်လၢ်အပူၤဘၣ်န့ၣ်လီၤ. အဝဲသ့ၣ်စံၣ်ညီၣ်တၢ်လၢအဖီခိၣ်လၢ ကဘၣ်ပျဲ အတၢ်ကပီၤထိၣ်ဒွးအဝဲသ့ၣ်ဒီး စံၣ်ညီၣ်အဝဲသ့ၣ်အလီၢ်န့ၣ်လီၤ. တၢ်ပၥ်သး ဒ်အံၤဘၣ်တၢ်ထံၣ်န့ၢ်အီၤအဘျီတဖၣ်အဘျီ လၢတၢ်ဘူၣ်တၢ်ဘါခိၣ်နၢ်သ့ၣ် တဖၣ်အကျါ, လၢကဘၣ်မ့ၢ်ၦၤလၢအဒုးနဲၣ်ဆူနီၢ်သးအတၢ်ဂံၢ်တၢ်ဘါအကျဲ လၢထံကီၢ်ဒီးၦၤဂီၢ်မုၢ်အဂီၢ်, ဒီးကဘၣ်မ့ၢ်ၦၤလၢအဆိကတၢၢ်တဖၣ်လၢ ကဘၣ်တူၢ်လိၥ်ကစၢ်ခ၇ံၥ်န့ၣ်လီၤ.

`နအိၣ်မူလၢတၢ်နၥ်ကစၢ်ခ၇ံၥ်အပူၤ လၢအထီဒါနတၢ်သ့ၣ်ညါ ကစၢ်ခ၇ံၥ်ဒ်အမ့ၢ်မ့းၡံအၤတဂၤအသိးအံၤန့ၣ် မ့ၢ်မနုၤလဲၣ်. ဘၣ်မနုၤလၢ အ၇့ဒိၣ်ဝဲမးလၢကသ့ၣ်ညါတၢ်လီၤဆီလိၥ်အသးအဂ့ၢ်အံၤန့ၣ်လဲၣ်. ကွၢ် မးသဲ ၇း၂၁-၂၃.`