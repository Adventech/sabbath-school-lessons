---
title:  လၢထံးလၢသီ-ကစၢ်ယွၤအတၢ်ပနီၣ်
date:   13/10/2024
---

`ဖး ယိၤဟၣ် ၁း၁-၅ တက့ၢ်. လံၥ်စီဆှံအတၢ်စံးတၢ်ကတိၤသ့ၣ် တဖၣ်အံၤ ပၥ်ဖျါထီၣ်ဘၣ်ဃးတၢ်ကလုၢ်, ကစၢ်ခ၇ံၥ်အံၤအဂ့ၢ်န့ၣ်ဒ်လဲၣ်.`

လံၥ်ယိၤဟၣ်အတၢ်သးခုကစီၣ်စးထီၣ်အသးလၢ တၢ်ဆိကမိၣ် လီၤလိၣ်လီၤလးမးအံၤန့ၣ်လီၤ. "လၢထံးလၢသီန့ၣ် တၢ်ကလုၢ်အိၣ်ဝဲ, ဒီးတၢ်ကလုၢ်န့ၣ် အိၣ်ဝဲဒီးယွၤ, ဒီးတၢ်ကလုၢ်န့ၣ်မ့ၢ်ယွၤလီၤ" (ယိၤဟၣ် ၁း၁). လံၥ်ကျိၤလၢအဃံလၤတကျိၤအံၤ ပၥ်ဃုၥ်ဒီးတၢ်ဆိကမိၣ်အဒိၣ်အယိၥ်လၢ ပနၢ်ပၢၢ်အီၤဘူးတညီဘၣ်မးလီၤ.

တၢတထံၣ်န့ၣ်, ၦၤစိၥ်တၢ်သးခုကစီၣ်ကတိၤဘၣ်ထွဲတၢ်ဘၣ်တ့အပူ ဖဲ ၁မိၤၡွ ၁း၁ အပူၤလၢအမ့ၢ်, "လၢထံးလၢသီန့ၣ်" အဂ့ၢ်လီၤ. တၢ်ကလုၢ်န့ၣ် အိၣ်တ့ၢ်ဝဲတချုးလၢတၢ်ဘၣ်တ့အိၣ်ထီၣ်ဒံးဘၣ်န့ၣ်လီၤ. လၢတၢ်အံၤအဃိ, စီၤယိၤဟၣ်ပၥ်ဂၢၢ်ပၥ်ကျၢၤကစၢ်ခ၇ံၥ်အတၢ်အိၣ်မူအခီၣ်ထံးအဂ့ၢ်န့ၣ်လီၤ.

ဆူညါတတီၤန့ၣ်, "ဒီးတၢ်ကလုၢ်န့ၣ်အိၣ်ဒီးယွၤလီၤ" ဖဲယိၤဟၣ် ၁း၁၈ အပူၤန့ၣ် စီၤယိၤဟၣ်ဒုးနဲၣ်ဖျါလၢ ကစၢ်ခ၇ံၥ်န့ၣ် "အိၣ်လၢပၢ်အသးနါၦၢ် အလိၤ" န့ၣ်လီၤ. ပဂုၥ်ကျဲးစၢးဃုသ့ၣ်ညါတၢ်အံၤ အခီပညီလီၤတံၢ်လီၤဆဲး ဘၣ်ဆၣ်, တမံၤန့ၣ် မ့ၢ်တၢ်လီၤတံၢ်လီၤဆဲးလီၤ, ကစၢ်ခ၇ံၥ်ဒီးအပၢ်န့ၣ် အိၣ်ဘူးအိၣ်တံၢ်လိၥ်သးန့ၣ်လီၤ.

မးကဒီးတစု, အဝဲစံးလၢ, "တၢ်ကလုၢ်န့ၣ်မ့ၢ်ယွၤလီၤ." ဘၣ်ဆၣ်ဒီး, တၢ်ကလုၢ်အံၤ အိၣ်ဒီးယွၤသ့ဝဲဒ်လဲၣ်ဒီးတထံၣ်ဃီန့ၣ် ကမ့ၢ်ယွၤဒ်လဲၣ်. တၢ်စံးဆၢန့ၢ်ထံၣ်ဘၣ်အီၤသ့လၢဟ့းလ့ၣ်အကျိၥ်န့ၣ်လီၤ. ဟ့းလ့ၣ်အကျိၥ်န့ၣ် အိၣ်ဒီးလံၥ်မဲၥ်ဖျၢၣ်အတၢ်ပၥ်ဖျါထီၣ်တၢ်လီၤတံၢ်လီၤဆဲးတမံၤ ဒီးတအိၣ်ဒီး လံၥ်မဲၥ်ဖျၢၣ်လၢအတဒုးနဲၣ်ဖျါတၢ်တလီၤတံၢ်လီၤဆဲးအဂ့ၢ်န့ၣ်ဘၣ်. တၢ်လၢ အ၇့ဒိၣ်လၢပဂီၢ်န့ၣ်, မ့ၢ်ဟ့းလ့ၣ်အလံၥ်မဲၥ်ဖျၢၣ်လၢအပၥ်ဖျါထီၣ်တၢ်လၢ အအိၣ်လီၤတံၢ်လီၤဆဲးအဂ့ၢ်, ဒုးနဲၣ်တၢ်လီၤဆီတမံၤ, ၦၤလီၤတံၢ်လီၤဆဲးတဂၤ အဂ့ၢ်န့ၣ်လီၤ.

တၢ်ကွဲးလၢအမ့ၢ်, "တၢ်ကလုၢ်န့ၣ် အိၣ်ဒီးယွၤလီၤ" အံၤန့ၣ်, တၢ်ကတိၤလၢအမ့ၢ် "ယွၤ" အံၤ အိၣ်ဒီးတၢ်ပၥ်ဖျါထီၣ်လံၥ်မဲၥ်ဖျၢၣ်လီၤတံၢ် လီၤဆဲးလၢအဒုးနဲၣ်တၢ်လီၤဆီတမံၤလၢအမ့ၢ်ပၢ်ကစၢ်န့ၣ်လီၤ. ဒီးတၢ်ကလုၢ် န့ၣ်အိၣ်ဒီးပၢ်ကစၢ်လီၤ. တၢ်ကွဲးလၢအမ့ၢ်, "ဒီးတၢ်ကလုၢ်န့ၣ် မ့ၢ်ယွၤလီၤ" အံၤန့ၣ်, လံၥ်မဲၥ်ဖျၢၣ်လၢအမ့ၢ်, "ယွၤ" အံၤ တအိၣ်ဒီးလံၥ်မဲၥ်ဖျၢၣ်ဟဲလၢ အမဲၥ်ညါဘၣ်, လၢတၢ်အံၤအဃိ, ဒုးနဲၣ်လၢအမ့ၢ်ယွၤအတၢ်သကဲၥ်ပ၀းအဂ့ၢ် န့ၣ်လီၤ. ကစၢ်ခ၇ံၥ်န့ၣ်မ့ၢ်ယွၤလီၤ, တမ့ၢ်ပၢ်ကစၢ်ဘၣ်ဆၣ်, အဝဲမ့ၢ်ဒ်ဖိခွါ ကစၢ်, ယွၤခံဂၤတဂၤလၢ ယွၤသၢဂၤအကျါန့ၣ်လီၤ.

တၢ်မၢဖိဒုးနဲၣ်ဖျါတၢ်နၢ်ပၢၢ်အအံၤ ဖဲယိၤဟၣ် ၁း၃, ၄ အပူၤ, စံးလၢ ကစၢ်ခ၇ံၥ်မ့ၢ်တၢ်ဘၣ်တ့တဖၣ်ခဲလၢၥ်အၦၤတ့လီၤတၢ်တဂၤန့ၣ်လီၤ. တၢ်တမံၤမးတအိၣ်ထီၣ်တ့ၢ်နီတစုဘၣ်, ဘၣ်ဆၣ်ဒီးဟဲအိၣ်ထီၣ်အသး ခီဖျိကစၢ်ခ၇ံၥ်လၢ အမ့ၢ်တၢ်ဘၣ်တ့အကစၢ်အံၤန့ၣ်လီၤ.

"စးထီၣ်လၢမုၢ်နံၤအထူအယိၥ်တဖၣ်အပူၤန့ၣ်, ကစၢ်ခ၇ံၥ်မ့ၢ်ၦၤတဂၤ လၢအအိၣ်ဒီးပၢ်ကစၢ်, အဝဲမ့ၢ်ယွၤအက့ၢ်အဂီၤ, ယွၤအက့ၢ်အဂီၤလၢအဒိၣ်ဝဲ ထီဝဲ, တၢ်လၤတၢ်ကပီၤလၢအလီၤတိၢ်လီၤဆီလၢယွၤအပူၤန့ၣ်လီၤ." Ellen G. White, The Desire of Ages, p. 19.

ဘၣ်မနုၤလၢကစၢ်ခ၇ံၥ်မ့ၢ်ယွၤအလၢအၦဲၤအံၤ အ၇့ဒိၣ်မးလၢ ပတၢ်နၢ်ပၢၢ်တၢ်ဘူၣ်တၢ်ဘါအဂ့ၢ်အံၤန့ၣ်လဲၣ်. ကစၢ်ခ၇ံၥ်မ့မ့ၢ်တၢ်ဘၣ်တ့ တမံၤန့ၣ်, တၢ်လၢပဒိးန့ၢ်ဘၣ်အီၤတသ့ဘၣ်န့ၣ် ကမ့ၢ်မနုၤလဲၣ်. ဟဲစိၥ် နတၢ်စံးဆၢဆူတီၤပူၤ ဖဲမုၢ်အိၣ်ဘှံးအနံၤန့ၣ်တက့ၢ်, ဒီးကတဲၥ်ကတီၤလၢ နကစံးကတိၤသကိးကစၢ်ခ၇ံၥ် မ့ၢ်ယွၤအထူအယိၥ်အဂ့ၢ်အံၤန့ၣ် အ၇့ဒိၣ်ဝဲ ဆံးအါလဲၣ်အဂ့ၢ်န့ၣ်တက့ၢ်.