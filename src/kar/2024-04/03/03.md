---
title:  တၢ်ကလုၢ်န့ၣ်ကဲထီၣ်လၢတၢ်ညၣ်
date:   14/10/2024
---

`ဖး ယိၤဟၣ် ၁း၁-၃, ၁၄ တက့ၢ်. လံၥ်စီဆှံအဆၢဖိသ့ၣ်တဖၣ်အံၤ စံးၦၤလၢကစၢ်ခ၇ံၥ်, ကစၢ်ယွၤအနီၢ်ကစၢ်ဒၣ်ဝဲ, မၤတၢ်မနုၤတမံၤလၢ တၢ်မ့ၢ် တၢ်တီလၢအ၇့ဒိၣ်ကတၢၢ်အံၤ ပကဘၣ်သ့ၣ်ညါအီၤအဂီၢ်န့ၣ်လဲၣ်.`

စီၤယိၤဟၣ်တစးထီၣ်အလံၥ်တၢ်သးခုကစီၣ်အံၤလၢ ကစၢ်ခ၇ံၥ် အမံၤ, မ့တမ့ၢ်, အတၢ်မၤဒ်အမ့ၢ်မ့းၡံအၤတဂၤအသိးအံၤဘၣ်, ဘၣ်ဆၣ် စးထီၣ်ဝဲတၢ်ကတိၤလၢအမ့ၢ်, တၢ်ပနီၣ်တဖၣ်န့ၣ်လီၤ. တၢ်ဆၢကတီၢ် ဖဲစီၤယိၤဟၣ်ကွဲးလံၥ်အံၤ ၦၤကူၣ်ဘၣ်ကူၣ်သ့အါဂၤ သူတၢ်ကတိၤလၢအမ့ၢ် တၢ်ပနီၣ်တဖၣ်ဒုးနဲၣ်ဖျါတၢ်ဘၣ်တ့တၢ်ကူၣ်သ့ကူၣ်ဘၣ်လၢအအိၣ်သူၣ်လီၤ အသးအဂ့ၢ် မ့တမ့ၢ်ဒုးနဲၣ်တၢ်ဆိကမိၣ်အတၢ်သ့တၢ်ဘၣ်ဒီး အတၢ်ကူၣ် တၢ်ဆးသ့ၣ်တဖၣ်န့ၣ်လီၤ.

ၦၤကူၣ်ဘၣ်ကူၣ်သ့လၢပျၢၤ လၢအအိၣ်ဒီးတၢ်စိတၢ်ကမီၤလၢအမ့ၢ် Plato အတၢ်သိၣ်လိနဲၣ်လိစ့ၢ်ကီး နီၤဖးတၢ်အမ့ၢ်အတီလၢဟီၣ်က၀ီၤခံတီၤ န့ၣ်လီၤ. တမံၤန့ၣ် မ့ၢ်မူခိၣ်ဒီးမ့ၢ်တၢ်လီၢ်လၢဆီတလဲအသးတသ့ဝဲဘၣ် ဖဲတၢ်လၢတၢ်ၦဲၤအိၣ်ဝဲအလီၢ်န့ၣ်လီၤ. အဂၤတမံၤန့ၣ်, မ့ၢ်ဟီၣ်က၀ီၤဖဲအံၤ န့ၣ်လီၤ. ဟးဂီၤဝဲသ့, ဆီတလဲအသးသ့, တၢ်တလၢတၦဲၤဘၣ်အဒိၣ်အမုၢ်လၢ အကဲထီၣ်ခၢၣ်စးလၢတၢ်လၢတၢ်ၦဲၤအလီၢ်ဆူထးန့ၣ်လီၤ. (Plato တစံးဆၢ တၢ်သံကွၢ်အံၤနီတစုဘၣ်) ၦၤကူၣ်ဘၣ်ကူၣ်သ့လၢအဃုသ့ၣ်ညါတၢ်တဖၣ် တနီၤနီၤ ပၥ်ဖျါထီၣ်တၢ်ပနီၣ်တဖၣ်အံၤ ဒ်အမ့ၢ်တၢ်ဆဲးကျိးလၢထံၣ်အီၤတသ့ ဘၣ်တမံၤလၢတၢ်လီၤထူလီၤယိၥ်အက့ၢ်အဂီၤဒီးတၢ်ဟးဂူၥ်ဟးဂီၤ, ဟီၣ်ခိၣ် အက့ၢ်အဂီၤဖဲအံၤန့ၣ်လီၤ.

စီၤယိၤဟၣ်သူတၢ်ကတိၤလၢအလီၤဆီလၢၥ်ဆၢၥ်ဆ့ဆ့အပူၤန့ၣ် လီၤ.အဝဲပၥ်ဝဲလၢအမ့ၢ်, တၢ်မ့ၢ်တၢ်တီ, တၢ်ပနီၣ်အံၤ တမ့ၢ်တၢ်လၢ အဘၣ်ဃးဒီးတၢ်လၢထးခီဒီးတၢ်လၢထံၣ်အီၤတသ့ဘၣ်တမံၤ ယူၤ၀့ၤ၀ီၤဝဲလၢ မူခိၣ်ဒီးဟီၣ်ခိၣ်အံၤအဘၢၣ်စၢၤန့ၣ်ဘၣ်. တၢ်ပနီၣ်အံၤ အိၣ်ဒီးအနီၢ်ခိ, ၦၤအက့ၢ်အဂီၤတဂၤ-မ့ၢ်ကစၢ်ခ၇ံၥ်လၢအကဲထီၣ်တၢ်ညၣ်ဒီး အိၣ်ဝဲဆိးဝဲလၢ ပကျါန့ၣ်လီၤ. ယိၤဟၣ် ၁း၁၄.

လၢစီၤယိၤဟၣ်အဂီၢ်န့ၣ်, တၢ်ပနီၣ်တဖၣ်အံၤ မ့ၢ်ကစၢ်ယွၤအကလုၢ် ကထါန့ၣ်လီၤ. တၢ်လၢအ၇့ဒိၣ်န့ၢ်ဒ်အအံၤန့ၣ်, ကစၢ်ယွၤဆဲးကျိၤတၢ်လၢ အမ့ၢ်, အနီၢ်ကစၢ်ဒၣ်ဝဲလီၣ်ဖျါထီၣ်အသးဆူၦၤကညီအအိၣ် လၢအနီၢ်ခိနီၢ်ခီအကျိၤ အကွၥ်ပူၤ, ကစၢ်ယွၤကဲထီၣ်တၢ်တမံၤဃီဃုၥ်ဒီးၦၤန့ၣ်လီၤ.

လၢလံၥ်ယိၤဟၣ်တၢ်သးခုကစီၣ်အပူၤန့ၣ်, တၢ်ပနီၣ်တဖၣ် ကဲတၢ် အထူအယိၥ်, ယွၤအခၢၣ်စးလၢ အဟဲလီၤဝဲလၢအဆၢကတီၢ်အံၤ, စံးကတိၤတၢ်, မၤတၢ်ဒီး၇့ဒီးၦၤကညီလၢအမ့ၢ်ၦၤကညီအပတီၢ်အံၤန့ၣ်လီၤ. ယွၤလၢအမူဝဲ ထူယိၥ်အံၤ ကဲထီၣ်ၦၤကညီဒ်သိးၦၤန့ၣ်လီၤ.

ဖဲ ယိၤဟၣ် ၁း၁၄ အပူၤန့ၣ်, တၢ်မၢဖိဒုးနဲၣ်ဖျါလၢတၢ်ပနီၣ်တဖၣ်အံၤ "ကဲထီၣ်လၢတၢ်ညၣ်ဒီးအိၣ်ဆိးလၢပကျါ" န့ၣ်လီၤ. ဟ့းလ့ၣ်အလံၥ်မဲၥ်ဖျၢၣ် လၢအဘၣ်တၢ်ကွဲးခီကျိၥ်အီၤလၢ အမ့ၢ် "အိၣ်ဆိး" အံၤ, အခီပညီမ့ၢ်ဝဲ တၢ်သူၣ်ထီၣ်ဒဲန့ၣ်လီၤ. စီၤယိၤဟၣ်ကတိၤဘၣ်ထွဲက့ၤတၢ်ဖဲ ၂မိၤၡွ ၅း၈ အပူၤ, ဖဲကစၢ်ယွၤစံးဘၣ်ၦၤအံၣ်စ၇့လးဖိလၢကသူၣ်ထီၣ်တၢ်လီၢ်စီဆှံ, ဒဲအက့ၢ် အဂီၤဒ်သိးအဝဲကအိၣ်ဆိးလၢအဝဲသ့ၣ်အကျါအဂီၢ်န့ၣ်လီၤ. ဒ်န့ၣ်အသိး, လၢတၢ်ဟံးန့ၢ်ၦၤကညီအက့ၢ်အဂီၤအံၤအပူၤန့ၣ်, ကစၢ်ခ၇ံၥ်လၢအမ့ၢ်ယွၤ အဖိခွါအံၤ ဟံးန့ၢ်ၦၤကညီအညၣ်, မၤဘၢကွံၥ်အတၢ်လၤတၢ်ကပီၤ ဒ်သိး ၦၤဂီၢ်မုၢ်သ့ၣ်တဖၣ်ထံၣ်လိၥ်သး, ဆဲးကျိးလိၥ်အသးဒီးအီၤကသ့အဂီၢ်န့ၣ်လီၤ.

`ကွၢ်ထံဆိကမိၣ်လၢ စီၤယိၤဟၣ်အတၢ်ကွဲးဖဲအံၤန့ၣ်တက့ၢ်. ကစၢ်ယွၤအနီၢ်ကစၢ်ဒၣ်ဝဲ, တၢ်ဘၣ်တ့အကစၢ်, ကဲထီၣ်ၦၤကညီဒ်သိးဒီး ပဝဲဒၣ်အံၤတဂၤအသိး ဒီးအိၣ်မူဝဲလၢပကျါန့ၣ်လီၤ. (ပတသ့ၣ်ညါဒံးဒၣ်လဲၥ် အတၢ်သံလၢပဂီၢ်အံၤန့ၣ်ဘၣ်) တၢ်အံၤစံးကတိၤတၢ်အမ့ၢ်အတီလၢ ကစၢ်ယွၤအတၢ်အဲၣ်ၦၤကညီအံၤအဂ့ၢ်အကျိၤမနုၤတမံၤလဲၣ်. ဘၣ်မနုၤလၢ ပဟံးန့ၢ်တၢ်သူၣ်မုၥ်သးမုၥ်အါအါကလဲၥ်လၢ တၢ်မ့ၢ်တၢ်တီလၢအလီၤလိၣ် လီၤလးအံၤန့ၣ်လဲၣ်.`