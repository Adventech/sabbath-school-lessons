---
title:  တၢ်ဆိကမိၣ်ဆူညါအဂီၢ်
date:   18/10/2024
---

Ellen G. White, "God with Us," in The Desire of Ages, pp. 19-26.

"ကစၢ်ခ၇ံၥ်, ယွၤအဖိခွါအိၣ်ဝဲလီၤထူလီၤယိၥ်, ၦၤလီၤဆီတဂၤ ဘၣ်ဆၣ် မ့ၢ်ၦၤလၢအအိၣ်ဒီးပၢ်ကစၢ်န့ၣ်လီၤ. အဝဲမ့ၢ်မူခိၣ်အတၢ်လၤ တၢ်ကပီၤအဒိၣ်ကတၢၢ်တမံၤန့ၣ်လီၤ. အဝဲမ့ၢ်ၦၤပၢမူခိၣ်ဖိတဖၣ်ခဲလၢၥ်ဒီး အဝဲဒိးန့ၢ်ဘၣ်မူခိၣ်ကလူးသ့ၣ်တဖၣ်အတၢ်ယူးယီၣ်ပၥ်ကဲလၢ ယွၤအစုထွဲ တကပၤန့ၣ်လီၤ. အဝဲအံၤတမ့ၢ်ယွၤအတၢ်ဟံးန့ၢ်ဆူၣ်တၢ်ဘၣ်" (ကတိၤဒိ ၈း၂၂-၂၇).

တၢ်ကပီၤဒီးတၢ်လၤတၢ်ကပီၤလၢတၢ်မ့ၢ်တၢ်တီအပူၤ လၢကစၢ် ခ၇ံၥ်န့ၣ် မ့ၢ်တၢ်တမံၤဃီဃုၥ်ဒီးယွၤတချုးလၢဟီၣ်ခိၣ်အခီၣ်ထံးခီၣ်ဘိ ဘၣ်တၢ်မၤဒ်အီၤဘၣ်န့ၣ်လံၤလံၤလံလီၤ. အအံၤ မ့ၢ်တၢ်ကပီၤကပီၤထီၣ်လၢ တၢ်ခံးအလီၢ်, ဒုးအိၣ်ထီၣ်ယွၤအတၢ်ဟံးန့ၢ်အလီၢ်လၢ မ့ၢ်တၢ်လၤတၢ်ကပီၤ အခီၣ်ထံးကတၢၢ်န့ၣ်လီၤ. တၢ်မ့ၢ်တၢ်တီအံၤ မ့ၢ်တၢ်ခူသူၣ်လၢကတၢၢ်တသ့ ဝဲဘၣ်, ပၥ်ဖျါထီၣ်တၢ်ခူသူၣ်အဂၤတဖၣ်ဒီး တၢ်မ့ၢ်တၢ်တီလၢၦၤစံးကတိၤ အဂ့ၢ်တညီဘၣ်, ဖဲတၢ်ကပီၤအိၣ်လၢအပူၤ လၢပနၢ်ပၢၢ်အီၤဒီးပတုၤဃီၤလၢ အအိၣ်တသ့ဝဲဘၣ်န့ၣ်လီၤ." Ellen G. White Comments, The Seventh-day Adventist Bible Commentary, vol. 5, p. 1126.

"ကစၢ်ခ၇ံၥ်စံးတ့ၢ်ဝဲ, ယဲဒၣ်အံၤ ယမ့ၢ်ဘၣ်ယူၥ်ထီၣ်ယသးလၢ ဟီၣ်ခိၣ်ချၢဒီး, ယကမိၤဃီၤၦၤခဲလၢၥ်ဆူယအိၣ်လီၤ" ယိၤဟၣ် ၁၂း၃၂. ကစၢ်ခ၇ံၥ်ကဘၣ်တၢ်လီၣ်ဖျါထီၣ်အီၤဆူၦၤတၢ်ဒဲးဘးဖိအအိၣ် ဒ်အမ့ၢ် တၢ်အုၣ်က့ၤခီၣ်က့ၤကစၢ်သံလၢဟီၣ်ခိၣ်တၢ်ဒဲးဘးအဂီၢ်, ဒီးဒ်ပကွၢ်ကစၢ်ယွၤ အသိဖိအံၤ လၢက၇ၤနံၤအထူၣ်စုညါအလိၤဒီး, တၢ်အုၣ်က့ၤခီၣ်က့ၤ အတၢ်ခူသူၣ်န့ၣ် စးထီၣ်အိၣ်ဖျါထီၣ်ဝဲလၢပသးကံၢ်ပူၤဒီး ကစၢ်ယွၤအတၢ်ဂ့ၤ တၢ်၀ါန့ၣ် ကဆှၢၦၤဆူတၢ်သ့ၣ်နီၣ်ပီၢ်ယၢ်လီၤသးအပူၤန့ၣ်လီၤ. လၢအတၢ်သံ လၢၦၤတၢ်ဒဲးဘးဖိအဂီၢ်န့ၣ်, ကစၢ်ခ၇ံၥ်ပၥ်ဖျါထီၣ်အတၢ်အဲၣ်လၢ ၦၤနၢ်ပၢၢ်အီၤ တသ့ဘၣ်ဒီး ဒ်အမ့ၢ်ၦၤတၢ်ဒဲးဘးဖိတဂၤလၢ အကွၢ်ဃီၤတၢ်အဲၣ်အံၤန့ၣ်, ကမၤကပုၥ်အသး, ဒုးအိၣ်ထီၣ်တၢ်သူၣ်အိၣ်သးအိၣ်လၢအသးပူၤ, ဒီးဟ့ၣ်ဂံၢ် ဟ့ၣ်ဘါသးအတၢ်ပီၢ်ယၢ်လီၤက့ၤသးအနီၢ်နီၢ်န့ၣ်လီၤ. ဖဲၦၤဂီၢ်မုၢ်တဖၣ် ဂုၥ်ကျဲးစၢးမၤတၢ်ဆီတလဲက့ၤအသး, အိၣ်ဒီးတၢ်သးဆူၣ်လၢကမၤတၢ်လၢ အဘၣ်အဂီၢ်န့ၣ်, မ့ၢ်ကစၢ်ခ၇ံၥ်အတၢ်စိတၢ်ကမီၤလၢအထုးန့ၢ်အဝဲသ့ၣ်န့ၣ် လီၤ. တၢ်စိတၢ်ကမီၤလၢ အဝဲသ့ၣ်တသ့ၣ်ညါဘၣ်န့ၣ်, မၤတၢ်လၢအဝဲသ့ၣ် အသးကံၢ်ပူၤ ဒီးတၢ်သ့ၣ်ညါန့ၣ်အဂံၢ်ဘါဆူၣ်ထီၣ်ဝဲဒၣ်ဒီး တၢ်အိၣ်မူန့ၣ် ဆီတလဲက့ၤအသးန့ၣ်လီၤ. ဒီးဒ်ကစၢ်ခ၇ံၥ်ထုးဃီၤအဝဲသ့ၣ်လၢ ကကွၢ်ဆူ အထူၣ်စုညါအလိၤဒီး, ကကွၢ်ၦၤလၢအဝဲသ့ၣ်အတၢ်ဒဲးဘးမၤသဘှံးအီၤတဂၤ အံၤအဂီၢ်န့ၣ်, အဝဲသ့ၣ်ကသ့ၣ်နီၣ်ထီၣ်က့ၤတၢ်မၤလိၥ်သ့ၣ်တဖၣ်လၢ အသူၣ်ကံၢ်အသးလဲပူၤန့ၣ်လီၤ." Ellen G. White, Steps to Christ, pp. 26, 27.