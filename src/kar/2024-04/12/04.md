---
title:  "တၢ်လၢထီၣ်ၦဲၤထီၣ်လံ"
date:   17/12/2024
---

ဒ် ယိၤဟၣ် ၁၉း၁၇-၂၂ ဒုးနဲၣ်ဖျါအသိး, စီၤပံၤလးကွဲးတၢ်လၢ၇ိမ့ၤ, ဟ့းလ့ၣ်ဒီးဧ့ၤဘြံၤအကျိၥ်လၢအိၣ်ကွဲးအသး "ၦၤနစၤ၇့းဖိယ့ၣ်ရှူးၦၤယူဒၤဖိ အစီၤပၤ" န့ၣ်လီၤ (ယိၤဟၣ် ၁၉း၁၉). တၢ်ဘူၣ်တၢ်ဘါခိၣ်နၢ်တဖၣ် အဲၣ်ဒိး လၢကဆီတလဲကွံၥ်အီၤလီၤ. ဘၣ်ဆၣ်စီၤပံၤလးတအဲၣ်ဒိးလၢကဆီတလဲကွံၥ် အီၤဘၣ်, တၢ်ကွဲးအိၣ်လီၤတဲၥ်ဝဲ, မ့ၢ်တၢ်မ့ၢ်တၢ်တီအတၢ်အုၣ်အသးလၢ အကလုၢ်တသီၣ်ဘၣ်လၢအဘၣ်ဃးဒီးကစၢ်ခ၇ံၥ်ဒီးမ့ၢ်တၢ်ပနီၣ်တမံၤလၢ ကစၢ်ခ၇ံၥ်ဘၣ်တၢ်ပျၤထီၣ်အီၤလၢထူၣ်စုညါအလိၤ ဒ်အမ့ၢ်စီၤပၤတဂၤအသိး န့ၣ်လီၤ. ဖဲအံၤန့ၣ် မ့ၢ်ကစၢ်ခ၇ံၥ်, အဝဲသ့ၣ်စီၤပၤနီၢ်နီၢ်တဂၤ, ၦၤယူဒၤဖိ အစီၤပၤ, ဘၣ်တၢ်ပျၤထီၣ်အီၤလၢထူၣ်စုညါအလိၤ ဒ်ၦၤမုၢ်ဆ့ၣ်မုၢ်ဂီၤဖိလၢ အမၤတၢ်ကမၣ်တဂၤအသိးန့ၣ်လီၤ.

"တၢ်စိကမီၤလၢအထီန့ၣ်စီၤပံၤလး မ့တမ့ၢ် ၦၤယူဒၤဖိအံၤ ဒုးနဲၣ် တၢ်လၢကကွဲးလီၤလံၥ်မဲၥ်ဖျၢၣ်လၢကစၢ်ခ၇ံၥ်အခိၣ်လိၤန့ၣ်လီၤ. လၢကစၢ်ယွၤ အတၢ်ကတဲၥ်ကတီၤအပူၤန့ၣ်, မ့ၢ်တၢ်ဆိကမိၣ်လၢအဒုးဖုသံနီၣ်ထီၣ်က့ၤတၢ်, တၢ်ကွၢ်ကဒါက့ၤကစၢ်ယွၤအကလုၢ်ကထါအဂ့ၢ်န့ၣ်လီၤ." Ellen G. White, The Desire of Ages, p. 745.

`ဖး ယိၤဟၣ် ၁၉း၂၅-၂၇ တက့ၢ်. တၢ်မၤအသးလၢအထုးန့ၢ် ပသးလၢအဘၣ်ဃးကစၢ်ခ၇ံၥ်အမိၢ် ဖဲထူၣ်စုညါလိၤအံၤန့ၣ်မ့ၢ်မနုၤလဲၣ်.`

တၢ်တနံၤန့ၣ်, ၦၤလၢအဆၢထၢၣ်ဖဲထူၣ်စုညါအခီၣ်ထံးန့ၣ် မ့ၢ်စီၤယိၤဟၣ်, ပျဲၢ်လၢတၢ်အဲၣ်အီၤတဂၤ, ဃုၥ်ဒီးနီၢ်မၤ၇ံ, ကစၢ်ခ၇ံၥ်အမိၢ် ဒီးၦၤအဂုၤအဂၤတနီၤန့ၣ်လီၤ. လၢအပူၤကွံၥ်နံၣ်အါအါအကတီၢ်န့ၣ်, စီၤစူၤမ့းစံးကတိၤပၥ်စၢၤတၢ်ကမၤအသးအံၤ ဖဲနီၢ်မၤ၇ံဒီးစီၤယိၤသးဟဲစိၥ် ယ့ၣ်ရှူးလၢကပၥ်စီဆှံအီၤအဂီၢ်န့ၣ်လီၤ (ထိၣ်သတြီၤဒီး ၂း၃၄, ၃၅) ခဲအံၤ, ဖဲအတၢ်သံအဆၢကတီၢ်အံၤ ကစၢ်ခ၇ံၥ်စံးကတိၤတၢ်ဒီးအမိၢ်, "ပိၥ်မုၣ်ဧၢ, ကွၢ်ကွၢ်, နဖိခွါလီၤ" အဝဲစံးဘၣ်စီၤယိၤဟၣ်, "ကွၢ်ကွၢ်နမိၢ်လီၤ" (ယိၤဟၣ် ၁၉း၂၆, ၂၇).

`ဖး ယိၤဟၣ် ၁၉း၂၈-၃၀ တက့ၢ်. ကစၢ်ခ၇ံၥ်တၢ်သံအတၢ်စံး တၢ်ကတိၤလၢအမ့ၢ် "တၢ်လၢထီၣ်ၦဲၤထီၣ်လံ" အံၤ အခီပညီန့ၣ်မ့ၢ်မနုၤလဲၣ်.`