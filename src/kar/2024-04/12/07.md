---
title:  တၢ်ဆိကမိၣ်ဆူညါအဂီၢ်
date:   20/12/2024
---

ဖး Ellen G. White, "It is Finished," pp. 758--764; "The Lord Is Risen," pp. 779-787; and "Why Weepest Thou?" pp. 788-794, in The Desire of Ages. See Also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

"စီၤပံၤလးဆၢမုၢ်လၢ်လၢ ကမၤပူၤမၤဖျဲးကစၢ်ခ၇ံၥ်လီၤ. ဘၣ်ဆၣ်ဒီး ထံၣ်ဝဲလၢမၤဝဲတန့ၢ်ဘၣ်, ဒီးဟံးဃၥ်က့ၤအလီၢ်အလၤဒီး အတၢ်စိတၢ်ကမီၤ န့ၣ်လီၤ. လၢကမၤဟါမၢ်ကွံၥ်ဟီၣ်ခိၣ်အတၢ်စိတၢ်ကမီၤအလီၢ်န့ၣ်, အဝဲ ဟ့ၣ်လီၤကွံၥ်သးသမူတဖျၢၣ်လၢအတၢ်ကမၣ်တအိၣ်ဘၣ်န့ၣ်လီၤ. ၦၤလၢ ကပူၤဒီးတၢ်ဟးမၢ်ကွံၥ် မ့တမ့ၢ် တၢ်တူၢ်တၢ်နးတၢ်ဖှီၣ်န့ၣ် အိၣ်ဆံးအါလဲၣ်. တၢ်သ့ၣ်ညါဒီးမူဒါန့ၣ်ဒုးနဲၣ်ကျဲတဘိ, ဒီးတၢ်သးအိၣ်လီၤနီၢ်ကစၢ်အသးဒၣ်ဝဲန့ၣ် ဒုးနဲၣ်လၢအဂၤတဘိန့ၣ်လီၤ. ထံဆူလီၤလၢအကျိၤကမၣ်အံၤ ဆူၣ်ဝဲဒၣ်နီၢ်မး, ဒီးၦၤလၢအမၤဃူမၤဖိးတၢ်ဒီးတၢ်အၢတၢ်သီန့ၣ် ဆူလီၤထွံကွံၥ်ဝဲဆူတၢ်ကမၣ် အတၢ်ခံးသူယိၥ်ပူၤန့ၣ်လီၤ.

"ကစၢ်ခ၇ံၥ်တဟ့ၣ်လီၤအသးတုၤလၢအတၢ်ဖံးတၢ်မၤလၢအဟဲ မၤဝဲအံၤ လၢထီၣ်ၦဲၤထီၣ်ဝဲတစု, ဒီးလၢအတၢ်ကတိၤကတၢၢ်လၢအကိးထီၣ် ဝဲန့ၣ်မ့ၢ်, "တၢ်လၢထီၣ်ၦဲၤထီၣ်လံ" န့ၣ်လီၤ (ယိၤဟၣ် ၁၉း၃၀). တၢ်ဒုးအံၤ နၢၤတ့ၢ်လံ. အစုထွဲဒီးအစုစီဆှံဟ့ၣ်အီၤတၢ်မၤနၢၤလံန့ၣ်လီၤ. ဒ်အမ့ၢ် ၦၤမၤနၢၤတၢ်တဂၤအံၤအသိး, အဝဲသူၣ်လီၤအနီၣ်တယၣ်လၢတၢ်လီၤထူ လီၤယိၥ်အထီအလီၢ်န့ၣ်လီၤ. လၢမူခိၣ်ကလူးတဖၣ်အကျါန့ၣ် တၢ်သူၣ်ဖှံ သးညီတအိၣ်ဝဲဘၣ်ဧါ. မူခိၣ်ခဲလၢၥ်သူၣ်ဖှံသးညီလၢတၢ်အုၣ်က့ၤခီၣ်က့ၤ ကစၢ်အတၢ်မၤနၢၤအပူၤန့ၣ်လီၤ. မုၣ်ကီၤလံၢ်ဘၣ်တၢ်မၤနၢၤအီၤလံဒီး သ့ၣ်ညါဝဲလၢအဘီအမုၢ်န့ၣ် ဟါမၢ်ကွံၥ်ဝဲလံန့ၣ်လီၤ.

"တၢ်ကိးပသူထီၣ်ဆူမူခိၣ်ကလူးဒီးဟီၣ်ခိၣ်လၢအလီၤကမၣ်အအိၣ် လၢအမ့ၢ်, 'တၢ်လၢထီၣ်ၦဲၤထီၣ်လံ' အံၤ အိၣ်ဒီးအခီပညီဒိၣ်ဒိၣ်ယိၥ်ယိၥ်န့ၣ် လီၤ. လၢမူခိၣ်ကလူးအဂီၢ် ဒီးလၢပဂီၢ်န့ၣ် မ့ၢ်တၢ်အုၣ်က့ၤခီၣ်က့ၤအဒိၣ် တမံၤလၢအလၢထီၣ်ၦဲၤထီၣ်ဝဲန့ၣ်လီၤ. အဝဲသ့ၣ်ဟ့ၣ်နီၤလီၤကစၢ်ခ၇ံၥ် အတၢ်မၤနၢၤအသၣ်တဖၣ်ဃုၥ်ဒီးၦၤန့ၣ်လီၤ." The Desire of Ages, p. 758.