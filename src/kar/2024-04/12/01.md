---
title:  တၢ်လၤတၢ်ကပီၤအနၣ်၇ံၣ်, ထူၣ်စုညါဒီးတၢ်ဂဲၤဆၢထၢၣ်က့ၤ လၢတၢ်သံအပူၤ
date:   14/12/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၁၈း၃၃-၁၉း၅; ယိၤဟၣ် ၁၉း၁၇-၂၂; ယိၤဟၣ် ၁၉း၂၅-၂၇; လူၤကၣ် ၂း၃၄, ၃၅; ယိၤဟၣ် ၂၀း၁-၁၈; ၁က၇ံၣ်သူး ၁၅း၁၂-၂၀.

> <p>တၢ်ကလုၢ်ထူ</p>
> "မၤသးဒ်န့ၣ်ဒီး စီၤပံၤလးစံးဘၣ်အီၤ, မ့မ့ၢ်ဒ်န့ၣ်ဒီး, နမ့ၢ်စီၤပၤ တဂၤဧါ. ယ့ၣ်ရှူးစံးဆၢဝဲ, နစံးတၢ်လၢယမ့ၢ်စီၤပၤတဂၤလီၤ. ဒ်သိး ယကအုၣ်ယသးလၢတၢ်မ့ၢ်တၢ်တီအဂ့ၢ်ဒီး, ယအိၣ်ဖျဲၣ်, ဒီးယဟဲလီၤလၢ ဟီၣ်ခိၣ်ချၢလံ. ကယဲၢ်ၦၤလၢအဘၣ်ဃးဒီးတၢ်မ့ၢ်တၢ်တီန့ၣ်, ဒိကနၣ် ယကလုၢ်ကထါလီၤ" (ယိၤဟၣ် ၁၈း၃၇).

ကစၢ်ခ၇ံၥ်အတၢ်ပျၤထီၣ်လၢထူၣ်စုညါအလိၤ ဒီးအတၢ်ဂဲၤဆၢထၢၣ် သမူထီၣ်က့ၤအံၤ မ့ၢ်လံၥ်စီၤယိၤဟၣ်အတၢ်ကွဲးအဒိၣ်ထီကတၢၢ်န့ၣ်လီၤ. လၢအဆၢဒိၣ်တဆံအဆိကတၢၢ်အပူၤအံၤန့ၣ် ယံၥ်ဝဲဒၣ်သၢနံၣ်ဒီးတဝာ် ဃၣ်ဃၣ်, မ့ၢ်ဘၣ်ထိၣ်သတြီၤဒီးအဆၢဒိၣ် ၁၁-တုၤလၢ ၂၀ န့ၣ် ကယံၥ်ထဲ တနွံဒီးခံနွံအတီၢ်ပူၤန့ၣ်လီၤ.

လံၥ်တၢ်သးခုကစီၣ်သၢဘ့ၣ်အံၤ ပၥ်ဖျါထီၣ်ကစၢ်ခ၇ံၥ်အတၢ်သံလၢ အလီၤဆီလိၥ်သးအပူၤန့ၣ်လီၤ. အဝဲသ့ၣ်အတၢ်ကွဲးနီၣ်ကွဲးဃါတဖၣ် မ့ၢ်အိၣ်ဒီး တၢ်လီၤပလိၥ်အသးဘၣ်ဆၣ်, ၦၤကွဲးလံၥ်တဂၤစုၥ်စုၥ်အံၤ ပၥ်ဖျါထီၣ် တၢ်ဂ့ၢ်မိၢ်ၦၢ်တဖၣ်လၢ ဒုးဟူထီၣ်ကဒီးတၢ်ဂ့ၢ်မိၢ်ၦၢ်သ့ၣ်တဖၣ်လၢ အလံၥ် တၢ်သးခုကစီၣ်အပူၤအံၤန့ၣ်လီၤ. လံၥ်မးသဲ ပၥ်ဖျါထီၣ်လံၥ်စီဆှံအတၢ် လၢထီၣ်ၦဲၤထီၣ်အဂ့ၢ်, လံၥ်မၢ်ကူးပၥ်ဖျါထီၣ်တၢ်လဲၤသဃဲၤလိၥ်အသးလၢ ကစၢ်ခ၇ံၥ်အတၢ်ဒိးဘျၢထံဒီးထူၣ်စုညါအဘၢၣ်စၢၤအဂ့ၢ်, ဒီးလံၥ်လူၤကၣ် ကွၢ်ထံကွၢ်ဆးတၢ်ဆူထူၣ်စုညါအလိၤ ဒ်အမ့ၢ်တၢ်မၤဘျါက့ၤတၢ်ဒီး တၢ်အုၣ်က့ၤခီၣ်က့ၤတၢ်အဂ့ၢ်န့ၣ်လီၤ. (တၢ်ဘျၣ်တဂၤအပူလၢထူၣ်စုညါ အလိၤ)

ဘၣ်ဆၣ်ဒီး လံၥ်ယိၤဟၣ်ပၥ်ဖျါထီၣ်ထူၣ်စုညါဒ်အမ့ၢ်ကစၢ်ခ၇ံၥ် လဲၤထီၣ်ဆူနူၢ်ပူၤ, လီၤဆီဒၣ်တၢ်စဲဘူးဒီးတၢ်ဆိကမိၣ်လၢအမ့ၢ်နၣ်၇ံၣ် (တၢ်ဆၢကတီၢ်), လၢအဘၣ်တၢ်ပၥ်ဖျါထီၣ်အီၤအါဘျီမးလၢလံၥ်ပူၤ ဒီတကတီၢ်ညါအံၤန့ၣ်လီၤ (ယိၤဟၣ် ၇း၃၀း ယိၤဟၣ် ၈း၂၀း ယိၤဟၣ် ၁၂း၂၇). တၢ်ဆိကမိၣ်လၢအမ့ၢ်တၢ်ကဲထီၣ်စီၤပၤအဂ့ၢ်အံၤ မ့ၢ်တၢ်လၢ အဒၢက့ၣ်မးတမံၤလီၤ, အဂ့ၢ်ဒ်လဲၣ် တၢ်ပျၤထီၣ်လၢထူၣ်စုညါအလိၤအံၤ မ့ၢ်တၢ်လၢအလၤကပီၤတအိၣ်ဘၣ်ဒီး လီၤမဲၥ်ဆှးဒိၣ်ကတၢၢ်လၢၦၤ၇ိမ့ၤဖိ သူဝဲလၢတၢ်စံၣ်ညီၣ်သံအပူၤန့ၣ်လီၤ. တၢ်ထိၣ်သတြီၤအံၤ ဒုးနဲၣ်ဆူ တၢ်ခီပညီအဒၢက့ၣ်အတၢ်ပၥ်ဖျါလၢစီၤယိၤဟၣ်ဟ့ၣ်လီၤအံၤလၢအမ့ၢ်, ကစၢ်ခ၇ံၥ်သံလၢတၢ်မဲၥ်ဆှးအပူၤဘၣ်ဆၣ်, လၢတကတီၢ်ဃီန့ၣ်, အတၢ်လၤ တၢ်ကပီၤအိၣ်ထီၣ်အသးဒ်အမ့ၢ်တၢ်အုၣ်က့ၤခီၣ်က့ၤအစီၤပၤတဂၤန့ၣ်လီၤ.