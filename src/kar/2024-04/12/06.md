---
title:  ကစၢ်ခ၇ံၥ်ဒီးနီၢ်မၤ၇ံ
date:   19/12/2024
---

`ဖး ယိၤဟၣ် ၂၀း၁၁-၁၃ တက့ၢ်. တၢ်မၤအသးဖဲအံၤလၢ အဒုးနဲၣ်ဖျါဘၣ်မနုၤလၢၦၤမၤကဒၤလ့ၣ်ဖိနီၢ်မၤ၇ံ တနၢ်ပၢၢ်ဒံးတၢ်သွၣ်ခိၣ် အိၣ်ကလီအဂ့ၢ်အံၤဘၣ်န့ၣ်လဲၣ်.`

တၢ်ကွဲးဘၣ်ဃးနီၢ်မၤ၇ံအဂ့ၢ်အလီၢ်ခံကတၢၢ်လၢလံၥ်စီဆှံဆၢ အပူၤကွံၥ်အံၤန့ၣ် မ့ၢ်ဝဲအတၢ်စံးကတိၤဘၣ်စီၤပ့းတရူးဒီးစီၤယိၤဟၣ်ဘၣ်ဃး တၢ်သွၣ်ခိၣ်အိၣ်ကလီအဂ့ၢ်န့ၣ်လီၤ (ယိၤဟၣ် ၂၀း၂). အဝဲသ့ၣ်ဃ့ၢ်ဆူ တၢ်သွၣ်ခိၣ်အိၣ်လီၢ်ဒီးနီၢ်မၤ၇ံန့ၣ် ဟဲက့ၤကဒါက့ၤလၢခံတစဲးန့ၣ်လီၤ. တုၤမ့ၢ်စီၤပ့းတရူးဒီးစီၤယိၤဟၣ်ကွၢ်ထံကွၢ်ဆးတၢ်သွၣ်ခိၣ်အလီၢ်၀ံၤဒီး, အဝဲသ့ၣ်ဟးထီၣ်ကွံၥ်ဝဲဒၣ်န့ၣ်လီၤ. ဘၣ်ဆၣ်ဒီး နီၢ်မၤ၇ံဟဲက့ၤကဒါဖဲန့ၣ်ဒီး ဟီၣ်ဝဲဒၣ်ဒီးအိၣ်ဝဲဖဲန့ၣ်လီၤ. အဝဲဟီၣ်ဝဲအါအါကလဲၥ်လၢပူၤကွံၥ်အသီ တဖၣ်န့ၣ် ပသမၢအလီၢ်တအိၣ်ဝဲဘၣ်. လၢဆၢကတီၢ်အံၤန့ၣ် အဝဲဟီၣ် စ့ၢ်ကီးလီၤ. တကူးလီၤအသးဒီးကွၢ်နုၥ်ဆူတၢ်သွၣ်ခိၣ်အပူၤန့ၣ်လီၤ.

လၢတၢ်လီၤကမၢကမၣ်ဘၣ်အီၤအပူၤ, မူခိၣ်ကလူးကူသိးတၢ်၀ါခံဂၤ အိၣ်လၢတၢ်သွၣ်ခိၣ်အလီၢ်, ဆ့ၣ်နီၤဖဲကစၢ်ခ၇ံၥ်အစိၣ်ဘၣ်တၢ်ပုၥ်လီၤအီၤ အလီၢ်န့ၣ်လီၤ. အဝဲသ့ၣ်သံကွၢ်အီၤ, "နီၢ်ဧၢ, ဘၣ်မနုၤလၢနဟီၣ်လဲၣ်" (ယိၤဟၣ် ၂၀း၁၃). အတၢ်စံးဆၢလၢတၢ်သးဘၣ်ဒိအပူၤအံၤန့ၣ် မ့ၢ်ဝဲ, ၦၤလဲၤစိၥ်ကွံၥ်အကစၢ်ဒီးပၥ်အီၤဖဲလဲၣ်ဖဲလဲၣ်န့ၣ် အတသ့ၣ်ညါဘၣ်အဃိလီၤ.

`ဖး ယိၤဟၣ် ၂၀း၁၄-၁၈ တက့ၢ်. တၢ်ကိးမံၤဒဲးဆီတလဲအသးလၢ နီၢ်မၤ၇ံအဂီၢ်န့ၣ် မ့ၢ်မနုၤလဲၣ်.`

လၢမဲၥ်ချံၦဲၤဒီးတၢ်မဲၥ်ထံမဲၥ်နိအပူၤ, နီၢ်မၤ၇ံဃၣ်အသးဒီးထံၣ်လၢ ၦၤဆၢထၢၣ်လၢအလီၢ်ခံတဂၤန့ၣ်လီၤ. ၦၤတမှံၤတဂၤအံၤ သံကွၢ်တၢ်ဒ်သိးဒီး မူခိၣ်ကလူးခံဂၤလၢအမ့ၢ်, "နီၢ်ဧၢ, ဘၣ်မနုၤလၢနဟီၣ်လဲၣ်. နဃုမတၤတဂၤ လဲၣ် (ယိၤဟၣ် ၂၀း၁၅). အဝဲဆိကမိၣ်လၢအစံးကတိၤတၢ်ဒီးၦၤခိး တၢ်သွၣ်ခိၣ်က၇ၢၢ်ဒီးဃ့တၢ်မၤစၢၤလၢကဃုကစၢ်ခ၇ံၥ်အစိၣ်အဂီၢ်န့ၣ်လီၤ.

ၦၤတမံှအံၤ စံးကတိၤတၢ်ကတိၤတထံၣ်လီၤ, "နီၢ်မၤ၇ံ" မ့ၢ်တၢ်လီၣ်ဖျါ အတၢ်ကတိၤတဖျၢၣ်လၢအဆီတလဲကွံၥ်ဟီၣ်ခိၣ်အံၤန့ၣ်လီၤ. လၢသတူၢ် ကလၥ်န့ၣ်, နီၢ်မၤ၇ံလၢအအိၣ်ဒီးတၢ်လီၤကမၢကမၣ်အံၤ သ့ၣ်ညါလၢ ကစၢ်ခ၇ံၥ်လၢအဂဲၤဆၢထၢၣ်က့ၤအံၤ စံးကတိၤတၢ်ဒီးအီၤ ဒီးအဝဲသ့ၣ်ညါဝဲ န့ၣ်လီၤ. ကစၢ်ခ၇ံၥ်စံးလၢ သုတထိးအီၤတဂ့ၤ, အဂ့ၢ်ဒ်လဲၣ် အဝဲကဘၣ် က့ၤထီၣ်ဒ်ဆူအပၢ်အအိၣ်ဒံးလီၤ. ဘၣ်ဆၣ်ဒီး အဝဲမူဒါန့ၣ် ကဘၣ်လဲၤဒီး တဲပျဲၢ်ဘီၣ်သ့ၣ်တဖၣ်လၢအဝဲကက့ၤထီၣ်ဆူ, "အပၢ်ဒီးအဝဲသ့ၣ်အပၢ်, ဒီးအယွၤဒီးအဝဲသ့ၣ်ယွၤအအိၣ်အဂ့ၢ်န့ၣ်လီၤ" (ယိၤဟၣ် ၂၀း၁၇). နီၢ်မၤ၇ံ မၤလၢၦဲၤအတၢ်ဖံးတၢ်မၤန့ၣ်လီၤ. အဝဲစံးဘၣ်ပျဲၢ်ဘီၣ်တဖၣ်လၢ အဝဲထံၣ် ဘၣ်ကစၢ်ခ၇ံၥ်ဒီး စံးကတိၤတၢ်ဂ့ၢ်လီၤတံၢ်လီၤဆဲးလၢအစံးဘၣ်တဲဘၣ်အီၤ န့ၣ်လီၤ (ယိၤဟၣ် ၂၀း၁၈).

ဖး ၁က၇ံၣ်သူး ၁၅း၁၂-၂၀ တက့ၢ်. လၢစီၤပီလူးအဂီၢ်န့ၣ်, ကစၢ်ခ၇ံၥ်မ့ၢ်တဂဲၤဆၢထၢၣ်သမူထီၣ်က့ၤဘၣ်န့ၣ်, တၢ်ဂ့ၤလၢၦၤခ၇ံၥ်ဖိတဖၣ် အဂီၢ် ကအိၣ်မနုၤတမံၤလဲၣ်.