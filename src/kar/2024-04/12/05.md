---
title:  တၢ်သွၣ်ခိၣ်အိၣ်ကလီ
date:   18/12/2024
---

`ဖး ယိၤဟၣ် ၂၀း၁-၇ တက့ၢ်. တၢ်ပၥ်ဖျါထီၣ်ဖဲအဆၢဖိတဖၣ် အပူၤအံၤ တၢ်အ၇့ဒိၣ်လၢပဂီၢ်အိၣ်မနုၤတမံၤလဲၣ်.`

ကစၢ်ခ၇ံၥ်သံဖဲမုၢ်ဃုနံၤဟါလီၤခီအကတီၢ် ဒီးဂဲၤဆၢထၢၣ်က့ၤဂီၤဂီၤ ဖဲမုၢ်ခီၣ်ထံးနံၤန့ၣ်လီၤ. အဂ့ၢ်ဒ်လဲၣ်, ဖဲအဝဲဘၣ်တၢ်ခူၣ်လီၤကွံၥ်အီၤဆူ တၢ်သွၣ်ခိၣ်အကတီၢ်န့ၣ် ဘူးထီၣ်ဒီးမုၢ်အိၣ်ဘှံးနံၤအဆၢကတီၢ်အဃိ (ယိၤဟၣ် ၁၉း၄၂), တၢ်မၤအံၤအိၣ်ထီၣ်အသးခ့ျသဒံးဒီးတလၢတၦဲၤဝဲဒိၣ်ဒိၣ်ဘၣ်န့ၣ် လီၤ. ပျဲၢ်ဘီၣ်သ့ၣ်တဖၣ်န့ၣ်, အဲၣ်ဘၣ်ကစၢ်ခ၇ံၥ်ဘၣ်ဆၣ်, ဖဲမုၢ်အိၣ်ဘှံးနံၤ အကတီၢ်န့ၣ်, အဝဲသ့ၣ်တလဲၤဆူတၢ်သွၣ်ခိၣ်အံၤန့ၣ်ဘၣ် (ထိၣ်သတြီၤဒီး မၢ်ကူး ၁၆း၁). တုၤမ့ၢ်မုၢ်အိၣ်ဘှံးနံၤပူၤကွံၥ်ဒီး, ပိၥ်မုၣ်အါဒံအါဂၤဟဲစိၥ် တၢ်နၢမူဆူတၢ်သွၣ်ခိၣ်ဖဲမုၢ်ခီၣ်ထံးနံၤဂီၤခီအကတီၢ်န့ၣ်လီၤ. လၢအဝဲသ့ၣ် အတၢ်တၢ်ဖုးသံပျီၢ်ဂီၤဘၣ်သးအပူၤ, ထံၣ်ဘၣ်ဝဲလၢတၢ်သွၣ်ခိၣ်အလၢၢ် ဘၣ်တၢ်တလ့ၣ်ကွံၥ်အီၤဒီးတၢ်သွၣ်ခိၣ်န့ၣ်အိၣ်ကလီဝဲလီၤ.

ၦၤမၤကဒၤလ့ၣ်ဖိနီၢ်မၤ၇ံ မ့ၢ်ၦၤလၢအလဲၤအဆိကတၢၢ်တဂၤအကျါ ဆူတၢ်သွၣ်ခိၣ်အံၤန့ၣ်လီၤ. အဝဲဃ့ၢ်ဆူစီၤပ့းတရူးဒီးစီၤယိၤဟၣ်အအိၣ် ဒ်သိးကစံးဘၣ်တဲဘၣ်တၢ်လၢအထံၣ်ဘၣ်ဝဲအံၤအဂ့ၢ်န့ၣ်လီၤ. ၦၤခံဂၤန့ၣ် ဃ့ၢ်ဆူတၢ်သွၣ်ခိၣ်လီၤ. စီၤယိၤဟၣ်ဃ့ၢ်ခ့ျန့ၣ်စီၤပ့းတရူးဒီးတုၤဆိဆူ တၢ်သွၣ်ခိၣ်န့ၣ်လီၤ. တကူးလီၤအသးဒီးအဝဲကွၢ်ဆူတၢ်ပူၤ, ထံၣ်ဝဲဖှီ၀ါကဆှၣ် အိၣ်ပၥ်လီၤအသးန့ၣ်လီၤ. ဘၣ်ဆၣ်, တလဲၤနုၥ်ဘၣ်ဝဲဘၣ်.

ဘၣ်ဆၣ်ဒီး, စီၤပ့းတရူးလဲၤနုၥ်ဝဲဆူတၢ်သွၣ်ခိၣ်အပူၤဒီး ထံၣ်ဖှီ၀ါ ကဆှၣ်အိၣ်ပၥ်လီၤအသးဖဲန့ၣ်လီၤ. အဝဲထံၣ်စ့ၢ်ကီးတၢ်စှၢၤလၢအဘံဃၥ် အခိၣ်န့ၣ်လီၤ, ဘၣ်ဆၣ်ဒီးတအိၣ်ဃုၥ်ဒီးဖှီ၀ါကဆှၣ်န့ၣ်ဘၣ်. မ့ၢ်အအိၣ်ထူ ထီၣ်အသးလၢအလီၢ်တပူၤဒၣ်လီၤ.

`ဖး ယိၤဟၣ် ၂၀း၈-၁၀ တက့ၢ်. တၢ်စှၢၤလၢအဘံဃၥ်ခိၣ်ထူထီၣ် အသးအံၤအခီပညီမ့ၢ်မနုၤလဲၣ်.`

ဖဲစီၤပ့းတရူးလဲၤနုၥ်လၢတၢ်သွၣ်ခိၣ်၀ံၤဒီး, စီၤယိၤဟၣ်လဲၤနုၥ်စ့ၢ်ကီး လီၤ (ယိၤဟၣ် ၂၀း၈). စံးလၢ, လဲၤနုၥ်ဝဲဒီးထံၣ်တၢ်, ဒီးနၥ်တၢ်လီၤ. ဘၣ်မနုၤလၢထံၣ်ဘၣ်ဖှီ၀ါကဆှၣ် (တၢ်သွၣ်ခိၣ်) အကူအသိး, ဒီးတၢ်စှၢၤလၢ အဘံဃၥ်အခိၣ်ခံမံၤအံၤအိၣ်စီၤစုၤလီၤဆီ, အိၣ်ထူထီၣ်အသးလၢလီၢ်တပူၤ ဒၣ်အံၤ ဒုးအိၣ်ထီၣ်တၢ်နၥ်လၢစီၤယိၤဟၣ်အပူၤလၢကစၢ်ခ၇ံၥ်အံၤဂဲၤဆၢထၢၣ် က့ၤလံအဂ့ၢ်န့ၣ်လဲၣ်.

မ့ၢ်ဘၣ်စံးဆၢတၢ်သံကွၢ်အံၤန့ၣ်, ဘၣ်ဆိကမိၣ်ဆိလၢဘၣ်မနုၤ တၢ်သွၣ်ခိၣ်အံၤအိၣ်ကလီဝဲဒၣ်လဲၥ်အဂ့ၢ်န့ၣ်လီၤ. တၢ်စံးဆၢလၢ အကြၢး ကတၢၢ်န့ၣ် ကမ့ၢ်ဝဲတၢ်ဟုၣ်လၢတၢ်သွၣ်ခိၣ်အံၤအဃိန့ၣ်လီၤ. ဘၣ်ဆၣ်ဒီး တၢ်ပၥ်ဖျါအံၤ မ့ၢ်ဝဲတသ့ဘၣ်လၢတၢ်ဂ့ၢ်သၢမံၤအဖီခိၣ်န့ၣ်လီၤ. တၢတမံၤန့ၣ်, စီၤမးသဲစံးၦၤလၢတၢ်သွၣ်ခိၣ်အံၤဘၣ်တၢ်ခိးအီၤ (မးသဲ ၂၇း၆၂-၆၆), ကဒုးအိၣ်ထီၣ်တၢ်ဟုၣ်န့ၣ် စိၣ်အံၤတညီဘၣ်. ခံမံၤတမံၤန့ၣ်, တၢ်ဟုၣ်လၢ တၢ်သွၣ်ခိၣ်န့ၣ် ဟုၣ်တၢ်လုၢ်ဒိၣ်ၦ့ၤဒိၣ်လီၤ, တဟုၣ်တၢ်သံစိၣ်လၢအအုၣ်အံး န့ၣ်ဘၣ်. သၢမံၤတမံၤန့ၣ်, ၦၤဟုၣ်တၢ်ဖိန့ၣ်, ဟူးဂဲၤခ့ျခ့ျအဃိ, တမ့ၢ်လၢ ကထူထီၣ်တၢ်သွၣ်ခိၣ်အကူအသိးတဖၣ်ဘၣ်. လၢတၢ်န့ၣ်အဃိ, တုၤမ့ၢ် စီၤယိၤဟၣ်ထံၣ်တၢ်စှၢၤလၢအဘံဃၥ်အခိၣ်အံၤ ဘၣ်တၢ်ချံးထီၣ်အီၤဂ့ၤဂ့ၤ အဃိ, အဝဲနၥ်လၢကစၢ်ခ၇ံၥ်န့ၣ်ဂဲၤဆၢထၢၣ်က့ၤလၢတၢ်သံအပူၤအံၤန့ၣ်လီၤ.