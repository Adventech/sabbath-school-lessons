---
title:  တၢ်ဖျီလၢကၤနါ
date:   29/09/2024
---

`ဖး ယိၤဟၣ် ၂း၁-၁၁ တက့ၢ်. ကစၢ်မၤတၢ်ပနီၣ်လီၤလးတမံၤ ဖဲကၤနါန့ၣ်မ့ၢ်မနုၤလဲၣ်. ဒီးမ့ၢ်အမၤစၢၤပျဲၢ်ဘီၣ်သ့ၣ်တဖၣ်လၢ ကစူၢ်အီၤ နၥ်အီၤသ့ဝဲလၢကျဲဒ်လဲၣ်.`

ခီဖျိတၢ်ထံၣ်ဘၣ်ကစၢ်ခ၇ံၥ်မၤတၢ်လီၤလးလၢဒုးကဲထီၣ်ထံဆူ စပံးထံအဃိ, ဒုးအိၣ်ထီၣ်တၢ်ကတဲၥ်ကတီၤတၢ်အုၣ်အသးလၢပျဲၢ်ဘီၣ်သ့ၣ် တဖၣ်အဂီၢ် ဒ်သိးကဆၢတဲၥ်အသးလၢပိၥ်ကစၢ်ခ၇ံၥ်ခံအဂီၢ်န့ၣ်လီၤ. ဘၣ်မနုၤ လၢအတမ့ၢ်တၢ်ပနီၣ်အစိကမီၤအိၣ်ဝဲလၢကဒုးနဲၣ်ကစၢ်ခ၇ံၥ်အံၤ ဒ်အမ့ၢ် ၦၤတဂၤလၢအဟဲလၢယွၤအအိၣ်အံၤန့ၣ်ဘၣ်လဲၣ်. (အနီၢ်ကီၢ်န့ၣ် အဝဲသ့ၣ် တအိၣ်ဒီးတၢ်ကတဲၥ်ကတီၤအသးလၢကနၢ်ပၢၢ်ဝဲလၢ ကစၢ်ခ၇ံၥ်န့ၣ် မ့ၢ်ယွၤ တဂၤဒ်ဘၣ်လီၤ.)

စီၤမိၤၡွမ့ၢ်ၦၤအံၣ်စ၇့လးဖိအခိၣ်တဂၤ, ဒီးအဝဲထုးထီၣ်ကွံၥ် အံၣ်စ၇့လးဖိလၢကီၢ်အဲၤကူပတူးအပူၤခီဖျိ "တၢ်ပနီၣ်လီၤလးဒီးတၢ်လီၤလိၣ် လီၤလး" အါအါတဖၣ်န့ၣ်လီၤ. (ကွၢ် ၅မိၤၡွ ၆း၂၂; ၅မိၤၡွ ၂၆း၈). အဝဲ မ့ၢ်ၦၤတဂၤလၢယွၤသူအီၤဒ်သိးကမၤပူၤမၤဖျဲးၦၤအံၣ်စ၇့လးဖိလၢ ၦၤအဲၤကူပတူးဖိအစုပူၤအဂီၢ်န့ၣ်လီၤ. (အဝဲမ့ၢ်ၦၤအံၣ်စ၇့လးဖိ "တၢ်အုၣ်က့ၤ ခီၣ်က့ၤ" အဂီၢ်တဂၤန့ၣ်လီၤ.)

ကစၢ်ယွၤစံးကတိၤပၥ်စၢၤတ့ၢ်တၢ်ခီဖျိစီၤမိၤၡွလၢ၀ံကဟဲဝဲတဂၤလၢ အလီၤဂၥ်စီၤမိၤၡွန့ၣ်လီၤ. ကစၢ်ယွၤစံးဘၣ်အံၣ်စ၇့လးလၢကဒိကနၣ်အီၤန့ၣ် လီၤ. (၅မိၤၡွ ၁၈း၁၅; မးသဲ ၇း၅; မၤတၢ် ၇း၃၇) တၢ်လၢ "၀ံတဂၤ" န့ၣ် မ့ၢ်ကစၢ်ခ၇ံၥ်ဒီးဖဲယိၤဟၣ်အဆၢဒိၣ် ၂ အပူၤန့ၣ်, ကစၢ်ခ၇ံၥ်မၤတၢ်ပနီၣ် လီၤလးအဆိကတၢၢ်လၢအဒုးနဲၣ်ကဒါက့ၤဆူတၢ်အုၣ်က့ၤခီၣ်က့ၤ ၦၤအံၣ်စ၇့လးဖိလၢကီၢ်အဲၤကူပတူးအပူၤအံၤန့ၣ်လီၤ.

နဲ(လ်) (Nile) အထံကျိမိၢ်ၦၢ် မ့ၢ်တၢ်ဂံၢ်တၢ်ဘါအဒိၣ်တမံၤဒီး မ့ၢ်ၦၤအဲၤကူပတူးဖိသ့ၣ်တဖၣ်ဘူၣ်ထီၣ်ဘါထီၣ်ဝဲဒ်အမ့ၢ်ကစၢ်ယွၤအသိးန့ၣ် လီၤ. တၢ်ဆါသံသတြိၥ်အကျါတမံၤန့ၣ် မ့ၢ်တၢ်မၤဘၣ်ဒိထံကျိအဝဲအံၤ ခီဖျိ တၢ်ဆီတလဲကွံၥ်ထံအံၤလၢတၢ်သွံၣ်န့ၣ်လီၤ. ဖဲကၤနါန့ၣ်, ကစၢ်ခ၇ံၥ်မၤတၢ် လီၤလးတမံၤဃီဒ်အံၤဘၣ်ဆၣ်, လၢအလီၢ်န့ၣ်, ဒ်သိးကဒုးကဲထီၣ်ထံလၢ တၢ်သွံၣ်အဂီၢ်န့ၣ်, အဝဲဒုးကဲထီၣ်ဝဲဆူစပံးထံန့ၣ်လီၤ.

ထံသ့ၣ်တဖၣ်န့ၣ် မ့ၢ်ထံလၢကတံၤဃုဖျၢၣ်အပူၤလၢ ၦၤကမၤကဆှီထံ အဂီၢ် လၢၦၤယူဒၤဖိအလုၢ်အလၢ်အိၣ်ဝဲအပူၤ, ဒုးစဲဘူးတၢ်မၤတၢ်လီၤလး အဝဲအံၤဘူးဒိၣ်ထီၣ်ဒီးလံၥ်စီဆှံအတၢ်ဂ့ၢ်တၢ်ကျိၤလၢအမ့ၢ်တၢ်အုၣ်က့ၤ ခီၣ်က့ၤအံၤန့ၣ်လီၤ. ခီဖျိတၢ်သ့ၣ်နီၣ်ထီၣ်က့ၤတၢ်ဆီတလဲထံဆူစပံးထံအပူၤ အံၤ, မ့ၢ်တၢ်ဒုးနဲၣ်ကဒါက့ၤဆူတၢ်ဟးထီၣ်လၢကီၢ်အဲၤကူပတူးအပူၤ ဒီးစီၤယိၤဟၣ်က့ၤဒုးနဲၣ်က့ၤကစၢ်ခ၇ံၥ်လၢအမ့ၢ်ပတၢ်အုၣ်က့ၤခီၣ်က့ၤ အကစၢ်န့ၣ်လီၤ.

မူးအကစၢ်အံၤ မ့ၢ်ကဆိကမိၣ်တၢ်မနုၤတမံၤလၢ အဘၣ်ဃးဒီး စပံးထံအဂ့ၤ လၢကစၢ်ခ၇ံၥ်ကတီၤပၥ်ဝဲအံၤန့ၣ်လဲၣ်. အဝဲကမၢကမၣ်ဘၣ် အသးလၢ စပံးထံအတၢ်ဂ့ၤဒိၣ်ဒီး လၢတၢ်တသ့ၣ်ညါလၢအမ့ၢ်ကစၢ်ခ၇ံၥ် မၤတၢ်လီၤလးဘၣ်အပူၤ, ဆိကမိၣ်ဝဲလၢ အဝဲသ့ၣ်ပၥ်ဃၥ်တၢ်လၢအဂ့ၤ ကတၢၢ်လၢအလီၢ်ခံန့ၣ်လီၤ.

ဟ့းလ့ၣ်အကျိၥ်လၢအမ့ၢ် oinos ဘၣ်တၢ်သူအီၤလၢစပံးထံကဆှီ, သံကစဲၥ်, ဒီးစပံးထံလၢတၢ်စုၣ်အီၤလၢကိၣ်မံၣ်ခံမံၤလၢၥ်အံၤန့ၣ်လီၤ. (ကွၢ် The Seventh-day Adventist Bible Dictionary, p. 1177 တက့ၢ်). E. G. White ပၥ်ဖျါထီၣ်ဝဲလၢ စပံးထံလၢကစၢ်ခ၇ံၥ်ဒုးအိၣ်ထီၣ်လၢ တၢ်လီၤလးအပူၤအံၤန့ၣ် တမ့ၢ်တၢ်စုၣ်အီၤဒီးကိၣ်မံၣ်လီၤဂၥ်ဒ်သိးသံးန့ၣ်ဘၣ် (ကွၢ် At the Marriage Feast, The Desire of Ages, p. 149). ၦၤဖဲန့ၣ်သ့ၣ်တဖၣ်န့ၣ် လီၤကမၢကမၣ်ဘၣ်အသးဖဲအသ့ၣ်ညါတၢ်မၤအသး ဖဲအံၤန့ၣ် ပလီၤကမၢကမၣ်အလီၢ်တအိၣ်ဝဲဘၣ်.

`နပိၥ်ကစၢ်ခ၇ံၥ်အခံလၢတၢ်ဂ့ၢ်တၢ်ကျိၤမနုၤသ့ၣ်တဖၣ်အဃိလဲၣ်. (တၢ်ဟ့ၣ်တ့ၢ်ၦၤအါမးလံတမ့ၢ်ဧါ).`