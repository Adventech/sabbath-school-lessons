---
title:  တၢ်ပနီၣ်တဖၣ်လၢအဒုးနဲၣ်ကျဲ
date:   28/09/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၂း၁-၁၁; ယိၤဟၣ် ၄း၄၆-၅၄; ယိၤဟၣ် ၅း၁-၁၆; မၢ်ကူး ၃း၂၂, ၂၃; မးသဲ ၁၂း၉-၁၄; ယိၤဟၣ် ၅း၁၅-၄၇.

> <p>တၢ်ကလုၢ်ထူ</p>
> "မၤသးဒ်န့ၣ်ဒီး တၢ်လီၤလးလၢအဂုၤအဂၤလၢအတကွဲးဘၣ်အသး လၢလံၥ်အံၤအပူၤဘၣ်န့ၣ်, ယ့ၣ်ရှူးမၤစ့ၢ်ကီးဝဲအါမံၤ, လၢအပျဲၢ်အဘီၣ် အမဲၥ်ညါလီၤ. ဘၣ်ဆၣ်ဒီး ဒ်သိးသုကနၥ်လၢယ့ၣ်ရှူးမ့ၢ်ခ၇ံၥ်, ယွၤအဖိခွါ, ဒီးသုနၥ်တၢ်သတးဒီး, ဒ်သိးသုကန့ၢ်ဘၣ်တၢ်မူလၢအမံၤဒီး, တၢ်အံၤတဖၣ် ဘၣ်ကွဲးအသးလီၤ" (ယိၤဟၣ် ၂၀း၃၀, ၃၁).

ဘၣ်မနုၤလၢစီၤယိၤဟၣ်ကွဲးအလံၥ်တၢ်သးခုကစီၣ်အံၤန့ၣ်လဲၣ်. မ့ၢ်လၢအအဲၣ်ဒိးပၥ်ဖျါတၢ်ဂ့ၢ်ဒိၣ်ဒိၣ်ဘၣ်ဃးကစၢ်ခ၇ံၥ်မၤတၢ်လီၤလးတဖၣ်အံၤ အဃိန့ၣ်လီၤ. မ့တမ့ၢ် အဲၣ်ဒိးကတိၤဒိၣ်ကစၢ်ခ၇ံၥ်အတၢ်သိၣ်လိသီလိတဖၣ် လၢအလီၤတံၢ်လီၤဆဲးအံၤအဂ့ၢ်ဧါ. တၢ်ဂ့ၢ်တၢ်ကျိၤအိၣ်လၢအကွဲးလံၥ်အံၤ အဂီၢ်န့ၣ် မ့ၢ်မနုၤလဲၣ်.

လၢသးစီဆှံအတၢ်စိတၢ်ကမီၤအဖီလၥ်အပူၤ, စီၤယိၤဟၣ်စံးကတိၤ ဖျါထီၣ်တၢ်ဂ့ၢ်တၢ်ကျိၤအိၣ်အါမးလၢကကြၢးကွဲးဘၣ်ဃးကစၢ်ခ၇ံၥ်အတၢ် အိၣ်မူအဂ့ၢ်အကျိၤလီၤ, (ယိၤဟၣ် ၂၁း၂၅) ဒီးတၢ်လၢအကွဲးဝဲသ့ၣ်တဖၣ်အံၤ လဲၤသးလၢအဂ့ၢ်တဆီဘၣ်တဆီ, ဒ်သိး "သုကနၥ်လၢယ့ၣ်ရှူးမ့ၢ်ခ၇ံၥ်, ယွၤအဖိခွါ, ဒီးသုနၥ်တၢ်သတးဒီး ဒ်သိးသုကန့ၢ်ဘၣ်တၢ်မူလၢအမံၤဒီး, တၢ်အံၤတဖၣ်ဘၣ်တၢ်ကွဲးအသးလီၤ. (ယိၤဟၣ် ၂၀း၃၁).

တနွံအံၤ, ပကကွၢ်ကစၢ်ခ၇ံၥ်မၤတၢ်လီၤလးအဆိတဖၣ်လၢ လံၥ်ယိၤဟၣ်အပူၤအံၤန့ၣ်လီၤ, စးထီၣ်လၢအဒုးကဲထီၣ်ထံဆူစပံးထံဖဲတၢ်ဖျီ အမူးကတီၢ်, တုၤလၢအမၤဘျါက့ၤၦၤတဂၤအဖိခွါလၢ အဆါဒိၣ်ဒိၣ်ကလဲၥ်, တုၤလၢအမၤဘျါက့ၤၦၤပိၥ်ခွါတဂၤ ဖဲဘ့ၤသ့းစဒါအနိၣ်နံၤအဂ့ၢ်အံၤန့ၣ်လီၤ.

စီၤယိၤဟၣ်ကိးတၢ်လီၤလးတဖၣ်အံၤလၢအမ့ၢ် "တၢ်ပနီၣ်" န့ၣ်လီၤ. အဝဲတပၥ်ဝဲလၢအမ့ၢ်ကျဲအတၢ်ပနီၣ်ဘၣ်, ဘၣ်ဆၣ်မ့ၢ်တၢ်မၤအသးလီၤလိၣ် လီၤလးလၢ အဒုးနဲၣ်ဆူတၢ်နီၢ်ကီၢ်အဒိၣ်အယိၥ်လၢအမ့ၢ်-ကစၢ်ခ၇ံၥ် မ့ၢ်မ့းၡံအၤအံၤန့ၣ်လီၤ. လၢတၢ်ပၥ်ဖျါခဲလၢၥ်တဖၣ်အပူၤအံၤန့ၣ်, ပမ့ၢ်တၢ်ဒိ တၢ်တဲၥ်လၢၦၤဂီၢ်မုၢ်လၢအတူၢ်လိၥ်တၢ်လၢတၢ်နၥ်အပူၤတဖၣ်အဂီၢ်န့ၣ်လီၤ. ဒီးအဝဲသ့ၣ်အတၢ်ဒိတၢ်တဲၥ်န့ၣ် ကွဲမုၥ်ၦၤလၢကမၤတၢ်တမံၤဃီဒ်အံၤန့ၣ်လီၤ.