---
title:  သးလၢအကိၤတဖၣ်
date:   02/10/2024
---

တၢ်ပနီၣ်, တၢ်လီၤလးတဖၣ်ဒီး တၢ်မၤတၢ်လီၤလးတဖၣ်အံၤန့ၣ်, တဒုးနဲၣ်ဖျါလၢအမ့ၢ်ဝဲတၢ်လၢအဘၣ်ဃးဒီးယွၤဘၣ်. ဘၣ်ဆၣ်ဒီး, မ့ၢ်ကွၢ်လၢ အဂၤတမံၤန့ၣ်, အဝဲသ့ၣ်မ့ၢ်ဘၣ်ဃးဒီးကစၢ်ယွၤဒီး, မ့ၢ်တၢ်လၢအလီၤပျံၤ လီၤဖုးမးဖဲပဂ့ၢ်လိၥ်အီၤ, ပတတူၢ်လိၥ်အီၤအဆၢကတီၢ်အံၤန့ၣ်လီၤ.

`ဖး ယိၤဟၣ် ၅း၁၀-၁၆ တက့ၢ်. တၢ်မၤလိလၢပဟံးန့ၢ်အီၤသ့လၢ အဘၣ်ဃးဒီးတၢ်ဘူၣ်တၢ်ဘါခိၣ်နၢ်တဖၣ် အသူၣ်ကိၢ်သးကိၤလၢကစၢ်ခ၇ံၥ် အဖီခိၣ်ဒီး အတၢ်မၤတၢ်လီၤလးတဖၣ်အံၤ အဖီခိၣ်န့ၣ် မ့ၢ်မနုၤလဲၣ်.`

ဖဲကစၢ်ခ၇ံၥ်လီၣ်ဖျါထီၣ်အသးလၢ အမၤဘျါက့ၤၦၤတဂၤအံၤ အမဲၥ်ညါန့ၣ်, အဝဲစံးဘၣ်တၢ်ဘူၣ်တၢ်ဘါခိၣ်နၢ်တဖၣ်လၢ အမ့ၢ်ကစၢ်ခ၇ံၥ် န့ၣ်လီၤ. ၦၤကဆိကမိၣ်လၢအမ့ၢ်တၢ်စံးထီၣ်ပတြၢၤကစၢ်ယွၤသ့ၣ်သ့ၣ်လီၤ, ဘၣ်ဆၣ်လၢအလီၢ်န့ၣ်, ၦၤခိၣ်နၢ်တဖၣ်အံၤ မၤအၢမၤသီကစၢ်ခ၇ံၥ်ဒီး ဃုလၢ ကမၤသံအီၤအဂီၢ်န့ၣ်လီၤ, အဂ့ၢ်ဒ်လဲၣ် အဝဲမၤတၢ်အံၤလၢမုၢ်အိၣ်ဘှံးနံၤ အဃိန့ၣ်လီၤ. ယိၤဟၣ် ၅း၁၆.

တၢ်မၤဘျါတၢ်တၢ်ဆါအတၢ်မၤအံၤ ဘၣ်တၢ်ဟ့ၣ်အခွဲးသ့ထဲလၢ တၢ်ကီတၢ်ခဲအဆၢကတီၢ်လိၣ်ဒိၣ်ဝဲအပူၤအံၤန့ၣ်လီၤ. ၦၤဆါတဂၤအံၤ ဟးတသ့ဘၣ် ၃၈ နံၣ်ညါလံ, ဒီးတၢ်အံၤအဃိ, တၢ်မၤဘျါက့ၤအီၤအံၤ တမ့ၢ်တၢ်လၢအ၇့ဒိၣ်ဝဲဂ့ၢ်ဂီၤအူဘၣ်န့ၣ်လီၤ. ဘၣ်မနုၤတၢ်လိၣ်အိၣ်ဝဲလၢ အကဘၣ်ဟံးထီၣ်အလီၢ်မံအံၤစ့ၢ်ကီးလဲၣ်. ၦၤတဂၤလၢ်လၢ်ကဆိကမိၣ် ဝဲသ့ၣ်သ့ၣ်လၢၦၤဒိးန့ၢ်တၢ်စိတၢ်ကမီၤလၢယွၤအိၣ်တဂၤအံၤ မ့ၢ်အသ့ၣ်ညါ စ့ၢ်ကီးဝဲလၢ မ့ၢ်တၢ်ဟ့ၣ်အခွဲးလၢကစိၥ်လီၢ်မံလီၢ်ဒါဒီးက့ၤစိၥ်ဆူဟံၣ်လၢ မုၢ်အိၣ်ဘှံးအနံၤအံၤဧါအဂ့ၢ်န့ၣ်လီၤ. ဖျါၡဲမးလၢကစၢ်ခ၇ံၥ်အဲၣ်ဒိးဒုးသ့ၣ်ညါ လံၥ်စီဆှံတၢ်မ့ၢ်တၢ်တီအဒိၣ်အယိၥ်လၢၦၤကညီဒုးအိၣ်ထီၣ်တၢ်သိၣ်တၢ်သီ သ့ၣ်တဖၣ်အံၤ စၢတံၢ်ဃၥ်တၢ်မ့ၢ်တၢ်တီအဂ့ၢ်န့ၣ်လီၤ.

`တၢ်မၤအသးလၢအဂၤတဖၣ် သိၣ်လိၦၤလၢ ၦၤသူၣ်ကိၤသးကိၤ လၢနီၢ်သးအပူၤသ့ၣ်တဖၣ်အံၤ အိၣ်ထီၣ်ဝဲသ့လၢကျဲဒ်လဲၣ်. (ယိၤဟၣ် ၉း၁-၁၆; မၢ်ကူး ၃း၂၂, ၂၃; မးသဲ ၁၂း၉-၁၄).`

ဘၣ်မနုၤလၢတၢ်ဘူၣ်တၢ်ဘါခိၣ်နၢ်တဖၣ်အံၤ အမဲၥ်တထံၣ်တၢ်ထဲ အံၤညါန့ၣ်လဲၣ်. တၢ်စံးဆၢလၢအကြၢးတမံၤန့ၣ် ကမ့ၢ်ဝဲလၢအဝဲသ့ၣ်အနီၢ် ကစၢ်ဒၣ်ဝဲအသူၣ်အၢသးသီအဃိ, အတၢ်နၥ်ကမၣ်လၢ မ့းၡံအၤအံၤ ကထုးထီၣ်ကွံၥ်အဝဲသ့ၣ်လၢ၇ိမ့ၤအတၢ်ပၢအဖီလၥ်အံၤ ဒီးအတၢ်အဲၣ်တၢ်စိ တၢ်ကမီၤဒီးအတၢ်သးတအိၣ်လၢကဟ့ၣ်လီၤသးဆူကစၢ်ယွၤအစုပူၤဘၣ် အဃိန့ၣ်လီၤ. တၢ်သ့ၣ်တဖၣ်ခဲလၢၥ်မၤစၢၤအဝဲသ့ၣ်လၢ ကဂ့ၢ်လိၥ်တၢ်မ့ၢ် တၢ်တီအိၣ်ဖျါလၢအဝဲသ့ၣ်အမဲၥ်ညါအံၤန့ၣ်လီၤ.

`ဖး ယိၤဟၣ် ၅း၃၈-၄၂ တက့ၢ်. ကစၢ်ခ၇ံၥ်အတၢ်ဟ့ၣ်ပလီၢ်န့ၣ် မ့ၢ်မနုၤလဲၣ်. နဒိးန့ၢ်ဘၣ်တၢ်မၤလိလၢတၢ်စံးတၢ်ကတိၤအပူၤအံၤဒ်လဲၣ်. တၢ်အိၣ်လၢအပူၤ လၢအဒုးထံၣ်ၦၤလၢတၢ်မ့ၢ်တၢ်တီလၢပလိၣ်ဘၣ်အီၤဒီး သူအီၤလၢပတၢ်အိၣ်မူအပူၤအံၤန့ၣ် မ့ၢ်မနုၤလဲၣ်.`