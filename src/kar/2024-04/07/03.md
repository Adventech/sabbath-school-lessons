---
title:  နီၢ်မၤ၇ံအတၢ်အုၣ်အသး
date:   11/11/2024
---

ဘူၣ်လဲၤကပၥ်တချုးဘၣ်ဒံးဘၣ်ဃုနံၤဒီး, ကစၢ်ခ၇ံၥ်လဲၤအိၣ်သကိး နီၢ်မၤ၇ံ, နီၢ်မၢ်သၤဒီးအဒီပုၢ်ဝဲၢ်ခွါစီၤလါစရူးလၢယ့ၣ်ရှူးဒုးဂဲၤဆၢထၢၣ်က့ၤ အီၤလၢတၢ်သံအပူၤတဂၤန့ၣ် အိၣ်ဝဲအလီၢ်န့ၣ်လီၤ. စီၤၡံမိၣ်လၢ အဘျါက့ၤဝဲ လၢတၢ်ဆါအၢတဂၤအံၤ မၤတၢ်အီၣ်တၢ်အီလၢအဂီၢ် ပၥ်ဖျါထီၣ်အတၢ်စံးဘျုး စံးဖှိၣ်ကစၢ်ခ၇ံၥ်အတၢ်မၤလၢအဂီၢ်အဃိန့ၣ်လီၤ. နီၢ်မၢ်သၤမၤတၢ်လုၢ်အီၣ် လုၢ်အီအတၢ်မၤ, ဒီးစီၤလါစရူးဆ့ၣ်နီၤလၢစီၤနီၢ်ခိၣ်ကပၤဃုၥ်ဒီးၦၤတမှံၤသ့ၣ် တဖၣ်န့ၣ်လီၤ. ယိၤဟၣ် ၁၂း၁-၈.

`နီၢ်မၤ၇ံအတၢ်မၤတဖၣ် ဖဲအံၤလၢအခီပကညီအိၣ်ဝဲန့ၣ် မ့ၢ်မနုၤလဲၣ်. တၢ်အုၣ်အသးလၢကစၢ်ခ၇ံၥ်မ့ၢ်မတၤတဂၤလဲၣ်အံၤ အိၣ်ဝဲလၢတၢ်ဂ့ၢ် တၢ်ကျိၤ ဒ်လဲၣ်. ယိၤဟၣ် ၁၂း၁-၃.`

သိနၢမူအံၤ အလုၢ်အၦ့ၤဒိၣ်နီၢ်မး, မ့ၢ်ၦၤမၤတၢ်ဖိတဂၤအဘူးအလဲ လၢတနံၣ်အဂီၢ်န့ၣ်လီၤ. နီၢ်မၤ၇ံဟဲစိၥ်တၢ်ဟ့ၣ်အဝဲအံၤလၢ အမ့ၢ်တၢ်ပၥ်ဖျါ ထီၣ်တၢ်စံးဘျုးစံးဖှိၣ်တၢ်အုၣ်က့ၤခီၣ်က့ၤကစၢ်လၢ အပျၢ်တၢ်ဒဲးဘးတဖၣ်ဒီး အတၢ်ဒုးဂဲၤဆၢထၢၣ်က့ၤအပုၢ်လၢတၢ်သံအပူၤအဃိန့ၣ်လီၤ. အဝဲပၥ်အသး လၢကသူဝဲဖဲကစၢ်ခ၇ံၥ်ဘၣ်တၢ်ခူၣ်လီၤဘါဘၢအီၤအကတီၢ်န့ၣ်လီၤ. ဘၣ်ဆၣ်ဒီး အဝဲနၢ်ဟူဝဲလၢ ကစၢ်ခ၇ံၥ်ကဘၣ်တၢ်ဖူအီၤဒ်သိးကကဲထီၣ် စီၤပၤတဂၤအဂီၢ်န့ၣ်လီၤ. လၢတၢ်ဂ့ၢ်အံၤအပူၤန့ၣ်, အဝဲအဲၣ်ဒိးကဲၦၤအဆိ ကတၢၢ်တဂၤလၢ ကမၤလၤမၤကပီၤအီၤအဂီၢ်န့ၣ်လီၤ.

နီၢ်မၤ၇ံတအဲၣ်ဒိးလၢအတၢ်မၤအံၤ ၦၤဂၤကသ့ၣ်ညါအဂ့ၢ်အကျိၤ ဘၣ်, ဘၣ်ဆၣ်, စီၤယိၤဟၣ်မၤနီၣ်မၤဃါဝဲဒၣ်ဒ်အံၤ, "ဒီးသိန့ၣ် အနၢမူ မၤၦဲၤဟံၣ်န့ၣ်လီၤ" ယိၤဟၣ် ၁၂း၃. စီၤယူဒၤစံးကတိၤတၢ်သိၣ်ဃီၣ်အဂ့ၢ် အကျိၤခ့ျခ့ျလၢအမ့ၢ်, သိနၢမူအံၤ ကြၢးမးလၢတၢ်ကဆါကွံၥ်အီၤဒီး မၤစၢၤ ၦၤဖှီၣ်ဖိယၥ်ဖိသ့ၣ်တဖၣ်န့ၣ်လီၤ. ကစၢ်ခ၇ံၥ်ဒုးအိၣ်ထီၣ်တၢ်ဂၢၢ်ကျၢၤလၢ နီၢ်မၤ၇ံအဂီၢ်ဒီး စံးကတိၤတၢ်လၢအမ့ၢ်, "ပျဲအီၤတက့ၢ် . . . ၦၤဖှီၣ်ဖိ ယၥ်ဖိတဖၣ်န့ၣ် အိၣ်ဒီးသုတထံၣ်ဃီလီၤ. မ့မ့ၢ်ယဲဒၣ်အံၤ ယတအိၣ်ဒီး သုတထံၣ်ဃီဘၣ်" (ယိၤဟၣ် ၁၂း၇, ၈).

တၢ်ဂ့ၢ်မိၢ်ၦၢ်မၤက့ၤကဒီးအသးလၢ တၢ်သးခုကစီၣ်အပူၤန့ၣ်လီၤ. ကစၢ်ခ၇ံၥ်သ့ၣ်ညါတၢ်လၢ အအိၣ်လၢၦၤဂီၢ်မုၢ်သ့ၣ်တဖၣ်အသးကံၢ်ပူၤန့ၣ်လီၤ (ယိၤဟၣ် ၂း၂၄, ၂၅; ယိၤဟၣ် ၆း၇၀, ၇၁; ယိၤဟၣ် ၁၃း၁၁; ယိၤဟၣ် ၁၆း၁၉). ဖဲစီၤၡံမိၣ်မၤတၢ်လုၢ်အီၣ်လုၢ်အီတၢ်အီၣ်တၢ်အီအကတီၢ်န့ၣ်, ကစၢ်ခ၇ံၥ်သ့ၣ်ညါတၢ်လၢ အအိၣ်ဝဲလၢစီၤယူဒၤအသးကံၢ်ပူၤန့ၣ်လီၤ. စီၤယိၤဟၣ်န့ၣ် အိၣ်ဒီးတၢ်ပလီၢ်အသးလၢကစံးကတိၤစီၤယူဒၤအံၤလၢ မတၤတဂၤလဲၣ်အဂ့ၢ်-မ့ၢ်ၦၤဟုၣ်တၢ်လၢအမၤတၢ်ထဲအနီၢ်ကစၢ်ဒၣ်ဝဲတဂၤ အဂီၢ်န့ၣ်လီၤ (ယိၤဟၣ် ၁၂း၆).

"သိနၢမူအတၢ်ဟ့ၣ်လၢနီၢ်မၤ၇ံဆိကမိၣ်ဝဲလၢကဖူတၢ်အုၣ်က့ၤ ခီၣ်က့ၤကစၢ်အခိၣ်အံၤန့ၣ် လူလီၤဝဲလၢအအိၣ်မူအက့ၢ်အဂီၤအကတီၢ်န့ၣ် လီၤ. ဖဲအတၢ်ခူၣ်လီၤဘါဘၢအီၤအကတီၢ်န့ၣ်, အတၢ်နၢမူအံၤ ကမၤၦဲၤထဲ တၢ်သွၣ်ခိၣ်အပူၤန့ၣ်လီၤ, ခဲအံၤန့ၣ် ကစၢ်ခ၇ံၥ်အိၣ်ဒီးတၢ်စူၢ်တၢ်နၥ်ဒီး တၢ်အဲၣ်အတၢ်အုၣ်ခီၣ်အသးလံန့ၣ်လီၤ. . . ဖဲကစၢ်ခ၇ံၥ်လဲၤလီၤဆူ တၢ်သမံသမိးအတၢ်ခံးကျါအကတီၢ်န့ၣ်, အဝဲစိၥ်တၢ်သ့ၣ်နီၣ်ထီၣ်အတၢ်မၤဂ့ၤ အံၤဃုၥ်ဒီးအီၤ, တၢ်အဲၣ်လၢအမ့ၢ်အတီလၢၦၤလၢအအုၣ်က့ၤခီၣ်က့ၤဝဲသ့ၣ် တဖၣ်အအိၣ်အံၤ လီၤထူလီၤယိၥ်န့ၣ်လီၤ." Ellen G. White, The Desire of Ages, p. 560.

`ကစၢ်ခ၇ံၥ်သ့ၣ်ညါတၢ်လၢ အအိၣ်လၢနီၢ်မၤ၇ံအသးဒီး စီၤယူဒၤ အသးကံၢ်ပူၤန့ၣ်လီၤ. အဝဲသ့ၣ်ညါတၢ်လၢ နသးကံၢ်ပူၤစ့ၢ်ကီးန့ၣ်လီၤ. တၢ်မ့ၢ်တၢ်တီအံၤ စံးကတိၤၦၤလၢပလိၣ်ကစၢ်ခ၇ံၥ်ဒ်အမ့ၢ်ပတၢ်တီတၢ်လိၤ, တၢ်ဆီတလဲကွံၥ်ၦၤဒီး မၤဘၢပတၢ်ကမၣ်စ့ၢ်ကီးသ့ဝဲလၢမနုၤတမံၤလဲၣ်.`