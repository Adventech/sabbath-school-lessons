---
title:  ပတၢ်အုၣ်အသးဘၣ်ဃးကစၢ်ခ၇ံၥ်
date:   14/11/2024
---

တဘျီ၀ံၤတဘျီ, ဒ်စီၤယိၤဟၣ်ဟ့ၣ်လီၤတၢ်အုၣ်အသးလၢကစၢ်ခ၇ံၥ် အဂီၢ်န့ၣ်, အတၢ်စံးကတိၤန့ၣ် ဒ်သိးကဒုးနဲၣ်ၦၤတၢ်လၢအကတၢၢ်အဂီၢ်-"မၤသးဒ်န့ၣ်ဒီး တၢ်လီၤလးလၢအဂုၤအဂၤလၢအတကွဲးဘၣ်အသးလၢလံၥ်အံၤ အပူၤဘၣ်န့ၣ်, ယ့ၣ်ရှူးမၤစ့ၢ်ကီးဝဲအါမံၤ, လၢအပျဲၢ်အဘီၣ်အမဲၥ်ညါလီၤ. ဘၣ်ဆၣ်ဒီး, ဒ်သိးသုကနၥ်လၢယ့ၣ်ရှူးမ့ၢ်ခ၇ံၥ်, ယွၤအဖိခွါ, ဒီးသုနၥ်တၢ် သတးဒီး, ဒ်သိးသုကန့ၢ်ဘၣ်တၢ်မူလၢအမံၤဒီး, တၢ်အံၤတဖၣ်ဘၣ်ကွဲးအသး လီၤ" ယိၤဟၣ် ၂၀း၃၀, ၃၁.

နဆိကမိၣ်ထီၣ်ကွၢ်လၢ နအိၣ်ဖဲတၢ်လီၢ်အအံၤလၢနကစၢ်ဒၣ်နဲ, ထံၣ်ဘၣ်ကစၢ်ခ၇ံၥ်မၤတၢ်ပနီၣ်လီၤလးအါအါအံၤန့ၣ်တက့ၢ်. ပနၥ်တၢ် အနီၢ်ကီၢ်လီၤတမ့ၢ်ဧါ. ပဆိကမိၣ်ဒ်န့ၣ်လီၤ, ဘၣ်ဆၣ်တဘျီဘျီပဆိကမိၣ်လၢ ပလိၣ်တၢ်ဂ့ၢ်တၢ်ကျိၤအါအါကလဲၥ်လၢ ကနၥ်ကစၢ်ခ၇ံၥ်ဒိၣ်န့ၢ်ဒံးၦၤလၢ အထံၣ်ဘၣ်အတၢ်မၤတၢ်လီၤလးသ့ၣ်တဖၣ်န့ၣ်လီၤ. ဘၣ်မနုၤအဃိလဲၣ်.

`မုၢ်မဆါတနံၤညါအံၤ တၢ်လၢအအိၣ်ဒီးၦၤလၢ ၦၤသ့ၣ်တဖၣ်အိၣ်မူ ဖဲကစၢ်ခ၇ံၥ်အဆၢကတီၢ်အံၤ တအိၣ်ဒီးအဝဲသ့ၣ်ဘၣ်လၢ ကမၤစၢၤၦၤ ဒ်သိး ကစူၢ်နၥ်တၢ်အဂီၢ်န့ၣ် မ့ၢ်မနုၤလဲၣ်. (ကွၢ်, တၢ်အဒိဖဲ, မးသဲ ၂၄း၂; မးသဲ ၂၄း၁၄; မးသဲ ၂၄း၆-၈).`

အဂ့ၢ်ဒ်လဲၣ်မ့ၢ်လၢပတသ့ၣ်ညါစီၤယိၤဟၣ်အတၢ်သးခုကစီၣ်လၢ အစိကမီၤဒိၣ်ဝဲအံၤအဂ့ၢ်အကျိၤဘၣ်အဃိန့ၣ်လီၤ. ပတသ့ၣ်ညါစ့ၢ်ကီးတၢ်လၢ အဘၣ်ဃးဒီးကစၢ်ခ၇ံၥ်အဂ့ၢ်ဘၣ်ဒီး လံၥ်စီဆှံအတၢ်စံးပၥ်လၢကမၤအသးအံၤ, ဒ်အမ့ၢ်တၢ်မၤဟးဂီၤ၀့ၢ်ယရူၤၡလ့ၣ်အတၢ်လုၢ်ဟံၣ် (မးသဲ ၂၄း၂), တၢ်သးခု ကစီၣ်က၇ၤလီၤအသးဆူဟီၣ်ခိၣ်ချၢ (မးသဲ ၂၄း၁၄), တၢ်လီၤမၢ်ကွံၥ်အဒိၣ် အမုၢ် (၂သ့းစၤလနံ ၂း၃), ဒီးဟီၣ်ခိၣ်အံၤဆဲးအိၣ်လၢတၢ်လီၤမၢ်ဒီးတၢ်အၢ တၢ်သီအပူၤန့ၣ်လီၤ (မးသဲ ၂၄း၆-၈). ဖဲကစၢ်ခ၇ံၥ်အတၢ်ဖံးတၢ်မၤလၢ ဟီၣ်ခိၣ်ချၢဒီတကတီၢ်ညါအပူၤန့ၣ်, ၦၤပိၥ်အခံသ့ၣ်တဖၣ်န့ၣ် မ့ၢ်ၦၤစှၤဂၤဒီး မ့ၢ်ပိၥ်မုၣ်ပိၥ်ခွါသ့ၣ်တဖၣ်လၢ အဘၣ်တၢ်မၤတံၥ်တၥ်အီၤ, မၤဘၣ်ဒိဘၣ်ထံး အီၤလၢ ကဘၣ်လီၤမၢ်ကွံၥ်လၢတၢ်စံၣ်စိၤတဲစိၤအပူၤအံၤန့ၣ်လီၤ. မ့ၢ်အဝဲသ့ၣ် ကသ့ၣ်ညါလၢတၢ်သ့ၣ်တဖၣ်အံၤ ကလဲၤပူၤကွံၥ်ဝဲအဂ့ၢ်န့ၣ်ဒ်လဲၣ်. အဝဲသ့ၣ်, သ့ၣ်ညါဝဲဒၣ်လီၤ. ပတၢ်စူၢ်တၢ်နၥ်ဒၣ်ဝဲ အိၣ်ထီၣ်အသးဒ်အမ့ၢ်တၢ်မၤလၢ မၤၦဲၤကစၢ်ခ၇ံၥ်အတၢ်စံးပၥ်လၢ တၢ်သးခုအကစီၣ်အံၤ ကလဲၤဆူဟီၣ်ခိၣ် ဒီဘ့ၣ်ညါအဂ့ၢ်အံၤန့ၣ်လီၤ.

မုၢ်မဆါတနံၤညါအံၤ, အနံၣ်ခံကထိ၀ံၤအလီၢ်ခံ, ဒ်ပမ့ၢ်ၦၤပိၥ်ကစၢ် ခ၇ံၥ်ခံအသိး, ပအိၣ်ဒီးတၢ်ခွဲးတၢ်ယၥ်လၢ ကကဲတၢ်အုၣ်အသးလၢ ကစၢ်ခ၇ံၥ် အဂီၢ် ဒီးတၢ်လၢအမၤတ့ၢ်လၢပဂီၢ်သ့ၣ်တဖၣ်န့ၣ်လီၤ. တမ့ၢ်စီၤနၤသန့လး, စီၤနံၤကဒ့မူး, ပိၥ်မုၣ်လၢၡၤမ၇ံအတၢ်ဂ့ၢ်တၢ်ကျိၤအဃိ, မ့တမ့ၢ် ၦၤဖၤ၇ံၤၡဲ သ့ၣ်တဖၣ်အတၢ်သိၣ်လိနဲၣ်လိအံၤအပူၤအဃိ, ပသ့ၣ်ညါကစၢ်ခ၇ံၥ် ဒ်အမ့ၢ် မ့းၡံအၤလၢပဂီၢ်အံၤန့ၣ်ဘၣ်. မ့ၢ်တၢ်ဖးကစၢ်ယွၤအကလုၢ်ကထါလၢ သးစီဆှံ အတၢ်ဟ့ၣ်သဆၣ်ထီၣ်အတၢ်စိတၢ်ကမီၤအပူၤအံၤမးပတူၢ်လိၥ်ကစၢ်ခ၇ံၥ်လၢ အမ့ၢ်ဟီၣ်ခိၣ်အတၢ်အုၣ်က့ၤခီၣ်က့ၤအကစၢ်န့ၣ်လီၤ.

တုၤအံၤဆူညါမး, ပဝဲဒၣ်တဂၤစုၥ်စုၥ်, လၢပကျိၤပကျဲဒၣ်ဝဲဒီး ပနီၢ်ကစၢ်ဒၣ်ဝဲအတၢ်၇့ဒီးကစၢ်ယွၤအပူၤအံၤ, ပအိၣ်ဒီးတၢ်ဂ့ၢ်တၢ်ကျိၤလၢ ပစံးကတိၤအီၤသ့အဂီၢ်န့ၣ်လီၤ. ပတၢ်ဂ့ၢ်တၢ်ကျိၤအံၤ မ့တမ့ၢ်ဒိၣ်ဒိၣ်မုၢ်မုၢ် ဒ်သိးဒီးတၢ်မၤသမူထီၣ်က့ၤၦၤလၢတၢ်သံအပူၤ မ့တမ့ၢ် မၤဂ့ၤထီၣ်က့ၤ ၦၤမဲၥ်တထံၣ်ဘၣ်လၢအအိၣ်ဖျဲၣ်လီၤလံၤလံၤအံၤဘၣ်ဆၣ်, အတွးတအိၣ်ဘၣ်. တၢ်လၢအ၇့ဒိၣ်န့ၣ်, ပသ့ၣ်ညါကစၢ်ခ၇ံၥ်လၢပနီၢ်ကစၢ်ဒၣ်ဝဲဒီး လၢပကျိၤ ပကျဲဒၣ်ဝဲအံၤ စိၥ်တၢ်အုၣ်အသးလၢအဂီၢ်သ့ဝဲဒ်သိးဒီးၦၤလၢလံၥ်စီၤယိၤဟၣ် တၢ်သးခုကစီၣ်အပူၤတဖၣ်မၤဝဲန့ၣ်လီၤ.