---
title:  စီၤပံၤလးအတၢ်အုၣ်အသးလၢတၢ်ပညိၣ်တအိၣ်ဘၣ်
date:   12/11/2024
---

တဆၢကတီၢ်ဘၣ်တကတီၢ်, တဘျီ၀ံၤတဘျီ, စီၤယိၤဟၣ်မၤနီၣ် မၤဃါတၢ်ဘူၣ်တၢ်ဘါခိၣ်နၢ်တဖၣ်ဂုၥ်ကျဲးစၢးဖီၣ်ကစၢ်ခ၇ံၥ်ဒ်သိးကကိးအီၤလၢ တၢ်သမံသမိးအလီၢ်ဒီး စံၣ်ညီၣ်သံအီၤန့ၣ်လီၤ. တၢ်ဂ့ၢ်မိၢ်ၦၢ်လၢလံၥ်တၢ်သးခု ကစီၣ်ပူၤ လၢကစၢ်ခ၇ံၥ်စံးဝဲခဲအံၤခဲအံၤန့ၣ် မ့ၢ်ဝဲအတၢ်ဆၢကတီၢ် မ့တမ့ၢ် အနၣ်၇ံၣ်တဘၣ်ဒံးဘၣ်လၢအခီပညီမ့ၢ်ဝဲတၢ်ဆၢကတီၢ်လၢတၢ်ကပျၤထီၣ်အီၤ လၢထူၣ်စုညါလိၤအဂီၢ်န့ၣ်လီၤ (ယိၤဟၣ် ၂း၄; ယိၤဟၣ် ၇း၆, ၈, ၃၀း ယိၤဟၣ် ၁၂း၇, ၂၃, ၂၇; ယိၤဟၣ် ၁၃း၁; ယိၤဟၣ် ၁၇း၁).

ခဲအံၤန့ၣ်, တၢ်အနၣ်၇ံၣ်ဘၣ်လံ, ကစၢ်ခ၇ံၥ်ဘၣ်တၢ်ဖီၣ်န့ၢ်အီၤ ဖဲက့းသစ့ၤမနၤ, တၢ်ဟဲကိးအီၤဆူစီၤအၣ်နၣ်၀ံၤကဒီးန့ၣ်ဆူစီၤကၤယါဖၤလၢ အမ့ၢ်ၦၤလုၢ်တၢ်ဒိၣ်အအိၣ်ဒီး လၢစီၤပံၤလးအအိၣ်ခံဘျီန့ၣ်လီၤ.

စီၤယိၤဟၣ်ကိးဃီၤၦၤအုၣ်အသးအါအါကလဲၥ်လၢ အတၢ်အိၣ်မူ လီၤဆီလိၥ်အသးတဖၣ် ဒ်သိးကအုၣ်အသးလၢယ့ၣ်ရှူးန့ၣ် မ့ၢ်ခ၇ံၥ်တဂၤအဂ့ၢ် န့ၣ်လီၤ. ဆၢကတီၢ်ခဲအံၤန့ၣ်, စီၤယိၤဟၣ်ကိးထီၣ်စီၤပံၤလး, ၦၤပၢတၢ်တဂၤ လၢအဘၣ်သမံသမိးကစၢ်ခ၇ံၥ်အံၤန့ၣ်လီၤ. အဝဲအံၤ မ့ၢ်တၢ်အုၣ်အသးလၢ အ၇့ဒိၣ်မးတမံၤလီၤ, အဂ့ၢ်ဒ်လဲၣ် စီၤပံၤလးမ့ၢ်ၦၤ၇ိမ့ၤဖိ, ၦၤပၢတၢ်ြပးတၢ်တဂၤ ဒီးစံၣ်ညီၣ်ကွီၢ်ဒီးၦၤအုၣ်အသးလၢအဂၤအါအါကလဲၥ်န့ၣ် မ့ၢ်ၦၤယူဒၤဖိဒီး ၦၤမုၢ်ဆ့ၣ်မုၢ်ဂီၤဖိသ့ၣ်တဖၣ်အဃိန့ၣ်လီၤ.

`စီၤပံၤလးအတၢ်စံၣ်ညီၣ်တဲၥ်အံၤ ဘၣ်ထွဲလိၥ်အသးဒီးစီၤယိၤဟၣ် အတၢ်သးခုကစီၣ်သ့ဝဲလၢကျဲဒ်လဲၣ်. ယိၤဟၣ် ၁၈း၃၈; ယိၤဟၣ် ၁၉း၄-၂၂.`

ကစၢ်ခ၇ံၥ်ဘၣ်တၢ်လဲၤစိၥ်အီၤဆူစီၤပံၤလးအအိၣ် ဖဲမုၢ်ဃုနံၤဂီၤဂီၤ အဆၢကတီၢ်န့ၣ်လီၤ (ယိၤဟၣ် ၁၈း၂၈). အဝဲအိၣ်ဒီးအတၢ်တိၥ်ပၥ်လၢ ကဆှၢကွံၥ်ၦၤလၢတၢ်ဖီၣ်အီၤတဂၤအံၤခ့ျခ့ျန့ၣ်လီၤ. ဘၣ်ဆၣ်ဒီး ကစၢ်ခ၇ံၥ် အတၢ်အိၣ်ဖျါအံၤထုးန့ၢ်အသးန့ၣ်လီၤ. စီၤပံၤလးသံကွၢ်ကစၢ်ခ၇ံၥ်ဘူးကိၥ်ဖိ ဒီးနၢ်ဟူအတၢ်စံးဆၢလၢအထးခိၣ်အံၤကိးထံၣ်ဒဲးန့ၣ်လီၤ. "ဒ်သိးယကအုၣ် ယသးလၢတၢ်မ့ၢ်တၢ်တီအဂ့ၢ်ဒီး, ယအိၣ်ဖျဲၣ်ဒီးယဟဲလီၤလၢဟီၣ်ခိၣ်ချၢလံ. ကယဲၢ်ၦၤလၢအဘၣ်ဃးဒီးတၢ်မ့ၢ်တၢ်တီန့ၣ်, ဒိကနၣ်ယကလုၢ်ကထါလီၤ" ယိၤဟၣ် ၁၈း၃၇.

ၦၤပၢတၢ်ဖိအံၤ စံၣ်ညီၣ်ဝဲလၢ ကစၢ်ခ၇ံၥ်ကဘၣ်သံဘၣ်ဆၣ်, အဝဲ ဘိးဘၣ်သ့ၣ်ညါလီၤလၢကစၢ်ခ၇ံၥ်အတၢ်ကမၣ်တအိၣ်ဝဲဘၣ်န့ၣ် သၢဘျီညါ လီၤ (ယိၤဟၣ် ၁၈း၃၈; ယိၤဟၣ် ၁၉း၄, ၆) လၢထူၣ်ညါအလိၤန့ၣ်, အဝဲ ကွဲးလီၤလံၥ်လၢအမ့ၢ်, "ၦၤနစၤ၇့းဖိယ့ၣ်ရှူး, ၦၤယူဒၤဖိအစီၤပၤလီၤ" (ယိၤဟၣ် ၁၉း၁၉) တၢ်မၤကတၢၢ်ကွံၥ်အတၢ်အုၣ်အသးလၢကစၢ်ခ၇ံၥ်မ့ၢ်မတၤတဂၤ လဲၣ်အဂ့ၢ်န့ၣ်လီၤ. ဘၣ်ဆၣ်ဒီး, အတၢ်အုၣ်အသးလၢကစၢ်ခ၇ံၥ်အတၢ်ကမၣ် တအိၣ်ဘၣ်အဂ့ၢ်အကျိၤအံၤဘၣ်ဆၣ်, အဝဲစံၣ်ညီၣ်သံဒံးကစၢ်ခ၇ံၥ်န့ၣ်လီၤ.

စီၤပံၤလးဒိးန့ၢ်ဘၣ်တၢ်မ့ၢ်တၢ်တီလၢအနီၢ်ကစၢ်ဒၣ်ဝဲလၢ အအိၣ်ဖျါ ဖဲအမဲၥ်ညါအံၤန့ၣ်လီၤ, ဘၣ်ဆၣ်-ဟ့ၣ်ၦၤဂီၢ်မုၢ်လၢအမၤတၢထီၣ်တၢလီၤတၢ် တဖၣ်မၤနၢၤအီၤအဃိ-အဝဲစံၣ်ညီၣ်သံကစၢ်ခ၇ံၥ်သၦၢ်တၢၢ်န့ၣ်လီၤ. မ့ၢ်တၢ်အဒိအတဲၥ်လၢ အလီၤသးအုးတမံၤလၢတလူၤပိၥ်ထွဲတၢ်သ့ၣ်ညါဒီး သးလၢအစံးကတိၤလၢအမ့ၢ်တၢ်အဘၣ်အံၤမးလဲၣ်.

ပဒိးန့ၢ်ဘၣ်တၢ်မၤလိလၢစီၤပံၤလးအတၢ်ဒိတၢ်တဲၥ်အပူၤ လၢအဘၣ်ဃးဒီးတၢ်လီၤပျံၤလီၤဖုးလၢပျဲတၢ်ဆိကမိၣ်လၢၦၤတူၢ်လိၥ်အီၤအါအံၤ ဒ်သိးကတြီတၢ်လၢကမၤအီၤလၢပနၥ်အီၤလၢအမ့ၢ်အဘၣ်ဝဲန့ၣ် မ့ၢ်မနုၤတမံၤ လဲၣ်.