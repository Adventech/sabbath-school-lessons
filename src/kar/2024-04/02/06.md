---
title:  စီၤလါစရူးအတၢ်ဂဲၤဆၢထၢၣ်သမူထီၣ်က့ၤ
date:   10/10/2024
---

ယိၤဟၣ်အဆၢဒိၣ် ၁၁ အံၤ ၦဲၤဒီးတၢ်သူၣ်အုးသးအုးအဂ့ၢ်-တၢ်ကစီၣ်လၢအလီၤသးအုးဘၣ်ဃးတံၤသကိးတဂၤအတၢ်ဆူးဆါအဂ့ၢ် (ယိၤဟၣ် ၁၁း၁-၃) တၢ်ဟီၣ်တၢ်ယၢၤလၢအဝဲအတၢ်သံအံၤအဂီၢ် (ယိၤဟၣ် ၁၁း၁၉, ၃၁, ၃၃) ဒီပုၢ်ဝဲၢ်မုၣ်တဖၣ် အတၢ်ဟီၣ်တၢ်ယၢၤလၢကစၢ်ခ၇ံၥ် မ့ၢ်အိၣ်ဒီးစီၤလါစရူးတသံဝဲဘၣ်အဂ့ၢ် (ယိၤဟၣ် ၁၁း၂၁, ၃၂) ဒီးကစၢ်ခ၇ံၥ် အနီၢ်ကစၢ်ဒၣ်ဝဲအမဲၥ်ထံလီၤအဂ့ၢ်သ့ၣ်တဖၣ်န့ၣ်လီၤ (ယိၤဟၣ် ၁၁း၃၅).

ဘၣ်ဆၣ်ဒီးကစၢ်ခ၇ံၥ်မၤယံၥ်မၤနီၢ်အသးခံသီတချုးလၢအလဲၤဆူ စီၤလါစရူးအအိၣ် (ယိၤဟၣ် ၁၁း၆), ဒုးနဲၣ်စ့ၢ်ကီးလၢအဝဲသးခုလၢ တလဲၤဝဲ ဆိဆိဘၣ်အဂ့ၢ်န့ၣ်လီၤ (ယိၤဟၣ် ၁၁း၁၄, ၁၅) တၢ်မၤအသးအံၤ တမ့ၢ်လၢ တၢ်ပၥ်အသးခုၣ်ယုၢ်ကလၥ်အဃိန့ၣ်ဘၣ်. အါန့ၣ်အန့ၢ်န့ၣ်, မ့ၢ်ဒ်သိး ကလီၣ်ဖျါထီၣ်ကစၢ်ယွၤအလၤကပီၤအဂီၢ်န့ၣ်လီၤ.

အဆၢကတီၢ်လၢပတုၤဃီၤဖဲ ယိၤဟၣ် ၁၁း၁၇-၂၇ အံၤန့ၣ်, စီၤလါစရူးသံတ့ၢ်လွံၢ်သီလံန့ၣ်လီၤ. လွံၢ်သီ၀ံၤအလီၢ်ခံန့ၣ်, အနီၢ်ခိအံၤ ကအုၣ်ကကျၣ်ထီၣ်ဝဲလံဒီး ဒ်နီၢ်မၢ်သၤစံးဝဲအသိး, "ကစၢ်ဧၢ, ခဲကနံၣ်အံၤ အိၣ်တ့ၢ်လံလွံၢ်နံၤလံ, ဒီးကနၢအုၣ်လီၤ" (ယိၤဟၣ် ၁၁း၃၉). ကစၢ်ခ၇ံၥ် အတၢ်မၤယံၥ်မၤနီၢ်အသးအံၤ မၤစၢၤလၢတၢ်ပနီၣ်လီၤလးအံၤ ကမ့ၢ်တၢ်လၢ အလီၤလိၣ်လီၤလးဒိၣ်ထီၣ်ဝဲအဂီၢ်န့ၣ် ပသမၢအလီၢ်တအိၣ်ဘၣ်. ကဒုး ဂဲၤဆၢထၢၣ်သမူထီၣ်က့ၤတၢ်သံနၢအုၣ်အံၤအစိၣ်အဂီၢ်ဧါ. တၢ်အုၣ်အသး ဒိၣ်န့ၢ်ဒံးအအံၤလၢကစၢ်ခ၇ံၥ်အနီၢ်ကစၢ်ဒၣ်ဝဲန့ၣ် မ့ၢ်ကစၢ်ယွၤလီၤအဂ့ၢ်အံၤ အိၣ်ဝဲဖဲလဲၣ်.

ဒီး, ဒ်အမ့ၢ်ကစၢ်ယွၤတဂၤအသိး, ဒ်အမ့ၢ်ၦၤတဂၤလၢအတ့လီၤ သးသမူအသိး-ကစၢ်ခ၇ံၥ်အိၣ်ဒီးတၢ်စိတၢ်ကမီၤလၢတၢ်သံအဖီခိၣ်န့ၣ်လီၤ. လၢတၢ်အံၤအဃိ, ကစၢ်ခ၇ံၥ်သူတၢ်အခွဲးအယၥ်ဒ်လၢအမ့ၢ်စီၤလါစရူး အတၢ်သံအံၤ ဒ်သိးကလီၣ်ဖျါထီၣ်တၢ်မ့ၢ်တၢ်တီလၢအ၇့ဒိၣ်မးလၢအဘၣ်ဃး ဒီးအနီၢ်ကစၢ်အဂ့ၢ်အကျိၤန့ၣ်လီၤ. "ယ့ၣ်ရှူးစံးဘၣ်အီၤ, ယဲဒၣ်အံၤ ယမ့ၢ် တၢ်ဂဲၤဆၢထၢၣ်က့ၤဒီးတၢ်မူလီၤ. ၦၤလၢအစူၢ်က့ၤနၥ်က့ၤယၤန့ၣ်, မ့ၢ်သံ ဘၣ်ဆၣ်ဒီး ကမူထီၣ်ဝဲလီၤ. ဒီးကယဲၢ်ၦၤလၢအမူၤဝဲ, ဒီးစူၢ်က့ၤနၥ်က့ၤယၤ တဂၤလၢ်လၢ်န့ၣ်, တသံဘၣ်ဝဲနီတခီၣ်ဘၣ် (ယိၤဟၣ် ၁၁း၂၅, ၂၆).

`ဖး ယိၤဟၣ် ၁၁း၃၈-၄၄ တက့ၢ်. ကစၢ်ခ၇ံၥ်မၤမနုၤတမံၤလၢ အမၤစၢၤအတၢ်စံးကတိၤလီၤအဂ့ၢ်အကျိၤအဂီၢ်အံၤန့ၣ်လဲၣ်.`

ဒ်ကစၢ်ခ၇ံၥ်ဒုးနဲၣ်လၢအဝဲမ့ၢ်ဟီၣ်ခိၣ်အတၢ်ကပီၤအသိး (ယိၤဟၣ် ၈း၁၂; ယိၤဟၣ် ၉း၅) ခီဖျိတၢ်ဟ့ၣ်လီၤတၢ်ထံၣ်က့ၤတၢ်ဆူ ၦၤတထံၣ်တၢ် ဘၣ်တဂၤအံၤအအိၣ်အသိး (ယိၤဟၣ် ၉း၇), အတၢ်ဒုးဂဲၤဆၢထၢၣ်က့ၤ စီၤလါစရူးလၢတၢ်သံအပူၤအံၤ (ယိၤဟၣ် ၁၁း၄၃, ၄၄) ဒုးနဲၣ်လၢအဝဲ မ့ၢ်တၢ်ဂဲၤဆၢထၢၣ်က့ၤဒီးတၢ်မူစ့ၢ်ကီးန့ၣ်လီၤ (ယိၤဟၣ် ၁၁း၂၅).

တၢ်လီၤလးအံၤ နဲၣ်ကစၢ်ခ၇ံၥ်လၢအမ့ၢ်ၦၤဟ့ၣ်လီၤသးသမူတဂၤ အဂ့ၢ်အါန့ၢ်ဒံးတၢ်အဂုၤအဂၤ ဒ်အနီၢ်ကစၢ်ဒၣ်ဝဲမ့ၢ်ယွၤတဂၤအသိးန့ၣ်လီၤ. မၤစၢၤစီၤယိၤဟၣ်အတၢ်ဂ့ၢ်မိၢ်ၦၢ်လၢ ကစၢ်ခ၇ံၥ်မ့ၢ်ယွၤအဖိခွါ, မ့ၢ်စူၢ်က့ၤ နၥ်က့ၤအီၤဒီး, ပဒိးန့ၢ်ဘၣ်သးသမူသ့ခီဖျိအီၤန့ၣ်လီၤ (ယိၤဟၣ် ၂၀း၃၀, ၃၁).

မ့ၢ်နၥ်သက့ဒ်န့ၣ်ဒီး, ပမ့ၢ်တုၤလၢပူအံၤအကတၢၢ်န့ၣ်, (ယိၤဟၣ် ၁၁း၄၅-၅၄) ဖဲၦၤအါဂၤစူၢ်နၥ်ဝဲလၢအထံၣ်ဘၣ်တၢ်မၤအသးဒ်အံၤဒီး (ယိၤဟၣ် ၁၁း၄၅) တၢ်ကွဲးအခီပညီလၢအစိကမီၤဒိၣ်ဒီး လီၤသူၣ်အုးသးအုးအံၤ အိၣ်ဖျါထီၣ်ဝဲဒၣ်န့ၣ်လီၤ. ကစၢ်ခ၇ံၥ်ဒုးနဲၣ်လၢ အဝဲဒုးဂဲၤဆၢထၢၣ်က့ၤ တၢ်သံသ့ဝဲ, ဘၣ်ဆၣ်, ၦၤသ့ၣ်တဖၣ်အံၤန့ၣ် ဆိကမိၣ်ဝဲလၢအဒုးပတုၥ် ကစၢ်ခ၇ံၥ်အတၢ်ဖံးတၢ်မၤသ့ဝဲခီဖျိအတၢ်မၤသံကွံၥ်အီၤအဃိန့ၣ်လီၤဧါ. မ့ၢ်မးၦၤကညီအတၢ်ဂံၢ်စၢ်ဘါစၢ်လၢတၢ်ပျၢ်ကွံၥ်အီၤသ့မးတဖၣ် ဖဲမ့ၢ်ထိၣ်သတြီၤဒီးကစၢ်ယွၤအတၢ်ကူၣ်သ့ဒီးတၢ်စိတၢ်ကမီၤအံၤန့ၣ်မးလဲၣ်.