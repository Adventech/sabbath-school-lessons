---
title:  တၢ်ပနီၣ်တဖၣ်လၢအဘၣ်ဃးဒီးယွၤ
date:   05/10/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၅း၁-၁၅; ယၡါယၤ ၅၃း၄-၆; ၁က၇ံၣ်သူး ၅း၇း ယိၤဟၣ် ၆း၂၆-၃၆; ယိၤဟၣ် ၉း၁-၄၁; ၁က၇ံၣ်သူး ၁း၂၆-၂၉; ယိၤဟၣ် ၁၁.

> <p>တၢ်ကလုၢ်ထူ</p>
> "ယ့ၣ်ရှူးစံးဘၣ်အီၤ, ယဲဒၣ်အံၤ ယမ့ၢ်တၢ်ဂဲၤဆၢထၢၣ်က့ၤဒီး တၢ်မူလီၤ. ၦၤလၢအစူၢ်က့ၤနၥ်က့ၤယၤန့ၣ်, မ့ၢ်သံဘၣ်ဆၣ်ဒီး, ကမူထီၣ်ဝဲ လီၤ. ဒီးကယဲၢ်ၦၤလၢအမူဝဲ, ဒီးစူၢ်က့ၤနၥ်က့ၤယၤတဂၤလၢ်လၢ်န့ၣ်, တသံ ဘၣ်ဝဲနီတခီၣ်ဘၣ်" (ယိၤဟၣ် ၁၁း၂၅, ၂၆).

လံၥ်စီဆှံပၥ်ဖျါထီၣ်ၡဲၡဲလၢကစၢ်ခ၇ံၥ်မ့ၢ်ဖိခွါအလီၤထူလီၤယိၥ် တဂၤ, အိၣ်ဃုၥ်ဒီးအပၢ်, တလီၤစၢၤလီၤသွဲၣ်ဒီးတဘၣ်တၢ်တ့လီၤအီၤဘၣ် လီၤ. ကစၢ်ခ၇ံၥ်မ့ၢ်ၦၤတဂၤလၢအတ့လီၤတၢ်ကိးမံၤဒဲးလၢအစုဒၣ်ဝဲန့ၣ်လီၤ (ယိၤဟၣ် ၁း၁-၃). လၢတၢ်န့ၣ်အဃိ, ကစၢ်ခ၇ံၥ်အိၣ်ဝဲဒၣ်ထီဘိ, ဒီးအဝဲ တအိၣ်မူဝဲဘၣ်န့ၣ် တအိၣ်နီတစုဘၣ်လီၤ. ကစၢ်ခ၇ံၥ်မ့ၢ်ၦၤလၢအဟဲလီၤဆူ ဟီၣ်ခိၣ်ဒီးဟံးန့ၢ်ၦၤကညီအက့ၢ်အဂီၤဘၣ်ဆၣ်, အဝဲပၢၤဃၥ်အနီၢ်ကစၢ်ဒၣ်ဝဲ အယွၤအက့ၢ်အဂီၤအံၤဒီးလၢတၢ်ဆၢကတီၢ်လီၤဆီအပူၤ အဝဲလီၣ်ဖျါထီၣ်ယွၤ အက့ၢ်အဂီၤလၢအပူၤန့ၣ်လီၤ.

တၢ်မ့ၢ်တၢ်တီအံၤ အ၇့ဒိၣ်မးလၢစီၤယိၤဟၣ်အဂီၢ်န့ၣ်လီၤ, အဂ့ၢ်ဒ်လဲၣ် ဖဲအက့ၤကွဲးကဒါက့ၤကစၢ်ခ၇ံၥ်အတၢ်လီၤလးတဖၣ်အဂ့ၢ်န့ၣ်, စီၤယိၤဟၣ် ဒုးနဲၣ်လၢကစၢ်ခ၇ံၥ်မ့ၢ်ယွၤတဂၤန့ၣ်လီၤ. ကစၢ်ခ၇ံၥ်စံးကတိၤတၢ်ဂ့ၢ်လၢ အမ့ၢ်ထဲယွၤတမံၤဧိၤဘၣ်, အဝဲမၤထွဲအတၢ်စံးကတိၤအံၤလၢအလီၣ်ဖျါထီၣ် ယွၤအဂ့ၢ်န့ၣ်လီၤ.

တနွံအံၤအတၢ်မၤလိန့ၣ်, ကကွၢ်ထံကွၢ်ဆးတၢ်ဂ့ၢ်သၢထံၣ်လၢ ကစၢ်ခ၇ံၥ်အံၤ မ့ၢ်ယွၤအဂ့ၢ်န့ၣ်လီၤ. တၢ်လၢအလီၤဆီလၢတၢ်ဂ့ၢ်တၢ်ကျိၤ တမံၤလၢ်လၢ်အံၤန့ၣ်, မ့ၢ်ဝဲၦၤဂီၢ်မုၢ်သ့ၣ်တဖၣ်တနၥ်အတၢ်လီၤလးဘၣ်, မ့တမ့ၢ်တနၢ်ပၢၢ်အခီပညီအဒိၣ်အယိၥ်အံၤန့ၣ်ဘၣ်လီၤ. လၢၦၤတနီၤနီၤ အဂီၢ်န့ၣ် မ့ၢ်တၢ်ဆၢကတီၢ်လၢကဃၣ်ကွံၥ်အသးဆူကစၢ်ခ၇ံၥ်အအိၣ်, ဒီးလၢ ၦၤအဂၤတဖၣ်အဂီၢ်န့ၣ်မ့ၢ်, တၢ်ဆၢကတီၢ်လၢတၢ်တထံၣ်တၢ်ဘၣ်အဒိၣ် အယိၥ်, ဒီးလၢၦၤအဂၤအဂီၢ်န့ၣ်, မ့ၢ်တၢ်ဆၢကတီၢ်လၢကကူၣ်မၤသံခူသူၣ်အီၤ အဂီၢ်န့ၣ်လီၤ. ဒီးလၢၦၤဂၤအဂီၢ်န့ၣ်, မ့ၢ်, တၢ်ဆၢကတီၢ်လၢကနၥ်ဝဲကစၢ် ခ၇ံၥ်အံၤလၢမ့ၢ်မ့းၡံအၤန့ၣ်လီၤ.