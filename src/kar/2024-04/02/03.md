---
title:  "အဝဲဒၣ်အံၤ, မ့ၢ်နီၢ်နီၢ်၀ံတဂၤ"
date:   07/10/2024
---

`ဖး ယိၤဟၣ် ၆း၁၄, ၁၅, ၂၆-၃၆ တက့ၢ်. ၦၤဂီၢ်မုၢ်သ့ၣ်တဖၣ်န့ၣ် စံးဆၢက့ၤတၢ်ဘၣ်ဃးဒီးကစၢ်ခ၇ံၥ်အတၢ်ပနီၣ်လီၤလးအဂ့ၢ်အံၤဒ်လဲၣ်ဒီး ကစၢ်ခ၇ံၥ်သူတၢ်အံၤလၢကသိၣ်လိအဝဲသ့ၣ်လၢအနီၢ်ကစၢ်အဂ့ၢ်အကျိၤ အံၤဒ်လဲၣ်.`

ၦၤယူဒၤဖိသ့ၣ်တဖၣ်န့ၣ် မုၢ်လၢ်လၢမ့းၡံအၤအံၤ ကထုးထီၣ်ကွံၥ် အဝဲသ့ၣ်လၢ၇ိမ့ၤတၢ်ပၢဆူၣ်အံၤအပူၤန့ၣ်လီၤ. တၢ်ကီတၢ်ခဲအဒိၣ်ကတၢၢ် ခံမံၤလၢ ဘၣ်သဂၢၢ်အီၤဖဲတၢ်ဒုးတၢ်ယၤအကတီၢ်န့ၣ် မ့ၢ်ဝဲတၢ်လုၢ်အီၣ် သုးမုၢ်သံၣ်ဘိဒီး တၢ်ကွၢ်ထွဲသုးဖိတဖၣ်လၢအဘၣ်ဒိၣ်ဘၣ်ထံးအံၤန့ၣ်လီၤ. ခီဖျိတၢ်ပနီၣ်လီၤလးသ့ၣ်တဖၣ်အံၤန့ၣ်, ကစၢ်ခ၇ံၥ်ပၥ်ဖျါထီၣ်လၢအဝဲမၤသ့ ခံမံၤလၢၥ်န့ၣ်လီၤ.

ဘၣ်ဆၣ်ဒီး ကစၢ်ခ၇ံၥ်တဟဲလၢတၢ်ဂ့ၢ်အဝဲအံၤအဂီၢ်ဘၣ်, ဒီးအတၢ်မၤတၢ်လီၤလးအတၢ်ပညိၣ်န့ၣ် တမ့ၢ်လၢတၢ်အံၤအဂီၢ်ဘၣ်. လၢအလီၢ်န့ၣ်, တၢ်လုၢ်အီၣ်ၦၤဂီၢ်မုၢ်ယဲၢ်ကထိအံၤ ဒုးအိၣ်ထီၣ်တၢ်ခွဲးတၢ်ယၥ် အတၢ်ဒုးနဲၣ်လၢကစၢ်ခ၇ံၥ်န့ၣ် မ့ၢ်တၢ်မူအကိၣ်, လၢအမ့ၢ်ကစၢ်ယွၤအနီၢ်ကစၢ် ဒၣ်ဝဲဟဲလီၤလၢမူခိၣ်, "ဒီးယ့ၣ်ရှူးစံးဘၣ်အီၤ, ယမ့ၢ်ကိၣ်မူန့ၣ်လီၤ, ၦၤလၢ အဟဲဆူယအိၣ်န့ၣ် တၢ်တသၣ်၀ံၤလၢၤဘၣ်အသးဘၣ်" (ယိၤဟၣ် ၆း၃၅).

အဝဲအံၤမ့ၢ်တၢ်ကတိၤလၢတထံၣ်လၢအမ့ၢ် "ယမ့ၢ်" အံၤလၢနွံထံၣ် တထံၣ်အကျါ ဖဲယိၤဟၣ်လံၥ်တၢ်သးခုကစီၣ်အပူၤ, ဖဲ "ယမ့ၢ်" အံၤ ဆဲးလိၥ် အသးဒီးလံၥ်လၢအလီၢ်ခံလၢအမ့ၢ်, ("ကိၣ်မူ, တၢ်မူအကိၣ်" ယိၤဟၣ် ၆း၃၅, "ဟီၣ်ခိၣ်အတၢ်ကပီၤ" ယိၤဟၣ် ၈း၁၂, "ကျဲစၢၤ" ယိၤဟၣ် ၁၀း၇, ၉, "ၦၤကွၢ်သိလၢအဂ့ၤ" ယိၤဟၣ် ၁၀း၁၁, ၁၄ "တၢ်ဂဲၤဆၢထၢၣ်က့ၤဒီးတၢ်မူ" ယိၤဟၣ် ၁၁း၂၅, "ကျဲ, တၢ်မ့ၢ်တၢ်တီဒီးတၢ်မူ" ယိၤဟၣ် ၁၄း၆, "စပံးမုၢ် နီၢ်နီၢ်" ယိၤဟၣ် ၁၅း၁, ၅) တၢ်သ့ၣ်တဖၣ်တမံၤလၢ်လၢ်အံၤ ဒုးနဲၣ်တၢ်မ့ၢ် တၢ်တီအ၇့ဒိၣ်မးတမံၤလၢ အဘၣ်ဃးဒီးကစၢ်ခ၇ံၥ်န့ၣ်လီၤ. "ယမ့ၢ်" အတၢ်ပၥ်ဖျါအံၤ ဒုးနဲၣ်က့ၤဆူ ၁မိၤၡွအဆၢဒိၣ် ၃ အပူၤ, ဖဲကစၢ်ယွၤ ပၥ်ဖျါထီၣ်အသးဆူစီၤမိၤၡွအမဲၥ်ညါဒ်အမ့ၢ် "ယမ့ၢ်" တၢ်ဒိၣ်န့ၣ်လီၤ. (ထိၣ်သတြီၤဒီး ယိၤဟၣ် ၈း၅၈) ကစၢ်ခ၇ံၥ်န့ၣ်မ့ၢ် "ယမ့ၢ်" တၢ်ဒိၣ်အအံၤ န့ၣ်လီၤ.

ဘၣ်ဆၣ်ဒီးၦၤဂီၢ်မုၢ်သ့ၣ်တဖၣ်တထံၣ်တၢ်ဒ်သိးဒီးအအံၤန့ၣ်ဘၣ်.

"အဝဲသ့ၣ်အသးလၢတအိၣ်ဒီးတၢ်သူၣ်မံသးမံဘၣ်အံၤ သံကွၢ်တၢ်ဂ့ၢ် တၢ်ကျိၤလၢကစၢ်ခ၇ံၥ်မၤတၢ်ပနီၣ်လီၤလးမ့ၢ်သ့ဝဲအါအကလဲၥ်ဒံးအဝဲသ့ၣ် ထံၣ်ဘၣ်ဝဲအသိးအံၤန့ၣ်, မ့ၢ်အဝဲဟ့ၣ်တၢ်အိၣ်ဆူၣ်အိၣ်ခ့ျ, တၢ်ဂံၢ်တၢ်ဘါ, ဒီးတၢ်ထူးတၢ်တီၤဆူအၦၤဂီၢ်မုၢ်အိၣ်, မၤပူၤဖျဲးအဝဲသ့ၣ်လၢတၢ်ဆီၣ်တံၢ် မၤနၢၤအဖီလၥ်, ဒီးပၥ်ထီၣ်ထီအဝဲသ့ၣ်လၢတၢ်စိတၢ်ကမီၤဒီး တၢ်လၤ တၢ်ကပီၤအဖီခိၣ်တသ့ဘၣ်ဧါ. တၢ်ဂ့ၢ်တၢ်ကျိၤလၢအဝဲစံးလီၤအသးလၢ အမ့ၢ်ယွၤဆှၢလီၤအီၤဘၣ်ဆၣ်ဒီး, အဝဲဂ့ၢ်လိၥ်လၢကကဲထီၣ်အံၣ်စ၇့လး အစီၤပၤအံၤ မ့ၢ်တၢ်ခူသူၣ်တမံၤလၢအဝဲသ့ၣ်တနၢ်ပၢၢ်ဝဲဘၣ်န့ၣ်လီၤ. အတၢ် ဂ့ၢ်လိၥ်အံၤန့ၣ် ဘၣ်တၢ်နၢ်ပၢၢ်ကမၣ်အီၤန့ၣ်လီၤ. လၢကတၢၢ်န့ၣ်, ၦၤအါဂၤ စံးလၢအတၢ်စံးကတိၤအနီၢ်ကစၢ်အဂ့ၢ်အကျိၤအံၤတဘၣ်ဝဲဘၣ်လီၤ, အဂ့ၢ်ဒ်လဲၣ်, အနီၢ်ကစၢ်ဒၣ်ဝဲအိၣ်ဒီးတၢ်သးဒ့ဒီလၢအအိၣ်ဒီးယွၤအတၢ် သကဲၥ်ပ၀းလၢတၢ်မၤအပူၤအံၤအဃိန့ၣ်လီၤ. လၢတၢ်အံၤအဃိ, အဝဲသ့ၣ် အသူၣ်ကံၢ်သးလဲပူၤ ၦဲၤဒီးတၢ်တစူၢ်တနၥ်ဘၣ်ဒီးတၢ်ချံလၢမုၣ်ကီၤလံၢ်ဖှံလီၤ အံၤသူထီၣ်သၣ်ထီၣ်ဝဲဒၣ်လၢတၢ်နၢ်ပၢၢ်ကမၣ်ဒီးတၢ်တလၢတၦဲၤဘၣ်အပူၤ န့ၣ်လီၤ." Ellen G. White, The Desire of Ages, p. 385.

အဝဲသ့ၣ်လူၤဃုဟီၣ်ခိၣ်တၢ်ပီးလီအဘျုးအဖှိၣ်လၢတၢ်မ့ၢ်တၢ်တီ အလီၢ်လၢအအိၣ်ဂၢၢ်ဆိးကျၢၤလီၤထူလီၤယိၥ်အံၤန့ၣ်လီၤ. တၢ်အံၤမ့ၢ်တၢ်ဆဲထု (တၢ်ဆဲၦၤ) လၢပဘၣ်သဂၢၢ်အီၤဖဲပမ့ၢ်တအိၣ်ဒီးတၢ်ပလီၢ်သးဘၣ်အကတီၢ် န့ၣ်လီၤ.

`မ့ၢ်ပဟးဆှဲးဒ်သိးသုတလီၤဆူဟီၣ်ခိၣ်အတၢ်ပီးတၢ်လီအပူၤတဂ့ၤ ဒီးသုတဒုးလီၤမၢ်ကွံၥ်နီၢ်သးအတၢ်အိၣ်မူတဂ့ၤအဂီၢ်န့ၣ်, ကဘၣ်မၤဒ်လဲၣ်.`