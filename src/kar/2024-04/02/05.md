---
title:  တၢ်မၤဘျါက့ၤၦၤမဲၥ်တထံၣ်ဘၣ်တဂၤ (၂)
date:   09/10/2024
---

`ဖး ယိၤဟၣ် ၉း၁၇-၃၄ တက့ၢ်. ၦၤခိၣ်နၢ်သ့ၣ်တဖၣ်အံၤ သံကွၢ် တၢ်သံကွၢ်မနုၤလဲၣ်. ဒီးၦၤမဲၥ်တထံၣ်ဘၣ်တဂၤအံၤ စံးဆၢအဝဲသ့ၣ်ဒ်လဲၣ်.`

ယိၤဟၣ်အဆၢဒိၣ်လၢအထီဝဲအံၤ မ့ၢ်စီၤယိၤဟၣ်အတၢ်ကွဲးထဲ တမံၤဧိၤ ဖဲကစၢ်ခ၇ံၥ်တမ့ၢ်ၦၤလၢအဘၣ်ဃးဒီးပူအံၤအဂ့ၢ်ဘၣ်န့ၣ်လီၤ, ဘၣ်ဆၣ်အဝဲမ့ၢ်ၦၤတဂၤလၢတၢ်စံးကတိၤအဂ့ၢ်အံၤန့ၣ်လီၤ. ဒ်တၢ်သံကွၢ် ဘၣ်ဃးတၢ်ဒဲးဘးအံၤ စးထီၣ်အသးလၢပူအပူၤအသိး, (ယိၤဟၣ် ၉း၂) ၦၤဖၤ၇ံၤၡဲတဖၣ် ဆိကမိၣ်လၢကစၢ်ခ၇ံၥ်မ့ၢ်ၦၤတၢ်ဒဲးဘးဖိလီၤ, အဂ့ၢ်ဒ်လဲၣ်, အဝဲမၤဘျါက့ၤတၢ်လၢမုၢ်အိၣ်ဘှံးနံၤ (ယိၤဟၣ် ၉း၁၆, ၂၄) ဒီးအဝဲသ့ၣ် ကတိၤမၤပျံၤမၤဖုးၦၤမဲၥ်တထံၣ်ဘၣ်အံၤဒ်အမ့ၢ် "ၦၤအိၣ်ဖျဲၣ်လၢတၢ်ဒဲးဘး အပူၤ" တဂၤအသိးန့ၣ်လီၤ (ယိၤဟၣ် ၉း၃၄).

တၢ်မၤအသးလၢအလီၤတိၢ်လီၤဆီလၢအဘိးကဒါသးန့ၣ် အိၣ်ထီၣ် ဝဲဒၣ်န့ၣ်လီၤ. ၦၤမဲၥ်တထံၣ်တၢ်ဘၣ်တဂၤအံၤ သ့ၣ်ညါဒီးထံၣ်တၢ်အါထီၣ် အါထီၣ်တမ့ၢ်ထဲနီၢ်ခိအတၢ်ဂံၢ်တၢ်ဘါဘၣ်, မ့ၢ်နီၢ်သးအတၢ်ဂံၢ်တၢ်ဘါ စ့ၢ်ကီးန့ၣ်လီၤ. မ့ၢ်ထိၣ်သတြီၤဒီး, ၦၤဖၤ၇ံၤၡဲသ့ၣ်တဖၣ် မဲၥ်တထံၣ်တၢ်ဘၣ် အါထီၣ်အါထီၣ်ဝဲလၢအတၢ်နၢ်ပၢၢ်တအိၣ်ဘၣ်အပူၤ, တၢတထံၣ်န့ၣ် အဝဲသ့ၣ် အတၢ်ထံၣ်လီၤဖးလၢအဘၣ်ဃးဒီးကစၢ်ခ၇ံၥ်အဂ့ၢ် (ယိၤဟၣ် ၉း၁၆) ဒီးလၢ ခံန့ၣ် တသ့ၣ်ညါလၢအဝဲဟဲဝဲဖဲလဲၣ်အဂ့ၢ်ဘၣ်န့ၣ်လီၤ (ယိၤဟၣ် ၉း၂၉).

လၢတကတီၢ်ဃီန့ၣ်, စီၤယိၤဟၣ်အတၢ်ပၥ်ဖျါထီၣ်က့ၤတၢ်မၤလီၤလး အံၤ ဟ့ၣ်အီၤတၢ်ခွဲးတၢ်ယၥ်လၢကစံးဘၣ်ၦၤကစၢ်ခ၇ံၥ်အဂ့ၢ်န့ၣ်လီၤ. တၢ်ပနီၣ်လီၤလးအတၢ်ဂ့ၢ်မိၢ်ၦၢ်ဖဲ ယိၤဟၣ်အဆၢဒိၣ် ၉ အပူၤအံၤ လဲၤခီဂၥ် ဘၣ်ထွဲလိၥ်အသးဃုၥ်ဒီးလံၥ်တၢ်သးခုကစီၣ်အဂၤတဖၣ်အါအါကလဲၥ်န့ၣ် လီၤ. စီၤယိၤဟၣ်ပၥ်ဂၢၢ်ပၥ်ကျၢၤက့ၤလၢ ကစၢ်ခ၇ံၥ်မ့ၢ်ဟီၣ်ခိၣ်အတၢ်ကပီၤ န့ၣ်လီၤ (ယိၤဟၣ် ၉း၅; ထိၣ်သတြီၤဒီး ယိၤဟၣ် ၈း၁၂) ပူအံၤ စံးကတိၤ ဘၣ်ဃးစ့ၢ်ကီးဒီးကစၢ်ခ၇ံၥ်အတၢ်ခူသူၣ်ဘၣ်ဃးအဂ့ၢ်ကျိၤလၢ အဝဲမ့ၢ်မတၤ တဂၤလဲၣ်, မ့ၢ်အဟဲဆူလဲၣ်ဒီး အတၢ်ဖံးတၢ်မၤန့ၣ် မ့ၢ်မနုၤလဲၣ်အဂ့ၢ်န့ၣ်လီၤ (ယိၤဟၣ် ၉း၂၉; ထိၣ်သတြီၤဃုၥ်ဒီး ယိၤဟၣ် ၁း၁၄). စီၤမိၤၡွအက့ၢ်အဂီၤ လၢအဘၣ်တၢ်လီၣ်ဖျါထီၣ်လၢအမ့ၢ်တၢ်ပနီၣ်လီၤလးလၢအပူၤကွံၥ်အံၤစ့ၢ်ကီး အိၣ်ဖဲလံၥ်စီဆှံအဆၢဒိၣ်အံၤအပူၤန့ၣ်လီၤ. (ယိၤဟၣ် ၉း၂၈, ၂၉; ထိၣ်သတြီၤ ဃုၥ်ဒီး ယိၤဟၣ် ၅း၄၅, ၄၆ ဒီး ယိၤဟၣ် ၆း၃၂ တက့ၢ်). လၢအလီၢ်ခံ ကတၢၢ်န့ၣ်, ၦၤဂီၢ်မုၢ်အတၢ်စံးဆၢအတၢ်ဂ့ၢ်မိၢ်ၦၢ်အိၣ်ဝဲဒၣ်န့ၣ်လီၤ. တနီၤနီၤ အဲၣ်တၢ်ခံးသူအါန့ၢ်ဒံးတၢ်ကပီၤ ဒီးဖဲၦၤအဂၤတဖၣ်စံးဆၢက့ၤလၢတၢ်စူၢ် တၢ်နၥ်အပူၤန့ၣ်လီၤ. (ယိၤဟၣ် ၉း၁၆-၁၈, ၃၅-၄၀း ထိၣ်သတြီၤဃုၥ်ဒီး ယိၤဟၣ် ၁း၉-၁၆; ယိၤဟၣ် ၃း၁၆-၂၁; ယိၤဟၣ် ၆း၆၀-၇၁ တက့ၢ်).

ဖဲအံၤန့ၣ် တၢ်ဘူၣ်တၢ်ဘါခိၣ်နၢ်တဖၣ် အနီၢ်သးအမဲၥ်တထံၣ်တၢ် ဘၣ်အံၤ လီၤပျံၤလီၤဖုးဒိၣ်မးန့ၣ်လီၤ. ၦၤဃ့အီၣ်တၢ်လၢအမဲၥ်တထံၣ်တၢ် ဘၣ်တဂၤ ဘိးဘၣ်သ့ၣ်ညါလီၤဝဲလၢ, "တၢ်အိးထီၣ်ၦၤအိၣ်ဖျဲၣ်ဃုၥ်ဒီး မဲၥ်တထံၣ်တၢ်ဘၣ်တဂၤအံၤအမဲၥ်န့ၣ် လၢဟီၣ်ခိၣ်ခီၣ်ထံးလံၤလံၤ ၦၤတနၢ်ဟူ ဘၣ်နီတခီၣ်ဘၣ်. အဝဲဒၣ်မ့ၢ်တဘၣ်ဃးဒီးယွၤဘၣ်ဒီး, မၤတၢ်တသ့နီတမံၤ ဘၣ် (ယိၤဟၣ် ၉း၃၂, ၃၃). ဘၣ်ဆၣ်ဒီး, တၢ်ဘူၣ်တၢ်ဘါခိၣ်နၢ်, ထံကီၢ် အၦၤဒုးနဲၣ်ကျဲလၢနီၢ်သးအဂံၢ်အဘါဂီၢ်တဖၣ်, ၦၤသ့ၣ်တဖၣ်လၢ ကဘၣ် သ့ၣ်ညါကစၢ်ခ၇ံၥ်အဆိကတၢၢ်ဒီး တူၢ်လိၥ်အီၤဒ်အမ့ၢ်မ့းၡံအၤတဂၤအသိး အံၤ, သးဟ့တၢ်အုၣ်အသးအစိကမီၤလၢအဒိၣ်အံၤ, ဒီးတထံၣ်တၢ်ဘၣ်န့ၣ် လီၤ. မ့တမ့ၢ်ဘၣ်, လၢအလီၢ်န့ၣ်, အဝဲသ့ၣ်တအဲၣ်ဒိးထံၣ်တၢ်မၤအသး ဒ်အံၤဘၣ်န့ၣ်လီၤ. မ့ၢ်တၢ်ဟ့ၣ်ပလီၢ်အဒိၣ်တမံၤဘၣ်ဃးဒီးပသးအံၤ လီၦၤသ့ဝဲဒၣ်အဂ့ၢ်န့ၣ်လီၤ.

`ဖး ၁က၇ံၣ်သူး ၁း၂၆-၂၉ တက့ၢ်. စီၤပီလူးကွဲးတၢ်ဖဲန့ၣ် ဘၣ်ထွဲလိၥ်အသးဒီးတၢ်မၤအသးဖဲအံၤန့ၣ်ဒ်လဲၣ်, ဒီးတၢ်သိၣ်တၢ်သီဒ်အံၤ ဘၣ်ထွဲလိၥ်အသးတုၤလီၤလၢမုၢ်မဆါတနံၤအံၤသ့ဝဲဒ်လဲၣ်.`