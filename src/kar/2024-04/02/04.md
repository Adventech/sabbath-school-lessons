---
title:  တၢ်မၤဘျါက့ၤၦၤမဲၥ်တထံၣ်ဘၣ်တဂၤ (၁)
date:   08/10/2024
---

`ဖး ယိၤဟၣ် ၉း၁-၁၆ တက့ၢ်. ပျဲၢ်ဘီၣ်သ့ၣ်တဖၣ် ဆိကမိၣ်ဝဲလၢ ၦၤတဂၤအံၤဘၣ်မနုၤလၢအမဲၥ်တထံၣ်ဘၣ်အဂ့ၢ်အကျိၤအံၤန့ၣ်လဲၣ်, ဒီးကစၢ်ခ၇ံၥ်မၤဘၣ်က့ၤအဝဲသ့ၣ်တၢ်စူၢ်တၢ်နၥ်ကမၣ်အံၤဒ်လဲၣ်.`

ပျဲၢ်ဘီၣ်သ့ၣ်တဖၣ် ဒုးစဲဘူးတၢ်ဒဲးဘးဒီးတၢ်မဲၥ်တထံၣ်တၢ်ဘၣ်အံၤ န့ၣ်လီၤ. လံၥ်စီဆှံအလီၢ်လံၤတကတြူၢ်ဒုးနဲၣ်ဝဲဒ်အံၤန့ၣ်လီၤ. (ထိၣ်သတြီၤ ၂မိၤၡွ ၂၀း၅; ၂စီၤပၤ ၅း၁၅-၂၇; ၂စီၤပၤ ၁၅း၅; ၂ကွဲးနီၣ်တၢ် ၂၆း၁၆-၂၁) ဘၣ်ဆၣ်ဒီး, စီၤယိၤဘးအပူၤအံၤ ကြၢးဒုးနဲၣ်ကျဲဘၣ်ဃးတၢ်ဘၣ်ထွဲ လိၥ်သးအံၤ အိၣ်ဝဲဧါအဂ့ၢ်န့ၣ်လီၤ.

ကစၢ်ခ၇ံၥ်မၤဘၣ်ဂီၢ်က့ၤတၢ်တဘျီဃီလီၤ, အဝဲတဂ့ၢ်လိၥ် တၢ်ဒဲးဘးဒီးတၢ်တူၢ်ဘၣ်တၢ်ဆူးတၢ်ဆါအတၢ်ဘၣ်ထွဲလိၥ်အသးအံၤန့ၣ်ဘၣ်, ဘၣ်ဆၣ်ဒီး ဖဲအံၤန့ၣ် ဒုးနဲၣ်ဆူတၢ်တိၥ်ပၥ်ထီတစဲးလၢကစၢ်ယွၤကဘၣ် တၢ်မၤလၤမၤကပီၤအီၤ ခီဖျိတၢ်မၤဘျါက့ၤအံၤအဃိန့ၣ်လီၤ. တၢ်ဂ့ၢ်တၢ်ကျိၤ ပၥ်ဃုၥ်ဒီးတၢ်လီၤပလိၥ်သးတဖၣ် ဃုၥ်ဒီးတၢ်ဘၣ်တ့အပူ, လၢကစၢ်ယွၤ တ့လီၤၦၤကညီလၢဟီၣ်ခိၣ်ကမူၣ်အဂ့ၢ် (၁မိၤၡွ ၂း၂၇) ဒ်သိးကစၢ်ခ၇ံၥ် မၤကပံၥ်လၢကမၤဘျါက့ၤၦၤမဲၥ်တထံၣ်ဘၣ်တဂၤလၢမိၢ်အဟၢဖၢပူၤလံၤလံၤ အံၤန့ၣ်လီၤ.

ဖဲမးသဲ, မၢ်ကူးဒီး လူၤကၣ်အပူၤန့ၣ်, ပူဘၣ်ဃးတၢ်မၤတၢ်လီၤလး တဖၣ် အိၣ်ဒီးတၢ်ဒ်သိးလိၥ်အသး-တၢ်ပၥ်ဖျါထီၣ်တၢ်ဂ့ၢ်တၢ်ကျိၤကီခဲ, တၢ်ဟဲစိၥ်ၦၤတဂၤလၢ်လၢ်ဆူကစၢ်ခ၇ံၥ်အအိၣ်, တၢ်မၤဘျါက့ၤဒီးတၢ်ပၥ်ဂၢၢ် ပၥ်ကျၢၤတၢ်မၤဘျါက့ၤခီဖျိတၢ်စံးထီၣ်ပတြၢၤယွၤအဂ့ၢ်အံၤန့ၣ်လီၤ.

ပူလၢယိၤဟၣ်အဆၢဒိၣ် ၉ အပူၤအံၤအဂ့ၢ်အကျိၤ ပိၥ်ထီၣ်အခံန့ၣ် ကတၢၢ်ဝဲဖဲ ယိၤဟၣ် ၉း၇ အပူၤအံၤန့ၣ်လီၤ. ဘၣ်ဆၣ်ဒီး, တၢ်လီၤပလိၥ်သး, တၢ်ပနီၣ်လီၤလးအခီပညီဒိၣ်ယိၥ်အံၤ ကဲထီၣ်တၢ်တမံၤလၢကဘၣ်စံးကတိၤ လၢအဂ့ၢ်, ကဲထီၣ်တၢ်ကတိၤသကိးလိၥ်သးလၢအတီတမံၤလၢ ၦၤလၢအဘျါက့ၤ တဂၤဒီး တၢ်ဘူၣ်တၢ်ဘါခိၣ်နၢ်တဖၣ်အဘၢၣ်စၢၤအံၤန့ၣ်လီၤ. တၢ်စံး တၢ်ကတိၤသကိးလိၥ်သးအံၤ ဘၣ်ဃးလိၥ်အသးဒီးတၢ်ထိၣ်သတြီၤဘျးစဲ လိၥ်အသးခံမံၤလၢအမ့ၢ်-တၢ်ဒဲးဘး, ကစၢ်ယွၤအတၢ်မၤဒီးတၢ်မဲၥ်တထံၣ် ဘၣ်အတၢ်ထံၣ်အဂ့ၢ်အံၤန့ၣ်လီၤ.

ၦၤကွဲးတၢ်ဖိတစံးဘၣ်ၦၤဖးလံၥ်ဖိတုၤလၢ ယိၤဟၣ် ၉း၁၄ ဖဲကစၢ် ခ၇ံၥ် မၤဘျါက့ၤတၢ်လၢမုၢ်အိၣ်ဘှံးနံၤအံၤအဂ့ၢ် ဖဲတၢ်လုၢ်လၢ်အိၣ်ဝဲလၢ တၢ်လုၢ်သ့ၣ်ခါပတၥ်မုၢ်အိၣ်ဘှံးနံၤဒီး တမ့ၢ်လၢလံၥ်စီဆှံစံးကတိၤဝဲဘၣ်အံၤ န့ၣ်လီၤ. လၢတၢ်န့ၣ်အဃိ, ၦၤဖၤ၇ံၤၡဲသ့ၣ်တဖၣ် ပၥ်ကစၢ်ခ၇ံၥ်လၢအမ့ၢ် ၦၤလုၢ်သ့ၣ်ခါပတၥ်မုၢ်အိၣ်ဘှံးနံၤတဂၤန့ၣ်လီၤ. အဝဲသ့ၣ်အတၢ်ဆၢတဲၥ် လၢခံကတၢၢ်န့ၣ် မ့ၢ်ဝဲကစၢ်ခ၇ံၥ်အံၤ တမ့ၢ်အဟဲလၢယွၤအအိၣ်ဘၣ်, အဂ့ၢ်ဒ်လဲၣ်အဝဲသ့ၣ်ပၥ်လၢ "ကစၢ်ခ၇ံၥ်တပၢၤမုၢ်အိၣ်ဘှံးနံၤဘၣ်" အဃိန့ၣ် လီၤ. ဘၣ်ဆၣ်ဒီး, ၦၤဖၤ၇ံၤၡဲအဂၤတဖၣ် ထံၣ်လၢအမ့ၢ်တၢ်မၤတံၥ်တၥ် အဝဲသ့ၣ်အသးတမံၤန့ၣ်လီၤ. အဂ့ၢ်ဒ်လဲၣ် ၦၤမၤတၢ်ဒဲးဘးတဂၤအံၤ မၤတၢ်လီၤလးတဖၣ်သ့ဝဲဒၣ်အဃိန့ၣ်လီၤ (ယိၤဟၣ် ၉း၁၆).

တၢ်စံးကတိၤတၢ်ဂ့ၢ်တၢ်ကျိၤအံၤ ၀ံၤဝဲတသ့လ့ၤတက့ၤဘၣ်, ဘၣ်ဆၣ်ဒီး တၢ်လီၤဖးအိၣ်ထီၣ်ဝဲလၢတၢ်ဂ့ၢ်အံၤအဃိန့ၣ်လီၤ. ၦၤမဲၥ် တထံၣ်တၢ်တဂၤအံၤ ထံၣ်တၢ်ၡဲထီၣ်ဒ်အါထီၣ်လၢကစၢ်ခ၇ံၥ်အံၤ မ့ၢ်ယ့ၣ်ရှူး န့ၣ်လီၤ, ဘၣ်ဆၣ်တၢ်ဘူၣ်တၢ်ဘါခိၣ်နၢ်တဖၣ် သးလဲၤကဒံကဒါဒိၣ်ထီၣ် အါထီၣ်ဝဲဘၣ်ဃးဒီးကစၢ်ခ၇ံၥ်အဂ့ၢ်အကျိၤအံၤန့ၣ်လီၤ.

ပူအံၤစံးကတိၤၦၤဘၣ်ဃးတၢ်လီၤပျံၤလီၤဖုးလၢပထံၣ်တၢ်တသ့ဘၣ် ခီဖျိပတၢ်လုၢ်လၢ်ဒီးတၢ်နၥ်ကမၣ်လၢပလဲၤကပၥ်ဘၣ်ကွံၥ်တၢ်မ့ၢ်တၢ်တီလၢ ပမဲၥ်ညါအံၤန့ၣ် မ့ၢ်မနုၤတမံၤလဲၣ်.