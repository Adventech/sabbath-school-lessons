---
title:  တၢ်အိၣ်ဖှိၣ်၇ိဖှိၣ်လၢကၤလံၤလါအပူၤ
date:   22/12/2024
---

`ဖး ယိၤဟၣ် ၂၁း၁-၁၉ တက့ၢ်. တၢ်မ့ၢ်တၢ်တီလၢအ၇့ဒိၣ်မး, လီၤဆီဒၣ်တၢ်ဘၣ်ဃးဒီးကစၢ်ယွၤအတၢ်ဘျုးတၢ်ဖှိၣ်-ဒီးၦၤကညီအတၢ် ဆီၣ်လီၤသးအဂ့ၢ်လၢအဘၣ်တၢ်လီၣ်ဖျါထီၣ်အီၤဖဲအံၤန့ၣ် မ့ၢ်မနုၤလဲၣ်.`

ယိၤဟၣ်အဆၢဒိၣ် ၂၀ ကတၢၢ်ကွံၥ်လၢလံၥ်အတၢ်တိၥ်ပၥ်, လၢကမၤကတၢၢ်က့ၤတၢ်လၢအဘၣ်လိၥ်အသးဒီးတၢ်ပၥ်ဖျါအံၤန့ၣ်လီၤ, ဘၣ်ဆၣ်ဒီး အိၣ်အါထီၣ်ဒံးဒီးအဆၢဒိၣ်တဆၢန့ၣ်လီၤ. အဆၢဒိၣ် ၂၁ စးထီၣ် အသးလၢပျဲၢ်ဘီၣ်တနီၤက့ၤကဒါက့ၤဆူကၤလံၤလါအဂ့ၢ်, ဖဲစီၤပ့းတရူး ဟ့ၣ်ကူၣ်ဟ့ၣ်ဖးလၢကမံတီၢ်ဖဲကၤလံၤလါအံၤန့ၣ်လီၤ. ဖျါမးဒ်သိးတၢ်ဆၢကတီၢ် လၢအပူၤကွံၥ်မၤကဒီးအသးတစု, ဒီးပျဲၢ်ဘီၣ်သ့ၣ်တဖၣ်န့ၣ် က့ၤကဒါက့ၤဆူ အတၢ်ဖံးတၢ်မၤလၢအပူၤကွံၥ်လၢအမ့ၢ်တၢ်မၤအီၣ်ညၣ်န့ၣ်လီၤ. ဘၣ်ဆၣ်ဒီး တနၤန့ၣ် အဝဲသ့ၣ်ဖီၣ်ညၣ်တန့ၢ်နီတဘ့ၣ်ဘၣ်.

တုၤမုၢ်ဆ့ၣ်၀ါထီၣ်ဒီး, ၦၤလီၤဆီလၢတၢ်တသ့ၣ်ညါအီၤဘၣ်တဂၤ အိၣ်လၢကၢၢ်ခိၣ်ဒီးစံးဘၣ်အဝဲသ့ၣ်လၢ ကတ့ၢ်လီၤစၤလၢကဘီအဃၢၤစုထွဲ တခီန့ၣ်လီၤ. မၤအသးဒ်သိးအဝဲသ့ၣ်အတၢ်ဖံးတၢ်မၤဒီးကစၢ်ခ၇ံၥ်စးထီၣ် အသးအကတီၢ်န့ၣ်လီၤ (လူၤကၣ် ၅း၁-၁၁). စီၤယိၤဟၣ်သ့ၣ်ညါကစၢ်ခ၇ံၥ် တထံၣ်ဃီဒီး စံးဘၣ်စီၤပ့းတရူးဒီး စီၤပ့းတရူးဖုလီၤဆူပီၣ်လဲၣ်ပူၤ, ပီၢ်ဃီၤထံဆူ ကၢၢ်နံၤတကပၤန့ၣ်လီၤ.

ကစၢ်ခ၇ံၥ်သံကွၢ်စီၤပ့းတရူးတၢ်သံကွၢ်သၢထံၣ်လၢ အဘၣ်ဃးဒီး အဝဲသ့ၣ်တၢ်အဲၣ်အကစၢ်အဂ့ၢ်န့ၣ်လီၤ. တချုးတၢ်ပျၤထီၣ်လၢထူၣ်စုညါ အလိၤဒ်ဘၣ်န့ၣ်, စီၤပ့းတရူးပၥ်ဂၢၢ်ပၥ်ကျၢၤလၢ ကဟ့ၣ်လီၤအသးသမူလၢ ကစၢ်ခ၇ံၥ်အဂီၢ်န့ၣ်လီၤ (ယိၤဟၣ် ၁၃း၃၇). လၢတၢ်အံၤအဃိ, ကစၢ်ခ၇ံၥ် စံးကတိၤပၥ်စၢၤအတၢ်သမၢအီၤသၢဘျီအဂ့ၢ်န့ၣ်လီၤ (ယိၤဟၣ် ၁၃း၃၈). လၢတၢ်ထံၣ်လိၥ်အသးဖဲကၤလံၤလါန့ၣ်, စီၤပ့းတရူးတစံးကတိၤဒိၣ်အနီၢ်ကစၢ် ဘၣ်, မ့မ့ၢ်တခီစံးဘၣ်ဃးကစၢ်ခ၇ံၥ်လအမ့ၢ်, "မ့ၢ်လံ, ကစၢ်ဧၢ, နသ့ၣ်ညါလၢ ယအဲၣ်နၤလီၤ (ယိၤဟၣ် ၂၁း၁၇).

တၢ်ကွဲးတနီၤလၢစံးဝဲ ကစၢ်ခ၇ံၥ်သူလံၥ်မဲၥ်ဖျၢၣ်လၢအမ့ၢ် agapao, အခီပညီန့ၣ်မ့ၢ်ဝဲ အဲၣ်တၢ်, ဘၣ်ဆၣ်ဒ်အဲၣ်တံၤသကိးတဖၣ်အသိးန့ၣ်လီၤ. လၢတၢ်အံၤအပူၤန့ၣ်, စီၤပ့းတရူးတတုၤထီၣ်ဒံးဆူတၢ်အဲၣ်အဒိၣ်အထီတစဲး ဒ်ဘၣ်. အနီၢ်နီၢ်န့ၣ်, စီၤပ့းတရူးအတၢ်စံးဆၢန့ၣ် အိၣ်ထီၣ်အသးလၢ တၢ်ဆီၣ်လီၤသးန့ၣ်လီၤ. စီၤပ့းတရူးအတၢ်လီၤတူၥ်လီၤကၥ်အိၣ်ဝဲလၢ အမဲၥ်ညါအံၤအဃိ, အဝဲကသူတၢ်ကတိၤလၢအဆီၣ်လီၤသးလၢအမ့ၢ်, "တၢ်ကတိၤဆူအဖီလၥ်" စံးကတိၤတၢ်ဂ့ၢ်လၢအနီၢ်ကစၢ်ဒၣ်ဝဲအဂီၢ်တဘူၣ် ဘၣ်န့ၣ်လီၤ. လၢတၢ်ဆီၣ်လီၤသးအံၤအဃိ, ကစၢ်ခ၇ံၥ်ပၥ်ဂၢၢ်ပၥ်ကျၢၤတၢ်လၢ အဒုးအိၣ်ထီၣ်တၢ်အ၇့ဒိၣ်မးတမံၤလၢ အဒုးက့ၤကဒါက့ၤစီၤပ့းတရူးဆူ တၢ်ဖံးတၢ်မၤအပူၤန့ၣ်လီၤ. တၢ်ဆီၣ်လီၤသူၣ်ဆီၣ်လီၤသးန့ၣ်, မ့ၢ်တၢ်သ့ တၢ်ဘၣ်လၢအ၇့ဒိၣ်မးတမံၤလၢတၢ်ဖံးတၢ်မၤအဂီၢ်န့ၣ် ပသံကွၢ်အလီၢ် တအိၣ်ဝဲဘၣ်, အဂ့ၢ်ဒ်လဲၣ်တၢ်ကွၢ်ထံဆိကမိၣ်အိၣ်ထီၣ်အသးဆူကစၢ်ခ၇ံၥ် အအိၣ် ဒီးတမ့ၢ်နီၢ်ကစၢ်ဒၣ်ဝဲအဂီၢ်ဘၣ်န့ၣ်လီၤ.

စီၤပ့းတရူးအတၢ်ဂ့ၤထီၣ်ကဒါက့ၤဒီး အတၢ်ဖံးတၢ်မၤလၢအမ့ၢ် ခိၣ်နၢ်တဂၤဖဲတၢ်အိၣ်ဖှိၣ်ဆိကတၢၢ်အကတီၢ်အံၤ မ့ၢ်တၢ်အုၣ်အသးအဆူၣ် ကတၢၢ်လၢကစၢ်ခ၇ံၥ်ဂဲၤဆၢထၢၣ်က့ၤလၢတၢ်သံအပူၤန့ၣ်လီၤ. ကီမးလၢ ကစံးကတိၤဖျါထီၣ်စီၤပ့းတရူးအတၢ်အိၣ်ဖျါလီၤဆီအဂ့ၢ်အကျိၤ ဖဲကစၢ်ခ၇ံၥ် မ့ၢ်တမၤဂ့ၤထီၣ်က့ၤအီၤလၢတၢ်ဖံးတၢ်မၤအဂီၢ် လၢပျဲၢ်ဘီၣ်သ့ၣ်တဖၣ် အမဲၥ်ညါဘၣ်န့ၣ်လီၤ.

`ဘၣ်မနုၤလၢတၢ်ဆီၣ်လီၤအသးအံၤ မ့ၢ်နီၣ်၀ံၤခံအဒိၣ်တမံၤလၢ ကသ့ၣ်ညါကစၢ်ခ၇ံၥ်အဂီၢ်န့ၣ်လဲၣ်. မ့ၢ်ကွၢ်လၢထူၣ်စုညါအတၢ်ထံၣ်န့ၣ်, ပဝဲဒၣ်တဂၤလၢ်လၢ်အံၤ ဘၣ်ပၥ်ကဖၢသးလၢမနုၤတမံၤလဲၣ်.`