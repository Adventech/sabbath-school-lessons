---
title:  တၢ်ကတိၤလၢအကတၢၢ်စှၤဘီ, တၢ်သ့ၣ်ညါကစၢ်ခ၇ံၥ် ဒီးအကလုၢ်ကထါ
date:   21/12/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၂၁; ယိၤဟၣ် ၁၁း၉; ယိၤဟၣ် ၈း၄၂-၄၄; ယိၤဟၣ် ၄း၄၆-၅၄; ၂တံၤမသ့း ၃း၁၆; ယိၤဟၣ် ၁၅း၁-၁၁.

> <p>တၢ်ကလုၢ်ထူ</p>
> "သုဃုကွၢ်ထံတၢ်ကွဲးအသးတဖၣ်လီၤ. အဂ့ၢ်ဒ်အံၤ, သုဆိကမိၣ်လၢ သုကန့ၢ်ဘၣ်တၢ်မူအထူအယိၥ်လၢအပူၤလီၤ. ဒီးအဝဲသ့ၣ်န့ၣ် မ့ၢ်တၢ်လၢ အအုၣ်အသးလၢယဂ့ၢ်ယကျိၤလီၤ" (ယိၤဟၣ် ၅း၃၉).

လံၥ်ယိၤဟၣ်အတၢ်သးခုကစီၣ်, ဒ်လံၥ်မၢ်ကူးအသိး, ကတၢၢ်လၢ တၢ်ထံၣ်လိၥ်သးလၢကၤလံၤလါန့ၣ်လီၤ. တၢ်မၤလိလၢအကတၢၢ်အံၤ ဘၣ်ထွဲလိၥ်အသးဒီးတၢ်ထံၣ်လိၥ်အသးလီၤ, ဘၣ်ဆၣ်, ပၥ်ဖှိၣ်ထီၣ်တၢ်အံၤ ဃုၥ်ဒီးတၢ်ဂ့ၢ်မိၢ်ၦၢ်လၢပသ့ၣ်ညါကစၢ်ခ၇ံၥ်ဒီးကစၢ်ယွၤအကလုၢ်ကထါ, တၢ်ဂ့ၢ်တၢ်ကျိၤအအိၣ်လၢလံၥ်တၢ်သးခုအကစီၣ်လွံၢ်ဘ့ၣ်တဘ့ၣ်အပူၤအံၤန့ၣ် လီၤ.

အဝဲသ့ၣ်အိၣ်ဒီးကစၢ်ခ၇ံၥ်အါန့ၢ်ဒံးသၢနံၣ်ဘၣ်ဆၣ်, ပျဲၢ်ဘီၣ်သ့ၣ် တဖၣ်အံၤ တအိၣ်ဒီးတၢ်ကတဲၥ်ကတီၤအသးလၢတၢ်ပျၤထီၣ်လၢထူၣ်စုညါလိၤ ဒီးတၢ်ဂဲၤဆၢထၢၣ်က့ၤအံၤအဂီၢ်ဘၣ်, တုၤဒၣ်လဲၥ်ကစၢ်ခ၇ံၥ်စံးကတိၤတ့ၢ် အဝဲသ့ၣ်တဘျီ၀ံၤတဘျီလၢတၢ်ကမၤအသးအဂီၢ်စ့ၢ်ကီးန့ၣ်လီၤ.

လၢတၢ်တတိၥ်သူၣ်ပၥ်သးဘၣ်အပူၤ, အဝဲသ့ၣ်တဟံးန့ၢ်ကစၢ်ခ၇ံၥ် အတၢ်စံးတၢ်ကတိၤအံၤန့ၣ်ဘၣ်.

ပဝဲဒၣ်လၢမုၢ်မဆါတနံၤအံၤ ပအိၣ်လၢတၢ်လီၤပျံၤလီၤဖုးအပူၤ ဒ်သိး ကမၤတၢ်တမံၤဃီဒ်အံၤ-နၢ်ဟူ မ့တမ့ၢ် ဖးဘၣ်စ့ၢ်ကီးကစၢ်ယွၤအကလုၢ် ကထါဘၣ်ဆၣ် တဒိကနၣ်အီၤဘၣ်, တအိၣ်မူထွဲလၢအပူၤဘၣ်, ဒီးတလူၤ ပိၥ်ထွဲအီၤဘၣ်န့ၣ်လီၤ. တၢ်အံၤမ့ၢ်တၢ်တမံၤလၢတတူၢ်လိၥ်တၢ်ကပီၤလၢ အကြၢးကဟုကယၥ်ပတၢ်ဆိကမိၣ်ဒီးပတၢ်မၤတဖၣ်န့ၣ်လီၤ. မ့ၢ်တၢ်လၢ အအိၣ်ဒီးခ၇ံၥ်အါအါကလဲၥ်သ့ၣ်သ့ၣ်န့ၣ်လီၤ.

လၢပတၢ်မၤလိလံၥ်ယိၤဟၣ်အလီၢ်ခံကတၢၢ်တနွံအံၤအပူၤ, ပကကွၢ်ထံကွၢ်ဆးလံၥ်တၢ်သးခုအကစီၣ်အနီၣ်၀ံၥ်ခံတဖၣ်လၢ ကမၤစၢၤၦၤ ဒ်သိးကသ့ၣ်ညါနၢ်ပၢၢ်ကစၢ်ခ၇ံၥ်အဂ့ၢ်အကျိၤဆူညါ, ဒီးကသ့ၣ်ညါအီၤ ဂ့ၤဒိၣ်ထီၣ်ဒီးအိၣ်ဆိးဘူးထီၣ်ဒီးအီၤ ဒီးအကလုၢ်ကထါအဂီၢ်န့ၣ်လီၤ.