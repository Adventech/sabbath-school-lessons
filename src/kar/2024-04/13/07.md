---
title:  တၢ်ဆိကမိၣ်ဆူညါအဂီၢ်
date:   27/12/2024
---

"ကစၢ်ယွၤအတၢ်ထံၣ်လီၤဆီလိၥ်အသးဒီးၦၤကညီအတၢ်ထံၣ်ဒိၣ်ဝဲ အါဝဲမးန့ၣ်လီၤ. ကစၢ်ယွၤနီၤလီၤအတၢ်ထံၣ်ဃုၥ်ဒီးၦၤခီဖျိအကလုၢ်ကထါ လၢအမ့ၢ်လံၥ်စီဆှံအံၤ လၢသးစီဆှံအတၢ်စိတၢ်ကမီၤအဖီလၥ်န့ၣ်လီၤ. မ့ၢ်ဒၣ်ပတၢ်ဃုထၢပအဲၣ်ဒိးလဲၤတၢ်ဆူတၢ်ခံးကျါ မ့တမ့ၢ် တူၢ်လိၥ်တၢ်ကပီၤ လၢအဟဲဆူကစၢ်ခ၇ံၥ်အအိၣ်ဒ်အလီၣ်ဖျါထီၣ်အသးလၢအကလုၢ်ကထါအပူၤ အသိးန့ၣ်လီၤ.

တၢ်ဃုထၢလၢၥ်လၢၥ်ဆ့ဆ့အံၤ မ့ၢ်ပနီၢ်ကစၢ်ဒၣ်ဝဲအတၢ်ဟ့ၣ်လီၤ သးဆူကစၢ်ခ၇ံၥ်အအိၣ်, ယွၤအဖိခွါဒီးၦၤဟီၣ်ခိၣ်ဖိအတၢ်အုၣ်က့ၤခီၣ်က့ၤ ကစၢ်န့ၣ်လီၤ. ခီဖျိသးစီဆှံအတၢ်စိတၢ်ကမီၤအပူၤ, ပၢ်ကစၢ်လီၣ်ဖျါထီၣ် တ့ၢ်ဆူပအိၣ်-လၢကစၢ်ခ၇ံၥ်အတၢ်အိၣ်မူ, တၢ်သံဒီးတၢ်ဂဲၤဆၢထၢၣ်က့ၤအံၤ-အတၢ်အဲၣ်အဒိၣ်အယိၥ်အဂ့ၢ်န့ၣ်လီၤ. ဒီးပသ့ၣ်ညါဘၣ်ဃးကစၢ်ခ၇ံၥ် အဂ့ၢ်လၢ အမ့ၢ်အတၢ်အိၣ်မူ, အတၢ်သံဒီးအတၢ်ဂဲၤဆၢထၢၣ်က့ၤအံၤ လၢအဘၣ်တၢ်ကွဲးနီၣ်ကွဲးဃါအီၤလၢ ကစၢ်ယွၤအကလုၢ်ကထါအပူၤအံၤန့ၣ် လီၤ.

"ကစၢ်ယွၤအမူခိၣ်ကလူးတဖၣ်န့ၣ် လဲၤထီၣ်က့ၤလီၤလၢ မူခိၣ်ဒီး ဟီၣ်ခိၣ်အံၤထီဘိန့ၣ်လီၤ. ကစၢ်ခ၇ံၥ်အတၢ်မၤလီၤလးတဖၣ်လၢ ၦၤတူၢ်ဘၣ် တၢ်နးတၢ်ဖှီၣ်တဖၣ်အဂီၢ်အံၤ မ့ၢ်တၢ်မၤန့ၢ်က့ၤတၢ်ခီဖျိကစၢ်ယွၤအတၢ်စိ တၢ်ကမီၤလၢမူခိၣ်ကလူးသ့ၣ်တဖၣ်အတၢ်အံးထွဲကွၢ်ထွဲအပူၤန့ၣ်လီၤ. ဒီးခီဖျိ ကစၢ်ခ၇ံၥ်, လၢမူခိၣ်ၦၤစိၥ်တၢ်ကစီၣ်ဖိအတၢ်ဖံးတၢ်မၤအပူၤ, တၢ်ဆိၣ်ဂ့ၤ အံၤန့ၣ် ဟဲလၢယွၤအနီၢ်ကစၢ်ဒၣ်ဝဲအအိၣ်န့ၣ်လီၤ. လၢအတၢ်ဟံးန့ၢ် ၦၤကညီအက့ၢ်အဂီၤအပူၤ, ပတၢ်အုၣ်က့ၤခီၣ်က့ၤကစၢ်ပၥ်ဖှိၣ်ထီၣ်အတၢ် သးအိၣ်ဃုၥ်ဒီးစီၤအၤဒၣ်အဖိမုၣ်ဖိခွါတဖၣ်, ဖဲအမ့ၢ်ယွၤတဂၤအသိး, ဖီၣ်ဃၥ်ကစၢ်ယွၤအလီၢ်ပစိၥ်န့ၣ်လီၤ. လၢတၢ်န့ၣ်အဃိ, ကစၢ်ခ၇ံၥ်န့ၣ် မ့ၢ်ၦၤအိၣ်လၢတၢ်ဘၢၣ်စၢၤတဂၤလၢၦၤကညီဒီးယွၤအတၢ်ဆဲးကျိးလိၥ်သး အဂီၢ်န့ၣ်လီၤ." Ellen G. White, The Desire of Ages, p. 143.