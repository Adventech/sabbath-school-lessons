---
title:  အိၣ်ဆိးလၢယ့ၣ်ရှူးအပူၤ
date:   26/12/2024
---

`ဖး ယိၤဟၣ် ၁၂း၃၂ တက့ၢ်. တၢ်စံးကတိၤလၢအဆူၣ်ဝဲအံၤ ပၥ်ဖျါထီၣ်ကစၢ်ခ၇ံၥ်အတၢ်စိတၢ်ကမီၤဒၣ်လၢကျဲမနုၤသ့ၣ်တဖၣ်လဲၣ်.`

ဒ်ပထံၣ်ဘၣ်တ့ၢ်ဒီတကတီၢ်ညါလၢ တခွါထၢၣ်အပူၤအံၤအသိးန့ၣ်, လံၥ်ယိၤဟၣ်အတၢ်သးခုကစီၣ်ထုးဃီၤၦၤဆူကစၢ်ခ၇ံၥ်အအိၣ်လီၤ, ဘၣ်ဆၣ် ထဲလၢပမ့ၢ်သးအိၣ်သ့ၣ်ညါအီၤ ဒီးမၤတၢ်ဘၣ်အသးအံၤမးန့ၣ်လီၤ. လၢလံၥ်ယိၤဟၣ်အတၢ်သးခုကစီၣ်ဒီတကတီၢ်အပူၤန့ၣ်, ၦၤဂီၢ်မုၢ်လၢအဘၣ် သဂၢၢ်ဒီးကစၢ်ခ၇ံၥ်တူၢ်လိၥ်တၢ်ကပီၤဒီး ဒိၣ်ထီၣ်ဝဲ, မ့တမ့ၢ်, ညိကွံၥ်တၢ်ကပီၤ ဒီးအမဲၥ်တထံၣ်တၢ်လၢၤဘၣ်န့ၣ်လီၤ. စီၤနံၤကဒ့မူး, ပိၥ်မုၣ်လၢထံကမျၢကပၤ, စီၤပၤအပဒိၣ်, ပိၥ်ခွါလၢနိၣ်ဘ့ၤသ့စဒါအဃၢၤ, ၦၤဂီၢ်မုၢ် ၅၀၀၀ လၢကစၢ်ခ၇ံၥ် လုၢ်အီၣ်လၢကိၣ်ဒီးညၣ်တဖၣ်, ကစၢ်ခ၇ံၥ်အဒီပုၢ်ဝဲၢ်ခွါတဖၣ်, တၢ်ဘူၣ်တၢ်ဘါ ခိၣ်နၢ်တဖၣ်, ၦၤတထံၣ်တၢ်ဘၣ်လၢအအိၣ်ဖျဲၣ်လံၤလံၤတဂၤ, နီၢ်မၤ၇ံဒီး နီၢ်မၢ်သၤ, စီၤပံၤလး-ခဲလၢၥ်သ့ၣ်တဖၣ်အံၤ ဘၣ်သဂၢၢ်လိၥ်အသးဒီး ကစၢ်ခ၇ံၥ် ဒီးမၤတၢ်ဃုထၢဘၣ်ဃးဒီးတၢ်မ့ၢ်တၢ်တီဒီးတၢ်ကပီၤလၢအဝဲ ဟဲစိၥ်ဝဲအံၤန့ၣ်လီၤ.

တၢ်သ့ၣ်ညါဘၣ်ဃးကစၢ်ယွၤအဂ့ၢ်အကျိၤလၢအဖီလၥ်အံၤ စးထီၣ် အသးဃုၥ်ဒီးၦၤကညီအတၢ်တဲၥ်လိၥ်ဃိလိၥ်သးလၢ ကသ့ၣ်ညါဒီးမၤကွၢ် ကစၢ်ယွၤအတၢ်ဟဲအိၣ်ထီၣ်အသးဒီးအန့ဆၢၣ်န့ၣ်လီၤ. ၦၤကညီတၢ်ထံၣ်-တလၢတၦဲၤ, လီၤကမၣ်, ကွၢ်ဒိၣ်ဆံးအါစှၤတၢ်အံၤ-ဟံးန့ၢ်အလီၢ်လၢ ကစၢ်ယွၤအဖီခိၣ်, လၢအမ့ၢ်တၢ်စီဆှံ, တၢ်လၢတၢ်ၦဲၤ, ဒီးတၢ်သ့ၣ်ညါတၢ် ခဲလၢၥ်အံၤန့ၣ်လီၤ. တၢ်သ့ၣ်ညါဘၣ်ဃးဒီးယွၤလၢအဖီလၥ်အံၤ မ့ၢ်တၢ်အၢၣ် လီၤလၢကဆှၢၦၤဆူကျဲကမၣ်အပူၤ, ဒ်အမၤတ့ၢ်လၢအပူၤကွံၥ်အသိး, ကမၤတ့ၢ်အသးလၢခါဆူညါအဂီၢ်စ့ၢ်ကီး (လီၣ်ဖျါ ၁၄း၁-၁၂) ဖဲၦၤကညီ တၢ်ကူၣ်သ့, ဃုလၢကသုးကွံၥ်ကစၢ်ယွၤအံၤ, ကဂုၥ်ကျဲးစၢးမၤန့ၣ်ဆူၣ် ဟီၣ်ခိၣ်လၢကဘူၣ်ထီၣ်ဘါထီၣ်တၢ်လၢအကမၣ်အံၤန့ၣ်လီၤ.

`ဖး ယိၤဟၣ် ၁၅း၁-၁၁ တက့ၢ်. တၢ်ခူသူၣ်လၢနီၢ်သးဒီး တၢ်အိၣ်ဆူၣ်အိၣ်ခ့ျကဒိၣ်ထီၣ်ဝဲအဂီၢ်န့ၣ် မ့ၢ်မနုၤလဲၣ်.`

တၢ်ခူသူၣ်န့ၣ် မ့ၢ်ဝဲတၢ်အိၣ်စဲဘူးဒီးကစၢ်ခ၇ံၥ်န့ၣ်လီၤ. အဝဲမ့ၢ် ကစၢ်ယွၤအကလုၢ်ကထါ, တၢ်မူအကိၣ်, ဟီၣ်ခိၣ်အတၢ်ကပီၤ, သိတဖၣ် အကျဲစၢၤ, ၦၤကွၢ်သိလၢအဂ့ၤ, တၢ်ဂဲၤဆၢထၢၣ်က့ၤဒီးတၢ်မူ, ကျဲတၢ်မ့ၢ်တၢ်တီ ဒီးတၢ်မူ, စပံးမုၢ်နီၢ်နီၢ်န့ၣ်လီၤ.

ယွၤသၢဂၤတဂၤဃီအံၤတဂၤလၢ်လၢ်ဒီး အတၢ်ကတိၤလၢအမ့ၢ် လံၥ်စီဆှံအံၤန့ၣ်, လီၤဂၥ်ဒ်ထးနါ (ထးလၢအထုးထးတဖၣ်) တဖၣ်န့ၣ်လီၤ. နမ့ၢ်တခီၣ်ဆၢအီၤဘၣ်ဒီး, အဝဲသ့ၣ်ကထုးဃီၤနၤဆူအအိၣ်န့ၣ်လီၤ. "ကစၢ်ယွၤအကလုၢ်အံၤ ကတိၤတၢ်ဒီးၦၤခီဖျိအကလုၢ်ကထါ, ဒီးတၢ်ကလုၢ် အါအါကလဲၥ်လၢပကနၢ်ဟူဘၣ်အီၤန့ၣ်လီၤ, ဘၣ်ဆၣ်, ကစၢ်ခ၇ံၥ်စံးတ့ၢ်လၢ ပကဘၣ်ပလီၢ်သးလၢၦၤသ့ၣ်တဖၣ်လၢအကစံး, ဖဲအံၤကစၢ်ခ၇ံၥ်, လၢန့ၣ် ကစၢ်ခ၇ံၥ်အိၣ်ဝဲတဖၣ်န့ၣ်လီၤ. ပမ့ၢ်တထိၣ်တၢ်ကိးမံၤဒဲးဒီးကစၢ်ယွၤ အကလုၢ်ကထါဘၣ်န့ၣ်, ပကသ့ၣ်ညါလၢအဝဲသ့ၣ်တအိၣ်ဒီးတၢ်မ့ၢ်တၢ်တီ ဘၣ်န့ၣ်ဒ်လဲၣ်." Ellen G. White, The Advent Review and Sabbath Herald, April 3, 1888. ဒီးမၤကဒီးတစု, ပကဘၣ်ဟ့ၣ်လီၤပနီၢ်ကစၢ်ဒၣ်ဝဲ အတၢ်ထံၣ်တဖၣ်ဆူတၢ်လၢအဟ့ၣ်လီၤၦၤလၢကစၢ်ယွၤအကလုၢ်ကထါအပူၤ အံၤန့ၣ်လီၤ.