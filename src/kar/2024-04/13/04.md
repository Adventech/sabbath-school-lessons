---
title:  တၢ်ကပီၤဒီးတၢ်ခံး
date:   24/12/2024
---

`ဖး ယိၤဟၣ် ၁း၄-၁၀း ယိၤဟၣ် ၃း၁၉-၂၁; ယိၤဟၣ် ၅း၃၅; ယိၤဟၣ် ၈း၁၂; ယိၤဟၣ် ၉း၅; ယိၤဟၣ် ၁၁း၉, ၁၀း ဒီး ယိၤဟၣ် ၁၂း၃၅ တက့ၢ်.`

ဟီၣ်ခိၣ်အံၤ အိၣ်လၢတၢ်ခံးသူအပူၤ-ဟးဆှဲတၢ်ကပီၤဒီးတထံၣ် ကစၢ်ယွၤအမ့ၢ်အတီ, လၢအမ့ၢ်တၢ်ဘၣ်တ့အကစၢ်, တၢ်လီၣ်ဖျါဒီးတၢ်အုၣ်က့ၤ ခီၣ်က့ၤအကစၢ်အံၤလၢအနီၢ်ကစၢ်ဒၣ်ဝဲဘၣ်.

"ၦၤကညီအနီၢ်ကစၢ်ဒၣ်ဝဲဒိးန့ၢ်ကစၢ်ယွၤအက့ၢ်အဂီၤတသ့ဝဲဘၣ်. ထီတုၤသိးဒီးမူခိၣ်လီၤ, နကမၤဒ်လဲၣ်. ယိၥ်န့ၢ်ပျုၤပူၤတက့ၢ်လီၤ. နကသ့ၣ်ညါ မနုၤတမံၤလဲၣ်" ယိၤဘး ၁၁း၈ ထဲတၢ်ဒိးန့ၢ်သးစီဆှံတမံၤအံၤ လီၣ်ဖျါထီၣ်န့ၢ် ၦၤတၢ်ယိၥ်ဘၣ်ဃးကစၢ်ယွၤလၢမဲၥ်ချံထံၣ်တသ့ဘၣ်, နၢ်ဟူတသ့ဘၣ်, လၢအလဲၤနုၥ်ဆူၦၤကညီအသးပူၤအံၤတသ့ဝဲဘၣ်န့ၣ်လီၤ. 'ကစၢ်ယွၤ လီၣ်ဖျါထီၣ်ဆူပအိၣ်ခီဖျိသးစီဆှံန့ၣ်လီၤ.' " Ellen G. White, The Desire of Ages, p. 412.

ထဲကစၢ်ခ၇ံၥ်တဂၤဧိၤ "ဘိးဘၣ်သ့ၣ်ညါတ့ၢ်ယွၤ" ပၢ်န့ၣ်လီၤ (ယိၤဟၣ် ၁း၁၈). ဟ့းလ့ၣ်အကျိၥ်န့ၣ်မ့ၢ်ဝဲ exegeomai, "တၢ်ကတိၤ ကျိးတၢ်" တဲဖျါထီၣ်တၢ်, မ့တမ့ၢ် "တဲဖျါထီၣ်တၢ်အခီပညီ" န့ၣ်လီၤ. စီၤယိၤဟၣ်ပၥ်ဖျါထီၣ်ကစၢ်ခ၇ံၥ်လၢအမ့ၢ်မူခိၣ်အၦၤစိၥ်တၢ်ကစီၣ်တဂၤ, ၦၤတဂၤလၢအတဲဖျါထီၣ်တၢ်အခီပညီလၢကသ့ၣ်ညါယွၤအဂီၢ်လီၤ. ခီဖျိ ထဲလၢကစၢ်ခ၇ံၥ်အံၤမးပသ့ၣ်ညါယွၤအနီၢ်နီၢ်သ့ဝဲလီၤ.

`ဖး ယိၤဟၣ် ၈း၄၂-၄၄ တက့ၢ်. ကစၢ်ခ၇ံၥ်ပၥ်ဖျါထီၣ်တၢ်သူၣ်လီၤ သးကမၣ်လၢအံၣ်စ၇့လးတၢ်ဘူၣ်တၢ်ဘါခိၣ်နၢ်တဖၣ် သန့းထီၣ်အတၢ်စူၢ် တၢ်နၥ်အံၤဒ်လဲၣ်တကလုၥ်လဲၣ်.`

ၦၤလၢတဆၢထၢၣ်ဘၣ်လၢတၢ်မ့ၢ်တၢ်တီအပူၤန့ၣ် စံးကတိၤအနီၢ် ကစၢ်ဒၣ်ဝဲတၢ်စံးတၢ်ကတိၤန့ၣ်လီၤ. အဝဲသ့ၣ် "ထံၣ်" လံၥ်စီဆှံဆၢအခီပညီ လၢၦၤကညီတၢ်ထံၣ်အပူၤန့ၣ်လီၤ. မ့ၢ်ထိၣ်သတြီၤအီၤဒီး, ပကဘၣ်တူၢ်လိၥ် လၢကစၢ်ခ၇ံၥ်မ့ၢ်ဟီၣ်ခိၣ်အတၢ်ကပီၤဒီး ပိၥ်အခံဒ်သိးပတၢ်သ့ၣ်ညါကစၢ်ယွၤ အကလုၢ်ကထါအခီပညီအဂီၢ်န့ၣ်လီၤ. မ့ၢ်ထိၣ်သတြီၤဒီးမုၣ်ကီၤလံၢ်စံးကတိၤ တၢ် "ဖဲဒၣ်အသး" ဒၣ်ဝဲအဂ့ၢ်န့ၣ်လီၤ. ပမ့ၢ်တအိၣ်ဒီးတၢ်ပလီၢ်သူၣ်ပလီၢ်သး ဒီးမ့ၢ်တဟ့ၣ်လီၤသးလၢတၢ်နၥ်ဒီးတၢ်ဒိကနၣ်ယွၤအပူၤဘၣ်ဒီး, ပအိၣ်လၢ တၢ်လီၤပျံၤလီၤဖုးအပူၤလၢကမၤတၢ်ဒ်န့ၣ်အသိး, ဖးလံၥ်စီဆှံဆၢလၢပကစၢ် ဒၣ်ဝဲတၢ်ဘၣ်အသး, တၢ်လိၣ်ဘၣ်ဒီးတၢ်ထံၣ်အပူၤ, လၢအညီမးလၢပမၤအီၤသ့ အပူၤန့ၣ်လီၤ.

`မ့ၢ်နစံးဆၢက့ၤတၢ်မ့ၢ်တၢ်တီလၢ "အအိၣ်လၢနမဲၥ်ညါ" ဒ်အထီဒါ တၢ်လၢနကဘၣ်စံးဆၢက့ၤတၢ်မ့ၢ်တၢ်တီအဂ့ၢ်န့ၣ်ဒ်လဲၣ်.`