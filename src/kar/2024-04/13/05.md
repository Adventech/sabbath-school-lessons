---
title:  တၢ်သ့ၣ်ညါယွၤအဂ့ၢ်လၢ "တၢ်ဖီခိၣ်" မ့တမ့ၢ်လၢ "တၢ်ဖီလၥ်"
date:   25/12/2024
---

`ဖး ယိၤဟၣ် ၄း၄၆-၅၄ တက့ၢ်. တၢ်ကီတၢ်ခဲလၢခိၣ်နၢ်တဖၣ် ဟ့ၣ်လီၤကစၢ်ခ၇ံၥ်န့ၣ် မ့ၢ်မနုၤလဲၣ်. ဒီးတၢ်ဂ့ၢ်တၢ်ကျိၤအနီၢ်ကီၢ်ဖဲအံၤန့ၣ် မ့ၢ်မနုၤလဲၣ်.`

ပိၥ်ခွါလၢအမ့ၢ်ပၢ်တဂၤအံၤ ဟဲဆူကစၢ်ခ၇ံၥ်အအိၣ်, ဟီၣ်ခိၣ် အတၢ်ကပီၤ, ဘၣ်ဆၣ်အဝဲပၥ်လီၤအသးလၢ ကနၥ်အီၤထဲလၢဖိသၣ်တဂၤအံၤ မ့ၢ်ဘျါက့ၤမးန့ၣ်လီၤ. ပစံးသ့လၢပိၥ်ခွါတဂၤအံၤ သ့ၣ်ညါယွၤအဂ့ၢ်အကျိၤ လၢတၢ်ဖီလၥ်တကပၤန့ၣ်လီၤ. "တၢ်သ့ၣ်ညါယွၤအဂ့ၢ်အကျိၤလၢတၢ်ဖီလၥ်" အံၤ ပၥ်လီၤတၢ်ဘျၢဒီးတၢ်အပတီၢ်တဖၣ်လၢကစၢ်ယွၤအကလုၢ်ကထါအဂီၢ် န့ၣ်လီၤ. ၦၤကညီအတၢ်ဆိကမိၣ်, ဒ်အအိၣ်ဒီးအဆၢ, တၢ်တလၢတၦဲၤဒီး ဒ်အဘၣ်ဃးထဲအကစၢ်ဒၣ်ဝဲအသိး, ကဲထီၣ်တၢ်စိကမီၤအလီၢ်ခံကတၢၢ် ၦၤကညီထုးထီၣ်ကစၢ်ယွၤအကလုၢ်ကထါအခီပညီအဂီၢ်န့ၣ်လီၤ. မ့ၢ်မး တၢ်လီၤပျံၤလီၤဖုးလၢကလဲၤနုၥ်ဆူတၢ်အံၤအပူၤမးလဲၣ်.

မ့ၢ်ထိၣ်သတြီၤဒီးတၢ်သ့ၣ်ညါယွၤအဂ့ၢ်အကျိၤလၢ "ထးခီ" လၢစံးဆၢ တၢ်ခီဖျိတၢ်နၥ်အံၤဃုၥ်ဒီးတၢ်နၥ်ယွၤ ဒီးအကလုၢ်ကထါလၢအဆိန့ၣ် လီၤဆီလိၥ်အသးလီၤ (ယိၤဟၣ် ၄း၄၈; ယိၤဟၣ် ၆း၁၄, ၁၅; ၂က၇ံၣ်သူး ၃း၁၆). ဖဲလံၥ်စီဆှံအံၤ တၢ်တူၢ်လိၥ်အီၤလၢတၢ်နၥ်ဒီး, ကဲထီၣ်ဝဲလၢ လံၥ်စီဆှံအနီၢ်ကစၢ်ဒၣ်ဝဲဒုးနဲၣ်တၢ်အခီပညီန့ၣ်လီၤ. တၢ်လၢကဒုးနဲၣ်ၦၤကျဲ ဒ်သိးကနၢ်ပၢၢ်ဒီးဒုးအိၣ်ထီၣ်လံၥ်စီဆှံအခီပညီဂ့ၤဂ့ၤအဂီၢ်, တဘၣ်မ့ၢ်လၢ တၢ်ကူၣ်သ့အတၢ်ဆိကမိၣ်လၢအဆၢကတီၢ်ခဲအံၤဘၣ် မ့မ့ၢ်တခီ ကဘၣ်မ့ၢ် လံၥ်စီဆှံအတၢ်ထံၣ်ဒၣ်ဝဲန့ၣ်လီၤ. ၦၤကညီအတၢ်သ့ၣ်ညါန့ၣ် မ့ၢ်ဒၣ်ထဲ အနီၢ်ကစၢ်ဒၣ်ဝဲဒီး အိၣ်လၢကစၢ်ယွၤကလုၢ်ကထါအဖီလၥ်အဃိန့ၣ်လီၤ.

ပမ့ၢ်နၥ်ကစၢ်ခ၇ံၥ်ကလုၢ်ကထါန့ၣ်, ပကဘၣ်နၥ်လံၥ်စီဆှံအတၢ်စံး တၢ်ကတိၤတဖၣ်လီၤ (ယိၤဟၣ် ၅း၄၆, ၄၇). "သုမ့ၢ်အိၣ်မ့ၢ်ဆိးလၢယကလုၢ် ကထါအပူၤဒီး, သုမ့ၢ်ယပျဲၢ်ယဘီၣ်အနီၢ်သံးလီၤ (ယိၤဟၣ် ၈း၃၁). ပမ့ၢ် အိၣ်ဒီးတၢ်သးဒ့ဒီကစၢ်ယွၤအကလုၢ်ကထါန့ၣ်, အကလုၢ်ကထါအိၣ်ဆိးလၢ ပပူၤတသ့ဘၣ် (ယိၤဟၣ် ၅း၃၈). "ၦၤလၢအညိကွံၥ်ယၤဒီး တဟံးန့ၢ်ဘၣ် ယကလုၢ်ကထါဘၣ်န့ၣ်, တၢ်စံၣ်ညီၣ်အီၤအိၣ်ဝဲလီၤ. တၢ်ကလုၢ်လၢ ယကတိၤတၢ်န့ၣ်, အဝဲန့ၣ်ကစံၣ်ညီၣ်အီၤလၢမုၢ်နံၤအကတၢၢ်လီၤ. အဂ့ၢ်ဒ်အံၤ, တမ့ၢ်ဘၣ်ယကတိၤတၢ်ဒၣ်ယဲဘၣ်. မ့ၢ်ပၢ်လၢအမၢလီၤယၤန့ၣ် မၤလိၥ် ယကစံးတၢ်ဒ်လဲၣ်ဒ်လဲၣ်, ဒီးယကကတိၤတၢ်ဒ်လဲၣ်ဒ်လဲၣ်န့ၣ်လီၤ" ယိၤဟၣ် ၁၂း၄၈, ၄၉.

ဒ်သိးကနၢ်ဟူကစၢ်ယွၤအကလုၢ်အဂီၢ်န့ၣ် ကဘၣ်မ့ၢ်အါန့ၢ်ဒံး တၢ်ဟံးန့ၢ်တၢ်ဂ့ၢ်တၢ်ကျိၤယိယိသ့ၣ်တဖၣ်န့ၣ်လီၤ. အခီပညီမ့ၢ်စ့ၢ်ကီးဝဲလၢ တၢ်မၤကစၢ်ယွၤအတၢ်ဘၣ်အသးန့ၣ်လီၤ. တၢ်အံၤမ့ၢ်တၢ်စံးဆၢက့ၤလၢ အဟူးဂဲၤဝဲတမံၤလၢ တၢ်နၢ်ဟူကစၢ်ယွၤအကလုၢ်အံၤန့ၣ်လီၤ. "တၢ်သိၣ် တၢ်သီအံၤ မ့ၢ်အဘၣ်ဃးဒီးယွၤ, မ့ၢ်ယကတိၤဒၣ်ယဲလဲၣ်န့ၣ်, ၦၤအသး မ့ၢ်အိၣ်လၢအကမၤဖဲဒၣ်ယွၤအသးတဂၤဂၤဒီး, ကသ့ၣ်ညါဝဲလီၤ" ယိၤဟၣ် ၇း၁၇.

ဒီးတၢ်နၢ်ဟူတၢ်အံၤ, ဒီးတၢ်မၤတၢ်အံၤ, မ့ၢ်တၢ်ပၥ်ဖျါထီၣ်တၢ်အဲၣ် ယွၤအဂီၢ်လီၤ. "ၦၤမ့ၢ်အဲၣ်ယၤဒီး, ကတိၢ်န့ၢ်ယကလုၢ်ကထါ, ဒီးယပၢ် ကအဲၣ်အီၤ, ဒီးပကဟဲဆူအအိၣ်ဒီး မၤန့ၢ်ပအိၣ်အလီၢ်ဒီးအီၤလီၤ" (ယိၤဟၣ် ၁၄း၂၃).

`တၢ်ဘၣ်ထွဲလိၥ်အသးလၢပတၢ်အဲၣ်ကစၢ်ခ၇ံၥ် ဒီးပတၢ်ဒိကနၣ် ကစၢ်ခ၇ံၥ်န့ၣ် မ့ၢ်မနုၤလဲၣ်. ဘၣ်မနုၤလၢ "တၢ်ဒိကနၣ်" လၢအတအိၣ် သူၣ်လီၤအသးလၢတၢ်အဲၣ်အဖီခိၣ်အံး လီၤပျံၤလီၤဖုးဝဲဒၣ်လဲၣ်.`