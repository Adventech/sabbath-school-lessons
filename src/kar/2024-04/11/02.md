---
title:  ပၢ်လၢမူခိၣ်
date:   08/12/2024
---

လံၥ်ယိၤဟၣ်အတၢ်သးခုကစီၣ်အံၤ ဘၣ်တၢ်ကွဲးအီၤလၢ လံၥ်စီဆှံ အတၢ်ပၥ်ဖျါလၢၥ်လၢၥ်ဆ့ဆ့အပူၤ, စးထီၣ်လၢပတၢ်ဟဲအိၣ်ထီၣ်သးအဂ့ၢ်န့ၣ် လီၤ. "လၢထံးလၢသီန့ၣ် ယွၤတ့လီၤမူခိၣ်ဒီးဟီၣ်ခိၣ်လီၤ" ၁မိၤၡွ ၁း၁. မ့တမ့ၢ် လၢထံးလၢသီန့ၣ်, ပၢ်ကစၢ်, ဖိခွါကစၢ်ဒီး သးစီဆှံန့ၣ် တ့လီၤမူခိၣ်ဒီးဟီၣ်ခိၣ် လီၤ. အဝဲသ့ၣ်န့ၣ် မ့ၢ်တၢ်လၢအဟဲကဲထီၣ်အသးတဖၣ်ခဲလၢၥ်အခီၣ်ထံး ခီၣ်ဘိန့ၣ်လီၤ. အဝဲသ့ၣ်တ့လီၤတၢ်ဘၣ်တ့ခဲလၢၥ် ပၥ်ဃုၥ်ဒီးၦၤကညီလၢ အအိၣ်ဒီးသးသမူလၢကမၤၦဲၤတၢ်လီၢ်အဝဲအံၤန့ၣ်လီၤ. လၢဟီၣ်ခိၣ် ဘၣ်တၢ်တ့လီၤန့ၢ်ၦၤအပူၤအံၤ, တၢ်တ့လီၤသးသမူလၢ အလီၤဆီတမံၤဒီး လၢသးသမူအလီၤဆီဒိၣ်ကတၢၢ်တမံၤန့ၣ် မ့ၢ်ၦၤကညီသ့ၣ်တဖၣ်အသးသမူန့ၣ် လီၤ. ဒီးကစၢ်ယွၤအတၢ်တိၥ်ပၥ်လၢအတ့လီၤၦၤကညီအဂီၢ်အံၤန့ၣ် မ့ၢ်ဝဲလၢ ပကဘၣ်အိၣ်မူဃူလိၥ်ဖိးလိၥ်အသးဒီးကစၢ်ယွၤ, ဒီးၦၤကညီသ့ၣ်တဖၣ် ကဒဲကဒဲန့ၣ်လီၤ.

ဘၣ်ဆၣ်သနၥ်က့, မုၣ်ကီၤလံၢ်ဟဲစိၥ်တၢ်ဒဲးဘးဆူဟီၣ်ခိၣ်အံၤန့ၣ် လီၤ. တၢ်ဒဲးဘး, လၢတၢ်အဂၤအကျါန့ၣ် မ့ၢ်တၢ်လၢအမၤတံၥ်တၥ်ပတၢ် ၇့လိၥ်သးဒီးယွၤန့ၣ်လီၤ. ပၥ်ဖျါထီၣ်ကမၣ်လၢ ကစၢ်ယွၤမ့ၢ်မတၤတဂၤလဲၣ် အဂ့ၢ်န့ၣ်လီၤ. လၢတၢ်န့ၣ်အဃိ, ကစၢ်ခ၇ံၥ်အနီၢ်ကစၢ်ဒၣ်ဝဲ ဟံးန့ၢ်ၦၤကညီ အန့ဆၢၣ် ဒ်သိးကမၤဂ့ၤထီၣ်က့ၤတၢ်သ့ၣ်ညါကစၢ်ယွၤဒီး စိၥ်တၢ်အုၣ်က့ၤ ခီၣ်က့ၤဆူၦၤကညီအအိၣ်န့ၣ်လီၤ.

ဖဲကစၢ်ခ၇ံၥ်အိၣ်ဖဲအံၤအဆၢကတီၢ်န့ၣ်, အဝဲဟ့ၣ်လီၤအသးသမူဆူ ပၢ်အအိၣ်, အိၣ်မူလၢပၢ်အတၢ်ဒုးနဲၣ်အီၤကျဲအပူၤန့ၣ်လီၤ. အဝဲစံးလၢ, "ယဲဒၣ်ဒီးယပၢ်န့ၣ် မ့ၢ်တၢ်တမံၤဃီလီၤ" ယိၤဟၣ် ၁၀း၃၀. "ပၢ်အိၣ်လၢ ယပူၤဒီး ယအိၣ်လၢပၢ်အပူၤန့ၣ်လီၤ" ယိၤဟၣ် ၁၀း၃၈. "ယပၢ်အတၢ်မၤန့ၣ်, ယမ့ၢ်တမၤဘၣ်ဒီး နၥ်ယၤတဂ့ၤ" ယိၤဟၣ် ၁၀း၃၇.

**ပၢ်အတၢ်မၤတဖၣ်လၢ အဘၣ်တၢ်ပၥ်ဖျါထီၣ်အီၤ ဒ်လံၥ်စီဆှံ အဖီလၥ်အသိးန့ၣ် မ့ၢ်မနုၤလဲၣ်.**

`ယိၤဟၣ် ၃း၁၆, ၁၇; ယိၤဟၣ် ၆း၅၇`

`ယိၤဟၣ် ၅း၂၂, ၃၀`

`ယိၤဟၣ် ၆း၃၂; ယိၤဟၣ် ၁၄း၁၀, ၂၄`

`ယိၤဟၣ် ၆း၄၅`

`ယိၤဟၣ် ၁၅း၁၆; ယိၤဟၣ် ၁၆း၂၃`

`လံၥ်စီဆှံအဆၢသ့ၣ်တဖၣ်အံၤ ပၥ်ဖျါထီၣ်ကစၢ်ယွၤလၢ အစဲ ဘူးလိၥ်အသးဒီးကစၢ်ခ၇ံၥ်, အဖိခွါအံၤန့ၣ်လီၤ. ပၢ်အိၣ်ဒီးအတၢ်ဆဲးကျိး ဘူးဘူးတံၢ်တံၢ် ဒီးပဟီၣ်ခိၣ်ဒီးဟ့ၣ်လီၤအသးလီၤတံၢ်လီၤဆဲးလၢပတၢ် အုၣ်က့ၤခီၣ်က့ၤအဂီၢ်န့ၣ်လီၤ. တၢ်မ့ၢ်တၢ်တီအံၤ သိၣ်လိၦၤမနုၤတမံၤလၢ အဘၣ်ဃးကစၢ်ယွၤအတၢ်အဲၣ်အံၤန့ၣ်လဲၣ်.`