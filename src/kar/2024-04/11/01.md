---
title:  ပၢ်, ဖိခွါဒီး သးစီဆှံ
date:   07/12/2024
---

### တၢ်မၤလိတနွံအံၤအဂီၢ်ဖး
ယိၤဟၣ် ၁၄း၁၀, ၂၄; ၁မိၤၡွ ၃း၇-၉; ယိၤဟၣ် ၁၆း၂၇, ၂၈; ယိၤဟၣ် ၁၆း၇-၁၁; ယိၤဟၣ် ၁၇း၁-၂၆.

> <p>တၢ်ကလုၢ်ထူ</p>
> "ဘၣ်ဆၣ်ဒီးၦၤမၤစၢၤတၢ်, သးစီဆှံလၢပၢ်မၢလီၤအီၤလၢယမံၤ, အဝဲဒၣ်ကသိၣ်လိသုလၢတၢ်ခဲလၢၥ်, ဒီးကဒုးသ့ၣ်နီၣ်ထီၣ်က့ၤသုလၢ တၢ်လၢ ယစံးဘၣ်တဲဘၣ်သုခဲလၢၥ်လီၤ" (ယိၤဟၣ် ၁၄း၂၆).

လံၥ်ယိၤဟၣ်အတၢ်သးခုကစီၣ်အံၤ မ့ၢ်တၢ်ဂ့ၢ်မိၢ်ၦၢ်သ့ၣ်တဖၣ်လၢ အလီၤဆီလိၥ်အသးတမံၤန့ၣ်လီၤ. စီၤယိၤဟၣ်စံးကတိၤဖျါထီၣ်တၢ်ပနီၣ် (တၢ်လီၤလး) ဒ်သိးကဒုးနဲၣ်လၢကစၢ်ခ၇ံၥ်န့ၣ် မ့ၢ်မ့းၡံအၤလၢ၀ံအတၢ်စံးပၥ် အတၢ်အၢၣ်လီၤအီလီၤအိၣ်ဝဲအံၤန့ၣ်လီၤ. စီၤယိၤဟၣ်သူတၢ်အုၣ်အသး တဖၣ်လၢ ကဘိးဘၣ်သ့ၣ်ညါလီၤယ့ၣ်ရှူးအံၤ ဒ်အမ့ၢ်ခ၇ံၥ်တဂၤန့ၣ်လီၤ. အဝဲသူတၢ်ကတိၤ "ယမ့ၢ်" လၢကဒုးနဲၣ်ကစၢ်ခ၇ံၥ်မ့ၢ်ယွၤတဂၤန့ၣ်လီၤ.

ယွၤသၢဂၤတဂၤဃီအံၤ ဘၣ်တၢ်ပၥ်ဖျါထီၣ်အဂ့ၢ် ဖဲယိၤဟၣ်အဆၢဒိၣ် ၁ အပူၤ (ယိၤဟၣ် ၁း၁-၄, ၁၄, ၁၈, ၃၂-၃၄) ၦၤကညီသ့ၣ်တဖၣ်န့ၣ် ဂုၥ်ကျဲးစၢးသ့ၣ်ညါနၢ်ပၢၢ်ယွၤသၢဂၤတဂၤဃီအဂ့ၢ်အကျိၤလၢလၢၦဲၤၦဲၤဘၣ်ဆၣ်, မ့ၢ်လၢနၢ်ပၢၢ်ဝဲတသ့ဘၣ်အဃိ, အဝဲသ့ၣ်ဂ့ၢ်လိၥ်တၢ်ဆိကမိၣ်တမံၤအံၤန့ၣ် လီၤ. မ့ၢ်မးတၢ်ဟးဂီၤတမံၤလၢပဂ့ၢ်လိၥ်တၢ်လၢပနၢ်ပၢၢ်အီၤလၢလၢၦဲၤၦဲၤ တသ့ဘၣ်အဃိန့ၣ်လီၤ. အဂ့ၢ်ဒ်လဲၣ် မ့ၢ်လၢတဘၣ်ထွဲလိၥ်အသးဒီးၦၤကညီ အတၢ်သ့ၣ်ညါစှၤကိၥ်လၢအိၣ်ဒီးအဆၢအံၤန့ၣ်လီၤ.

စီၤယိၤဟၣ်စံးလၢ နမ့ၢ်အဲၣ်ဒိးနၢ်ပၢၢ်ကစၢ်ယွၤန့ၣ်, နကဘၣ်ကွၢ်လၢ ကစၢ်ခ၇ံၥ်ဒီးတၢ်လီၣ်ဖျါထီၣ်လၢယွၤအကလုၢ်ကထါအပူၤန့ၣ်လီၤ. တၢ်သ့ၣ်ညါအံၤ အိးထီၣ်န့ၢ်ၦၤဟီၣ်ခိၣ်အသီအတၢ်၇့လိၥ်မုၥ်လိၥ်သး-လၢယွၤသၢဂၤတဂၤဃီအဘၢၣ်စၢၤ, လၢယွၤသၢဂၤတဂၤဒီးၦၤကညီအဘၢၣ်စၢၤ ဒီးလၢၦၤကညီကဒဲကဒဲဒၣ်ဝဲအဘၢၣ်စၢၤန့ၣ်လီၤ. တနွံအံၤ အတၢ်မၤလိန့ၣ် ကွၢ်ထံကွၢ်ဆးတၢ်ဆူစီၤယိၤဟၣ်ဟ့ၣ်လီၤတၢ်သးခုကစီၣ်လၢအဘၣ်ဃးဒီးပၢ်, ဖိခွါဒီး သးစီဆှံအဂ့ၢ် ဘၣ်ဆၣ်လၢတၢ်စံးကတိၤအလီၢ်ခံကတၢၢ်လၢတလီၤဖး ဒံးဘၣ်အကတီၢ်န့ၣ်လီၤ. (ယိၤဟၣ် ၁၃-၁၇).