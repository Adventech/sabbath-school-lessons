---
title:  တၢ်သ့ၣ်ညါဖိခွါန့ၣ် မ့ၢ်တၢ်သ့ၣ်ညါပၢ်လီၤ
date:   10/12/2024
---

လၢလံၥ်ယိၤဟၣ်တၢ်သးခုကစီၣ်ဒီတဆၢညါအပူၤန့ၣ်, တၢ်မၢဖိ ပၥ်ဖျါထီၣ်ကစၢ်ခ၇ံၥ်လၢအမ့ၢ်ဖိခွါအံၤ, မၤတၢ်မၤသ့ၣ်တဖၣ်လၢအဒုးနဲၣ်ဆူ အပၢ်န့ၣ်လီၤ. ကစၢ်ခ၇ံၥ်စံးကတိၤတဲဖျါထီၣ်ပၢ်အံၤ မ့ၢ်မတၤတဂၤလဲၣ်ဒီး ပၥ်ဖျါထီၣ်လၢအတၢ်ဘၣ်ထွဲလိၥ်အသးဒီးဟီၣ်ခိၣ်အံၤအဂ့ၢ်န့ၣ်လီၤ. ပထံၣ်န့ၢ် အီၤဖဲ ယိၤဟၣ် ၁း၁၈ အပူၤခဲလၢၥ် လၢအစံးဘၣ်ဝဲလၢအဝဲမၤတၢ်သ့ၣ်တဖၣ် လၢကဒုးသ့ၣ်ညါပၢ်အဂီၢ်န့ၣ်လီၤ. (ဟ့းလ့ၣ်အကျိၥ်န့ၣ်, exegeomai: အခီပညီမ့ၢ်ဝဲ, တဲဖျါထီၣ်တၢ်, ကတိၤကျိးတၢ်, တၢ်ဃဲၤဖျါထီၣ်တၢ်အခီပညီ) တဘျီဘၣ်တဘျီ, ကစၢ်ခ၇ံၥ်မၤတၢ်ဒ်အံၤန့ၣ်လီၤ. လံၥ်မဲၥ်ဖျၢၣ်လၢအမ့ၢ် ပၢ်အံၤ (pater) အိၣ်ဖျါဝဲ ၁၃၆ ဘျီ ဖဲယိၤဟၣ်ဒီး, ၁၈ ဘျီ ဖဲယိၤဟၣ်အဆၢဒိၣ် ၁-၃ အပူၤ, အါန့ၢ်ဒ်တၢ်သူအီၤလၢလံၥ်စီဆှံအသီဒီတကတြူၢ်ညါအပူၤအံၤ န့ၣ်လီၤ. တၢ်လီၤဖးအတၢ်စံးတၢ်ကတိၤအံၤ မ့ၢ်တၢ်လၢအဒိၣ်ကတၢၢ်တမံၤ လၢတၢ်သးခုကစီၣ်အပူၤ ဖဲကစၢ်ခ၇ံၥ်ဒုးသ့ၣ်ညါၦၤကညီလၢပၢ်အဂ့ၢ်န့ၣ်လီၤ.

ကစၢ်ခ၇ံၥ်မ့ၢ်ပၢ်အခၢၣ်စးလၢဟီၣ်ခိၣ်ချၢအံၤ, အဝဲဟဲအိၣ်မူဝဲဒၣ်လၢ ပၢ်အတၢ်ဘၣ်သးလၢၦၤကညီအက့ၢ်အဂီၤအံၤဒၣ်လဲၥ်န့ၣ်လီၤ. ကစၢ်ခ၇ံၥ် စံးဝဲနီၢ်နီၢ်လၢ, အဝဲမၤတၢ်လၢပၢ်အတၢ်ဘၣ်အသး လၢတၢ်ခဲလၢၥ်အပူၤ ဒီးတမ့ၢ်လၢတၢ်ဘၣ်အသးဘၣ်န့ၣ်လီၤ. ယိၤဟၣ် ၅း၃၀ လၢအခီၣ်ထံးန့ၣ် ဘၣ်သ့ၣ်သ့ၣ်ကဖျါလၢမ့ၢ်တၢ်စံးကတိၤလၢလီၤသူၣ်ကတုၤသးကတုၤမးတမံၤ လီၤ, ဘၣ်ဆၣ်ဒီး ပၥ်ဖျါထီၣ်လၢ ကစၢ်ခ၇ံၥ်မ့ၢ်ၦၤလၢအဟ့ၣ်လီၤအသး လၢၥ်လၢၥ်ဆ့ဆ့ဆူအပၢ်အအိၣ် ဒ်အမ့ၢ်ၦၤကညီတဂၤအသိးန့ၣ်လီၤ.

ကစၢ်ခ၇ံၥ်စံးစ့ၢ်ကီးလၢ အဝဲဘၣ်တၢ်ဆှၢလီၤအီၤလၢအပၢ် ဒ်သိး ကမၤအတၢ်မၤအဂီၢ်, တၢ်အုၣ်က့ၤခီၣ်က့ၤၦၤကညီ-ဒီးပၢ်အနီၢ်ကစၢ်ဒၣ်ဝဲ အုၣ်အသးလၢအတၢ်မၤအံၤန့ၣ်လီၤ (ယိၤဟၣ် ၅း၃၆-၃၈).

ကစၢ်ခ၇ံၥ်ဘိးဘၣ်သ့ၣ်ညါလီၤလၢ ပၢ်ဆှၢလီၤအီၤဒ်အမ့ၢ်ၦၤထဲ တဂၤဧိၤလၢၦၤကညီဟဲဆူယွၤအအိၣ် ခီဖျိအီၤသ့ဝဲအဂ့ၢ်န့ၣ်လီၤ (ယိၤဟၣ် ၆း၄၀, ၄၄). ပၢ်အဲၣ်ဒိးလၢၦၤဂီၢ်မုၢ်သ့ၣ်တဖၣ်ကဒိးန့ၢ်ဘၣ်တၢ်မူအထူအယိၥ် လၢအဘၣ်တၢ်ထံၣ်န့ၢ်အီၤလၢယ့ၣ်ရှူးအပူၤလၢအအၢၣ်လီၤလၢကဒုးဂဲၤဆၢထၢၣ် က့ၤအဝဲသ့ၣ်တဖၣ်န့ၣ်လီၤ.

`လံၥ်စီဆှံဆၢလၢအဖီလၥ်သ့ၣ်တဖၣ်အံၤ သိၣ်လိၦၤဘၣ်ဃးကစၢ် ခ၇ံၥ်ဒီး အပၢ်အတၢ်၇့လိၥ်သးအဂ့ၢ်လၢမနုၤတမံၤလဲၣ်. ယိၤဟၣ် ၇း၁၆; ယိၤဟၣ် ၈း၃၈; ယိၤဟၣ် ၁၄း၁၀, ၂၃; ယိၤဟၣ် ၁၅း၁, ၉, ၁၀း ယိၤဟၣ် ၁၆း၂၇, ၂၈; ယိၤဟၣ် ၁၇း၃.`

ကစၢ်ခ၇ံၥ်စံးဘၣ်ဃးအတၢ်၇့လိၥ်သးဒီးအပၢ်အံၤ လီၤလိၣ်လီၤလးဝဲ ဒိၣ်မးန့ၣ်လီၤ. အဝဲစံးဝဲနီၢ်နီၢ်လၢ အတၢ်သိၣ်လိသီလိသ့ၣ်တဖၣ်န့ၣ် မ့ၢ်အပၢ် အတၢ်သိၣ်လိနဲၣ်လိ, ဒီးတၢ်လၢအစံးဝဲသ့ၣ်တဖၣ် မ့ၢ်အနၢ်ဟူဝဲဆူပၢ်အိၣ်လၢ အနီၢ်ကစၢ်ဒၣ်ဝဲ, လၢမ့ၢ်နၥ်အီၤန့ၣ် မ့ၢ်တၢ်တမံၤဃီဃုၥ်ဒီးနၥ်အပၢ်, လၢအတၢ်မၤဒီးအတၢ်ကတိၤခံမံၤလၢၥ်အံၤ မ့ၢ်အပၢ်အတၢ်ခဲလၢၥ်ဒီး အဝဲဒီး ပၢ်န့ၣ် ပၥ်ဖှိၣ်ထီၣ်အသးလၢတၢ်အဲၣ်ဒီးတၢ်မၤအပူၤ လၢၦၤကညီအတၢ် အုၣ်က့ၤခီၣ်က့ၤအဂီၢ်န့ၣ်လီၤ. မ့ၢ်တၢ်အုၣ်သးအစိကမီၤဒိၣ်မးတမံၤလၢ ကစၢ်ခ၇ံၥ်အတၢ်ဘူးတၢ်တံၢ်ဒီး ပၢ်အိၣ်လၢမူခိၣ်အံၤနီၢ်မးလဲၣ်.

`နတၢ်ဆိကမိၣ်ဒီးနတၢ်ဖံးတၢ်မၤတဖၣ် မ့မ့ၢ်တၢ်ပၥ်ဖျါထီၣ်ကစၢ်ယွၤ အတၢ်ဘၣ်အသးလၢၥ်လၢၥ်ဆ့ဆ့ဒီး, နတၢ်အိၣ်မူကဆီတလဲကွံၥ်အသး သ့ဝဲဆံးဒိၣ်လဲၣ်. ဖဲပသ့ၣ်ညါလၢ ကစၢ်ခ၇ံၥ်န့ၣ် မ့ၢ်ယွၤတၢ်ဘၣ်အသးလၢ ပတၢ်အိၣ်မူအဃိ, ပကအိၣ်မူဂ့ၤဒိၣ်ထီၣ်သ့လၢကျဲဒ်လဲၣ်.`