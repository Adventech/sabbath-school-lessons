---
title:  သးစီဆှံ
date:   11/12/2024
---

သးစီဆှံအံၤ တအိၣ်ဖျါဝဲဒိၣ်ဒိၣ်လၢလံၥ်ယိၤဟၣ်အတၢ်သးခုကစီၣ် အပူၤ ဒ်သိးပၢ်ဒီးဖိခွါအံၤန့ၣ်ဘၣ်. ဘၣ်ဆၣ်ဒီးအတၢ်မၤန့ၣ် အ၇့ဒိၣ်မးလၢ ကစၢ်ခ၇ံၥ်အတၢ်ဖံးတၢ်မၤကလၢထီၣ်ၦဲၤထီၣ်ဝဲအဂီၢ်န့ၣ်လီၤ.

`ဖး ယိၤဟၣ် ၁း၁၀-၁၃ တက့ၢ်. လံၥ်စီဆှံဆၢအံၤ သိၣ်လိၦၤ ဘၣ်ဃးသးစီဆှံအံၤအ၇့ဒိၣ်မးလၢတၢ်ဆီတလဲအဂီၢ်န့ၣ် မ့ၢ်မနုၤတမံၤလဲၣ်.`

ဖဲလံၥ်ယိၤဟၣ်အဆၢဒိၣ်တၢအပူၤန့ၣ်, ပထံၣ်ဘၣ်သးစီဆှံအတၢ်မၤ လၢအ၇့ဒိၣ်မးတမံၤန့ၣ်လီၤ. စီၤယိၤဟၣ်စံးဝဲလၢ ၦၤလၢအတူၢ်လိၥ်တၢ်ကလုၢ် (ၦၤလၢအစူၢ်က့ၤနၥ်က့ၤအီၤတဖၣ်န့ၣ်), ကဲထီၣ်ယွၤအဖိခွါ, ၦၤတဖၣ်န့ၣ် အိၣ်ဖျဲၣ်လၢတၢ်သွံၣ်တမ့ၢ်ဘၣ်, လၢတၢ်ညၣ်အသးတမ့ၢ်ဘၣ်, လၢၦၤကညီ အသးတမ့ၢ်ဘၣ်, မ့ၢ်ဝဲလၢယွၤလီၤ. ယိၤဟၣ် ၁း၁၃ တၢ်အံၤဟဲထဲလၢ သးစီဆှံအတၢ်မၤတမံၤဧိၤန့ၣ်လီၤ.

`လံၥ်စီဆှံအဆၢလၢလၥ်သ့ၣ်တဖၣ်အံၤ စံးကတိၤဘၣ်ဃးသးစီဆှံ အတၢ်ဖံးတၢ်မၤမနုၤတမံၤလဲၣ်. ယိၤဟၣ် ၃း၅-၈; ယိၤဟၣ် ၁၄း၂၆; ယိၤဟၣ် ၁၅း၂၆; ယိၤဟၣ် ၁၆း၇-၁၁.`

"လၢတၢ်ပၥ်ဖျါထီၣ်န့ၢ်အပျဲၢ်အဘီၣ်လၢသးစီဆှံအတၢ်ဖံးတၢ်မၤ အဂ့ၢ်အံၤအပူၤန့ၣ်, ကစၢ်ခ၇ံၥ်ဟ့ၣ်ဂံၢ်ဟ့ၣ်ဘါ, ဆီၣ်ထွဲအဝဲသ့ၣ်လၢ တၢ်သူၣ်ဖှံ သးညီ ဒီးတၢ်မုၢ်လၢ်လၢအဟ့ၣ်ဂံၢ်ဟ့ၣ်ဘါအနီၢ်ကစၢ်ဒၣ်ဝဲအသးန့ၣ်လီၤ. ကစၢ်ခ၇ံၥ်သူၣ်ဖှံသးညီလၢ သးစီဆှံကတဲၤကတီၤပၥ်စၢၤတ့ၢ်တၢ်အါအါ ကလဲၥ်လၢ အတၢ်အိၣ်ဖှိၣ်အဂီၢ်အဃိန့ၣ်လီၤ. သးစီဆှံမ့ၢ်တၢ်ဟ့ၣ်လၢ အဒိၣ်ကတၢၢ်လၢတၢ်ဟ့ၣ်သ့ၣ်တဖၣ်အကျါ လၢအဝဲဒိးန့ၢ်ဘၣ်လၢ အပၢ်အိၣ် ဒ်သိးကပၥ်ထီၣ်ထီအၦၤဂီၢ်မုၢ်အဂီၢ်န့ၣ်လီၤ. သးစီဆှံဘၣ်တၢ်ဟ့ၣ်လိၤလၢ အမ့ၢ်ခၢၣ်စးလၢကဒုးအိၣ်ထီၣ်က့ၤတၢ်ဂံၢ်တၢ်ဘါအဂီၢ်, ဒီးတၢ်အံၤ မ့ၢ်တၢ် တအိၣ်ဘၣ်ဒီးကစၢ်ခ၇ံၥ်အတၢ်သံအံၤတကဲဘျုးဝဲဘၣ်န့ၣ်လီၤ. တၢ်အၢ တၢ်သီအတၢ်စိတၢ်ကမီၤန့ၣ် အဂံၢ်ဘါဆူၣ်ထီၣ်ဝဲလၢ အနံၣ်ကယၤတဖၣ်အပူၤ ဒီးၦၤကညီအတၢ်ဟ့ၣ်လီၤသးလၢမုၣ်ကီၤလံၢ်အတၢ်စိတၢ်ကမီၤအပူၤအံၤ လီၤကမၢကမၣ်ဒိၣ်မးန့ၣ်လီၤ. ပBကီဃၥ်ဒီးမၤနၢၤတၢ်ဒဲးဘးသ့ဝဲထဲလၢ ယွၤသၢဂၤတဂၤလၢ အမ့ၢ်ယွၤသၢဂၤအံၤအကျါ လၢအဟဲလီၤလၢယွၤအတၢ်စိ တၢ်ကမီၤဒိၣ်ဒိၣ်ကလဲၥ်အပူၤအံးအဃိန့ၣ်လီၤ." Ellen G. White, The Desire of Ages, p. 671.

မ့ၢ်တၢ်ဆိၣ်ဂ့ၤတမံၤလၢ ဒိးန့ၢ်ဘၣ်သးစီဆှံအံၤ လၢအအုၣ်အသးလၢ ယွၤမ့ၢ်တၢ်မ့ၢ်တၢ်တီအံၤမးန့ၣ်လဲၣ် (ယိၤဟၣ် ၃း၃၃). မ့ၢ်မးသးစီဆှံအံၤ လၢအဒုးသ့ၣ်ညါက့ၤပတၢ်ဒဲးဘးအဂ့ၢ်, တၢ်တီတၢ်လိၤဒီးတၢ်စံၣ်ညီၣ်အဂ့ၢ် အံၤန့ၣ်လီၤ (ယိၤဟၣ် ၁၆း၈-၁၁). လၢတၢ်န့ၣ်အဃိ, နီၣ်၀ံၥ်ခံလၢ ပကသ့ၣ်ညါ တၢ်အဘၣ်, တၢ်အမ့ၢ်အတီဒီးတၢ်အဂ့ၤအဂီၢ်န့ၣ် ပဘၣ်ဟ့ၣ်လီၤသးလၢ တၢ်အိၣ်မူလဲၤခီဖျိဃုၥ်တၢ်ဒီးကစၢ်ယွၤအကလုၢ်ကထါ ခီဖျိသးစီဆှံအတၢ် ဒုးသ့ၣ်ညါဒီးထုးန့ၢ်ပသးအံၤအတၢ်စိတၢ်ကမီၤအပူၤအံၤန့ၣ်လီၤ.