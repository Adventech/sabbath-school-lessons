---
title:  ကစၢ်ခ၇ံၥ်အတၢ်ထုကဖၣ်
date:   12/12/2024
---

ယိၤဟၣ်အဆၢဒိၣ် ၁၇ အံၤ တဘျီဘျီတၢ်ကိးအီၤလၢကစၢ်ခ၇ံၥ် အၦၤလုၢ်တၢ်ဒိၣ်အတၢ်ထုကဖၣ်န့ၣ်လီၤ. မ့ၢ်တၢ်မၤကတၢၢ်က့ၤတၢ်လီၤဖး အတၢ်စံးတၢ်ကတိၤအံၤန့ၣ်လီၤ. ကစၢ်ခ၇ံၥ်ဟဲလီၤဆူဟီၣ်ခိၣ်ချၢ ဒ်သိး ၦၤကညီကဂ့ၤထီၣ်က့ၤလၢလၢၦဲၤၦဲၤလၢ အတၢ်၇့လိၥ်သးဒီးယွၤအဂီၢ် ဒ်လၢ အခီၣ်ထံးအသိးန့ၣ်လီၤ. အဝဲပၥ်ဖျါထီၣ်တၢ်ပနီၣ်လီၤလးသ့ၣ်တဖၣ်လၢ ယွၤမၢအီၤလၢကမၤဝဲအဂီၢ်န့ၣ်လီၤ. လၢတၢ်စံးကတိၤဒီးတၢ်ဖံးတၢ်မၤအပူၤ, အဝဲပၥ်ဖျါထီၣ်ယွၤဆူၦၤဂီၢ်မုၢ်အအိၣ်န့ၣ်လီၤ.

ကစၢ်ခ၇ံၥ်တယံၥ်လၢၤဘၣ်ကပၥ်တ့ၢ်ကွံၥ်ဟီၣ်ခိၣ်အံၤန့ၣ်လီၤ. အဝဲအဲၣ်ဒိးနီၤလီၤအတၢ်အဲၣ်ကဒီးတဘျီဆူအပျဲၢ်အဘီၣ်သ့ၣ်တဖၣ်အဂီၢ်န့ၣ် လီၤ. အဝဲအဲၣ်ဒိးလၢ အဝဲသ့ၣ်ကနၢ်ပၢၢ်အတၢ်၇့လိၥ်သးဘူးဘူးတံၢ်တံၢ်လၢ အနီၢ်ကစၢ်ဒၣ်ဝဲ, ပၢ်ဒီးသးစီဆှံအဘၢၣ်စၢၤအံၤန့ၣ်လီၤ. ဒီးအဝဲအဲၣ်ဒိး စိၥ်ဃီၤအဝဲသ့ၣ်ဆူတၢ်၇့လိၥ်မုၥ်လိၥ်သးတမံၤဃီအံၤဒီး ပၢ်ကစၢ်ဒီးသးစီဆှံ လၢအနီၢ်ကစၢ်ဒၣ်ဝဲအိၣ်ဒီးတၢ်၇့လိၥ်သးအံၤအသိးန့ၣ်လီၤ.

`ဖး ယိၤဟၣ် ၁၇း၁-၂၆ တက့ၢ်. တၢ်စံးကတိၤတဖၣ် မ့တမ့ၢ် လံၥ်ကျိၤတဖၣ်လၢလံၥ်စီဆှံအဆၢဒိၣ်အံၤ ပၥ်ဖျါထီၣ်ဝဲလၢ ကစၢ်ခ၇ံၥ် အတၢ်သးအိၣ်လၢကအိၣ်ဒီးတၢ်၇့လိၥ်သးဘူးဘူးတံၢ်တံၢ်ဃုၥ်ဒီးအီၤ, ပၢ်ကစၢ်ဒီးအပျဲၢ်အဘီၣ်တဖၣ်အဘၢၣ်စၢၤအံၤန့ၣ် မ့ၢ်မနုၤလဲၣ်.`

ၦၤအါအါကလဲၥ် ဖးလံၥ်ယိၤဟၣ်အဆၢဒိၣ် ၁၇ ဒီးပၥ်အခီပညီလၢ တၢ်ထဲတမံၤလၢအ၇့ဒိၣ်န့ၣ် မ့ၢ်တၢ်ဃူတၢ်ဖိးဒီးတၢ်အဲၣ်တၢ်ကွံန့ၣ်လီၤ. ကစၢ်ယွၤအတၢ်တိၥ်ပၥ်န့ၣ် ကမၤဂ့ၤထီၣ်က့ၤၦၤလၢ ကအိၣ်ဒီးတၢ်၇့ဒီးအီၤ လၢပနီၢ်ကစၢ်ဒၣ်ဝဲဒီးအၦၤဂီၢ်မုၢ်အဂီၢ်ခဲလၢၥ်န့ၣ် ပသံကွၢ်အလီၢ်တအိၣ်ဘၣ်. ဘၣ်ဆၣ်ဒီးမ့ၢ်ဖးအီၤလၢတၢ်ပလီၢ်သူၣ်ပလီၢ်သးဒိၣ်ထီၣ်တစဲးန့ၣ်, ကဟ့ၣ်ၦၤ တၢ်ဂ့ၢ်တၢ်ကျိၤအ၇့ဒိၣ်လၢတၢ်မ့ၢ်တၢ်တီဒီးတၢ်အဲၣ်တၢ်ကွံအဘၢၣ်စၢၤအံၤ န့ၣ်လီၤ.

"ဒီးတၢ်မူအထူအယိၥ်န့ၣ် မ့ၢ်တၢ်သ့ၣ်ညါနၤ, ယွၤနီၢ်နီၢ်တဂၤဃီဒီး ယ့ၣ်ရှူးခ၇ံၥ်လၢနမၢလီၤအီၤတဂၤန့ၣ်လီၤ" ယိၤဟၣ် ၁၇း၃. မ့တမ့ၢ် ယွၤဘၣ်န့ၣ်, ပဆိမိၣ်လၢအဝဲမ့ၢ်မတၤတဂၤလဲၣ်. "ၦၤလၢနဟ့ၣ်ယၤလၢ ဟီၣ်ခိၣ်ဖိအကျါန့ၣ်, ယလီၣ်ဖျါလံနမံၤလၢအီၤလံ . . . ဒီးအဝဲသ့ၣ်တိၢ်န့ၢ်လံ နကလုၢ်နကထါလံ . . .ဒီးသ့ၣ်ညါနီၢ်နီၢ်လၢယဟဲလၢနအိၣ်..." ယိၤဟၣ် ၁၇း၆, ၈. "မၤစီဆှံအီၤလၢနတၢ်မ့ၢ်တၢ်တီတက့ၢ်, နကလုၢ်ကထါန့ၣ် မ့ၢ်တၢ်မ့ၢ်တၢ်တီလီၤ" ယိၤဟၣ် ၁၇း၁၇.

ကစၢ်ခ၇ံၥ်ဟဲလီၤလၢကလီၣ်ဖျါထီၣ်အပၢ်န့ၣ်လီၤ. တၢ်လီၣ်ဖျါအံၤ အ၇့ဒိၣ်မး, အဂ့ၢ်ဒ်လဲၣ်တၢ်နၢ်ပၢၢ်ကမၣ်ကစၢ်ယွၤန့ၣ် အိၣ်ဝဲအါမးအဃိန့ၣ် လီၤ. လံၥ်ယိၤဟၣ်အတၢ်သးခုကစီၣ်ပၥ်ဖျါထီၣ်လၢ ကစၢ်ခ၇ံၥ်ပၥ်အတၢ်ဖံး တၢ်မၤအံၤလၢအမ့ၢ်တၢ်အ၇့ဒိၣ်နီၢ်မးတမံၤန့ၣ်လီၤ. အဝဲပၥ်ဖျါကစၢ်ယွၤ အတၢ်ကတိၤဒီးအတၢ်ဖံးတၢ်မၤတဖၣ်န့ၣ်လီၤ. တၢ်မ့ၢ်တၢ်တီအံၤ မ့ၢ်တလိၣ် ဘၣ်ဒီး, ဘၣ်မနုၤလၢကဘၣ်မၤဒံးန့ၣ်ညါလဲၣ်.

ကစၢ်ခ၇ံၥ်အိၣ်မူလၢတၢ်ကီတၢ်ခဲအပူၤ ဒီးတၢ်ဘူၣ်တၢ်ဘါအတၢ်စိ တၢ်ကမီၤတဖၣ်ဂ့ၢ်လိၥ်အီၤန့ၣ်လီၤ. အဝဲတူၢ်ဘၣ်တၢ်ကွၢ်တလိၥ်အီၤလၢ ၦၤဂီၢ်မုၢ်တဖၣ်ဒီးအါစုအါဘျီ, အပျဲၢ်အဘီၣ်ဒၣ်လဲၥ်စ့ၢ်ကီးန့ၣ်လီၤ. အပျဲၢ် အဘီၣ်တဂၤအကျါ ဆါလီၤကွံၥ်အီၤဒီးအဂၤတဂၤန့ၣ် သမၢအီၤအီၤသၢဘျီ ညါန့ၣ်လီၤ. အဝဲလဲၤခီဖျိဘၣ်တၢ်စံၣ်ညီၣ်အလီၢ်လၢ တၢ်ပျၢ်တၢ်ကမၣ် တအိၣ်ဝဲဘၣ်အပူၤဒီး သံလၢထူၣ်စုညါအလိၤလၢ ၦၤလၢအဟဲအုၣ်က့ၤ ခီၣ်က့ၤဝဲတဖၣ်အံၤအစုပူၤန့ၣ်လီၤ.

`နဒုးနဲၣ်ဖျါထီၣ်ကစၢ်ယွၤအတၢ်လၢအဒိၣ်ကဒီးတစဲး ဒ်အအိၣ်ဖျါ ဝဲလၢကစၢ်ခ၇ံၥ်ဒီးအပၢ်ကစၢ်အဘၢၣ်စၢၤန့ၣ်ကသ့ဒ်လဲၣ်.`