---
title:  တၢ်ဆိကမိၣ်ဆူညါအဂီၢ်
date:   13/12/2024
---

ဖး Ellen G. White, "Let Not Your Heart Be Troubled," pp. 662-680, in The Desire of Ages; "Additional Note on (John) Chapter 1," The SDA Bible Commentary, vol. 5, pp. 911-919.

လၢတၢ်ပၥ်ဖျါထီၣ်ကစၢ်ခ၇ံၥ်မ့ၢ်မတၤတဂၤလဲၣ်အပူၤန့ၣ်, ၦၤလၢ အထီဒါအီၤတဖၣ် စံၣ်ညီၣ်တဲၥ်တၢ်ခီဖျိၦၤကညီအတၢ်ထံၣ်, "ဒ်တၢ်ညၣ် အသိးလီၤ" (ယိၤဟၣ် ၈း၁၅). တၢ်အံၤလီၤဂၥ်မးလၢအၢန့ၢ်ဒံးစံၣ်ညီၣ်တၢ်ခီဖျိ "မဲၥ်ထံၣ်တၢ်အသိး" န့ၣ်လီၤ (ယိၤဟၣ် ၇း၂၄). ဖဲအံၤန့ၣ် အဝဲသ့ၣ် လူၤပိၥ်ထွဲတၢ်ညၣ်အတၢ်ဆိကမိၣ်, ၦၤကညီလၢအလီၤကမၣ်လၢဟီၣ်ခိၣ် လီၤကမၣ်အံၤအပူၤ လၢသးစီဆှံတပၢဆှၢအီၤဘၣ်အပူၤန့ၣ်လီၤ (ကွၢ် ယိၤဟၣ် ၃း၃-၇). အဝဲသ့ၣ်ထံၣ်အတၢ် "ညၣ်" ဒ်အအိၣ်ဖျါဝဲဒၣ်အသိး ဘၣ်ဆၣ် တကွၢ်ထံကွၢ်ဆးတၢ်လၢအဝဲမ့ၢ်တၢ်ကလုၢ်လၢကကဲထီၣ်တၢ်ညၣ်အံၤန့ၣ်ဘၣ်" (ယိၤဟၣ် ၁း၁၄). တၢ်ထံၣ်ကစၢ်ခ၇ံၥ်လၢတၢ်သ့ၣ်ညါလၢအဆၢအိၣ်ဝဲအံၤန့ၣ် ဒ်သိးဒီးတၢ်စီၤအီၤလၢဟီၣ်ခိၣ်အတၢ်ထံၣ်အပူၤန့ၣ်လီၤ (၂က၇ံၣ်သူး ၅း၁၆).

"ၦၤလၢအမၤမုၥ်ထီၣ်ၦၤသးတဂၤအံၤ ဘၣ်တၢ်ကိးအီၤလၢ "တၢ်မ့ၢ် တၢ်တီအသး" န့ၣ်လီၤ. အတၢ်မၤန့ၣ် ကပၥ်ဖျါထီၣ်ဒီးပၢၤဃၥ်တၢ်မ့ၢ်တၢ်တီ န့ၣ်လီၤ. အဝဲအိၣ်ဆိးဆိလၢသးပူၤ ဒ်အမ့ၢ်သးအတၢ်မ့ၢ်တၢ်တီ, ဒီးလၢ တၢ်အံၤအဃိ, အဝဲကဲထီၣ်ၦၤလၢမၤမုၥ်သးတဂၤန့ၣ်လီၤ. တၢ်ဃူတၢ်ဖိးဒီး တၢ်မၤမုၥ်ထီၣ်က့ၤတၢ်န့ၣ် အိၣ်လၢတၢ်မ့ၢ်တၢ်တီအပူၤလီၤ, ဘၣ်ဆၣ်ဒီး တၢ်ဃူတၢ်ဖိး မ့တမ့ၢ်တၢ်မၤမုၥ်သးန့ၣ် တဘၣ်တၢ်ထံၣ်န့ၢ်အီၤလၢတၢ်ကမၣ် အပူၤန့ၣ်ဘၣ်. ခီဖျိတၢ်ကမၣ်အတၢ်ဘျၢဒီးတၢ်လုၢ်တၢ်လၢ်တဖၣ်အဃိ, မုၣ်ကီၤလံၢ်အတၢ်စိတၢ်ကမီၤမၤနၢၤသးန့ၣ်လီၤ. ခီဖျိအတၢ်ဆှၢၦၤကညီဆူ တၢ်ကမၣ်အလီၢ်တဖၣ်အပူၤဃိ, အဝဲမၤဟးဂီၤတၢ်သကဲၥ်ပ၀းန့ၣ်လီၤ. ခီဖျိ ကစၢ်ယွၤကလုၢ်ကထါတဖၣ်အံၤအပူၤန့ၣ် သးစီဆှံကတိၤတၢ်ဒီးၦၤကညီ အသး ဒီးဒုးအိၣ်ထီၣ်တၢ်မ့ၢ်တၢ်တီလၢသးကံၢ်ပူၤန့ၣ်လီၤ. လၢတၢ်န့ၣ်အဃိ, သးစီဆှံဒုးအိၣ်ဖျါထီၣ်တၢ်ကမၣ်ဒီး ဒုးဟးထီၣ်ကွံၥ်အီၤလၢတၢ်ဆိကမိၣ်အပူၤ န့ၣ်လီၤ. ခီဖျိသးစီဆှံအတၢ်မ့ၢ်တၢ်တီမၤတၢ်လၢကစၢ်ယွၤအကလုၢ်ကထါ အပူၤဃိ, ကစၢ်ခ၇ံၥ်ထုးဃီၤအၦၤဂီၢ်မုၢ်လၢအဘၣ်တၢ်ဃုထၢအီၤအံၤ ဆူအနီၢ်ကစၢ်ဒၣ်ဝဲအအိၣ်န့ၣ်လီၤ." The Desire of Ages, p. 671.