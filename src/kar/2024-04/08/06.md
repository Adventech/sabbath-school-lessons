---
title:  တၢ်လၢလၥ်ခီ
date:   21/11/2024
---

လၢပတၢ်မၤလိလံၥ်စီၤယိၤဟၣ်တုၤအခဲအံၤန့ၣ်, ပထံၣ်ဘၣ်လၢ စီၤယိၤဟၣ်ဒုးနဲၣ်လၢကစၢ်ခ၇ံၥ်အံၤ မ့ၢ်မ့းၡံအၤတဂၤ, တၢ်မုၢ်လၢ်အဒိၣ် တမံၤလၢၦၤယူဒၤဖိသ့ၣ်တဖၣ်ဆၢမုၢ်လၢ်ဝဲဒၣ်န့ၣ်လီၤ.

ဘၣ်ဆၣ်ဒီး, လၢအလီၢ်န့ၣ်, တၢ်ဘူၣ်တၢ်ဘါခိၣ်နၢ်တဖၣ်လၢ အမ့ၢ် ၦၤနဲၣ်ၦၤဂီၢ်မုၢ်တဖၣ်အကျဲဆူနီၢ်သးတကပၤတဖၣ်အံၤ မ့ၢ်ကစၢ်ခ၇ံၥ်အဒုၣ် အဒါအဒိၣ်ကတၢၢ်တဖၣ်န့ၣ်လီၤ. ဘၣ်မနုၤအဃိလဲၣ်.

`ဖး ယိၤဟၣ် ၈း၁၂-၃၀ တက့ၢ်. တၢ်စိတၢ်ကမီၤလၢ ကစၢ်ခ၇ံၥ်ဒီး တၢ်ဘူၣ်တၢ်ဘါခိၣ်နၢ်တဖၣ်အဘၢၣ်စၢၤဖဲအံၤန့ၣ် မ့ၢ်မနုၤလဲၣ်. လံၥ်စီဆှံ အဆၢလၢအပၥ်ဖျါထီၣ်တၢ်အဂ့ၤကတၢၢ်လၢဘၣ်မနုၤၦၤအါအါကလဲၥ်ဂ့ၢ်လိၥ် ကစၢ်ခ၇ံၥ်လဲၣ်န့ၣ် မ့ၢ်ဖဲလဲၣ်တဆၢလဲၣ်.`

ကစၢ်ခ၇ံၥ်စံးလၢ အဝဲသ့ၣ်တသ့ၣ်ညါအပၢ်ဒီးအီၤဘၣ်အဂ့ၢ်န့ၣ်လီၤ (ယိၤဟၣ် ၈း၃၉). အဝဲကြၢးသ့ၣ်ညါခံဂၤလၢၥ်လီၤ, ဘၣ်ဆၣ်, ၦၤသ့ၣ် တဖၣ်အံၤ လံၣ်လီၤအနီၢ်ကစၢ်ဒၣ်ဝဲအသးန့ၣ်လီၤ. အဝဲသ့ၣ်ဘၣ်တၢ်စၢဃၥ် အီၤလၢတၢ်အလုၢ်အလၢ်အံၤအပူၤ ဒိၣ်နီၢ်မးဒီးအတၢ်ဆိကမိၣ်ဆိကမးတဖၣ် အပူၤအဃိ, တုၤဒၣ်လဲၥ်ကစၢ်ခ၇ံၥ်အိၣ်လၢအဝဲသ့ၣ်မဲၥ်ညါ, မၤတၢ်ခဲလၢၥ်လၢ အမၤဝဲဒီးစံးကတိၤတ့ၢ်ဝဲအဂ့ၢ်အံၤလၢအလီၣ်ဖျါထီၣ်ပၢ်အဂ့ၢ်အကျိၤလၢ အစိဒိၣ်ကမီၤထီဘၣ်ဆၣ်, အဝဲသ့ၣ်တနၥ်ဒံးတၢ်ဘၣ်န့ၣ်လီၤ.

ခံမံၤတမံၤန့ၣ်, ကစၢ်ခ၇ံၥ်စံးဘၣ်အဝဲသ့ၣ်, "သုဝဲသ့ၣ်အံၤ သုဘၣ်ဃး ဒီးတၢ်လၢလၥ်ခီ" လီၤ. ယိၤဟၣ် ၈း၂၃. မ့ၢ်စံးလၢအဂၤတမံၤန့ၣ်, အဝဲသ့ၣ် မ့ၢ်အဲၣ်တၢ်ဘူၣ်တၢ်ဘါထဲလဲၣ်ဘၣ်ဆၣ်, နီၢ်သးအဂံၢ်အဘါတအိၣ်ဘၣ်, တၢ်အဲၣ်ယွၤန့ၣ်တအိၣ်ဘၣ်. အဝဲသ့ၣ်အိၣ်ဒီး "တၢ်ယူးယီၣ်ယွၤအက့ၢ်အဂီၤ" (၂တံၤမသ့း ၃း၅) ထဲတၢ်သ့ၣ်တဖၣ်အံၤန့ၣ်လီၤ. အဝဲသ့ၣ်အိၣ်ဒီးတၢ်ပျံၤ ယွၤလၢအခိတခီဒီး တၢ်တစူၢ်တနၥ်လၢအပူၤတခီန့ၣ်လီၤ.

တၢ်အံၤတမ့ၢ်တၢ်လၢအသီတမံၤဘၣ်, "မ့ၢ်ၦၤဂီၢ်မုၢ်အံၤ သုးဘူး အသးဆူယအိၣ် လၢအထးခိၣ်, ဒီးမၤလၤကပီၤယၤလၢအပျုၤ, ဘၣ်ဆၣ်ဒီး ပၥ်အသးယံၤဒီးယၤ ဒီးအတၢ်ပျံၤယၤန့ၣ် မ့ၢ်ၦၤကညီအတၢ်သိၣ်လၢ ၦၤမၤလိ အီၤ" ယၡါယၤ ၂၉း၁၃. တၢ်ထံၣ်ဒ်အံၤန့ၣ် ကစၢ်ခ၇ံၥ်စံးကတိၤက့ၤလၢ အနံၣ်ကယၤသ့ၣ်တဖၣ်အလီၢ်ခံ, ဖဲစံးဝဲဒၣ်, "မ့ၢ်အဝဲသ့ၣ်သိၣ်လိတၢ်လၢ ၦၤကညီအတၢ်မၤလိၥ် လၢတၢ်သိၣ်တၢ်သီအလီၢ်ဒီး, ဘူၣ်ထီၣ်ဘါထီၣ်ယၤ ကလီကလီ" မၢ်ကူး ၇း၇. အဝဲသ့ၣ်ၦၤကညီအတၢ်သိၣ်လိနဲၣ်လိ, ၦၤကညီ အတၢ်မၤလိၥ်တဖၣ်အံၤ, ဘၣ်ဃးဒီး, "ဟီၣ်ခိၣ်" န့ၣ်လီၤ (ယိၤဟၣ် ၈း၂၃). ဒီးကစၢ်ခ၇ံၥ်စံးကဒီးဝဲ, "မ့မ့ၢ်ယဲဒၣ်အံၤ, ယတဘၣ်ဃးဘၣ်ဒီးဟီၣ်ခိၣ်ဘၣ်" (ယိၤဟၣ် ၈း၂၃) မ့ၢ်တၢ်လၢအအၢတမံၤလၢ ၦၤသ့ၣ်တဖၣ်အံၤ လံၣ်အီၣ် လီအီၣ်အနီၢ်ကစၢ်ဒၣ်ဝဲအသး, တၢ်လီၤသူၣ်အုးသးအုးဒိၣ်ထီၣ်အါထီၣ်ဝဲလီၤ, အဂ့ၢ်ဒ်လဲၣ် အဝဲသ့ၣ်ဆှၢၦၤဂၤဆူတၢ်ဟးကမၣ်ကျဲအပူၤစ့ၢ်ကီးအဃိန့ၣ်လီၤ. ဘၣ်ဆၣ်တၢ်လၢအလီၤထုးန့ၢ်သးတမံၤလၢစီၤယိၤဟၣ်ကွဲးဝဲအံၤန့ၣ် မ့ၢ်ဝဲ ခီဖျိလၢတၢ်စံးကတိၤအိၣ်ဖဲလံၥ်စီဆှံအဆၢပူၤအံၤအဃိ, "ၦၤစူၢ်က့ၤနၥ်က့ၤအီၤ အါဂၤ" လီၤ (ယိၤဟၣ် ၈း၃၀).

လၢတၢ်အံၤအဃိ, တၢ်တီခိၣ်၇ိၥ်မဲတၢ်အၢဘၣ်ဆၣ်သနၥ်က့, ၦၤယူဒၤဖိအါဂၤထံၣ်တၢ်ဆူညါလၢအဘၣ်ဃးဒီးကစၢ်ခ၇ံၥ်အဂ့ၢ်အကျိၤန့ၣ် လီၤ.

`တၢ်မၤလိလၢနဒိးန့ၢ်အီၤဘၣ်ဃးကစၢ်ခ၇ံၥ်အတၢ်စံးတၢ်ကတိၤဒီး တၢ်ဘူၣ်တၢ်ဘါခိၣ်နၢ်သ့ၣ်တဖၣ်အံၤန့ၣ် မ့ၢ်မနုၤလဲၣ်. ပကမ့ၢ်ၦၤ "လၢထးခီ" ဒီးတမ့ၢ် "လၢလၥ်ခီ" ဘၣ်အဂီၢ်န့ၣ်, ပကြၢးသ့ၣ်ညါတၢ်လီၤဆီမနုၤတမံၤလဲၣ်.`