---
title:  တၢ်ဆိကမိၣ်ဆူညါအဂီၢ်
date:   22/11/2024
---

ဖး Ellen G. White, "Let Not Your Heart Be Troubled," pp. 662-680, in The Desire of Ages.

"ဒ်အမ့ၢ်ထူအတၢ်လုၢ်ဒိၣ်ၦ့ၤဒိၣ်အသိး, တၢ်မ့ၢ်တၢ်တီအံၤ ဘၣ်တၢ်သိၣ်လိတ့ၢ်အီၤဆူၦၤယူဒၤဖိသ့ၣ်တဖၣ်အကျါန့ၣ်လီၤ. ၦၤယူဒၤဖိ အမုၢ်ကျိၤဝဲၤကွၥ်လၢအအိၣ်ဒီးမူခိၣ်အတၢ်ပနီၣ်အံၤ ဘၣ်တၢ်ဒုးအိၣ်ထီၣ်အီၤ လၢကစၢ်ခ၇ံၥ်အနီၢ်ကစၢ်ဒၣ်ဝဲန့ၣ်လီၤ. တၢ်အုၣ်က့ၤခီၣ်က့ၤအတၢ်မ့ၢ် တၢ်တီန့ၣ်, ဘၣ်တၢ်ကျၢၢ်ဘၢအီၤဒီးတၢ်အဒိ ဒီးတၢ်ပနီၣ်သ့ၣ်တဖၣ်န့ၣ်လီၤ. ဘၣ်ဆၣ်ဒီး, ဖဲကစၢ်ခ၇ံၥ်ဟဲအကတီၢ်န့ၣ်, ၦၤယူဒၤဖိသ့ၣ်တဖၣ် တသ့ၣ်ညါ အီၤလၢအမ့ၢ်ၦၤတဂၤလၢတၢ်အဒိသ့ၣ်တဖၣ်ဒုးနဲၣ်အံၤန့ၣ်ဘၣ်. အဝဲသ့ၣ် အိၣ်ဒီးကစၢ်ယွၤအကလုၢ်ကထါလၢအစုပူၤ, တၢ်အလုၢ်အလၢ်လၢအလီၤစၢၤ လီၤသွဲၣ်တစိၤဘၣ်တစိၤအံၤ ဒီးၦၤကညီအတၢ်ဒုးအိၣ်ထီၣ်ကစၢ်ယွၤအကလုၢ် ကထါအခီပညီအံၤ, ပၥ်ခူသူၣ်တၢ်မ့ၢ်တၢ်တီလၢအအိၣ်ဒီးကစၢ်ခ၇ံၥ်အံၤန့ၣ် လီၤ. ကစၢ်ယွၤအကလုၢ်ကထါလၢအဘၣ်ဃးဒီးတၢ်ကွဲးအစီဆှံအံၤန့ၣ် ဟါမၢ်ကွံၥ်ဝဲဒၣ်န့ၣ်လီၤ. တၢ်သ့ၣ်ညါအလုၢ်ဒိၣ်ၦ့ၤဒိၣ်အဟံၣ်အံၤ ဘၣ်တၢ်အိး ထီၣ်န့ၢ်အဝဲသ့ၣ်, ဘၣ်ဆၣ်အဝဲသ့ၣ်တသ့ၣ်ညါဘၣ်.

"ကစၢ်ယွၤတပၥ်ခူသူၣ်အတၢ်မ့ၢ်တၢ်တီလၢၦၤကညီအဂီၢ်ဘၣ်. လၢအဝဲသ့ၣ်အနီၢ်ကစၢ်ဒၣ်ဝဲအတၢ်ဖံးတၢ်မၤအကျိၤအကျဲပူၤအဃိ တၢ်မ့ၢ် တၢ်တီန့ၣ် အိၣ်သဒၢဝဲဒၣ်န့ၣ်လီၤ. ကစၢ်ခ၇ံၥ်ဟ့ၣ်လီၤၦၤယူဒၤဖိတၢ်အုၣ် အသးအါအါကလဲၥ်လၢ အဝဲမ့ၢ်မ့းၡံအၤန့ၣ်လီၤ, ဘၣ်ဆၣ်အတၢ်သိၣ်တၢ်သီ ကိးဃီၤအဝဲသ့ၣ်လၢကဆၢတဲၥ်သးဒ်သိးကဆီတလဲက့ၤအဝဲသ့ၣ်အတၢ်အိၣ်မူ အဂီၢ်န့ၣ်လီၤ. အဝဲသ့ၣ်ထံၣ်လၢအမ့ၢ်တူၢ်လိၥ်ကစၢ်ခ၇ံၥ်န့ၣ်, အဝဲသ့ၣ် ကဘၣ်ပၥ်တ့ၢ်ကွံၥ်တၢ်အလုၢ်အလၢ်တဖၣ်လၢ အဝဲသ့ၣ်ပၥ်ဒိၣ်ဝဲ, တၢ်အဲၣ်လီၤ သးဒီးအတၢ်မၤလၢတၢ်အဲၣ်ထူအဲၣ်ယွၤတအိၣ်ဘၣ်သ့ၣ်တဖၣ်အဃိန့ၣ်လီၤ. တၢ်ဟ့ၣ်လီၤသးလၢၥ်လၢၥ်ဆ့ဆ့လိၣ်ဝဲ ဒ်သိးကဒိးန့ၢ်ဘၣ်တၢ်မ့ၢ်တၢ်တီအထူ အယိၥ်လၢ ဆီတလဲတသ့ဘၣ်အံၤန့ၣ်လီၤ. လၢတၢ်န့ၣ်အဃိ, အဝဲသ့ၣ် တတူၢ်လိၥ်တၢ်အုၣ်အသးလၢအအိၣ်ဖျါလၢၥ်လၢၥ်ဆ့ဆ့အံၤလၢ ကစၢ်ယွၤ ဟ့ၣ်လီၤလၢကဒုးအိၣ်ထီၣ်တၢ်နၥ်ဆူခ၇ံၥ်ပူၤအဂီၢ်ဘၣ်န့ၣ်လီၤ. အဝဲသ့ၣ် စံးလီၤအသးလၢ အနၥ်လံၥ်စီဆှံအလီၢ်လံၤတကတြူၢ်ဘၣ်ဆၣ်, အဝဲသ့ၣ် ဂ့ၢ်လိၥ်တၢ်အုၣ်အသးလၢအပူၤဘၣ်ဃးဒီးကစၢ်ခ၇ံၥ်အတၢ်အိၣ်မူဒီး အသကဲၥ်ပ၀းသ့ၣ်တဖၣ်န့ၣ်လီၤ. အဝဲသ့ၣ်ပျံၤလၢ တၢ်ကဒုးနၥ်အဝဲသ့ၣ် ဒ်သိးကဆီတလဲကွံၥ်အသးဒီး တၢ်ကမၤဆူၣ်အဝဲသ့ၣ်လၢ ကညိကွံၥ်အတၢ်စူၢ် တၢ်နၥ်လၢ အအိၣ်တ့ၢ်ဝဲတဖၣ်အံၤအဃိန့ၣ်လီၤ. တၢ်သးခုကစီၣ်အတၢ် လုၢ်ဒိၣ်ၦ့ၤဒိၣ်အံၤမ့ၢ်, ကျဲ, တၢ်မ့ၢ်တၢ်တီဒီးတၢ်မူန့ၣ်လီၤ, ဘၣ်ဆၣ်ဒီး အဝဲသ့ၣ် တတူၢ်လိၥ်တၢ်ဟ့ၣ်အဒိၣ်ကတၢၢ်လၢမူခိၣ်ဟ့ၣ်လီၤဝဲသ့အံၤန့ၣ်လီၤ." Ellen G. White, Christ's Object Lessons, p. 105.