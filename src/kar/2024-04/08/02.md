---
title:  တၢ်ပနီၣ်, တၢ်ဖံးတၢ်မၤဒီးတၢ်လီၤလိၣ်လီၤလးတဖၣ်
date:   17/11/2024
---

စီၤယိၤဟၣ်ပၥ်ဖျါထီၣ်တၢ်လီၤလးလီၤတံၢ်လီၤဆဲးလၢ အဒုးနဲၣ်ဆူ ယ့ၣ်ရှူးအံးလၢအမ့ၢ်မ့းၡံအၤတဂၤလီၤ, အါန့ၢ်ဒံးအအံၤန့ၣ်, အဝဲကွဲးနီၣ် ကွဲးဃါတၢ်စံးကတိၤသကိးအါအါကလဲၥ်သ့ၣ်တဖၣ်လၢ အဘၣ်ဃးဒီး တၢ်ပနီၣ်လီၤလး, တၢ်မၤဒီးတၢ်လီၤလးသ့ၣ်တဖၣ်လၢကစၢ်ခ၇ံၥ်မၤတ့ၢ်ဝဲဒၣ် န့ၣ်လီၤ.

တၢ်ပနီၣ်လီၤလးဒီး တၢ်လီၤလိၣ်လီၤလးတဖၣ်အံၤ တမ့ၢ်တၢ်အုၣ် အသးလၢကစၢ်ခ၇ံၥ်မ့ၢ်မ့းၡံအၤတဂၤဘၣ်, အဂ့ၢ်ဒ်လဲၣ်၀ံအါအါကလဲၥ်, အါစုအါဘျီ၀ံအဘျၣ်တဖၣ် မၤတၢ်လီၤလးသ့ဝဲန့ၣ်လီၤ. စီၤယိၤဟၣ်တကွဲးနီၣ် ကွဲးဃါတၢ်ပနီၣ်သ့ၣ်တဖၣ်အံၤဘၣ်, အဂ့ၢ်ဒ်လဲၣ်, တၢ်သ့ၣ်တဖၣ်အံၤ တမ့ၢ်ထဲလၢအဒုးနဲၣ်ဆူၦၤမၤတၢ်လီၤလးအဒိၣ်တဂၤန့ၣ်လီၤ. တၢ်ပနီၣ် တဖၣ်လၢစီၤယိၤဟၣ်ကွဲးဝဲအံၤ အိၣ်ဒီးအတၢ်အိၣ်ဖျါလီၤတံၢ်လီၤဆဲးဒုးနဲၣ်ဆူ ကစၢ်ခ၇ံၥ်ဒ်အမ့ၢ်မ့းၡံအၤတဂၤဒီး ဒုးနဲၣ်လၢအဝဲမ့ၢ်ၦၤတဂၤလၢအဟဲလၢ ပၢ်ကစၢ်အနီၢ်ကစၢ်ဒၣ်ဝဲအအိၣ်န့ၣ်လီၤ.

`ဖး ယိၤဟၣ် ၅း၁၇, ၂၀, ၃၆-၃၈ တက့ၢ်. လံၥ်စီဆှံအဆၢသ့ၣ် တဖၣ်အံၤ ပၥ်ဖျါထီၣ်ကစၢ်ခ၇ံၥ်ဒီး အပၢ်ကစၢ်အတၢ်၇့လိၥ်သးလီၤဆီဒၣ် တၢ်, တၢ်လၢဘၣ်ဃးဒီးတၢ်ပနီၣ်တဖၣ်အံၤအဂ့ၢ်န့ၣ်ဒ်လဲၣ်တကလုၥ်လဲၣ်.`

ကစၢ်ခ၇ံၥ်သူတၢ်ပနီၣ်ဒ်သိးကဒုးနဲၣ်အတၢ်မၤသကိးတၢ်ဘူးဘူး တံၢ်တံၢ်ဒီးပၢ်ကစၢ်န့ၣ်လီၤ. အဝဲသ့ၣ်ခံဂၤအံၤ မ့ၢ်တဂၤဃီန့ၣ်လီၤ. တၢ်မၤ တဖၣ်ဒုးနဲၣ်လၢ, "ပၢ်အိၣ်လၢယပူၤ, ဒီးယအိၣ်လၢပၢ်အပူၤ" န့ၣ်လီၤ (ယိၤဟၣ် ၁၀း၃၈, ကွၢ်စ့ၢ်ကီး ယိၤဟၣ် ၁၄း၁၀, ၁၁).

တၢ်တိၥ်ပၥ်လၢကစၢ်ခ၇ံၥ်အတၢ်ဟဲလီၤအံၤန့ၣ် မ့ၢ်ဝဲတၢ်မၢၦၤလၢ အဆှၢလီၤအီၤတဂၤအတၢ်ဘၣ်သး ဒ်သိးတၢ်မၤတဖၣ်ကလီၣ်ဖျါထီၣ်အသးဆူ ဟီၣ်ခိၣ်ချၢအံၤန့ၣ်လီၤ. ကစၢ်ခ၇ံၥ်ဟဲလီၤလၢ ကမၤပၢ်လၢအဆှၢလီၤအီၤ တဂၤအံၤမၢအီၤ, ဒီးတၢ်မၤတဖၣ်အဝဲအုၣ်တ့ၢ်အသးဖျါဖျါလၢ အဝဲဟဲလၢ ပၢ်အအိၣ်န့ၣ်လီၤ.

ဘၣ်ဆၣ်ဒီး, ဒ်ပထံၣ်တ့ၢ်အသိး, တၢ်ပနီၣ်လီၤလးဒီးတၢ်အုၣ်အသး လၢအဂံၢ်ဆူၣ်ဘါဆူၣ်တဖၣ် အိၣ်လၢၦၤဂီၢ်မုၢ်တဖၣ်အကျါဒၣ်လဲၥ်, ၦၤဂီၢ်မုၢ် သ့ၣ်တဖၣ်တနၥ်ဒံးတၢ်ဘၣ်န့ၣ်လီၤ.

တၢ်ဘူၣ်တၢ်ဘါခိၣ်နၢ်တဖၣ်သံကွၢ်ကစၢ်ခ၇ံၥ်, "နဲဒၣ်အံၤ, နကမၤ ဒ့ဒီပသးဆံးယံၥ်လဲၣ်. နမ့မ့ၢ်ခ၇ံၥ်ဒီးစံးဘၣ်တဲဘၣ်ၦၤတၢ်ဆၢပံၢ်ကလၥ် တက့ၢ်. ဒီးယ့ၣ်ရှူးကတိးဆၢအီၤ, ယစံးဘၣ်တဲဘၣ်တ့ၢ်သု, ဒီးသုတနၥ်ဘၣ် သုဝဲဘၣ်, တၢ်မၤလၢယမၤလၢယပၢ်အမံၤတဖၣ်န့ၣ် အုၣ်အသးလၢယဂ့ၢ် ယကျိၤလီၤ (ယိၤဟၣ် ၁၀း၂၄, ၂၅).

ကစၢ်ခ၇ံၥ်မ့ၢ်ဟဲတဘျီဃီဒီး စံးလီၤအသးလၢအမ့ၢ်မ့းၡံအၤန့ၣ်, တၢ်ဘူၣ်တၢ်ဘါခိၣ်နၢ်တဖၣ်-ဃုတၢ်ကမၣ်တမံၤမံၤလၢကထီဒါအီၤအဂီၢ်-ကတပျုၥ်တပျီၤအီၤတဘျီဃီန့ၣ်လီၤ. ကစၢ်ခ၇ံၥ်သ့ၣ်ညါတၢ်အံၤအဃိ, အဝဲ ဒုးနဲၣ်ဆူတၢ်မၤလၢအမၤတ့ၢ်ဝဲတဖၣ်န့ၣ်လီၤ. ယ့ၣ်ရှူးမ့ၢ်စံးတ့ၢ်တၢ်လၢ အဝဲ မ့ၢ်ကစၢ်ခ၇ံၥ်န့ၣ်, အဝဲသ့ၣ်တတူၢ်လိၥ်ဝဲဘၣ်သ့ဝဲန့ၣ်လီၤ. ဘၣ်ဆၣ်ဒီး, အဝဲသ့ၣ်တတူၢ်လိၥ်တၢ်ပနီၣ်လီၤလးတဖၣ်အံၤကသ့ဝဲဒ်လဲၣ်. တၢ်သ့ၣ် တဖၣ်အံၤ မ့ၢ်တၢ်အုၣ်အသးလၢအစိကမီၤဒိၣ်ဝဲလၢအဘၣ်ဃးဒီးကစၢ်ခ၇ံၥ် မ့ၢ်မတၤတဂၤဒီးမ့ၢ်အဝဲဟဲဖဲလဲၣ်အဂ့ၢ်န့ၣ်လီၤ.

`မ့ၢ်ပတြီဆၢလီၤပသးလၢ ပသုတအိၣ်ဒီးတၢ်သူၣ်ကိၤသးကိၤ ဒ်တၢ်ဘူၣ်တၢ်ဘါခိၣ်နၢ်တဖၣ်အသိးသ့ဝဲလၢကျဲဒ်လဲၣ်. တၢ်လၢကထီဒါ ကစၢ်ယွၤအတၢ်မၤလၢပတၢ်အိၣ်မူအပူၤန့ၣ် ကမ့ၢ်မနုၤသ့ၣ်တဖၣ်လဲၣ်.`