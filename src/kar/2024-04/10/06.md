---
title:  ကစၢ်ယွၤကလုၢ်ကထါတဖၣ်ဒီးတၢ်မ့ၢ်တၢ်တီ
date:   05/12/2024
---

လၢတၢ်သးခုအကစီၣ်ဒီတကတီၢ်ညါအပူၤန့ၣ်, ကစၢ်ယွၤကလုၢ် ကထါအိၣ်ဒီးတၢ်မၤလၢအ၇့ဒိၣ်လၢစံးကတိၤဘၣ်ဃးၦၤလၢအမ့ၢ်ကျဲ, တၢ်မ့ၢ် တၢ်တီဒီးတၢ်မူတဂၤအံၤအဂ့ၢ်န့ၣ်လီၤ. လၢတၢ်သးခုကစီၣ်ဒီတကတီၢ်ညါ အပူၤ, ဒ်လံၥ်စီဆှံခဲလၢၥ်အပူၤအံၤအသိး, လံၥ်စီဆှံအလီၢ်လံၤဒီးအသီ ခံကတြူၢ်လၢၥ်အပူၤအံၤ, ကစၢ်ယွၤကလုၢ်ကထါအိၣ်ဒီးတၢ်မၤအ၇့ဒိၣ်ကတၢၢ် လၢကလီၣ်ဖျါထီၣ်တၢ်မ့ၢ်တၢ်တီန့ၣ်လီၤ. တၢ်အံၤမ့ၢ်တၢ်မ့ၢ်တၢ်တီတမံၤ ဖဲလံၥ်စီဆှံသိၣ်လိၦၤဘၣ်ဃးကစၢ်ခ၇ံၥ်မ့ၢ်မတၤတဂၤဒီး မ့ၢ်အဟဲမၤမနုၤလဲၣ် အဂ့ၢ်အံၤန့ၣ်လီၤ.

`ဖး ယိၤဟၣ် ၅း၃၈-၄၀ တက့ၢ်. ကစၢ်ခ၇ံၥ်စံးတၢ်မနုၤတမံၤ ဖဲအံၤလၢအဘၣ်ဃးဒီးကစၢ်ယွၤအကလုၢ်ကထါအံၤန့ၣ်လဲၣ်.`

ကစၢ်ခ၇ံၥ်ဒီးအပျဲၢ်အဘီၣ်တဖၣ် ဒုးနဲၣ်ဆူကစၢ်ယွၤအကလုၢ်ကထါ တဘျီ၀ံၤတဘျီ လၢကစံးကတိၤအဂ့ၢ်လၢအမ့ၢ်မ့းၡံအၤတဂၤန့ၣ်လီၤ. ကစၢ်ခ၇ံၥ်စံးဝဲဒၣ်, "အဂ့ၢ်ဒ်အံၤ သုမ့ၢ်နၥ်စီၤမိၤၡွန့ၣ်ဒီး, သုနၥ်စ့ၢ်ကီးယၤလီၤ. အဂ့ၢ်ဒ်အံၤ, အဝဲဒၣ်ကွဲးတၢ်လၢယဂ့ၢ်ယကျိၤလီၤ. မ့မ့ၢ်သုမ့ၢ်တနၥ်ဘၣ် အဝဲဒၣ်အတၢ်ကွဲးတဖၣ်ဒီး, သုကနၥ်ယတၢ်ကတိၤတဖၣ်န့ၣ်ဒ်လဲၣ်" (ယိၤဟၣ် ၅း၄၆, ၄၇).

`ဖး လူၤကၣ် ၂၄း၂၇ တက့ၢ်. ဘၣ်မနုၤလၢကစၢ်ခ၇ံၥ်ဒုးနဲၣ်ဆိဆူ ကစၢ်ယွၤအကလုၢ်ကထါအပူၤ ဒ်သိးကလီၣ်ဖျါထီၣ်အတၢ်ဖံးတၢ်မၤလၢ အ၇့ဒိၣ်မးအံၤအဂ့ၢ်န့ၣ်လဲၣ်.`

လၢအဂၤတပူၤန့ၣ်, ဖဲအစံးကတိၤတၢ်ဂ့ၢ်လၢလံၥ်ခံမိၤၡွအပူၤ အကတီၢ်န့ၣ်, ကစၢ်ခ၇ံၥ်စံးဝဲဒၣ်, "ဒီးယွၤစံးဘၣ်တဲဘၣ်သုလၢ ၦၤသံ ဂဲၤဆၢထၢၣ်က့ၤအဂ့ၢ်အကျိၤန့ၣ်, မ့ၢ်သုတဖးဘၣ်ဧါ" (မးသဲ ၂၂း၃၁). ၀ံစကၤ၇ယၤဒုးနဲၣ်ဖျါကစၢ်ယွၤအတၢ်အၢၣ်လီၤတဖၣ်လၢ အစံးကတိၤဝဲခီဖျိ အ၀ံစီဆှံလၢပျၢၤတဖၣ်အထးခိၣ်အသိး (လူၤကၣ် ၁း၇၀), ဖဲစီၤပ့းတရူး စံၣ်တဲၤတဲလီၤတၢ်ဖဲဘူၣ်ယဲၢ်ဆံအနံၤန့ၣ်, စံးဝဲဒၣ်, "တၢ်ကွဲးအသးလၢ သးစီဆှံစံးပၥ်လၢစီၤဒၤ၀ံးအထးခိၣ်ယ" (မၤတၢ် ၁း၁၆).

လံၥ်စီဆှံအံၤ တမ့ၢ်လံၥ်စဲးအ့ၣ် (Science) အလံၥ်မၤလိတၢ် တဘ့ၣ်ဘၣ်. တစံးကတိၤတၢ်ဂ့ၢ်လၢကနီၤဖးတၢ်အဆံးကတၢၢ်တဖၣ် မ့တမ့ၢ် ဖွဲးကွၢ်ခိၣ်နူၥ်လၢကဘှီဘျါက့ၤအီၤအဂီၢ်ဘၣ်. ဘၣ်ဆၣ်ဒီး စံးကတိၤတၢ်ဂ့ၢ် တမံၤလၢ အ၇့ဒိၣ်န့ၢ်တၢ်အံၤန့ၣ်လီၤ. စံးကတိၤန့ၢ်ၦၤလၢ တၢ်ဘၣ်တ့သ့ၣ် တဖၣ်အံၤ အိၣ်ဒီးအခီပညီန့ၣ်လီၤ. မ့ၢ်နီၣ်၀ံၥ်ခံတဘိလၢ အအိးထီၣ်တြဲၤ, တၢ်ကပီၤလၢကထံၣ်ဘၣ်တၢ်ညီအဂီၢ်န့ၣ်လီၤ. ယွၤအကလုၢ်ကထါ မ့ၢ်တအိၣ်ဘၣ်ဒီး, ပကအိၣ်လၢတၢ်ခံးကျါ လၢအဘၣ်ဃးဒီးယွၤအဂ့ၢ်အကျိၤ, အတၢ်မၤလၢတၢ်ဘၣ်တ့အပူၤ, ပတၢ်အခီၣ်ထံးခီၣ်ဘိ, တၢ်အိၣ်မူအခီပညီဒီး တၢ်ကမၤအသးဆူညါအဂီၢ်န့ၣ်လီၤ.

`တၢ်မ့ၢ်တၢ်တီတနီၤနီၤလၢလံၥ်စီဆှံအပူၤ လၢအသိၣ်လိနဲၣ်လိ တၢ်လၢစဲးအ့ၣ်, တုၤတၢ်ကူၣ်သ့ခဲလၢၥ်တဖၣ်သိၣ်လိနဲၣ်လိတသ့ဘၣ်န့ၣ် မ့ၢ်မနုၤလဲၣ်.`