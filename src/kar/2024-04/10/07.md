---
title:  တၢ်ဆိကမိၣ်ဆူညါအဂီၢ်
date:   06/12/2024
---

ဖး Ellen G. White, "The Light of Life," pp. 463-475, in The Desire of Ages; E. Edward Zinke, "The Authority of the Bible and the Certainty of the Second Coming," The Certainty of the Second Coming (Hagerstown, MD: Review and Herald Publishing Association, 2000, pp. 23-36).

ဖဲကစၢ်ခ၇ံၥ်စံး, "ယမ့ၢ်ဟီၣ်ခိၣ်အတၢ်ကပီၤ" န့ၣ်, အဝဲအိၣ်လၢ တၢ်လုၢ်ဟံၣ်က၇ၢၢ်ပူၤ လီၤဆီဒၣ်တၢ်ဘၣ်ထွဲလိၥ်အသးဒီးဒဲစီဆှံအမူးတဖၣ် န့ၣ်လီၤ. လၢက၇ၢၢ်အံၤအခၢၣ်သးန့ၣ် အိၣ်ဒီးထူၣ်အဒိၣ်ခံထူၣ်လၢ အပၢၢ်ဃၥ် မ့ၣ်အူတၢၣ်လၢအဒိၣ်နီၢ်မးအံၤန့ၣ်လီၤ.တၢ်လုၢ်ထီၣ်ပၥ်ထီၣ်လၢဟါခီမ့ၢ်၀ံၤန့ၣ်, မ့ၣ်အူဒၢတဖၣ်အံၤ ဘၣ်တၢ်ဒွဲၣ်ထီၣ်အီၤခဲလၢၥ်, ဒုးကပီၤလီၤတၢ်ကပီၤဆူ ၀့ၢ်ယရူၤၡလ့ၣ်အပူၤန့ၣ်လီၤ. တၢ်မၤမူးဒ်အံၤန့ၣ် မ့ၢ်တၢ်မၤတၢ်သ့ၣ်နီၣ် ထီၣ်က့ၤတၢ်ကပီၤလၢအဆှၢၦၤအံၣ်စ၇့လးဖိလၢ ၦၢ်မုၢ်ကနၢ, မဲးမုၢ်ပျီအပူၤ ဒီးမ့ၢ်စ့ၢ်ကီးတၢ်ဒုးနဲၣ်ဆူမ့းၡံအၤအတၢ်ဟဲန့ၣ်လီၤ. ဖဲဟါခီတၢ်ဒွဲၣ်ထီၣ် မ့ၣ်အူဒၢအကတီၢ်န့ၣ်, တၢ်လုၢ်ဟံၣ်အက၇ၢၢ်ပူၤအံၤ မ့ၢ်တၢ်လီၢ်လၢတၢ်ထံၣ် ဘၣ်တၢ်သူၣ်ဖှံသးညီသ့ၣ်တဖၣ်န့ၣ်လီၤ.

"လၢတၢ်မၤကပီၤထီၣ်၀့ၢ်ယရူၤၡလ့ၣ်အံၤန့ၣ်, ၦၤဂီၢ်မုၢ်သ့ၣ်တဖၣ် ပၥ်ဖျါထီၣ်အတၢ်မုၢ်လၢ်လၢမ့းၡံအၤအတၢ်ဟဲအံၤ ကမၤကပီၤထီၣ်အတၢ်ကပီၤ လၢအံၣ်စ၇့လးအဖီခိၣ်န့ၣ်လီၤ. ဘၣ်ဆၣ်ဒီးလၢကစၢ်ခ၇ံၥ်အဂီၢ်န့ၣ်, တၢ်မၤ အသးဒ်အံၤ အိၣ်ဒီးအခီပညီဒိၣ်အါဝဲဒၣ်န့ၣ်လီၤ. ဒ်မ့ၣ်အူဒၢလၢတၢ်လုၢ်ဟံၣ် အံၤ မၤကပီၤထီၣ်တၢ်လၢအဝဲသ့ၣ်အဖီခိၣ်ခဲလၢၥ်အသိးန့ၣ်, ကစၢ်ခ၇ံၥ်, နီၢ်သးအတၢ်ကပီၤအခီၣ်ထံးခီၣ်ဘိအံၤ ဒုးကပီၤထီၣ်ဟီၣ်ခိၣ်လၢအခံးသူအံၤ န့ၣ်လီၤ. ဘၣ်ဆၣ်ဒီး, တၢ်အဒိအံၤတလၢၦဲၤဒ်ဘၣ်. တၢ်ကပီၤအဒိၣ်အမုၢ် လၢအနီၢ်ကစၢ်ဒၣ်ဝဲမၤလၢအစုလၢမူခိၣ်ဘီမုၢ်အပူၤအံၤ မ့ၢ်အတၢ်အမ့ၢ်အတီ လၢအကဲတၢ်အခၢၣ်စးလၢအတၢ်မၤအလၤအကပီၤအံၤအပူၤန့ၣ်လီၤ.

"မ့ၢ်ဂီၤခီဒီးမုၢ်ဟဲထီၣ်ထလၢကွံၥ်ကစၢၢ်သ့ၣ်စၤယံးထဲတစဲးဖိဒံးအခါ, ဒီးအတၢ်ကပီၤန့ၣ် လီၤဘၣ်လၢလၢၢ်၀ါကံၣ်ဃ့လၢစီၤပၤနူၢ်အပူၤအံၤအလိၤ, ဒီးဒုးကပီၤထီၣ်တၢ်လုၢ်ဟံၣ်အထူဂီၤပၤဒူၣ်အံၤ, ဖဲကစၢ်ခ၇ံၥ်ဒုးနဲၣ်ဆူတၢ်အံၤ အအိၣ်ဒီးစံးဝဲဒၣ်, "ယမ့ၢ်ဟီၣ်ခိၣ်အတၢ်ကပီၤ" လီၤ." Ellen G. White, The Desire of Ages, pp. 463, 464.