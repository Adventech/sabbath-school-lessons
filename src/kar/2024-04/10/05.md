---
title:  ယမ့ၢ်တၢ်မ့ၢ်တၢ်တီ
date:   04/12/2024
---

`ဖး ယိၤဟၣ် ၁း၁၄, ၁၇; ယိၤဟၣ် ၈း၃၂; ယိၤဟၣ် ၁၄း၆; ဒီး ယိၤဟၣ် ၁၅း၂၆ တက့ၢ်. စီၤယိၤဟၣ်ဒုးစဲဘူးတၢ်မ့ၢ်တၢ်တီလိၤလိၤဒီး ကစၢ်ခ၇ံၥ်ဒ်လဲၣ်.`

တဘျီ၀ံၤတဘျီလၢလံၥ်ယိၤဟၣ်အတၢ်သးခုကစီၣ်အပူၤန့ၣ်, တၢ်မ့ၢ် တၢ်တီအံၤ စဲဘူးလိၥ်အသးဒီးကစၢ်ခ၇ံၥ်, အပၢ်ကစၢ်ဒီးသးစီဆှံကစၢ်န့ၣ်လီၤ. တၢ်မ့ၢ်တၢ်တီန့ၣ် စဲဘူးလိၥ်အသးဒီးယ့ၣ်ရှူး, တၢ်ကလုၢ် (တၢ်ပနီၣ်) ဒီးတၢ်ကပီၤ-မ့ၢ်ဘၣ်ထိၣ်သတြီၤအီၤဒီးတၢ်ခံးန့ၣ်လီၤ (ယိၤဟၣ် ၁း၁-၁၄; ယိၤဟၣ် ၃း၁၉-၂၁). လၢအကတၢၢ်န့ၣ်, တၢ်မ့ၢ်တၢ်တီလၢလံၥ်ယိၤဟၣ် အပူၤအံၤ တမ့ၢ်တၢ်ထဲတၢ်ဂ့ၢ်တၢ်ကျိၤဒီးတၢ်အနီၢ်ဂံၢ်တဖၣ်အံၤန့ၣ်ဘၣ်. တၢ်သ့ၣ်တဖၣ်အံၤ ပၥ်ဃုၥ်ဝဲဘၣ်ဆၣ်, အါန့ၢ်ဒ်အအံၤန့ၣ်, တၢ်မ့ၢ်တၢ်တီအံၤ ပၥ်ဃုၥ်ဒီးတၢ်သကဲၥ်ပ၀းအတီအလိၤဆူယွၤအအိၣ် ဒီးအတၢ်ဘၣ်သးတဖၣ် န့ၣ်လီၤ.

"ၦၤအိၣ်ဝဲဒၣ်အါအါကလဲၥ်လၢအကိးထီၣ်ယွၤလၢအမူဝဲတဂၤ, ဆၢမုၢ်လၢ်လၢယွၤကအိၣ်ဒီးအဝဲသ့ၣ်န့ၣ်လီၤ. တၢ်ဆိကမိၣ်အတၢ်ကူၣ် ဘၣ်ကူၣ်သ့, တၢ်ကွဲးတဖၣ်မ့ၢ်ဂ့ၤဝဲဘၣ်ဆၣ်, ဒုးမံသူၣ်မံသးၦၤကညီအသး တသ့ဘၣ်. ၦၤကညီအတၢ်စံးတၢ်ကတိၤဒီးအတၢ်ဒုးအိၣ်ထီၣ်တၢ်သ့ၣ် တဖၣ်အံၤ အလုၢ်အၦ့ၤတအိၣ်ဝဲဘၣ်. မ်ကစၢ်ယွၤအကလုၢ်ကထါစံးကတိၤ တၢ်လၢၦၤဂီၢ်မုၢ်အအိၣ်တက့ၢ်. မ်ၦၤလၢအနၢ်ဟူထဲလၢတၢ်လုၢ်လၢ်ဒီး ၦၤကညီအတၢ်ကူၣ်သ့အကျိၤအကွၥ်တဖၣ် နၢ်ဟူကစၢ်ယွၤအတၢ်ကတိၤလၢ အဒုးသီထီၣ်က့ၤသးသမူဆူတၢ်မူအထူအယိၥ်အဂီၢ်န့ၣ်တက့ၢ်." Ellen G. White, Christ's Object Lessons, p. 40.	ဆိကမိၣ်ကွၢ်တၢ်အခီပညီလၢ ကစၢ်ခ၇ံၥ်အဂီၢ် ဒ်အမ့ၢ်တၢ်မ့ၢ် တၢ်တီန့ၣ်တက့ၢ်. ကစၢ်ခ၇ံၥ်မ့ၢ်တၢ်ပနီၣ်, တၢ်ကလုၢ်လၢအအိၣ်ဒီးကစၢ်ယွၤ လၢအခီၣ်ထံးလံၤလံၤ ဒီးမ့ၢ်တၢ်ဘၣ်တ့အကစၢ်လၢအဘၣ်တၢ်တ့အီၤခဲလၢၥ် သ့ၣ်တဖၣ်န့ၣ်လီၤ (ယိၤဟၣ် ၁း၁-၄). ၦၤလၢအအိၣ်ဒီးပၢ်ကစၢ်လၢ တၢ်အထူအယိၥ်ဆူတၢ်အထူအယိၥ်ပူၤ, ယ့ၣ်ရှူးအိၣ်ဒီးပၢ်ကစၢ်အတၢ် သကဲၥ်ပ၀းဒီးလၢတၢ်န့ၣ်အဃိ, အဝဲမ့ၢ်စ့ၢ်ကီး "ယမ့ၢ်" န့ၣ်လီၤ. အနီၢ်ခိ က့ၢ်ဂီၤန့ၣ် တဘၣ်ဃးဒီးၦၤအဂုၤအဂၤဒီး တၢ်အဂုၤအဂၤနီတမံၤဘၣ်. တၢ်လၢ အအိၣ်ထီၣ်အသး, ပၥ်ဃုၥ်ဒီးတၢ်သ့ၣ်ညါနၢ်ပၢၢ်တၢ်တဖၣ်အံၤ အိၣ်ထီၣ် အသးလၢအီၤခဲလၢၥ်လီၤ. ဒီးတၢ်လၢအအိၣ်ထီၣ်အသးတမံၤဂ့ၤတမံၤဂ့ၤ, လၢအဘၣ်တၢ်တ့လီၤအီၤန့ၣ်, ဘၣ်တၢ်တ့လီၤအီၤလၢကစၢ်ခ၇ံၥ်ဒီး အိၣ်ထီၣ် အသးလၢအပူၤစ့ၢ်ကီးန့ၣ်လီၤ. "အဂ့ၢ်ဒ်အံၤ တၢ်ခဲလၢၥ်ဘၣ်တ့အသးလၢ အစုပူၤဒီးလၢအဂီၢ်လီၤ. ဒီးအဝဲဒၣ်အိၣ်ပၥ်လၢတၢ်ခဲလၢၥ်တချုးအိၣ်ထီၣ် ဒံးဘၣ်, ဒီးတၢ်ခဲလၢၥ်အိၣ်ဝဲဆိးဝဲလၢအီၤလီၤ" (ကလီးစဲ ၁း၁၆, ၁၇).

ကစၢ်ခ၇ံၥ်န့ၣ် တမ့ၢ်ထဲလၢအပၥ်ဖျါထီၣ်တၢ်မ့ၢ်တၢ်တီတမံၤဘၣ်, အဝဲမ့ၢ်တၢ်မ့ၢ်တၢ်တီန့ၣ်လီၤ. တၢ်မ့ၢ်တၢ်တီန့ၣ် တမ့ၢ်တၢ်ဆိကမိၣ်ဆိကမး မ့တမ့ၢ် တမ့ၢ်တၢ်လၢအဟဲကဲထီၣ်အသးတမံၤဘၣ်. မ့ၢ်ၦၤအိၣ်ဒီးအနီၢ်ခိ နီၢ်ခီတဂၤန့ၣ်လီၤ.

တၢ်မ့ၢ်တၢ်တီ, ကစၢ်ခ၇ံၥ်လီၤဂၥ်ဒ်မုၢ်သ့ဝဲလၢအကပီၤလီၤဘၣ် ဟီၣ်ခိၣ်အံၤန့ၣ်လီၤ (ယိၤဟၣ် ၈း၁၂) လဲၤသဃဲၤအသးဒ်သိးတၢ်လၢ C. S. Lewis ပၥ်ဖျါထီၣ်ဘၣ်ဃးခ၇ံၥ်ဖိအတၢ်အိၣ်မူအိၣ်ဂဲၤအဂ့ၢ်လၢအမ့ၢ်, "ယနၥ်ခ၇ံၥ်ဖိအတၢ်ဘူၣ်တၢ်ဘါဒ်ယနၥ်လၢမုၢ်ဟဲထီၣ်အသိး, တမ့ၢ်ထဲလၢ ယထံၣ်ဘၣ်အီၤဘၣ်, မ့ၢ်လၢခီဖျိအဝဲအံၤယထံၣ်ဘၣ်တၢ်အဂၤကိးမံၤဒဲး အဃိန့ၣ်လီၤ." Is Theology poetry?+ (n.p...Samizdat University Press, 2014), p. 15, originally presented in 1944. ခီဖျိကစၢ်ခ၇ံၥ်, တၢ်မ့ၢ်တၢ်တီအံၤအဃိ, ပနၢ်ပၢၢ်ဟီၣ်ခိၣ်လၢခိၣ်ဃၢၤအံၤဂ့ၤဂ့ၤန့ၣ်လီၤ.