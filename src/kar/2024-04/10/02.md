---
title:  ယဟ့ၣ်လီၤတ့ၢ်သုတၢ်အဒိအတဲၥ်
date:   01/12/2024
---

ကစၢ်ခ၇ံၥ်အတၢ်ကတိၤလၢခံကတၢၢ်တချုးအလီၤဖးဒီးအပျဲၢ်ဒ်ဘၣ် (ယိၤဟၣ် ၁၃-၁၇) ကတီၤပၥ်န့ၢ်တၢ်သိၣ်လိနဲၣ်လိတဖၣ်လၢ ပျဲၢ်ဘီၣ်အဂီၢ် လၢအဘၣ်ဃးဒီးတၢ်ဆၢကတီၢ်လၢကဟဲဝဲအဂီၢ်အံၤန့ၣ်လီၤ. တၢ်စံးတၢ်ကတိၤ အံၤ မၤအသးဒ်သိးဒီးစီၤမိၤၡွအတၢ်ကတိၤလၢခံကတၢၢ် ဖဲ ၅မိၤၡွအပူၤ, မ့တမ့ၢ် စီၤယၤကိၥ်ဆိၣ်ဂ့ၤအဖိတဖၣ် (၁မိၤၡွ ၄၇-၄၉), မ့တမ့ၢ် စီၤဒၤ၀ံး မၤလိၥ်စီၤၡလိၤမိၤ (၁ကွဲးနီၣ်တၢ် ၂၈, ၂၉) သ့ၣ်တဖၣ်န့ၣ်လီၤ. ကစၢ်ခ၇ံၥ် မၤမုၥ်ထီၣ်က့ၤပျဲၢ်ဘီၣ်တဖၣ်အသးဘၣ်ဃးဒီးအတၢ်ဟးထီၣ်လဲၤသဒၣ်ကွံၥ် အဂ့ၢ်န့ၣ်လီၤ. အဝဲအၢၣ်လီၤလၢ ကဒုးဟဲၦၤလၢအလီၢ်တဂၤလၢကကဲခၢၣ်စး လၢအဂီၢ် (သးစီဆှံ, ယိၤဟၣ် ၁၄-၁၆) န့ၣ်လီၤ. အဝဲစံးကတိၤပၥ်တၢ်သူၣ်အုး သးအုးလၢကဟဲဝဲအဂ့ၢ် (ယိၤဟၣ် ၁၅, ၁၆), ဒီးဟ့ၣ်ဂံၢ်ဟ့ၣ်ဘါပျဲၢ်ဘီၣ်တဖၣ် လၢကအိၣ်တီအိၣ်လိၤအဂီၢ်န့ၣ်လီၤ (ယိၤဟၣ် ၁၅).

`ဖး ယိၤဟၣ် ၁၃း၁-၂၀ တက့ၢ်. တၢ်မၤအသးဖဲအံၤန့ၣ် မ့ၢ်မနုၤ လဲၣ်, ဒီးဘၣ်မနုၤလၢပူအံၤအ၇့ဒိၣ်နီၢ်မးလဲၣ်. ကစၢ်ခ၇ံၥ်အဲၣ်ဒိးသိၣ်လိမနုၤ တမံၤလဲၣ်.`

ဟီၣ်ခိၣ်တၢ်မၤအသးဖဲကစၢ်ခ၇ံၥ်အဆၢကတီၢ်အံၤန့ၣ်, ၦၤဂီၢ်မုၢ်သ့ၣ် တဖၣ်လဲၤတၢ်ဒၢးခီၣ်ဖံး မ့တမ့ၢ် တဒၢးခီၣ်ဖံးဘၣ်သ့န့ၣ်လီၤ. ခီၣ်သ့ၣ်တဖၣ်န့ၣ် ဘၣ်အၢဒီး ဟီၣ်ခိၣ်ကမူၣ်သ့ဝဲလီၤ. မ့ၢ်တၢ်အလုၢ်အလၢ်တမံၤလၢ ခ့ၦၤ မ့တမ့ၢ် ကုၢ်တဖၣ်န့ၣ် ကဘၣ်သ့စီန့ၢ်ၦၤလၢ အဟဲအီၣ်တၢ်အီတၢ်သ့ၣ်တဖၣ် အခီၣ်န့ၣ်လီၤ. ဘၣ်ဆၣ်ဒီး, ဖဲကစၢ်ခ၇ံၥ်ဒီးအပျဲၢ်အဘီၣ်တဖၣ် အီၣ်တၢ်အီၣ် လၢအလီၢ်ခံကတၢၢ်တဘျီ တချုးလၢတၢ်ဖီၣ်န့ၢ်အီၤဒ်ဘၣ်တနၤန့ၣ်, ခ့ၦၤလၢ ကသ့န့ၢ်အဝဲသ့ၣ်အခီၣ်တအိၣ်နီတဂၤဘၣ်.

လၢတၢ်လီၤကမၢကမၣ်ဘၣ်ၦၤတဂၤဘၣ်တဂၤအပူၤ, ကစၢ်ခ၇ံၥ် အနီၢ်ကစၢ်ဒၣ်ဝဲ ဂဲၤဆၢထၢၣ်ဒီးသ့အဝဲသ့ၣ်ခဲလၢၥ်တဖၣ်အခီၣ်န့ၣ်လီၤ. ယိၤဟၣ် ၁၃း၄, ၅ စံးကစၢ်ခ၇ံၥ်အတၢ်မၤအံၤတဆီဘၣ်တဆီန့ၣ်လီၤ. စံးကတိၤတၢ်လၢၥ်လၢၥ်ဆ့ဆ့လၢ ကစၢ်ခ၇ံၥ်အဂ့ၢ်အကျိၤလၢတၢ်ဆီၣ်လီၤသး အပူၤ လၢတလီၤနၥ်န့ၢ်ဘၣ်န့ၣ်လီၤ.

ခီဖျိတၢ်စံးကတိၤဖျါထီၣ်စီၤပ့းတရူးအတၢ်စံးဆၢအံၤအဂ့ၢ်န့ၣ်, ယိၤဟၣ် ၁၃း၈, ၁၁ ဒုးအါထီၣ်ပျဲၢ်ဘီၣ်သ့ၣ်တဖၣ်အတၢ်ဖုးသံပျီၢ်ဂီၤဘၣ်သးဒီး အတၢ် တနၢ်ပၢၢ်တၢ်ဘၣ်အဂ့ၢ်လၢ အဘၣ်ဃးဒီးကစၢ်ခ၇ံၥ်တၢ်မၤဒ်အံၤန့ၣ်လီၤ. ကစၢ်ယ့ၣ်ရှူး, ကစၢ်, မ့းၡံအၤတဂၤမၤတၢ်မၤလၢအပတီၢ်ဖုၣ်ဝဲအံၤသ့ဒ်လဲၣ်. စီၤပ့းတရူးဂ့ၢ်လိၥ်လၢကစၢ်ခ၇ံၥ်ကသ့အခီၣ်လီၤ, ကစၢ်ခ၇ံၥ်စံးကတိၤဆၢက့ၤ အီၤလၢအမ့ၢ်တမၤဃုၥ်တၢ်ဒီးအီၤဘၣ်န့ၣ်, အဝဲတဘၣ်ဃးဒီးကစၢ်ခ၇ံၥ် ဘၣ်န့ၣ်လီၤ. တၢ်အံၤအလီၢ်ခံန့ၣ် စီၤပ့းတရူးဃ့အါထီၣ်တၢ်, ပၥ်ဖျါထီၣ် ဝဲလၢအအဲၣ်ဒိးဒုးစဲဘူးအသးဒီးကစၢ်ခ၇ံၥ်ဒီတကတီၢ်ညါအဂီၢ်န့ၣ်လီၤ.

ကစၢ်ခ၇ံၥ်အတၢ်မၤအခီပညီအဒိၣ်အယိၥ်န့ၣ်, စဲဘူးဒီးတၢ်လၢ အဝဲမ့ၢ်မတၤတဂၤလဲၣ်န့ၣ်လီၤ. အဝဲဒုးသ့ၣ်ညါဖဲ ယိၤဟၣ် ၁၃း၁၃ အပူၤ လၢအဝဲမ့ၢ်သ၇ၣ်ဒီးကစၢ်န့ၣ်လီၤ. အဝဲအံၤ မ့ၢ်ၦၤဂီၢ်မုၢ်ကိးအီၤဒ်အံၤအဃိ ဒီးအဝဲဒုးနဲၣ်ဖျါစ့ၢ်ကီးလၢ အမ့ၢ်ဝဲဒၣ်န့ၣ်လီၤ.

ဘၣ်ဆၣ်ဒီး ကစၢ်ခ၇ံၥ်သိၣ်လိလၢတၢ်စိကမီၤဒီး တၢ်န့ၢ်စိန့ၢ်ကမီၤန့ၣ်, ကဘၣ်သူအီၤလၢမၤတၢ်အခ့အၦၤတၢ်မၤ, တမ့ၢ်လၢကဘၣ်မၤအါထီၣ်ဂီၢ်ထီၣ် နီၢ်ကစၢ်အတၢ်သူၣ်လီသးကွံဘၣ်န့ၣ်လီၤ. ၦၤမုၢ်နွံနံၤဖိအတၢ်အိၣ်ဖှိၣ် လူၤပိၥ်ထွဲကစၢ်ခ၇ံၥ်အတၢ်ဒိတၢ်တဲၥ်, ဟံးထီၣ်တၢ်မၤလၢပကိးအီၤသ့လၢ အမ့ၢ်တၢ်ဆီၣ်လီၤသးအကျိၤအကျဲ ဒ်အမ့ၢ်တၢ်မၤအခ့အၦၤတၢ်မၤလၢ ကစၢ်ခ၇ံၥ်ဟါအတၢ်အီၣ်အဂီၢ်န့ၣ်လီၤ.

`တၢ်ဆီၣ်လီၤသးအကျိၤအကျဲအံၤ သိၣ်လိၦၤတၢ်မနုၤတမံၤလၢ ကပိၥ်ကစၢ်ခ၇ံၥ်ခီၣ်လီၢ်အဂီၢ်လဲၣ် ဒီးသိၣ်လိၦၤလၢ ကဘၣ်ဆီၣ်လီၤသးလၢ ကျဲဒ်လဲၣ်.`