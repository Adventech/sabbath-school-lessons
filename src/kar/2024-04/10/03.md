---
title:  ယကဟဲက့ၤကဒီးတစုသၦၢ်ကတၢၢ်
date:   02/12/2024
---

`ဖး ယိၤဟၣ် ၁၄း၁-၃ တက့ၢ်. ကစၢ်ခ၇ံၥ်စံးကတိၤတၢ်ကတိၤ တဖၣ်အံၤ ဘၣ်ထွဲဒီးမနုၤတမံၤလဲၣ်.`

ဖဲယိၤဟၣ်အဆၢဒိၣ် ၁၃ အကတၢၢ်န့ၣ်, ကစၢ်ခ၇ံၥ်စံးလၢ အဝဲ ကလဲၤတၢ်အဂ့ၢ်လီၤ (ယိၤဟၣ် ၁၃း၃၃). စီၤပ့းတရူးပၥ်ဖျါထီၣ်အတၢ်သံကွၢ် ဘၣ်ဃးကစၢ်ခ၇ံၥ်အတၢ်လဲၤအံၤန့ၣ်လီၤ (ယိၤဟၣ် ၁၃း၃၆). ပျဲၢ်ဘီၣ်သ့ၣ် တဖၣ် တနၢ်ပၢၢ်လၢကစၢ်ခ၇ံၥ်စံးကတိၤဘၣ်ဃးအတၢ်သံ, အတၢ်ဂဲၤဆၢထၢၣ် သမူထီၣ်က့ၤဒီး အတၢ်က့ၤထီၣ်အဂ့ၢ်အံၤန့ၣ်ဘၣ်. စီၤပ့းတရူးစံးလၢ အဝဲ အိၣ်ကတဲၥ်ကတီၤအသးလၢ ကဟ့ၣ်လီၤအသးသမူလၢကစၢ်ခ၇ံၥ်အဂီၢ်န့ၣ်လီၤ (ယိၤဟၣ် ၁၃း၃၇). လၢတၢ်အံၤအဃိ, ကစၢ်ခ၇ံၥ်စံးကတိၤပၥ်စၢၤလၢ စီၤပ့းတရူးအတၢ်သမၢအီၤအဂ့ၢ်န့ၣ်လီၤ (ယိၤဟၣ် ၁၃း၃၈).

လၢတၢ်ဂ့ၢ်အဖီခိၣ်အံၤအဃိ, ကစၢ်ခ၇ံၥ်စံးဘၣ်အပျဲၢ်အဘီၣ်တဖၣ် လၢအသုတသူၣ်ကိၢ်သးဂီၤတၢ်တဂ့ၤအဂီၢ်န့ၣ်လီၤ (ယိၤဟၣ် ၁၄း၁). တၢ်ကတိၤလၢအမ့ၢ်သူၣ်ကိၢ်သးဂီၤအံၤ ဘၣ်တၢ်ကွဲးကျိၥ်အီၤလၢဟ့းလ့ၣ် အကျိၥ် လၢအမ့ၢ် tarasso, အခီပညီမ့ၢ်ဝဲ ဒုးဟူးဂဲၤထီၣ်တၢ်, မၤတံၥ်တၥ်တၢ်, တဂၢၢ်တကျၢၤဘၣ်, အိၣ်လၢတၢ်ဘံဘူစၢၤသၢအတၢ်မၤသးအပူၤန့ၣ်လီၤ. တမ့ၢ်တၢ်လၢအလီၤကမၢကမၣ်တမံၤလၢပျဲၢ်ဘီၣ်သ့ၣ်တဖၣ်န့ၣ် သူၣ်ဟးဂူၥ် သးဟးဂီၤလၢကစၢ်ခ၇ံၥ်အတၢ်ကတိၤတဖၣ်အံၤအဂ့ၢ်ဘၣ်န့ၣ်လီၤ.

ဘၣ်ဆၣ်ဒီး, လၢတၢ်တြီဆၢက့ၤအဝဲသ့ၣ်တၢ်ပျံၤတၢ်ဖုးအဂီၢ်, ကစၢ်ခ၇ံၥ်စံးကတိၤအပၢ်ဟံၣ်အဂ့ၢ်အကျိၤ, ဖဲတၢ်လီၢ်သ့ၣ်တဖၣ်အိၣ်အါမး (တမ့ၢ်ဟံၣ်ဒိၣ်ကျိၤသွါတဖၣ်ဘၣ်, မ့ၢ်ဒ်သိးဒီးတၢ်အလီၢ်ဖဲၦၤလဲၤတၢ်ဖိ အိၣ်ဘှံးအလီၢ်) န့ၣ်လီၤ. အဝဲကလဲၤဖဲန့ၣ် ဒ်သိးကကတီၤပၥ်တၢ်လီၢ်လၢ အဝဲသ့ၣ်အဂီၢ်န့ၣ်လီၤ. အတၢ်စံးကတိၤတဖၣ်အံၤ ကွၢ်ဆူထူၣ်စုညါ အကလံၤမုၢ်ကမၤအသးအံၤအ၀ၢ်ဘးခီအတၢ်ဆၢကတီၢ်ဖဲအဝဲကဟဲက့ၤ အုၣ်က့ၤခီၣ်က့ၤအၦၤဂီၢ်မုၢ်တဖၣ်အဂ့ၢ်န့ၣ်လီၤ. အဝဲကွၢ်တၢ်ဆၢကတီၢ် ဖဲတၢ်ဒဲးဘးအတၢ်သံတၢ်ၦၢ်ခဲလၢၥ်ကတၢၢ်ကွံၥ်ဝဲလၢၥ်လၢၥ်ဆ့ဆ့န့ၣ်လီၤ (ကွၢ် ဒၤနံးယ့လး ၇း၂၇).

ယ့ၣ်ရှူးစံးဝဲ, "ယမ့ၢ်လဲၤဒီး .... ယကဟဲက့ၤကဒီးဟံးက့ၤသုဆူ ယကစၢ်ဒၣ်ယဲအအိၣ် ဒ်သိးဖဲယအိၣ်အလီၢ်န့ၣ်, သုကအိၣ်စ့ၢ်ကီးလီၤ" ယိၤဟၣ် ၁၄း၃. မ့ၢ်အတၢ်ဟဲက့ၤခံဘျီတဘျီအတၢ်အၢၣ်လီၤအီလီၤလၢ အဖျါၡဲမး တမံၤန့ၣ်လီၤ.

တၢ်အခီၣ်ထံးခီၣ်ဘိလၢ တၢ်နၥ်န့ၢ်တၢ်အၢၣ်လီၤအံၤန့ၣ် မ့ၢ်မနုၤလဲၣ်. ၦၤအါဂၤကစံးလၢ လံၥ်ဝဲအတၢ်စံးပၥ်လၢထီၣ်ၦဲၤထီၣ်ဝဲဒီး တၢ်အံၤမ့ၢ်တၢ်နီၢ်နီၢ် တမံၤန့ၣ်လီၤ. ဘၣ်ဆၣ်ဒီး, ဖဲယိၤဟၣ် ၁၄း၃ အပူၤန့ၣ်, တၢ်အခီၣ်ထံးခီၣ်ဘိ ဘၣ်တၢ်စံးကတိၤအီၤလီၤဆီန့ၣ်လီၤ. အဆၢဖိလၢအမ့ၢ်ယကဟဲအံၤ အနီၢ်နီၢ်န့ၣ် မ့ၢ်တၢ်ဆၢကတီၢ်ခဲအံၤလၢ ဟ့းလ့ၣ်အကျိၥ်လၢအမ့ၢ် (ယဟဲက့ၤလံ) န့ၣ်လီၤ. အဝဲအံၤမ့ၢ်တၢ်သူလံၥ်မဲၥ်ဖျၢၣ်လၢအဆၢကတီၢ် ခဲအံၤ, ဘၣ်တၢ်ကိးအီၤလၢဟ့းလ့ၣ်အကျိၥ်လၢအမ့ၢ်, ခါဆူညါအဆၢကတီၢ် ခဲအံၤ န့ၣ်လီၤ. မ့ၢ်တၢ်ကမၤအသးခါဆူညါအဂ့ၢ်လၢ တၢ်စံးကတိၤအီၤလၢ ကမၤအသးလီၤတံၢ်လီၤဆဲးလၢအဘၣ်တၢ်ပၥ်ဖျါအီၤ ဒ်အမၤတ့ၢ်အသး အသိးန့ၣ်လီၤ. လၢတၢ်န့ၣ်အဃိ, မ့ၢ်မးတၢ်ဂ့ၤတမံၤလၢ ကကွဲးကျိၥ်လံၥ်ကျိၤ ဒ်အံၤလၢအမ့ၢ်, ယကဟဲက့ၤကဒီးတစုသၦၢ်ကတၢၢ်လီၤ.

ပတၢ်မုၢ်လၢ်အခီၣ်ထံးခီၣ်ဘိလၢ ကစၢ်ခ၇ံၥ်အတၢ်ဟဲက့ၤအဂီၢ်အံၤ တမ့ၢ်ထဲတၢ်မၤလၢၦဲၤ၀ံအကလုၢ်ကထါအံၤန့ၣ်ဘၣ်. တၢ်လၢအလီၤတံၢ် လီၤဆဲးဒိၣ်န့ၢ် မ့ၢ်စ့ၢ်ကီးလၢၦၤဟ့ၣ်လီၤတၢ်အၢၣ်လီၤတဂၤအံၤ နၥ်န့ၢ်အသး လီၤတံၢ်လီၤဆဲးအဃိန့ၣ်လီၤ. အဝဲစံးလၢအကဟဲက့ၤကဒါက့ၤအနီၢ်ကီၢ်န့ၣ် လီၤ. ပဟ့ၣ်လိၤပတၢ်နၥ်လၢတၢ်အၢၣ်လီၤအံၤ သ့ဝဲဆူၦၤလၢအဟ့ၣ် တၢ်အၢၣ်လီၤတဂၤအံၤအဃိန့ၣ်လီၤ.

`ထူၣ်စုညါသိၣ်လိၦၤ ဘၣ်ဃးဒီးကစၢ်ခ၇ံၥ်အတၢ်ဟဲက့ၤလီၤအနီၢ်ကီၢ် အဂ့ၢ်မနုၤတမံၤလဲၣ်. တၢ်ဟဲက့ၤလီၤခံဘျီတဘျီ မ့ၢ်တအိၣ်ဘၣ်ဒီး, ကစၢ်ခ၇ံၥ်သံလၢပဂီၢ် ဖဲအတၢ်ဟဲလီၤတၢတဘျီအံၤဂ့ၤလၢပဂီၢ်မနုၤတမံၤလဲၣ်.`