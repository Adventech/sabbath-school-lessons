---
title:  ယမ့ၢ်ကျဲ, တၢ်မ့ၢ်တၢ်တီဒီးတၢ်မူလီၤ
date:   03/12/2024
---

`ဖး ယိၤဟၣ် ၁၄း၅, ၆ တက့ၢ်. တၢ်သံကွၢ်လၢစီၤသိမါသံကွၢ် ဘၣ်ဃးကစၢ်ခ၇ံၥ်ကလဲၤဆူလဲၣ်အဂ့ၢ်န့ၣ် မ့ၢ်မနုၤလဲၣ်. ကစၢ်ခ၇ံၥ်စံးဆၢ တၢ်ဒ်လဲၣ်.`

စီၤသိမါအတၢ်သံကွၢ်န့ၣ် ဖျါလၢဘၣ်ဘျီးဘၣ်ဒါဂ့ၤမးလီၤ. နမ့ၢ် တသ့ၣ်ညါလၢၦၤတဂၤလၢ်လၢ်အတၢ်လဲၤဆူလဲၣ်အဂ့ၢ်ဘၣ်န့ၣ်, မ့ၢ်နကသ့ၣ်ညါ ကျဲလၢကပိၥ်အခံအဂီၢ်ဒ်လဲၣ်. ကစၢ်ခ၇ံၥ်မၤကတၢၢ်ကွံၥ်တၢ်သံကွၢ်အံၤ ခီဖျိအတၢ်ဒုးနဲၣ်ဖျါထီၣ်လၢအနီၢ်ကစၢ်ဒၣ်ဝဲမ့ၢ်ကျဲန့ၣ်လီၤ. ကျဲဆူလဲၣ်. ကျဲဆူပၢ်အအိၣ်လီၤ. လၢတၢ်ကတိၤဆှၢနုၥ်အပူၤန့ၣ် (ယိၤဟၣ် ၁း၁-၁၈) တၢ်ဘၣ်ထွဲလိၥ်အသးလီၤတံၢ်လီၤဆဲးလၢ တၢ်ကလုၢ်အဘၢၣ်စၢၤ (တၢ်ပနီၣ် တဖၣ်) ကစၢ်ခ၇ံၥ်ဒီးပၢ်အံၤန့ၣ်ဘၣ်တၢ်ပၥ်ဖျါထီၣ်အီၤဒိၣ်ဒိၣ်န့ၣ်လီၤ.

ယိၤဟၣ် ၁း၁၈ စံးလၢ ဖိခွါတဂၤဃီ (ဂ့ၤလၢတၢ်ကွဲးကျိၥ်လၢ အမ့ၢ်ထဲတဂၤဧိၤ) ကစၢ်ခ၇ံၥ်မ့ၢ်ၦၤတဂၤလၢအဒုးသ့ၣ်ညါပၢ်ကစၢ်အဂ့ၢ်န့ၣ် လီၤ. တၢ်ဒုးသ့ၣ်ညါဖဲလံၥ်အဆၢပူၤအံၤ လၢဟ့းလ့ၣ်အကျိၥ်န့ၣ်မ့ၢ်ဝဲ exegeomai, အခီပညီမ့ၢ်ဝဲ တဲဖျါထီၣ်တၢ်, ကတိၤကျိးတၢ်, သိၣ်က့ၤသီက့ၤ တၢ်န့ၣ်လီၤ. ပဒိးန့ၢ်လံၥ်မဲၥ်ဖျၢၣ်လၢအမ့ၢ် နထနါနျငျ ဖဲအံၤန့ၣ်လီၤ. အခီပညီ မ့ၢ်ဝဲတၢ်ဒုးအိၣ်ထီၣ်တၢ်အခီပညီန့ၣ်လီၤ. လၢတၢ်န့ၣ်အဃိ, ကစၢ်ခ၇ံၥ်န့ၣ် စဲဘူးလိၥ်သးဒီးပၢ်, ၦၤလၢအပၥ်ဖျါထီၣ်ပၢ်လၢဟီၣ်ခိၣ်လီၤကမၣ်အံၤအဂီၢ်န့ၣ် လီၤ. လၢအကတၢၢ်န့ၣ်, အဝဲမ့ၢ်ကျဲ မ့တမ့ၢ် တၢ်လဲၤကျဲဆူပၢ်အအိၣ်န့ၣ်လီၤ. ကစၢ်ခ၇ံၥ်မ့ၢ်တအိၣ်ဘၣ်ဒီး, ပတၢ်နၢ်ပၢၢ်န့ၣ် ဆံးဝဲစှၤဝဲဒိၣ်မးန့ၣ်လီၤ.

`ဖး ယိၤဟၣ် ၁၄း၇-၁၁ တက့ၢ်. ကစၢ်ခ၇ံၥ်မၤၡဲက့ၤစီၤဖံလံးပူး အတၢ်နၢ်ပၢၢ်ကမၣ်ဒ်လဲၣ်.`

စီၤဖံလံးပူးသံကွၢ်လၢကထံၣ်တၢ်အဂီၢ်, တၢ်တမံၤလၢၦၤတၢ်ဒဲးဘးဖိ မၤဝဲသ့ ဒီးအိၣ်မူဝဲကသ့အဂီၢ်န့ၣ်ဘၣ် (ထိၣ်သတြီၤဒီး ၂မိၤၡွ ၃၃း၁၇-၃၄း၉; ယိၤဟၣ် ၁း၁၈). ကစၢ်ခ၇ံၥ်သိၣ်က့ၤသီက့ၤတၢ်နၢ်ပၢၢ်လၢအစှၤအံၤဒီး ဒုးနဲၣ်လၢနမ့ၢ်ထံၣ်အီၤဒီးနထံၣ်ပၢ်န့ၣ်လီၤ (ယိၤဟၣ် ၁၄း၉). လၢတၢ်န့ၣ်အဃိ, ဖျါၡဲမးလၢ ကစၢ်ခ၇ံၥ်န့ၣ် မ့ၢ်ကျဲလၢအလဲၤဆူပၢ်အအိၣ်န့ၣ်လီၤ. ကစၢ်ခ၇ံၥ် မ့ၢ်တအိၣ်ဘၣ်ဒီးကျဲကခံးသူဝဲဒီး တၢ်လီၤတံၢ်လီၤဆဲးတအိၣ်ဘၣ်န့ၣ်လီၤ. ကစၢ်ခ၇ံၥ်မ့ၢ်တၢ်ကပီၤလၢအဒုးကပီၤထီၣ်ကျဲဆူယွၤအအိၣ်န့ၣ်လီၤ.

ကစၢ်ခ၇ံၥ်ဒုးစဲဘူးတၢ်သၢမံၤတပူၤဃီလၢအမ့ၢ်, ကျဲ, တၢ်မ့ၢ်တၢ်တီ ဒီးတၢ်မူန့ၣ်လီၤ. တၢ်ကတိၤလၢအမ့ၢ် ကျဲအံၤ ဘၣ်တၢ်သူအီၤထဲလၢ ယိၤဟၣ် ၁း၂၃ အပူၤ ဘၣ်ဃးဒီးဘျၢတၢ်စီၤယိၤဟၣ်ကတီၤပၥ်ကျဲလၢကစၢ်ခ၇ံၥ်အဂီၢ်, ဒီးဘၣ်တၢ်သူအီၤဖဲ ယိၤဟၣ် ၁၄း၆ အပူၤအံၤန့ၣ်လီၤ. ဘၣ်ဆၣ်ဒီး တၢ်မ့ၢ် တၢ်တီဒီးတၢ်မူန့ၣ် မ့ၢ်တၢ်ဂ့ၢ်မိၢ်ၦၤအ၇့ဒိၣ်လၢတၢ်သးခုကစီၣ်အပူၤန့ၣ်လီၤ. ပတၢ်မၤလိလၢမုၢ်လွံၢ်နံၤဒီးမုၢ်ယဲၢ်နံၤ ကကွၢ်ထံဆိကမိၣ်တၢ်ဂ့ၢ်လၢအမ့ၢ် တၢ်မ့ၢ်တၢ်တီ, တၢ်လၢအ၇့ဒိၣ်နီၢ်မးတမံၤလီၤဆီဒၣ်တၢ်လၢဟီၣ်ခိၣ်ချၢအဂီၢ်ဖဲ "တၢ်မ့ၢ်တၢ်တီ" အံၤ ဘၣ်တၢ်သံကွၢ်အီၤအဂ့ၢ်န့ၣ်လီၤ.

`တၢ်သ့ၣ်ညါလၢအမ့ၢ်ကစၢ်ခ၇ံၥ်အံၤ မ့ၢ်တၢ်လီၣ်ဖျါအဂ့ၤကတၢၢ် လၢပဒိးန့ၢ်ဘၣ်အီၤသ့လၢပၢ်ကစၢ်ယွၤအံၤန့ၣ် မ့ၢ်မတၤတဂၤလဲၣ်အဂ့ၢ်အံၤ ဘၣ်မနုၤလၢအမၤမုၥ်ပသးဒိၣ်နီၢ်မးလဲၣ်.`