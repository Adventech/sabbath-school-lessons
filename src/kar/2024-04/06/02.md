---
title:  သးအတၢ်ဆီၣ်လီၤသး-ဘျၢတၢ်စီၤယိၤဟၣ်အုၣ်အသးကဒီးတဘျီ
date:   03/11/2024
---

တၢ်မၤလိ ၂ ပၥ်ဖျါထီၣ်ခီဖျိဘျၢတၢ်စီၤယိၤဟၣ်အုၣ်သးအဃိ, ပျဲၢ်ဘီၣ်အဆိကတၢၢ်လၢအမ့ၢ်စီၤအၣ်ဒ၇့း, စီၤယိၤဟၣ်, စီၤပ့းတရူး, စီၤဖံလံးပူး ဒီးစီၤနၤသန့လးတဖၣ် ဘၣ်တၢ်ကိးအီၤလၢကစၢ်ခ၇ံၥ်အအိၣ်န့ၣ်လီၤ. ၦၤတဂၤဂၤကမုၢ်လၢ်ဝဲလၢ ဘျၢတၢ်စီၤယိၤဟၣ်အတၢ်ဟ့ၣ်လီၤတၢ်အုၣ်အသး ၀ံၤဒီးကလီၤမၢ်ကွံၥ်ဝဲန့ၣ်လီၤ. ဘၣ်ဆၣ်ဒီးအဝဲဖျါထီၣ်က့ၤအါစုအါဘျီ ဖဲယိၤဟၣ်အတၢ်သးခုကစီၣ်အပူၤအံၤန့ၣ်လီၤ.

`ဖး ယိၤဟၣ် ၃း၂၅-၃၆ တက့ၢ်. ဘျၢတၢ်စီၤယိၤဟၣ်ထိၣ်သတြီၤ အနီၢ်ကစၢ်အသးဒီး ကစၢ်ခ၇ံၥ်န့ၣ်ဒ်လဲၣ်.`

တၢ်သဘံၣ်သဘုၣ်အိၣ်ထီၣ်အသးလၢ စီၤယိၤဟၣ်အပျဲၢ်အဘီၣ်တဖၣ် ဒီးၦၤယူဒၤဖိလၢတၢ်တပၥ်ဖျါထီၣ်အီၤဘၣ်တဂၤအံၤအဘၢၣ်စၢၤ ဘၣ်ဃးဒီး တၢ်မၤကဆှီသး, ကမ့ၢ်တၢ်သံကွၢ်ဘၣ်ဃးတၢ်ဒိးဘျၢထံအဂ့ၢ်အကျိၤန့ၣ်လီၤ (ထိၣ်သတြီၤဒီး မၢ်ကူး ၁း၄, ၅).

တၢ်လၢအလီၤတိၢ်လီၤဆီတမံၤန့ၣ်, ဖဲစီၤယိၤဟၣ်အပျဲၢ်အဘီၣ်ဟဲဆူ အအိၣ် ဒ်သိးကမၤၡဲက့ၤတၢ်ဂ့ၢ်တၢ်ကျိၤအဂီၢ်အဆၢကတီၢ်န့ၣ်, အဝဲသ့ၣ် စံးကတိၤကစၢ်ခ၇ံၥ်အဂ့ၢ်လၢအမ့ၢ်, "အဝဲဘျၢတၢ်ဒီးၦၤခဲလၢၥ်ဟဲဆူအအိၣ် လီၤ" ယိၤဟၣ် ၃း၂၆. တမ့ၢ်တၢ်လီၤဆီတမံၤလၢပဖးအီၤဒီးပနၢ်ပၢၢ်အီၤ တသ့ဘၣ်အဂ့ၢ်ဘၣ်-အဝဲသ့ၣ်အတၢ်သးက့ၣ်ကအိၣ်ထီၣ်လၢယ့ၣ်ရှူးအဖီခိၣ်, လၢအကစၢ်စီၤယိၤဟၣ်အဖီခိၣ်, ဒီးအဝဲသ့ၣ်အနီၢ်ကစၢ်ဒၣ်ဝဲအဖီခိၣ်စ့ၢ်ကီး န့ၣ်လီၤ.

ညီမးဝဲလၢစီၤယိၤဟၣ်ကအိၣ်ဒီးတၢ်သူၣ်က့ၣ်သးကါလီၤ, ဘၣ်ဆၣ် အဝဲတမ့ၢ်ဒ်န့ၣ်ဘၣ်, အဂ့ၢ်ဒ်လဲၣ်အဝဲသ့ၣ်ညါအတၢ်ဖံးတၢ်မၤအဂ့ၢ်အကျိၤ န့ၣ်လီၤ. လၢအလီၢ်န့ၣ်, အဝဲဒုးသ့ၣ်နီၣ်ထီၣ်က့ၤအပျဲၢ်အဘီၣ်သ့ၣ်တဖၣ်လၢ အဝဲတမ့ၢ်ကစၢ်ခ၇ံၥ်ဘၣ်အဂ့ၢ်န့ၣ်လီၤ. မ့ၢ်ဘၣ်ထိၣ်သတြီၤတၢ်န့ၣ်, အဝဲဟဲ ဒ်သိးကဒုးနဲၣ်လၢကစၢ်ခ၇ံၥ်အဂ့ၢ်, ကတီၤပၥ်ကျဲလၢအဂီၢ်, ကကဲတၢ်အုၣ် အသးဘၣ်ဃးဒီးအီၤန့ၣ်လီၤ (ယိၤဟၣ် ၁း၆-၈).

ခီဖျိတၢ်သူတၢ်တ့တၢ်ဖျီမူးအတၢ်ဒိတၢ်တဲၥ်အပူၤ, အဝဲကိးလီၤ အသးလၢတလးမူးပိၥ်ခွါအသကိးန့ၣ်လီၤ. တလးမူးပိၥ်မုၣ်န့ၣ် ကမ့ၢ်ၦၤဂီၢ်မုၢ် သ့ၣ်တဖၣ်န့ၣ်လီၤ (ထိၣ်သတြီၤဒီး ဟိၤၡွ ၂း၁၆-၂၃; ယၡါယၤ ၆၂း၁-၅). မၤကဒီးတစု, တၢ်ကတိၤလၢအလီၣ်ဖျါထီၣ်စီၤယိၤဟၣ်အတၢ်ပၥ်သးဂ့ၤဒိၣ်ဒိၣ် န့ၣ်မ့ၢ်ဝဲ, "အဝဲဒၣ်န့ၣ်ဘၣ်အါထီၣ်လီၤ, မ့မ့ၢ်ယဲဒၣ်အံၤ, ယဘၣ်စှၤလီၤလီၤ" ယိၤဟၣ် ၃း၃၀.

ယိၤဟၣ် ၃း၃၁-၃၆ ဆဲးထိၣ်သတြီၤကစၢ်ခ၇ံၥ်ဒီး ဘျၢတၢ်စီၤယိၤဟၣ် န့ၣ်ပၥ်ဖျါထီၣ်မ့းၡံအၤအတၢ်ဒိၣ်န့ၢ်ထီန့ၢ်ၦၤလၢ အဟဲလၢအမဲၥ်ညါတဂၤအံၤ အဂ့ၢ်န့ၣ်လီၤ. လၢစီၤယိၤဟၣ်အတၢ်အုၣ်အသးဒုးနဲၣ်ဆူကစၢ်ခ၇ံၥ်အအိၣ် အံၤန့ၣ်, တၢ်အုၣ်အသးအဂ့ၢ်အံၤ ဘၣ်တၢ်ပၥ်ဖျါထီၣ်ကဒီးအီၤန့ၣ်လီၤ. ၦၤလၢအဒိးန့ၢ်တၢ်အုၣ်အသးဒီး နၥ်ကစၢ်ခ၇ံၥ်တဖၣ်န့ၣ်, န့ၢ်ဘၣ်တၢ်မူ အထူအယိၥ်န့ၣ်လီၤ. ၦၤလၢတဟံးန့ၢ်အီၤဘၣ်တဖၣ်န့ၣ် အိၣ်လၢကစၢ်ယွၤ အတၢ်သးဒိၣ်အဖီလၥ်န့ၣ်လီၤ. တၢ်အံၤမ့ၢ်လံၥ်စီဆှံကတိၤတၢ်န့ၣ်လီၤ. ကစၢ်ယွၤအဲၣ်ဟီၣ်ခိၣ်ဖိဒီးဆှၢလီၤအဖိခွါ ဒ်သိးကအုၣ်က့ၤခီၣ်က့ၤအဝဲသ့ၣ် တဖၣ်န့ၣ်လီၤ (ယိၤဟၣ် ၃း၁၆, ၁၇). ၦၤလၢအဂ့ၢ်လိၥ်တၢ်ဟ့ၣ်လၢအဘၣ် တၢ်ဟ့ၣ်လီၤအဝဲသ့ၣ်န့ၣ် ကဘၣ်သဂၢၢ်ဒီးတၢ်ကမၣ်လၢအဝဲသ့ၣ်အနီၢ်ကစၢ် ဒၣ်ဝဲအတၢ်ဒဲးဘးအဃိ လၢအမ့ၢ်တၢ်သံလီၤထူလီၤယိၥ်န့ၣ်လီၤ.

`ပဒိးန့ၢ်တၢ်မၤလိလၢတၢ်ဆီၣ်လီၤသးဆူယွၤဒီးၦၤကညီအမဲၥ်ညါ သ့ဝဲလၢကျဲဒ်လဲၣ်. ပမၤလိလၢစီၤယိၤဟၣ်အတၢ်ဒိတၢ်တဲၥ် ဖဲအံၤလၢ အဘၣ်ဃးဒီးသးအတၢ်ဆီၣ်လီၤသးန့ၣ် မ့ၢ်မနုၤလဲၣ်.`