---
title:  ၦၤဂီၢ်မုၢ်သ့ၣ်တဖၣ်အတၢ်အုၣ်အသး
date:   07/11/2024
---

"ဒီးလၢဘူၣ်ဖးဒိၣ်အကတၢၢ်တနံၤန့ၣ်, ယ့ၣ်ရှူးဆၢထၢၣ်, ဒီးကိးပသူ ထီၣ်ဒီးစံးဝဲဒၣ်, ၦၤမ့ၢ်သူအသးလၢထံတဂၤဂၤန့ၣ်, မ်အဟဲဆူယအိၣ်ဒီး အီတၢ်တက့ၢ်. ဒ်တၢ်ကွဲးအသးစံးဝဲအသိးန့ၣ်, ၦၤလၢစူၢ်က့ၤနၥ်က့ၤယၤအံၤ, ထံကျိမူတဖၣ်ကယွၤလီၤလၢအဟၢဖၢပူၤလီၤ" (ယိၤဟၣ် ၇း၃၇, ၃၈).

စီၤယိၤဟၣ်မၤနီၣ်မၤဃါအဘျီတဖၣ်အဘျီလၢ ကစၢ်ခ၇ံၥ်စံးကတိၤ တၢ်ဒူဒူဘၣ်ဃးအနီၢ်ကစၢ်အဂ့ၢ်အကျိၤ, အဝဲမ့ၢ်မတၤတဂၤဒီး အဟဲလၢ ကမၤမနုၤတမံၤလဲၣ်အဂီၢ်န့ၣ်လီၤ.

တၢ်စံးတၢ်ကတိၤလၢအဘၣ်တၢ်ပၥ်ဖျါထီၣ်အီၤ ဖဲယိၤဟၣ် ၇း၃၇, ၃၈ အံၤ မ့ၢ်တၢ်အဒိကဒီးတမံၤလၢ ကစၢ်ခ၇ံၥ်စံးလီၤအနီၢ်ကစၢ်အဂ့ၢ်အကျိၤ လၢကမၤတၢ်မနုၤတမံၤလၢၦၤဟဲဆူအအိၣ်သ့ၣ်တဖၣ်အဂီၢ်အဂ့ၢ်န့ၣ်လီၤ. တၢ်သ့ၣ်တဖၣ်အံၤ မ့ၢ်တၢ်စံးကတိၤလီၤအသးလၢ အလီၤကမၢကမၣ်တမံၤ စ့ၢ်ကီးန့ၣ်လီၤ.

`ဖဲကစၢ်ခ၇ံၥ်ကတိၤတၢ်ဒီးၦၤယူဒၤဖိလၢ အဟဲဆူဘူၣ်ဒဲအကတီၢ်န့ၣ်, ၦၤဂီၢ်မုၢ်သ့ၣ်တဖၣ်အါအါကလဲၥ် စံးဆၢက့ၤတၢ်မနုၤတမံၤလဲၣ်. ကွၢ် ယိၤဟၣ် ၇း၃၇-၅၃.`

ၦၤတနီၤနီၤစံးလၢ အဝဲမ့ၢ်၀ံဒ်သိးစီၤမိၤၡွတဂၤအသိး လၢအဘၣ် တၢ်စံးပၥ်အဂ့ၢ်လၢအပူၤကွံၥ်ယံၥ်တ့ၢ်မးလံန့ၣ်လီၤ (ကွၢ် ၅မိၤၡွ ၁၈း၁၅-၁၉). ၦၤအဂၤတနီၤဆိကမိၣ်လၢ ယ့ၣ်ရှူးန့ၣ် မ့ၢ်ကစၢ်ခ၇ံၥ်လီၤ. ဘၣ်ဆၣ်ဒီး, တၢ်အံၤဒုးအိၣ်ထီၣ်တၢ်စံးကတိၤဂ့ၢ်လိၥ်ဘှီလိၥ်သးလၢ မ့းၡံအၤအံၤ တဟဲဝဲ လၢကၤလံၤလါတကပၤဘၣ်, အဝဲကဘၣ်မ့ၢ်ၦၤလၢအဟဲလီၤစၢၤလီၤသွဲၣ်လၢ စီၤဒၤ၀ံးအဒူၣ်အထၢပူၤ, လၢအဝဲကဘၣ်အိၣ်ဖျဲၣ်ထီၣ်လၢ ၀့ၢ်ဘ့ၤသလ့ဃ့ၢ် အပူၤ-တၢ်ခဲလၢၥ်အံၤ မ့ၢ်တၢ်လၢအမ့ၢ်အတီဘၣ်ဃးဒီးကစၢ်ခ၇ံၥ်န့ၣ်လီၤ (ထိၣ်သတြီၤ မးသဲ ၁-၂). ဘၣ်ဆၣ်ဒီး ၦၤအါအါကလဲၥ်တဖၣ် ဖျါမးလၢ တသ့ၣ်ညါတၢ်အံၤန့ၣ်ဘၣ်.

တုၤဒၣ်လဲၥ် ၦၤလၢအဟဲဖီၣ်အီၤသ့ၣ်တဖၣ်န့ၣ် သးကတုၤမးခီဖျိ ကစၢ်ခ၇ံၥ်အတၢ်စံးတၢ်ကတိၤသ့အဃိန့ၣ်လီၤ. ၦၤဖၤ၇ံၤၡဲသ့ၣ်တဖၣ် သံကွၢ် ပဒိၣ်လၢတၢ်သံကွၢ်အဂၤတဖျၢၣ်လၢအမ့ၢ်, "ပဒိၣ်ပၦၢ်မ့ၢ်ဂ့ၤ, ၦၤဖၤ၇ံၤၡဲမ့ၢ်ဂ့ၤ မ့ၢ်အနၥ်အီၤတဂၤဂၤဧါ" ယိၤဟၣ် ၇း၄၈. တၢ်သံကွၢ်လၢၦၤဖၤ၇ံၤၡဲသ့ၣ် တဖၣ်အအိၣ်အံၤ ဟ့ၣ်စီၤယိၤဟၣ်အတၢ်ခွဲးတၢ်ယၥ်ကဒီးတဘျီလၢ ကဟဲစိၥ် ဃီၤစီၤနံၤကဒ့မူး, ၦၤလၢအထံၣ်လိၥ်တ့ၢ်အသးဒီးကစၢ်ခ၇ံၥ်၀ံၤဝဲတဂၤအံၤ အဲၣ်ဒိးကဟုကယၥ်ကစၢ်ခ၇ံၥ်လၢ အဝဲသ့ၣ်အတၢ်ကူၣ်ထီၣ်ဖးလီၤအၢ တဖၣ်အံၤအဃိန့ၣ်လီၤ. "ပတၢ်သိၣ်တၢ်သီမ့ၢ်တနၢ်ဟူဆိဘၣ်လၢအဂ့ၢ်, ဒီးမ့ၢ်တသ့ၣ်ညါဘၣ်လၢအမၤတၢ်မနုၤမနုၤလဲၣ်န့ၣ်ဒီး, မ့ၢ်အစံၣ်ညီၣ်ၦၤကညီ တဂၤဧါ" (ယိၤဟၣ် ၇း၅၁).

မ့ၢ်စီၤနံၤကဒ့မူးအံၤ တူၢ်လိၥ်ကစၢ်ခ၇ံၥ်တဘျီဘျီလံဧါ. ဘၣ်ဆၣ်ဒီး ဖဲအံၤန့ၣ် ဖျါမးလၢအဝဲတတူၢ်လိၥ်တ့ၢ်ကစၢ်ခ၇ံၥ်ဒ်ဘၣ်, ဖဲတၢ်မၤအသးအံၤ ဒီးကစၢ်ခ၇ံၥ်သံ၀ံၤအလီၢ်ခံအဘၢၣ်စၢၤန့ၣ် (ကွၢ် ယိၤဟၣ် ၁၉း၃၉, ၄၀), လံၥ်စီဆှံဟ့ၣ်ၦၤတၢ်အုၣ်အသးကျၢၤကျၢၤလၢစီၤနံၤကဒ့မူးစူၢ်က့ၤနၥ်က့ၤ ကစၢ်ခ၇ံၥ်နီၢ်နီၢ်န့ၣ်လီၤ.

လၢတၢ်န့ၣ်အဃိ, တၢ်စံးဆၢက့ၤအဝဲသ့ၣ်တၢ်သံကွၢ်န့ၣ် မ့ၢ်တၢ်လၢ အမ့ၢ်တမံၤ, ဒီးလၢၦၤဖၤ၇ံၤၡဲတဖၣ်အကျါန့ၣ် စူၢ်နၥ်ကစၢ်ခ၇ံၥ်တဂၤအနီၢ်ကီၢ် န့ၣ်လီၤ.

`ဖး ယိၤဟၣ် ၇း၄၉ တက့ၢ်. ၦၤခိၣ်ၦၤနၢ်သ့ၣ်တဖၣ် စံးကတိၤ တၢ်မနုၤတမံၤလၢအပၥ်ဖျါထီၣ်အတၢ်သးဟ့လၢၦၤဂီၢ်မုၢ်ပိၥ်ကစၢ်ခ၇ံၥ်ခံ တဖၣ်အဖီခိၣ်န့ၣ်လဲၣ်. တၢ်မၤလိလၢပဂီၢ်ဖဲအံၤန့ၣ် ကမ့ၢ်မနုၤလဲၣ်.`