---
title:  ဘူးကဟးဂီၤကွံၥ်0ဲလၢလီၤဂၥ်ဒီးတၢ်ချံတဖျၢၣ်
date:  10/09/2022
---

### တၢ်မၤလိတနွံအံၤအဂီၢ်ဖ
ဖံလံးပံၤ 2:5-9; ရိမ့ၤ 12:1, 2; 1ၡမူၤအ့လး 2:12-3:18; 1ၡမူၤအ့လး 13:1-14; စကၤရယၤ 4:1-14.

> <p>တၢ်ကလုၢ်ထူ</p>
> “ယစံးဘၣ်တဲဘၣ်သုတီတီလိၤလိၤ, ဘုချံတဖျၢၣ်မ့ၢ်တလီၤတဲၥ် လၢဟီၣ်ခိၣ်ဒီးအုၣ်သံဘၣ်ဒီးအိၣ်ဒၣ်အတၢ်တဖျၢၣ်ဧိၤလီၤ. မ့မ့ၢ်, မ့ၢ်အုၣ်သံဒီး, သၣ်ထီၣ်0ဲအါဖျၢၣ်လီၤ” (ယိၤဟၣ် 12:24).

ယ့ၣ်ၡူးအတၢ်ပၥ်ဖျါန့ၢ်ၦၤဘုအချံလၢအဟးဂီၤအံၤ မ့ၢ်တၢ်အဒိလၢ အလီၤသးစဲဘၣ်ၦၤဒိၣ်မးတခါလၢပတၢ်ဟ့ၣ်လီၤအးလီၤပသးဆူယွၤအတၢ် ဘၣ်သးအအိၣ်န့ၣ်လီၤ. အဆိကတၢၢ်န့ၣ် မ့ၢ်တၢ်ချံလီၤတဲၥ်ကွံၥ်0ဲန့ၣ်လီၤ. တၢ်ချံလၢအလီၤတဲၥ်လၢဘုအစဲၤအံၤ တအိၣ်ဒီးတၢ်ပၢၤဃၥ်အီၤတၢ်လီၢ်ဖဲလဲၣ် မ့တမ့ၢ်ဒ်လဲၣ်လၢအလီၤတဲၥ်0ဲအလီၢ်န့ၣ်ဘၣ်. အ0ဲတအိၣ်ဒီးတၢ်ပၢၤဃၥ်အီၤလၢ ဟီၣ်ခိၣ်လိၤလၢအကပိၥ်ကပၤ ဒီးလၢခံဘၣ်တၢ်မၤဘၢအီၤလၢအဖီခိၣ်န့ၣ်လီၤ.

ခံထံၣ်တထံၣ်န့ၣ်, ဖဲန့ၣ်တၢ်အိၣ်ခိးတၢ်အိၣ်0ဲန့ၣ်လီၤ. ဒ်တၢ်ချံအိၣ်လၢ ဟီၣ်ခိၣ်လၥ်အသိး, အ0ဲတသ့ၣ်ညါဘၣ်0ဲလၢတၢ်ကမၤအသးဒီးအီၤဆူညါ ဒ်လဲၣ်န့ၣ်ဘၣ်. အ0ဲ “ဆိကမိၣ်” 0ဲလၢ တၢ်အိၣ်မူကလီၤဂၥ်ဒီးတၢ်မနုၤလဲၣ် အဂ့ၢ်လၢခါဆူညါအဂီၢ်တသ့ဘၣ်အံၤန့ၣ် မ့ၢ်လၢအ0ဲမ့ၢ်ဒၣ်ဘုချံသၣ်တဖျၢၣ်အဃိ န့ၣ်လီၤ.

သၢထံၣ်တထံၣ်န့ၣ်, ဖဲန့ၣ်တၢ်ဟးဂီၤအိၣ်0ဲလီၤ. တၢ်ချံအံၤကဲထီၣ်ဘုစဲၤ တခါတသ့နီတဘျီဖဲအ0ဲမ့ၢ်တညိကွံၥ်အတၢ်ဘံၣ်တၢ်ဘၢ, အတၢ်မုၥ်တၢ်လၤ အတၢ်အိၣ်အသးဒ်တၢ်အချံတဖျၢၣ်အသိးအခါဘၣ်န့ၣ်လီၤ. ကဘၣ် “သံ” 0ဲလီၤ. တၢ်အံၤမ့ၢ်0ဲကဘၣ်ညိကွံၥ်တၢ်လၢအအိၣ်ဒီးအီၤထီဘိလၢအပူၤကွံၥ်တဖၣ် ဒ်သိးကဆီတလဲကွံၥ်အသးလၢတၢ်ချံတဖျၢၣ်ဒီးဆူတၢ်မုၢ်လၢအအိၣ်ဒီးအသၣ် တထံးအအိၣ်အဂီၢ်န့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - ပမ့ၢ်သ့ၣ်ညါ0ဲလၢ ယွၤအတၢ်ဘၣ် အသးအံၤ မ့ၢ်တၢ်ဂ့ၤကတၢၢ်လၢပဂီၢ်အဃိ, ဘၣ်မနုၤအဃိလၢပအိၣ်ဒီးတၢ်ကီတၢ်ခဲ ဒ်အံၤအသိးတခါလၢပကတူၢ်လိၥ်အီၤန့ၣ်လဲၣ်. တၢ်ဟ့ၣ်လီၤအးလီၤသးအဒိ အတဲၥ်မနုၤတခါလၢ ခရံၥ်ပၥ်လီၤတဲၥ်န့ၢ်0ဲလၢပဂီၢ်န့ၣ်လဲၣ်. မ့ၢ်နထံၣ်ဘၣ်နဲဘုချံ အဒိအတဲၥ်အံၤလၢနကဘၣ်သူအီၤလၢနကစၢ်ဒၣ်နဲအတၢ်အိၣ်မူအဂီၢ်ဒ်လဲၣ်.