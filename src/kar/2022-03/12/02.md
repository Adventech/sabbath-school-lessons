---
title:  တၢ်ဟ့ၣ်လီၤအးလီၤသးလၢတၢ်မၤအဂီၢ်
date:  11/09/2022
---

`ဖး ဖံလံးပံၤ 2:5-9 တက့ၢ်. တၢ်ကစီၣ်လၢအကါဒိၣ်မနုၤအိၣ်0ဲဖဲအံၤ လၢပဂီၢ် လၢလံၥ်စီဆှံအဆၢဖိတဖၣ်အံၤအပူၤန့ၣ်လဲၣ်.`

လုၢ်လၢ်လၢပစိၤမၢဆူၣ်ပ0ဲကိးဂၤ ဒ်သိးပကဃ့တၢ်သၦၢ်ၦၢ် ဒီးပကသူ ပတၢ်ခွဲးတၢ်ယၥ်တဖၣ်န့ၣ်လီၤ. ဒီးတၢ်ခဲလၢၥ်အံၤဂ့ၤ0ဲဒီး အါစုအါဘျီကျဲအံၤ ကဘၣ်မ့ၢ်0ဲန့ၣ်လီၤ. ဘၣ်ဆၣ်ဒ်ယ့ၣ်ၡူးစံ:0ဲအသိး, ယွၤအတၢ်ဘၣ်သးကဃ့ၦၤ ဒ်သိးပကညိကွံၥ်ကလီပခွဲးပယၥ်တဖၣ် ဒ်သိးဒီးပကဘၣ်မၤပပၢ်အတၢ်လၢကျဲ တဖၣ်အပူၤ လၢကဒုးအိၣ်န့ၢ်ၦၤအဘျုးလီၤစိၤတခါလၢယွၤအဘီမုၢ်အဂီၢ်န့ၣ် လီၤ. တၢ်ညိကွံၥ်တၢ်တဖၣ်အံၤအတၢ်မၤန့ၣ် ဘၣ်တဘၣ်ကကီ0ဲဒီးတမုၥ်တလၤ ဘၣ်ၦၤလၢအဒုးအိၣ်ထီၣ်န့ၢ်ၦၤတၢ်မၤကွၢ်ဖးဒိၣ်တခါလၢတၢ်အိၣ်အသးတဖၣ် အံၤန့ၣ်လီၤ.

ကွၢ်ဃီၤတၢ်ဆူယ့ၣ်ၡူးမၤတ့ၢ်0ဲဒ်လဲၣ်အအိၣ်န့ၣ်တက့ၢ် (ဖံလံးပံၤ 2:5-8). လံၥ်စီဆှံအဆၢဖိတဖၣ်အံၤ ပၥ်ဖျါန့ၢ်ၦၤအပတီၢ်သၢခါလၢ ယ့ၣ်ၡူးဟံးန့ၢ် တၢ်ဟ့ၣ်လီၤအးလီၤအကစၢ်အသးဆူအပၢ်အတၢ်ဘၣ်အသးအအိၣ်န့ၣ်လီၤ. ဒီးဖဲအခီၣ်ထံးန့ၣ်, စီၤပီလူးဟ့ၣ်ပလီၢ်ၦၤလၢတၢ်ကိၢ်တၢ်ဂီၤအပူၤ, “သးတမံၤလၢ အအိၣ်လၢယ့ၣ်ၡူးခရံၥ်အပူၤန့ၣ် မ်အအိၣ်စ့ၢ်ကီးလၢသုပူၤတက့ၢ်” (ဖံလံးပံၤ 2:5) န့ၣ်လီၤ.

ဒ်သိးပကအိၣ်ဘၣ်လၢတၢ်အပတီၢ်တခါအပူၤ လၢကဟ့ၣ်ၦၤတၢ်ပူၤဖျဲး အဂီၢ်န့ၣ်, ယ့ၣ်ၡူးညိကွံၥ်အကံၢ်အစီဒီးအပၢ် ဒီးဟဲလီၤဆူဟီၣ်ခိၣ်ဒ်ၦၤကညီ တဂၤအက့ၢ်အဂီၤအသိး ဒီးတၢ်တလၢတၦဲၤဘၣ်တဖၣ်အပူၤန့ၣ်လီၤ (ဖံလံးပံၤ 2:6, 7).

ယ့ၣ်ၡူးတဟဲ0ဲဒ်ၦၤကညီလၢအဒိၣ်ဒီးအလီၤဘီလီၤမုၢ်တဂၤအသိးဘၣ်, ဒ်ၦၤကညီအဂၤတဖၣ်အခ့အၦၤတဂၤအသိးန့ၣ်လီၤ (ဖံလံးပံၤ 2:7).

ဒ်ၦၤကညီအခ့အၦၤတဂၤအသိး, ယ့ၣ်ၡူးတအိၣ်မူဘၣ်0ဲတၢ်အိၣ်မူလၢ အိၣ်ဒီးတၢ်မုၥ်တၢ်ပၢၤတခါဒီး တၢ်အိၣ်မူလၢအယံၥ်ဘၣ်, ဘၣ်ဆၣ်ကဲထီၣ် “ၦၤဒိကနၣ်တၢ်တုၤတၢ်သံ” တစုန့ၣ်လီၤ. ဘၣ်ဆၣ်အ0ဲတသံဘၣ်0ဲဒ်ၦၤလၢ အိၣ်ဒီးအသူးအသ့ၣ်ဒီးအလၤကပီၤအိၣ်0ဲတဂၤအသိးဒၣ်လဲၥ်ဘၣ်လီၤ. အ0ဲ “ဒိကနၣ်တၢ်တုၤတၢ်သံတစု- တၢ်သံလၢထူၣ်စုညါလိၤဒၣ်လဲၥ်န့ၣ်လီၤ” (ဖံလံးပံၤ 2:8).

`သးသမူအလီၢ်ဖဲလဲၣ်တဖၣ်အပူၤ, ယ့ၣ်ၡူးအဒိအတဲၥ်အံၤ မ့ၢ်အဒိတခါ လၢပဂီၢ်န့ၣ်လဲၣ်. အခွဲးအယၥ်တဖၣ်ဒီးအပတီၢ်ဒ်သိးလိၥ်သး မ့ၢ်ဂ့ၤ0ဲဒီးကြၢးဒီတဒၢ အီၤန့ၣ်, မ့ၢ်နကတဲနၢ်ပၢၢ်တၢ်အကျိၤအကျဲတဘျီတခီၣ်လၢအလိၣ် ဒ်သိး နကညိကွံၥ်တၢ်တဖၣ်န့ၣ်ဒ်လဲၣ်. အခဲအံၤ ဖး ဖံလံးပံၤ 2:9 တက့ၢ်. လၢကျဲမနုၤ တခါအပူၤ လံၥ်စီဆှံအဆၢဖိအံၤ မၤစၢၤဒုးနၢ်ပၢၢ်ၦၤတၢ်အကျိၤအကျဲဘၣ်ဃးဒီး တၢ်ဟ့ၣ်လီၤအးလီၤသးဆူပၢ်အတၢ်ဘၣ်သးအအိၣ်န့ၣ်လဲၣ်.`

`ဃ့န့ၢ်တၢ်ကူၣ်သ့လၢသးစီဆှံအအိၣ်, ဃ့ “အခွဲးအယၥ်မနုၤတဖၣ်လၢ ယဟံးဃၥ်အီၤခဲအံၤလၢအကမ့ၢ်တၢ်နိးတၢ်ဘျးနီၢ်နီၢ်တခါ ဒ်သိးယကဟ့ၣ်လီၤ အးလီၤယသးဆူယ့ၣ်ၡူးအတၢ်ဘၣ်သးအအိၣ်လၢယမၤန့ၢ်တၢ်လၢယဟံၣ်ဒူၣ် အဂီၢ်, ယတၢ်အိၣ်ဖှိၣ်အဂီၢ်, ဒီးၦၤလၢယခိၣ်ယဃၢၤတဖၣ်အဂီၢ်န့ၣ်လဲၣ်. မ့ၢ်ယသးအိၣ်ယဲဆံးဒိၣ်ဆံးအါလၢယကတူၢ်ဆါယသး ဒ်သိးယကမၤၦၤဂၤ အတၢ်တုၤလီၤတီၤလီၤအဂီၢ်န့ၣ်လဲၣ်.`