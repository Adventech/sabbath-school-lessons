---
title:  တၢ်သးအိၣ်ဒိကနၣ်တၢ်
date:  13/09/2022
---

> <p></p>
> “ဒီးယွၤဟဲ, ဒီးဆၢထၢၣ်, ဒီးကိးဒ်တဘျီတဘျီအသိးန့ၣ်, ၡမူၤအ့လးဧၢ, ၡမူၤအ့လးဧၢ, ဒီးစီၤၡမူၤအ့လးစံးဆၢတၢ်, ကတိၤလၢ်တၢ်တက့ၢ်, အဂ့ၢ်ဒ်အံၤ, နခ့နၦၤဒိကနၣ်တၢ်လီၤ” (1ၡမူၤအ့လး 3:10).

မ့ၢ်နနၢ်ဟူဘၣ်နဲ သးစီဆှံကတိၤတၢ်ဒီးနၤလၢအကလုၢ်သီၣ်ကသွံဒံဖိအပူၤ လၢနတပၥ်ကဲအီၤဘၣ်န့ၣ်အိၣ်တဘျီဘျီဧါ. လၢအကတၢၢ်န့ၣ်, တၢ်ကိးမံၤဒဲး လဲၤကမၣ်ကွံၥ်အသးအဃိ, လၢခံန့ၣ်နကဆိကမိၣ်လီၤက့ၤနသး, အိ, ဘၣ်မနုၤ အဃိလၢယတဒိကနၣ်အီၤဘၣ်လဲၣ်န့ၣ်လီၤ.

1ၡမူၤအ့လး ပၥ်ဖျါန့ၢ်ၦၤ, ၦၤသးၦၢ်တဂၤဒီးအဖိခွါခံဂၤလၢအအၢအသီ လၢတဒိကနၣ်ယွၤအကလုၢ်ဒီး ဖိသၣ်ပိၥ်ခွါဖိလၢအဒိကနၣ်တၢ်တဂၤအပူတယုၢ် န့ၣ်လီၤ. တၢ်ဟ့ၣ်ပလီၢ်လၢအဆူၣ်ဒိၣ်မးဟဲလၢယွၤအအိၣ်ဒၣ်လဲၥ်, ၦၤလၢ လိၣ်ဆီတလဲအ0ဲသ့ၣ်အတၢ်မၤဘၣ်ဆၣ် တဆီတလဲ0ဲဘၣ်န့ၣ်အိၣ်0ဲလီၤ.

`ဖးအ0ဲသ့ၣ်အပူလၢ 1ၡမူၤအ့လး 2:12-3:18 အပူၤတက့ၢ်. တၢ်လီၤဆီ လၢအဘၣ်တၢ်ပၥ်ဖျါအီၤဆှဲဆှဲဖဲအံၤလၢၦၤဒိကနၣ်ယွၤအကလုၢ်ဒီး ၦၤလၢ အတဒိကနၣ်ယွၤအကလုၢ်အဘၢၣ်စၢၤမနုၤအိၣ်0ဲန့ၣ်လဲၣ်.`

စီၤဧ့လံၤအဖိခွါခံဂၤအိၣ်ဒီးတၢ်အဂၤတဖၣ်လၢအ0ဲသ့ၣ်အသးပူၤ အါဒိၣ်န့ၢ်ဒံးယွၤအတၢ်တဖၣ်န့ၣ်လီၤ. ဒီးဖဲစီၤဧ့လံၤနၢ်ဟူဘၣ်တၢ်လၢယွၤအဲၣ်ဒိး စံးကတိၤတၢ်ဒီးအဖိခွါတဖၣ်0ံၤအလီၢ်ခံဒၣ်လဲၥ်, ဖျါလၢအ0ဲအသးတအိၣ်ဘှီ ဘၣ်က့ၤတၢ်နီတမံၤလၢအဖိခွါတဖၣ်လိၣ်ဘၣ်0ဲန့ၣ်ဘၣ်. ဒီးအဖိခွါတဖၣ် တအိၣ်ကတဲၥ်ကတီၤအသး ဒ်သိးအ0ဲသ့ၣ်ကဟ့ၣ်လီၤအသးလၢၥ်လၢၥ်ဆ့ဆ့ ဆူယွၤအတၢ်ဘၣ်အသးအအိၣ်န့ၣ် ဖျါဂ့ၤ0ဲဒိၣ်မးန့ၣ်လီၤ. မ့ၢ်တၢ်လၢအလီၤဆီ0ဲ ဒိၣ်မးဒီး သးစၢ်စီၤၡမူၤအ့လးန့ၣ်လဲၣ်.

သရၣ်ဖးဒိၣ်လၢအစံၣ်တဲၤတဲလီၤတၢ်တဂၤလၢအမံၤမ့ၢ် Charles Stanley ပၥ်ဖျါ0ဲတၢ်ဒုးအိၣ်ထီၣ်တၢ်သးကဆှီဒီးယွၤအကလုၢ်လၢအကိးဃီၤၦၤ “သုးနသးဆူတၢ်ဘၢၣ်စၢၤအလီၢ်” အံၤ မ့ၢ်တၢ်လၢအလိၣ်0ဲဒၣ်န့ၣ်လီၤ. အ0ဲစံး, “သးစီဆှံ- တကတိၤတၢ်ဒီးၦၤလၢပကဘၣ်ဆှၢတၢ်ကစီၣ်ဘၣ်. အ0ဲကတိၤတၢ် ဒ်သိးကဒိးန့ၢ်ဘၣ်တၢ်စံးဆၢလၢပအိၣ်န့ၣ်လီၤ. ဒီးအ0ဲသ့ၣ်ညါ0ဲဖဲပတၢ်ဂ့ၢ် တၢ်ကျိၤအိၣ်ဒီးတၢ်လၢအကါဒိၣ်ဘၣ်ၦၤအခါ, ပတအဲၣ်ဒိးမၤလၢၥ်ဂီၤကလီ တၢ်ဆၢကတီၢ်ဒီးတၢ်အဂၤလၢအမ့ၢ်တၢ်ဟ့ၣ်ကူၣ်တမံၤလၢ်လၢ်လၢအထီဒါဒီး ပတၢ်ဂ့ၢ်တၢ်ကျိၤန့ၣ်ဘၣ်. ဖဲတၢ်မၤအသးဒီးၦၤဒ်န့ၣ်အသိးအခါ, အါစုအါဘျီ ယွၤအိၣ်ဘှ့ၣ်အိၣ်ဘှီၣ်0ဲဒၣ်န့ၣ်လီၤ. အ0ဲအိၣ်ခိးၦၤဒ်သိးပကကဲထီၣ်ၦၤအိၣ်လၢ တၢ်ဘၢၣ်စၢၤလၢလၢၦဲၤၦဲၤတဂၤ ဒ်သိးကနၢ်ဟူတၢ်ဒီးလၢအကတၢၢ်န့ၣ် ကဒိကနၣ် တၢ်န့ၣ်လီၤ.” Charles Stanley, The Wonderful Spirit-Filled Lifed, (Nashville, TN: Thomas Nelson Publishers, 1992), pp. 179, 180.

`မ့ၢ်နဆိကမိၣ်နဲလၢ Stanley အဲၣ်ဒိးတဲတၢ်မနုၤလၢပဘၣ်ကဲထီၣ် “ၦၤအဘၢၣ်စၢၤလၢလၢၦဲၤၦဲၤ” န့ၣ်လဲၣ်. ဖဲနဆိကမိၣ်တၢ်ဘၣ်ဃးနတၢ်သးကဆှီ (နတၢ်ပၥ်သးပျီပျီ) ဒီးယွၤအခါ, အါစုအါဘျီ, တၢ်မနုၤတဖၣ်တြီဃၥ်နၤလၢ နကဘၣ်အိၣ်လၢ “တၢ်အဘၢၣ်စၢၤလၢလၢၦဲၤၦဲၤ ဒ်သိးနကနၢ်ဟူဒီးလၢခံဒိကနၣ် အီၤ” အဂီၢ်န့ၣ်လဲၣ်. နလိၣ်ဘၣ်နဲတၢ်မနုၤဒ်သိးနကမၤနဲလၢနတၢ်အိၣ်မူပူၤ လၢနကမၤဂ့ၤထီၣ်တၢ်ပၥ်သးပျီပျီ (သးကဆှီ) ဒီးယွၤအကလုၢ်ဒီးတၢ်ပၥ်လီၤသး လီၤတံၢ်လီၤဆဲးတခါ ဒ်သိးနကမ့ၢ်ၦၤလၢအဒိကနၣ်အတၢ်နဲၣ်နၤကျဲန့ၣ်လဲၣ်.`