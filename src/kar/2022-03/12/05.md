---
title:  တၢ်သန့ၤလီၤက့ၤသး
date:  14/09/2022
---

ဖဲနီၢ်အံၣ်အုမၤကမၣ်တၢ်လၢဧ့ၤဒ့ၣ်တၤသၣ်အလီၢ်ပူၤအခါ, တမ့ၢ်လၢ အ0ဲအသးဒ့ဒီယွၤအကလုၢ်တမံၤဧိၤအဃိဘၣ်. တၢ်ကီတၢ်ခဲဖဲအသးပူၤန့ၣ် မ့ၢ်ဒၣ်အတၢ်နၥ်လၢအ0ဲအိၣ်ဒီးတၢ်ကူၣ်သ့လၢလၢၦဲၤၦဲၤ ဒ်သိးကပၥ်လီၤအသးလၢ တၢ်လၢအဂ့ၤဒီးအဘၣ်လၢအကစၢ်အဂီၢ်အဃိန့ၣ်လီၤ. အ0ဲနၥ်လီၤအကစၢ် အတၢ်စံၣ်ညီၣ်တဲၥ်တၢ်န့ၣ်လီၤ. ဖဲပသန့ၤလီၤက့ၤပကစၢ်အတၢ်စံၣ်ညီၣ်တဲၥ်တၢ် ဒ်ထီဒါလိၥ်သးဒီးတၢ်နၥ်န့ၢ်ယွၤအကလုၢ်ကထါအခါ, ပပၥ်လီၤပကစၢ်အသးလၢ တၢ်ကီတၢ်ခဲအကလုၥ်ကလုၥ်အမၠိမၠိအဂီၢ်န့ၣ်လီၤ.

စီၤစီလူးအပူ ပၥ်ဖျါန့ၢ်ၦၤခီၣ်ခါတဖၣ်ဆူ တၢ်သန့ၤလီၤက့ၤသးအအိၣ်ဒီး တၢ်လီၤသးအုးဖးဒိၣ်ပိၥ်ထီၣ်အခံချ့မးန့ၣ်လီၤ. စီၤၡမူၤအ့လးဒိးဖှူစီၤစီလူး ဒ်ယွၤအစီၤပၤတဂၤအသိးန့ၣ်လီၤ (1ၡမူၤအ့လး 10:1). ဒီးအ0ဲဟ့ၣ်လီၤအီၤ တၢ်သိၣ်လီၤသီလီၤတၢ်လီၤတံၢ်လီၤဆဲးတဖၣ်န့ၣ်လီၤ (1ၡမူၤအ့လး 10:8). ဘၣ်ဆၣ်စီၤစီလူးတဒိကနၣ်0ဲဘၣ်.

`ဖးပူလၢအလီၢ်တတီၤလၢ 1ၡမူၤအ့လး 13:1-14 အပူၤတက့ၢ်. စီၤစီလူးမၤတၢ်မနုၤလၢအဆှၢအီၤဆူအကစၢ်အတၢ်ဟးဂီၤအပူၤန့ၣ်လဲၣ်.`

ကျဲလၢအဆှၢလီၤစီၤစီလူးဆူတၢ်သန့ၤလီၤက့ၤသးချ့မး ဖဲအ0ဲဘၣ်တၢ်ဒုး ကဲထီၣ်အီၤစီၤပၤ0ံၤအလီၢ်ခံန့ၣ် အိၣ်သၢပတီၢ်လီၤ. တၢ်ကီတၢ်ခဲန့ၣ် တမ့ၢ် တၢ်သၢပတီၢ်အံၤ အၢသီ0ဲလၢအကစၢ်ဒၣ်0ဲနီတခါဘၣ်. ဘၣ်ဆၣ်, အ0ဲသ့ၣ် ပၥ်ဃုၥ်ဒီးတၢ်လီၤသးအုးဒိၣ်မးအချံတဖၣ်အံၤန့ၣ် မ့ၢ်လၢအ0ဲသ့ၣ်တခါစုၥ်စုၥ်အံၤ တမၤဘၣ်ထွဲလိၥ်သးဒီးယွၤအဃိလီၤ. ပလီၢ်သးလၢစီၤစီလူးအတၢ်လီၤကမၣ် အိၣ်ဖျါထီၣ်0ဲအပတီၢ်တဆီဘၣ်တဆီအံၤတက့ၢ်.

1. စီၤစီလူးစံ:0ဲ, “ယထံၣ်”- အသုးမုၢ်သုးဘိတဖၣ်လီၤပြံလီၤပြါ ကွံၥ်0ဲဒီး စီၤၡမူၤအ့လးတအိၣ်ဒီးအ0ဲသ့ၣ်လၢၤဘၣ်န့ၣ်လီၤ (1ၡမူၤအ့လး 13:11). စီၤစီလူးလီၤဘၣ်လၢတၢ်ကိၢ်တၢ်ဂီၤအဖီလၥ်, ဒီးအ0ဲထိၣ်ဒွးလီၤက့ၤ အသးဒီးအကစၢ်အမဲၥ်ချံဘၣ်ဃးတၢ်မနုၤမၤအသးလဲၣ်အဂ့ၢ်န့ၣ်လီၤ.

2. စီၤစီလူးသုးအသးလၢ “ယထံၣ်” ဒီးဆူ “ယစံး” အအိၣ်န့ၣ်လီၤ. မ့ၢ်0ဲၦၤဖလ့ၡသးဖိတဖၣ် ကဟဲမၤနၢၤအ0ဲသ့ၣ်န့ၣ်လီၤ (1ၡမူၤအ့လး 13:12). တၢ်လၢအ0ဲထံၣ်ဘၣ်0ဲဒီး အကစၢ်အမဲၥ်ချံတဖၣ်ဒုးအိၣ်ထီၣ်တၢ်လၢအ0ဲစံ:0ဲ, မ့တမ့ၢ်အ0ဲဆိကမိၣ်0ဲဘၣ်ဃးတၢ်အိၣ်အသးန့ၣ်လီၤ.

3. စီၤစီလူးသုးအသးလၢ “ယစံး” ဒီးဆူ “ယတူၢ်ဘၣ်” အအိၣ်န့ၣ် လီၤ. တၢ်မၤဆူၣ်အီၤဒ်သိးကလုၢ်ထီၣ်တၢ်အဂီၢ်န့ၣ်လီၤ (1ၡမူၤအ့လး 13:12). တၢ်လၢစီၤစီလူးဆိကမိၣ်0ဲန့ၣ် အခဲအံၤဒုးအိၣ်ထီၣ်န့ၢ်အီၤအသးအတၢ်တူၢ်ဘၣ် ခီၣ်ဘၣ်တၢ်တဖၣ်န့ၣ်လီၤ.

ပ0ဲခဲလၢၥ်ပမၤတ့ၢ်တၢ်အံၤလံန့ၣ်လီၤ. ပသန့ၤပသးလၢၦၤကညီအတၢ်ထံၣ် အဖီခိၣ်လၢအဆှၢၦၤဆူတၢ်သန့ၤလီၤက့ၤပၦၤကညီအတၢ်ဆိကမိၣ်, လၢအဆှၢၦၤဆူတၢ်သန့ၤလီၤက့ၤသးလၢၦၤကညီအသးတူၢ်ဘၣ်ခီၣ်ဘၣ်တၢ် တဖၣ်အဖီခိၣ်န့ၣ်လီၤ. ဒီးပမၤပ0ဲတၢ်လၢပသးတူၢ်ဘၣ်ခီၣ်ဘၣ်တၢ်တဖၣ်အံၤ အဖီခိၣ်န့ၣ်လီၤ.

`ဘၣ်မနုၤနဆိကမိၣ်နဲလၢတၢ်အံၤညီ0ဲဒိၣ်မးလၢစီၤစီလူးအဂီၢ် ဒ်သိး ကလူၤပိၥ်ထွဲအကစၢ်အတၢ်စံၣ်ညီၣ်တဲၥ်တၢ်အခံ, ဖဲအ0ဲအိၣ်ဒီးယွၤအတၢ်သိၣ် လီၤသီလီၤတၢ်အကလုၢ်သီၣ်ဒံးဒၣ်တၢ်လၢအနၢ်ပူၤအခါဒၣ်လဲၥ်န့ၣ်လဲၣ်. ပမ့ၢ် သ့ၣ်ညါ0ဲဒၣ်လၢပဂံၢ်စၢ်ဘါစၢ်ဒိၣ်မးဒီး ပအိၣ်ဒီးတၢ်သ့ၣ်ညါနၢ်ပၢၢ်တၢ်လၢ အတလၢတၦဲၤဘၣ်န့ၣ်, ဘၣ်မနုၤအဃိလၢပကျဲးစၢးသန့ၤဒံးဒၣ်တၢ်လၢပကစၢ် အဖီခိၣ်န့ၣ်လဲၣ်. ပမၤတၢ်မနုၤကသ့0ဲဒ်သိးပကမၤလိသန့ၤပသးလၢယွၤ အတၢ်မၢလီၤၦၤတဖၣ်အပူၤဒိၣ်န့ၢ်ဒံးပနီၢ်ကစၢ်အပူၤန့ၣ်လဲၣ်.