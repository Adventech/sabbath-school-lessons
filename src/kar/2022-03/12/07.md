---
title:  တၢ်ဆိကမိၣ်ဆူညါအဂီၢ်
date:  16/09/2022
---

ဖး E. G. White အလံၥ်, “Eli and His Sons,” ကဘျံးပၤ 575-580, ဒီး “The Presumption of Saul,” ကဘျံးပၤ 616-626, လၢ Patriarchs and Prophets အပူၤတက့ၢ်.

တၢ်ဟ့ၣ်လီၤအးလီၤသးဆူယွၤအတၢ်ဘၣ်သးအအိၣ်အံၤ ကဟဲ0ဲ ဖဲပသံကွံၥ်0ဲဆူပကစၢ်အတၢ်ဆၢဒိးန့ၢ်ဘၣ်တၢ်တဖၣ် ဒီးပတၢ်ဆၢမုၢ်လၢ်ကဲထီၣ်ၦၤ ဒ်လဲၣ်တဂၤအခါန့ၣ်လီၤ. တၢ်အံၤအိးထီၣ်ကျဲလၢကမၤန့ၢ်တၢ်လၢၦၤဂၤအဂီၢ် န့ၣ်လီၤ. ပမ့ၢ်တကဲထီၣ်တၢ်လုၢ်တခါ ဒီးအိၣ်မူပ0ဲလၢတၢ်ဒိကနၣ်ယွၤအကလုၢ် အပူၤဘၣ်န့ၣ် ပအိၣ်မူလၢယွၤအဂီၢ်တသ့ဘၣ်. ဒ်သိးဒီးပကဟ့ၣ်လီၤအးလီၤ ပတၢ်ဘၣ်သးဆူယွၤအတၢ်ဘၣ်သးအအိၣ်အဂီၢ်န့ၣ်, ပကဘၣ်သ့ၣ်ညါ တၢ်လီၤပျံၤတဖၣ်အိၣ်0ဲဒၣ်လၢ တၢ်သန့ၤလီၤက့ၤပကစၢ်အသးဒီး ခၢၣ်စးတဖၣ် လၢယွၤအကလုၢ်ကထါဒီးအစိကမီၤအလီၢ်န့ၣ်လီၤ. ဒ်တၢ်ဟ့ၣ်လီၤအးလီၤသးဆူ ယွၤအတၢ်ဘၣ်သးအအိၣ်အံၤ မ့ၢ်အိၣ်0ဲဖဲတၢ်အိၣ်မူလၢအလီၤဂၥ်ဒီးခရံၥ်အသိး န့ၣ်ဒီး, ယွၤကပျဲတၢ်မၤကွၢ်ဖးဒိၣ်အခွဲး ဒ်သိးကသိၣ်လိၦၤလၢပကသန့ၤပသးလၢ အလိၤန့ၣ်လီၤ.

“စီၤဧ့လံၤအတၢ်တကနူၤကနၣ်တၢ်အံၤ ပၥ်ဖျါထီၣ်န့ၢ်တၢ်လၢမိၢ်ပၢ်ကိးဂၤ အမဲၥ်ညါ လၢထံကီၢ်ပူၤဂ့ၤဂ့ၤဘၣ်ဘၣ်န့ၣ်လီၤ. ဒ်အတၢ်အဲၣ်လၢအတကဆှီဒီး အသးတအိၣ်မၤတၢ်လၢအကဘၣ်မၤ0ဲတခါအသိး, အ0ဲဘၣ်ကူးက့ၤတၢ်ဒဲးဘး အဘူးအလဲလၢအဖိခွါလၢအထီဒါတၢ်တဖၣ်မၤ0ဲန့ၣ်လီၤ. မိၢ်ပၢ်လၢအပျဲတၢ်အၢ တၢ်သီအခွဲးဒီး ဖိတဖၣ်လၢအမၤတၢ်အၢတၢ်သီခံကပၤလၢၥ် မၤကမၣ်တၢ်လၢ ယွၤအမဲၥ်ညါဒီး ယွၤတတူၢ်လိၥ်တၢ်လုၢ်နီတမံၤလၢၤဘၣ် မ့တမ့ၢ်တၢ်လုၢ်လၢ အ0ဲသ့ၣ်မၤ0ဲလၢအတၢ်လုၢ်သ့ၣ်ခါပတၥ်တၢ်အဂီၢ်လၢၤဘၣ်န့ၣ်လီၤ.” E. G. White, Child Guidance, p. 276.