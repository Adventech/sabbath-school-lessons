---
title:  ပပၢ်အတၢ်ကူၣ်ပၥ်လၢပဂီၢ်တဖၣ်
date:  10/08/2022
---

`ၦၤကိးဂၤကွၢ်ဃီၤတၢ်လၢတၢ်မုၢ်လၢ်အဂီၢ်န့ၣ်လီၤ. ဘၣ်ဆၣ်ပကထံၣ်န့ၢ် အီၤဖဲလဲၣ်. လၢၦၤတနီၤအဂီၢ်, တၢ်မုၢ်လၢ်အံၤ ထံၣ်န့ၢ်0ဲလၢတံၤသကိးတဂၤ အတၢ်နံၤကမှံအပူၤန့ၣ်လီၤ. လၢၦၤဂၤအဂီၢ်, တၢ်မုၢ်လၢ်အံၤ အိၣ်0ဲလၢတိၢ်စ့ အတၢ်ဘံၣ်တၢ်ဘၢအအိၣ် မ့တမ့ၢ်ဟံၣ်ဃီလၢအဂၢၢ်ကျၢၤတဖျၢၣ်အအိၣ်န့ၣ်လီၤ. မ့ၢ်နကွၢ်တၢ်ဒီးကထံၣ်န့ၢ်နဲတၢ်မုၢ်လၢ်ဒီးတၢ်သးဒူနီၢ်နီၢ်ဖဲလဲၣ်.`

လၢလံၥ်ယံးရမံယၤအပူၤ, 0ံကွဲးတၢ်ဆူၦၤလၢအတၢ်မုၢ်လၢ်လီၤမၢ်ကွံၥ်0ဲလၢ အ0ဲသ့ၣ်ကဲဘၣ်ကုၢ်လၢထံဂၤကီၤဂၤအပူၤအဃိန့ၣ်လီၤ. “ပဆ့ၣ်နီၤလၢ ဘၤဘူၤလိၣ်အထံကျိနံၤတဖၣ်, ဒီးတုၤပသ့ၣ်နီၣ်ထီၣ်စံယိၣ်ဒီး, ပမဲၥ်ထံလီၤဖဲ န့ၣ်လီၤ” (စံးထီၣ်ပတြၢၤ 137:1). ဘၣ်ဆၣ်အ0ဲသ့ၣ်အသးဘၣ်ဒိဘၣ်ထံး ဒၣ်လဲၥ်, 0ံယံးရမံယၤပၥ်ဖျါထီၣ်အဂ့ၢ်အကျိၤတဖၣ် ဒ်သိးအ0ဲသ့ၣ်အသု တညိကွံၥ်အတၢ်မုၢ်လၢ်တဂ့ၤအဂီၢ်န့ၣ်လီၤ.

`တၢ်အဂ့ၢ်အကျိၤမနုၤတဖၣ်လၢ တၢ်မုၢ်လၢ်အဂီၢ် ဘၣ်တၢ်ဟ့ၣ်လီၤ0ဲလၢ ယံးရမံယၤ 29:1-10 အပူၤန့ၣ်လဲၣ်.`

လၢလံၥ်စီဆှံအဆၢအံၤအပူၤ, တၢ်မုၢ်လၢ်အကျဲလၢအကါဒိၣ်ဒီးဂ့ၤ0ဲ ဒိၣ်မးလၢပဂီၢ်န့ၣ် အိၣ်0ဲသၢဘိလီၤ.

အဆိကတၢၢ်န့ၣ်, ယွၤတဲဘၣ်အၦၤဂီၢ်မုၢ်လၢ အ0ဲသ့ၣ်တကြၢးညိကွံၥ် တၢ်မုၢ်လၢ်ဘၣ်န့ၣ် မ့ၢ်လၢအ0ဲသ့ၣ်အတၢ်အိၣ်အသးအံၤ တမ့ၢ်လၢဘၣ်အတီၤ (တၢ်ဘူၣ်တၢ်တီၢ်) အဃိ, မ့တမ့ၢ်တၢ်အၢတၢ်သီလၢပတသ့ၣ်ညါအီၤအဘျုး အဃိဘၣ်. မ့ၢ်လၢယွၤအကစၢ်စံ:0ဲ, “တၢ်သုးမုၢ်ဂီၢ်မုၢ်အယွၤအံၣ်စရ့လးအကစၢ် စံးဘၣ်ကယဲၢ်ၦၤလၢတၢ်မၢကဲကုၢ်အီၤလၢ ယဒုးစိၥ်အီၤလၢယရူၤၡလ့ၣ်ဆူ ဘၤဘူၤလိၣ်န့ၣ်လီၤ” (ယံးရမံယၤ 29:4). ဖျါလၢတၢ်အၢတၢ်သီအိၣ်0:တရံး အ0ဲသ့ၣ်ဒၣ်လဲၥ်, ယူဒၤတပျဲယွၤအစုကအိၣ်လၢအသိးနီတဘျီဘၣ်.

ခံထံၣ်တထံၣ်န့ၣ်, ယွၤတဲဘၣ်အၦၤဂီၢ်မုၢ်လၢ အ0ဲသ့ၣ်တကြၢးညိကွံၥ် တၢ်မုၢ်လၢ်အံၤန့ၣ်, မ့ၢ်လၢအ0ဲမၤတၢ်သ့လၢအ0ဲသ့ၣ်အတၢ်ကီတၢ်ခဲလၢ အဆၢကတီၢ်ခဲအံၤဒၣ်လဲၥ်အဃိလီၤ. “ဒီးဃု0့ၢ်န့ၣ် အတၢ်ဃူတၢ်ဖိးဖဲယမၢ သုလဲၤကဲကုၢ်, ဒီးဘါထုကဖၣ်န့ၢ်ယွၤလၢအဂီၢ်တက့ၢ်. အဂ့ၢ်ဒ်အံၤ, လၢအ0ဲသ့ၣ် အတၢ်ဃူတၢ်ဖိးအပူၤန့ၣ် သုကန့ၢ်တၢ်ဃူတၢ်ဖိးလီၤ” (ယံးရမံယၤ 29:7).

သၢထံၣ်တထံၣ်န့ၣ်, မ့ၢ်0ဲအ0ဲကဆှၢကတၢၢ်ကွံၥ်အ0ဲသ့ၣ်အတၢ်ကဲဘၣ် ကုၢ်ဖဲအဆၢကတီၢ်လီၤတံၢ်လီၤဆဲးတခါန့ၣ်အဃိလီၤ. “အဂ့ၢ်ဒ်အံၤ, ယွၤစံ:0ဲဒၣ်, အနံၣ်နွံဆံၦဲၤထီၣ်လၢဘၤဘူၤလိၣ်အပူၤအလီၢ်ခံန့ၣ် ယကအိၣ်သကိးသု, ဒီးမၤလၢထီၣ်ၦဲၤထီၣ်ယတၢ်ကတိၤဂ့ၤလၢသုဂီၢ်, မၢသုဟဲက့ၤကဒါက့ၤဆူ တၢ်အလီၢ်အံၤလီၤ” (ယံးရမံယၤ 29:10).

ယွၤတဲနၢ်ပၢၢ်အ0ဲသ့ၣ်လၢ အ0ဲပၢဆှၢအ0ဲသ့ၣ်လၢဆၢကတီၢ်လၢ အပူၤကွံၥ်ဒ်လဲၣ်, ပၢဆှၢအ0ဲသ့ၣ်လၢဆၢကတီၢ်အခဲအံၤဒ်လဲၣ်, ဒီးကပၢဆှၢ အ0ဲသ့ၣ်လၢခါဆူညါဒ်လဲၣ်0ံၤအလီၢ်ခံ, အ0ဲဒုးသ့ၣ်ညါအတၢ်ကဟုကယၥ် အၦၤဂီၢ်မုၢ်တဖၣ်လၢ အတၢ်အဲၣ်ဃံဃံလၤလၤန့ၣ်လီၤ. (ကွၢ် ယံးရမံယၤ 29:11-14).

`ဖး ယံးရမံယၤ 29:11-14 တက့ၢ်. လၢ “နၤ” အလီၢ်န့ၣ် ကီးလီၤနမံၤ, ဒ်ယွၤမၤန့ၢ်တၢ်စံးပၥ်တဖၣ်အံၤလၢ နကစၢ်ဒၣ်နဲအဂီၢ်န့ၣ်တက့ၢ်. စူးကါတၢ်စံးပၥ် တဖၣ်အံၤလၢနကစၢ်အဂီၢ် ဖဲလၢနဘၣ်သဂၢၢ်ဒီးတၢ်ကီတၢ်ခဲတမံၤလၢ်လၢ်အခါန့ၣ် တက့ၢ်.`