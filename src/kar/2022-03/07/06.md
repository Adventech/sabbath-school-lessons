---
title:  ပပၢ်အတၢ်သိၣ်လီၤသီလီၤတၢ်
date:  11/08/2022
---

`ဖး ဧ့ၤဘြံၤ 12:5-13 တက့ၢ်. တၢ်ကစီၣ်မနုၤလၢပဂီၢ်အိၣ်0ဲဖဲအံၤန့ၣ် လဲၣ်, ဒီးလီၤပလိၥ်လိၥ်သးဒီးတၢ်လၢပမၤလိဘၣ်ပ0ဲလၢတဆံသၢနွံအံၤအပူၤ ဒ်လဲၣ်.`

လၢ ဧ့ၤဘြံၤ 12:5-13 အပူၤ, စီၤပီလူးပၥ်ဖျါတၢ်မၤကွၢ်တဖၣ်လၢ တၢ်သိၣ်လီၤသီလီၤတၢ်အတၢ်ဘၣ်ထွဲလိၥ်သးအပူၤန့ၣ်လီၤ. လၢ NIV ကီၤလၤ0ါ အလံၥ်စီဆှံအတၢ်ကွဲးကျိးဘၣ်ဃးလံၥ်စီဆှံအဆၢအံၤအပူၤန့ၣ်, တၢ်သိၣ်လီၤ သီလီၤတၢ်အံၤ အက့ၢ်အဂီၤအိၣ်ဖျါ0ဲအမၠိမၠိအဘျီ (10) န့ၣ်လီၤ. လၢဟ့းလ့ၣ် အဟီၣ်ခိၣ်ပူၤ, တၢ်ကတိၤအံၤ မ့ၢ်တၢ်ကတိၤလၢအကါဒိၣ်ကတၢၢ်တဖျၢၣ်လၢ “တၢ်ကူၣ်ဘၣ်ကူၣ်သ့” အဂီၢ်န့ၣ်လီၤ. လၢတၢ်န့ၣ်အဃိ, လၢပကနၢ်ပၢၢ် “တၢ်သိၣ်လီၤသီလီၤတၢ်” အဂီၢ်အံၤန့ၣ် မ့ၢ်တၢ်လၢပကဘၣ်နၢ်ပၢၢ်ယွၤသိၣ်လိ ၦၤလၢတၢ်နၥ်အကၠိပူၤဒ်လဲၣ် လၢစီၤပီလူးပၥ်ဖျါထီၣ်န့ၢ်ၦၤတချုးလၢ ဧ့ၤဘြံၤ (11) အပူၤန့ၣ်လီၤ.

လၢလံၥ်ဧ့ၤဘြံၤ (11) ဒီတဆၢအပူၤန့ၣ်, စီၤပီလူးကွဲးဖျါထီၣ်န့ၢ်ၦၤ ပိၥ်မုၣ်ဒီးပိၥ်ခွါတဖၣ်အတၢ်နၥ်အိၣ်သးဒ်လဲၣ်အဂ့ၢ်န့ၣ်လီၤ. အ0ဲသ့ၣ်အတၢ်နၥ် မ့ၢ်တၢ်လၢအပၢၤဃၥ်အ0ဲသ့ၣ်ဒ်သိးကလဲၤတၢ်ဆူညါ ဖဲဘၣ်သဂၢၢ်ဒီးတၢ်မၤကွၢ် ခဲလၢၥ်လၢတၢ်အိၣ်အသးအဆၢကတီၢ်တဖၣ်အခါန့ၣ်လီၤ. ဒ်ပတုၤဃီၤ0ဲဆူ အဆၢဒိၣ် (12) အသိး, စီၤပီလူးဃၣ်ဃီၤအသးဆူပအိၣ်, ပၦၤဖးလံၥ်ဖိတဖၣ်, ဒီးစံ:0ဲလၢစးထီၣ်လၢၦၤအဂၤအါမးလၢပမဲၥ်ညါတဖၣ် ကျဲးစၢးထီဒါတၢ်လၢ အတမၤညီနုၢ်သးလၢအကီဒိၣ်မးသၦၢ်ၦၢ်အဆၢကတီၢ်အသိး, ပ0ဲစ့ၢ်ကီး ပဃ့ၢ်ဒီး မၤ0ံၤပတၢ်နၥ်အတၢ်အိၣ်မူသ့0ဲန့ၣ်လီၤ. နီၣ်0ံၥ်န့ၣ် မ့ၢ်ပကဘၣ်ကွၢ်ဃီၤတၢ်ဆူ ယ့ၣ်ၡူးအအိၣ် (ဧ့ၤဘြံၤ 12:2), လၢအ0ဲကကဲတၢ်ဒိတၢ်တဲၥ်တခါ ဖဲတၢ်ဆၢ ကတီၢ်တဖၣ်ကီခဲ0ဲအခါန့ၣ်လီၤ (ဧ့ၤဘြံၤ 12:3). တၢ်ဖးဒိကနၣ်အဆၢဒိၣ် (12) အံၤ လီၤဂၥ်ဒ်ဘၣ်တၢ်ဟ့ၣ်လီၤၦၤတၢ်ဖးမဲၥ်ထံကလၤတဖၣ်အကရူၢ်တခါအသိး န့ၣ်လီၤ. မဲၥ်ထံကလၤတဖၣ်အံၤ မ့ၢ်တအိၣ်ဒီးၦၤဘၣ်န့ၣ် ပတၢ်ထံၣ်မ့တမ့ၢ် ပတၢ်နၢ်ပၢၢ်တၢ်ကီတၢ်ခဲအံၤ ကသဘံၣ်ဘုၣ်ဒီးတဖျါဂ့ၤ0ဲနီတဘျီဘၣ်န့ၣ်လီၤ. ဘၣ်ဆၣ်တၢ်ကွၢ်ဃီၤတၢ်ခီဖျိမဲၥ်ထံကလၤတဖၣ်အံၤန့ၣ် ကမၤဘၣ်က့ၤပတၢ် တဲနၢ်ပၢၢ်ပတၢ်နးတၢ်ဖှီၣ်လၢ ဖျါတဆှဲ0ဲဘၣ်လၢပလုၢ်ပလၢ်ဆီၣ်ဘံၣ်ဆီၣ်ဘၢၦၤ အံၤန့ၣ်လီၤ. ဒီးပနၢ်ပၢၢ်0ဲဂ့ၤဂ့ၤကသ့ဒီးစံးဆၢပတၢ်မၤကွၢ်တဖၣ်လၢတၢ်ကူၣ်သ့ အပူၤကသ့0ဲဒၣ်န့ၣ်လီၤ.

**ဖး ခီဖျိဧ့ၤဘြံၤ 12:1-13 ဒီး “မဲၥ်ထံကလၤတဖၣ်” အံၤတက့ၢ်. အခဲအံၤဆိကမိၣ်ထံတၢ်လၢအဆၢဖိ 5-13 အဖီခိၣ်ဒီး စံးဆၢတၢ်သံကွၢ်တဖၣ် အံၤတက့ၢ်.**

`တၢ်သိၣ်လီၤသီလီၤတၢ်အခီၣ်ထံးခီၣ်ဘိမ့ၢ်တၢ်မနုၤလဲၣ်.`

`ပတၢ်စံးဆၢတၢ်သိၣ်လီၤသီလီၤတၢ်အံၤမ့ၢ်တၢ်မနုၤလဲၣ်.`

`တၢ်သိၣ်လီၤသီလီၤတၢ်အဖီတၢၢ်န့ၣ်မ့ၢ်တၢ်မနုၤလဲၣ်.`

`ဖး ခီဖျိ ဧ့ၤဘြံၤ 12:1-13 တဘျီကဒီးတက့ၢ်. ကွဲးလီၤတၢ်ဂ့ၢ်တၢ်ကျိၤ ခဲလၢၥ်အစရီတခါလၢ နပၥ်ဖျါထီၣ်နဲသ့တဖၣ်ဃုၥ်ဒီးအခီၣ်တဃၥ်တဖၣ် လၢတၢ်မုၢ်လၢ်အဂီၢ်တက့ၢ်. နဒိးန့ၢ်ဘၣ်တၢ်မၤလိလၢတၢ်မုၢ်လၢ်အံၤအအိၣ်လၢ နကစၢ်အနီၢ်သး “အတၢ်မၤလိ” အဆၢကတီၢ်တဖၣ်ဒ်လဲၣ်.`