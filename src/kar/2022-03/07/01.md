---
title:  တၢ်မုၢ်လၢ်လၢဟးဂီၤတန့ၢ်
date:  06/08/2022
---

### တၢ်မၤလိတနွံအံၤအဂီၢ်ဖ
ဃဘးကူၥ် 1:1-4; ယိၤဘး 38-41; ယၡါယၤ 41:8-14; ယံးရမံယၤ 29:1-10; ဧ့ၤဘြံၤ 12:1-13.

> <p>တၢ်ကလုၢ်ထူ</p>
> “ဒီးတၢ်မုၢ်လၢ်န့ၣ်, တမၤမဲၥ်ဆှးဘၣ်တၢ်ဘၣ်. အဂ့ၢ်ဒ်အံၤ, သးစီဆှံလၢတၢ်ဟ့ၣ်လီၤအီၤလၢၦၤန့ၣ်, ဂၢ်လီၤယွၤအတၢ်အဲၣ်တၢ်ကွံလၢ ပသးကံၢ်ပူၤလီၤ” (ရိမ့ၤ 5:5).

ဖဲပအိၣ်ဒီးၦၤလၢအနံၤကမှံ0:တရံးၦၤလၢသရိၥ်ပူၤအခါ, ပကတဲတၢ်ဒီး သ:0ံၣ်သကိးတၢ်ဘၣ်ဃးတၢ်မုၢ်လၢ်အံၤကညီ0ဲဆံးဒိၣ်လဲၣ်. ဘၣ်ဆၣ် ဖဲပအိၣ် ဘၣ်လၢတၢ်မၤကွၢ်ဖးဒိၣ်အပူၤအခါ, တၢ်မုၢ်လၢ်အံၤ တဖျါညီ0ဲထီဘိလၢပတၢ် အိၣ်မူအပူၤဘၣ်. ဒ်တၢ်အိၣ်အသးတဖၣ်ဆီၣ်သနံးၦၤအခါ, ပစးထီၣ်သံကွၢ် တၢ်ကိးမံၤ, လီၤဆီဒၣ်တၢ်ယွၤအတၢ်ကူၣ်သ့အဂ့ၢ်န့ၣ်လီၤ.

လၢလံၥ်တဘ့ၣ်အပူၤ, C. S. Lewis ကွဲးတၢ်ဘၣ်ဃးခ့ယုၢ်လၢဘၣ်တၢ် မၤဘှါအီၤတဒုအဂ့ၢ်န့ၣ်လီၤ. မ့ၢ်လၢအဲၣ်ဒိးထံၣ်ဘၣ်ခ့ယုၢ်အံၤအဃိ, ၦၤတဂၤ သံကွၢ်0ဲခ့ယုၢ်အံၤအ့ၣ်ၦၤဧါန့ၣ်လီၤ. ဒီးၦၤစံးဆၢအီၤ, ခ့ယုၢ်အံၤအ့ၣ်ၦၤလီၤ, “ဘၣ်ဆၣ်မ့ၢ်ခ့ယုၢ်လၢအဂ့ၤတဒုလီၤ.”

ပမ့ၢ်တနၢ်ပၢၢ်ယွၤအကျဲထီဘိဘၣ်န့ၣ် အ0ဲဖျါလၢမၤတၢ်လၢပတသ့ၣ်ညါ ဆိပၥ်တဖၣ်ဒၣ်လဲၥ်, တၢ်အံၤအခီပညီတမ့ၢ်0ဲယွၤအံၤထီဒါၦၤန့ၣ်ဘၣ်. အခီပညီ မ့ၢ်ဒၣ်ပတအိၣ်ဒီးယွၤအက့ၢ်အဂီၤလၢလၢၦဲၤၦဲၤဒံးဘၣ်အဃိလီၤ. ဘၣ်ဆၣ် ပဂဲၤပျုၢ်သၦၢ်ၦၢ်ဒီး တၢ်ထံၣ်လၢပဂီၢ်အံၤ ဒ်သိးပကအိၣ်ဒီးတၢ်မုၥ်တၢ်ပၢၤ, တၢ်သးဒူ, ဒီးတၢ်မုၢ်လၢ်အဂီၢ်န့ၣ် ယွၤအံၤကဘၣ်မ့ၢ်ယွၤလၢပနၢ်ပၢၢ်အီၤသ့ဒီး သ့ၣ်ညါအီၤသ့ န့ၣ်လီၤ. အ0ဲလိၣ်လၢကဘၣ်မ့ၢ်, လၢပတၢ်ဆိကမိၣ်တၢ်အပူၤ, “တအၢတၢ်သီ 0ဲဘၣ်န့ၣ်လီၤ.” ဒ်န့ၣ်အသိး, ပပၥ်လီၤပကစၢ်အသးလၢတၢ်သးဟးဂီၤအဖီခိၣ် န့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - ပတၢ်နၢ်ပၢၢ်ယွၤအသကဲးပ0ၥ်မၤစၢၤၦၤ ဒ်သိးပကဟံးဃၥ်ပတၢ်မုၢ်လၢ်လၢတၢ်မၤကွၢ်ဖးဒိၣ်အပူၤဒ်လဲၣ်.