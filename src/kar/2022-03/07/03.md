---
title:  ပပၢ်မ့ၢ်မတၤလဲၣ်
date:  08/08/2022
---

Oswald Chambers ကွဲ:0ဲ, “မ့ၢ်နသံကွၢ်တ့ၢ်နဲယွၤလၢ အ0ဲကမၤ တၢ်မနုၤလဲၣ်န့ၣ်လဲၣ်. အ0ဲတစံးဘၣ်နၤနီတဘျီဘၣ်. ယွၤတစံးဘၣ်နၤလၢ အ0ဲကမၤတၢ်မနုၤလဲၣ်န့ၣ်ဘၣ်. အ0ဲပၥ်ဖျါန့ၢ်နၤလၢ အ0ဲမ့ၢ်မတၤလဲၣ်န့ၣ်လီၤ.” My Utmost for His Highest (Uhrichsville, OH: Barbour and Company, Inc., 1963), Jan. 3.

`နဆိကမိၣ်နဲတၢ်မနုၤလၢ Chambers အဲၣ်ဒိးစံ:0ဲတထံၣ်အံၤအခီပညီ န့ၣ်လဲၣ်.`

ဒ်ပသ့ၣ်ညါ0ဲအသိး, လံၥ်ယိၤဘးစးထီၣ်0ဲဒီးစီၤယိၤဘးအနီၢ်ကစၢ် တူၢ်ဘၣ်အတၢ်နးတၢ်ဖှီၣ်ဖးဒိၣ်အဂ့ၢ်န့ၣ်လီၤ. တၢ်ခဲလၢၥ်လီၤမၢ်ကွံၥ်0ဲဒီးအီၤ, အိၣ်တ့ၢ်ထဲဒၣ်အကစၢ်အသးသမူဒီးအမါ, ဒီးအမါစံးဘၣ်အီၤ, “ဆိၣ်ယွၤဒီး သံတက့ၢ်န့ၣ်လီၤ” (ယိၤဘး 2:9). တၢ်လၢအပိၥ်ထီၣ်အခံန့ၣ် မ့ၢ်တၢ်စံးကတိၤ သကိးတၢ်တခါလၢအတံၤသကိးတဖၣ်ကျဲးစၢးပၥ်ဖျါထီၣ်ဘၣ်မနုၤအဃိ တၢ်ခဲလၢၥ်မၤအသးဒီးအီၤဒ်အံၤလဲၣ်အဂ့ၢ်န့ၣ်လီၤ. လၢတၢ်တဲသကိးတၢ်ခဲလၢၥ် ဒီကတီၢ်ညါအပူၤ, ယွၤအိၣ်ဘှ့ၣ်အိၣ်ဘှီၣ်0ဲဒၣ်န့ၣ်လီၤ.

ဒီးလၢခံသတူၢ်ကလၥ်, လၢယိၤဘး (38) အပူၤန့ၣ် ယွၤအိၣ်ဖျါထီၣ်ဒီး ကတိၤတၢ်, “ၦၤလၢအမၤခံးလီၤတၢ်ကူၣ်လၢတၢ်ကတိၤတအိၣ်ဘၣ်ဒီး တၢ်သ့ၣ်ညါန့ၣ် မ့ၢ်မတၤတဂၤလဲၣ်” န့ၣ်လီၤ (ယိၤဘး 38:2). လၢတၢ်တဆိ ကတီၢ်ဘၣ်အပူၤ, ယွၤသံကွၢ်စီၤယိၤဘးတၢ်သံကွၢ်လၢၦၤစံးဆၢအီၤတသ့ဘၣ် အထံၣ် (60) အဂ့ၢ်န့ၣ်လီၤ. အိးထီၣ်နလံၥ်စီဆှံလၢယိၤဘး (38) ဒီး (39) အပူၤ ဒီးဃုကွၢ်ထံအီၤလီၤတံၢ်လီၤဆဲးတက့ၢ်.

တၢ်သံကွၢ်လၢခံကတၢၢ်0ံၤအလီၢ်ခံ, စီၤယိၤဘးစံးဆၢ0ဲ, “ကွၢ်ကွၢ်, ယမ့ၢ် တၢ်သးဘၣ်အၢလီၤ, ယကစံးဆၢနၤဒ်လဲၣ်. ယကပၥ်ယစုလၢယထးခိၣ်အလိၤ လီၤ. ယကတိၤတၢ်တဘျီဘၣ်ဆၣ်ဒီး, ယတစံးဆၢဘၣ်, ခံဘျီဒၣ်လဲၥ် ဘၣ်ဆၣ်ဒီး, ယတကတိၤလၢၤဘၣ်” န့ၣ်လီၤ (ယိၤဘး 40:4, 5). ဘၣ်ဆၣ် ယွၤတမၤကတၢၢ်ကွံၥ်အတၢ်ကတိၤဒံးဘၣ်. ဒီးလၢခံအ0ဲစးထီၣ်တဘျီကဒီး, ဒီးသံကွၢ်တၢ်သံကွၢ် “ဖးဒိၣ်” တကရူၢ်လၢအပိၥ်ထီၣ်အခံအါမံၤန့ၣ်လီၤ.

`ဖးစီၤယိၤဘးအတၢ်စံးဆၢလၢလီၢ်ခံကတၢၢ်လၢ ယိၤဘး 42:1-6 အပူၤ န့ၣ်တက့ၢ်. ယွၤကျဲးစၢးတဲစီၤယိၤဘးတၢ်မနုၤလဲၣ်. ဒီးတၢ်လၢတူၢ်ဘၣ်ခီၣ်ဘၣ် 0ဲန့ၣ်မ့ၢ်တၢ်မနုၤလဲၣ်.`

ယွၤတစံးဆၢစီၤယိၤဘးအတံၤသကိးတဖၣ်အတၢ်သံကွၢ် “ဘၣ်မနုၤ လဲၣ်” နီတခါ, နီတဘျီဘၣ်. ဘၣ်ဆၣ်ယွၤပၥ်ဖျါထီၣ်အတၢ်ဒိၣ်တၢ်မုၢ်လၢ ပထိၣ်သတြီၤအီၤတသ့ဘၣ်အက့ၢ်အဂီၤတခါ ဒ်ပၥ်ဖျါတ့ၢ်0ဲခီဖျိအတၢ်တ့လီၤ ပၥ်လီၤတၢ်အတၢ်မၤလၢအလီၤလးဒိၣ်မးအသိးန့ၣ်လီၤ. တၢ်အံၤ0ံၤအလီၢ်ခံ, စီၤယိၤဘးတလိၣ်တၢ်စံးဆၢနီတမံၤနီၢ်နီၢ်လၢၤဘၣ်. တၢ်တဲနၢ်ပၢၢ်တၢ်လၢ အလိၣ် တဖၣ်န့ၣ် ဘၣ်တၢ်ပၥ်ဖျါထီၣ်န့ၢ်အီၤလၢလၢၦဲၤၦဲၤ ခီဖျိယွၤအတၢ်လီၤဘီလီၤမုၢ် အက့ၢ်အဂီၤအတၢ်လၢတၢ်ၦဲၤတခါအပူၤန့ၣ်လီၤ.

ပူအံၤလီၣ်ဖျါထီၣ်တၢ်လီၤဆီလၢအလီၤသးစဲဒိၣ်မးတခါန့ၣ်လီၤ. တၢ်မုၢ်လၢ်ဒီးတၢ်ဟ့ၣ်ဂံၢ်ဟ့ၣ်ဘါအိၣ်ထီၣ်0ဲလၢ တၢ်နီၢ်နီၢ်သ့0ဲလၢ ပသ့ၣ်ညါဘၣ် တၢ်လၢအဆံးဒိၣ်မးအအိၣ်န့ၣ်လီၤ. လၢတၢ်သ့ၣ်ညါလၢအဟဲအိၣ်ထီၣ်ဒၣ် အတၢ်လၢပသးပူၤ, ပကျဲးစၢးဃုမၤမုၥ်တၢ်ခီဖျိပတၢ်သ့ၣ်ညါကိးမံၤဒဲး, ဒီးလၢ တၢ်န့ၣ်အဃိ, လၢခံပသးဟးဂီၤ0ဲဖဲပတသ့ၣ်ညါပ0ဲအဃိန့ၣ်လီၤ. ဘၣ်ဆၣ် တဘျီတခီၣ်ယွၤမၤဖျါထီၣ်ပတၢ်တသ့ၣ်ညါဘၣ်တၢ်အံၤ မ့ၢ်0ဲဒ်သိးဒီးပကနၢ်ပၢၢ် ပ0ဲလၢၦၤကညီအတၢ်မုၢ်လၢ်ဃုဒိးန့ၢ်ဘၣ်တၢ်ဘံၣ်တၢ်ဘၢသ့0ဲထဲဒၣ်လၢ ၦၤတဂၤ လၢအဒိၣ်န့ၢ်ၦၤအါဒိၣ်မးလၢအဒိၣ်န့ၢ်ပကစၢ်ဒၣ်0ဲအအိၣ်န့ၣ်လီၤ.

`တၢ်အိၣ်0ဲတဖၣ်လၢ နနၢ်ပၢၢ်တသ့အိၣ်ဒီးနၤအခါအံၤဧါ. မ့ၢ်အိၣ်ဒီးနၤ န့ၣ်ဒီး, ကွၢ်ဃီၤတၢ်ထံထံဆးဆးဆူယွၤအသကဲးပ0ၥ်အအိၣ်တက့ၢ်. နမၤတၢ် ဒ်န့ၣ်အသိးလၢ ဟ့ၣ်နၤတၢ်မုၢ်လၢ်လၢနလိၣ်မၤန့ၢ်အီၤသၦၢ်ၦၢ် ခီဖျိတၢ်လၢ နနၢ်ပၢၢ်နဲခဲအံၤတသ့ဘၣ်အဂီၢ်န့ၣ် ကသ့0ဲဒ်လဲၣ်.`