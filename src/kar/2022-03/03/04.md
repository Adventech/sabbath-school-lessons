---
title:  တၢ်တဲးလိၥ်ဃိလိၥ်သးဖးဒိၣ်လၢမဲးမုၢ်ခိၣ်အပူၤ
date:  12/07/2022
---

> <p></p>
> “ဒီးယ့ၣ်ၡူးလၢၦဲၤ0ဲဒီးသးစီဆှံ, ဒီးက့ၤက့ၤ0ဲလၢထံယၢ်ဒ့ၣ်, ဒီးဘၣ်တၢ်ဆှၢ အီၤလၢသးန့ၣ်ဆူၦၢ်မုၢ်ကနၢ, ဒီးဘၣ်တၢ်လ့ပစီလၢမုၣ်ကီၤလံၢ်, အနံၤအသီလွံၢ်ဆံ လီၤ. ဒီးလၢအနံၤအသီန့ၣ်, တအီၣ်ဘၣ်တၢ်နီတမံၤဘၣ်. ဒီးအ0ဲန့ၣ်လၢထီၣ် ၦဲၤထီၣ်0ံၤဒီး, တၢ်သၣ်0ံၤအသးလီၤ” (လူၤကၣ် 4:1, 2).

`ဖး လူၤကၣ် 4:1-13 တက့ၢ်. တၢ်မၤလိမနုၤတဖၣ်လၢ နမၤလိဘၣ်နဲလၢ တၢ်ဂ့ၢ်အံၤအပူၤဘၣ်ဃးကဘၣ်တၢ်လ့ပစီဒ်လဲၣ်ဒီးသုတတုၤဆူတၢ်ဒဲးဘးအပူၤ တဂ့ၤအဂီၢ်ဒ်လဲၣ်န့ၣ်လဲၣ်.`

တၢ်လ့ပစီတဖၣ်ကီဒိၣ်မးလၢ ပကမၤနၢၤအီၤအဂီၢ်အံၤန့ၣ် မ့ၢ်လၢအ0ဲသ့ၣ် ဖျါလၢပသးဆၢဒိးန့ၢ်ဘၣ်အီၤ, ဒီးဖျါလၢဟဲ0ဲဖဲပဂံၢ်ပဘါစၢ်ဒိၣ်ကတၢၢ်အခါတဖၣ် အဃိန့ၣ်လီၤ.

လူၤကၣ် (4) အံၤ မ့ၢ်ယ့ၣ်ၡူးအတၢ်လ့ပစီအပူ စးထီၣ်အသးခီဖျိ မုၣ်ကီၤလံၢ်, ဒီးဟဲစိၥ်န့ၢ်0ဲတၢ်ဂ့ၢ်တၢ်ကျိၤလၢအကီတနီၤဆူပတၢ်ပလီၢ်သူၣ် ပလီၢ်သးအဂီၢ်န့ၣ်လီၤ. ဖဲတၢ်ကွၢ်စိဃီၤတၢ်အဆိကတၢၢ်န့ၣ်, တၢ်အံၤဖျါလၢ သးစီဆှံဆှၢယ့ၣ်ၡူးဆူတၢ်လ့ပစီအအိၣ်န့ၣ်လီၤ. ဘၣ်ဆၣ်, ယွၤတလ့ပစီၦၤတနီ တဘျီဘၣ် (ယၤကိၥ် 1:13). မ့မ့ၢ်တခီ, ဒ်ပထံၣ်ဘၣ်တ့ၢ်0ဲအသိး, ယွၤဆှၢၦၤဆူ တၢ်မၤကွၢ်ဖးဒိၣ်တဖၣ်အအိၣ်န့ၣ်လီၤ. တၢ်လၢအထုးန့ၢ်ပသးဒိၣ်မးလၢ လူၤကၣ် (4) အပူၤအံၤန့ၣ် မ့ၢ်0ဲသးစီဆှံဆှၢၦၤဆူတၢ်မၤကွၢ်အဆၢကတီၢ်တဖၣ်လၢ အပၥ်ဃုၥ်0ဲဒီးပနီၢ်ကစၢ်အတၢ်ပၥ်ဖျါထီၣ်သးဆူမုၣ်ကီၤလံၢ်အတၢ်လ့ပစီလၢ အဆူၣ်တဖၣ်အအိၣ်န့ၣ်လီၤ. ဖဲဆၢကတီၢ်ဒ်န့ၣ်အသိးတဖၣ်, ဖဲပတူၢ်ဘၣ် ခီၣ်ဘၣ်တၢ်လ့ပစီတဖၣ်အံၤဆူၣ်ဒိၣ်မးအခါ, ပနၢ်ပၢၢ်ကမၣ်တၢ်သ့0ဲဒီး ဆိကမိၣ်0ဲလၢပတလူၤပိၥ်ထွဲယွၤအခံလၢကျဲအဘၣ်အပူၤအဃိန့ၣ်လီၤ. ဘၣ်ဆၣ်တၢ်အံၤတမ့ၢ်တၢ်လၢအမ့ၢ်အတီနီၢ်နီၢ်ဘၣ်. “အါစုအါဘျီဖဲပလီၤဘၣ်လၢ တၢ်မၤကွၢ်အတၢ်အိၣ်သးအပူၤအခါ, ပသးဒ့ဒီပ0ဲလၢယွၤအသးဆှၢၦၤန့ၣ်လီၤ. ဘၣ်ဆၣ်တၢ်အံၤမ့ၢ်သးအတၢ်ဆှၢလၢလဲၤစိၥ်ယ့ၣ်ၡူးဆူၦၢ်မုၢ်ကနၢဆူပူၤ လၢကဘၣ်တၢ်လ့ပစီအီၤန့ၢ်ခီဖျိလၢမုၣ်ကီၤလံၢ်န့ၣ်လီၤ. ဖဲယွၤဆှၢၦၤဆူ တၢ်မၤကွၢ်အခါ, အ0ဲအိၣ်ဒီးတၢ်တိၥ်ပၥ်တခါ ဒ်သိးကမၤလၢၦဲၤတၢ်လၢပတၢ်ဂ့ၤ အဂီၢ်န့ၣ်လီၤ. ယ့ၣ်ၡူးတတယၥ်ဆိကမိၣ်တၢ်လၢယွၤအတၢ်စံးပၥ်တဖၣ်အဖီခိၣ် ခီဖျိတၢ်လဲၤလီၤဆူတၢ်လ့ပစီလၢအတဘၣ်တၢ်တြီဃၥ်အီၤအအိၣ်ဘၣ်, အ0ဲ တပၥ်စၢ်လီၤသးဆူတၢ်သးဟးဂီၤအအိၣ် ဖဲတၢ်လ့ပစီဟဲဘၣ်အီၤအခါစ့ၢ်ကီးန့ၣ် ဘၣ်. ပ0ဲစ့ၢ်ကီးတကြၢးမၤအသးဒီးၦၤဒ်န့ၣ်အသိးဘၣ်.” E. G. White, The Desire of Ages, pp. 126, 129.

တဘျီတခီၣ်, ဖဲပအိၣ်ဘၣ်လၢတၢ်မၤကွၢ်ဖးဒိၣ်အပူၤအခါ, လၢပကကဆှီ ထီၣ်အလီၢ်န့ၣ် ပသးဟးဂီၤကွံၥ်0ဲဒၣ်န့ၣ်လီၤ. လၢတၢ်န့ၣ်အဃိ, ပဂံၢ်ပဘါဆူၣ် ထီၣ်ပ0ဲဒိၣ်မး ခီဖျိပသ့ၣ်ညါဘၣ်0ဲလၢ ဖဲပလီၤဃံၤလီၤတကူးလၢတၢ်လ့ပစီ အဖီလၥ်အခါ, ပမုၢ်လၢ်တၢ်သ့ကဒီးအံၤန့ၣ် မ့ၢ်လၢယ့ၣ်ၡူးဆၢထၢၣ်ဂၢၢ်ကျၢၤအဃိ န့ၣ်လီၤ. တၢ်ကစီၣ်လၢအဂ့ၤန့ၣ် မ့ၢ်0ဲ, မ့ၢ်လၢယ့ၣ်ၡူးမ့ၢ်ၦၤလၢအစိၥ်ပတၢ်ဒဲးဘး တဂၤအဃိ, မ့ၢ်လၢအ0ဲဟ့ၣ်တၢ်အဘူးအလဲလၢပတၢ်လီၤတူၢ်လီၤကၥ်အဂီၢ် ဒ်သိးအ0ဲကတူၢ်တၢ်လ့ပစီအံၤအဃိ (တၢ်လ့ပစီတမံၤလၢ်လၢ်), မ့ၢ်လၢအ0ဲ လဲၤခီဖျိတၢ်မၤကွၢ်ဖးဒိၣ်လၢဆူၣ်ဒိၣ်မးတခါ, ဒိၣ်န့ၢ်အါန့ၢ်ဒံးပတူၢ်ဘၣ်ခီၣ်ဘၣ် ပ0ဲအဃိ, ပတဘၣ်တၢ်ပၥ်လီၤတဲၥ်ကွံၥ်ၦၤ မ့တမ့ၢ်ဘၣ်တၢ်ညိကွံၥ်ၦၤလၢယွၤဘၣ် န့ၣ်လီၤ. တၢ်မုၢ်လၢ်အိၣ်0ဲဖဲန့ၣ်, လၢၦၤတၢ်ဒဲးဘးဖိတဖၣ်လၢ “အဒိၣ်ကတၢၢ်” အဂီၢ်ဒၣ်လဲၥ်န့ၣ်လီၤ (1တံၤမသ့း 1:15).

`တၢ်လ့ပစီမနုၤတဖၣ်လၢ နဘၣ်သဂၢၢ်နဲအခဲအံၤန့ၣ်လဲၣ်. ဟံးန့ၢ် တၢ်ဆၢကတီၢ်တနီၤလၢတၢ်ထုကဖၣ်အပူၤ, ဃ့ယွၤလၢကသိၣ်လိနၤ ဒ်သိး နကသူတၢ်မၤလိလၢယ့ၣ်ၡူးအဒိအတဲၥ်တဖၣ်အအိၣ် လၢနကစၢ်ဒၣ်နဲအတၢ် အိၣ်မူအပူၤဒ်လဲၣ်န့ၣ်တက့ၢ်. သ့ၣ်နီၣ်ထီၣ်က့ၤလၢနတဘၣ်ကီဘၣ်ခဲနဲလၢ တၢ်လ့ပစီအပူၤနီတဘၣ်အဂ့ၢ်, သ့ၣ်နီၣ်ထီၣ်စ့ၢ်ကီးနဲလၢ နမ့ၢ်ဘၣ်တၢ်မၤနၢၤ မၤဃၣ်နၤအဃိ နအိၣ်ဒီးၦၤလၢအကအုၣ်က့ၤခီၣ်က့ၤနၤတဂၤအိၣ်0ဲအဂ့ၢ်န့ၣ် တက့ၢ်.`