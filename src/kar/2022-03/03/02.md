---
title:  ဆူကီၢ်တၢ်စံးပၥ်ခီဖျိတၢ်သံအကျဲကတၢၢ်တခါ
date:  10/07/2022
---

> <p></p>
> “ဒီးတုၤဖၤရိၤဟဲဘူးဒီး, ၦၤအံၣ်စရ့လးဖိကျ့ထီၣ်အမဲၥ်ဒီး, ကွၢ်ကွၢ်, ၦၤအဲၤကူပတူးဖိဟဲပိၥ်အခံလီၤ. ဒီးပျံၤတၢ်ဒိၣ်မးလီၤ. ဒီးၦၤအံၣ်စရ့လးဖိ ကိးထီၣ်ယွၤလီၤ” (2မိၤၡ့ 14:10).

မ့ၢ်နဘၣ်ကီဘၣ်ခဲနဲတဘျီဘျီလၢနလီၤဘၣ်နဲလၢတၢ်လ့ပစီအပျံၤသကွီၤ တခါအပူၤ, မ့တမ့ၢ်လၢတၢ်သံအတၢ်အိၣ်သးတခါအပူၤတဘျီဘျီဧါ. တဘျီတခီၣ် ကမ့ၢ်တၢ်လၢအဂ့ၤ, လီၤဂၥ်ဒီးတၢ်ဟးလိၥ်ကွဲလၢအတအိၣ်ဒီးတၢ်ဆၢမုၢ်လၢ်ဆူ ဒၢးတဖျၢၣ်အပူၤ လၢနတံၤသကိးတဖၣ်အိၣ်ခိးနၤဒီးၦၤကိးဂၤဒဲးကိးပသူထီၣ်0ဲ “လၢတၢ်လီၤကမၢကမၣ်အပူၤ အိၣ်ဖျဲၣ်အမုၢ်နံၤသးဖှံ (Happy Birthday)” န့ၣ်လီၤ. ဖဲတၢ်ဆၢကတီၢ်အဂၤတဖၣ် ကမ့ၢ်0ဲတၢ်မၤဖုးမၤပျီၢ်နၤသ့, တၢ်ဂ့ၢ်လၢ အတမၤမုၥ်နသးဒိၣ်မးတခါအိၣ်ထီၣ်သ့0ဲဒၣ်န့ၣ်လီၤ. နကဘၣ်တၢ်မၤနၢၤ မၤဃၣ်နၤသ့0ဲဖဲနအိၣ်လၢကၠိအခါ, မ့တမ့ၢ်နတံၤသကိးလၢမၤသကိးတၢ်ဒီးနၤ တဂၤကျဲးစၢးမၤလီၤနသူးနသ့ၣ်သ့0ဲန့ၣ်လီၤ.

စးထီၣ်လၢၦၤအံၣ်စရ့လးဖိဟးထီၣ်လၢကီၢ်အဲၤကူပတူးအပူၤ ဒီးတုၤဃီၤ 0ဲဆူကီၢ်တၢ်စံးပၥ်န့ၣ်, “ဒီးလၢမုၢ်ဆါခီန့ၣ် ယွၤလဲၤလၢအမဲၥ်ညါ လၢတၢ်အၢၣ် အထူၣ် ဒ်သိးအဆှၢအီၤလၢကျဲပူၤ, ဒီးလၢမုၢ်နၤန့ၣ် လၢမ့ၣ်အူအထူၣ် ဒ်သိး အကဒုးကပီၤထီၣ်အီၤန့ၣ်, လၢအကလဲၤတၢ်လၢမုၢ်ဆါဒီးလၢမုၢ်နၤအဂီၢ်လီၤ” (2မိၤၡ့ 13:21). လၢအ0ဲသ့ၣ်အတၢ်လဲၤကိးတီၤဒဲးန့ၣ်, ဘၣ်တၢ်ဆှၢအ0ဲသ့ၣ် လၢယွၤအကစၢ်ဒၣ်0ဲန့ၣ်လီၤ. ဘၣ်ဆၣ်ကွၢ်ဃီၤတၢ်ဖဲအ0ဲသ့ၣ်ဘၣ်တၢ်ဆှၢအီၤ အဆိကတၢၢ်တဘျီအခါအအိၣ်န့ၣ်တက့ၢ်. ဆူတၢ်လီၢ်တတီၤဖဲပီၣ်လဲၣ်အိၣ်လၢ အ0ဲသ့ၣ်အမဲၥ်ညါ, ကစၢၢ်တဖၣ်အိၣ်လၢအကပၤခံခီယၢ်ပၤ, ဒီးစီၤပၤဖၤရိၤ အသုးမုၢ်အိၣ်လၢအလီၢ်ခံလၢအ0ဲသ့ၣ်ထံၣ်ဘၣ်0ဲန့ၣ်တက့ၢ်.

`ဖး 2မိၤၡ့ 14 တက့ၢ်. ဘၣ်မနုၤအဃိလၢ ယွၤဆှၢၦၤအံၣ်စရ့လးဖိ ဆူတၢ်လီၢ်တတီၤဖဲအ0ဲသ့ၣ်ညါ0ဲလၢအ0ဲသ့ၣ်ကပျံၤကဖုးတၢ်ဒိၣ်မးအလီၢ်န့ၣ် လဲၣ်.`

တၢ်ပိၥ်ထွဲ “မ့ၣ်အူထူၣ်” အခံအံၤ တဒုးလီၢ်တံၢ်ၦၤလၢပကအိၣ်ဒီး တၢ်သးဖှံထီဘိဘၣ်. တၢ်မၤလိလၢအကီအခဲတခါအိၣ်0ဲသ့အံၤ မ့ၢ်လၢတၢ်သိၣ်လိ ၦၤလၢတၢ်တီတၢ်လိၤအပူၤ ဆှၢၦၤဆူတၢ်လီၢ်တဖၣ်လၢပမၤကွၢ်ပသးတဖၣ်, လၢအိၣ်ၦဲၤဒီးတၢ်လီတၢ်0့ၤဒိၣ်မးန့ၣ်လီၤ (ယံးရမံယၤ 17:9). ဖဲတၢ်ဆၢကတီၢ် လၢအကီအခဲတဖၣ်အပူၤအံၤအခါ, တၢ်သ့ၣ်ညါယွၤအခိၣ်ကျၢၢ်ဘၣ်ဃး ဖဲပတၢ်လူၤပိၥ်ထွဲယွၤအခံနီၢ်နီၢ်အခါအံၤ တလိၣ်လၢပကပူၤဖျဲးပ0ဲဒီးတၢ်မၤကွၢ် တဖၣ် မ့တမ့ၢ်တၢ်ဆူးတၢ်ဆါဘၣ်, ဘၣ်ဆၣ်မ့မ့ၢ်တခီ, ပကဘၣ်တူၢ်လိၥ်ယွၤ အတၢ်သိၣ်လီၤသီလီၤတၢ် ဒီးတၢ်ဟ့ၣ်လီၤအးလီၤပသးဆူယွၤအစုပူၤထီဘိ ဒီးလၢ အတၢ်ဆှၢတၢ်တွၤၦၤအပူၤန့ၣ်လီၤ.

`တၢ်မၤလိမနုၤလၢၦၤအံၣ်စရ့လးဖိတဖၣ်မၤလိဘၣ်0ဲလၢတၢ်မၤလိအံၤ အအိၣ်န့ၣ်လဲၣ် (2မိၤၡ့ 14:31).`

`ဘၣ်မနုၤအဃိလၢတၢ်နၥ်ယွၤအံၤတဘျီတခီၣ်ကီ0ဲဒိၣ်မး, ဖဲပသ့ၣ်ညါ ပ0ဲလၢအ0ဲအိၣ်ဒီးတၢ်စံးပၥ်လၢအလီၤလးအါမးလၢပဂီၢ်ဒၣ်လဲၥ်န့ၣ်လဲၣ်. ဂံၢ်ထီၣ် ဒွးထီၣ်တၢ်အိၣ်အသးလၢအကီအခဲတနီၤ လၢနနၥ်နဲလၢယွၤဆှၢနၤဒ်သိး ကသိၣ်လိနၤလၢနက “နၥ်” တၢ်လၢအပူၤဒီး “ပျံၤ” အီၤန့ၣ်တက့ၢ်.`