---
title:  ထံလၢအခၣ်
date:  11/07/2022
---

> <p></p>
> “ဒီးကယဲၢ်ၦၤအံၣ်စရ့လးဖိအတၢ်အိၣ်ဖှိၣ်ခဲလၢၥ် ဟးထီၣ်0ဲလၢၦၢ်မုၢ်ကနၢ စံၤအပူၤ, ဒ်အလဲၤတၢ်အသိး, ဖဲယွၤအထးခိၣ်, ဒီးသူၣ်အဒဲလၢရဖံၤဒံၣ်အပူၤလီၤ. ဒီးထံလၢၦၤဂီၢ်မုၢ်ကအီတၢ်အဂီၢ်န့ၣ်တအိၣ်ဘၣ်.” (2မိၤၡ့ 17:1).

ဘၣ်သ့ၣ်သ့ၣ်ပတဒိးန့ၢ်ဘၣ်တၢ်ခဲလၢၥ်လၢ ပအဲၣ်ဒိးတဖၣ်အံၤလၢယွၤ အအိၣ်ဘၣ်, ဘၣ်ဆၣ်ပဆၢမုၢ်လၢ်တၢ်ခဲလၢၥ်လၢပလိၣ်ဘၣ်န့ၣ် မ့ၢ်တသ့ဘၣ်ဧါ. တမ့ၢ်တၢ်လၢပဆိကမိၣ်လၢပလိၣ်ဘၣ်အီၤန့ၣ်ဘၣ်, ကမ့ၢ်တၢ်လၢပလိၣ်ဘၣ် သၦၢ်တၢၢ်တဖၣ်တခီန့ၣ်ဘၣ်ဧါ.

တၢ်တမံၤလၢၦၤအံၣ်စရ့လးဖိလိၣ်ဘၣ်သၦၢ်တၢၢ်န့ၣ် မ့ၢ်ထံန့ၣ်လီၤ. ယွၤဆှၢၦၤအံၣ်စရ့လးဖိလၢတၢ်အၢၣ်ခီဖျိပီၣ်လဲၣ်ဂီၤ0ံၤအလီၢ်ခံ, အ0ဲသ့ၣ် ပိၥ်ယွၤအခံခီဖျိလၢမဲးမုၢ်ခိၣ်လၢအကိၢ်ဒီး ထံတအိၣ်ဘၣ်အလီၢ်သၢသီန့ၣ်လီၤ. လီၤဆီဒၣ်တၢ်လၢမဲးမုၢ်ခိၣ်အပူၤ, ဖဲထံမ့ၢ်တၢ်လၢအလိၣ်0ဲဒိၣ်မးအလီၢ်န့ၣ်, အ0ဲသ့ၣ်အတၢ်လိၣ်ဘၣ်နီၢ်နီၢ်အံၤ ပနၢ်ပၢၢ်အီၤသ့လီၤ. ထံလၢအ0ဲသ့ၣ်လိၣ်ဘၣ် န့ၣ် အ0ဲသ့ၣ်ဒိးန့ၢ်ဘၣ်0ဲအခါဖဲလဲၣ်.

လၢတၢ်န့ၣ်အဃိ, ယွၤဆှၢအ0ဲသ့ၣ်ဆူလဲၣ်. မ့ၣ်အူထူၣ်လဲၤဆူမၤရၤ ဖဲထံအိၣ်အလီၢ်န့ၣ်လီၤ. အ0ဲသ့ၣ်အသူၣ်ကဟူးသးကဂဲၤ0ဲဒိၣ်မးန့ၣ်လီၤ. ဘၣ်ဆၣ်ဖဲအ0ဲသ့ၣ်အီကွၢ်ထံအခါ, အ0ဲသ့ၣ်ထူးၦဲၥ်ကွံၥ်0ဲတထံၣ်ဃီအံၤန့ၣ် မ့ၢ်လၢခၣ်အဃိန့ၣ်လီၤ.

“ဒီးၦၤဂီၢ်မုၢ်ကဒူးကဒ့ၣ်တၢ်လၢစီၤမိၤၡ့အလိၤ, ဒီးစံ:0ဲဒၣ်, ပကအီမနုၤ လဲၣ်” (2မိၤၡ့ 15:24).

ဒီး, စှၤသီပူၤကွံၥ်အလီၢ်ခံ, ယွၤကဒီးတၢ်တဘျီန့ၣ်လီၤ. ဘၣ်ဆၣ်, တဘျီအံၤ, မ့ၣ်အူထူၣ်အိၣ်ပတုၥ်0ဲဖဲထံတအိၣ်နီတစဲးအလီၢ်န့ၣ်လီၤ (2မိၤၡ့ 17:1).

`ဖး 2မိၤၡ့ 15:22-27 ဒီး 17:1-7 တက့ၢ်. ယွၤပၥ်ဖျါထီၣ်တၢ်မနုၤဆူ ၦၤအံၣ်စရ့လးဖိအအိၣ်ဘၣ်ဃးအကစၢ် ဖဲမၤရၤဒီးဖဲရဖံၤဒံၣ်န့ၣ်လဲၣ်. တၢ်မၤလိ မနုၤတဖၣ်လၢအ0ဲသ့ၣ်ကြၢးမၤလိ0ဲန့ၣ်လဲၣ်.`

`လၢရဖံၤဒံၣ်အပူၤ, ၦၤအံၣ်စရ့လးဖိတဖၣ်သံကွၢ်တၢ်သံကွၢ်မနုၤလဲၣ် (2မိၤၡ့ 17:7). မ့ၢ်အ0ဲသ့ၣ်သံကွၢ်တၢ်သံကွၢ်တခါဃီအံၤတဘျီဘျီဧါ. ဘၣ်မနုၤ အဃိလဲၣ်. နတူၢ်ဘၣ်နဲဒ်လဲၣ်, ဒီးတၢ်မၤလိမနုၤတဖၣ်မ့ၢ်နမၤလိဘၣ်နဲ ဖဲနဒိးန့ၢ် ဘၣ်တၢ်စံးဆၢ0ံၤအလီၢ်ခံန့ၣ်လဲၣ်. ပလိၣ်ဒိးန့ၢ်ဘၣ်တၢ်စံးဆၢၦဲၤဘျီတချုးလၢ ပဆိကတီၢ်တၢ်သံကွၢ်အံၤန့ၣ်လဲၣ်.`