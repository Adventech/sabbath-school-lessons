---
title:  တၢ်စံးထီၣ်ပတြၢၤအတၢ်အိၣ်မူ
date:  23/08/2022
---

တၢ်စံးထီၣ်ပတြၢၤယွၤအံၤ တမ့ၢ်တၢ်လၢအမၤညီနုၢ်အသးဒီးၦၤ ဖဲလၢ တၢ်အိၣ်အသးတဖၣ်ဂ့ၤ0ဲလၢပဂီၢ်အခါဒၣ်လဲၥ်န့ၣ်ဘၣ်. လၢတၢ်န့ၣ်အဃိ, ကကီဒိၣ်0ဲဒ်သိးပကမၤအီၤဖဲတၢ်တဂ့ၤတဘၣ်, တမုၥ်တခုၣ်အိၣ်ဒီးၦၤအခါန့ၣ် လီၤ. ဘၣ်ဆၣ်, တၢ်အံၤမ့ၢ်ပဘၣ်တၢ်ကိးဃီၤၦၤလၢ ပကဘၣ်မၤ0ဲန့ၣ်လီၤ. တၢ်စံးထီၣ်ပတြၢၤယွၤအံၤ မ့ၢ်တၢ်တမံၤလၢပကဘၣ်မၤညီနုၢ်န့ၢ်အီၤ တုၤအဆီ တလဲကွံၥ်န့ၢ်ၦၤလၢအကဲထီၣ်တၢ်မၤလၢပကဘၣ်အီၤတခါ ဖဲတၢ်ဆၢကတီၢ် လီၤဆီတခါဆူတၢ်လီၢ်တခါလၢပအိၣ်ပဆိးအလီၢ်န့ၣ်လီၤ. တၢ်စံးထီၣ်ပတြၢၤအံၤ တကြၢးမ့ၢ်တၢ်လီၤတံၢ်လီၤဆဲးဒိၣ်မးတခါဘၣ်ဆၣ် ကဘၣ်မ့ၢ်ပတၢ်အိၣ်မူအကျဲ လၢအလီၤတံၢ်လီၤဆဲးတခါလၢ အကစၢ်ဒၣ်0ဲန့ၣ်လီၤ.

`ဖး စံးထီၣ်ပတြၢၤ 145 တက့ၢ်. တၢ်ဂ့ၢ်တၢ်ကျိၤမနုၤတဖၣ်လၢ စီၤဒၤ0ံး ဟ့ၣ်ထီၣ်0ဲလၢတၢ်စံးထီၣ်ပတြၢၤယွၤအဂီၢ်န့ၣ်လဲၣ်. လၢကျဲမနုၤတဖၣ်အပူၤ စံးထီၣ်ပတြၢၤအတၢ်ကတိၤတဖၣ်အံၤ ကြၢးမ့ၢ်တၢ်ကတိၤလၢနကစၢ်အဂီၢ်န့ၣ် လဲၣ်.`

အဲကလံးအၦၤစံၣ်တဲၤတဲလီၤတၢ်သရၣ်ဖးဒိၣ် C. H. Spurgeon ကွဲးလံၥ်လၢအဘၣ်တၢ်ကိးအီၤ The Practice of Praise တဘ့ၣ်န့ၣ်လီၤ. အတၢ်ကွဲးန့ၣ် အိၣ်သူၣ်လီၤအသးလၢ စံးထီၣ်ပတြၢၤ 145:7 အပူၤန့ၣ်လီၤ. လၢအဆၢဖိဖုၣ်ကိၥ်အပူၤအံၤ, Spurgeon ကိးဃီၤၦၤ ဒ်သိးပကကွၢ်ထံတၢ်ဂ့ၢ် လၢအကါဒိၣ်သၢမံၤလၢကမၤစၢၤၦၤလၢပတၢ်စံးထီၣ်ပတြၢၤယွၤအတၢ်အိၣ်မူ အပူၤ ဒ်သိးကဂ့ၤဒိၣ်ထီၣ်0ဲကသ့အဂီၢ်န့ၣ်လီၤ.

1. တၢ်စံးထီၣ်ပတြၢၤတၢ်အံၤ ပမၤညီနုၢ်အီၤဒ်ပကွၢ်ဃီၤပခိၣ်ပဃၢၤ အသိးန့ၣ်လီၤ. ပမ့ၢ်တကွၢ်တၢ်လၢပကပိၥ်ကပၤ ဒ်သိးပကထံၣ်ဘၣ်ယွၤ အတၢ်ဒိၣ်တၢ်မုၢ်ဘၣ်န့ၣ်, ပတအိၣ်ဒီးအဂ့ၢ်အကျိၤနီတမံၤလၢ ပကစံးထီၣ်ပတြၢၤ အီၤအဂီၢ်န့ၣ်ဘၣ်. မ့ၢ်နထံၣ်ဘၣ်တၢ်မနုၤလၢဟီၣ်ခိၣ်လၢအဘၣ်တၢ်တ့လီၤအီၤ အပူၤအံၤ လၢအကြၢးစံးထီၣ်ပတြၢၤယွၤ, လၢအမ့ၢ်0ဲဒ်ယွၤအတၢ်ဘၣ်တ့လၢ အဃံအလၤအသိးအံၤန့ၣ်လဲၣ်. မ့ၢ်နထံၣ်ဘၣ်တၢ်မနုၤလၢနီၢ်သးအဟီၣ်ခိၣ်ပူၤ လၢအကြၢးစံးထီၣ်ပတြၢၤယွၤ, လၢအမ့ၢ်0ဲဒ်တၢ်နၥ်အတၢ်ဒိၣ်ထီၣ်ထီထီၣ်လၢ ခရံၥ်သးစၢ်တဂၤအပူၤန့ၣ်လဲၣ်.

2. တၢ်စံးထီၣ်ပတြၢၤတၢ်အံၤ ပမၤညီနုၢ်အီၤဒ်ပသ့ၣ်နီၣ်ထီၣ်တၢ်လၢ ပထံၣ်ဘၣ်အီၤအသိးန့ၣ်လီၤ. ပမ့ၢ်အဲၣ်ဒိးအိၣ်မူပ0ဲလၢ တၢ်စံးထီၣ်ပတြၢၤ ခိၣ်ဃၢၤကလံၤသီၣ်ဂီၤအိၣ်တၢ်အက0ီၤတခါအပူၤန့ၣ်ဒီး, ပသ့ၣ်နီၣ်ထီၣ်က့ၤ တၢ်ဂ့ၢ်တၢ်ကျိၤလၢအဂီၢ်ကဘၣ်သ့0ဲန့ၣ်လီၤ. လၢကျဲမနုၤတဖၣ်အပူၤ မ့ၢ်ပသ့ၣ် နီၣ်ထီၣ်တၢ်ဒိၣ်တၢ်မုၢ်တဖၣ်လၢ အဘၣ်ဃးဒီးယွၤ (တၢ်တဖၣ်ဒ်ခီဖျိတၢ်ဒုးအိၣ် ထီၣ်လုၢ်လၢ်ဒီးတၢ်အဒိတဖၣ်လၢအဒုးသ့ၣ်နီၣ်ၦၤဘၣ်ဃးအတၢ်ဂ့ၤတၢ်0ါ), ဒ်သိးဒီးအတၢ်ဂ့ၤတၢ်0ါဒီးတၢ်မ့ၢ်တၢ်တီဘၣ်ဃးဒီးအီၤအသုတလီၤမၢ်ကွံၥ်လၢ ပသးပူၤတဂ့ၤအဂီၢ်န့ၣ်လဲၣ်.

3. တၢ်စံးဘျုးစံးဖှိၣ်တၢ်အံၤ ပမၤညီနုၢ်အီၤဒ်ပတဲတၢ်ဘၣ်ဃးဒီးအဂ့ၢ် အသိးန့ၣ်လီၤ. တၢ်စံးထီၣ်ပတြၢၤတၢ်အံၤ တမ့ၢ်တၢ်တမံၤလၢပမၤအီၤလၢပခိၣ် အပူၤဘၣ်, အခီပညီမ့ၢ်0ဲကဘၣ်ဟဲပၢၢ်ထီၣ်လၢပထးခိၣ်, ဒ်သိးၦၤလၢပခိၣ် ပဃၢၤကဘၣ်နၢ်ဟူဘၣ်0ဲန့ၣ်လီၤ. တၢ်ဂ့ၢ်တၢ်ကျိၤမနုၤတဖၣ်လၢ နဆိကမိၣ် ထီၣ်နဲသ့ဘၣ်ဃးတၢ်စံးထီၣ်ပတြၢၤယွၤလၢ နတၢ်ကလုၢ်ကတိၤအပူၤန့ၣ်လဲၣ်. တၢ်အဘျုးမနုၤကအိၣ်0ဲဒီးတၢ်စံးထီၣ်ပတြၢၤအံၤ, ဒီးကလီၤဘၣ်0ဲလၢမတၤ အလိၤန့ၣ်လဲၣ်.

`ဟံးန့ၢ်ထိၣ်ဒံးဘိတဘိဒီးစးခိအကဘျံးတနီၤ ဒီးတၢ်ဆၢကတီၢ်တနီၤဒီး ကွဲးလီၤတၢ်ဂ့ၢ်မိၢ်ၦၢ်သၢထံၣ်အံၤတက့ၢ်. နကမၤနဲတၢ်မနုၤဒ်သိးကဒုးအိၣ်ထီၣ် တၢ်စံးထီၣ်ပတြၢၤအလုၢ်အလၢ်လၢနတၢ်အိၣ်မူအပူၤန့ၣ်လဲၣ်.`