---
title:  စုက0ဲၤတခါလၢအမၤနၢၤတၢ်
date:  25/08/2022
---

ဖး 2ကွဲးနီၣ်တၢ် 20:1-30 တက့ၢ်. ဒ်စီၤယဟိၡၤဖးထံၣ်န့ၢ်0ဲအသိး, တၢ်စံးထီၣ်ပတြၢၤအံၤ မ့ၢ်စုက0ဲၤလၢအိၣ်ၦဲၤဒီးအစိကမီၤတခါန့ၣ်လီၤ. ဒိးန့ၢ် ဘၣ်တၢ်ကစီၣ်လၢ “သုးမုၢ်ဖးဒိၣ်” တဖု ဟဲဃီၤဆူအအိၣ်လၢအကထီဒါအီၤ0ံၤ အလီၢ်ခံ, စီၤယဟိၡၤဖးတပၢၢ်ဆၢ0ဲဒီးသုးအဂံၢ်အဘါတထံၣ်ဃီဘၣ်. ဘၣ်ဆၣ် “အ0ဲဃၣ်ဃီၤအသးဒ်သိးအကဃုယွၤလီၤ” (2ကွဲးနီၣ်တၢ် 20:3). ဒ်ၦၤယူဒၤဖိ တဖၣ်ဟဲဃီၤဆူယရူၤၡလ့ၣ်လၢတၢ်ဒုၣ်တၢ်အီၣ်အသိး, စီၤယဟိၡၤဖးအၢၣ်လီၤ တၢ်အိၣ်အသးနီၢ်နီၢ်ဒီးစံ:0ဲ, “ပကစၢ်ဧၢ, နတစံၣ်ညီၣ်အီၤဘၣ်ဧါ, အဂ့ၢ်ဒ်အံၤ, ပဂံၢ်ပဘါတအိၣ်ဘၣ်လၢၦၤဂီၢ်မုၢ်ဖးဒိၣ်အမဲၥ်ညါ လၢအကဟဲထီဒါၦၤအံၤဘၣ်, ဒီးပကမၤဒ်လဲၣ်ဒ်လဲၣ်န့ၣ်, ပတသ့ၣ်ညါဘၣ်” (2ကွဲးနီၣ်တၢ် 20:12).

`ဖဲနထံၣ်ဘၣ် “သုးမုၢ်ဖးဒိၣ်” တဖုဟဲဃီၤဆူနအိၣ်အခါ, နတၢ်သ့ၣ်ညါ ပၢၢ်ဆၢအီၤန့ၣ် မ့ၢ်တၢ်မနုၤလဲၣ်. လၢစီၤယဟိၡၤဖးအတၢ်စံးဆၢလၢ 2ကွဲးနီၣ်တၢ် 20:3-12 အပူၤ, နမၤလိဘၣ်နဲတၢ်မနုၤဘၣ်ဃးတၢ်သုးကျဲၤမၤဃုၥ်တၢ်ဒီး တၢ်အဒိၣ်အမုၢ်လၢအထီဒါနၤသ့0ဲန့ၣ်လဲၣ်.`

ဒ်ယွၤအသးစီဆှံဟဲလီၤလၢစီၤယၤဃစအ့လးအလိၤအသိး, အ0ဲ ဘိးဘၣ်သ့ၣ်ညါၦၤဂီၢ်မုၢ်လၢတၢ်သးဒူအပူၤ, “သုတဒုးသုးဘၣ်လၢတၢ်အံၤအပူၤ ဘၣ်, ပၥ်ဆၢထၢၣ်သုသး, ဒီးဆၢထၢၣ်, ဒီးထံၣ်ဘၣ်ယွၤအတၢ်အုၣ်က့ၤခီၣ်က့ၤ အိၣ်ဒီးသုတက့ၢ်. ယူဒၤ, ဒီးယရူၤၡလ့ၣ်သ့ၣ်ဧၢ, ပျံၤတၢ်တဂ့ၤ. ဘၣ်ယိၣ်တၢ် တဂ့ၤ, ခဲဂီၤကိၥ်န့ၣ်လဲၤထီၣ်ဆူအအိၣ်တက့ၢ်. အဂ့ၢ်ဒ်အံၤ, ယွၤအိၣ်0ဲဒီးသုလီၤ” (2ကွဲးနီၣ်တၢ် 20:17). တၢ်အံၤ0ံၤအလီၢ်ခံ, အ0ဲသ့ၣ်ဘူၣ်ထီၣ်ဘါထီၣ်ယွၤဒီး သ:0ံၣ်စံးထီၣ်ပတြၢၤယွၤ “လၢအသီၣ်ဖးဒိၣ်လၢတၢ်ထီၣ်ထီန့ၣ်လီၤ” (2ကွဲးနီၣ်တၢ် 20:19). ယွၤကလဲၤဒုးတၢ်လၢအ0ဲသ့ၣ်အဂီၢ်ဒၣ်လဲၥ်, အ0ဲသ့ၣ် လိၣ်ဒံ:0ဲလၢကဘၣ်လဲၤထီၣ်သဂၢၢ်ဒုၣ်ဒါန့ၣ်လီၤ.

ဘၣ်ဆၣ်တၢ်အံၤတမ့ၢ်တၢ်လဲၤထီၣ်ဆူတၢ်ဒုးအပူၤ ဒ်ညီနုၢ်အသိး, ယိယိဖိ တခါဘၣ်. စီၤယဟိၡၤဖးဒုးအိၣ်ထီၣ်ၦၤသ:0ံၣ်တၢ်ဖိတဖု ဒ်သိးကသ:0ံၣ် စံးထီၣ်ပတြၢၤယွၤ ဒ်အ0ဲသ့ၣ်လဲၤထီၣ်ဒုးတၢ်အသိးန့ၣ်လီၤ. “ဒီးအဆၢအကတီၢ် လၢၦၤအုၣ်သီတၢ်, ဒီးစံးထီၣ်ပတြၢၤတၢ်န့ၣ် ယွၤပၥ်တၢ်အိၣ်ခူသူၣ်ထီဒါ ၦၤဧၣ်မိၣ်ဖိ, ဒီးၦၤမိၤအးဖိ, ဒီးၦၤကစၢၢ်စ့ဧၢ်ဖိလၢအဟဲထီဒါယူဒၤ, ဒီးအ0ဲသ့ၣ် ဘၣ်တၢ်တီၢ်အီၤလီၤ” (2ကွဲးနီၣ်တၢ် 20:22). ဒ်ၦၤကွဲးလံၥ်စံ:0ဲအသိး, ယွၤနုၢ် လီၤမၤတၢ်ဖဲအကတီၢ်လၢအ0ဲသ့ၣ်ဒုးအိၣ်ထီၣ်အတၢ်နၥ်လၢယွၤအတၢ်စံးပၥ် အပူၤ, ဒ်အ0ဲသ့ၣ်စးထီၣ်ဒ်သိးက “စံးထီၣ်ပတြၢၤအီၤလၢတၢ်စီဆှံအဃံအလၤ အဂီၢ်န့ၣ်လီၤ” (2ကွဲးနီၣ်တၢ် 20:21).

`ဖး 2ကွဲးနီၣ်တၢ် 20:1-30 တဘျီကဒီးတက့ၢ်. နီၢ်သးအတၢ်သိၣ်တၢ်သီ မနုၤတဖၣ်နထံၣ်ဘၣ်နဲသ့0ဲလၢနသူအီၤလၢနတၢ်လဲၤသကိးတၢ်ဒီးယွၤ, လီၤဆီဒၣ်တၢ်လၢတၢ်မၤကွၢ်ဒီးတၢ်ကိၢ်တၢ်ဂီၤအဆၢကတီၢ်တဖၣ်အပူၤန့ၣ်လဲၣ်.`