---
title:  တၢ်အကျိၤအကျဲလၢတၢ်စံးထီၣ်ပတြၢၤတၢ်အဂီၢ်
date:  21/08/2022
---

ၦၤရၤၡၤ (Russian) ကွဲးလံၥ် Fyodor Dostoyevski တဂၤအံၤ ဘၣ်တၢ်စံၣ်ညီၣ်အီၤလၢ ကဘၣ်တၢ်မၤသံအီၤထဲဒၣ်တၢ်စံၣ်ညီၣ်စၢ်လီၤ0ဲ ဖဲလီၢ်ခံကတၢၢ်တစိၢ်ဖိအခါန့ၣ်လီၤ. အ0ဲအိၣ်ဘၣ်လၢဃိၣ်ပူၤဖးယံၥ်ညါန့ၣ်လီၤ. အ0ဲတဲတၢ်ဘၣ်ဃးအတၢ်အိၣ်ဘၣ်0ဲလၢဃိၣ်ပူၤအဂ့ၢ်အကျိၤဒီးကွဲ:0ဲ, “နၥ်တၢ်တုၤတၢ်အကတၢၢ်တစုတက့ၢ်, ၦၤခဲလၢၥ်မ့ၢ်လဲၤကမၣ်တၢ်ဒီး နမ့ၢ် အိၣ်တ့ၢ်ဘၣ်နဲလၢတၢ်သးတီအပူၤထဲတဂၤဧိၤဒၣ်လဲၥ်, ဟဲစိၥ်နတၢ်မၤဘူၣ်အခါ ဖဲန့ၣ်ဒၣ်လဲၥ်ဒီး စံးထီၣ်ပတြၢၤယွၤလၢနအိၣ်ဘၣ်နဲသယုၢ်သညိထဲတဂၤဧိၤန့ၣ် တက့ၢ်.”

လၢတၢ်မၤလိတဖၣ်အံၤအပူၤ ပထံၣ်ဘၣ်တ့ၢ်0ဲစီၤပီလူးတူၢ်ဘၣ်တၢ်လၢ အထီဒါအီၤဒီးတၢ်လၢအမၤအၢမၤနးအီၤလၢအဒိၣ်အမုၢ်အဂ့ၢ်န့ၣ်လီၤ. ဘၣ်ဆၣ် အခဲအံၤအ0ဲဆ့ၣ်နီၤအိၣ်0ဲလၢရိမ့ၤအဃိၣ်ပူၤန့ၣ်လီၤ. ဘၣ်ဆၣ်ဒီး အ0ဲအသး တဟးဂီၤဘၣ်, မ့မ့ၢ်တခီ, အ0ဲကွဲးလံၥ်လၢတၢ်သးဆူၣ်ဒိၣ်မးအပူၤ ဒ်သိး ကဟ့ၣ်ဂံၢ်ဟ့ၣ်ဘါၦၤစူၢ်က့ၤနၥ်က့ၤတၢ်ဖိလၢ အိၣ်လၢဖံလံးပံၤအပူၤန့ၣ်လီၤ.

`ဖး ဖံလံးပံၤ 4:4-7 တက့ၢ်. ဖဲစီၤပီလူးအိၣ်လၢဃိၣ်ပူၤအခါ မ့ၢ်နဆိကမိၣ် နဲလၢအ0ဲကွဲးလံၥ်ဒ်အံၤအသိးသ့0ဲဒ်လဲၣ်. လၢလံၥ်စီဆှံအဆၢအံၤအပူၤ, နီၣ်0ံၥ် မနုၤတဖၣ်လၢပကဒိးန့ၢ်ဘၣ် “ယွၤအတၢ်မၤမုၥ်ပသး” န့ၣ်လဲၣ်.`

တၢ်အံၤမ့ၢ်တၢ်တမံၤ ဒ်သိးပကသးခုပ0ဲ ဖဲတၢ်ခဲလၢၥ်လဲၤအသးဘျ့ဘျ့ၡီၡီ အခါန့ၣ်လီၤ. ဘၣ်ဆၣ်စီၤပီလူးဟ့ၣ်သဆၣ်ထီၣ်ၦၤ ဒ်သိးပကဘၣ်သးခုပ0ဲ ထီဘိန့ၣ်လီၤ. တၢ်အံၤကလီၤကမၢကမၣ်ဘၣ်ၦၤန့ၣ်လီၤ. ပမ့ၢ်တူၢ်လိၥ်စီၤပီလူး အတၢ်ကွဲးဒ်လံၥ်အိၣ်အသးန့ၣ်ဒီး, တၢ်ဂ့ၢ်အကီအခဲကအိၣ်0ဲခံခါလၢပဂီၢ်ဖဲအံၤ န့ၣ်လီၤ.

အဆိကတၢၢ်တထံၣ်န့ၣ်, ပမ့ၢ်ဘၣ်သးခုပ0ဲထီဘိအဃိ, အခီပညီကဘၣ် မ့ၢ်0ဲ, ပကြၢးသးခုဖဲတၢ်မၤအသးတဖၣ် ဖျါလၢအဂ့ၢ်အကျိၤတအိၣ်နီတမံၤ ဖဲပကဘၣ်သးခုပ0ဲအခါဒၣ်လဲၥ်န့ၣ်လီၤ. ခံထံၣ်တထံၣ်န့ၣ်, ပမ့ၢ်ဘၣ်သးခုပ0ဲ ထီဘိအဃိ, အခီပညီကဘၣ်မ့ၢ်0ဲစ့ၢ်ကီးလၢ ပကဘၣ်ဃုဒိးန့ၢ်ဘၣ်တၢ်မၤလိ ဒ်သိးပကသးခုပ0ဲဖဲပတအဲၣ်ဒိးသးခုပ0ဲအခါန့ၣ်လီၤ.

စီၤပီလူးကိးဃီၤၦၤ ဒ်သိးပကဘၣ်စံးထီၣ်ပတြၢၤယွၤလၢတၢ်မၤအသး တဘၣ်လိၥ်ဖိးဒ့လိၥ်သးဒီးၦၤအဆၢကတီၢ်ဒၣ်လဲၥ်န့ၣ်လီၤ. တၢ်အံၤမ့ၢ်0ဲ ဖဲအဂ့ၢ်အကျိၤတအိၣ်0ဲနီတမံၤအခါဒၣ်လဲၥ်န့ၣ်လီၤ. ဘၣ်ဆၣ်ဒ်ပထံၣ်ဘၣ်0ဲ အသိး, တၢ်အံၤမ့ၢ်တၢ်လၢအလီၤတံၢ်လီၤဆဲးအံၤန့ၣ် မ့ၢ်လၢဆၢကတီၢ်တဖၣ်အိၣ်0ဲ ဖဲဖျါလၢအဂ့ၢ်အကျိၤတအိၣ်ဘၣ်လၢပဘၣ်တၢ်ကိးဃီၤၦၤ ဒ်သိးပကဘၣ်သးခု ပ0ဲန့ၣ်လီၤ. လၢတၢ်ကတိၤအဂၤတခီ, တၢ်စံးထီၣ်ပတြၢၤအံၤ မ့ၢ်တၢ်နၥ်အတၢ်မၤ တခါန့ၣ်လီၤ. ဒ်တၢ်နၥ်အံၤတအိၣ်သူၣ်လီၤအသးဒၣ်ထဲလၢပတၢ်မၤအသးတဖၣ် အဖီခိၣ်ဒီး အိၣ်သူၣ်လီၤအသးလၢတၢ်မ့ၢ်တၢ်တီအဖီခိၣ်ဘၣ်ဃးဒီးယွၤအသိး, တၢ်စံးထီၣ်ပတြၢၤအံၤ မ့ၢ်တၢ်တမံၤလၢတမ့ၢ်0ဲဒၣ်တၢ်လၢ မ့ၢ်တၢ်လၢဘၣ်ပသးမုၥ် အဃိဘၣ်, မ့ၢ်လၢတၢ်မ့ၢ်တၢ်တီဘၣ်ဃးယွၤမ့ၢ်မတၤတဂၤဒီး အ0ဲစံးပၥ်န့ၢ် တၢ်မနုၤလၢပဂီၢ်အဃိန့ၣ်လီၤ. ဒီးလၢတၢ်လီၤကမၢကမၣ်အပူၤ, တၢ်အံၤ မ့ၢ်တၢ်နၥ်ဒ်အံၤတကလုၥ်လၢစးထီၣ်ဘှီက့ၤပတၢ်ဆိကမိၣ်တဖၣ်, ပသးအတၢ် တူၢ်ဘၣ်ခီၣ်ဘၣ်တၢ်တဖၣ်, ဒီးပတၢ်အိၣ်အသးတဖၣ်န့ၣ်လီၤ.

`တၢ်မ့ၢ်တၢ်တီမနုၤလၢအဘၣ်ဃးဒီးယွၤလၢစီၤပီလူးပၥ်ဖျါ0ဲလၢ တနံၤအံၤ လံၥ်စီဆှံအဆၢပူၤန့ၣ်လဲၣ်. တၢ်မ့ၢ်တၢ်တီလၢမၤစၢၤအီၤဒ်သိးကသးခုဖဲလၢ အိၣ်ဘၣ်0ဲလၢဃိၣ်ပူၤအခါဒၣ်လဲၥ်န့ၣ်လဲၣ်. ကွဲးလီၤစရီဖုၣ်ကိၥ်ဖိတခါ, တၢ်လၢနသ့ၣ်ညါကမ့ၢ်0ဲတၢ်မ့ၢ်တၢ်တီလၢအဘၣ်ဃးဒီးယွၤန့ၣ်တက့ၢ်. လဲၤခီဖျိ စရီအံၤဒီး စံးထီၣ်ပတြၢၤယွၤလၢတၢ်ဂ့ၢ်တခါစုၥ်စုၥ်အဂီၢ်န့ၣ်တက့ၢ်. မ့ၢ်တၢ်အံၤ ဆီတလဲတၢ်လၢနသးတူၢ်ဘၣ်နဲဒ်လဲၣ်, ဒီးထံၣ်ဘၣ်နဲနတၢ်အိၣ်အသးတဖၣ် ဒ်လဲၣ်.`