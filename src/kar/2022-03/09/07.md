---
title:  တၢ်ဆိကမိၣ်ဆူညါအဂီၢ်
date:  26/08/2022
---

ဖး E. G. White, “ယဟိၡၤဖး” ကဘျံးပၤ 190-203, လၢ Prophets and Kings အပူၤ, “The Fall of Jericho,” ကဘျံးပၤ 487-498, လၢ Patriarchs and Prophets အပူၤတက့ၢ်.

“ဒီးမ်ပကသိၣ်လိလီၤပသးဒီးပနိးဖံးဒ်သိးကကတိၤတၢ်စံးထီၣ်ပတြၢၤ ယွၤလၢအတၢ်အဲၣ်လၢပထိၣ်ပဒွးအီၤတသ့ဘၣ်အံၤအဂီၢ်န့ၣ်တက့ၢ်. မ်ပကသိၣ်လိလီၤပသး ဒ်သိးကအိၣ်ၦဲၤ0ဲဒီးတၢ်မုၢ်လၢ် ဒီးကအိၣ်ကဆိးလၢ တၢ်ကပီၤလၢကရၤနံၤအထူၣ်စုညါအလိၤန့ၣ်တက့ၢ်. ပတကြၢးသးပ့ၤနီၣ်ပ0ဲ နီတဘျီလၢ ပမ့ၢ်မူခိၣ်အစီၤပၤအဖိတဖၣ်, တၢ်သုးမုၢ်ဂီၢ်မုၢ်အဖိမုၢ်ဖိခွါတဖၣ်န့ၣ် ဘၣ်. တၢ်အံၤမ့ၢ်ပခွဲးပယၥ်ဒ်သိးပကပၢၤဃၥ်တၢ်အိၣ်ဘှံးဘှ့ၣ်ဘှ့ၣ်ဘှီၣ်ဘှီၣ်လၢ ယွၤအပူၤန့ၣ်လီၤ.” E. G. White, The Ministry of Healing, p. 253.

“ဒီးဖဲယယူးယီၣ်ပၥ်ကဲဒီးမၤလၤကပီၤအီၤအခါ, ယအဲၣ်ဒိးလၢနကမၤလၤ ကပီၤအီၤသကိးဃုၥ်ဒီးယၤန့ၣ်လီၤ. စံးထီၣ်ပတြၢၤယွၤဖဲလၢနလီၤဘၣ်လၢ တၢ်ခံးတၢ်နၤအပူၤဒၣ်လဲၥ်တက့ၢ်. စံးထီၣ်ပတြၢၤအီၤလၢတၢ်လ့ပစီအပူၤဒၣ်လဲၥ် တက့ၢ်. “သးခုလၢကစၢ်အပူၤတဘိယူၢ်ဃီတက့ၢ်.” ၦၤတၢ်မၢဖိစံးကဒီ:0ဲ, “ဒီးသးခုတက့ၢ်” န့ၣ်လီၤ. မ့ၢ်တၢ်အံၤကဟဲစိၥ်န့ၢ်နၤတၢ်သူၣ်အုးသးအုး ဒီးတၢ်ခံးတၢ်နၤလၢနဟံၣ်ဖိဃီဖိတဖၣ်အဂီၢ်န့ၣ်ဧါ. တဟဲစိၥ်0ဲဘၣ်န့ၣ်သၦၢ်တၢၢ် လီၤ. ကဟဲစိၥ်န့ၢ်နၤမုၢ်အတၢ်ကပီၤန့ၣ်လီၤ, ဒီးနကပၥ်ဖှိၣ်တၢ်ကပီၤလၢ အိၣ်လီၤထူလီၤယိၥ်အလွဲၢ်တဖၣ်လၢ တၢ်လၤကပီၤအလီၢ်ပစိၥ်ဒီးနီၤလီၤအီၤလၢ နခိၣ်နဃၢၤန့ၣ်လီၤ. မ်ယကဟ့ၣ်ဂံၢ်ဟ့ၣ်ဘါနၤ ဒ်သိးနကပၥ်ဃုၥ်လၢတၢ်မၤအံၤ အပူၤ, ရၤလီၤတၢ်ကပီၤဒီးတၢ်မူအံၤဒီးၦၤလၢနဃၢၤ, တမ့ၢ်ထဲဒၣ်ၦၤလၢအိၣ်လၢ နကျဲပူၤတဖၣ်ဧိၤဘၣ်, ၦၤအိၣ်လၢကျဲအဂၤလၢအသ့ၣ်ညါလိၥ်သးဒီးနၤတဖၣ် အအိၣ်အဂီၢ်န့ၣ်လီၤ. မ်နကဒုးကဲထီၣ်အီၤလၢနတၢ်တိၥ်ပၥ် ဒ်သိးကမၤဂ့ၤဒိၣ်ထီၣ် ၦၤလၢနခိၣ်နဃၢၤ, မၤဒိၣ်ထီၣ်ထီထီၣ်အ0ဲသ့ၣ်, နဲၣ်ဃီၤအ0ဲသ့ၣ်ဆူမူခိၣ်ဒီး တၢ်လၤကပီၤ, ဒီးဆှၢအ0ဲသ့ၣ်ဒ်သိး, လၢတၢ်ခဲလၢၥ်လၢအဘၣ်ဃးဒီးဟီၣ်ခိၣ် ဖီခိၣ်န့ၣ်, ကဃုတၢ်လီၤထူလီၤယိၥ်, တၢ်န့ၢ်သါလၢအအိၣ်ဂၢၢ်ဆိးကျၢၤ, တၢ်ထူး တၢ်တီၤလၢဟးဂီၤ0ဲတသ့ဘၣ်တဖၣ်န့ၣ်တက့ၢ်.