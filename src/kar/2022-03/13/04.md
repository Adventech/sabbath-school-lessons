---
title:  ယ့ၣ်ၡူးလၢက့ၤသစ့ၤမနၤအပူၤ
date:  20/09/2022
---

> <p></p>
> “ဒီးစံးဘၣ်အီၤ, တၢ်သးအုးအိၣ်0:တရံးယၤတုၤယကသံတ့ၢ်လီၤ. အိၣ်ဖဲအံၤဒီးဆိးသီတက့ၢ်” (မၢ်ကူး 14:34).

ကယဲၢ်တၢ်လၢယ့ၣ်ၡူးတူၢ်ဘၣ်0ဲလၢအတၢ်အိၣ်မူ (33) နံၣ်ဒီကတီၢ်ညါ အပူၤလၢဟီၣ်ခိၣ်အံၤတဖၣ်န့ၣ်, တၢ်တမံၤမးပထိၣ်သတြီၤအီၤဒီးတၢ်လၢ ကဘၣ်စးထီၣ်ဘၣ်သဂၢၢ်0ဲဒီးတၢ်လၢကတူၢ်ဘၣ်0ဲလၢထူၣ်စုညါအလိၤ လၢနၣ်ရံၣ်လီၢ်ခံကတၢၢ်အပူၤအံၤတသ့ဘၣ်. စးထီၣ်စိၤလၢအအိၣ်တ့ၢ်0ဲလီၤထူ လီၤယိၥ် (အ့းဖ့းစူး 1:1-4; 2တံၤမသ့း 1:8, 9; တံတူး 1:1, 2) ယ့ၣ်ၡူး အတၢ်လုၢ်ထီၣ်သးဒ်ဟီၣ်ခိၣ်အတၢ်ဒဲးဘးအဂီၢ် ဘၣ်တၢ်ကူၣ်ပၥ်0ဲလံ, ဒီးအခဲအံၤ ကဟဲတုၤအိၣ်0ဲခဲလၢၥ်န့ၣ်လီၤ.

`လံၥ်စီဆှံအဆၢဖိလၢအဖီလၥ်တဖၣ် တဲဘၣ်ၦၤတၢ်မနုၤဘၣ်ဃးခရံၥ် အတၢ်နးတၢ်ဖှီၣ်လၢက့ၤသစ့ၤမနၤအပူၤအဂ့ၢ်န့ၣ်လဲၣ်.`

“အ0ဲလဲၤယံၤထီၣ်ဒီးအ0ဲသ့ၣ်- တယံၤအါဒိၣ်0ဲဘၣ်ဆၣ် အ0ဲသ့ၣ် ခံခီလၢၥ်ထံၣ်ဘၣ်0ဲဒီးနၢ်ဟူဘၣ်အီၤ- ဒီးတီၤလီၤ0ဲဆူဟီၣ်ခိၣ်လိၤန့ၣ်လီၤ. အ0ဲတူၢ်ဘၣ်0ဲလၢ ခီဖျိတၢ်ဒဲးဘးအဃိ, အ0ဲဘၣ်အိၣ်လီၤဖ:0ဲဒၣ်ဒီးအပၢ်န့ၣ်လီၤ. တၢ်တဲၤဖးအံၤလဲၢ်ဒိၣ်မး, ခံးသူဒိၣ်မး, ယိၥ်ဒိၣ်မး, လၢအ0ဲအသးကနိးကစုၥ်လၢ အမဲၥ်ညါန့ၣ်လီၤ. နီၢ်ခိအတၢ်ဆူးတၢ်ဆါဒိၣ်မးအံၤ အ0ဲတဘၣ်ကျဲးစၢးသူ အယွၤအစိကမီၤဒ်သိးကပူၤဖျဲ:0ဲအဂီၢ်န့ၣ်ဘၣ်. ဒ်ၦၤကညီတဂၤအသိး အ0ဲ ကဘၣ်တူၢ်ၦၤကညီအတၢ်ဒဲးဘးအဘူးအလဲန့ၣ်လီၤ. ဒ်ၦၤကညီတဂၤအသိး, အ0ဲကဘၣ်တူၢ်ယွၤအတၢ်သးထီၣ်ထီဒါတၢ်လုၢ်သ့ၣ်ခါပတၥ်တၢ်န့ၣ်လီၤ.

“အခဲအံၤကစၢ်ခရံၥ်ဂဲၤဆၢထၢၣ်အိၣ်လၢတၢ်ပၥ်သးလီၤဆီတခါအပူၤ ဒ်အ0ဲဆၢထၢၣ်တ့ၢ်0ဲလၢအပူၤကွံၥ်လၢညါအသိးန့ၣ်လီၤ. အ0ဲအတၢ်နးတၢ်ဖှီၣ်အံၤ ပပၥ်ဖျါထီၣ်အီၤအဂ့ၤကတၢၢ်သ့0ဲလၢ0ံအတၢ်ကတိၤတဖၣ်အပူၤ, ‘နးဧၢ, ဖုသံနီၣ်ထီၣ်ထီဒါယၦၤကွၢ်သိ, ဒီးထီဒါၦၤဒီတံၤဒီသကိးဒီးယၤတက့ၢ်, တၢ်သုးမုၢ်ဂီၢ်မုၢ်အယွၤစံ:0ဲဒၣ်.” စကၤရယၤ 13:7. ဒ်ၦၤခၢၣ်စးဒီးၦၤအုၣ်ကီသး လၢၦၤတၢ်ဒဲးဘးဖိအဂီၢ်အသိး, ခရံၥ်တူၢ်ဘၣ်တၢ်နးတၢ်ဖှီၣ်လၢယွၤအတၢ်မ့ၢ် တၢ်တီအဖီလၥ်န့ၣ်လီၤ. အ0ဲထံၣ်တၢ်မ့ၢ်တၢ်တီအံၤ မ့ၢ်တၢ်မနုၤလဲၣ်န့ၣ်လီၤ. တုၤအခဲအံၤဒၣ်လဲၥ်, အ0ဲမ့ၢ်ဒံးဒၣ်ၦၤဒ်အဃ့ကညးန့ၢ်တၢ်လၢၦၤဂၤအဂီၢ်တဂၤ အသိးန့ၣ်လီၤ. အခဲအံၤအ0ဲဆၢမုၢ်လၢ်ဒိးန့ၢ်ဘၣ်ၦၤဃ့ကညးန့ၢ်တၢ်တဂၤလၢ အကစၢ်အဂီၢ်န့ၣ်လီၤ.” E. G. White, The Desire of Ages, p. 686.

`အိၣ်ဆိးနဲလၢတၢ်မၤအသးဒီးယ့ၣ်ၡူးလၢ က့ၤသစ့ၤမနၤအပူၤအဖီခိၣ်န့ၣ် တက့ၢ်. ဟီၣ်ခိၣ်အတၢ်ဒဲးဘးတဖၣ် စးထီၣ်လီၤဘၣ်တ့ၢ်0ဲလံလၢအလိၤန့ၣ်လီၤ. ကျဲးစၢးဆိကမိၣ်ကွၢ်တၢ်အံၤ မ့ၢ်ကလီၤဂၥ်ဒီးတၢ်မနုၤလဲၣ်န့ၣ်တက့ၢ်. ၦၤကညီဖိလၢ အဘၣ်တၢ်ကိးအီၤဒ်သိးကဘၣ်လဲၤခီဖျိတၢ်ဒ်အံၤအသိး တအိၣ်0ဲလၢအပူၤကွံၥ်မ့ၢ်ဂ့ၤ လၢအခီၣ်ထံးမ့ၢ်ဂ့ၤနီတဂၤဘၣ်. တၢ်အံၤတဲဘၣ်ၦၤ တၢ်မနုၤဘၣ်ဃးယွၤအတၢ်အဲၣ်လၢပဂီၢ်အဂ့ၢ်န့ၣ်လဲၣ်. တၢ်မုၢ်လၢ်မနုၤလၢ နထုးန့ၢ်အီၤလၢတၢ်ဂ့ၢ်အံၤအပူၤ လၢနကစၢ်အဂီၢ်သ့0ဲန့ၣ်လဲၣ်.`