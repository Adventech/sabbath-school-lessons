---
title:  တၢ်ဆိကမိၣ်ဆူညါအဂီၢ်
date:  23/09/2022
---

ဖး E. G. White အလံၥ်, “Gethsamane,” ကဘျံးပၤ 685-697, ဒီး “Calvary,” ကဘျံးပၤ 741-757, လၢ The Desire of Ages အပူၤ တက့ၢ်.

“အ0ဲယၢၤထီၣ်တၢ်ထုကဖၣ်အံၤသၢဘျီလီၤ- ၦၤကညီပျံၤတၢ်ဒီးသုး အသးလၢလီၢ်ခံ လၢအလီၢ်ခံကတၢၢ်သၢဘျီ, ဘၣ်တၢ်လုၢ်ထီၣ်သးန့ၣ်လီၤ. ဘၣ်ဆၣ်အခဲအံၤ, ၦၤကညီအစၢၤအတၢ်စံၣ်စိၤတဲစိၤဟဲအိၣ်ဖျါထီၣ်0ဲလၢ ဟီၣ်ခိၣ်အၦၤအုၣ်က့ၤခီၣ်က့ၤတၢ်အမဲၥ်ညါန့ၣ်လီၤ. အ0ဲထံၣ်ဘၣ်0ဲလၢ ၦၤလုၢ်သ့ၣ်ခါပတၥ်တၢ်သိၣ်တၢ်သီတဖၣ်, မ့ၢ်ဘၣ်တၢ်ပၥ်တ့ၢ်ကွံၥ်အ0ဲသ့ၣ်ဒၣ် အတၢ်အဃိ, ကဘၣ်ဟးဂီၤ0ဲန့ၣ်လီၤ. အ0ဲထံၣ်ဘၣ်ၦၤကညီဖိလၢတအိၣ်ဒီး တၢ်မၤစၢၤဘၣ်န့ၣ်လီၤ. အ0ဲထံၣ်တၢ်ဒဲးဘးအစိကမီၤန့ၣ်လီၤ. ဟီၣ်ခိၣ်လၢ အကဟးဂီၤတဖျၢၣ်အံၤ အတၢ်နးတၢ်ဖှီၣ်ဒီးအတၢ်ကအုကစွါန့ၣ် အိၣ်ဖျါထီၣ်0ဲ လၢအမဲၥ်ညါန့ၣ်လီၤ. အ0ဲကွၢ်ဟီၣ်ခိၣ်အံၤအတၢ်ဘူၣ်တၢ်တီၢ်အိၣ်ဂၢၢ်ဃၥ်အသး ဒီးအ0ဲမၤအတၢ်ဆၢတဲၥ်န့ၣ်လီၤ. အ0ဲကအုၣ်က့ၤခီၣ်က့ၤၦၤကညီဖဲဒၣ်အ0ဲ ကတူၢ်ဘၣ်အဘူးအလဲတမံၤလၢ်လၢ်န့ၣ်လီၤ. အ0ဲတူၢ်လိၥ်အတၢ်ဒိးဘျးသး အသွံၣ်, ဒီးခီဖျိလၢအီၤအဃိ ၦၤလၢအကဘၣ်ဟးဂီၤလၢအကကွဲၢ်တဖၣ် ကဒိးန့ၢ်ဘၣ်တၢ်မူအထူအယိၥ်အဂီၢ်န့ၣ်လီၤ. အ0ဲပၥ်တ့ၢ်ကွံၥ်မူခိၣ်အလီၢ်ပစိၥ်, ဖဲတၢ်ခဲလၢၥ်ဂ့ၤ0ဲ0ါ0ဲ, သူၣ်ဖှံသးညီ0ဲ, ဒီးအိၣ်ၦဲၤဒီးအလၤကပီၤ, ဒ်သိးကအုၣ် က့ၤခီၣ်က့ၤသိလၢအလီၤမၢ်တဒု, ဟီၣ်ခိၣ်တဖျၢၣ်လၢအလီၤကမၣ်တဖျၢၣ် ခီဖျိ တၢ်လုၢ်သ့ၣ်ခါပတၥ်တၢ်န့ၣ်လီၤ. ဒီးအ0ဲတဃၣ်ကွံၥ်အသးလၢအတၢ်မၤအံၤ အအိၣ်န့ၣ်ဘၣ်. အ0ဲကကဲထီၣ်ၦၤတဒူၣ်တထၢအတၢ်လုၢ်လၢအ0ဲသးအိၣ် ကဲၦၤတၢ်ဒဲးဘးဖိန့ၣ်လီၤ. အတၢ်ထုကဖၣ်အခဲအံၤသါဒၣ်ထဲတၢ်ဟ့ၣ်လီၤအးလီၤ သးန့ၣ်လီၤ. “တၢ်လၢလီခီအံၤယမ့ၢ်တအီဘၣ်ဒီးလဲၤပူၤကွံၥ်ယၤ မ့ၢ်တသ့ဘၣ်ဒီး မ်အဖဲဒၣ်နသးတက့ၢ်.” E. G. White, The Desire of Ages, pp. 690, 693.