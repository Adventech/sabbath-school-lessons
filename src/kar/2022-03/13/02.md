---
title:  မုၢ်နံၤလၢအဆိကတၢၢ်တဖၣ်
date:  18/09/2022
---

လံၥ်စီဆှံဒုးသ့ၣ်ညါၦၤဘၣ်ဃးယ့ၣ်ၡူးအဂ့ၢ် ဖဲလၢအသးစၢ်အမုၢ်နံၤတဖၣ် အခါ ထဲဒၣ်တစဲးဖိန့ၣ်လီၤ. ဘၣ်ဆၣ်, အဆၢဖိစှၤကိၥ်တဲဘၣ်ၦၤတၢ်တနီၤ ဘၣ်ဃးတၢ်အိၣ်အသးတဖၣ်ဒီးဟီၣ်ခိၣ်အံၤလၢအ0ဲဟဲအိၣ်မူဘၣ်0ဲအဂ့ၢ်န့ၣ်လီၤ.

`ဖး လူၤကၣ် 2:7, 22-24 (ကွၢ်စ့ၢ်ကီး 3မိၤၡ့ 12:6-8) ဒီး မးသဲ 2:1-18 တက့ၢ်. ပထံၣ်ဘၣ်တၢ်မနုၤလၢလံၥ်စီဆှံအဆၢဖိတဖၣ်အံၤအပူၤ လၢအဟ့ၣ် ၦၤဒီးအပၥ်ဖျါန့ၢ်ၦၤတၢ်အိၣ်မူလၢယ့ၣ်ၡူးဘၣ်သဂၢၢ်0ဲလၢအခီၣ်ထံးခီၣ်ဘိန့ၣ်လဲၣ်.`

သၦၢ်တၢၢ်လီၤ, ယ့ၣ်ၡူးတမ့ၢ်ၦၤအဆိကတၢၢ်တဂၤလၢ အိၣ်မူဘၣ်0ဲလၢ တၢ်ဖှီၣ်တၢ်ယၥ်အပူၤ မ့တမ့ၢ်ဘၣ်သဂၢၢ်ဒီးၦၤလၢအဲၣ်ဒိးမၤသံအီၤ, လၢအသးစၢ်ဒံး အခါဒၣ်လဲၥ်န့ၣ်ဘၣ်. ဘၣ်ဆၣ်, တၢ်ဂ့ၢ်အဂၤလၢမၤစၢၤဒုးနၢ်ပၢၢ်ၦၤတၢ်လၢ ကစၢ်ခရံၥ်တူၢ်ဘၣ်ခီၣ်ဘၣ်0ဲလၢအလီၤဆီဒိၣ်မး ဖဲလၢသးစၢ်အဆၢကတီၢ်အခါ အိၣ်0ဲဒၣ်န့ၣ်လီၤ.

`ဖး ယိၤဟၣ် 1:46 တက့ၢ်. တၢ်ဂ့ၢ်မနုၤလၢအမၤစၢၤဒုးသ့ၣ်ညါအါထီၣ်ၦၤ ဘၣ်ဃးတၢ်နးတၢ်ဖှီၣ်လၢသးစၢ်ယ့ၣ်ၡူးဘၣ်သဂၢၢ်0ဲဒၣ်န့ၣ်လဲၣ်.`

တချုးလၢစီၤအၤဒၣ်ဒီးနီၢ်အံၣ်အုလီၤကမၣ်ဒံးဘၣ်အမဲၥ်ညါ, ယ့ၣ်ၡူး မ့ၢ်ၦၤထဲတဂၤဧိၤလၢအိၣ်မူ0ဲတၢ်အိၣ်မူလၢတအိၣ်ဒီးတၢ်ဒဲးဘးလၢဟီၣ်ခိၣ်အံၤ န့ၣ်လီၤ. လၢအတၢ်ဂ့ၤတၢ်0ါအပူၤ, လၢတအိၣ်ဒီးတၢ်ဒဲးဘးအပူၤ, အ0ဲဘၣ် တၢ်လုၢ်ဘၢအီၤဒီး ဟီၣ်ခိၣ်လၢအၦဲၤဒီးတၢ်ဒဲးဘးတဖျၢၣ်အံၤအပူၤန့ၣ်လီၤ. ဖဲလၢ အ0ဲမ့ၢ်ဖိသၣ်တဂၤအခါဒၣ်လဲၥ်, ကတူၢ်ဘၣ်ခီၣ်ဘၣ်0ဲတၢ်မၤအၢမၤနးအီၤ ဆံးအါန့ၣ်လဲၣ်. မ့ၢ်လၢတၢ်ဒဲးဘးအဃိ, လၢပတၢ်ကီတၢ်ခဲအပူၤဒၣ်လဲၥ်, ပကစၢ် ဒၣ်0ဲအါစုအါဘျီပတူၢ်ဘၣ်တၢ်ဒဲးဘးဒီးတၢ်အၢတၢ်သီတဖၣ်အံၤ မ့ၢ်တၢ်လၢကီ0ဲ ဒိၣ်မးလၢပဂီၢ်န့ၣ်လီၤ. ဆိကမိၣ်ကွၢ်တၢ်ကမၤအသးဒီးခရံၥ်ဒ်လဲၣ်. ၦၤလၢအသး ကဆှီ, ၦၤလၢအတဘၣ်အၢဘၣ်သီဒီးတၢ်ဒဲးဘးနီတစဲးဘၣ်တဂၤအံၤအဂ့ၢ်န့ၣ် တက့ၢ်. ဆိကမိၣ်ကွၢ်တၢ်လီၤဆီဖးဒိၣ်လၢအ0ဲအကစၢ်ဒီးၦၤအဂၤတဖၣ်လၢ အခိၣ်အဃၢၤအဘၢၣ်စၢၤဘၣ်ဃးဒီးတၢ်ဂ့ၢ်အံၤတက့ၢ်. ကမ့ၢ်တၢ်လၢတူၢ်ဘၣ်0ဲ ကဆါဒိၣ်မးလၢအဂီၢ်န့ၣ်လီၤ.

`သံကွၢ်လီၤနသး, “မ့ၢ်ယတူၢ်ဘၣ်တၢ်ဒဲးဘးလၢအအိၣ်လၢယခိၣ်ယဃၢၤ တဖၣ်ညီ0ဲဆံးဒိၣ်လဲၣ်. မ့ၢ်အ0ဲသ့ၣ်မၤကိၢ်မၤဂီၤယၤ, မ့တမ့ၢ်ယတူၢ်ဘၣ်ခီၣ်ဘၣ် တၢ်တဖၣ်အံၤန့ၢ်ဧါ.” နတၢ်တဖၣ်အံၤ မ့ၢ်ကဲန့ၣ်ဒီး, ကမ့ၢ်0ဲလၢတၢ်လၢနဖးအီၤ တဖၣ်, နကွၢ်အီၤတဖၣ် မ့တမ့ၢ်နမၤအီၤတဖၣ်ဒၣ်လဲၥ်အဃိန့ၣ်ဧါ. ဆိကမိၣ်ကွၢ် ဘၣ်ဃးတၢ်အံၤအဂ့ၢ်တက့ၢ်.`