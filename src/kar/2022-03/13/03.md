---
title:  ဘၣ်တၢ်သမၢအီၤဒီးညိကွံၥ်အီၤလၢၦၤကညီတဖၣ်
date:  19/09/2022
---

`ဖးလံၥ်စီဆှံအဆၢဖိလၢအဖီလၥ်တဖၣ်, ဒီးဖဲနဖးအီၤအခါ, ပၥ်နသးလၢ အဘၣ်ဃးဒီးယ့ၣ်ၡူးမ့ၢ်ၦၤလၢအဂ့ၤဒိၣ်မးတဂၤ, မူခိၣ်ဟီၣ်ခိၣ်အတၢ်ဘၣ်တ့ ကစၢ်, ဒီးလၢအ0ဲဟဲလီၤဟ့ၣ်လီၤအကစၢ်အသး ဒ်တၢ်လုၢ်တခါအသိး လၢဟီၣ်ခိၣ် ဒီဘ့ၣ်အတၢ်ဒဲးဘးခဲလၢၥ်အဂီၢ်န့ၣ်တက့ၢ်. (မးသဲ 12:22-24; လူၤကၣ် 4:21-30; ယိၤဟၣ် 8:58-59). လံၥ်စီဆှံအဆၢဖိတဖၣ်အံၤ မၤစၢၤဒုးနၢ်ပၢၢ်ၦၤ တၢ်နးတၢ်ဖှီၣ်လၢယ့ၣ်ၡူးဘၣ်သဂၢၢ်0ဲဖဲလၢဟီၣ်ခိၣ်လိၤအံၤန့ၣ်လဲၣ်.`

ခီဖျိလၢခိၣ်နၢ်တဖၣ်မ့ၢ်ဂ့ၤ, ၦၤမုၢ်ဆ့ၣ်မုၢ်ဂီၤဖိတဖၣ်ဒၣ်လဲၥ်မ့ၢ်ဂ့ၤ, ယ့ၣ်ၡူး အတၢ်အိၣ်မူ, အတၢ်မၤတဖၣ်, ဒီးအတၢ်သိၣ်လီၤသီလီၤတၢ်တဖၣ် ဘၣ်တၢ် နၢ်ပၢၢ်ကမၣ်အီၤထီဘိ, လၢအဆှၢအီၤဆူတၢ်ညိကွံၥ်အီၤဒီးသးဟ့အီၤလၢ ၦၤဂီၢ်မုၢ်လၢအ0ဲဟဲအုၣ်က့ၤခီၣ်က့ၤ0ဲတဖၣ်န့ၣ်လီၤ. လၢတၢ်သ့ၣ်ညါလီၤတံၢ် လီၤဆဲးတခါအပူၤ, တၢ်အံၤကဘၣ်လီၤဂၥ်ဒီးမိၢ်ပၢ်လၢအထံၣ်ဘၣ်ဖိလၢအဟး ကမၣ်ကျဲတဂၤ လိၣ်ဘၣ်တၢ်မၤစၢၤ, ဒီးမိၢ်ပၢ်သးအိၣ်ဟ့ၣ်တၢ်ကိးမံၤလၢ ဖိတဂၤအံၤအဂီၢ်ဒၣ်လဲၥ်, ဖိတတူၢ်လိၥ်မိၢ်ပၢ်ဘၣ်ဒီး မၤအါထီၣ်တၢ်တဂိၥ်တသီၣ် ဒီးတၢ်သမၢလၢအလိၤ ဘၣ်တဘၣ်ၦၤထဲတဂၤလၢမၤပူၤဖျဲးဖိလၢတၢ်ဟးဂီၤ အပူၤသ့0ဲဒၣ်န့ၣ်လီၤ. တၢ်အံၤမ့ၢ်တၢ်လၢယ့ၣ်ၡူးဘၣ်သဂၢၢ်0ဲဖဲအိၣ်မူလၢ ဟီၣ်ခိၣ်အံၤအခါန့ၣ်လီၤ. ကမ့ၢ်တၢ်လၢအမၤဆူးမၤဆါအီၤဒိၣ်မးန့ၣ်လီၤ.

`ဖး မးသဲ 23:37 တက့ၢ်. တၢ်အံၤတဲဘၣ်ၦၤတၢ်မနုၤဘၣ်ဃးခရံၥ် တူၢ်ဘၣ်တၢ်သမၢအီၤဒ်လဲၣ်အဂ့ၢ်န့ၣ်လဲၣ်. ဒ်နဖးနဲအသိး, သံကွၢ်လီၤနသး စ့ၢ်ကီးလၢ, “အ0ဲအသးတူၢ်ဘၣ်တၢ်တမုၥ်တခုၣ်လၢအကစၢ်အဂီၢ်ဧါ (ဒ်အါစု အါဘျီပတူၢ်ဘၣ်ပ0ဲ ဖဲပဘၣ်သဂၢၢ်ဒီးတၢ်သမၢၦၤအခါအသိး), မ့တမ့ၢ်တၢ်အံၤ မ့ၢ်လၢတၢ်ဂ့ၢ်အဂၤအဂီၢ်ဧါ. မ့မ့ၢ်ဒၣ်လၢတၢ်ဂ့ၢ်အဂၤအဂီၢ်န့ၣ်ဒီး ကမ့ၢ်တၢ်ဂ့ၢ် မနုၤလဲၣ်.`

ပ0ဲကိးဂၤတူၢ်ဘၣ်တၢ်သမၢၦၤအစုၣ်အပျၢ်န့ၣ်လီၤ. ဒီးဘၣ်တဘၣ် ပတၢ်ဆူးတၢ်ဆါကဒ်သိးလိၥ်သးဒီး တၢ်လၢခရံၥ်တူၢ်ဘၣ်ခီၣ်ဘၣ်0ဲလၢ တၢ်တအဲၣ်လီၤသးအပူၤဘၣ်န့ၣ်လီၤ. ပဘၣ်ဆူးဘၣ်ဆါပ0ဲအံၤ တမ့ၢ်လၢ ပဘၣ်တၢ်ညိကွံၥ်ၦၤဘၣ်, မ့ၢ်လၢတၢ်ညိကွံၥ်အံၤအခီပညီကမ့ၢ်0ဲၦၤတဂၤလၢ အညိကွံၥ်ၦၤအဂီၢ် (ဘၣ်တဘၣ်ၦၤလၢပကဟုကယၥ်အီၤတဂၤသမၢတူၢ်လိၥ် တၢ်အုၣ်က့ၤခီၣ်က့ၤအီၤလၢခရံၥ်အပူၤ) အဃိန့ၣ်လီၤ. ဆိကမိၣ်ကွၢ်တၢ်ထံထံ ဆးဆး, လၢယ့ၣ်ၡူးကဘၣ်တူၢ်ဘၣ်0ဲဒ်လဲၣ်ဒၣ်လဲၥ်, ၦၤတဂၤလၢအသ့ၣ်ညါ ဘၣ်0ဲဂ့ၤဂ့ၤလၢအ0ဲကဘၣ်သဂၢၢ်တၢ်မနုၤဒ်သိးကအုၣ်က့ၤခီၣ်က့ၤအ0ဲသ့ၣ်, ဒီးလၢတစုဃီန့ၣ် သ့ၣ်ညါ0ဲလၢလၢၦဲၤၦဲၤလၢအ0ဲသ့ၣ်အတၢ်သမၢတၢ်အဘူး အလဲန့ၣ် ကမ့ၢ်တၢ်မနုၤလဲၣ်အဂ့ၢ်န့ၣ်တက့ၢ်. “တၢ်အံၤမ့ၢ်လၢအတၢ်ကမၣ် တအိၣ်ဘၣ်ဒီးအ0ဲတူၢ်ဘၣ်0ဲမုၣ်ကီၤလံၢ်အတၢ်မၤဒၢၣ်အီၤလၢအဆါဒိၣ်မးအဃိ န့ၣ်လီၤ.” E. G. White, Selected Messages, book 3, p. 129.

`နမၤလိဘၣ်နဲတၢ်မနုၤလၢခရံၥ်အအိၣ်လၢမၤစၢၤနၤ ဒ်သိးနကလဲၤခီဖျိ ဘၣ်နဲတၢ်ညိကွံၥ်နၤအတၢ်ဆူးတၢ်ဆါကဂ့ၤဒိၣ်0ဲအဂီၢ်န့ၣ်လဲၣ်. ခရံၥ်အဒိအတဲၥ် ဒုးနဲၣ်နၤတၢ်မနုၤလဲၣ်. နသူအီၤလၢနတၢ်အိၣ်မူအဂီၢ်ကသ့0ဲဒ်လဲၣ်.`