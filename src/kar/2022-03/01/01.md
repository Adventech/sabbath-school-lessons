---
title:  ၦၤကွၢ်သိအတၢ်မၤကွၢ်ဖးဒိၣ်
date:  25/06/2022
---

### တၢ်မၤလိတနွံအံၤအဂီၢ်ဖ
စံးထီၣ်ပတြၢၤ 23; ရိမ့ၤ 12:18-21.

> <p>တၢ်ကလုၢ်ထူ</p>
> “မၤက့ၤယသး, ဆှၢယၤလၢကျဲအတီအလိၤတဖၣ်အပူၤလၢအမံၤ အဃိလီၤ” (စံးထီၣ်ပတြၢၤ 23:3).

စိဖံၤယၤ (Sophie) ဒိးသန့ၤလီၤအသးဆူလီၢ်ခံလၢအလီၢ်မံပဲတြီဖးဒိၣ် အလိၤဒီးလီၤတလံၥ်ကွံၥ်0ဲဆူဟံၣ်ဒါအဖီခိၣ်န့ၣ်လီၤ. အမဲၥ်ထံလီၤဆှု0ဲချ့မး, ဒီးအိၣ်တစိၢ်ဖိ0ံၤစံးကတိၤထီၣ်တၢ်လၢတၢ်ဟီၣ်တၢ်ယၢၤအပူၤန့ၣ်လီၤ. “အ0ဲ မၤတၢ်ဒ်လဲၣ်, အ0ဲမၤတၢ်ဒ်လဲၣ်.” စိဖံၤယၤဒိးန့ၢ်ဘၣ်တၢ်ကစီၣ်တဖၣ်လၢ မၤဘၣ်ဒိအသးဒိၣ်မးန့ၣ်လီၤ. ၦၤတဂၤလၢဆိကမိၣ်0ဲမ့ၢ်အတံၤသကိးတဂၤ, ပၥ်ကဲ0ဲဒီးနၥ်အီၣ်ဘၣ်0ဲတဂၤ, ရၤလီၤတၢ်ကစီၣ်လၢအတဂ့ၤဒိၣ်မးဘၣ်ဃးအဂ့ၢ် ဒ်သိးကမၤဟးဂီၤအသူးအသ့ၣ်ဒီးတၢ်မၤလၢအ0ဲမၤတ့ၢ်0ဲတဖၣ်န့ၣ်လီၤ. အ0ဲ စံၣ်လီၤလၢအလီၢ်မံခိၣ်ဒီးဟံးထီၣ်အလံၥ်စီဆှံ, ဒီးလၢသတူၢ်ကလၥ်အတီၢ်ပူၤန့ၣ်, အ0ဲကွၢ်လီၤ0ဲဒီးထံၣ်ဘၣ်လံၥ်စီဆှံလၢသ့ၣ်ညါ0ဲဂ့ၤဒိၣ်မးတဆၢန့ၣ်လီၤ. “မၤက့ၤယသး, ဆှၢယၤလၢကျဲအတီအလိၤတဖၣ်အပူၤလၢအမံၤအဃိလီၤ. တုၤယလဲၤလၢတၢ်သံအကဒုအကစၢၢ်ကဆူးပူၤဒၣ်လဲၥ်န့ၣ်, ယတပျံၤဘၣ် တၢ်အၢဘၣ်. အဂ့ၢ်ဒ်အံၤ, နအိၣ်ဒီးယၤလီၤ. နနီၣ်ထိးဘိဒီးနနီၣ်ထိးတဘိန့ၣ် မၤမုၥ်ထီၣ်က့ၤယၤလီၤ” (စံးထီၣ်ပတြၢၤ 23:3, 4).

“တၢ်အံၤကဲထီၣ်သးသ့0ဲသၦၢ်တၢၢ်လီၤ” အ0ဲကတိၤထီၣ်ဖျဲးလီၤက့ၤ အကစၢ်အသးန့ၣ်လီၤ. ဘၣ်ဆၣ်တၢ်လၢအမၤအသးအံၤ ဖျါလၢပဟးဆှဲးအီၤ တန့ၢ်ဘၣ်န့ၣ်လီၤ. ၦၤကွၢ်သိလၢထါစံးထီၣ်ပတြၢၤအပူၤအံၤ ပၢဆှၢအသိလၢ ကျဲမ့ၢ်ကျဲတီတဖၣ်အပူၤ, ဘၣ်ဆၣ်ကျဲတဖၣ်အံၤဖျါစ့ၢ်ကီးလၢဆှၢတရံး အ0ဲသ့ၣ်ဆူတၢ်သံကဒုအတြီၤလၥ်ပူၤသ့0ဲန့ၣ်လီၤ. မ့ၢ်တၢ်သးတတီလၢအမၤဆါ အသးခီဖျိလၢအတံၤသကိးတဂၤအံၤ, ဘၣ်တၢ်သူအီၤလၢယွၤဒ်သိးကသိၣ်လိအီၤ လၢတၢ်တီတၢ်လိၤအပူၤဘၣ်ကသ့ဧါ.

**တနွံအံၤအတၢ်ကွၢ်ဃီၤတၢ်တဘျးဖိ** - မ့ၢ်နဒိၣ်ထီၣ်နဲလၢနီၢ်သးအပူၤအါဒိၣ်0ဲ ဖဲလဲၣ်တခါလဲၣ်. ခီဖျိလၢဆၢကတီၢ်အဘီၣ်အညီတဖၣ်အပူၤဧါ, မ့တမ့ၢ်လၢ ဆၢကတီၢ်လၢ အကီအခဲဒိၣ်0ဲတဖၣ်အပူၤလဲၣ်.