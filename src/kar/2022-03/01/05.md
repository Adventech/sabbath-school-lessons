---
title:  "ကျဲလဲၤသကွ့ၤသးလၢတၢ်တဆၢမုၢ်လၢ်အပူၤ (2)- စီၢ်နီၤခိၣ်လၢအဘၣ် တၢ်အိၣ်0:တရံးအီၤ"
date:  29/06/2022
---

> <p></p>
> “နကတဲၥ်ကတီၤစီၢ်နီၤခိၣ်လၢယဂီၢ် လၢယဒုၣ်ယဒါတဖၣ်အမဲၥ်ညါလီၤ. နဖှူယခိၣ်လၢသိ, ယလီခီတဖျၢၣ်ၦဲၤလုၢ်ကွံၥ်လီၤ” (စံးထီၣ်ပတြၢၤ 23:5).

လၢပတၢ်အိၣ်မူဒီကတီၢ်အပူၤ, ပကဘၣ်သဂၢၢ်ဒီးဒုၣ်ဒါတနီၤသတူၢ် ကလၥ်သၦၢ်တၢၢ်လီၤ. ပကကွၢ်ဆၢၣ်မဲၥ်အီၤဒ်လဲၣ်. မ့ၢ်နပၢၢ်ထီၣ်လၢမုၢ်နၤ အကတီၢ်, ဃၣ်0့ၤ0ီၤနသး, ဆိကမိၣ်နဲကျဲတဖၣ်လၢနကမၤကၣ်က့ၤၦၤလၢ အကျဲးစၢးမၤဆါနၤ မ့တမ့ၢ်မၤဟးဂီၤနတၢ်မၤတဘျီဘျီဧါ. တၢ်အံၤကီ0ဲဒၣ်လၢ ခရံၥ်ဖိတဖၣ်အဂီၢ် ဒ်သိးကသ့ၣ်ညါသုးကျဲၤတၢ်ဒီးဒုၣ်ဒါတဖၣ်ဒ်လဲၣ်န့ၣ်လီၤ.

`ဒုၣ်ဒါမနုၤတဖၣ်အိၣ်0ဲဒီးနၤလၢနတၢ်အိၣ်မူပူၤန့ၣ်လဲၣ်. မ့ၢ်နပၢၢ်ဆၢနဲ ၦၤလၢအကျဲးစၢးမၤဆူးမၤဆါနၤ မ့တမ့ၢ်ၦၤလၢနကဟုကယၥ်အီၤအဂီၢ်န့ၣ်ဒ်လဲၣ်. မ့ၢ်နလူၤပိၥ်ထွဲခရံၥ်အတၢ်ကတိၤလၢပဂီၢ်လၢ မးသဲ 5:44 အပူၤ, မ့တမ့ၢ် စီၤပီလူးအတၢ်ကွဲးလၢ ရိမ့ၤ 12:18-21 အပူၤဂ့ၤ0ဲဆံးဒိၣ်လဲၣ်.`

လၢ စံးထီၣ်ပတြၢၤ 23:5 အပူၤ, စီၤဒၤ0ံးဒုးနဲၣ်ၦၤကျဲလၢအလီၤသးစဲ တခါဘၣ်ဃးပကဘၣ်ရ့ဒီးပဒုၣ်ပဒါတဖၣ်အဂ့ၢ်န့ၣ်လီၤ. အ0ဲမၤခံးသူဒုၣ်ဒါ တဖၣ်အတၢ်အိၣ်အသးခီဖျိကွၢ်ဃီၤတၢ်ဆူယွၤမၤန့ၢ်တၢ်လၢအဂီၢ်အလီၢ်န့ၣ်လီၤ. ဒီးယွၤအိၣ်0ဲဖဲန့ၣ်ကတဲၥ်ကတီၤတၢ်အီၣ်တၢ်အီတခါလၢအဂီၢ်န့ၣ်လီၤ.

လၢစီၤဒၤ0ံးအလုၢ်အလၢ်အပူၤ, ဖဲတမှံၤလၢအဘၣ်တၢ်ယူးယီၣ်ပၥ်ကဲ အီၤတဂၤ ဟဲဆူမူးပွဲတခါအံၤအဂီၢ်အခါ, ၦၤကွဲတၢ်ဖိဖှူအခိၣ်လၢသိ ဒ်တမှံၤ တဂၤအံၤတချုးလဲၤနုၥ်လီၤ0ဲဆူမူးပွဲတၢ်အီၣ်အလီၢ်အသိးန့ၣ်လီၤ. သိအံၤ ဘၣ်တၢ်ဃါဃုၥ်သ့ၣ်စၤယံးအသိဒီးသိနၢမူန့ၣ်လီၤ. ဒီးလၢခံၦၤတမှံၤတဂၤအံၤ ကဆ့ၣ်နီၤ0ဲလၢတၢ်အီၣ်လၢအလၢၦဲၤအါဒိၣ်0ဲအမဲၥ်ညါ ဒိၣ်န့ၢ်ၦၤအဂၤတအိၣ် ဘၣ်0ဲနီတဘျီဘၣ်န့ၣ်လီၤ.

`တၢ်သၢမံၤ (စီၤနီၤခိၣ်, သိ, လီခီ) လၢ စံးထီၣ်ပတြၢၤ 23:5 အပူၤ မၤစၢၤ ဒုးသ့ၣ်နီၣ်ၦၤဘၣ်ဃးယွၤအတၢ်ကတဲၥ်ကတီၤ, ဖဲပအိၣ်ဘၣ်လၢတြီၤလၥ်အပူၤ အခါဒၣ်လဲၥ်န့ၣ်ဒ်လဲၣ်.`

ဒ်စီၤပီလူးဒုးသ့ၣ်နီၣ်ထီၣ်ၦၤအသိး, “အဂ့ၢ်ဒ်အံၤ, တမ့ၢ်ဘၣ်ပကနိဒီး တၢ်ဖံးတၢ်ညၣ်ဘၣ်, မ့ၢ်တၢ်လၢအခိၣ်, ဒီးတၢ်အစိအကမီၤ, ဒီးအအံၤတဃၣ် အတၢ်ခံးကစၢ်, တၢ်နါအိၣ်လၢမူခိၣ်အလီၢ်တဖၣ်လီၤ” (အ့းဖ့းစူး 6:12). ပဒုၣ်ပဒါတဖၣ်ပၥ်ဃုၥ်0ဲဒီးၦၤလၢပထံၣ်ဘၣ်အီၤသ့ဒီးၦၤလၢပထံၣ်ဘၣ်အီၤ တသ့ဘၣ်န့ၣ်လီၤ. ပအဲၣ်အီၤမ့ၢ်ဂ့ၤ, ပတအဲၣ်ဒိးအီၤမ့ၢ်ဂ့ၤ ပဘၣ်တၢ်က0ီၤဃၥ် ၦၤန့ၣ်လီၤ. ဘၣ်ဆၣ်, ဖဲပအိၣ်ဒီးၦၤကွၢ်သိအခါ, ဒုၣ်ဒါလၢပထံၣ်အီၤသ့မ့ၢ်ဂ့ၤ, ပထံၣ်အီၤတသ့ဘၣ်မ့ၢ်ဂ့ၤ, ဂုၥ်န့ၢ်တၢ်လၢအ0ဲကတဲၥ်ကတီၤန့ၢ်0ဲလၢပဂီၢ်တသ့ နီတဂၤဘၣ်. ဖဲဒုၣ်ဒါတဖၣ်က0ီၤဃၥ်နၤအခါ, ပၥ်ဖျါထီၣ်ၦၤကွၢ်သိမၤန့ၢ်တၢ်လၢ နဂီၢ်ဒ်လဲၣ်န့ၣ်တက့ၢ်. လၢဆၢကတီၢ်တဖၣ်အံၤအပူၤ နထံၣ်ဘၣ်တၢ်မနုၤသ့0ဲလၢ ကမၤစၢၤနၤဒ်သိးနကစံးဘျုးယွၤဖဲတၢ်ကီတၢ်ခဲတဖၣ်အံၤအခါဒၣ်လဲၥ်သ့0ဲန့ၣ် လဲၣ်.