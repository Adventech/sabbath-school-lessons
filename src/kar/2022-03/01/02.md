---
title:  ၦၤဆှၢတၢ်တဂၤလၢတၢ်လဲၤကျဲအဂီၢ်-ၦၤကွၢ်သိ
date:  26/06/2022
---

> <p></p>
> “ယွၤမ့ၢ်ယၦၤကွၢ်သိ, တၢ်တမိၣ်န့ၢ်ဘၣ်ယသးလၢတၢ်နီတမံၤဘၣ်” (စံးထီၣ်ပတြၢၤ 23:1).

ဖိသၣ်တနီၤဘၣ်တၢ်မၢအ0ဲသ့ၣ်ဒ်သိးကတ့ယွၤအဂီၤတဘ့ၣ်န့ၣ်လီၤ. ၦၤကိးဂၤဒဲး, တဂၤစုၥ်စုၥ်တ့တၢ်ဂီၤတဘ့ၣ်ဒီးသးတဖျၢၣ်လၢတၢ်လီၢ်တတီၤအပူၤ န့ၣ်လီၤ. ဖဲတၢ်သံကွၢ်အ0ဲသ့ၣ်ဘၣ်မနုၤအဃိလဲၣ်န့ၣ်အခါ, အ0ဲသ့ၣ်စံးဆၢ0ဲလၢ တၢ်သးလီၤပလိၥ်လိၥ်သးအပူၤ လၢယွၤမ့ၢ်တၢ်အဲၣ်တၢ်ကွံန့ၣ်လီၤ. တၢ်အံၤ မ့ၢ်တၢ်လၢအညီ0ဲဒၣ်န့ၣ်လီၤ.

ဖဲတၢ်ခဲလၢၥ်လဲၤအသးဘျ့ဘျ့ဆှီဆှီဂ့ၤဂ့ၤဘၣ်ဘၣ်အခါ, ညီ0ဲဒၣ်လၢ ပကအိၣ်ဒီးတၢ်ထံၣ်လၢအဂ့ၤဘၣ်ဃးဒီးယွၤဒီးအတၢ်ကူၣ်ပၥ်တဖၣ်န့ၣ်လီၤ. ဘၣ်ဒ်ပသးၦၢ်ထီၣ်ဒီးပတၢ်အိၣ်မူကီဒိၣ်ထီၣ်0ဲဒီးတၢ်သဘံၣ်ဘုၣ်အါဒိၣ်ထီၣ်0ဲ အသိး, အါစုအါဘျီပတၢ်ထံၣ်ဘၣ်ဃးဒီးယွၤဆီတလဲကွံၥ်အသးန့ၣ်လီၤ. ဘၣ်ဆၣ်မ့မ့ၢ်ယွၤတခီတဆီတလဲအသးဒ်ပ0ဲအသိးဘၣ် (ဧ့ၤဘြံၤ 13:8; ယၤကိၥ် 1:17).

မ့ၢ်လၢၦၤကညီလၢအကွၢ်တၢ်အိၣ်ဖှိၣ်အတၢ်အိၣ်မူအကျိၤအကျဲလၢ လံၥ်စီဆှံအလီၢ်လံၤတကတြူၢ်အဆၢကတီၢ်တဖၣ်အိၣ်0ဲအဃိ, စံးထီၣ်ပတြၢၤ 23 သူၦၤကွၢ်သိတဂၤအဒိ ဒ်သိးကပၥ်ဖျါထီၣ်ယွၤအကျဲလၢအတၢ်ကဟုကယၥ်ၦၤ န့ၣ်လီၤ. ၦၤကွၢ်သိတဂၤအဒိအံၤ ဘၣ်တၢ်သူအီၤလၢယွၤအဂီၢ်- လၢလံၥ်စီဆှံ အလီၢ်လံၤတကတြူၢ်ဒီးအသီတကတြူၢ်အပူၤခံခါလၢၥ်န့ၣ်လီၤ. တၢ်အံၤ မ့ၢ်တၢ်အဒိလၢအလီၤလးတခါဒီး မ့ၢ်တၢ်တခါလၢတဆီတလဲအသးစ့ၢ်ကီးဘၣ် န့ၣ်လီၤ. တချုးလၢပကွၢ်ဃီၤ စံးထီၣ်ပတြၢၤ 23 ဒံးဘၣ်န့ၣ်, မ်ပကဃုသ့ၣ်ညါ ၦၤကွဲးလံၥ်စီဆှံတဖၣ်အတၢ်နၢ်ပၢၢ်ၦၤကွၢ်သိတဖၣ်အတၢ်မၤဒီးအသကဲးပ0ၥ် လီၤဆီ0ဲဒ်လဲၣ်အဂ့ၢ်လၢလံၥ်စီဆှံဒီတဘ့ၣ်အပူၤန့ၣ်လီၤ.

**နမၤလိဘၣ်တၢ်မနုၤဘၣ်ဃးၦၤကွၢ်သိအဂ့ၢ်လၢလံၥ်စီဆှံအဆၢဖိလၢ အဖီလၥ်တခါစုၥ်စုၥ်အပူၤန့ၣ်လဲၣ်.**

`ယၡါယၤ 40:11`

`ယံးရမံယၤ 23:3, 4`

`ယဃ့းစက့လး 34:12`

`ယိၤဟၣ် 10:14-16`

`1ပ့းတရူး 2:25`

**အခဲအံၤက့ၤကဒါက့ၤဆူ စံးထီၣ်ပတြၢၤ 23 အအိၣ်တက့ၢ်. ၦၤကွၢ်သိ မၤတၢ်မနုၤဒ်သိးကကဟုကယၥ်အသိတဖၣ်အဂီၢ်န့ၣ်လဲၣ်.**

`စံးထီၣ်ပတြၢၤ 23:2`

`စံးထီၣ်ပတြၢၤ 23:3`

`စံးထီၣ်ပတြၢၤ 23:4`

`စံးထီၣ်ပတြၢၤ 23:5`

`စံးထီၣ်ပတြၢၤ 23:6`

`တၢ်အံၤအခီပညီမနုၤအိၣ်0ဲလၢနဂီၢ် ဒ်သိးနကသ့ၣ်ညါဘၣ်နဲၦၤလၢ အကဟုကယၥ်တၢ်လၢနဂီၢ်လီၤဂၥ်ဒီးၦၤတဂၤအံၤအိၣ်0ဲန့ၣ်လဲၣ်. နကသူနဲ တၢ်အဒိအံၤ ဒ်သိးနကဟ့ၣ်ဂံၢ်ဟ့ၣ်ဘါၦၤတဂၤလၢအတၢ်ထံၣ်န့ၢ်ယွၤအက့ၢ် အဂီၤအံၤကီခဲ0ဲ မ့ၢ်လၢအိၣ်မူဘၣ်0ဲလၢအကစၢ်ဒၣ်0ဲအတၢ်ကီတၢ်ခဲတဖၣ်အပူၤ, ဖဲဒၣ်အ0ဲသ့ၣ်ကဘၣ်သဂၢၢ်ဒီးတၢ်တမံၤဂ့ၤတမိၠဂ့ၤအဃိန့ၣ်လဲၣ်.`