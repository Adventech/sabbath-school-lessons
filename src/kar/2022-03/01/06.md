---
title:  တၢ်စံးပၥ်လီၤတံၢ်လီၤဆဲးလၢတၢ်လဲၤအဂီၢ်
date:  30/06/2022
---

> <p></p>
> “ထဲတၢ်ဂ့ၤ, ဒီးတၢ်ဘျုးတၢ်ဖှိၣ်န့ၣ် ကလူၤပိၥ်ယခံတစိၤဒၣ်ယၤ, ဒီးယကအိၣ်ကဆိးလၢယွၤအဟံၣ်လီၤစိၤလီၤထီလီၤ” (စံးထီၣ်ပတြၢၤ 23:6).

ဖဲပအိၣ်ဘၣ်လၢတြီၤလၥ်အပူၤအခါ မ့တမ့ၢ်ပအိၣ်ဘၣ်လၢဒုၣ်ဒါ အိၣ်0:တရံးၦၤအခါ, တဘျီတခီၣ်, ပဆိကမိၣ်ပ0ဲလၢပဘၣ်တၢ်ပၥ်လီၤတဲၥ်ကွံၥ် ၦၤထဲတဂၤဧိၤန့ၣ်လီၤ. အခါဖဲန့ၣ် ပတတူၢ်ဘၣ်ပ0ဲထီဘိလၢယွၤမၤန့ၢ်တၢ်လၢ ပဂီၢ်ဒိၣ်မးအသိးန့ၣ်ဘၣ်, ပဟ့ၣ်ထီၣ်တၢ်ဂ့ၢ်တၢ်ကျိၤလၢပမ့ၢ်ဒိးန့ၢ်ဘၣ်တၢ်မၤစၢၤ အဃိ, ပတတူၢ်ဘၣ်တၢ်အိၣ်အသးဒ်အံၤအသိးဘၣ်န့ၣ်လီၤ. ဘၣ်ဆၣ်ဖျါဂ့ၤ0ဲလၢ စီၤဒၤ0ံးတထံၣ်ဘၣ်တၢ်လၢအလီၤဂၥ်ဒီးတၢ်အံၤန့ၣ်ဘၣ်.

`လၢအဘၣ်တၢ်မၤကွၢ်အီၤတဖၣ်အပူၤဒၣ်လဲၥ်, တၢ်မနုၤခံမံၤလၢစီၤဒၤ0ံး စံ:0ဲလၢ စံးထီၣ်ပတြၢၤ 23:6 အပူၤလၢအ0ဲမ့ၢ်ၦၤနီၢ်နီၢ်ဒ်လဲၣ်တဂၤန့ၣ်လဲၣ် (ကွၢ်စ့ၢ်ကီး အ့းဖ့းစူး 1:4; 2ပ့းတရူး 1:10; ဧ့ၤဘြံၤ 11:13-15).`

တၢ်ကွဲးကျိးတနီၤစံ:0ဲလၢ တၢ်ဂ့ၤတၢ်0ါဒီးတၢ်အဲၣ်လၢအတလီၤတူၢ် လီၤကၥ် (ယွၤအတၢ်အၢၣ်လီၤအီလီၤအတၢ်အၢၣ်လီၤသး) က “လူၤပိၥ်” ယခံ ထီဘိလၢပတၢ်အိၣ်မူပူၤန့ၣ်လီၤ. ဘၣ်ဆၣ်, တၢ်ကွဲးလၢအခီၣ်ထံးခီၣ်ဘိ ဆူၣ်ဒိၣ်န့ၢ်တၢ်အံၤဒီးပကြၢးဖးတၢ်ကွဲးအံၤလၢတၢ်ဂ့ၤတၢ်0ါဒီးတၢ်အဲၣ်လၢ အတလီၤတူၢ်လီၤကၥ်က “လူၤပိၥ်ထွဲ” ယခံကိးနံၤဒဲးလၢယတၢ်အိၣ်မူအပူၤန့ၣ် လီၤ. (နီၢ်နီၢ်န့ၣ်, တၢ်အံၤမ့ၢ်ဧ့ၤဘြံၤအတၢ်ကတိၤတမံၤဃီလၢ အဘၣ်တၢ်သူအီၤ ဒ်လၢ, 1မိၤၡ့ 14:14; ယိၤၡူ 10:19, ဒီး 1ၡမူၤအ့လး 25:29 အသိး, ဖဲတၢ်ထံၣ်လၢအမ့ၢ် “တၢ်လူၤပိၥ်” အံၤ ဖျါဂ့ၤ0ဲဒိၣ်မးန့ၣ်လီၤ.

`တၢ်အက့ၢ်အဂီၤမနုၤလၢနဒိးန့ၢ်ဘၣ်နဲလၢနသးပူၤ ဖဲလၢနမ့ၢ်ဆိကမိၣ် တၢ်ဂ့ၤတၢ်0ါဒီးတၢ်အဲၣ်လၢအတလီၤတူၢ်လီၤကၥ် “လူၤပိၥ်ထွဲ” နခံန့ၣ်လဲၣ်. နဆိကမိၣ်နဲလၢ စီၤဒၤ0ံးအဲၣ်ဒိးတဲဘၣ်ၦၤတၢ်မနုၤဘၣ်ဃးဒီးယွၤ ခီဖျိပၥ်ဖျါထီၣ် အတၢ်ကဟုကယၥ်ၦၤလၢကျဲဒ်အံၤအသိးန့ၣ်လဲၣ်.`

တြီၤလၥ်မ့ၢ်ယိၥ်0ဲထဲလဲၣ်ဘၣ်ဆၣ်, မ့တမ့ၢ်ဒုၣ်ဒါတဖၣ်အဂံၢ်မ့ၢ်ဆူၣ်0ဲ ထဲလဲၣ်ဘၣ်ဆၣ်, ယွၤအတၢ်ဂ့ၤတၢ်0ါဒီးအတၢ်အဲၣ်လၢအတလီၤတူၢ်လီၤကၥ် သၦၢ်တၢၢ်အံၤ ဒီးအတၢ်ဆှၢၦၤနီၢ်နီၢ်ဆူပတၢ်လဲၤကျဲအကတၢၢ်အံၤ မ့ၢ်တၢ်လၢ အလီၤတံၢ်လီၤဆဲးန့ၣ်လီၤ. တၢ်ဆိကမိၣ်အံၤ မ့ၢ်ပၢၤဃၥ်ယ့ၣ်ၡူးအတၢ်လဲၤခီဖျိ ကရၤနံၤအံၤအဃိ, ပကြၢးပၥ်ပသးဒ်အံၤအသိးစ့ၢ်ကီးန့ၣ်လီၤ.

ဘၣ်ဆၣ်ဆၢကတီၢ်တဖၣ်အိၣ်0ဲ, ဖဲၦၤလၢပကဟုကယၥ်အီၤတဖၣ် ကအိၣ်ၦဲၤ0ဲဒီးတၢ်သံကွၢ်တဖၣ်န့ၣ်လီၤ. ဒ်လီၤဂၥ်ဒီးစီၤဒၤ0ံးအသိး, ကျဲအဂ့ၤ ကတၢၢ်လၢပကပၥ်ဖျါထီၣ်တၢ်သးအိၣ်တဖၣ်အံၤအဂီၢ်, အါစုအါဘျီတမ့ၢ်0ဲ ဒ်တၢ်စူၢ်တၢ်နၥ်အတၢ်ပၥ်ဖျါထီၣ်တၢ်လၢယွၤမၤ0ဲသ့န့ၣ်ဘၣ်, မ့မ့ၢ်တခီ, ဒ်စီၤဒၤ0ံး ဒုးနဲၣ်ၦၤလၢ စံးထီၣ်ပတြၢၤ 23:6 အပူၤအသိး, တၢ်အံၤခီဖျိလၢတၢ်မၤလီၤတံၢ် တၢ်တခါ, တၢ်နီၤလီၤပကစၢ်ဒၣ်0ဲအတၢ်နၥ်တခါ, လၢတၢ်မ့ၢ်တၢ်တီဘၣ်ဃးဒီး ပကစၢ်ယွၤအဂ့ၢ်န့ၣ်လီၤ.

`တၢ်အုၣ်အသးမနုၤအိၣ်0ဲလၢနကစၢ်ဒၣ်နဲအတၢ်သ့ၣ်ညါယွၤလၢ နတၢ် ပၥ်ဖျါထီၣ်အတၢ်ဂ့ၤတၢ်0ါဒီးအတၢ်အဲၣ်လၢအတလီၤတူၢ်လီၤကၥ်လူၤပိၥ်ထွဲနခံ လီၤတံၢ်လီၤဆဲးသ့0ဲန့ၣ်လဲၣ်. တၢ်အုၣ်အသးမနုၤအိၣ်0ဲလၢနကဒုးအါထီၣ်အီၤ လၢလံၥ်စီဆှံအပူၤန့ၣ်လဲၣ်. နကနီၤလီၤတၢ်အံၤဒီးၦၤလၢမ့ၢ်အိၣ်ဒီးတၢ်သံကွၢ် ဘၣ်ဃးယွၤအတၢ်ကဟုကယၥ်ၦၤလၢအလီၤတံၢ်လီၤဆဲးအံၤအဂီၢ်န့ၣ်လဲၣ်. ထူၣ်စုညါမ့ၢ် “တၢ်လူၤပိၥ်ပခံ” အံၤ အဒိအတဲၥ်န့ၣ်မ့ၢ်တၢ်ဒ်လဲၣ်.`