---
title:  တၢ်လီၢ်တဖၣ်လၢတၢ်လဲၤကျဲအဖီခိၣ်
date:  27/06/2022
---

> <p></p>
> “ဆှၢယၤလၢကျဲအတီအလိၤတဖၣ်အပူၤ လၢအမံၤအဃိလီၤ” (စံးထီၣ် ပတြၢၤ 23:3).

ဆိကမိၣ်ကွၢ် “ကျဲအတီအလိၤတဖၣ်” (စံးထီၣ်ပတြၢၤ 23:3) အိၣ်ပၥ် လီၤအသးလၢတၢ်ဒ့ၣ်စၢၤလၢအယံၤလၢနမဲၥ်ညါအဂ့ၢ်န့ၣ်တက့ၢ်. နတထံၣ်စိနဲ တၢ်အကတၢၢ်ဘၣ်, ဘၣ်ဆၣ်နသ့ၣ်ညါနဲလၢနတၢ်လဲၤကျဲအကတၢၢ်န့ၣ် မ့ၢ်ဟံၣ်, ယွၤအဟံၣ်အိၣ်0ဲန့ၣ်လီၤ. ဒ်နကွၢ်ထံတၢ်ဘူးဒိၣ်ထီၣ်0ဲဒီးနၤအသိး, မ့ၢ်နထံၣ် ဘၣ်နဲလၢကျဲတဖၣ်အံၤဆှၢနၤဆူတၢ်လီၢ်ဖဲလဲၣ်န့ၣ်လဲၣ်. နတၢ်ဘၣ်နဲတၢ်လီၢ် တနီၤလၢအဖျါဆှံကသ့0ဲ, ဘၣ်ဆၣ်တၢ်အကူၥ်အက့အဂၤတဖၣ်တြီဃၥ်နၤ ခဲလၢၥ်ခဲဆ့ ခီဖျိလၢတၢ်ကီတၢ်ခဲလၢအလီၤပျံၤလီၤဖုးတဖၣ်န့ၣ်လီၤ. တဘျီတခီၣ် ကျဲလီၤမၢ်ကွံၥ်0ဲလၢကစၢၢ်ပျိၢ်ခိၣ်အဖီခိၣ်န့ၣ်လီၤ. ကျဲအကူၥ်အက့တနီၤ မ့ၢ်ကျဲအညီလၢနကဘၣ်လဲၤပိၥ်ထွဲနဲအခံ, ဒီးအဂၤတနီၤကီခဲ0ဲဒၣ်န့ၣ်လီၤ. တၢ်အံၤလီၤဂၥ်ဒ်ၦၤအံၣ်စရ့လးဖိအတၢ်လဲၤလၢကီၢ်အဲၤကူပတူးဒီးဆူကီၢ်တၢ် စံးပၥ်အအိၣ်, ဒီးတၢ်အံၤပၥ်ဖျါထီၣ်ကျဲတဘိဃီလၢထါစံးထီၣ်ပတြၢၤအံၤအပူၤ န့ၣ်လီၤ.

`ပၥ်ဖျါထီၣ်တၢ်လီၢ်တဖၣ်လၢ စံးထီၣ်ပတြၢၤ 23 အပူၤ လၢစီၤဒၤ0ံးထံၣ် အသိတဖၣ်လဲၤခီဖျိတၢ်တီတၢ်လိၤအကျဲတဖၣ် ဒ်အ0ဲသ့ၣ်လဲၤတၢ်လၢအတၢ် လဲၤကျဲဆူယွၤအဟံၣ်အသိးန့ၣ်တက့ၢ်.`

ဘၣ်ဆၣ်, ဘၣ်မနုၤအဃိကျဲတဖၣ်အံၤဘၣ်တၢ်ကိ:0ဲလၢ “တၢ်တီ တၢ်လိၤအကျဲတဖၣ်” မ့တမ့ၢ် “ကျဲလၢအဘၣ်တဖၣ်” န့ၣ်လဲၣ်. ဖဲအံၤအဂ့ၢ် အကျိၤလၢအကါဒိၣ်အိၣ်0ဲ (4) ထံၣ်န့ၣ်လီၤ. အခီၣ်ထံးတထံၣ်န့ၣ်, အ0ဲသ့ၣ် မ့ၢ်ကျဲလၢအဘၣ်တဖၣ်အံၤန့ၣ် မ့ၢ်လၢဆှၢၦၤဆူတၢ်လီၢ်အဘၣ်လၢပအဲၣ်ဒိး လဲၤတုၤ0ဲ- ၦၤကွၢ်သိအဟံၣ်န့ၣ်လီၤ. ခံထံၣ်တထံၣ်န့ၣ်, အ0ဲသ့ၣ်မ့ၢ်ကျဲလၢ အဘၣ်တဖၣ်န့ၣ် မ့ၢ်လၢအ0ဲသ့ၣ်ပၢၤဃၥ်ၦၤလၢအလီၤပလိၥ်လိၥ်သးဒီးၦၤလၢ အဘၣ်- ၦၤကွၢ်သိအကစၢ်ဒၣ်0ဲန့ၣ်လီၤ. သၢထံၣ်တထံၣ်န့ၣ်, အ0ဲသ့ၣ်မ့ၢ်ကျဲလၢ အဘၣ်တဖၣ်န့ၣ် မ့ၢ်လၢအ0ဲသ့ၣ်သိၣ်လိၦၤဒ်သိးပကမ့ၢ်ၦၤလၢအဘၣ်- လီၤဂၥ်ဒီးၦၤကွၢ်သိန့ၣ်လီၤ. လွံၢ်ထံၣ်တထံၣ်န့ၣ်, အ0ဲမ့ၢ်ကျဲလၢအဘၣ်တဖၣ် အံၤန့ၣ် မ့ၢ်လၢအ0ဲသ့ၣ်ဟ့ၣ်ၦၤတၢ်အုၣ်အသးလၢအဘၣ်- ဒ်ပကဲထီၣ်ၦၤလၢ အဘၣ်တဖၣ်အသိး, ပဟ့ၣ်တၢ်လၤကပီၤဆူယွၤအအိၣ်န့ၣ်လီၤ. အ0ဲသ့ၣ် မ့ၢ်ကျဲလၢ “အဘၣ်” မ့တမ့ၢ် “အတီအလိၤ” တဖၣ်, ကျဲလၢပတၢ်လဲၤညီမ့ၢ်ဂ့ၤ, ကီ0ဲမ့ၢ်ဂ့ၤန့ၣ်လီၤ.

တၢ်အံၤအကါဒိၣ်0ဲဒ်သိးပကသ့ၣ်ညါပ0ဲလၢ ဖဲယွၤဆှၢၦၤအခါ, တၢ်အံၤ တမ့ၢ်တၢ်သံကွၢ်အိၣ်ထီၣ်0ဲဒၣ်အတၢ်တခါလၢအဆှၢတၢ်ဘိၣ်တဘိၣ်ဆူ တၢ်လီၢ်လၢကဘၣ်လဲၤတုၤ0ဲဒၣ်အလီၢ်န့ၣ်ဘၣ်. တၢ်အံၤအါ0ဲဒိၣ်မးလၢ အဒိၣ်န့ၢ်ဒံးတၢ်ဆှၢတၢ်တွၤဒီးတၢ်ဒီတဒၢတၢ်န့ၣ်လီၤ. လၢအလီၤဂၥ်ဒီးတၢ်ဒိ တၢ်တဲၥ်အါမးလၢလံၥ်စီဆှံဒီတဘ့ၣ်လၢ ယွၤဆှၢအၦၤဂီၢ်မုၢ် (လၢအဆှၢ စီၤအၤြဘၤဟၣ် ခီဖျိအတၢ်စံးပၥ်တဖၣ်မ့ၢ်ဂ့ၤ, ဆှၢၦၤအံၣ်စရ့လးဖိခီဖျိမ့ၣ်အူဒီး တၢ်အၢၣ်အထူၣ်မ့ၢ်ဂ့ၤ), ဖဲယွၤဆှၢတၢ်အခါ, တၢ်အံၤထီဘိဘၣ်ဃးဒီးအတၢ် သိၣ်လိအၦၤဂီၢ်မုၢ်လၢတၢ်တီတၢ်လိၤအပူၤန့ၣ်လီၤ.

`မ့ၢ်နသ့ၣ်ညါပၥ်သူၣ်ပၥ်သးလၢတၢ်တီတၢ်လိၤအံၤ မ့ၢ်ၦၤကွၢ်သိအတၢ် ပၥ်ဒိၣ်အီၤလၢနတၢ်အိၣ်မူအဂီၢ်န့ၣ်ဧါ. တၢ်မၤကွၢ်တဖၣ် ဆီတလဲနတၢ်အိၣ်မူ ဒ်သိးဒီးနကလီၣ်ဖျါခရံၥ်အသကဲးပ0ၥ်ဂ့ၤဒိၣ်0ဲကသ့ဒ်လဲၣ်.`