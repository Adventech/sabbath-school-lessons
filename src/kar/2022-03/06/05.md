---
title:  တၢ်ဟ့ၣ်လီၤအးလီၤသးလၢအဂ့ၤဒိၣ်မး
date:  03/08/2022
---

> <p></p>
> “ဒီးနမဲၥ်ထွဲတခီ မ့ၢ်မၤလီၤဃံၤနၤဒီး, အူခွဲးထီၣ်ကွံၥ်အီၤ, ဒီးကွံၥ်တ့ၢ် ကွံၥ်အီၤလၢနအိၣ်တက့ၢ်. အဂ့ၢ်ဒ်အံၤ, နဂီၤတမံၤမ့ၢ်ဟးဂီၤဒီး, ဂ့ၤန့ၢ်နဘၣ် တၢ်တ့ၢ်လီၤကွံၥ်နၤဆူလရၥ်ပူၤဒီဂၤညါတက့ၢ်လီၤ” (မးသဲ 5:29).

`အိၣ်ဆိးလၢယ့ၣ်ၡူးအတၢ်ကတိၤတဖၣ်အံၤအဖီခိၣ် ဒ်လၢလံၥ်စီဆှံ အဆၢဖိလၢအဖီခိၣ်အပူၤန့ၣ်တက့ၢ်. နကစံးလၢအတၢ်ကတိၤတဖၣ်အံၤ အကါဒိၣ်မးန့ၣ်ဧါ. မ့မ့ၢ်ဒ်န့ၣ်ဒီး, ဘၣ်မနုၤအဃိလဲၣ်.`

တၢ်မၤလၢအဂ့ၤလိၣ်0ဲဒၣ်န့ၣ် တမ့ၢ်လၢယွၤမၤကီခရံၥ်ဖိတဖၣ်အတၢ် အိၣ်မူဘၣ်, မ့ၢ်လၢပ0ဲဒီးပလုၢ်ပလၢ်လီၤထွံလီၤယွၤကွံၥ်0ဲဒၣ်ဒီး ယွၤအတၢ် ကူၣ်ပၥ်လၢပဂီၢ်တဖၣ်ယံၤဒိၣ်မးအဃိလီၤ. ၦၤဂီၢ်မုၢ်တဖၣ်ဖုသံနီၣ်ထီၣ်ဒီး ကမၢကမၣ်လီၤက့ၤအကစၢ်အသးန့ၣ်လီၤ, “ယလဲၤတၢ်ယံၤဒီးယွၤထဲအံၤညါ လံန့ၣ် မ့ၢ်တၢ်ဒ်လဲၣ်.” တၢ်စံးဆၢမ့ၢ်ဒၣ်တမံၤဃီထီဘိန့ၣ်လီၤ. မ့ၢ်ဒၣ်ဖဲတကတီၢ် န့ၣ်ခီၣ်ခါတခါအဃိလီၤ.

ဖး မးသဲ 5:29, 30 တက့ၢ်. ယ့ၣ်ၡူးကတိၤတၢ်လၢအဘၣ်ထွဲဒီး မုၣ်ခွါ အတၢ်ရ့လိၥ်သးအတၢ်ဒဲးဘးအပူၤလီၤ. ဘၣ်ဆၣ်, တၢ်သိၣ်တၢ်သီအခီၣ်ထံး တဖၣ်ဘၣ်ထွဲလိၥ်သးဒီးတၢ်ဒဲးဘးအဂၤတဖၣ်စ့ၢ်ကီးန့ၣ်လီၤ. သၦၢ်တၢၢ်လီၤ, တၢ်သိၣ်တၢ်သီတဖၣ်အံၤ ပသူအီၤလၢပတၢ်ဒိၣ်ထီၣ်လၢခရံၥ်အပူၤသ့0ဲဒၣ်လၢ အဘၣ်တၢ်မၤညီနုၢ်အပူၤန့ၣ်လီၤ.

`ယ့ၣ်ၡူးတဲဘၣ်ၦၤဒီးအတၢ်ကတိၤတဖၣ်လၢ မးသဲ 5:29, 30 အပူၤန့ၣ် အိၣ်ဒီးအဂ့ၢ်မိၢ်ၦၢ်လၢအကါဒိၣ်မနုၤလဲၣ်. မ့ၢ်ပဘၣ်တကိးၦၤဒ်လံၥ်အိၣ်ကွဲး အသးအသိးနီၢ်နီၢ် ဒ်သိးပကဘၣ်မၤဟးဂီၤလီၤက့ၤပကစၢ်အသးန့ၣ်ဧါ.`

ယ့ၣ်ၡူးတကိးဃီၤၦၤဒ်သိးပကဘၣ်မၤဘၣ်ဒိပနီၢ်ခိနီၢ်ကစၢ်ဘၣ်- တမ့ၢ် လ့ၤတက့ၤဘၣ်, မ့မ့ၢ်တခီ, အ0ဲကိးဃီၤၦၤ ဒ်သိးပကဘၣ်ပၢၤဃၥ်ပသးဒီးလၢခံ ပမိၢ်ၦၢ်, အလုၢ်အၦ့ၤဖဲကအိၣ်0ဲန့ၣ်လီၤ. ပလီၢ်သးလၢအဆၢဖိတဖၣ်အံၤ တစံ:0ဲလၢပကြၢးဃ့တၢ်ဒီးယွၤကသုးကွံၥ်တၢ်ဒဲးဘးလၢပမၤညီနုၢ်အီၤတဖၣ် တထံၣ်ဃီလၢပတၢ်အိၣ်မူအပူၤန့ၣ်ဘၣ်. တဘျီတခီၣ်လၢတၢ်အဲၣ်တၢ်ကွံအပူၤ ယွၤကမၤတၢ်အံၤလၢပဂီၢ်, ဘၣ်ဆၣ်အါစုအါဘျီအ0ဲကိးဃီၤၦၤဒ်သိးကမၤ တၢ်ဟ့ၣ်လီၤအးလီၤသးလၢအဂ့ၤဒိၣ်မးတခါ ဒ်သိးပကညိကွံၥ်တၢ်တမံၤ, မ့တမ့ၢ် ပကစးထီၣ်မၤတၢ်တမံၤ, လၢပသးပူၤပတအဲၣ်ဒိးမၤ0ဲနီတစဲးဘၣ်န့ၣ်လီၤ. တၢ်မၤကွၢ်ဖးဒိၣ်မနုၤတခါကဲထီၣ်အသးသ့န့ၣ်လဲၣ်. ပမၤတၢ်ဃုထၢလၢ အဘၣ်တဖၣ် မ့ၢ်အါဒိၣ်ထီၣ်0ဲတဘျီဘၣ်တဘျီအဃိန့ၣ်ဒီး, ပဂံၢ်ပဘါကဆူၣ် ဒိၣ်ထီၣ်0ဲ, ဒီးတၢ်လ့ပစီအစိကမီၤအဂံၢ်အဘါကစၢ်ဒိၣ်ထီၣ်0ဲလၢပတၢ်အိၣ်မူ အပူၤန့ၣ်လီၤ.

တဘျီတခီၣ်ယွၤသူတၢ်မၤကွၢ်လၢအဆူၣ်တဖၣ် ဒ်သိးကဟ့ၣ်ပလီၢ်ၦၤ ဖဲတၢ်မၤဟးဂီၤပတၢ်ဆိကမိၣ်အတၢ်သီၣ်တၢ်သဲအိၣ်0ဲအါမးလၢပခိၣ်ပဃၢၤအခါ န့ၣ်လီၤ. တၢ်အံၤမ့ၢ်တၢ်မၤကွၢ်လၢအဆူၣ်အိၣ်0ဲအဃိ, ပသ့ၣ်ညါလီၤက့ၤပသး လၢပလီၤထွံလီၤယွၤကွံၥ်0ဲလၢယွၤအအိၣ်ဆံးဒိၣ်ဆံးအါလဲၣ်န့ၣ်လီၤ. တၢ်မၤကွၢ် ဖးဒိၣ်အံၤ ကမ့ၢ်0ဲယွၤအတၢ်ကိးဃီၤၦၤဆူပကဘၣ်မၤတၢ်ဆၢတဲၥ်လၢအဂ့ၤ ဒ်သိးပကဃၣ်က့ၤပသးဆူပပၢ်ကစၢ်အတၢ်ကူၣ်ပၥ်လၢပဂီၢ်အအိၣ်န့ၣ်လီၤ.