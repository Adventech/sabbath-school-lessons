---
title:  တၢ်မ့ၢ်တၢ်တီအသး
date:  31/07/2022
---

မ့ၢ်နဃ့နဲလၢ “ယွၤဧၢ, 0ံသးစူၤမၤဂ့ၤယၤတက့ၢ်” န့ၣ်တဘျီဘျီဒီး ဖျါလၢ တၢ်ဆီတလဲသးအိၣ်ဒၣ်ထဲတစဲးဖိန့ၣ်ဧါ. ပဃ့တၢ်လၢယွၤ ဒ်သိးယွၤအတၢ် ဆီတလဲအစိကမီၤဖးဒိၣ်ကအိၣ်0ဲလၢပပူၤဒီးပတၢ်အိၣ်မူအံၤ ဖျါလၢအိၣ်ဒၣ် ဒ်အလီၢ်လီၢ်အသိးအံၤန့ၣ်မ့ၢ်တၢ်ဒ်လဲၣ်. ပသ့ၣ်ညါပ0ဲလၢ ယွၤအံၤအိၣ်ဒီး ဂံၢ်ဘါလၢလၢလၢၦဲၤၦဲၤလၢပထိၣ်အီၤဒွးအီၤတန့ၢ်ဘၣ်တဖၣ်လၢ အ0ဲသးအိၣ် ဟ့ၣ်ကလီၦၤဒိၣ်မးန့ၣ်လီၤ. ပသးအိၣ်ဟံးန့ၢ်တၢ်အခွဲးအယၥ်အံၤနီၢ်နီၢ်ဘၣ်ဆၣ်, ပတၢ်အိၣ်မူအံၤဖျါလၢတဆီလဲအသးဒ်ကျဲတဘိလၢလီၤပလိၥ်လိၥ်သးဒီး တၢ်လၢ ယွၤသးအိၣ်ဟ့ၣ်လီၤၦၤအံၤဘၣ်န့ၣ်လီၤ.

ဘၣ်မနုၤအဃိလဲၣ်. အဂ့ၢ်အကျိၤတခါန့ၣ် မ့ၢ်0ဲညီညီဖိလၢအဒုးကီဒုးခဲၦၤ န့ၣ်လီၤ. ဖဲသးစီဆှံအိၣ်ဒီးအစိကမီၤလၢလၢၦဲၤၦဲၤဒ်သိးကဆီတလဲၦၤအခါ, တၢ်မၤအသးသ့0ဲလၢပကစၢ်ဒၣ်0ဲအတၢ်ဃုထၢတဖၣ်တြီဃၥ်တၢ်လၢယွၤမၤ0ဲသ့ န့ၣ်လီၤ.

`ဖး ယိၤဟၣ် 16:5-15 တက့ၢ်. လၢလံၥ်စီဆှံအဆၢပူၤအံၤ, ယ့ၣ်ၡူးကိး သးစီဆှံလၢ “တၢ်မ့ၢ်တၢ်တီအသး” န့ၣ်လီၤ (ယိၤဟၣ် 16:13). တၢ်အံၤ ဘၣ်ထွဲလိၥ်သးဒီးတၢ်မနုၤလၢသးစီဆှံမၤန့ၢ်တၢ်လၢပဂီၢ်န့ၣ်လဲၣ်.`

ဖဲသးစီဆှံဟဲစိၥ်န့ၢ်ၦၤတၢ်မ့ၢ်တၢ်တီဘၣ်ဃးပတၢ်တလၢတၦဲၤအခါ, အ0ဲ ဒုးပီၢ်ယၢ်လီၤက့ၤပသးတသ့ဘၣ်. အ0ဲဒုးနဲၣ်ၦၤတၢ်မ့ၢ်တၢ်တီအဒိၣ်ကတၢၢ်လၢ ဘၣ်ဃးဒီးယွၤသ့0ဲစ့ၢ်ကီး ဘၣ်ဆၣ်အ0ဲတမၤဆူၣ်ၦၤဒ်သိးပကနၥ်အီၤ မ့တမ့ၢ် ပကဒိကနၣ်အီၤန့ၣ်ဘၣ်. ယွၤမ့ၢ်မၤဆူၣ်ၦၤထဲတၢ်ဆံးကိၥ်ဖိတခါဒၣ်လဲၥ်န့ၣ် ပကစၢ်အတၢ်သဘျ့လၢအဘၣ်ပသးအံၤ ကလီၤမၢ်ကွံၥ်0ဲ, ဒီးမုၣ်ကီၤလံၢ်ကပၥ် တၢ်ကမၣ်လၢယွၤအလိၤ လၢအ0ဲပၢဆှၢသုးကျဲၤပသးဒီးလီန့ၢ်တၢ်လၢတၢ်ထီ ဒုၣ်ဒါလိၥ်သးဖးဒိၣ်အပူၤအံၤန့ၣ်လီၤ. ဖဲတၢ်ထီဒုၣ်ဒါလိၥ်သးဖးဒိၣ်အိၣ်ထီၣ်0ဲ လၢမူခိၣ်အခါ, ပပၢ်ကစၢ်လၢမူခိၣ်တမၢဆူၣ်မုၣ်ကီၤလံၢ် မ့တမ့ၢ်တမၢဆူၣ် မူခိၣ်ကလူးနီတဂၤဒ်သိးအ0ဲသ့ၣ်ကနၥ်0ဲလၢယွၤအံၤဂ့ၤဒီးတီလိၤ0ဲ မ့တမ့ၢ် မၢဆူၣ်မူခိၣ်ကလူးတဖၣ်လၢကပီၢ်ယၢ်လီၤက့ၤအသးန့ၣ်ဘၣ်. ဒီးလၢဧ့ၤဒ့ၣ် တၤသၣ်အလီၢ်န့ၣ်, ဖဲတၢ်လီၤပျံၤဖးဒိၣ်အိၣ်ထီၣ်0ဲတဘျီကဒီးအခါ, ယွၤဒုးအိၣ် ထီၣ်တၢ်မ့ၢ်တၢ်တီဘၣ်ဃးသ့ၣ်လၢတၤသၣ်အသးကံၢ်ပူၤဖျါဂ့ၤ0ဲ, ဘၣ်ဆၣ် တတြီဃၥ်နီၢ်အံၣ်အုဒီးစီၤအၤဒၣ်လၢကလူၤပိၥ်ထွဲအ0ဲသ့ၣ်အတၢ်သဘျ့အခံ ဒ်သိးအသုတဒိကနၣ်တၢ်တဂ့ၤဘၣ်န့ၣ်လီၤ. ယွၤတမၤတၢ်လီၤဆီနီတမံၤဒီး ၦၤလၢမုၢ်မဆါတနံၤအံၤန့ၣ်ဘၣ်. လၢတၢ်န့ၣ်အဃိ, သးစီဆှံဟ့ၣ်ၦၤတၢ်မ့ၢ် တၢ်တီဘၣ်ဃးဒီးယွၤ ဒီးတၢ်ဒဲးဘးဒီးစံ:0ဲ, “ဒ်နထံၣ်ဘၣ်နဲတၢ်လၢယဒုးနဲၣ်တ့ၢ် နၤအသိး, နကမၤတၢ်မနုၤခဲအံၤန့ၣ်လဲၣ်.”

တၢ်မၤမ့ၢ်တၢ်တမံၤဃီဒီး ဖဲပအိၣ်ဘၣ်လၢတၢ်မၤကွၢ်ဖးဒိၣ်အဆၢကတီၢ် အခါန့ၣ်လီၤ. တဘျီတခီၣ် တၢ်မၤကွၢ်ဖးဒိၣ်အံၤ အိၣ်0ဲလီၤတံၢ်လီၤဆဲးအံၤန့ၣ် မ့ၢ်လၢပတဒိကနၣ်တၢ်အဃိ မ့တမ့ၢ်မ့ၢ်လၢပတပီၢ်ယၢ်လီၤက့ၤပသးလၢ ပတၢ်ဒဲးဘးတဖၣ်အဃိန့ၣ်လီၤ. မ့ၢ်လၢပပၢ်ကစၢ်ကဘၣ်မၤတၢ်လၢတၢ်ဂ့ၢ်ဒ်အံၤ တဖၣ်အဃိ, ပကဘၣ်ဃုထၢအိးထီၣ်တၢ်ပီၢ်ယၢ်လီၤက့ၤသးအပဲတြီၤတဖၣ် မူၣ်မူၣ်နီၢ်နီၢ်ဒီး ဒိကနၣ်တၢ်ဒ်သိးယွၤအစိကမီၤကဟဲနုၥ်လီၤလၢပပူၤ ဒီးဆီတလဲ ၦၤအဂီၢ်န့ၣ်လီၤ.

`တၢ်နးလၢအဂၢၢ်ကျၢၤမနုၤအိၣ်ဒီး “တၢ်မ့ၢ်တၢ်တီအသး” လၢဟဲစိၥ်န့ၢ်နၤ ဖဲတယံၥ်ဒံးဘၣ်န့ၣ်လဲၣ်. မ့ၢ်နဒိကနၣ်အကလုၢ်ဂ့ၤ0ဲဆံးဒိၣ်လဲၣ်. ဒီးတၢ်လၢ အကါဒိၣ်ကတၢၢ်န့ၣ်, မ့ၢ်နမၤနဲတၢ်ဃုထၢမနုၤတဖၣ်ဒီးနတၢ်သဘျ့လၢအဘၣ် နသးန့ၣ်လဲၣ်.`