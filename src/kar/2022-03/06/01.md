---
title:  တၢ်ထဲးဂံၢ်ထဲးဘါအိၣ်ဒီးဂံၢ်ဘါခဲလၢၥ်
date:  30/07/2022
---

### တၢ်မၤလိတနွံအံၤအဂီၢ်ဖ
ယိၤဟၣ် 16:5-15: ကလီးစဲ 1:28, 29: 1ပ့းတရူး 1:13: မးသဲ 5:29: 1မိၤၡ့ 32.

> <p>တၢ်ကလုၢ်ထူ</p>
> “ယဂုၥ်မၤတၢ်လၢတၢ်န့ၣ်အဂီၢ်သၦၢ်ၦၢ်, ဒ်အ0ဲဒၣ်အစိကမီၤ မၤတၢ်လၢယပူၤဆူၣ်ဆူၣ်ကလဲၥ်အသိးန့ၣ်လီၤ” (ကလီးစဲ 1:29).

ပိၥ်ခွါတဂၤဒီးပိၥ်မုၣ်တဂၤဆ့ၣ်နီၤတပူၤဃီဒီးတဲသကိးတၢ်န့ၣ်လီၤ. ၦၤခံဂၤလၢၥ်အံၤ အဖိဘၣ်တၢ်မၤသံတ့ၢ်အီၤန့ၣ်လီၤ. ပိၥ်မုၣ်အဖိခွါဘၣ်တၢ်မၤသံ အီၤလၢအပူၤကွံၥ်အနံၣ် (20) ဘၣ်ဆၣ်အတၢ်သူၣ်ဒိၣ်သးဖျိးဒီးအတၢ်သူၣ်အုး သးအုးအိၣ်တုၤအခဲအံၤန့ၣ်လီၤ. ပိၥ်ခွါတဂၤဒုလီၤဆီ0ဲဒီးပိၥ်မုၣ်တဂၤအံၤဒိၣ်မး န့ၣ်လီၤ. အဖိမုၣ်ဘၣ်တၢ်မၤသံအီၤလၢၦၤအၢၦၤသီတဖၣ် လၢအပူၤကွံၥ်စှၤကိၥ်ဖိ န့ၣ်လီၤ. အ0ဲကတိၤတၢ်ဘၣ်ဃးတၢ်ပျၢ်တၢ်ကမၣ်ဆူၦၤမၤသံတၢ်ဖိတဖၣ်အအိၣ် ဒီးဘၣ်ဃးယွၤဆီတလဲတၢ်လၢအတူၢ်ဘၣ်ခီၣ်ဘၣ်0ဲအဂ့ၢ်န့ၣ်လီၤ. တၢ်လၢ အတူၢ်ဘၣ်0ဲအံၤ မ့ၢ်တၢ်လၢအဘၣ်ဒိအီၤဆါဒိၣ်မးဒၣ်လဲၥ်, ပိၥ်ခွါတဂၤအံၤ ကဲထီၣ်တၢ်အဒိအတဲၥ်တခါလၢ ယွၤဟဲစိၥ်န့ၢ်တၢ်မၤဘျါက့ၤတၢ်ဆူပတၢ်အိၣ်မူ အတၢ်ခံးဒိၣ်ကတၢၢ်အဆၢကတီၢ်အခါသ့0ဲဒ်လဲၣ်အဂ့ၢ်န့ၣ်လီၤ.

ၦၤခံဂၤအံၤ လီၤဆီ0ဲဒိၣ်မးလၢ အတၢ်စံးဆၢတၢ်မၤအသးတမံၤဃီဒီး အ0ဲသ့ၣ်အံၤဒ်လဲၣ်. နီၢ်သးအတၢ်ဆီတလဲသးအိၣ်ဖျါ0ဲလၢ ခရံၥ်ဖိတဂၤအတၢ် အိၣ်မူပူၤဒ်လဲၣ်. မၤစၢၤၦၤတဂၤဒ်သိးကဒိၣ်တုၥ်ခိၣ်ၦဲၤခီဖျိတၢ်အိၣ်မူအတၢ် မၤကွၢ်ဖးဒိၣ်တဖၣ်လၢကဘၣ်တၢ်မၤနၢၤအီၤဒီးတၢ်တဂ့ၤတဘၣ်တဖၣ်အံၤ လၢၥ်လၢၥ်ဆ့ဆ့အလီၢ်န့ၣ်လဲၣ်.

**တနွံအံၤအတၢ်ကွၢ်ဃီၤတၢ်တဘျးဖိ** - ပသးအတၢ်ဆၢန့ၢ်ဘၣ်တၢ်တဖၣ် အမူဒါ, ပသးအသဟီၣ်, လၢပနီၢ်ကစၢ်ဒီးတၢ်ဒဲးဘးအတၢ်ဒုးအပူၤန့ၣ်, မ့ၢ်တၢ်မနုၤ လဲၣ်. ပကဟးဆှဲးတၢ်ကမၣ်လၢပတၢ်ပျဲပတၢ်ဆိကမိၣ်တဖၣ်ပၢဆှၢ ပတၢ်ဆၢတဲၥ် တဖၣ်လၢပမၤအီၤန့ၣ်ကသ့0ဲဒ်လဲၣ်. ဘၣ်မနုၤအဃိလၢပတကျဲးစၢးသၦၢ်ၦၢ်ဒီး ပသးအသုတဟးဂီၤဖဲပအိၣ်ဘၣ်လၢတၢ်မၤကွၢ်ဖးဒိၣ်အပူၤအခါန့ၣ်လဲၣ်.