---
title:  တၢ်သူတၢ်ၦိၤ (ယွၤ) ဒီးၦၤကညီအတၢ်ပၥ်ဖှိၣ်သး
date:  01/08/2022
---

နမၤန့ၢ်မၤနၢၤတၢ်အဒိၣ်ကတၢၢ်မနုၤအိၣ်0ဲဒီးနၤန့ၣ်လဲၣ်. အခွဲးအယၥ် တဖၣ်အိၣ်0ဲဒီးတၢ်လၢနမၤန့ၢ်နဲတဖၣ်အံၤ တဟဲအိၣ်ထီၣ်0ဲညီကဒၣ် ခီဖျိလၢ နဃၣ်ကဒံဃၣ်ကဒါသးလၢနလီၢ်မံခိၣ်လၢဂီၤခီအဆၢကတီၢ်န့ၣ်ဘၣ်. ပမ့ၢ် အဲၣ်ဒိးမၤန့ၢ်တၢ်တမံၤမံၤလၢအိၣ်ဒီးအလုၢ်အၦ့ၤလၢပတၢ်အိၣ်မူအံၤန့ၣ်, ပကဘၣ် ဟံးန့ၢ်တၢ်ဆၢကတီၢ်ဒီး ဂုၥ်ကျဲးစၢးသၦၢ်ၦၢ်န့ၣ်လီၤ.

`ဖး ကလီးစဲ 1:28, 29 တက့ၢ်. စီၤပီလူးတဲတၢ်ဘၣ်ဃးဒီးယွၤမၤတၢ်လၢ အပူၤဒၣ်လဲၥ်, လၢကျဲမနုၤတဖၣ်အပူၤ အ0ဲဒုးနဲၣ်ၦၤကညီအဂံၢ်အဘါဒီး အတၢ်ဂုၥ်ကျဲးစၢးပၥ်ဃုၥ်0ဲစ့ၢ်ကီးအဂ့ၢ်န့ၣ်လဲၣ်.`

လၢ ကလီးစဲ 1:29 အပူၤ, တၢ်ထံၣ်လၢအလီၤသးစဲဒိၣ်မးအိၣ်0ဲတခါလၢ စီၤပီလူးထံၣ်အတၢ်ရ့လိၥ်သးဒီးယွၤအကျဲတဘိအပူၤ လၢတၢ်မၤအံၤန့ၣ်လီၤ. အ0ဲ စံ:0ဲလၢ အ0ဲဂုၥ်မၤတၢ်သၦၢ်ၦၢ်- ဘၣ်ဆၣ်မၤဃုၥ်0ဲဒီးယွၤအစိကမီၤအဂ့ၢ်န့ၣ်လီၤ.

တၢ်ကတိၤလၢ “တၢ်မၤ” အဂီၢ်န့ၣ် အခီပညီမ့ၢ် “ကလီၤဘှံးလီၤတီၤထီၣ်,” က “မၤတၢ်တုၤလီၤလၢဂံၢ်ဘါလၢၥ်တစု” န့ၣ်လီၤ. တၢ်ကတိၤအံၤဘၣ်တၢ်သူ အီၤလီၤဆီဒၣ်တၢ် “ဒ်ၦၤလိၥ်ကွဲတၢ်ဖိလၢအပြၢတၢ်တဖၣ် ဘၣ်တၢ်သိၣ်လိ မၤယုၤအီၤအသိးန့ၣ်လီၤ. တၢ်ကတိၤလၢ “ဂုၥ်ကျဲးစၢးသၦၢ်ၦၢ်” အဂီၢ်, လၢအိၣ်ဖျါထီၣ်လၢခံတခါ, လၢတၢ်ကတိၤအကျိၥ်တနီၤအပူၤ အခီပညီမ့ၢ်0ဲ “နီၢ်ခိဘၣ်ဆူးဘၣ်ဆါ” န့ၣ်လီၤ. လၢတၢ်န့ၣ်အဃိ, ပအိၣ်ဒီးတၢ်ကတိၤလၢ အပၥ်ဖျါထီၣ်န့ၢ်ၦၤ ၦၤလိၥ်ကွဲတၢ်ဖိလၢအပြၢတၢ်တဂၤ ဘၣ်တၢ်သိၣ်လိမၤယုၤအီၤ ဃုၥ်ဒီးတၢ်ကိးမံၤဒဲး ဒ်သိးကမၤနၢၤတၢ်အဂီၢ်န့ၣ်လီၤ. ဘၣ်ဆၣ်လၢခံစီၤပီလူး ဒုးအါထီၣ်0ဲတၢ်လၢ အက့ၣ်ကူတခါဆူတၢ်ထံၣ်အဂီၢ်အံၤန့ၣ် မ့ၢ်လၢစီၤပီလူး သိၣ်လိမၤယုၤတၢ်, တမ့ၢ်တၢ်ကိးမံၤလၢအအိၣ်ဒီးအီၤဘၣ်, မ့ၢ်တၢ်ကိးမံၤဒဲးလၢ ယွၤဟ့ၣ်လီၤအီၤန့ၣ်လီၤ. လၢတၢ်န့ၣ်အဃိ, ပဘၣ်တၢ်ပၥ်တ့ၢ်န့ၢ်ၦၤဒီး တၢ်ပၥ်ဂၢၢ်ပၥ်ကျၢၤတၢ်ဂ့ၢ်ညီညီဖိ တခါဘၣ်ဃးစီၤပီလူးအတၢ်သးခုကစီၣ် အတၢ်မၤန့ၣ်လီၤ. တၢ်အံၤမ့ၢ်တၢ်သးခုကစီၣ်အတၢ်မၤတခါလၢ အဘၣ်တၢ်မၤ အီၤဒီးအတၢ်ကျဲးစၢးဖးဒိၣ်ဒီးကျဲလၢအဘၣ်, ဘၣ်ဆၣ်မၤ0ဲဒီးယွၤအစိကမီၤ န့ၣ်လီၤ. တၢ်ရ့လိၥ်သးအံၤ မၤတၢ်လီၤတံၢ်လီၤဆဲးလၢကျဲတမံၤဃီ ဒ်ပဃု မၤန့ၢ်ခရံၥ်အသကဲးပ0ၥ်အတၢ်ဒိၣ်ထီၣ်ထီထီၣ်လၢပပူၤအသိးန့ၣ်လီၤ.

တၢ်အံၤအကါဒိၣ်0ဲလၢပကဘၣ်သ့ၣ်နီၣ်ထီၣ်0ဲန့ၣ်, မ့ၢ်လၢပအိၣ်မူလၢ ဟီၣ်ခိၣ်တဘ့ၣ်အံၤအပူၤန့ၣ်, ပအဲၣ်ဒိးဒိးန့ၢ်ဘၣ်တၢ်အါဒိၣ်ထီၣ်0ဲ ဒီးသးအိၣ် ကျဲးစၢးတၢ်စှၤလီၤ0ဲအဃိလီၤ. တၢ်ထံၣ်အံၤဟဲနုၥ်လီၤဆူခရံၥ်ဖိအတၢ်အိၣ်မူပူၤ စ့ၢ်ကီးန့ၣ်လီၤ. ခရံၥ်ဖိအၦၤစိၥ်တၢ်သးခုကစီၣ်တနီၤစံးပၥ်တၢ်လၢထဲဒၣ်နမ့ၢ်နၥ် တၢ်န့ၣ်ဒီး, သးစီဆှံကလီၤဘၣ်လၢနလိၤဃုၥ်ဒီးတၢ်စိတၢ်ကမီၤအဒိၣ်အမုၢ်လၢ အလီၤလးဒီးနကမၤတၢ်လၢအလီၤကမၢကမၣ်ဖးဒိၣ်တဖၣ်န့ၣ်လီၤ. ဘၣ်ဆၣ် တၢ်အံၤမ့ၢ်တၢ်မ့ၢ်တၢ်တီထဲတ0ၥ်ဧိၤလၢအလီၤပျံၤတခါအံၤန့ၣ် မ့ၢ်လၢဆှၢၦၤဂီၢ်မုၢ် တဖၣ်ဆူတၢ်ပၥ်ဂၢၢ်ပၥ်ကျၢၤတၢ်လၢ ပကဘၣ်အိၣ်ခိးယွၤအစိကမီၤကဟဲလီၤ0ဲ ဖဲပဆ့ၣ်နီၤအိၣ်ခုၣ်ခုၣ်မုၥ်မုၥ်လၢပလီၢ်ဆ့ၣ်နီၤပူၤအခါန့ၣ်လီၤ.

`နတၢ်မၤလိမနုၤအိၣ်0ဲဒီးတၢ်ဂုၥ်ကျဲးစၢးတခါအံၤလၢ စီၤပီလူးစံးကတိၤ0ဲ န့ၣ်လဲၣ်. တၢ်မနုၤတဖၣ်လၢယွၤပၥ်လီၤ0ဲလၢနသးပူၤ လၢနကဘၣ်ဂုၥ်ကျဲးစၢး မၤသၦၢ်ၦၢ်န့ၣ်လဲၣ်. နကမၤလိဟ့ၣ်လီၤအးလီၤနသးဆူယွၤအတၢ်ဘၣ်သး အအိၣ်ကသ့0ဲဒ်လဲၣ်.`