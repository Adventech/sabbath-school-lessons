---
title:  တၢ်လိၣ်လၢကဘၣ်ကျဲးစၢးသၦၢ်ၦၢ်လၢတအိၣ်ဘၣ်ဒီးတၢ်သးလီၤဘှါ
date:  04/08/2022
---

`ဖးစီၤယၤကိၥ်ကနိလိၥ်သးဒီးယွၤအပူလၢ 1မိၤၡ့ (32) အပူၤတက့ၢ်. ပူအံၤတဲဘၣ်ၦၤတၢ်မနုၤဘၣ်ဃးတၢ်ကျဲးစၢးသၦၢ်ၦၢ်အဂ့ၢ်လၢ တၢ်သးဟးဂီၤ ဖးဒိၣ်အပူၤဒၣ်လဲၥ်န့ၣ်လဲၣ်. (ဟံးဃၥ်စီၤယၤကိၥ်အတၢ်အိၣ်အသးလၢ အဘၣ် ထွဲလိၥ်သးအဂ့ၢ်ဒီတခါလၢနသးပူၤတချုးနစံးဆၢတၢ်သံကွၢ်အံၤန့ၣ်တက့ၢ်).`

တၢ်လၢအဘၣ်ဒီးတၢ်လၢပဘၣ်ဃုမၤန့ၢ်ပသးအတၢ်ဆၢဒိးန့ၢ်ဘၣ် တၢ်တဖၣ်လၢပကဘၣ်မၤတၢ်လၢအဘၣ်န့ၣ် ပသ့ၣ်ညါပ0ဲသ့လီၤ, ဘၣ်ဆၣ် ဖဲပအိၣ်ဘၣ်လၢတၢ်ဆီၣ်သနံးၦၤအဖီလၥ်အခါ, ကကီ0ဲဒိၣ်မး ဒ်သိးပကဟံးဃၥ် ယွၤဒီးဟံးဃၥ်အတၢ်စံးပၥ်တဖၣ်န့ၣ်လီၤ. တၢ်အံၤမ့ၢ်လၢပဂံၢ်စၢ်ဒီးပဘၣ်ယိၣ်တၢ် အဃိလီၤ. လၢတၢ်န့ၣ်အဃိ, ခရံၥ်ဖိအဂံၢ်အဘါလၢအကါဒိၣ်တခါအံၤန့ၣ် မ့ၢ်တၢ်ကျဲးစၢးသၦၢ်ၦၢ်လၢတအိၣ်ဘၣ်ဒီးတၢ်သးလီၤဘှါ, ကံၢ်စီလၢကဘၣ်လဲၤဒၣ် တၢ်ဆူညါဒီးသးအသုတဟးဂီၤဘၣ်န့ၣ်လီၤ.

တၢ်ကျဲးစၢးသၦၢ်ၦၢ်အဒိအတဲၥ်အဒိၣ်ကတၢၢ်တခါလၢ လံၥ်စီဆှံအပူၤန့ၣ် မ့ၢ်စီၤယၤကိၥ်အဂ့ၢ်လီၤ. လၢအပူၤကွံၥ်တဘျုးနံၣ်န့ၣ်, စီၤယၤကိၥ်လီန့ၢ်အ0ဲၢ်, စီၤဧ့ၡီၤ, ဒီးအပၢ်လၢကဒိးန့ၢ်ဘၣ်ဖိ0ဲၢ်ကိအလီၢ်အဂီၢ်န့ၣ်လီၤ (1မိၤၡ့ 27). ဒီးစးထီၣ်အခါဖဲန့ၣ်, မ့ၢ်လၢစီၤယၤကိၥ်ပျံၤဘၣ်အ0ဲၢ်, စီၤဧ့ၡီၤလၢကမၤသံအီၤ အဃိ, ဃ့ၢ်ပူၤဖျဲးအသးလီၤ. အ0ဲဒိးန့ၢ်ဘၣ်တၢ်စံးပၥ်လၢအလီၤလးတဖၣ်လၢ ယွၤကပၢကဆှၢအီၤဒီး ကဆိၣ်ဂ့ၤအီၤလၢအတၢ်မံမီၣ်ဃီတဘိဆဲးကျိးမူခိၣ်ဒီး ဟီၣ်ခိၣ် (1မိၤၡ့ 28) ဒၣ်လဲၥ်, အ0ဲပျံၤဒံးဒၣ်တၢ်န့ၣ်လီၤ. စီၤယၤကိၥ်အသး ဟးဂီၤလၢယွၤအတၢ်အၢၣ်လီၤအုၣ်ကီၤသးလၢအ0ဲဘၣ်တၢ်တူၢ်လိၥ်အီၤဘၣ်ဆၣ် တၢ်စံးပၥ်လၢအဘၣ်တၢ်မၤ0ဲဒီးအီၤတဖၣ် လၢအပူၤကွံၥ်တဘျုးနံၣ်အံၤ မ့ၢ်0ဲ တီ0ဲဒံးန့ၣ်လီၤ. ဒ်အ0ဲကနိလိၥ်သးဒီးၦၤလၢအမ့ၢ်ယ့ၣ်ၡူးနီၢ်နီၢ်တဂၤအသိး, စီၤယၤကိၥ်အကံၣ်ဒုၣ်ဆၢတလံၥ်ကွံၥ်0ဲန့ၣ်လီၤ. စးထီၣ်အခါဖဲန့ၣ်, ဒ်တၢ်ဆါအံၤ မ့ၢ်လၢဆါဒိၣ်မးအဃိ, ကနိလိၥ်သးတသ့လၢၤဘၣ်. တၢ်ဆီတလဲၤသးကဘၣ် အိၣ်0ဲလၢတၢ်ကနိလိၥ်သးဒီးဆူတၢ်ဟံးဃၥ်တၢ်အအိၣ်န့ၣ်လီၤ. လၢတၢ်နၥ်နၥ် ကလဲၥ်အပူၤ စီၤယၤကိၥ်ဟံးဃၥ်ယ့ၣ်ၡူးကျၢၤကျၢၤတုၤလၢအ0ဲဒိးန့ၢ်ဘၣ် တၢ်ဆိၣ်ဂ့ၤလၢအလီၤတံၢ်လီၤဆဲးတခါတစုန့ၣ်လီၤ. လၢတၢ်န့ၣ်အဃိ ယ့ၣ်ၡူး စံးဘၣ်အီၤ, “ပျၢ်ယၤတက့ၢ်. အဂ့ၢ်ဒ်အံၤ, မုၢ်ဆ့ၣ်0ါထီၣ်လံ” န့ၣ်လီၤ. (1မိၤၡ့ 32:26).

စီၤယၤကိၥ်အတၢ်ဆိၣ်ဂ့ၤအံၤ ဒိးန့ၢ်ဘၣ်0ဲန့ၣ် မ့ၢ်လၢအ0ဲဖီၣ်ဃၥ်ယ့ၣ်ၡူး ခီဖျိအတၢ်ဆါအဃိန့ၣ်လီၤ. ဒ်န့ၣ်အသိး ပ0ဲစ့ၢ်ကီးကဘၣ်မၤ0ဲန့ၣ်လီၤ. ယွၤ ကမၤတလံၥ်ပ “ကံၣ်ဒုၣ်” အဆၢစ့ၢ်ကီး ဒီးလၢခံကကိးၦၤဒ်သိးပကဟံးဃၥ်ဒၣ် အီၤကျၢၤကျၢၤခီဖျိလၢပတၢ်ဆူးတၢ်ဆါအပူၤန့ၣ်လီၤ. သၦၢ်တၢၢ်လီၤ, ယွၤပျဲ ခီမဲၥ်လီၢ်လၢအဆါဒိၣ်မးအံၤအခွဲးဒ်သိးကအိၣ်0ဲဆူညါန့ၣ်လီၤ. စီၤယၤကိၥ် ဘၣ်ဟးဒံးဒၣ်တကျဲၢ်တကျဲၢ် ဖဲအ0ဲထံၣ်လိၥ်သးဒီးအ0ဲၢ်အခါန့ၣ်လီၤ. လၢတၢ်အချၢတခီ ဖျါလၢတၢ်ဂံၢ်စၢ်ဘါစၢ်အိၣ်0ဲတခါန့ၣ်လီၤ, ဘၣ်ဆၣ်လၢ စီၤယၤကိၥ်အဂီၢ် မ့ၢ်တၢ်ပၥ်ဖျါထီၣ်အဂံၢ်အဘါတခါန့ၣ်လီၤ.

`တၢ်ဃုထၢနီၢ်နီၢ်မနုၤတနီၤလၢ နမၤနဲသ့ (နတံၤသကိးတဖၣ်, နတၢ်အိၣ်မူ အကျိၤအကျဲ, လံၥ်လဲၢ်လၢနဖး, နတၢ်အိၣ်ဆူၣ်အိၣ်ချ့အလုၢ်အလၢ်တဖၣ်, နနီၢ်သးအတၢ်အိၣ်မူ) လၢကမၤစၢၤနၤလၢနတၢ်ဂုၥ်ကျဲးစၢးတၢ်ဒီးယွၤသၦၢ်ၦၢ် ဒ်သိးကဂ့ၤဒိၣ်ထီၣ်0ဲလၢတၢ်သးဟးဂီၤဒီးတၢ်လ့ပစီအပူၤန့ၣ်လဲၣ်.`