---
title:  တၢ်ဂဲၤထၢၣ်သမူထီၣ်က့ၤအစိကမီၤ
date:  16/08/2022
---

တၢ်ဂဲၤထၢၣ်သမူထီၣ်က့ၤဒုးသ့ၣ်ညါၦၤ ၦၤကညီအစိကမီၤတအိၣ် အတၢ်ကီတၢ်ခဲအဂ့ၢ်န့ၣ်လီၤ. ဖဲပဆိကမိၣ်တၢ်ဘၣ်ဃးယ့ၣ်ၡူးအတၢ်အိၣ်မူ, အတၢ်သံ, ဒီးအတၢ်ဂဲၤထၢၣ်သမူထီၣ်က့ၤအဂ့ၢ်အခါ, အါစုအါဘျီပဆိကမိၣ် တၢ်ဘၣ်ဃးယ့ၣ်ၡူးအတၢ်သံအံၤ မ့ၢ်တၢ်မၤအသးလၢအဒုးမၤဘၣ်လိၥ်ၦၤဒီးယွၤ လၢကျဲမ့ၢ်ကျဲတီအပူၤန့ၣ်လီၤ. တၢ်အံၤမ့ၢ်တၢ်လၢအမ့ၢ်အတီနီၢ်နီၢ်န့ၣ်လီၤ.

ဘၣ်ဆၣ်, တၢ်ဂဲၤထၢၣ်သမူထီၣ်က့ၤအံၤ မၤအါထီၣ်တၢ်ထိၣ်တၢ်ဒွး လီၤတံၢ်လီၤဆဲးတခါဆူတၢ်အုၣ်က့ၤခီၣ်က့ၤန့ၣ်လီၤ. ယ့ၣ်ၡူးအတၢ်ဂဲၤထၢၣ် သမူထီၣ်က့ၤအံၤ အခီပညီအိၣ်0ဲတမ့ၢ်ထဲဒၣ်, မ့ၢ်လၢဒုးနဲၣ်ၦၤလၢမုၢ်တနံၤ ပကဘၣ်ဂဲၤထၢၣ်သမူထီၣ်က့ၤစ့ၢ်ကီးန့ၣ်ဘၣ်. တၢ်ဂဲၤထၢၣ်သမူထီၣ်က့ၤအံၤ ပၥ်ထီၣ်ယ့ၣ်ၡူးလၢပၢ်အစုထွဲ, လၢဂံၢ်ဘါဒီးစိကမီၤအလီၢ်အလၤတခါအပူၤန့ၣ် လီၤ. တၢ်ဂဲၤထၢၣ်သမူထီၣ်က့ၤအစိကမီၤအံၤ မ့ၢ်တၢ်စိတၢ်ကမီၤတမံၤဃီလၢ ယွၤဒုးအိၣ်န့ၢ်0ဲလၢပဂီၢ် လၢမုၢ်မဆါတနံၤအံၤန့ၣ်လီၤ.

`လၢ အ့းဖ့းစူး 1:18-23 အပူၤ, စီၤပီလူးစံးတၢ်ဘၣ်ဃးယွၤအစိကမီၤ အဂ့ၢ်န့ၣ်လီၤ. လံၥ်စီဆှံအဆၢဖိတဖၣ်အံၤ သိၣ်လိၦၤတၢ်မနုၤဘၣ်ဃးဒီး တၢ်ဂဲၤထၢၣ်သမူထီၣ်က့ၤအစိကမီၤအဂ့ၢ်န့ၣ်လဲၣ်. တၢ်မုၢ်လၢ်ဒီးတၢ်စံးပၥ်မနုၤ တဖၣ် မ့ၢ်နထံၣ်ဘၣ်နဲလၢလံၥ်စီဆှံအဆၢဖိတဖၣ်အံၤအပူၤ လၢနဂီၢ်န့ၣ်လဲၣ်.`

စီၤပီလူးဃ့ဘါထုကဖၣ်တၢ်လၢ ၦၤအ့းဖ့းစူးဖိတဖၣ်နၢ်ပၢၢ်တၢ်စှၤကိၥ်ဖိ လၢတၢ်လၢဘၣ်တၢ်နၢ်ပၢၢ်အီၤသ့မူၣ်မူၣ်နီၢ်နီၢ်အဂီၢ် ထဲဒၣ်ဒီးယွၤအတၢ်မၤစၢၤဧိၤ န့ၣ်လီၤ. (1) မ့ၢ်0ဲတၢ်ဆီတလဲသးအတၢ်မုၢ်လၢ်ဒီးတၢ်လီၤထူလီၤယိၥ်လၢခါဆူညါ အဂီၢ်တခါ လၢယ့ၣ်ၡူးကိးဃီၤၦၤအိၣ်0ဲန့ၣ်လီၤ. (2) မ့ၢ်0ဲပနၢ်ပၢၢ်တၢ်စိကမီၤလၢ အဘၣ်တၢ်ပၥ်ဖျါထီၣ်0ဲလၢပဂီၢ်န့ၣ်လီၤ.

ဒီးစီၤပီလူးကျဲးစၢးပၥ်ဖျါထီၣ်တၢ်စိကမီၤအံၤ မ့ၢ်တၢ်လၢအလီၤကမၢ ကမၣ်0ဲဆံးဒိၣ်လဲၣ်အဂ့ၢ်န့ၣ်လီၤ. တၢ်စိကမီၤလၢအအိၣ်ဒီးၦၤလၢမုၢ်မဆါတနံၤ အံၤန့ၣ် မ့ၢ်တၢ်စိကမီၤတမံၤဃီလၢအဒုးဂဲၤထၢၣ်သမူထီၣ်က့ၤယ့ၣ်ၡူးအံၤ, တမ့ၢ်ထဲလၢဟီၣ်ခိၣ်လၥ် ဒီးဆူတၢ်မူအအိၣ်န့ၣ်ဘၣ်, ဆူတၢ်စိကမီၤအလီၢ် ဖဲပၢ်အစုထွဲန့ၣ်လီၤ.

ဘၣ်ဆၣ်စီၤပီလူးတဆိကတီၢ်0ဲဖဲန့ၣ်ဘၣ်. တၢ်ဂဲၤထၢၣ်သမူထီၣ်က့ၤအံၤ တဟ့ၣ်ယ့ၣ်ၡူးတၢ်စိကမီၤနီတမံၤဘၣ်, ဘၣ်ဆၣ်တၢ်စိကမီၤဒ်သိးကပၢဒီး ကတဲၥ်ကတီၤတၢ်လၢအကဲထီၣ်အသးကိးမံၤလၢအၦၤဂီၢ်မုၢ်လိၣ်ဘၣ်0ဲထီဘိ- လၢတၢ်လီၤစိၤခဲလၢၥ်အဂီၢ်န့ၣ်လီၤ.

`မၤစရီတခါလၢတၢ်လီၢ်တဖၣ်လၢနတၢ်အိၣ်မူအပူၤ လၢနလိၣ်ဘၣ်နဲ ယ့ၣ်ၡူးလၢအဂဲၤထၢၣ်သမူထီၣ်က့ၤအစိကမီၤတက့ၢ်. ဖဲနမၤ0ံၤ0ဲအခါ, ဃ့တၢ်လၢတၢ်စိကမီၤအံၤကမၤတၢ်လၢနတၢ်လိၣ်ဘၣ်ခဲလၢၥ်တဖၣ်အံၤတက့ၢ်. ဒီးလၢတစုဃီန့ၣ်, နမၤတၢ်မနုၤလၢအကဂ့ၤဒိၣ်ထီၣ်0ဲသ့န့ၣ်လဲၣ်. တၢ်ဃုထၢ မနုၤတဖၣ်လၢ အပျဲတၢ်စိကမီၤအံၤအခွဲးဒ်သိးကမၤကလီတၢ်အါဒိၣ်ထီၣ်လၢ နတၢ်အိၣ်မူပူၤကသ့0ဲန့ၣ်လဲၣ်.`