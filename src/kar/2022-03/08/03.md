---
title:  လၢယ့ၣ်ၡူးအမံၤအပူၤ
date:  15/08/2022
---

> <p></p>
> “သုမ့ၢ်ဃ့တၢ်တမံၤမံၤလၢယမံၤဒီး, ယကမၤလီၤ” (ယိၤဟၣ် 14:14).

ယ့ၣ်ၡူးတအိၣ်ဒီးအပျဲၢ်အဘီၣ်တဖၣ်ယံၥ်ယံၥ်ဘၣ်. ၦၤလၢအဆီၣ်ထွဲ အ0ဲသ့ၣ်ဒီး ဟ့ၣ်ဂံၢ်ဟ့ၣ်ဘါအ0ဲသ့ၣ်တဂၤအံၤ ကက့ၤထီၣ်ဆူမူခိၣ်, ဒီးအပျဲၢ် အဘီၣ်တဖၣ်ကစးထီၣ်တူၢ်ဘၣ်တၢ်သဘံၣ်ဘုၣ်ဒီး တၢ်စိကမီၤတအိၣ်ဒီးအ0ဲသ့ၣ် လၢၤဘၣ်န့ၣ်လီၤ. ဘၣ်ဆၣ်အပျဲၢ်အဘီၣ်တဖၣ် ထံၣ်ဘၣ်အီၤဒီးမဲၥ်သကိးမဲၥ် တသ့လၢၤဘၣ်ဒၣ်လဲၥ်, ယ့ၣ်ၡူးဟ့ၣ်အ0ဲသ့ၣ်လၢတၢ်စံးပၥ်လၢအဂ့ၤဒိၣ်မးတခါ န့ၣ်လီၤ.

ဖး ယိၤဟၣ် 14:1-14 တက့ၢ်. ဒ်အဆၢဖိ (13) ဒီး (14) စံ:0ဲအသိး, ယ့ၣ်ၡူးစံးပၥ်0ဲလၢ ကမၤတၢ်လၢပဂီၢ် “တမံၤလၢ်လၢ်” တၢ်လၢပဃ့ခီဖျိလၢအမံၤ န့ၣ်လီၤ. မ့ၢ်လၢတၢ်အံၤအဃိ, ပမၤကတၢၢ်ကွံၥ်ပတၢ်ဃ့ “လၢယ့ၣ်ၡူး” အမံၤ ထီဘိန့ၣ်လီၤ.

`ဖဲပစံးတၢ်အံၤအခါ, မ့ၢ်ပဆိကမိၣ်ညီနုၢ်ပ0ဲလၢ အဲၣ်ဒိးစံးတၢ်မနုၤလဲၣ်န့ၣ် လဲၣ်. ယ့ၣ်ၡူးအဲၣ်ဒိးစံးတၢ်မနုၤ ဖဲအ0ဲဟ့ၣ်ဂံၢ်ဟ့ၣ်ဘါၦၤ ဒ်သိးပကဃ့တၢ်ဒ်အံၤ အသိးန့ၣ်လဲၣ်. တၢ်အကါဒိၣ်မနုၤတဖၣ်အိၣ်0ဲလၢလံၥ်စီဆှံအဆၢဖိတဖၣ်အံၤ အပူၤ လၢအမၤစၢၤဒုးနၢ်ပၢၢ်ၦၤတၢ်ဂ့ၢ်မိၢ်ၦၢ်လၢအ0ဲမၤ0ဲန့ၣ်လဲၣ်.`

ဖဲပဃ့တၢ်လၢ “ယ့ၣ်ၡူးအမံၤ” အခါ, မူခိၣ်အၦၤမၤတၢ်ဖိခဲလၢၥ် မၤတၢ်လၢပဂီၢ်န့ၣ် ပနၥ်န့ၢ်အီၤသ့လီၤ. တမ့ၢ်လၢပကထံၣ်ဘၣ်မူခိၣ်ကလူးတဖၣ် မၤတၢ်လၢပခိၣ်ပဃၢၤန့ၣ်ဘၣ်. ဘၣ်ဆၣ်အ0ဲသ့ၣ်အိၣ်0ဲလီၤ. အ0ဲသ့ၣ် ဘၣ်တၢ်ဆှၢလီၤအီၤလၢမူခိၣ်အလီၢ်ပစိၥ်အအိၣ်လၢယ့ၣ်ၡူးအမံၤ ဒ်သိးကမၤ လၢၦဲၤပတၢ်ဃ့တဖၣ်န့ၣ်လီၤ.

တဘျီတခီၣ် ဖဲပဃ့တၢ်လၢယ့ၣ်ၡူးအမံၤအခါ, ပစီၣ်ထီၣ်ပမဲၥ်ဒီး မုၢ်လၢ် တၢ်ကိးမံၤ ဒ်သိးတၢ်လီၤဆီကအိၣ်0ဲလၢပခိၣ်ပဃၢၤန့ၣ်လီၤ. ဘၣ်ဆၣ်တၢ်လီၤဆီ တအိၣ်နီတမံၤဘၣ်. ဘၣ်ဆၣ်, ဖဲယွၤအစိကမီၤမ့ၢ်ဟဲ0ဲဒီးအသဟီၣ်လီၤဘီ လီၤမုၢ်, ဒ်ဖဲယ့ၣ်ၡူးမၤဘှ့ၣ်လီၤကလံၤမုၢ်အသိးအခါ, လၢတၢ်တပလီၢ်သးအပူၤ, တၢ်ဘှ့ၣ်တၢ်ဘှီၣ်ကအိၣ်0ဲစ့ၢ်ကီး, ဒ်ဖဲယွၤအစိကမီၤဟ့ၣ်ဂံၢ်ဟ့ၣ်ဘါပၢၤဃၥ် ယ့ၣ်ၡူးလၢက့ၤသစ့ၤမနၤအပူၤအသိးန့ၣ်လီၤ. တၢ်အဒိၣ်အမုၢ်တခါ တမ့ၢ်လၢ ကမၤအသးသတူၢ်ကလၥ်ဘၣ်, ဘၣ်ဆၣ်အခီပညီတမ့ၢ်0ဲယွၤတမၤတၢ်နီတမံၤ လၢပဂီၢ်န့ၣ်ဘၣ်.

`ဖးကဒီး ယိၤဟၣ် 14:1-14 တက့ၢ်. ဒ်နဖးနဲအသိး, ဆိကမိၣ်နဲလၢ ယ့ၣ်ၡူးကတိၤတၢ်ဒီးနၤလိၤလိၤ ဒီးမဲၥ်သကိးမဲၥ်တက့ၢ်. တၢ်မုၢ်လၢ်ဒီးတၢ်ဂံၢ် တၢ်ဘါမနုၤအိၣ်0ဲလၢတၢ်စံးပၥ်တဖၣ်အံၤအပူၤ လၢနဟံးန့ၢ်နဲသ့န့ၣ်လဲၣ်. ဒီးလၢ တစုဃီန့ၣ်, သံကွၢ်လီၤနသးတက့ၢ်, “မ့ၢ်တၢ်မနုၤတဖၣ်အိၣ်တြီဃၥ်အသးလၢ ယတၢ်အိၣ်မူပူၤ ဒ်သိးတၢ်စံးပၥ်တဖၣ်ကလၢထီၣ်ၦဲၤထီၣ်0ဲလၢယဂီၢ်န့ၣ်လဲၣ်. တၢ်ဆီတလဲမနုၤတဖၣ်ယကဘၣ်ပၥ်လီၤသး ဒ်သိးယကဘၣ်မၤယဲလၢယသးပူၤ န့ၣ်လဲၣ်.`