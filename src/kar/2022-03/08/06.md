---
title:  အိၣ်တီအိၣ်လိၤဒံးနဲဖဲလၢနတထံၣ်ဘၣ်ယွၤအခါ
date:  18/08/2022
---

ပမ့ၢ်ဆိကမိၣ်ပ0ဲလၢ ၦၤတအဲၣ်ဘၣ်ၦၤနီတဂၤဘၣ်ဃးတၢ်လၢအမၤ အသးဒီးၦၤဘၣ်န့ၣ်, ကမ့ၢ်တၢ်လၢအတမၤမုၥ်ပသးဒိၣ်မးန့ၣ်လီၤ. ဘၣ်ဆၣ် ပမ့ၢ်ဆိကမိၣ်0ဲလၢယွၤတသ့ၣ်ညါဘၣ်, မ့တမ့ၢ်တအဲၣ်ၦၤဘၣ်န့ၣ် တၢ်ကိၢ် တၢ်ဂီၤကဘၣ်ၦၤအဒိၣ်ကတၢၢ်န့ၣ်လီၤ.

လၢၦၤယူဒၤဖိလၢဘၣ်ကဲကုၢ်လၢဘၤဘူၤလိၣ်အပူၤတဖၣ်အဂီၢ်, ဖျါလၢ ယွၤတဘၣ်ယိၣ်တၢ်လၢအ0ဲသ့ၣ်အတၢ်အိၣ်သးအဂီၢ်ထဲန့ၣ်ညါဘၣ်န့ၣ်လီၤ. အ0ဲသ့ၣ်ကဘၣ်ကဲဒံးဒၣ်ကုၢ်, အသးပူၤကတူၢ်ဘၣ်0ဲလၢ ဘၣ်တၢ်ညိကွံၥ်အီၤ လၢယွၤဒံးလီၤန့ၣ် ကမ့ၢ်လၢအ0ဲသ့ၣ်အတၢ်ဒဲးဘးအဃိန့ၣ်လီၤ. ဘၣ်ဆၣ် 0ံယၡါယၤကတိၤတၢ်မၤမုၥ်သးအတၢ်ကတိၤတဖၣ်ဆူအ0ဲသ့ၣ်အအိၣ်န့ၣ်လီၤ. ယၡါယၤ (40) မ့ၢ်လံၥ်စီဆှံအဆၢလၢအဃံအလၤတဆၢ လၢ0ံယၡါယၤ ကတိၤတၢ်လၢတၢ်အဲၣ်တၢ်ကွံအပူၤဆူၦၤဂီၢ်မုၢ်တဖၣ်အံၤအအိၣ် ဘၣ်ဃး အ0ဲသ့ၣ်အယွၤအဂ့ၢ်န့ၣ်လီၤ. “ကအံးကကွၢ်အသိတဖု ဒ်ၦၤကွၢ်သိတဂၤအသိး, ဒီးကထၢဖှိၣ်သိဖိတဖၣ်လၢအစု, ဒီးကစိၥ်အီၤလၢအသးနါၦၢ်အပူၤ, ဒီးကဆှၢ ကယီကယီသိမိၢ်ၦၢ်လၢအဒုးအီၣ်နုၢ်တၢ်လီၤ” (ယၡါယၤ 40:11). ဘၣ်ဆၣ် တၢ်ဆၢကတီၢ်ယံၥ်ဒိၣ်မ:0ံၤအလီၢ်ခံ, ၦၤလၢအဘၣ်ကဲကုၢ်တဖၣ် ဆိကမိၣ်0ဲ, ကစၢ်ဧၢ မ့ၢ်နအိၣ်ဖဲလဲၣ်. ပတထံၣ်ဘၣ်တၢ်အုၣ်အသးနီတမံၤလၢနအိၣ်ဒံးဒၣ် ဖဲန့ၣ်- မ့တမ့ၢ်နတကဟုကယၥ်ဒံးဒၣ်ၦၤန့ၣ်လီၤ.

`ဖး ယၡါယၤ 40:27-31 တက့ၢ်. လၢကျဲမနုၤတဖၣ်အပူၤ 0ံယၡါယၤ ပၥ်ဖျါထီၣ်ယွၤအဂ့ၢ်န့ၣ်လဲၣ်. တၢ်ပၥ်ဖျါထီၣ်ယွၤအဂ့ၢ်အံၤ အခီပညီမ့ၢ်တၢ်စံးဆၢ အ0ဲသ့ၣ်အတၢ်နၥ်လၢ “နဲဒၣ်နစံး, ယၤကိၥ်ဧၢ, ဒီးနကတိၤတၢ်, အံၣ်စရ့လးဧၢ, ယကျဲအိၣ်တဒၢလၢယွၤ, ဒီးယတၢ်စံၣ်ညီၣ်လဲၤပူၤကွံၥ်လၢယကစၢ်န့ၣ် မ့ၢ်အဘၣ် မနုၤလဲၣ်” (ယၡါယၤ 40:27) န့ၣ်လီၤ.`

ၦၤဂီၢ်မုၢ်အဂၤတဖုလၢ ကဆိကမိၣ်0ဲလၢအ0ဲသ့ၣ်အကျဲဘၣ်တၢ်ပၥ် ခူသူၣ်အီၤလၢယွၤန့ၣ် ဘၣ်တၢ်ထံၣ်န့ၢ်အီၤလၢအ့ၤစတၢ်အလံၥ်ပူၤန့ၣ်လီၤ. လၢလံၥ်အံၤအပူၤ, ယွၤအမံၤတဘၣ်တၢ်ယၢၤထီၣ်အီၤနီတပူၤဘၣ်. ဘၣ်ဆၣ်, ပူဒီတယုၢ်မ့ၢ်ပူဂဲၤဒိလၢပၥ်ဖျါထီၣ်ယွၤအတၢ်နုၥ်လီၤမၤတၢ် ဒ်သိးကမၤပူၤဖျဲး အၦၤဂီၢ်မုၢ်လၢတၢ်သိၣ်တၢ်သီလၢအဘၣ်တၢ်ဆီတလဲကွံၥ်အီၤတန့ၢ်လၢ အကဘၣ်မၤသံကွံၥ်အ0ဲသ့ၣ်ခဲလၢၥ်န့ၣ်လီၤ. ပူအံၤတပၥ်ဖျါတၢ်မၤအသး ထဲဒၣ်လၢအပူၤကွံၥ်တဖၣ်ဧိၤဘၣ်. တၢ်အံၤဒိလီၤတၢ်ဆၢကတီၢ်တခါလၢ ခါဆူညါအဂီၢ် ဖဲယွၤအၦၤဂီၢ်မုၢ်တဖၣ်ကဘၣ်တၢ်မၤအၢမၤနးအီၤကဒီး, ဒီးတၢ်သိၣ်တၢ်သီတခါလၢအဘၣ်တၢ်ပၥ်လီၤအီၤလၢအ0ဲသ့ၣ်အတၢ်ဟးဂီၤ အဂီၢ်န့ၣ်လီၤ (လီၣ်ဖျါ 13:15). နဆိကမိၣ်နဲလၢ တၢ်အိၣ်အသးလၢအလီၤပျံၤ လီၤဖုးတခါအံၤ မ့ၢ်အိၣ်ထီၣ်0ဲန့ၣ်ဒီး ယွၤကပၥ်လီၤတဲၥ်ကွံၥ်အၦၤဂီၢ်မုၢ်တဖၣ် ကသ့0ဲန့ၣ်ဧါ. ဘၣ်ဆၣ်ပတဘၣ်ပျံၤတၢ်ဘၣ်. ယွၤတဂၤဃီလၢ အမၤပူၤဖျဲးတ့ၢ် အၦၤဃုထၢတဖၣ်လၢ အ့ၤစတၢ်အပူပူၤအံၤ ကမၤပူၤဖျဲးအ0ဲသ့ၣ်တဘျီကဒီး လၢတၢ်ကီတၢ်ခဲလၢလီၢ်ခံကတၢၢ်အပူၤန့ၣ်လီၤ.

`လၢၦၤဘၣ်တၢ်စိၥ်မၢကဲကုၢ်အီၤတဖၣ်အဂီၢ် 0ံယၡါယၤပၥ်ဖျါထီၣ်ယွၤ အဂ့ၢ်ဒ်လဲၣ်န့ၣ် ပဖးဘၣ်ပ0ဲလံလီၤ. မ့ၢ်ပကပၥ်ဖျါထီၣ်ယွၤအဂ့ၢ်ဆူ ၦၤတဖၣ်လၢ အဆိကမိၣ်0ဲလၢယွၤလီၤမၢ်ကွံၥ်0ဲဒီး ညိကွံၥ်အ0ဲသ့ၣ်န့ၣ်ဒ်လဲၣ်. နကသိၣ်လိ အ0ဲသ့ၣ်ဒ်သိးကထံၣ်ဘၣ်တၢ်ခီဖျိတၢ်နၥ်အမဲၥ်ချံတဖၣ်ဒီး တဘၣ်တန့ၤအသး ဘၣ်လၢ တၢ်လၢအ0ဲသ့ၣ်ထံၣ်0ဲလၢၦၤကညီအမဲၥ်ချံတဖၣ်လၢအ0ဲသ့ၣ်အခိၣ် အဃၢၤဒ်လဲၣ်.`