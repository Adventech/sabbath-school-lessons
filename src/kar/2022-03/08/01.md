---
title:  ကွၢ်တၢ်လၢပထံၣ်ဘၣ်အီၤတသ့
date:  13/08/2022
---

### တၢ်မၤလိတနွံအံၤအဂီၢ်ဖ
ရိမ့ၤ 8:28-39; ယိၤဟၣ် 14:1-14; အ့းဖ့းစူး 1:18-23; ယၡါယၤ 40:27-31.

> <p>တၢ်ကလုၢ်ထူ</p>
> “လၢတၢ်နၥ်, တပျံၤဘၣ်စီၤပၤအသးဒိၣ်ထီၣ်ဘၣ်, ဒီးဟးထီၣ်ကွံၥ် လၢအဲၤကူပတူးအပူၤလီၤ. အဂ့ၢ်ဒ်အံၤ သူၣ်ဂၢၢ်သးကျၢၤဒ်အထံၣ်ၦၤလၢ အတအိၣ်ဖျါဘၣ်တဂၤအသိးလီၤ” (ဧ့ၤဘြံၤ 11:27).

တၢ်နၥ်အခီပညီလၢလံၥ်ဧ့ၤဘြံၤအပူၤန့ၣ် မ့ၢ်တၢ်ကီတၢ်ခဲတခါလၢပဂီၢ် ထီဘိလီၤ. “ဒီးတၢ်စူၢ်တၢ်နၥ်မ့ၢ်တၢ်မုၢ်လၢ်န့ၣ် အတၢ်သန့ၤပသး, ဒီးတၢ်လၢ ပတထံၣ်ဘၣ်တဖၣ်အတၢ်သ့ၣ်ညါလီၤ” (ဧ့ၤဘြံၤ 11:1). ပကသ့ၣ်ညါလီၤတံၢ်0ဲ ဘၣ်ဃးဒီးတၢ်လၢပတထံၣ်ဘၣ်အီၤန့ၣ်ကသ့0ဲဒ်လဲၣ်. ဘၣ်ဆၣ်, တၢ်အံၤ မ့ၢ်တၢ်လီၤတံၢ်လီၤဆဲးတခါလၢ စီၤမိၤၡ့ပၥ်ဖျါန့ၢ်ၦၤလၢပတၢ်ကလုၢ်ထူအပူၤန့ၣ် လီၤ. “အဂ့ၢ်ဒ်အံၤ, သူၣ်ဂၢၢ်သးကျၢၤဒ်အထံၣ်ၦၤလၢအတအိၣ်ဖျါဘၣ်တဂၤ အသိးလီၤ” (ဧ့ၤဘြံၤ 11:27).

တၢ်အံၤမ့ၢ်တၢ်လၢအကီအခဲဒိၣ်0ဲဒၣ်လဲၥ် ဒ်သိးပကနၢ်ပၢၢ်ပ0ဲလၢပဘၣ် တၢ်ကိးၦၤဒ်သိးပကထံၣ်ဘၣ် “ၦၤလၢပထံၣ်ဘၣ်အီၤတသ့” အံၤ တမ့ၢ်ထဲဒၣ် ဖဲတၢ်ဆၢကတီၢ်တဖၣ်ဂ့ၤ0ဲအခါဘၣ်, လီၤဆီဒၣ်တၢ်ဖဲတၢ်ကိးမံၤဒဲးလဲၤကမၣ်သး အခါန့ၣ်လီၤ. မ့ၢ်လၢတၢ်အံၤအဃိ, ပလိၣ်ဘၣ်တၢ်နၥ်, တၢ်နၥ်လၢလီၤဂၥ်ဒီးခရံၥ် တခါလၢကဘၣ်တၢ်ဒုးအိၣ်ထီၣ်အီၤလၢတၢ်မ့ၢ်တၢ်တီဘၣ်ဃးယွၤဒီးအဘီအမုၢ် န့ၣ်လီၤ. တၢ်မ့ၢ်တၢ်တီဘၣ်ဃးပပၢ်အတၢ်ဂ့ၤတၢ်0ါ, အစိကမီၤလၢယ့ၣ်ၡူးအမံၤ အပူၤ, တၢ်ဂဲၤထၢၣ်သမူထီၣ်က့ၤအစိကမီၤ, ဒီးယွၤအတၢ်အဲၣ်တဖၣ်အံၤ မ့ၢ်တၢ်မ့ၢ်တၢ်တီလၢအလိၣ်0ဲတဖၣ်လၢကမၤစၢၤၦၤ ဒ်သိးပကဂဲၤဆၢထၢၣ် ကျၢၤကျၢၤ ဖဲပအိၣ်ဘၣ်လၢတၢ်မၤကွၢ်ဖးဒိၣ်အပူၤအခါ ဒီးဘၣ်တဘၣ်ဖဲပဘၣ် တၢ်လ့ပစီဒ်သိးပသးကဒ့ဒီလၢတၢ်ကိးမံၤဒဲးအခါန့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - တၢ်မ့ၢ်တၢ်တီမနုၤတဖၣ် ဘၣ်ဃးယွၤ မၤစၢၤပၢၤဃၥ်ၦၤသ့0ဲခီဖျိဖဲတၢ်အိၣ်အသးလၢအအၢကတၢၢ်ဒၣ်လဲၥ်န့ၣ်လဲၣ်.