---
title:  လၢယွၤအဆၢကတီၢ်အပူၤ
date:  05/09/2022
---

`ဖး ရိမ့ၤ 5:6 ဒီး ကလၤတံ 4:4 တက့ၢ်. လံၥ်စီဆှံအဆၢတဖၣ်အံၤ တဲတၢ်မနုၤဘၣ်ဃးယွၤအဆၢကတီၢ်အဂ့ၢ်န့ၣ်လဲၣ်.`

လၢအဆၢဖိတဖၣ်အံၤအပူၤ, စီၤပီလူးတဲဘၣ်ၦၤလၢ ယ့ၣ်ၡူးဟဲလီၤတူၢ်သံ အသးလၢပဂီၢ်အံၤ မ့ၢ်0ဲဖဲတၢ်ဆၢကတီၢ်လၢအဘၣ်လီၤတံၢ်လီၤဆဲးအခါန့ၣ်လီၤ. ဘၣ်ဆၣ်စီၤပီလူးတတဲဘၣ်ၦၤလၢဘၣ်မနုၤတၢ်အံၤမ့ၢ်တၢ်ဆၢကတီၢ်လၢအဘၣ် အဂ့ၢ်န့ၣ်ဘၣ်. တၢ်အံၤညီ0ဲဒိၣ်မးလၢပကဖးအီၤဒီးလီၤကမၢကမၣ်0ဲ, ဘၣ်မနုၤ အဃိအိၣ်ခိ:0ဲနံၣ်လၢအကထိတဖၣ်တုၤလီၤလၢအ0ဲဟဲလီၤဆူဟီၣ်ခိၣ်အံၤ ဒ်သိးကသုးကျဲၤတၢ်ဒီးတၢ်ဒဲးဘးအံၤန့ၣ်လဲၣ်. ဆၢကတီၢ်လၢအယံၥ်တ့ၢ်0ဲတချုး အခါဖဲန့ၣ်, မ့ၢ်မူဟီၣ်ကယၢတနၢ်ပၢၢ်0ဲလၢ တၢ်ဒဲးဘးအံၤ မ့ၢ်တၢ်လၢအအၢသီ0ဲ ဒိၣ်မးဘၣ်န့ၣ်လဲၣ်. ဘၣ်တဘၣ်ပကသံကွၢ်ပ0ဲဘၣ်မနုၤအဃိလၢယ့ၣ်ၡူးအိၣ်ခိး အတၢ်ဟဲက့ၤလီၤခံဘျီတဘျီဒ်အံၤလဲၣ်အဂ့ၢ်စ့ၢ်ကီးန့ၣ်လီၤ. ဘၣ်တဘၣ်ပက သံကွၢ်စ့ၢ်ကီ:0ဲလၢ ဘၣ်မနုၤအဃိလၢယွၤအိၣ်ခိးတၢ်ယံၥ်မး ဒ်သိးကစံးဆၢ ယတၢ်ထုကဖၣ်န့ၣ်လဲၣ်.

`အဒိ, ဆိကမိၣ်တၢ်ဘၣ်ဃး, ဒၤနံးယ့လး 9:24-27 လၢအမ့ၢ်0ံအတၢ် စံၣ်စိၤတဲစိၤဘၣ်ဃးတၢ်နွံအဘျီနွံဆံအံၤ မ့ၢ်0ံအတၢ်စံၣ်စိၤတဲစိၤလၢနဲၣ်စိဃီၤ 0ဲဆူယ့ၣ်ၡူးအအိ ဒ်မ့ၢ်ၡံအၤအသိးန့ၣ်တက့ၢ် (နမ့ၢ်လိၣ်ဘၣ်န့ၣ်ဒီး ကွၢ်ကဒါက့ၤ အီၤတက့ၢ်). တၢ်ဆၢကတီၢ်အံၤယံၥ်ဆံးဒိၣ်လဲၣ်. တၢ်အံၤတဲဘၣ်နၤတၢ်မနုၤ ဘၣ်ဃးတၢ်မၤလိလၢကဘၣ်အိၣ်ခိးတၢ်ကမၤအသးတဖၣ်အဂီၢ်လၢ ယွၤအဆၢ ကတီၢ်အပူၤ, လၢမ့ၢ်လိၣ်0ဲတၢ်ဆၢကတီၢ်လၢပဂီၢ်လၢအယံၥ်ဒိၣ်မးတခါဒၣ်လဲၥ် န့ၣ်လဲၣ်.`

ဖဲန့ၣ်နီၢ်သးအဂ့ၢ်အကျိၤလၢအကါဒိၣ်တဖၣ်အိၣ်0ဲအါမးလၢ ဘၣ်မနုၤ အဃိပကဘၣ်ဒိးန့ၢ်ဘၣ်တၢ်မၤလိလၢတၢ်အိၣ်ခိးတၢ်အဆၢကတီၢ်တဖၣ်အအိၣ် လဲၣ်အဂ့ၢ်န့ၣ်လီၤ. အဆိကတၢၢ်တထံၣ်န့ၣ်, တၢ်အိၣ်ခိးတၢ်အံၤ ဒုးဆိကမိၣ်ထံ ကဒါက့ၤပတၢ်သးအိၣ်တၢ်လၢ “ဟီၣ်ခိၣ်တဖၣ်” ကအိၣ်ယံၤကွံၥ်0ဲဒီး ဒုးဃၣ်က့ၤၦၤဆူယွၤအအိၣ်သ့0ဲန့ၣ်လီၤ. ခံထံၣ်တထံၣ်န့ၣ်, တၢ်အိၣ်ခိး တၢ်ပျဲၦၤအခွဲး ဒ်သိးပကမၤဒိၣ်ထီၣ်ပတၢ်ပၥ်သူၣ်ပၥ်သးဒီးပသးဆၢန့ၢ်ဘၣ်တၢ် တဖၣ်အက့ၢ်အဂီၤကဖျါဆှဲဒိၣ်ထီၣ်0ဲအဂီၢ်န့ၣ်လီၤ. သၢထံၣ်တထံၣ်န့ၣ်, တၢ်အိၣ်ခိးတၢ်သူၣ်ထီၣ်န့ၢ်ၦၤတၢ်ဂုၥ်ကျဲးစၢးမၤတၢ်သၦၢ်ၦၢ် ဒီးနီၢ်သးအဂံၢ်အဘါ လၢအဆူၣ်န့ၣ်လီၤ. လွံၢ်ထံၣ်တထံၣ်န့ၣ်, တၢ်အိၣ်ခိးတၢ်အိးထီၣ်န့ၢ်ၦၤပဲတြီဆူ တၢ်မၤဒိၣ်ထီၣ်ထီထီၣ်နီၢ်သးအဂံၢ်အဘါတဖၣ်, လၢအမ့ၢ်0ဲဒ်တၢ်နၥ်ဒီး တၢ်သန့ၤသးလၢယွၤအသိးန့ၣ်လီၤ. ယဲၢ်ထံၣ်တထံၣ်န့ၣ်, တၢ်အိၣ်ခိးတၢ်ပျဲယွၤ အခွဲး ဒ်သိးကပၥ်လီၤတဲၥ်ကွံၥ်တၢ်အကူၥ်အက့အဂၤတဖၣ်လၢက့ၢ်ဂီၤလၢအဒိၣ် အတၢ်ကီတၢ်ခဲအပူၤန့ၣ်လီၤ. ဃုထံၣ်တထံၣ်န့ၣ်, ဘၣ်တဘၣ်ပတသ့ၣ်ညါဘၣ်0ဲ အဂ့ၢ်အကျိၤနီတဘျီလၢ ပဘၣ်အိၣ်ခိ:0ဲန့ၣ်ဘၣ်, ဘၣ်ဆၣ်, ပမၤလိအိၣ်မူပ0ဲလၢ တၢ်နၥ်န့ၣ်လီၤ. မ့ၢ်နဆိကမိၣ်နဲတၢ်ဂ့ၢ်တၢ်ကျိၤအဂၤတဖၣ်လၢ နတၢ်အိၣ်ခိးတၢ် အဂီၢ်သ့0ဲဒံးဧါ.

`တၢ်ဒိတၢ်တဲၥ်မနုၤတဖၣ်လၢ နထံၣ်ဘၣ်နဲလၢလံၥ်စီဆှံအပူၤသ့0ဲ ဘၣ်ဃးယွၤအတၢ်မၤတၢ်တဖၣ်လၢအ0ဲအဆၢကတီၢ်ဒၣ်0ဲအပူၤ လၢမၤစၢၤ သိၣ်လိနၤဒ်သိးနကနၥ်န့ၢ်တၢ်လၢအ0ဲကမၤ0ဲလၢနဂီၢ်, တၢ်လၢအဘၣ်လၢ အကစၢ်ဒၣ်0ဲအဆၢကတီၢ်အပူၤစ့ၢ်ကီးန့ၣ်လဲၣ်. (အဒိ, ဆိကမိၣ်တၢ်, ဘၣ်ဃး စီၤအၤြဘၤဟၣ်ဒီးနီၢ်စၤရါဒီးဖိခွါတဂၤအတၢ်စံးပၥ်အဂ့ၢ်န့ၣ်တက့ၢ်). လၢတစုဃီန့ၣ်, သံကွၢ်လီၤက့ၤနသး, “မ့ၢ်ယမၤတၢ်မနုၤလၢမၤယံၥ်မၤနီၣ် တၢ်စံးဆၢလၢ လၢယတၢ်ထုကဖၣ်တခါအံၤအဂီၢ် လၢကဘၣ်တၢ်စံးဆၢအီၤ ယံၥ်တ့ၢ်မးလံအံၤန့ၣ်လဲၣ်.”`