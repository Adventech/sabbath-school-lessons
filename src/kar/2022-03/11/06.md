---
title:  မၤလိဒိးန့ၢ်တၢ်မုၢ်လၢ်သးခုတၢ်လၢယွၤအပူၤ
date:  08/09/2022
---

> <p></p>
> “မုၢ်လၢ်စ့ၢ်ကီးတၢ်လၢယွၤအပူၤတက့ၢ်. ဒီးကဟ့ၣ်လီၤနၤလၢနသး အတၢ်ဃ့တဖၣ်လၢနသးလီၤ” (စံးထီၣ်ပတြၢၤ 37:4).

စံးထီၣ်ပတြၢၤ 37:4 အံၤ မ့ၢ်တၢ်စံးပၥ်လၢအလီၤလးတခါန့ၣ်လီၤ. ဆိကမိၣ်ကွၢ်တၢ်လၢ နဒိးန့ၢ်ဘၣ်အီၤလၢနအဲၣ်ဒိး, ဒိးန့ၢ်ဘၣ်နဲထီဘိတက့ၢ်. ဘၣ်ဆၣ်တၢ်ဒိးန့ၢ်ဘၣ်ပသးအတၢ်ဆၢမုၢ်လၢ်တဖၣ်အိၣ်စဲဘူးသးလၢပဒိးန့ၢ်ဘၣ် သးလၢတၢ်သးဖှံလၢယွၤအပူၤန့ၣ်လီၤ. လၢတၢ်န့ၣ်အဃိ, “မုၢ်လၢ်စ့ၢ်ကီးတၢ်လၢ ယွၤအပူၤတက့ၢ်” အံၤ အခီပညီမ့ၢ်တၢ်မနုၤလဲၣ်.

ဖး စံးထီၣ်ပတြၢၤ 37:1-11 တက့ၢ်. တၢ်ဂ့ၢ်ဘၣ်ထွဲလိၥ်သးလၢ စံးထီၣ်ပတြၢၤ 37:4 အဂီၢ်အံၤ ဘၣ်တဘၣ်ကလီၤကမၢကမၣ်ဘၣ်ၦၤတစဲးဖိ န့ၣ်လီၤ. စီၤဒၤ0ံးကွဲးတၢ်ဘၣ်ဃးအ0ဲဘၣ်တၢ်က0ီၤဃၥ်အီၤဒီးၦၤဂီၢ်မုၢ်တဖၣ်လၢ အထီဒါယွၤဒီးအထီဒါအီၤအဂ့ၢ်န့ၣ်လီၤ. ဖဲၦၤဂီၢ်မုၢ်တဖၣ်မၤတၢ်ထီဒါၦၤအခါ, ပညီနုၢ်စံးဆၢအ0ဲသ့ၣ်အံၤ, အါတက့ၢ်ပကသးဒိၣ်တၢ်, မ့တမ့ၢ်ပကတဲဖျါထီၣ်ပ0ဲ ဒ်သိးပကပၥ်တီပၥ်လိၤလီၤက့ၤပကစၢ်အသးန့ၣ်လီၤ. ဘၣ်ဆၣ်စီၤဒၤ0ံး ဟ့ၣ်ကူၣ်ၦၤတၢ်လၢအလီၤဆီတခါန့ၣ်လီၤ.

**လၢလံၥ်စီဆှံအဆၢဖိလၢအဖီလၥ်တဖၣ်အပူၤ, စီၤဒၤ0ံးအတၢ်ဟ့ၣ်ကူၣ် ဟ့ၣ်ဖး မ့ၢ်တၢ်မနုၤလၢယွၤအၦၤဂီၢ်မုၢ်တဖၣ်အဂီၢ်လၢတၢ်အိၣ်အသးအပူၤအံၤန့ၣ် လဲၣ်.**

`စံးထီၣ်ပတြၢၤ 37:1`

`စံးထီၣ်ပတြၢၤ 37:5`

`စံးထီၣ်ပတြၢၤ 37:7`

`စံးထီၣ်ပတြၢၤ 37:8`

`ဖး စံးထီၣ်ပတြၢၤ 37:4 တဘျီကဒီးတက့ၢ်. လၢလံၥ်စီဆှံအဆၢဖိ အတၢ်ဘၣ်ထွဲလိၥ်သးအပူၤအံၤန့ၣ်, မ့ၢ်နတၢ်ပၥ်ဖျါထီၣ်နတၢ်ထံၣ်လၢ အဘၣ်ဃး ဒီး “မုၢ်လၢ်စ့ၢ်ကီးတၢ်လၢယွၤအပူၤတက့ၢ်” အဖီခိၣ်အံၤ, အခီပညီအဲၣ်ဒိးစံ:0ဲ တၢ်မနုၤလဲၣ်.`

စီၤဒၤ0ံးတဲကဒါက့ၤတၢ်တဘျီ0ံၤတဘျီလၢကျဲလီၤဆီတဖၣ်အပူၤ, “နၥ်န့ၢ်ယွၤတက့ၢ်” အဂ့ၢ်န့ၣ်လီၤ. တဘၣ်သးဟးဂီၤတဂ့ၤ, မ့ၢ်လၢယွၤအံၤ မ့ၢ်နကစၢ်ယွၤ, ဒီးအ0ဲမၤန့ၢ်တၢ်လၢနဂီၢ်- အခဲအံၤဒၣ်လဲၥ်အဃိန့ၣ်လီၤ. နတလိၣ်ပၥ်တၢ်ကမၣ်ဘၣ်ဒီးကျဲးစၢးဃုမၤဘၣ်တၢ်တဖၣ်အံၤလၢနကစၢ်ဒၣ်နဲ ဘၣ်. နပၢ်လၢမူခိၣ် မ့ၢ်ၦၤလၢကသုးကျဲၤန့ၢ်တၢ်လၢနဂီၢ်န့ၣ်လီၤ. နၥ်အီၤတက့ၢ်. သန့ၤနသးလၢအီၤလၢလၢၦဲၤၦဲၤတက့ၢ်.

တၢ်အံၤမ့ၢ်0ဲလၢတၢ်ဘၣ်ထွဲလိၥ်သးအပူၤအံၤ စီၤဒၤ0ံးကွဲးတၢ်ဘၣ်ဃး ဟံးန့ၢ်တၢ်မုၢ်လၢ်သးခုလၢယွၤအပူၤအဂ့ၢ်န့ၣ်လီၤ. ဒ်သိးပကဟံးန့ၢ်တၢ်မုၢ်လၢ် သးခုလၢယွၤအပူၤအဂီၢ်န့ၣ် အခီပညီမ့ၢ်0ဲပကဘၣ်အိၣ်မူလၢတၢ်နၥ်လၢလၢၦဲၤၦဲၤ အပတီၢ်တခါအပူၤန့ၣ်လီၤ. တၢ်မၤဟးဂီၤပတၢ်မုၥ်တၢ်ပၢၤတသ့နီတမံၤဘၣ် အံၤန့ၣ် မ့ၢ်လၢယွၤအိၣ်0ဲဖဲအံၤဒီး မၤန့ၢ်တၢ်လၢပဂီၢ်အဃိလီၤ. ပစံးထီၣ်ပတြၢၤ အီၤသ့, ပနံၤကမှံပ0ဲသ့ဒၣ်လဲၥ်အံၤန့ၣ် မ့ၢ်လၢၦၤမၤကဒံကဒါဒီးလီန့ၢ်ပယွၤ တန့ၢ်ဘၣ်အဃိလီၤ. ဖဲပမၤလိမၤတၢ်အံၤသ့0ဲအခါ, ပကဒိးန့ၢ်ဘၣ်တၢ်လၢ ပဆၢဒိးန့ၢ်ဘၣ်အီၤလၢပသးအဂီၢ်နီၢ်နီၢ်အံၤန့ၣ် မ့ၢ်လၢပကဒိးန့ၢ်ဘၣ်တၢ်လၢ ပပၢ်လၢအအဲၣ်ဘၣ်ၦၤတဂၤအံၤ အဲၣ်ဒိးဟ့ၣ်လီၤၦၤဖဲတၢ်ဆၢကတီၢ်လၢ ကကဲဘျုးကဲဖှိၣ်န့ၢ်ၦၤအဒိၣ်ကတၢၢ်လၢပဂီၢ် ဒီးလၢအဘီအမုၢ်အဂီၢ်အခါအဃိ န့ၣ်လီၤ.