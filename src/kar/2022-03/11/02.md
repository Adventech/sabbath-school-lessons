---
title:  တၢ်0ံသးစူၤတၢ်အယွၤ
date:  04/09/2022
---

`ဖး ရိမ့ၤ 15:4, 5 တက့ၢ်. ပထံၣ်ဘၣ်တၢ်မနုၤလၢလံၥ်စီဆှံအဆၢဖိ တဖၣ်အံၤအပူၤလၢပဂီၢ်န့ၣ်လဲၣ်.`

ပညီနုၢ်0ံသးစူၤတၢ်တကဲ0ဲဒီး တၢ်လၢပလိၣ်ဘၣ်ပ0ဲနီၢ်နီၢ်တဖၣ်, မ့တမ့ၢ် တၢ်လၢအဘၣ်တၢ်စံးဘၣ်ၦၤလၢပတဒိးန့ၢ်အီၤအခဲအံၤတဖၣ်န့ၣ်လီၤ. အါတက့ၢ် ပသးမံပ0ဲထဲဒၣ်ဖဲပဒိးန့ၢ်ဘၣ်တၢ်လၢပဆၢဒိးန့ၢ်ဘၣ်ပ0ဲန့ၣ်လီၤ. ဒီးမ့ၢ်လၢ ပဒိးန့ၢ်ဘၣ်တၢ်လၢပအဲၣ်ဒိးအီၤတဖၣ်ကီဒိၣ်မးဖဲပအဲၣ်ဒိးအီၤအခါ, တၢ်အံၤမ့ၢ်0ဲ အါစုအါဘျီပသူၣ်အုးသးအုးပ0ဲဒီး ပအိၣ်တတုၤလီၤတလီၤတတီၤလီၤဘၣ်ဒီး ပ0ံသးစူၤတၢ်တကဲလၢၤဘၣ်န့ၣ်လီၤ. ဒီးဖဲပအိၣ်ဘၣ်ပ0ဲလၢတၢ်မၤအသးအံၤ အပူၤအခါ, တၢ်အံၤဘူးကကီ0ဲဒၣ်လၢပကပၢၤဃၥ်ပသးအတၢ်မုၥ်တၢ်ပၢၤဒီး ပတၢ်သန့ၤသးလၢယွၤအပူၤန့ၣ်လီၤ.

တၢ်အိၣ်ခိးတၢ်အံၤ မ့ၢ်တၢ်လၢပတူၢ်ဘၣ်ပ0ဲဘၣ်ၦၤဆါဒိၣ်မး ဒ်အခီပညီ အိၣ်0ဲအသိးန့ၣ်လီၤ. လၢဧ့ၤဘြံၤအပူၤ, တၢ်ကတိၤတဖျၢၣ်လၢ “အိၣ်ခိးစူၤသး” (စံးထီၣ်ပတြၢၤ 37:7) အဂီၢ်အံၤ, အိၣ်ဟဲလၢဧ့ၤဘြံၤအတၢ်ကတိၤတဖျၢၣ် အအိၣ်လၢအဘၣ်တၢ်ကွဲးကျိးအီၤ, “ကဘၣ်ဆူးဘၣ်ဆါနးမး,” “ကမၤဟူးတၢ်,” “ကကနိးကစုၥ်,” “ကဘၣ်ဒိးန့ၢ်ဘၣ်အပူၤလီၢ်,” “ကဘၣ်သူၣ်အုးသးအုး” န့ၣ်လီၤ. တၢ်မၤလိတၢ်0ံသးစူၤအံၤ တမ့ၢ်တၢ်လၢအညီဘၣ်. တဘျီတခီၣ် အခီပညီမ့ၢ်0ဲတၢ်အိၣ်ဘၣ်လၢတၢ်မၤကွၢ်ဖးဒိၣ်အပူၤလၢအိၣ်ဒီးအကံၢ်အစီဒိၣ်မး န့ၣ်လီၤ.

`ဖး စံးထီၣ်ပတြၢၤ 27:14; 37:7; ဒီး ရိမ့ၤ 5:3-5 တက့ၢ်. လံၥ်စီဆှံ အဆၢဖိတဖၣ်အံၤ စံးဘၣ်ၦၤတၢ်မနုၤလဲၣ်. တၢ်0ံသးစူၤအံၤဆှၢၦၤဆူလဲၣ်.`

ဖဲပအိၣ်ခိးတၢ်အခါ, ပဆိကမိၣ်ထံဆိကမိၣ်ဆးတၢ်တခါလၢတၢ်ခံခါ အပူၤသ့0ဲန့ၣ်လီၤ. ပကွၢ်ထံကွၢ်ဆးတၢ်ခံခါလၢ တၢ်လၢပအိၣ်ခိ:0ဲအဂီၢ်, မ့တမ့ၢ် ပကွၢ်ထံကွၢ်ဆးတၢ်လၢ ၦၤတဂၤလၢအဟံးဃၥ်တၢ်လၢပခိးကွၢ်လၢ်အီၤတဖၣ် အံၤလၢအစုပူၤသ့0ဲန့ၣ်လီၤ. တၢ်မနုၤဒုးအိၣ်ထီၣ်တၢ်လီၤဆီဒ်အံၤတခါ ဖဲပအိၣ်ခိး တၢ်တမံၤလၢ အကါတဒိၣ်0ဲလၢပကဘၣ်အိၣ်ခိးပ0ဲဆံးယံၥ်လဲၣ်န့ၣ်ဘၣ်, မ့မ့ၢ် တခီ, မ့ၢ်ပတၢ်ပၥ်သူၣ်ပၥ်သးဖဲပအိၣ်ခိးပ0ဲအခါန့ၣ်လီၤ. ပမ့ၢ်နၥ်န့ၢ်ယွၤအဃိ, ပမ့ၢ်ပၥ်လီၤပတၢ်အိၣ်မူလၢအစုပူၤအဃိ, ပမ့ၢ်ဟ့ၣ်လီၤအးလီၤပတၢ်ဘၣ်သး တဖၣ်ဆူအအိၣ်အဃိ, ပနၥ်ပ0ဲသ့လၢအ0ဲကမၤတၢ်အဂ့ၤကတၢၢ်လၢပဂီၢ်, ဖဲတၢ်အံၤမ့ၢ်တၢ်လၢအဂ့ၤကတၢၢ်လၢပဂီၢ်အခါန့ၣ်, မ့ၢ်ကီ0ဲဆံးဒိၣ်ဆံးအါဘၣ်ဆၣ် တၢ်အံၤ, တဘျီတခီၣ်ပကဘၣ်နၥ်အီၤန့ၣ်လီၤ.

`နခိးကွၢ်လၢ်နဲတၢ်မနုၤတဖၣ်သၦၢ်ၦၢ်န့ၣ်လဲၣ်. နကမၤလိဟ့ၣ်လီၤအးလီၤ တၢ်ကိးမံၤဆူယွၤအအိၣ်ဒီးဆူအ0ဲအဆၢကတီၢ်အခါအအိၣ်ဒ်လဲၣ်. ဃ့ဘါထုကဖၣ်နကျဲဆူတၢ်ဟ့ၣ်လီၤသးလၢၥ်လၢၥ်ဆ့ဆ့အတၢ်ပၥ်သးတခါအဂီၢ် ဒီးအးလီၤနသးဆူယွၤအအိၣ်တက့ၢ်.`