---
title:  စီၤဒၤ0ံး-တၢ်မၤလိအဒိအတဲၥ်တခါလၢတၢ်အိၣ်ခိးတၢ်အပူၤ
date:  06/09/2022
---

လၢ 1ၡမူၤအ့လး 16:1-13 အပူၤ, ပထံၣ်ဘၣ်သးစၢ်ပိၥ်ခွါစီၤဒၤ0ံး ဘၣ်တၢ်ဒိးဖှူအီၤလၢစီၤၡမူၤအ့လး ဒ်စီၤပၤအသိးန့ၣ်လီၤ. ဘၣ်ဆၣ်, တၢ်အံၤ မ့ၢ်တၢ်လဲၤကျဲဖးထီတဘိလၢအပၢ်, စီၤယံးၡဲ, အစံၥ်ပျီပူၤဒီးဆူယရူၤၡလ့ၣ် အလီၢ်ပစိၥ်ပူၤန့ၣ်လီၤ. ပသ့ၣ်ညါပ0ဲလီၤ, ဖဲအဆၢကတီၢ်အခါန့ၣ်, အ0ဲတူၢ်ဘၣ် တၢ်မၤကွၢ်ဖးဒိၣ်လၢတၢ်အဘၢၣ်စၢၤန့ၣ်လီၤ.

အဆိကတၢၢ်တထံၣ်န့ၣ်, ပိၥ်ခွါသးစၢ်အံၤ ဘၣ်တၢ်ကိးအီၤလၢကဒ့တနၢ် ဒ်သိးကမၤမုၥ်စီၤစီလူးအသး လၢအဘၣ်ကိၢ်ဘၣ်ဂီၢ်န့ၣ်လီၤ (1ၡမူၤအ့လး 16). လၢခံ, အ0ဲကဲထီၣ်ၦၤအံၣ်စရ့လးဖိအၦၤဒူၦၤဃိၤ ဒ်အ0ဲမၤသံစီၤကၤလယး အသိးန့ၣ်လီၤ (1ၡမူၤအ့လး 17). ဒီးဖဲန့ၣ်စီၤဒၤ0ံးဘၣ်ဃ့ၢ်ပူၤဖျဲးအသးလၢ အသးသမူအဂီၢ်အိၣ်0ဲနံၣ်အါမးန့ၣ်လီၤ. စီၤစီလူးဒီးအဖိခွါစီၤယိၤနၤသၣ် ခံဂၤလၢၥ် သ့ၣ်ညါ0ဲလၢစီၤဒၤ0ံးဘၣ်တၢ်ပၥ်ထီၣ်အီၤလၢ ကဘၣ်ကဲစီၤပၤလၢခံ တဂၤန့ၣ်လီၤ (1ၡမူၤအ့လး 23:17; 24:20). ဘၣ်ဆၣ်စီၤဒၤ0ံးတကူၣ်ထီၣ် ဖးလီၤဆိတၢ်နီတမံၤလၢယွၤအတၢ်ကတဲၥ်ကတီၤန့ၢ်အတၢ်ဘူၣ်တၢ်တီၢ်လၢအဂီၢ် ဘၣ်. နီၢ်နီၢ်န့ၣ်, ဂ့ၤလၢအ0ဲကဘၣ်ထီဒါတၢ်န့ၣ်လီၤ. ဖဲစီၤစီလူးကျဲးစၢးမၤသံအီၤ ဒီးစီၤဒၤ0ံးကူးတဲၥ်ခူသူၣ်စီၤပၤအဆ့ခီၣ်ထံးအခါဒၣ်လဲၥ်, အ0ဲတဆၢလၢ အ0ဲ ကဘၣ်မၤတၢ်ဒ်အံၤအသိးနီတဘျီဘၣ် (1ၡမူၤအ့လး 24:5-7). လၢခံတဘျီ, ဖဲစီၤစီလူးကျဲးစၢးမၤသံစီၤဒၤ0ံးအခါ, စီၤဒၤ0ံးဂ့ၢ်လိၥ်0ဲလၢကမၤသံစီၤစီလူး ဖဲအခွဲးအယၥ်အိၣ်ဒီးအီၤအခါန့ၣ်လီၤ (1ၡမူၤအ့လး 26:7-11).

`ဖး 1ၡမူၤအ့လး 26:1-11 တက့ၢ်. ဘၣ်မနုၤအဃိလၢ စီၤဒၤ0ံးဂ့ၢ်လိၥ် မၤသံစီၤစီလူးန့ၣ်လဲၣ်. တၢ်သိၣ်တၢ်သီမနုၤသိၣ်လိၦၤဘၣ်ဃးကျဲလၢယွၤဆှၢၦၤ ဘၣ်ဃးအတၢ်ကူၣ်ပၥ်တဖၣ်လၢပတၢ်အိၣ်မူအဂီၢ်န့ၣ်လဲၣ်.`

`အခဲအံၤ ဖး 1ၡမူၤအ့လး 26:12-25 တက့ၢ်. စီၤဒၤ0ံးအတၢ်ဂ့ၢ်လိၥ် မၤသံစီၤစီလူးအဘျုးလီၤဘၣ်စီၤစီလူးဒ်လဲၣ်. တၢ်အံၤသိၣ်လိၦၤတၢ်မနုၤဘၣ်ဃး တၢ်အိၣ်ခိးယွၤအဘျုးအဖှိၣ်တဖၣ်အဂ့ၢ်န့ၣ်လဲၣ်.`

တၢ်ကွၢ်ဃီၤတၢ်ဆူစီၤဒၤ0ံးအကျဲဒီတဘိ ဒီးဆူလီၢ်ပစိၥ်အပူၤန့ၣ်, ပပၥ်ဖှိၣ် တၢ်ဂ့ၢ်အံၤဖုၣ်ကိၥ်ဖိလၢလံၥ်ကျိၤဖုၣ်ကိၥ်ဖိတဘိအပူၤသ့0ဲန့ၣ်လီၤ. ယွၤမ့ၢ် တဟ့ၣ်လီၤဒံးၦၤဘၣ်န့ၣ်, တဘၣ်ကျဲးစၢးဟံးန့ၢ်ဆူၣ်အီၤတဂ့ၤ. ယွၤအတၢ်ဟ့ၣ် တဖၣ် မ့ၢ်တၢ်လၢအဂ့ၤကတၢၢ်ထီဘိလၢပဒိးန့ၢ်ဘၣ်အီၤလၢအစုပူၤ ဒီးလၢအဆၢ ကတီၢ်ဒၣ်0ဲအပူၤန့ၣ်လီၤ. တၢ်အံၤကလိၣ်တၢ်ဆၢကတီၢ်လၢအယံၥ်ဒိၣ်မးတခါ လၢပကဘၣ်အိၣ်ခိးပ0ဲအဂီၢ်န့ၣ်လီၤ. ပထိးအချံကဟဲမဲထီၣ်ဒီး ဒိၣ်ထီၣ်0ဲချ့မး ဘၣ်ဆၣ်သ့ၣ်ထိဖၣ်တခိၣ်ကဒိၣ်ထီၣ်0ဲအဂီၢ်န့ၣ် ကယံၥ်0ဲတဘျုးနံၣ်ညါန့ၣ် လီၤ. ဘၣ်ဆၣ်လၢခံဖဲကလံၤမုၢ်မ့ၢ်လီၤ0ဲအခါ, သ့ၣ်အံၤလီၤတကူၣ်0ဲတန့ၢ်ဘၣ်.

`ဆိကမိၣ်ကွၢ်စီၤဒၤ0ံးအိၣ်ဒီးကျဲလၢအဘၣ်လၢကမၤသံစီၤစီလူးအံၤညီ0ဲ ဆံးဒိၣ်လဲၥ်န့ၣ်တက့ၢ်. (လၢအကတၢၢ်န့ၣ်, စီၤဒၤ0ံးဘၣ်တၢ်စံးဘၣ်အီၤလၢ အ0ဲ ကဒိးန့ၢ်ဘၣ်လီၢ်ပစိၥ်န့ၣ်လီၤ. ဒီးတမံၤဂ့ၤ, တမၠိဂ့ၤ, စီၤစီလူးအၢသီ0ဲဒိၣ်မးန့ၣ် လီၤ). ဘၣ်ဆၣ်အတၢ်မၤတဖၣ်ကတိၤတၢ်ဘၣ်ဃးတၢ်နၥ်အမ့ၢ်အတီလၢယွၤ အပူၤန့ၣ်လီၤ. နထုးန့ၢ်တၢ်မနုၤကသ့0ဲလၢတၢ်ဒိတၢ်တဲၥ်အံၤအပူၤ လၢနကစၢ် အဂီၢ်တၢ်လၢနကဘၣ်အိၣ်ခိးကွၢ်လၢ်နဲတမံၤလၢ်လၢ်အဂီၢ်န့ၣ်လဲၣ်.`