---
title:  တၢ်အိၣ်ခိးလၢတၢ်မၤကွၢ်ဖးဒိၣ်အပူၤ
date:  03/09/2022
---

### တၢ်မၤလိတနွံအံၤအဂီၢ်ဖ
ရိမ့ၤ 15:4, 5; 5:3-5; 1ၡမူၤအ့လး 26; စံးထီၣ်ပတြၢၤ 37:1-11.

> <p>တၢ်ကလုၢ်ထူ</p>
> “မ့မ့ၢ်သးအတၤသၣ်န့ၣ်, မ့ၢ်တၢ်အဲၣ်တၢ်ကွံ, တၢ်သူၣ်ခုသးခု, တၢ်ဃူတၢ်ဖိး, တၢ်0ံသးစူၤ, တၢ်သူၣ်စူၤသးစူၤ, တၢ်မၤဂ့ၤတၢ်, တၢ်စူၢ် တၢ်နၥ်, တၢ်ဆီၣ်လီၤပသး, တၢ်ကီၤသူၣ်ကီၤသးသ့ၣ်တဖၣ်န့ၣ်လီၤ” (ကလၤတံ 5:22).

ၦၤသ့စဲအ့ၣ်ပီညါတဖၣ်ဃုသ့ၣ်တၢ်တခါ, ဒီးဖိသၣ်လၢအသးအိၣ် (4) နံၣ် တဖၣ်ဒီး တၢ်ဆၢကိၢ်လိၣ်ဖိတဖၣ်န့ၣ်လီၤ. ၦၤသ့စဲအ့ၣ်ပီညါတဂၤ စံးဘၣ် ဖိသၣ်တဂၤစုၥ်စုၥ်လၢကဟ့ၣ်အီၤတၢ်ဆၢကိၢ်လိၣ်တဂၤတဖျၢၣ်န့ၣ်လီၤ. ဘၣ်ဆၣ်ၦၤသ့စဲအ့ၣ်ပီညါတဂၤစံးဘၣ်အ0ဲသ့ၣ်လၢ အ0ဲသ့ၣ်မ့ၢ်တအီၣ်ဒံး တၢ်ဆၢကိၢ်လိၣ်အံၤဘၣ်ဒီး မ့ၢ်အိၣ်ခိ:0ဲတုၤအ0ဲဟဲက့ၤလၢအတၢ်မၤန့ၣ်ဒီး, ကဒိးန့ၢ်ဘၣ်0ဲခံဖျၢၣ်န့ၣ်လီၤ.

ၦၤသ့စဲအ့ၣ်ပီညါတဖၣ်အံၤ ဃုသ့ၣ်ညါထွဲဖိသၣ်တဖၣ်အံၤအခံ တုၤအ0ဲသ့ၣ်ဒိၣ်တုၥ်ခိၣ်ၦဲၤတစုန့ၣ်လီၤ. ၦၤလၢအအိၣ်ခိးတၢ်တဖၣ် နီၤဖးပဲၥ်ဖး တၢ်သ့ဂ့ၤဒိၣ်, မ့ၢ်ကၠိဖိလၢအမၤလံၥ်ဘၣ်ဂ့ၤဒိၣ်, ဒီးနၥ်လီၤအသးဂ့ၤဒိၣ်န့ၢ်ဒံး ဖိသၣ်လၢအိၣ်ခိးတၢ်တကဲဘၣ်တဖၣ်န့ၣ်လီၤ. တၢ်အံၤဖျါလၢတၢ်0ံသးစူၤတၢ်အံၤ မ့ၢ်တၢ်လၢအပၥ်ဖျါတၢ်တမံၤလၢအဂ့ၤဒိၣ်0ဲ, တၢ်တမံၤလၢအကါဒိၣ်0ဲလၢ ၦၤကညီအသကဲးပ0ၥ်အပူၤန့ၣ်လီၤ. လၢတၢ်န့ၣ်အဃိ ကစၢ်ယွၤတဲၦၤလၢ ပကဘၣ်ဃုဒိးန့ၢ်ဘၣ်အီၤအံၤ တမ့ၢ်တၢ်လၢအလီၤကမၢကမၣ်ဘၣ်.

တနွံအံၤ, ပကမၤလိတၢ်လၢတၢ်မနုၤအိၣ်0ဲလၢတၢ်မၤကွၢ်ဖးဒိၣ်ခဲလၢၥ်လၢ ပကဘၣ်မၤအီၤအဂ့ၤကတၢၢ်တနီၤအလီၢ်ခံလၢ အမ့ၢ်တၢ်အိၣ်ခိးတၢ်အတၢ်မၤကွၢ် ဖးဒိၣ်အဂ့ၢ်န့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - တဘျီတခီၣ်ဘၣ်မနုၤအဃိလၢပဘၣ် အိၣ်ခိးတၢ်ယံၥ်0ဲဒိၣ်မးလၢတၢ်တနီၤအဂီၢ်န့ၣ်လဲၣ်. တၢ်မၤလိမနုၤတဖၣ်လၢ ပမၤလိဘၣ်0ဲသ့ ဘၣ်ဃးတၢ်0ံသးစူၤအဂ့ၢ် ဖဲပအိၣ်ဘၣ်လၢတၢ်မၤကွၢ်ဖးဒိၣ် အပူၤန့ၣ်လဲၣ်.