---
title:  တၢ်လီၤကမၢကမၣ်လၢအိၣ်ထီၣ်သတူၢ်ကလၥ်တဖၣ်
date:  03/07/2022
---

> <p></p>
> “ၦၤလၢတၢ်အဲၣ်အီၤသ့ၣ်ဧၢ, တၢ်လ့ပစီမ့ၣ်အူအိၣ်လၢသုကျါလၢအဟဲ0ဲ ဒ်သိးအကမၤကွၢ်သုန့ၣ်, သုတကမၢကမၣ်လၢအဃိ, ဒ်တၢ်လီၤဆီဘၣ်သုအသိး န့ၣ်တဂ့ၤ” (1ပ့းတရူး 4:12).

တၢ်လီၤကမၢကမၣ်လၢအိၣ်ထီၣ်သတူၢ်ကလၥ်တဖၣ်, တၢ်လီၤကမၢ ကမၣ်အိၣ်ထီၣ်သတူၢ်ကလၥ်လၢအမၤဆူးမၤဆါတၢ်တဖၣ်, ဟဲအိၣ်ထီၣ်0ဲလၢ ကျဲအါဘိအပူၤသ့0ဲလီၤ. သိလ့ၣ်တခိၣ်အကျဲကမၣ်ဒီးဟဲတုၤဃီၤ0ဲဆူနကျဲပူၤ သတူၢ်ကလၥ်သ့0ဲ, နဒိးန့ၢ်ဘၣ်တၢ်ကစီၣ်လၢနတၢ်မၤဘၣ်တၢ်ဆိကတီၢ်ကွံၥ်အီၤ သတူၢ်ကလၥ်သ့0ဲ, လၢတၢ်တဆၢမုၢ်လၢ်အပူၤ နဒိးန့ၢ်ဘၣ်တၢ်ကစီၣ်လၢအတဂ့ၤ ဘၣ်ဃးနတၢ်လဲၤမၤကွၢ်နတၢ်အိၣ်ဆူၣ်အိၣ်ချ့အတၢ်အိၣ်သးအဂ့ၢ်သ့0ဲ, နဘၣ် တၢ်လီန့ၢ်နၤလၢ ၦၤလၢနအဲၣ်ဘၣ်အီၤတဂၤဒီးနဆိကမိၣ်နဲလၢအဲၣ်ဘၣ်နၤစ့ၢ်ကီး သ့0ဲဒၣ်န့ၣ်လီၤ. အၢ0ဲသီ0ဲဒ်တၢ်ဆူးတၢ်ဆါအသိး နတူၢ်ဘၣ်နဲသ့န့ၣ်လီၤ. တၢ်အံၤဒုးအိၣ်ထီၣ်တၢ်အၢတၢ်သီခီဖျိတၢ်လၢအလီၤကမၢကမၣ်အတၢ်တဖၣ် ထီဘိန့ၣ်လီၤ.

တနွံအံၤပကမၤလိသကိးတၢ်အိၣ်အသးလၢအမၤဆူးမၤဆါၦၤတဖၣ် အကလုၥ်လီၤတံၢ်လီၤဆဲးစှၤကိၥ်, မ့တမ့ၢ်တၢ်မၤကွၢ်ဖးဒိၣ်တဖၣ်လၢအတကြၢး ဆှၢၦၤဆူတၢ်လီၤကမၢကမၣ်အပူၤဘၣ်န့ၣ်လီၤ.

လၢပကစးထီၣ်မၤလိပ0ဲအဂီၢ်, မ်ပကက့ၤကဒါက့ၤဆူ 1ပ့းတရူး 4:12 တက့ၢ်. ဟ့းလ့ၣ်အတၢ်ကတိၤလၢ “တၢ်လီၤကမၢကမၣ်” အဂီၢ်လၢ 1ပ့းတရူး 4:12 အပူၤန့ၣ် အခီပညီကဘၣ်မ့ၢ်0ဲ “ၦၤတခီဘီမုၢ်ဖိ” မ့တမ့ၢ် “ၦၤတခီထံ တခီကီၢ်ဖိ” န့ၣ်လီၤ. စီၤပ့းတရူးဃ့ကညးအၦၤဖးလံၥ်ဖိတဖၣ် ဒ်သိးအသု တလီၤဘၣ်လၢတနၥ်အပျံၤသကွီၤဆူတၢ်တမုၥ်တပၢၤဒီးတၢ်လ့ပစီအမ့ၣ်အူပူၤ လၢအမ့ၢ်တၢ်လီၤပျံၤလီၤဖုးဆူခရံၥ်ဖိအတၢ်အိၣ်မူအအိၣ်တဂ့ၤအဂီၢ်န့ၣ်လီၤ. မ့မ့ၢ်တခီ, အ0ဲသ့ၣ်ကဘၣ်တၢ်ဆိကမိၣ်အီၤဒ်ၦၤလၢအသးဘၣ်လီၢ်ဘၣ်စး အသိး- ၦၤတဖၣ်လၢၦၤကြၢးမုၢ်လၢ်ဆိကမိၣ်အီၤ ဒ်ကဘၣ်မ့ၢ်0ဲအသိးန့ၣ်လီၤ.

တၢ်ကတိၤလၢအဘၣ်တၢ်သူအီၤ “တၢ်တမုၥ်တလၤအမ့ၣ်အူ” မ့တမ့ၢ် “တၢ်လ့ပစီအမ့ၣ်အူ” ဟဲလီၤလၢဟ့းလ့ၣ်အတၢ်ကတိၤအဂၤတဖျၢၣ်, ဒီးအခီပညီ မ့ၢ် “မ့ၣ်အူအီၣ်ဆူၣ်ဒိၣ်မးတခါ” န့ၣ်လီၤ. လၢတၢ်လီၢ်အဂၤတဖၣ်အပူၤ, ဘၣ်တၢ်ကွဲးကျိးအီၤလၢ “ဖၣ်ကပူၤ” န့ၣ်လီၤ. တၢ်နးတၢ်ဖှီၣ်အတၢ်မၤလိလၢ အမ့ၢ်ပတၢ်နၥ်အဂီၢ်အံၤ ပဆိကမိၣ်ပ0ဲလၢ “တၢ်မၤၦံၢ်လီၤတၢ်အတၢ်မၤ” တခါလၢ အမ့ၢ်တၢ်မၤကွၢ်ဖးဒိၣ်အတၢ်မၤတခါန့ၣ်လီၤ.

`ဖး 1ပ့းတရူး 4:12-19 တက့ၢ်. စီၤပ့းတရူးအတၢ်ကစီၣ်အံၤ မ့ၢ်မနုၤလဲၣ်.`

ပ0ဲအါဂၤပလီၤကမၢကမၣ်တၢ်ဘၣ်ဃးတၢ်နးတၢ်ဖှီၣ်အံၤန့ၣ် မ့ၢ်လၢ အါတက့ၢ်ပအိၣ်ဒီးခရံၥ်ဖိအတၢ်အိၣ်မူအတၢ်ထံၣ်လၢအညီဒိၣ်တလၢကွံၥ်0ဲတခါ အဃိန့ၣ်လီၤ. ပသ့ၣ်ညါ0ဲလၢတၢ်အိၣ်အသးခံကပၤ- ယွၤ, ၦၤလၢအဂ့ၤတဂၤ, ဒီးမုၣ်ကီၤလံၢ်, ၦၤလၢအတဂ့ၤဘၣ်တဂ့ၤန့ၣ်လီၤ. ဘၣ်ဆၣ်, အါစုအါဘျီ, ပပၥ်လီၤတၢ်ခဲလၢၥ်လၢပတူၢ်ဘၣ်0ဲလၢအဂ့ၤတဖၣ်ဆူယွၤအတလါပူၤ, ဒီးတၢ်ခဲလၢၥ်လၢပတူၢ်ဘၣ်0ဲလၢအတဂ့ၤတဖၣ်တခီဆူမုၣ်ကီၤလံၢ်အတလါအပူၤ န့ၣ်လီၤ.

ဘၣ်ဆၣ်တၢ်အိၣ်မူအံၤ တမ့ၢ်တၢ်လၢအညီ0ဲဒိၣ်မးန့ၣ်ဘၣ်. ပသူပသး အတၢ်တူၢ်ဘၣ်ခီၣ်ဘၣ်တၢ်တဖၣ် ဒ်သိးပကဆၢတဲၥ်တၢ်အိၣ်လၢယွၤအတလါ ပူၤအံၤ မ့ၢ်တၢ်မနုၤလဲၣ်ဒီး တၢ်အိၣ်လၢမုၣ်ကီၤလံၢ်အတလါပူၤအံၤ မ့ၢ်တၢ်မနုၤ လဲၣ်န့ၣ်တသ့0ဲဘၣ်. တဘျီတခီၣ်တၢ်လဲၤသကိးတၢ်ဒီးယွၤအံၤ မ့ၢ်တၢ်လၢ ပကဘၣ်ထဲးဂံၢ်ထဲးဘါဒီးကီ0ဲဒၣ်န့ၣ်လီၤ. ဒီးတၢ်လဲၤသကိးဃုၥ်တၢ်ဒီး မုၣ်ကီၤလံၢ်အံၤ ဖျါလၢဟ့ၣ်ၦၤအဘျုးအဖှိၣ်ဖးဒိၣ်တဖၣ်န့ၣ်လီၤ. စီၤယိၤဘး, ၦၤလၢအတီအလိၤတဂၤအံၤဒၣ်လဲၥ် တူၢ်ဘၣ်တၢ်နးတၢ်ဖှီၣ်, ပၥ်ဖျါန့ၢ်ၦၤ ဖဲအ0ဲ သံကွၢ်ယွၤအခါ “ၦၤတတီတလိၤမူ0ဲ, သးၦၢ်0ဲ, ဒီးထူးထီၣ်တီၤထီၣ်0ဲအါအါ ကလဲၥ်န့ၣ် မ့ၢ်အဘၣ်မနုၤလဲၣ်” (ယိၤဘး 21:7) န့ၣ်လီၤ.

`စီၤပ့းတရူးဘၣ်တၢ်ယၢၤထီၣ်အီၤ ဒ်ၦၤလၢအဘၣ်တၢ်မၤကွၢ်အီၤတဂၤ အသိးအံၤန့ၣ် မ့ၢ်လၢအ0ဲအိၣ်ဆၢထၢၣ်ဂၢၢ်ကျၢၤလၢခရံၥ်အဂီၢ် ဒီးဒိးန့ၢ်ဘၣ် အဘူးအလဲအဃိန့ၣ်လီၤ. ဘၣ်ဆၣ်ဖဲန့ၣ်အဂ့ၢ်အကျိၤအဂၤတဖၣ်အိၣ်0ဲစ့ၢ်ကီး လၢတၢ်မၤကွၢ်တဖၣ်ဟဲစိၥ်န့ၢ်ၦၤန့ၣ်လီၤ. 1ပ့းတရူး 4:12-19 မၤစၢၤနၤဒ်သိး နကတဲနၢ်ပၢၢ်နတံၤသကိးတဂၤသ့သ့ဘၣ်ဘၣ်လၢ ပတဘၣ်လီၤကမၢကမၣ်ပ0ဲ ဖဲပဒိးန့ၢ်ဘၣ်တၢ်မၤကွၢ်အဒိၣ်အမုၢ်တဖၣ်အခါလၢအ0ဲကဘၣ်သဂၢၢ်0ဲဒၣ်န့ၣ်လဲၣ်.`