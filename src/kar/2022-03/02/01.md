---
title:  တၢ်မၤကွၢ်ဖးဒိၣ်လၢအကဟဲတဖၣ်
date:  02/07/2022
---

### တၢ်မၤလိတနွံအံၤအဂီၢ်ဖ
1ပ့းတရူး 4:12-19; 1ပ့းတရူး 5:8-11; ရိမ့ၤ 1:21-32; ယံးရမံယၤ 9:7-16; 2ကရံၣ်သူး 12:7-10.

> <p>တၢ်ကလုၢ်ထူ</p>
> “ၦၤလၢတၢ်အဲၣ်အီၤသ့ၣ်ဧၢ, တၢ်လ့ပစီမ့ၣ်အူအိၣ်လၢသုကျါ လၢအဟဲ0ဲဒ်သိးအကမၤကွၢ်သုန့ၣ်, သုတကမၢကမၣ်လၢအဃိ, ဒ်တၢ်လီၤဆီဘၣ်သုအသိးန့ၣ်တဂ့ၤ. မ့မ့ၢ်ဒ်သုမ့ၢ်ၦၤဘၣ်ဃုၥ်ခရံၥ် အတၢ်နး တၢ်ဖှီၣ်အသိး, သးခု, ဒ်သိးသုကသးခုစ့ၢ်ကီးဒိၣ်ဒိၣ် လကလဲၥ် ဖဲအ0ဲဒၣ်အလၤအကပီၤအိၣ်ဖျါထီၣ်န့ၣ်တက့ၢ်” (1ပ့းတရူး 4:12, 13).

လၢတၢ်မၤကွၢ်ဂၥ်အတၢ်ဖိတၢ်လံၤအသံးအကၥ်အဒၢးပူၤန့ၣ် ၦၤတဂၤ ဖၢနုၥ်လီၤတၢ်အသံးအကၥ်တဖၣ်ဆူထးဒၢဖိတဖျၢၣ်အပူၤ ဒီးဟ့ၣ်ထီၣ်တၢ်ကိၢ်ဆူ တၢ်ကိၢ်အဒိၣ်ကတၢၢ်န့ၣ်လီၤ. ဒ်ထးဒၢဟဲကိၢ်ထီၣ်0ဲအသိး, တၢ်အသံးအကၥ် တဖၣ်ၦံၢ်လီၤ0ဲ, သီၣ်ထီၣ်, ပိၢ်ထီၣ်ဒီးစံၣ်ဖျိးထီၣ်, မ့တမ့ၢ်ကိဃၢၣ်ကပီၤထီၣ် ဒိၣ်မးလၢအိၣ်သူၣ်လီၤအသးလၢပဟ့ၣ်ထီၣ်တၢ်ကိၢ်အဖီခိၣ်န့ၣ်လီၤ. ထးဒၢအံၤ ဘၣ်တၢ်ကိးအီၤလၢတၢ်မၤကွၢ်တၢ်ဖးဒိၣ်တခါန့ၣ်လီၤ.

တၢ်မၤကွၢ်ဖးဒိၣ်တခါအံၤ အခီပညီဘၣ်တၢ်ပၥ်ဖျါထီၣ်အီၤလၢ လံၥ်ခီယ့ၤ (dictionary) အပူၤဒ် (1) တၢ်အဒၢတဖျၢၣ်လၢအဘၣ်တၢ်သူအီၤ ဒ်သိး ကမၤၦံၢ်လီၤတၢ်အကိၢ်လိၣ်တခါလၢတၢ်ကိၢ်အသဟီၣ်ဆူၣ်ဒိၣ်မးအပတီၢ် တပတီၢ်အဂီၢ်န့ၣ်လီၤ, (2) တၢ်ပစီကွၢ်တၢ်လၢအဆူၣ်ဒိၣ်မးတခါ, (3) တၢ်လီၢ် တတီၤ မ့တမ့ၢ်တၢ်အိၣ်အသးလၢကဟ့ၣ်ဆူၣ်ထီၣ်အသဟီၣ်တဖၣ်လၢ ကဃါဃုၥ်သးဒ်သိးကဒုးအိၣ်ထီၣ် မ့တမ့ၢ်ဟ့ၣ်စိဟ့ၣ်ကမီၤတၢ်ဆီတလဲသး မ့တမ့ၢ်တၢ်မၤဒိၣ်ထီၣ်ထီထီၣ်တၢ်အဂီၢ်န့ၣ်လီၤ.

တၢ်ပၥ်ဖျါထီၣ်တၢ်အခီပညီတဖၣ်အံၤ ဟ့ၣ်စ့ၢ်ကီးၦၤလၢ တၢ်ထံၣ်လၢ အဘျုးအိၣ်တခါဆူတၢ်မၤအသးလၢပနီၢ်သးအတၢ်အိၣ်မူအပူၤအဂီၢ်န့ၣ်လီၤ. တနွံအံၤပကဒုးသ့ၣ်ညါတၢ်ဂ့ၢ်တၢ်ကျိၤတနီၤလၢ ပကထံၣ်လီၤက့ၤပသးတထံၣ်ဃီ လၢတၢ်အသဟီၣ်ဒီးတၢ်ဃုသ့ၣ်ညါတၢ်မၤကွၢ်တဖၣ်လၢအလီၢ်ဒၣ်0ဲ လၢတၢ်ဂ့ၢ် တၢ်ကျိၤတဖၣ်ဒုးအိၣ်ထီၣ်ၦၤ ဒ်သိးဒီးပကဆီတလဲဂုၤထီၣ်ပသီထီၣ်, ဒိၣ်ထီၣ် ထီထီၣ်လၢသကဲးပ0ၥ်အပူၤအဂီၢ်န့ၣ်လီၤ. တၢ်အံၤကမၤစၢၤဟ့ၣ်လီၤၦၤတၢ်ပလီၢ် ပဒီသးတခါလၢယွၤကမၤတၢ်မနုၤလဲၣ် ဖဲပဘၣ်သဂၢၢ်ပ0ဲဒီးတၢ်မၤကွၢ်ဖးဒိၣ် တခါအခါ, ပကအိၣ်ဒီးတၢ်သ့ၣ်ညါနၢ်ပၢၢ်တခါလၢပကဘၣ်ကွၢ်ဆၢၣ်မဲၥ်အီၤ ဒ်လဲၣ်အဂီၢ်န့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - တၢ်ကီတၢ်ခဲအဆၢကတီၢ်အဂ့ၢ်အကျိၤ မနုၤတဖၣ်လၢနဒိးန့ၢ်ဘၣ်နဲခီဖျိနတၢ်အိၣ်မူအပူၤန့ၣ်လဲၣ်.