---
title:  တၢ်ဒဲးဘးအတၢ်မၤကွၢ်ဖးဒိၣ်တဖၣ်
date:  05/07/2022
---

> <p></p>
> “အဂ့ၢ်ဒ်အံၤ, ယွၤအတၢ်သးဒိၣ်ထီၣ်ဖျါလီၤလၢမူခိၣ် ထီဒါၦၤလၢ အဟံးဃၥ်တၢ်မ့ၢ်တၢ်တီလၢတၢ်တတီတလိၤဘၣ်အပူၤ, အတၢ်တယူးတယီၣ် ဘၣ်ယွၤ, ဒီးအတၢ်တတီတလိၤဘၣ်ခဲလၢၥ်န့ၣ်လီၤ” (ရိမ့ၤ 1:18).

တၢ်ကိးမံၤလၢပမၤအီၤန့ၣ် အိၣ်ဒီးအဘူးအလဲန့ၣ်လီၤ. နမ့ၢ်အိၣ်ဆၢထၢၣ်နဲ ဒီးထံခုၣ်ဖီလၢနစုပူၤ ဖဲမုၢ်ဆဲးလီၤအလီၢ်န့ၣ်ဒီး ကၦံၢ်လီၤ0ဲသၦၢ်တၢၢ်လီၤ. တၢ်အဂ့ၢ်အကျိၤဒီးတၢ်ဟဲကဲထီၣ်သးလဲၤသကိးဃုၥ်တၢ်ထီဘိန့ၣ်လီၤ. ဒီးပမ့ၢ် လိၣ်ဘၣ်ပ0ဲဒိၣ်မးလၢတၢ်မၤအသးတဖၣ်အံၤ ကလီၤဆီ0ဲဆံးဒိၣ်ဆံးအါဒၣ်လဲၥ်, မ့ၢ်တၢ်တမံၤဃီဒီးတၢ်ဒဲးဘးန့ၣ်လီၤ. တၢ်အံၤအိၣ်ဒီးအဘူးအလဲတဖၣ်ထီဘိလီၤ. တၢ်အံၤတမ့ၢ်0ဲလၢယွၤဆ့ၣ်နီၤအိၣ်လၢမူခိၣ်, ဆိကမိၣ်တၢ်လၢကမၤတၢ်ဒီး ၦၤလၢအမၤတၢ်ဒဲးဘးတဖၣ်အဂီၢ်ဒ်လဲၣ်န့ၣ်ဘၣ်, တမ့ၢ်ဘၣ်, တၢ်ဒဲးဘးအကစၢ် ဒၣ်0ဲဟဲလီၤ0ဲဒီးအကစၢ်ဒၣ်0ဲဒုးအိၣ်ထီၣ်အဘူးအလဲတဖၣ်ဒၣ်အတၢ်န့ၣ်လီၤ.

အါတက့ၢ်တၢ်ကီတၢ်ခဲတခါအံၤန့ၣ် မ့ၢ်0ဲပဆိကမိၣ်လၢတမံၤဂ့ၤတမၠိဂ့ၤ ပလံၥ်န့ၢ်လီန့ၢ်ယွၤသ့0ဲဒီး ပမၤတၢ်ဒဲးဘးဘၣ်ဆၣ် ပတဒိးန့ၢ်ဘၣ်အဘူးအလဲ တဖၣ်ဘၣ်န့ၣ်လီၤ. တၢ်အံၤကဲထီၣ်သးတသ့0ဲနီတဘျီဘၣ်. စီၤပီလူးစံးဘၣ်ၦၤ ဖျါဆှဲဂ့ၤဒိၣ်မးလၢတၢ်မၤတၢ်ဒဲးဘးအံၤ အိၣ်ဒီးအဘူးအလဲတဖၣ် တမ့ၢ်ထဲဒၣ်လၢ တၢ်လီၤထူလီၤယိၥ်အဂီၢ်ဘၣ်, အဘူးအလဲလၢဒုးဆူးဒုးဆါၦၤဒီးဒုးမၤနးမၤဖှီၣ် ၦၤအံၤ အိၣ်0ဲလၢမုၢ်မဆါတနံၤအံၤအဂီၢ်စ့ၢ်ကီးအဂ့ၢ်န့ၣ်လီၤ.

`လၢ ရိမ့ၤ 1:21-32 အပူၤ, စီၤပီလူးပၥ်ဖျါန့ၢ်ၦၤလၢ ၦၤမၤတၢ်ဒဲးဘးဖိ တဖၣ်အတၢ်မၤဒီး အ0ဲသ့ၣ်အတၢ်ဒဲးဘးအဘူးအလဲတဖၣ်အဂ့ၢ်န့ၣ်လီၤ. ဖးလံၥ်စီဆှံအဆၢဖိတဖၣ်အံၤ အိၣ်ဒီးတၢ်ထုကဖၣ်မူၣ်မူၣ်နီၢ်နီၢ်0ံၤ ပၥ်ဖှိၣ် အကံၢ်အစီဘၣ်ဃးတၢ်လၢစီၤပီလူးစံ:0ဲ, ပၥ်ဖျါလီၤတံၢ်0ဲတၢ်ဒဲးဘးအပတီၢ်တဖၣ်, ဒီးအဘူးအလဲတဖၣ်အဂ့ၢ်န့ၣ်တက့ၢ်.`

စီၤပီလူးပၥ်ဖျါထီၣ်လံၥ်စီဆှံအဆၢဖိလၢအပူၤကွံၥ်တနီၤ, တၢ်ဒဲးဘးအဘူး အလဲတဖၣ်ဒ် “ယွၤအတၢ်သးဒိၣ်” အသိးန့ၣ်လီၤ (ရိမ့ၤ 1:18). ယွၤအတၢ် သးဒိၣ်ထီၣ်တၢ်လၢ လံၥ်စီဆှံအဆၢဖိအပူၤအံၤ မ့ၢ်0ဲယွၤအတၢ်ပျဲၦၤကညီအခွဲးလၢ အကကူးဘၣ်0ဲတၢ်လၢအ0ဲသ့ၣ်သူၣ်လီၤ0ဲန့ၣ်လီၤ. လၢၦၤခရံၥ်ဖိတဖၣ်အဂီၢ် ဒၣ်လဲၥ်, ယွၤတနုၥ်လီၤမၤတၢ်တထံၣ်ဃီ ဒ်သိးကသုးကွံၥ်တၢ်ဆူးတၢ်ဆါလၢ အဟဲအိၣ်ထီၣ်0ဲလၢပကစၢ်ဒၣ်0ဲအတၢ်မၤတဖၣ်အအိၣ်န့ၣ်ဘၣ်. အါစုအါဘျီ အ0ဲပျဲၦၤဒ်သိးပကဒိးန့ၢ်ဘၣ်တၢ်မၤလိလၢပတၢ်မၤအဘူးအလဲတဖၣ်အံၤအအိၣ် ဒ်သိးပကနၢ်ပၢၢ်ပတၢ်ဒဲးဘးအံၤမၤဟးဂီၤတၢ်, အၢ0ဲသီ0ဲဒီးထီဒါတၢ်ယိၥ်0ဲ ဆံးဒိၣ်ဆံးအါလဲၣ်အဂီၢ်န့ၣ်လီၤ.

ပဆိကမိၣ်တ့ၢ်တၢ်လုၢ်သ့ၣ်ခါပတၥ်ယွၤအတၢ်မၤလိၥ်အဘူးအလဲတဖၣ် ထံထံဆးဆးလံန့ၣ်လီၤ. ဘၣ်ဆၣ်တၢ်မၤကမၣ်ယွၤအတၢ်မၤလိၥ်လၢ အဘၣ်ဃး တၢ်အိၣ်ဆူၣ်အိၣ်ချ့အဂ့ၢ်တခီ မ့ၢ်တၢ်ဒ်လဲၣ်. ပနီၢ်ခိနီၢ်ကစၢ်မ့ၢ်ယွၤအဟံၣ်လီၤ. ပမ့ၢ်မၤဟးဂီၤပနီၢ်ခိတဖၣ် ခီဖျိပတအီၣ်တၢ်အိၣ်ဆူၣ်အိၣ်ချ့အတၢ်အီၣ်ဘၣ်, မ့တမ့ၢ်ပတမၤဟူးမၤဂဲၤပသးဘၣ်, မ့တမ့ၢ်ပဟူးပဂဲၤဖံးမၤတၢ်အါတလၢအဃိ, တၢ်အံၤမ့ၢ်စ့ၢ်ကီးပမၤတၢ်ဒဲးဘးလၢအထီဒါယွၤန့ၣ်လီၤ. ဒီးတၢ်အံၤအိၣ်ဒီး အဘူးအလဲတဖၣ်လၢအဒုးအိၣ်ထီၣ်တၢ်မၤကွၢ်ဖးဒိၣ်တခါအတၢ်အိၣ်အသး တဖၣ်န့ၣ်လီၤ.

`လၢနကစၢ်အတၢ်အိၣ်မူအပူၤ, မ့ၢ်နကူးဘၣ်နဲနကစၢ်အတၢ်ဒဲးဘးအဘူး အလဲတဖၣ်တထံၣ်ဃီဒ်လဲၣ်. တၢ်မၤလိမနုၤတဖၣ်လၢ နမၤလိဘၣ်နဲန့ၣ်လဲၣ်. တၢ်ဆီတလဲသးမနုၤတဖၣ်လၢ နကဘၣ်မၤအီၤဒ်သိးနသုတလဲၤခီဖျိဘၣ်နဲ တၢ်တမံၤဃီကဒီးတဘျီအဂီၢ်န့ၣ်လဲၣ်.`