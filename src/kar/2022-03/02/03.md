---
title:  မုၣ်ကီၤလံၢ်အတၢ်မၤကွၢ်ဖးဒိၣ်တဖၣ်
date:  04/07/2022
---

> <p></p>
> “ကီၤသုသးတက့ၢ်, ဆိးသီတက့ၢ်. အဂ့ၢ်ဒ်အံၤ, ဒ်ခ့ယုၢ်ကညီၤရုၢ်ရုၢ် အသိးန့ၣ်, သုဒုၣ်သုဒါမုၣ်ကီၤလံၢ်ဟ:0့ၤ0ီၤဃုၦၤလၢအကယူၢ်လီၤ0ဲလီၤ” (1ပ့းတရူး 5:8).

`ဖးလံၥ်စီဆှံအဆၢဖိလၢအဖီခိၣ်တက့ၢ်. တၢ်ကစီၣ်မနုၤအိၣ်0ဲလၢပဂီၢ်န့ၣ် လဲၣ်. သံကွၢ်လီၤနသး, “မ့ၢ်ယဆိကမိၣ်ထံတၢ်ကတိၤတဖၣ်အံၤဆံးဒိၣ်လဲၣ်.” နမၤတၢ်မနုၤတဖၣ်လၢနတၢ်အိၣ်မူပူၤလၢအဒုးနဲၣ်တၢ်လၢနပလီၢ်သးဒီးဆိကမိၣ်ထံ တၢ်ကတိၤတဖၣ်အံၤန့ၣ်လဲၣ်.`

မ့ၢ်နထံၣ်ဘၣ်ခ့ယုၢ်တဒုလၢအသၣ်0ံၤအဆၣ်ဒိၣ်မးတဘျီဘျီဧါ. တၢ်အံၤ လီၤပျံၤဒိၣ်မးမ့ၢ်လၢနသ့ၣ်ညါနဲလၢခ့ယုၢ်အံၤကဖီၣ်န့ၢ်ဒီးအီၣ်ကွံၥ်တၢ်တမံၤလၢ်လၢ် လၢအဲၣ်ဒိးအီၣ်0ဲအဃိန့ၣ်လီၤ. စီၤပ့းတရူးစံ:0ဲလၢ မုၣ်ကီၤလံၢ်အံၤ သုးအသး ကစုဒုလၢနကပိၥ်ကပၤလၢကျဲတမံၤဃီအံၤန့ၣ်လီၤ. ဖဲပကွၢ်တရံးပခိၣ်ပဃၢၤ အခါ, ပထံၣ်ဘၣ်အစိကမီၤတဖၣ်ဘၣ်ဃးအသးအိၣ်လၢကမၤသံတၢ်အဂီၢ်န့ၣ် လီၤ. တၢ်သံ, တၢ်နးတၢ်ဖှီၣ်, ဒီးသကဲးပ0ၥ်, ဒီးအလုၢ်အၦ့ၤတဖၣ်ဘၣ်တၢ်မၤ သဘံၣ်ဘုၣ်အီၤဒီးဘၣ်တၢ်မၤဟးဂီၤအီၤအံၤအိၣ်0ဲလၢတၢ်လီၢ်ကိးပူၤဒဲးန့ၣ်လီၤ. မုၣ်ကီၤလံၢ်အတၢ်မၤအံၤ အိၣ်လၢတၢ်လီၢ်ကိးပူၤဒဲးဒီး ပဃ့ၢ်ပူၤဖျဲးပသးတန့ၢ်ဘၣ်.

`ဖး 1ပ့းတရူး 5:8-11 တက့ၢ်. ခရံၥ်ဖိတဖၣ် ကပၢၢ်ဆၢမုၣ်ကီၤလံၢ် အတၢ်ဟ:0့ၤ0ီၤဒီးဃုမၤဒၢၣ်အီၤဒ်လဲၣ်.`

`ယွၤအတၢ်စံးပၥ်မနုၤအိၣ်0ဲလၢကမၤတၢ်ဒီးၦၤလၢအတူၢ်ဘၣ်ခီၣ်ဘၣ် တၢ်နးတၢ်ဖှီၣ်တဖၣ်အဂီၢ်န့ၣ်လဲၣ်. (1ပ့းတရူး 5:10).`

စီၤပ့းတရူးကွဲးတၢ်ကတိၤတဖၣ်အံၤ လၢတၢ်ဂ့ၢ်ဘၣ်ထွဲလိၥ်သးဒီး တၢ်စံးဆၢဆူမုၣ်ကီၤလံၢ်အတၢ်မၤဒၢၣ်တၢ်လၢခရံၥ်ဖိအတၢ်နၥ်အဖီခိၣ်န့ၣ်လီၤ. ဘၣ်ဆၣ်, ဒ်ပယၢၤထီၣ်တ့ၢ်0ဲအသိး, မုၣ်ကီၤလံၢ်အိၣ်ဒီးအတၢ်မၤလၢ ကျဲလီၤဆီ အါမးအပူၤန့ၣ်လီၤ. ဒီးပကဘၣ်ပလီၢ်သးလၢတၢ်နီၢ်နီၢ်အဂီၢ်အံၤဒီး ပဒုၣ်ပဒါ အစိကမီၤအံၤဒ်လဲၣ်, ပတဘၣ်သးဟးဂီၤနီတဘျီဘၣ်, မ့ၢ်လၢပကဘၣ်သ့ၣ်နီၣ် ထီၣ်ပ0ဲထီဘိလၢယ့ၣ်ၡူးတီၢ်မုၣ်ကီၤလံၢ်ဒီး မုၣ်ကီၤလံၢ်မ့ၢ်ဒုၣ်ဒါလၢအဘၣ် တၢ်မၤနၢၤအီၤ, ဒီးပမ့ၢ်မၤစဲဘူးပသးဒီးယ့ၣ်ၡူးထီဘိ, ပမ့ၢ်ဘျုးဃီၤပသးလၢ တၢ်နၥ်ဆူအအိၣ်ထီဘိအဃိ, ပတဘၣ်တၢ်မၤနၢၤၦၤနီတဘျီဘၣ်န့ၣ်လီၤ. မ့ၢ်လၢ ထူၣ်စုညါအဃိ, ခရံၥ်အတၢ်မၤနၢၤအံၤ မ့ၢ်ပတၢ်မၤနၢၤန့ၣ်လီၤ.

`ဆိကမိၣ်တၢ်ဘၣ်ဃးကျဲအဂၤတဖၣ်လၢ မုၣ်ကီၤလံၢ်မၤဆူးမၤဆါၦၤ အဂ့ၢ်န့ၣ်တက့ၢ်. တၢ်ဖး 1ပ့းတရူး 5:8-11 အံၤ မၤစၢၤဒုးအိၣ်မူၦၤဒီး ပတၢ်သူၣ် အုးသးအုးလၢပဒိးန့ၢ်ဘၣ်ပ0ဲ မ့ၢ်လၢပတၢ်ဘူၣ်တၢ်တီၢ်လၢပတၢ်အိၣ်မူလၢ တၢ်ဒဲးဘးအဟီၣ်ခိၣ်တဖျၢၣ်အံၤအပူၤ, တၢ်လီၢ်လၢမုၣ်ကီၤလံၢ်အသးထီၣ်ဒီး အဲၣ်ဒိးမၤဟးဂူၥ်ဟးဂီၤတၢ်အံၤအပူၤသ့0ဲဒ်လဲၣ်.`