---
title:  ယ့ၣ်ၡူးအတၢ်ကတိၤလၢလီၢ်ခံကတၢၢ်တဖၣ်
date:  19/07/2022
---

ယ့ၣ်ၡူးအိၣ်လၢယရူၤၡလ့ၣ်အပူၤ ဘူးလၢကဘၣ်သံ0ဲန့ၣ်လီၤ. ဒ်မးသဲ အလံၥ်တၢ်သးခုကစီၣ်အသိး, ယ့ၣ်ၡူးအတၢ်သိၣ်လီၤသီလီၤတၢ်တချုးလၢ ဘူၣ်လဲၤကပၥ်တုၤဃီၤဒံးဘၣ်န့ၣ်, စံးဘၣ်အပျဲၢ်အဘီၣ်တဖၣ်လၢ ပူအဒိအတဲၥ် တဖၣ်အံၤလၢပၥ်ဃုၥ်ဒီးမုၣ်ကနီၤဆံဆဲၣ်ဂၤဒီး သိဒီးမဲၥ်တဲးလဲးတဖၣ်န့ၣ်လီၤ. ပူတဖၣ်အံၤ ဘၣ်ထွဲလိၥ်သးဒီးကျဲလၢပကြၢးအိၣ်မူပ0ဲဒ်ပအိၣ်ခိးယ့ၣ်ၡူး အတၢ်ဟဲအသိးန့ၣ်လီၤ. ဒ်န့ၣ်အသိး, အတၢ်ဘၣ်ထွဲလိၥ်သးဒီးမုၢ်မဆါတနံၤအံၤ- ဃုၥ်ဒီးယ့ၣ်ၡူးတယံၥ်ဘၣ်ကဟဲက့ၤလီၤအတၢ်ပနီၣ်တဖၣ် လၢအိၣ်0:တရံးၦၤ အံၤ အကါတဒိၣ်န့ၢ်တၢ်အံၤနီတဘျီဘၣ်.

လၢမုၣ်ကနီၤဆံဆဲၣ်ဂၤအပူအဒိအတဲၥ်အပူၤ (မးသဲ 25:1-12), ၦၤသ့ လံၥ်စီဆှံအါဂၤနဲၣ်စိ0ဲလၢ သိအံၤမ့ၢ်တၢ်အဒိတခါလၢသးစီဆှံအဂီၢ်န့ၣ်လီၤ. Ellen G. White တူၢ်လိၥ်0ဲလီၤ, ဘၣ်ဆၣ်အ0ဲစံးစ့ၢ်ကီ:0ဲလၢ သိအံၤမ့ၢ်တၢ်အဒိ တခါလၢသကဲးပ0ၥ်အဂီၢ် ဒီးလၢတၢ်အံၤန့ၣ် မ့ၢ်တၢ်တခါလၢၦၤမၤန့ၢ်0ဲလၢပဂီၢ် တသ့0ဲနီတဂၤဘၣ်အဂ့ၢ်န့ၣ်လီၤ.

**ဖးပူအဒိအတဲၥ်အံၤတက့ၢ်. လၢကျဲမနုၤတဖၣ်အပူၤ ပူအခီပညီဆီတလဲ အသး, လၢအအိၣ်သူၣ်လီၤအသးလၢနထံၣ်ဘၣ်သိ ဒ်သးစီဆှံအဒိတခါအသိး မ့တမ့ၢ်တၢ်ဒိးန့ၢ်ဘၣ်သကဲးပ0ၥ်အသိးန့ၣ်လဲၣ်. သိမ့ၢ်ဒိလီၤသးစီဆှံ မ့တမ့ၢ် သကဲးပ0ၥ်လၢအလီၤဂၥ်ဒီးခရံၥ်အသိးအဃိ, ပူအံၤမ့ၢ်တၢ်လၢအပၥ်ဃုၥ်0ဲဒီး တၢ်မနုၤတဖၣ်လၢနဂီၢ်န့ၣ်လဲၣ်.**

`သးစီဆှံ`

`သကဲးပ0ၥ်`

`ဖးသိဒီးမဲၥ်တဲးလဲးပူအဒိအတဲၥ်လၢ မးသဲ 25:31-46 အပူၤတက့ၢ်. တၢ်အပီးအလီမနုၤလၢအဘၣ်တၢ်သူအီၤလၢတၢ်နီၤဖးသိဒီးမဲၥ်တဲးလဲးတဖၣ်န့ၣ် လဲၣ်.`

ပလီၢ်သးလၢစီၤပၤနီၤဖးသိဒီးမဲၥ်တဲးလဲးအံၤန့ၣ် အိၣ်သူၣ်လီၤအသးလၢ အ0ဲသ့ၣ်အတၢ်မၤတဖၣ်ဒီးအသကဲးပ0ၥ်အဖီခိၣ်န့ၣ်တက့ၢ်. ယ့ၣ်ၡူးတသိၣ်လီၤ သီလီၤၦၤတၢ်အုၣ်က့ၤခီၣ်က့ၤအဂ့ၢ်ဖဲအံၤခီဖျိလၢတၢ်မၤတဖၣ်အဖီခိၣ်ဒၣ်လဲၥ်, ပထံၣ်ဘၣ်ပ0ဲတၢ်သူၣ်သကဲးပ0ၥ်အံၤလၢတၢ်အုၣ်က့ၤခီၣ်က့ၤအတၢ်ကူၣ်ပၥ် အဂီၢ်န့ၣ် မ့ၢ်တၢ်လၢအကါဒိၣ်0ဲဆံးအါလဲၣ်အဂ့ၢ် ဒီးၦၤလၢအဘၣ်တၢ်အုၣ်က့ၤ ခီၣ်က့ၤအီၤလၢခရံၥ်အပူၤတဖၣ် ကဘၣ်လီၣ်ဖျါထီၣ်တၢ်အုၣ်က့ၤခီၣ်က့ၤအံၤ ခီဖျိလၢအ0ဲသ့ၣ်အတၢ်အိၣ်မူအပူၤ ဒီးလၢအသကဲးပ0ၥ်တဖၣ်အပူၤန့ၣ်လီၤ.

`ၦၤစံ:0ဲဒၣ်လၢ “သကဲးပ0ၥ်အံၤ မ့ၢ်တၢ်လၢၦၤတဂၤအိၣ်လၢတၢ်ခံး တၢ်နၤပူၤ” န့ၣ်လီၤ. ဖဲၦၤတထံၣ်ဘၣ်နၤနီတဂၤဘၣ်အခါ နမ့ၢ်ၦၤဒ်လဲၣ်တဂၤ လဲၣ်. တၢ်စံးဆၢမနုၤတဲဘၣ်နၤဘၣ်ဃးတၢ်ဆီတလဲသးမနုၤတဖၣ်အိၣ်ဒံ:0ဲလၢ နလိၣ်မၤနဲန့ၣ်လဲၣ်.`