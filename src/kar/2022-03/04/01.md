---
title:  ကွၢ်ၦၤပိၥ်ထူအမဲၥ်သၣ်
date:  16/07/2022
---

### တၢ်မၤလိတနွံအံၤအဂီၢ်ဖ
မးသဲ 5:16; 1ကရံၣ်သူး 4:9; အ့းဖ့းစူး 3:10; ယိၤဘး 23:1-10; မးသဲ 25:1-12; ဒၤနံးယ့လး 12:1-10; အ့းဖ့းစူး 4:11-16.

> <p>တၢ်ကလုၢ်ထူ</p>
> “မ့မ့ၢ်ပ0ဲဒၣ်ခဲလၢၥ်အံၤ, ပမဲၥ်တကျၢၢ်ဘၢဘၣ်ဒီး, ပကွၢ်ကစၢ် အလၤကပီၤဒ်လၢမဲၥ်ထံကလၤအပူၤအသိးသတးဒီး, ပဘၣ်တၢ်လဲလိၥ် ပသးဆူတၢ်အက့ၢ်အဂီၤတမံၤဃီအံၤ, လၢတၢ်လၤကပီၤဆူတၢ်လၤကပီၤ, ဒ်လၢကစၢ်အသးအသိးန့ၣ်လီၤ” (2ကရံၣ်သူး 3:18).

အ့ၣ်မံၣ် (Amy) လဲၤကိးဖိသၣ်တဖုဆူၦၤပိၥ်ထူအလုၢ်အလၢ်လၢပျၢၤ တခါ အအိၣ်လၢကီၤလၤသူကီၢ်န့ၣ်လီၤ. လၢသွဲၣ်လးမ့ၣ်အူအီၣ်တၢ်အခၢၣ်သး တခါအပူၤန့ၣ် အိၣ်ဒီးဟံၣ်ခိၣ်ဒုးအကဘျၣ်လၢအက့ၣ်ကွီၤသးတခါန့ၣ်လီၤ. လၢအဖီခိၣ်န့ၣ် အိၣ်ဒီးအံသၣ်လၢအဃါဃုၥ်သး, သၣ်မီၤကျ့ၤသၣ်, ဒီးအူးခဲ အကမူၣ်န့ၣ်လီၤ. တၢ်အိၣ်စဲဘူးအသးလၢအဃါဃုၥ်သးအံၤအပူၤန့ၣ် မ့ၢ်ထူလီၤ. ဒ်မ့ၣ်အူအီၣ်လၢၥ်ကွံၥ်တၢ်ဃါဃုၥ်သးအံၤအဃိ, ထူအံၤကဆှီထီၣ်0ဲဒၣ်န့ၣ်လီၤ. ၦၤပိၥ်ထူဟံးန့ၢ်ထူဒီးနီၣ်တံၥ်0ံၤအလီၢ်ခံ ထူအံၤမ့ၢ်တကဆှီမူၣ်မူၣ်နီၢ်နီၢ်ဒံးဘၣ်န့ၣ်, အ0ဲပၥ်လီၤကဒါက့ၤအီၤဆူမ့ၣ်အူအပူၤ ဒီးတၢ်ဃါဃုၥ်သးလၢအသီတခါအပူၤ ကဒီးန့ၣ်လီၤ. ဘၣ်ဆၣ်ဖဲထူအံၤဘၣ်တၢ်ပၥ်လီၤကဒါက့ၤအီၤတဘျီလၢ်လၢ်န့ၣ် တၢ်ကိၢ်ဆူၣ်ထီၣ်0ဲဒၣ်န့ၣ်လီၤ. ဖိသၣ်တဖုအံၤသံကွၢ်0ဲ, “ထူကဆှီထီၣ်အခါ ဖဲလဲၣ်န့ၣ် ပသ့ၣ်ညါအီၤကသ့ဒ်လဲၣ်.” ဒီးအ့ၣ်မံၣ် (Amy) စံးဆၢအ0ဲသ့ၣ်, “ဖဲပကွၢ်ထူအံၤဒီးပထံၣ်လီၤက့ၤပမဲၥ်သၣ်အခါန့ၣ်လီၤ.” Amy Carmichael, Learning of God (Fort Washington, PA: Christian Literature Crusade, 1989), p. 50.

ယွၤဃုမၤကဆှီထီၣ်ၦၤဒ်ထူဘၣ်တၢ်မၤကဆှီအီၤအသိး, ဒ်သိးကမၤကဆှီ ၦၤလီၤဂၥ်ဒီးအက့ၢ်အဂီၤအသိးန့ၣ်လီၤ. တၢ်အံၤမ့ၢ်ဖီတၢၢ် (တၢ်ပညိၣ်) လၢအလီၤလးဒိၣ်မးတခါ, ဒီးတၢ်အံၤဖျါလၢလီၤလးအါဒိၣ်0ဲဒၣ်လဲၥ်လၢ တၢ်လီၤဂၥ်ဒီးခရံၥ်အသကဲးပ0ၥ်တခါအံၤ ဘၣ်တၢ်ဒုးအိၣ်ထီၣ်အီၤလၢပပူၤ ထဲဒၣ်ဒ်ပလဲၤခီဖျိဘၣ်ပ0ဲတၢ်အိၣ်မူအတၢ်မၤကွၢ်ဖးဒိၣ်တဖၣ်အံၤအသိးန့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - တၢ်နးတၢ်ဖှီၣ်အမူဒါမနုၤအိၣ်0ဲဒၣ်ဒီး တၢ်မၤကဆီှတၢ်အတၢ်မၤအပူၤန့ၣ်လဲၣ်. ပနၢ်ပၢၢ်တၢ်ခဲလၢၥ်အိၣ်0ဲဒၣ်လၢ တၢ်ထီဒုၣ်ဒါလိၥ်သးဖးဒိၣ်အတၢ်ဘၣ်ထွဲလိၥ်သးအဂ့ၢ်အကျိၤပူၤဒ်လဲၣ်.