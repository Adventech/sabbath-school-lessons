---
title:  စီၤအၤြဘၤဟၣ်အိၣ်လၢတၢ်မၤကွၢ်ဖးဒိၣ်အပူၤ
date:  24/07/2022
---

ဖး 1မိၤၡ့ (22) တက့ၢ်. လၢတၢ်တအိၣ်နီတပူၤဒီးပတဲနၢ်ပၢၢ်အီၤတသ့ ဘၣ်အပူၤ, ယွၤကိးစီၤအၤြဘၤဟၣ်သတူၢ်ကလၥ် ဒ်သိးကလုၢ်ထီၣ်အကစၢ်အဖိ ဒ်တၢ်လုၢ်မ့ၣ်အူတခါအသိးန့ၣ်လီၤ. စီၤအၤြဘၤဟၣ်ကတူၢ်ဘၣ်0ဲဆံးဒိၣ်လဲၣ်န့ၣ် မ့ၢ်နဆိကမိၣ်နဲသ့စ့ၢ်ဧါ. တၢ်အံၤမ့ၢ်တၢ်ထံၣ်လၢအလီၤလးဒီးအၢသီ0ဲဒိၣ်မးလၢ ယွၤလၢအစီဆှံတဂၤအံၤ ကြၢးဃ့0ဲလၢနကဘၣ်လုၢ်ထီၣ်နကစၢ်အဖိခွါန့ၣ်လီၤ. စီၤအၤြဘၤဟၣ်မ့ၢ်ဆိကမိၣ်0ဲလၢတၢ်အံၤဘၣ်တၢ်တူၢ်လိၥ်အီၤသ့ဒၣ်လဲၥ်, ယွၤအတၢ်စံးပၥ်ဘၣ်ဃးအတၢ်န့ၢ်သါအံၤ ကမ့ၢ်တၢ်မနုၤလဲၣ်. အဖိမ့ၢ်တအိၣ် ဘၣ်န့ၣ်, တၢ်စံးပၥ်အံၤကဟးဂီၤ0ဲဒၣ်န့ၣ်လီၤ.

`ဘၣ်မနုၤအဃိယွၤဃ့စီၤအၤြဘၤဟၣ်လၢကဘၣ်လုၢ်ထီၣ်တၢ်လုၢ်အံၤ န့ၣ်လဲၣ်. ယွၤမ့ၢ်သ့ၣ်ညါတၢ်ကိးမံၤဒဲးအဃိ, တၢ်ဂ့ၢ်မိၢ်ၦၢ်ကမ့ၢ်တၢ်မနုၤလဲၣ်.`

ယွၤအတၢ်ဃ့ဒီးအဆၢကတီၢ်န့ၣ် တမ့ၢ်တၢ်လၢအမၤနါစိၤတၢ်ဘၣ်. သၦၢ်တၢၢ်လီၤ, တၢ်အံၤမ့ၢ်တၢ်ထိၣ်တၢ်ဒွးဒ်သိးကမၤလီၤတံၢ်လီၤဆဲးတၢ်သူၣ်အုး သးအုးလၢကအိၣ်ထီၣ်0ဲယိၥ်မးလၢ “ယွၤပၢၤဃၥ်အတၢ်လီၢ်ခံကတၢၢ်, တၢ်မၤကွၢ် အဒိၣ်ကတၢၢ်လၢစီၤအၤြဘၤဟၣ်အဂီၢ်တုၤနံၣ်တဖၣ်အတၢ်0ံတၢ်ယိးဃၢ0ဲလၢ အလိၤ, ဒီးအ0ဲဆၢမုၢ်လၢ်0ဲလၢကအိၣ်ဘှံးအဂီၢ်န့ၣ်လီၤ.” E. G. White, Patriarchs and Prophets, p. 147. တၢ်မၤကွၢ်အံၤ မ့ၢ်ယွၤလၢအတၢ်သ့ၣ်ညါ တအိၣ်ဘၣ်တဂၤအတၢ်မၤန့ၣ်ဧါ. တမ့ၢ်0ဲလ့ၤတက့ၤဘၣ်, မ့ၢ်လၢ “တၢ်ကိၢ် တၢ်ဂီၤလၢအ0ဲတူၢ်ဘၣ်0ဲ ဖဲတၢ်ခံးတၢ်နၤအမုၢ်နံၤမုၢ်သီတဖၣ်လၢ အဘၣ်ဃးဒီး တၢ်မၤကွၢ်လၢအလီၤပျံၤအံၤ ဘၣ်တၢ်ပျဲအခွဲးလၢအ0ဲကနၢ်ပၢၢ်အကစၢ်ဒၣ်0ဲ အတၢ်မၤလိတမံၤလၢအဘၣ်ဃးတၢ်လုၢ်အဒိၣ်အမုၢ်လၢအဘၣ်တၢ်မၤအီၤ ခီဖျိ ယွၤလၢအသ့တၢ်လၢၥ်လၢၦၤကညီအတၢ်အုၣ်က့ၤခီၣ်က့ၤအဂီၢ်န့ၣ်လီၤ.” Patriarchs and Prophets, p. 154.

တၢ်အံၤမ့ၢ်ဒၣ်တၢ်မၤကွၢ်တခါ- တၢ်တမံၤလၢယွၤတပၥ်လီၤအသးလၢ စီၤအၤြဘၤဟၣ်အဂီၢ်လၢ ကဘၣ်မၤသံအဖိခွါနီတဘျီန့ၣ်ဘၣ်. တၢ်ပၥ်ဖျါထီၣ် တၢ်တဖၣ်အံၤ မ့ၢ်တၢ်တမံၤလၢအကါဒိၣ်မးဘၣ်ဃးကျဲတဘိလၢယွၤသူ0ဲတဘျီ တခီၣ်န့ၣ်လီၤ. ယွၤကမၢၦၤတၢ်တမံၤလၢပကဘၣ်မၤအီၤလၢအ0ဲကကူၣ်ပၥ်0ဲလၢ ပဂီၢ်နီတဘျီလၢ ပကဘၣ်မၤလၢၦဲၤအီၤအဂီၢ်န့ၣ်ဘၣ်. အ0ဲကမၢပလဲၤတၢ်လီၢ် တပူၤလၢ အ0ဲတကူၣ်ပၥ်0ဲနီတဘျီလၢပဂီၢ် လၢပကဘၣ်လဲၤတုၤ0ဲန့ၣ်ဘၣ်. တၢ်လၢအကါဒိၣ်0ဲလၢယွၤအဂီၢ်န့ၣ် တမ့ၢ်ထဲဒၣ်ဖဲပတၢ်လဲၤကျဲအကတၢၢ်န့ၣ်ဘၣ်, မ့ၢ်0ဲတၢ်လၢပမၤလိဘၣ်အံၤ ကဘၣ်တၢ်ဘှီဂ့ၤၦၤဖဲပလဲၤတၢ်အခါန့ၣ်လီၤ.

ယ့ၣ်ၡူးကဆိကမိၣ်တ့ၢ်0ဲတၢ်ဘၣ်ဃးဒီးစီၤအၤြဘၤဟၣ်အတၢ်မၤလိ ဖဲအ0ဲစံးဘၣ်ၦၤယူဒၤဖိတဖၣ်အခါ, “သုပၢ်စီၤအၤြဘၤဟၣ်ဆၢထံၣ်ဘၣ်ယနံၤ ယသီအံၤ, ဒီးထံၣ်0ဲဒီးအသူၣ်ဖှံအသးညီလီၤ” (ယိၤဟၣ် 8:56). စီၤအၤြဘၤဟၣ် တဒိးန့ၢ်ဘၣ်တၢ်ထံၣ်အံၤဘၣ်, မၤလီၤမၢ်ကွံၥ်တၢ်သိၣ်လီၤ သီလီၤတၢ်တဖၣ်အံၤ ဒ်ဟဲ0ဲလၢမုၣ်ကီၤလံၢ်အအိၣ်အသိးန့ၣ်လီၤ. စီၤအၤြဘၤဟၣ် အိၣ်မူဘၣ်0ဲအဂ့ၢ်မိၢ်ၦၢ်ဒီး မၤလိဘၣ်0ဲတၢ်မၤလိဒီတခါန့ၣ် မ့ၢ်0ဲအတၢ်သ့ၣ်ညါ ဘၣ်ယွၤအကလုၢ်န့ၣ်လီၤ.

`နတၢ်သ့ၣ်ညါဘၣ်ယွၤအကလုၢ်ဒ်လဲၣ်. ယွၤတဲတၢ်ဒီးနၤအခါဖဲလဲၣ် အဂ့ၢ်န့ၣ် နကသ့ၣ်ညါနဲဒ်လဲၣ်. ကျဲမနုၤတဖၣ်လၢအ0ဲဆဲးကျိးအတၢ်ဘၣ်အသး ဒီးနၤန့ၣ်လဲၣ်.`