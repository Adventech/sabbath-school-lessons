---
title:  အိၣ်မူဒံ:0ဲခီဖျိလၢတၢ်မုၢ်လၢ်
date:  27/07/2022
---

> <p></p>
> “အဂ့ၢ်ဒ်အံၤ, ပုၢ်သ့ၣ်0ဲၢ်သ့ၣ်ဧၢ, ပသးတအိၣ်ဘၣ်လၢသုတသ့ၣ်ညါဘၣ် တၢ်နးတၢ်ဖှီၣ်လၢအဘၣ်ၦၤလၢအၤစံ, လၢပဘၣ်တၢ်နးကဲၣ်ဆိးတုၤပဒိးတကဲ ဘၣ်, တုၤဒၣ်လဲၥ်ပတမုၢ်လၢ်လၢၤဘၣ်လၢပကမူဘၣ်. မ့မ့ၢ်ပအိၣ်ဒီးတၢ်စံၣ်ညီၣ် သံၦၤလၢပပူၤဒၣ်ပ0ဲ, ဒ်သိးပသုတနၥ်လီၤပသးတဂ့ၤ, မ့ၢ်ယွၤ, လၢအမၤဂဲၤ ဆၢထၢၣ်က့ၤၦၤသံန့ၣ်လီၤ” (2ကရံၣ်သူး 1:8, 9).

ဒ်ယွၤအၦၤတၢ်မၢဖိလၢ အဘၣ်တၢ်ဃုထၢအီၤတဂၤအသိး, စီၤပီလူး တူၢ်ဘၣ်တၢ်နးတၢ်ဖှီၣ်ဒိၣ်န့ၢ်ဒံးၦၤအဂၤတဖၣ်န့ၣ်လီၤ. ဘၣ်ဆၣ်, စီၤပီလူး တဘၣ်တၢ်မၤဟးဂီၤအီၤဘၣ်. မ့မ့ၢ်တခီ, အ0ဲဒိၣ်ထီၣ်လၢတၢ်စံးဘျုးယွၤအပူၤ န့ၣ်လီၤ. ဖးအတၢ်ကီတၢ်ခဲအစရီတဖၣ်လၢ 2ကရံၣ်သူး 11:23-29 အပူၤ တက့ၢ်. အခဲအံၤ ဖး 2ကရံၣ်သူး 1:3-11 တက့ၢ်.

`လၢ 2ကရံၣ်သူး 1:4 အပူၤ, စီၤပီလူးစံ:0ဲလၢ တၢ်ဂ့ၢ်တၢ်ကျိၤလၢ တၢ်ဒိးန့ၢ်ဘၣ်ယွၤအတၢ်သးကညီၤဒီးတၢ်မၤမုၥ်ၦၤန့ၣ်မ့ၢ်0ဲ “အ0ဲဒၣ်မၤမုၥ်ထီၣ် ၦၤလၢပတၢ်နးတၢ်ဖှီၣ်ခဲလၢၥ်အပူၤ, ဒ်သိးပကမၤမုၥ်ထီၣ်ၦၤလၢ အဘၣ်တၢ်နး တၢ်ဖှီၣ်တမံၤမံၤ, လၢတၢ်မၤမုၥ်လၢယွၤမၤမုၥ်ပသးန့ၣ်လီၤ.” တၢ်နးတၢ်ဖှီၣ်အံၤ ကမ့ၢ်တၢ်သးခုကစီၣ်အတၢ်မၤလၢအဘၣ်တၢ်ကိးဃီၤၦၤတခါဆူအပတီၢ် ဆံးအါလဲၣ်. ပကကဲထီၣ်ၦၤလၢအဆိကမိၣ်ထံတၢ်လၢအကဲထီၣ်သးသ့ တခါအံၤ အါဒိၣ်0ဲဒ်လဲၣ်.`

ယွၤအဲၣ်ဒိးမၤစၢၤၦၤလၢ အဘၣ်ဆူးဘၣ်ဆါတဖၣ် ခီဖျိလၢၦၤန့ၣ်လီၤ. တၢ်အံၤအခီပညီမ့ၢ်0ဲ ယွၤကဒုးတူၢ်ဆိၦၤတၢ်ဆူးတၢ်ဆါတဖၣ်လၢ ၦၤဂၤကတူၢ် ဘၣ်0ဲန့ၣ်လီၤ. တၢ်မ့ၢ်မၤအသးဒီးၦၤဒ်န့ၣ်မး ပဟ့ၣ်ဂံၢ်ဟ့ၣ်ဘါၦၤကသ့0ဲ, တမ့ၢ် လံၥ်လဲၢ်လၢပမၤလိဘၣ်0ဲအဖီခိၣ်ဘၣ်, မ့ၢ်လၢပကစၢ်လဲၤခီဖျိဘၣ်ပ0ဲတၢ်မၤလိ အဖီခိၣ်ဒီး ယွၤအတၢ်သးကညီၤၦၤဒီးမၤမုၥ်ၦၤအဖီခိၣ်န့ၣ်လီၤ. တၢ်အံၤ မ့ၢ်တၢ်မၤလိအတၢ်သိၣ်တၢ်သီတခါလၢ ယ့ၣ်ၡူးအတၢ်အိၣ်မူအပူၤန့ၣ်လီၤ. (ကွၢ် ဧ့ၤဘြံၤ 4:15 တက့ၢ်).

စီၤပီလူးအတၢ်ပၥ်ဖျါထီၣ်န့ၢ်ၦၤအတၢ်ကီတၢ်ခဲတဖၣ်လၢ အိၣ်ဖျါဂ့ၤမးအံၤ တမ့ၢ်0ဲဒ်သိးဒီးပကတူၢ်ဘၣ်တၢ်သူၣ်တမုၥ်သးတမုၥ်လၢအ0ဲအဂီၢ်ဘၣ်. မ့ၢ်0ဲလၢ ပဂီၢ်ဒ်သိးပကသ့ၣ်ညါပ0ဲ ဖဲပအိၣ်ဘၣ်လၢတၢ်ခံးယိၥ်အပူၤဒၣ်လဲၥ်, ပပၢ်နုၥ် လီၤမၤဒံးတၢ်လၢပဂီၢ် ဒ်သိးကဆှၢၦၤဆူအတၢ်အဲၣ်ဒီးအတၢ်မၤမုၥ်ပသးအအိၣ် န့ၣ်လီၤ. ပသးကဟးဂီၤလၢပတၢ်အိၣ်မူအပူၤဒၣ်လဲၥ်, ဒီးတုၤပကဘၣ်တၢ်မၤသံ ၦၤဒၣ်လဲၥ်, ပပျံၤတၢ်အလီၢ်တအိၣ်ဘၣ်, ယွၤသိၣ်လိၦၤဒ်သိးပကသန့ၤပသးလၢ အီၤအဂီၢ်န့ၣ်လီၤ. ပနၥ်န့ၢ်အီၤသ့အံၤ မ့ၢ်လၢပကစၢ်ယွၤ “မၤမူထီၣ်ၦၤသံ” အဃိ လီၤ (2ကရံၣ်သူး 1:9).

ဒ်စီၤပီလူးပၥ်လီၤဒံးအသးလၢကရၤလီၤတၢ်သးခုကစီၣ်အသိး, အ0ဲ သ့ၣ်ညါ0ဲလၢယွၤကမၤပူၤဖျဲးအီၤဆူညါစ့ၢ်ကီးန့ၣ်လီၤ. စီၤပီလူးအတၢ်သ့ တၢ်ဘၣ်အိၣ်ဂၢၢ်အိၣ်ကျၢၤ0ဲန့ၣ် ဘၣ်တၢ်ဆီၣ်ထွဲအီၤခီဖျိလၢတၢ်သၢမံၤလၢ အ0ဲယၢၤထီၣ်0ဲလၢ 2ကရံၣ်သူး 1:10, 11 အပူၤန့ၣ်လီၤ. အခီၣ်ထံးတထံၣ်န့ၣ်, ယွၤအတၢ်လဲၤကျဲလၢပသန့ၤသးသ့အိၣ်ကွဲးနီၣ်ဃၥ်အသး- “အ0ဲထုးထီၣ်ၦၤလၢ တၢ်သံဆူၣ်ၦဲၤန့ၣ်, ဒီးခဲကနံၣ်အံၤ ထုးထီၣ်ၦၤန့ၣ်လီၤ” (2ကရံၣ်သူး 1:10). ခံထံၣ်တထံၣ်န့ၣ်, စီၤပီလူးအတၢ်ပၥ်လီၤသးဒ်သိးကမၤလီၤပလိၥ်အတၢ်တိၥ်ပၥ် လၢယွၤအကစၢ်အဖီခိၣ်န့ၣ်လီၤ. “လၢအဖီခိၣ်န့ၣ် ပပၥ်လီၤပတၢ်မုၢ်လၢ်လၢ အ0ဲ ကမၤပူၤဖျဲးဒံးၦၤဆူညါန့ၣ်လီၤ (2ကရံၣ်သူး 1:10). သၢထံၣ်တထံၣ်န့ၣ်, ၦၤစီၦၤဆှံတဖၣ်အတၢ်ဃ့ကညးဒံးတၢ်ဆူညါ, “ဒ်သုမၤစၢၤတ့ၢ်ၦၤလၢ သုတၢ်ထုကဖၣ်အဃိလီၤ” (2ကရံၣ်သူး 1:11).

`နမၤလိဘၣ်တၢ်မနုၤသ့0ဲလၢစီၤပီလူးအအိၣ် လၢမၤစၢၤပၢၤဃၥ်နၤသ့0ဲလၢ နသုတလီၤကမၣ်နဲဆူတၢ်သးကညီၤလီၤက့ၤနသးလၢနကစၢ်ဒၣ်နဲအတၢ်ဂဲၤပျုၢ် ဒီးတၢ်ကီတၢ်ခဲတဖၣ်အပူၤန့ၣ်လဲၣ်.`