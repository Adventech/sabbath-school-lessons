---
title:  တၢ်ကိၢ်လၢတလၢကွံၥ်အခၢး
date:  23/07/2022
---

### တၢ်မၤလိတနွံအံၤအဂီၢ်ဖ
1မိၤၡ့ 22; ဟိၤၡ့ 2:1-12; ယိၤဘး 1:6-2:10; 2ကရံၣ်သူး 11:23-29; ယၡါယၤ 43:1-7.

> <p>တၢ်ကလုၢ်ထူ</p>
> “ဒီးဘၣ်ယွၤအသးလၢအကမၤသဘှံးအီၤ, မၤနးမၤဖှီၣ်အီၤလီၤ. တုၤအပၥ်ထီၣ်အသးလၢတၢ်လုၢ်လၢတၢ်ဒဲးဘးအဃိဒီး, ကထံၣ်ဘၣ်အချံ အသၣ်, ကထုးထီအနံၤအသီ, ဒီးတၢ်ဘၣ်ယွၤအသးကဘီၣ်ထီၣ်ညီထီၣ် လၢအစုပူၤလီၤ” (0ံယၡါယၤ 53:10).

ဒ်ခရံၥ်ဖိအၦၤကွဲးလံၥ်လၢအမံၤဟူသၣ်ဖျါ C. S. Lewis (2) တဂၤ အမါဘူးကသံအသိး, Lewis ကွဲ:0ဲ, “တမ့ၢ်တၢ်လၢမ့ၢ် (ယဆိကမိၣ်) ဘၣ်ယဲလၢ တၢ်လီၤပျံၤဖးဒိၣ်အပူၤ လၢယကဘၣ်ဆိကတီၢ်နၥ်န့ၢ်ယွၤဘၣ်-တၢ်လီၤပျံၤ နီၢ်နီၢ်န့ၣ် မ့ၢ်0ဲကဘၣ်နၥ်တၢ်လၢအလီၤပျံၤလီၤဖုးဒ်အံၤတဖၣ် ဘၣ်ဃးဒီးယွၤန့ၣ် လီၤ. လၢလီၢ်ခံကတၢၢ်, တၢ်လၢယပျံၤယဲန့ၣ်တမ့ၢ် “ယွၤတအိၣ်0ဲဘၣ်န့ၣ်ဘၣ်” မ့ၢ်0ဲ “မ့ၢ်ယွၤလီၤဂၥ်နီၢ်နီၢ်ဒီးမနုၤလဲၣ်န့ၣ်လီၤ.” A Grief Observed (New York: Harper Gllins Publishers, Inc., 1961), pp. 6, 7.

ဖဲတၢ်မၤအသးတဖၣ်ကဲထီၣ်တၢ်ဆူးတၢ်ဆါနီၢ်နီၢ်အခါ, ပ0ဲတနီၤ ပသမၢ ယွၤလၢၥ်လၢၥ်ဆ့ဆ့န့ၣ်လီၤ. ၦၤလၢအလီၤဂၥ်ဒီး Lewis တနီၤအဂီၢ်, တၢ်လ့ပစီလၢကဆီတလဲပတၢ်ထံၣ်ယွၤ ဒီးဆိကမိၣ်တၢ်အၢတၢ်သီကိးမံၤဒဲး ကအိၣ်0ဲလၢအဘၣ်ဃးဒီးအီၤန့ၣ်လီၤ. တၢ်သံကွၢ်န့ၣ်မ့ၢ်0ဲ, မ့ၢ်ပတူၢ်တၢ်ကိၢ်န့ၢ် ထဲလဲၣ်. ယွၤသးအိၣ်ဟ့ၣ်ၦၤတၢ်ကိၢ်လၢအတၢ်ကျဲးစၢးပၥ်လီၤအၦၤဂီၢ်မုၢ် ဒ်သိး ကဟဲစိၥ်န့ၢ်ၦၤတၢ်ဘၣ်ဃးအတၢ်ပညိၣ်အဒိၣ်ကတၢၢ်လၢကဘှီဂ့ၤက့ၤၦၤဆူ “အဖိခွါအက့ၢ်အဂီၤ” အပူၤဆံးဒိၣ်လဲၣ်. (ရိမ့ၤ 8:29).

**တနွံအံၤအတၢ်ကွၢ်ဃီၤတၢ်တဘျးဖိ** - ဘၣ်မနုၤအဃိနဆိကမိၣ်နဲလၢ ယွၤသးအိၣ်ကျဲးစၢးတူၢ်တၢ်ဆိကမိၣ်ကမၣ်အီၤ ခီဖျိၦၤလၢအ0ဲအဲၣ်ဒိးလၢ ကသ့ၣ်ညါက့ၤအီၤဒီးအဲၣ်ဆၢက့ၤအီၤန့ၣ်လဲၣ်. နဆိကမိၣ်နဲဆံးအါလၢယွၤသး အိၣ်0ဲလၢ ၦၤကဆိကမိၣ်ကမၣ်အီၤဒ်သိးကဘှီဘၣ်က့ၤနၤဆူ “အဖိခွါအက့ၢ် အဂီၤ” အပူၤန့ၣ်လဲၣ်.