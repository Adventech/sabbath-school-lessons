---
title:  တၢ်ဃ့ကညးန့ၢ်တၢ်လၢတၢ်ဘျုးတၢ်ဖှိၣ်အဂီၢ်
date:  29/08/2022
---

`ဖး 2မိၤၡ့ 32:1-14 တက့ၢ်. မူဒါမနုၤတခါလၢပထံၣ်ဘၣ်စီၤမိၤၡ့မၤ0ဲ ဖဲအံၤန့ၣ်လဲၣ်.`

ၦၤဂီၢ်မုၢ်တဖၣ်စးထီၣ်ဘူၣ်ထီၣ်ဘါထီၣ်တၢ်ဂီၤထူ0ံၤအလီၢ်ခံ, ယွၤပၥ်လီၤ အသး မ့ၢ်လၢအ0ဲသ့ၣ်လဲၤတၢ်တလၢကွံၥ်0ဲဒိၣ်မးလံအဃိ, ဘိးဘၣ်သ့ၣ်ညါ0ဲလၢ ကမၤဟးဂီၤကွံၥ်ၦၤဂီၢ်မုၢ်တဖၣ်အံၤဒီးဒုးကဲထီၣ်စီၤမိၤၡ့လၢ ၦၤကလုၥ်ဖးဒိၣ် တကလုၥ်န့ၣ်လီၤ. ဘၣ်ဆၣ်လၢကတူၢ်လိၥ်ယွၤအတၢ်ပၥ်လီၤသးအလီၢ်န့ၣ်, စီၤမိၤၡ့ဃ့ကညးကွံၥ်ဒ်သိးကနဲၣ်ဖျါထီၣ်အဘျုးအဖှိၣ်ဆူၦၤဂီၢ်မုၢ်, ဒီးယွၤကဆီ တလဲကွံၥ်အသးအဂီၢ်န့ၣ်လီၤ.

2မိၤၡ့ 32:1-14 ဒုးအိၣ်ထီၣ်တၢ်ဂ့ၢ်လၢအကါဒိၣ်ခံခါန့ၣ်လီၤ. အဆိ ကတၢၢ်တထံၣ်န့ၣ်, ယွၤအတၢ်ပၥ်လီၤသး ဒ်သိးကမၤဟးဂီၤၦၤဂီၢ်မုၢ်လၢအပူထီၣ် တၢ်တဖၣ်အံၤဒီး ဆိၣ်ဂ့ၤစီၤမိၤၡ့အံၤန့ၣ် မ့ၢ်တၢ်မၤကွၢ်တၢ်တခါလၢအဂီၢ်န့ၣ်လီၤ. ယွၤအဲၣ်ဒိ:0ဲလၢ စီၤမိၤၡ့ကပၥ်ဖျါထီၣ်0ဲထဲဒၣ်အ0ဲသးကညီၤဘၣ်ၦၤလၢ တဒိကနၣ်တၢ်ဒိၣ်မးတဖၣ်အဂီၢ်ဆံးဒိၣ်လဲၣ်န့ၣ်လီၤ. ဒီးစီၤမိၤၡ့မၤနၢၤကွံၥ် တၢ်မၤကွၢ်အံၤန့ၣ်လီၤ. ဒ်ယ့ၣ်ၡူးအသိး, အ0ဲဃ့ကညးန့ၢ်တၢ်သးကညီၤလၢ ၦၤတၢ်ဒဲးဘးဖိတဖၣ်အဂီၢ်န့ၣ်လီၤ. တၢ်အံၤလီၣ်ဖျါထီၣ်တၢ်တမံၤလၢအလီၤသးစဲး ဒိၣ်မးန့ၣ်လီၤ. တဘျီတခီၣ်ယွၤကပျဲစ့ၢ်ကီးၦၤအခွဲး ဒ်သိးပကဘၣ်သဂၢၢ်ဒီး တၢ်ထီဒါၦၤန့ၣ်လီၤ. အ0ဲကပျဲၦၤအခွဲးဒ်သိးပကအိၣ်ဘၣ်လၢတၢ်မၤကွၢ်ဖးဒိၣ် အပူၤ ဒ်သိးဒီးအ0ဲ, ပ0ဲ, ဒီးမူဟီၣ်ကယၢလၢအခိးကွၢ်တၢ်တဖၣ်ထံၣ်ဘၣ်ပတၢ် သးကညီၤၦၤလၢအကျဲကမၣ်တဖၣ်ဆံးဒိၣ်လဲၣ်န့ၣ်လီၤ.

`တၢ်ဂ့ၢ်တၢ်ကျိၤမနုၤတဖၣ်လၢ စီၤမိၤၡ့ဟ့ၣ်0ဲလၢအတၢ်သံကွၢ်ယွၤ ဒ်သိး အသုတမၤဟးဂီၤၦၤအံၣ်စရ့လးဖိတဖၣ်အံၤအဂီၢ်န့ၣ်လဲၣ်.`

ခံထံၣ်တထံၣ်န့ၣ်, လံၥ်စီဆှံအဆၢအံၤ ဒုးနဲၣ်0ဲလၢတၢ်ထီဒါတၢ်ဒီး တၢ်တဒိကနၣ်တၢ်အံၤ မ့ၢ်တၢ်ကိးဃီၤတခါဒ်သိးကပၥ်ဖျါထီၣ်တၢ်ဘျုးတၢ်ဖှိၣ်န့ၣ် လီၤ. တၢ်ဘျုးတၢ်ဖှိၣ်အံၤ လိၣ်0ဲဖဲၦၤဂီၢ်မုၢ်တဖၣ်တကြၢးတဘၣ်0ဲဒီးအီၤအစှၤ ကတၢၢ်အခါန့ၣ်လီၤ. ဘၣ်ဆၣ်ဖဲအ0ဲသ့ၣ်တကြၢးတဘၣ်ဒိၣ်မးအစှၤကတၢၢ် အခါ, တၢ်အံၤမ့ၢ်စ့ၢ်ကီးဆၢကတီၢ်လၢပသးအိၣ်ဟ့ၣ်တၢ်အစှၤကတၢၢ်လၢတၢ်အံၤ န့ၣ်လီၤ. ဘၣ်ဆၣ်ဖဲစီၤမိၤၡ့အ0ဲၢ်မုၢ်နီၢ်မံးရယၣ်တဲအၢတဲသီအီၤအခါ, အ0ဲ ကိးပသူထီၣ်တၢ်ဆူယွၤအအိၣ် ဒ်သိးကမၤဘျါအီၤလၢအတၢ်ဆါအၢန့ၣ်လီၤ (4မိၤၡ့ 12). ဖဲယွၤသးထီၣ်တၢ်ဒီးစီၤကိၤရးဒီးအပျဲၢ်တဖၣ် ဒီးထုထီၣ်အကလုၢ် လၢကမၤဟးဂီၤအ0ဲသ့ၣ်ခဲလၢၥ်အခါ, စီၤမိၤၡ့တီၤလီၤဃ့ကညးတၢ်လၢ အ0ဲသ့ၣ် အသးသမူအဂီၢ်န့ၣ်လီၤ. လၢခံတနံၤ, ဖဲၦၤအံၣ်စရ့လးဖိတဖၣ်ကအုကစွါထီဒါ စီၤမိၤၡ့လၢၦၤပူထီၣ်တၢ်တဖၣ်အတၢ်သံအဂီၢ်ဒီး ယွၤထုထီၣ်အကလုၢ်ဒ်သိး ကမၤဟးဂီၤကွံၥ်အ0ဲသ့ၣ်ခဲလၢၥ်တဘျီကဒီးအခါ, စီၤမိၤၡ့တီၤလီၤကွၢ်လီၤ တၢ်ဆူလၥ် ဒီးဃ့ကညးစီၤအၤဟရိၣ်ချ့သဒံး ဒ်သိးကမၤတၢ်ပျၢ်တၢ်ကမၣ်အတၢ် လုၢ်လၢအ0ဲသ့ၣ်ခဲလၢၥ်အဂီၢ်န့ၣ်လီၤ (4မိၤၡ့ 16). လၢအကစၢ်အတၢ်သးစူၤ အပူၤ, လၢအကစၢ်အတၢ်တအဲၣ်လီၤဘၣ်အသးအပူၤ, ဒီးလၢတၢ်မၤကွၢ်ဖးဒိၣ် အပူၤ, စီၤမိၤၡ့ဃုတၢ်ဘျုးတၢ်ဖှိၣ်လၢ ၦၤလၢတကြၢးတဘၣ်ဒီးတၢ်ဘျုးတၢ်ဖှိၣ် သၦၢ်တၢၢ်တဖၣ်အဂီၢ်အံၤန့ၣ်လီၤ.

`ဆိကမိၣ်တၢ်ဘၣ်ဃးၦၤလၢနခိၣ်နဃၢၤလၢနဆိကမိၣ်နဲလၢတကြၢး တဘၣ်0ဲဒီး တၢ်ဘျုးတၢ်ဖှိၣ်အစှၤကတၢၢ်တဖၣ်န့ၣ်တက့ၢ်. လၢတၢ်သးစူၤဒီး တၢ်ဆီၣ်လီၤသးအပူၤ, နကကဲထီၣ်နဲၦၤတဂၤလၢအလီၣ်ဖျါထီၣ်ယွၤအဘျုး အဖှိၣ်ဆူအ0ဲသ့ၣ်အအိၣ်ကသ့0ဲဒ်လဲၣ်.`