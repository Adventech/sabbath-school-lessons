---
title:  ထးခိၣ်လၢအဘၣ်တၢ်ကးဘၢအီၤတဆူ
date:  31/08/2022
---

တၢ်သးစူၤအဒိအတဲၥ်လၢအစိကမီၤအဒိၣ်ကတၢၢ်လၢတၢ်မၤကွၢ်ဖးဒိၣ် အပူၤအံၤန့ၣ် အိၣ်ဟဲ0ဲလၢယ့ၣ်ၡူးအအိၣ်န့ၣ်လီၤ. ဖဲအ0ဲစံးဟဲဆူယအိၣ်ဒီး “မၤလိတၢ်လၢယၤတက့ၢ်. အဂ့ၢ်ဒ်အံၤ, ယသးစူၤ, ဒီးယသးဆီၣ်လီၤယသးလီၤ” (မးသဲ 11:29) အခါ, အဲၣ်ဒိးစံ:0ဲတၢ်အံၤန့ၣ် ဘၣ်တဘၣ်ပတဆိကမိၣ်ပ0ဲလၢ အဂ့ၢ်ဘၣ်ဘၣ်န့ၣ်လီၤ.

`ဖး 1ပ့းတရူး 2:18-25 တက့ၢ်. စီၤပ့းတရူးဟ့ၣ်လီၤတၢ်ဟ့ၣ်ကူၣ်လၢ အလီၤကမၢကမၣ်တနီၤဆူကုၢ်တဖၣ်အအိၣ်န့ၣ်လီၤ. အ0ဲပၥ်ဖျါထီၣ်ယ့ၣ်ၡူး စံးဆၢတၢ်ဆူတၢ်တတီတလိၤဒီးတၢ်မၤဆူးမၤဆါအီၤ ဒီးဟ့ၣ်ကူၣ်အ0ဲသ့ၣ်လၢ ယ့ၣ်ၡူးပၥ်လီၤတဲၥ် “တၢ်အဒိအတဲၥ်တခါလၢအ0ဲသ့ၣ်အဂီၢ်, လၢနကြၢး လူၤပိၥ်ထွဲအခီၣ်လီၢ်တဖၣ်န့ၣ်လီၤ” (1ပ့းတရူး 2:21). တၢ်သးစူၤဒီးတၢ်ဆီၣ် လီၤသးအတၢ်သိၣ်တၢ်သီမနုၤတဖၣ်လၢတၢ်မၤကွၢ်ဖးဒိၣ်အပူၤ, ပမၤလိဘၣ်ပ0ဲ လၢယ့ၣ်ၡူးအဒိအတဲၥ်အအိၣ်သ့0ဲ, ဒ်ပၥ်ဖျါထီၣ်0ဲဖဲအံၤလၢစီၤပ့းတရူးန့ၣ်လဲၣ်.`

တၢ်အံၤမ့ၢ်တၢ်သူၣ်အုးသးအုးလၢပထံၣ်ဘၣ်ၦၤတဂၤမၤတၢ်တတီတလိၤ လၢၦၤအဂၤတဂၤအဖီခိၣ်န့ၣ်လီၤ. ဒီးတၢ်အံၤမ့ၢ်တၢ်လၢအဆူးအဆါ0ဲဒိၣ်မး ဖဲပအိၣ်ဘၣ်လၢတၢ်မၤအသးဒီးၦၤဒ်အံၤအသိးအခါန့ၣ်လီၤ. မ့ၢ်လၢပအိၣ် ညီနုၢ်0ဲဒီးသးလၢအအဲၣ်တၢ်တီတၢ်လိၤဆူၣ်ဒိၣ်မးအဃိ, ဖဲတၢ်တတီတလိၤ အိၣ်ဖျါထီၣ်0ဲအခါ ပတၢ်သ့ၣ်ညါတဖၣ်လၢအိၣ်ထီၣ်0ဲန့ၣ် မ့ၢ်တၢ်လၢပက “မၤဘၣ်က့ၤတၢ်တဖၣ်” ဖဲပမၤတၢ်လၢပနၥ်ပ0ဲလၢကဘၣ်မ့ၢ်တၢ်တီတၢ်လိၤ တခါဒီးတၢ်သူၣ်ဒိၣ်သးဖျိးန့ၣ်လီၤ.

တၢ်အံၤတမ့ၢ်တၢ်လၢအညီ0ဲဒ်သိးပကအိၣ်ပ0ဲဒ်အံၤအသိးဘၣ်. တၢ်အံၤ ပမ့ၢ်တဟံးဃၥ်တၢ်မ့ၢ်တၢ်တီလၢအကါဒိၣ်တခါအံၤဘၣ်န့ၣ်, ဘၣ်တဘၣ် ကဲထီၣ်အသးတသ့ဘၣ်. လၢတၢ်တတီတလိၤအတၢ်အိၣ်အသးခဲလၢၥ်တဖၣ် အပူၤ, ပကဘၣ်နၥ်ပ0ဲလၢပပၢ်အိၣ်လၢမူခိၣ်ပၢၤဃၥ်တၢ်ဒီးအ0ဲကမၤန့ၢ်တၢ်လၢ ပဂီၢ် ဖဲလီၤပလိၥ်လိၥ်သးဒီးအတၢ်ဘၣ်သးအခါန့ၣ်လီၤ. တၢ်အံၤအခီပညီ မ့ၢ်စ့ၢ်ကီးလၢပကဘၣ်တူၢ်လိၥ်တၢ်လၢအမၤအသးသ့အံၤလၢလီၤဂၥ်ဒီးယ့ၣ်ၡူး အသိး, မ့ၢ်လၢပတပူၤဖျဲးလၢတၢ်တတီတလိၤအံၤထီဘိဘၣ်အဃိလီၤ. ဘၣ်ဆၣ် ပကဘၣ်သ့ၣ်နီၣ်ပ0ဲထီဘိလၢပပၢ်လၢမူခိၣ်အိၣ်0ဲဒံးဒီးၦၤ, ဒီးသုးကျဲၤန့ၢ်တၢ်လၢ ပဂီၢ်န့ၣ်လီၤ.

စီၤပ့းတရူးအတၢ်ဟ့ၣ်ကူၣ်, အဒိလၢယ့ၣ်ၡူးအတၢ်အိၣ်မူအပူၤ, မ့ၢ်တၢ်လၢအလီၤကမၢကမၣ်တခါအံၤန့ၣ် မ့ၢ်လၢတၢ်အံၤဖျါလၢကဘၣ်မ့ၢ်တၢ်အိၣ် ဘှ့ၣ်အိၣ်ဘှီၣ်လၢတၢ်တတီတလိၤအတၢ်နးတၢ်ဖှီၣ်အဆၢကတီၢ်အပူၤအံၤ မ့ၢ်တၢ်အုၣ်အသးဖးဒိၣ်တခါလၢ ယွၤအလၤကပီၤအဂီၢ်ဒိၣ်န့ၢ်ဒံး “တၢ်မၤဘၣ် က့ၤၦၤ” အဃိန့ၣ်လီၤ. ဖဲအဘၣ်တၢ်သံကွၢ်အီၤလၢ စီၤကၤယါဖၤဒီးစီၤပံၤလး အခါ, ယ့ၣ်ၡူးကဘၣ်စံးဆၢတၢ်အိၣ်အါမး ဒ်သိးကမၤဘၣ်က့ၤတၢ်အိၣ်အသးဒီး ကတဲပူၤဖျဲးအသးအဂီၢ်န့ၣ်လီၤ. ဘၣ်ဆၣ်အ0ဲတတဲတၢ်နီတမံၤဘၣ်. အတၢ် အိၣ်ဘှ့ၣ်အိၣ်ဘှီၣ်အံၤ မ့ၢ်တၢ်အုၣ်အသးတခါလၢအတၢ်သးစူၤအဂီၢ်န့ၣ်လီၤ.

`မ့ၢ်နကမၤနဲဒၣ်ဒီးတၢ်အိၣ်အသးတဖၣ်လၢနဘၣ်တၢ်မၤနၤတတီတလိၤ အပူၤန့ၣ်ဒ်လဲၣ်. နကသူနဲတၢ်သိၣ်တၢ်သီတနီၤဂ့ၤဂ့ၤလၢနမၤလိဘၣ်နဲတနံၤအံၤ အပူၤ လၢနတၢ်အိၣ်မူအပူၤဒ်လဲၣ်.`