---
title:  အဲၣ်ၦၤလၢအမၤဆါနၤတဖၣ်
date:  30/08/2022
---

ဘၣ်တဘျီၦၤတဂၤစံ:0ဲ, “တၢ်အဲၣ်ပဒုၣ်ပဒါတဖၣ်အံၤ အခီပညီတမ့ၢ် ပကဘၣ်အဲၣ်ဖၣ်ကမူၣ်လၢအမၤဘၣ်အၢပလဲလၢအိၣ်ဘျၢလီၤအသးလၢဟီၣ်ခိၣ် လၥ်ဘၣ်, မ့မ့ၢ်တခီ, အခီပညီမ့ၢ်0ဲပကဘၣ်အဲၣ်ဒၣ်ပလဲလၢ အိၣ်ဘျၢလီၤအသး လၢဖၣ်ကမူၣ်အကျါန့ၣ်လီၤ...ယွၤတအဲၣ်ၦၤအံၤန့ၣ် မ့ၢ်လၢပန့ဆၢၣ်အံၤ လီၤအဲၣ်လီၤကွံအဃိဘၣ်. ဘၣ်ဆၣ်ပကဲထီၣ်ၦၤလၢ အလီၤအဲၣ်လီၤကွံအံၤန့ၣ် မ့ၢ်လၢအ0ဲအဲၣ်ၦၤအဃိလီၤ.

`ဖဲနကွၢ်ဃီၤ “နဒုၣ်နဒါ” တဖၣ်အခါ, မ့ၢ်နထံၣ်ညီနုၢ်တၢ်မနုၤလဲၣ်. မ့ၢ်နထံၣ်ဘၣ်ပလဲဧါ, မ့တမ့ၢ်ဖၣ်ကမူၣ်လၢအအိၣ်ဘၢဃၥ်အီၤန့ၣ်ဧါ.`

`ဖး မးသဲ 5:43-48 တက့ၢ်. ယ့ၣ်ၡူးကိးဃီၤၦၤ ဒ်သိးပကဘၣ်အဲၣ်ဒီး ဃ့န့ၢ်တၢ်လၢပဒုၣ်ပဒါတဖၣ်အဂီၢ်န့ၣ်လီၤ. တၢ်အဒိအတဲၥ်မနုၤလၢန့ဆၢၣ် အအိၣ်လၢယ့ၣ်ၡူးဟ့ၣ်လီၤၦၤဖဲန့ၣ် လၢမၤစၢၤဒုးနၢ်ပၢၢ်ၦၤဘၣ်မနုၤပကြၢးအဲၣ် ပဒုၣ်ပဒါတဖၣ်န့ၣ်လဲၣ်. တၢ်ဂ့ၢ်မိၢ်ၦၢ်မနုၤတခါလၢ အ0ဲသိၣ်လိၦၤန့ၣ်လဲၣ်.`

လၢ မးသဲ 5:45 အပူၤ, ယ့ၣ်ၡူးသူအပၢ်လၢမူခိၣ်အဒိအတဲၥ် ဒ်သိး ကပၥ်ဖျါန့ၢ်ၦၤ, ပကြၢးရ့လိၥ်သးဒီးၦၤလၢအမၤဆါၦၤ, ဘၣ်တဘၣ်ၦၤလၢ အဒုးအိၣ်န့ၢ်ၦၤတၢ်မၤကွၢ်ဖးဒိၣ်တဖၣ်န့ၣ်လီၤ. ယ့ၣ်ၡူးစံ:0ဲလၢ အပၢ်ဆှၢလီၤ မူခိၣ်ထံအတၢ်ဆိၣ်ဂ့ၤလၢၦၤတီၦၤလိၤဒီး ၦၤတတီတလိၤခံကလုၥ်အဂီၢ်န့ၣ်လီၤ. ယွၤမ့ၢ်ဟ့ၣ်လီၤမူခိၣ်ထံလၢၦၤတတီတလိၤတဖၣ်အဂီၢ်ဒၣ်လဲၥ်န့ၣ်ဒီး, ပကြၢးရ့ အ0ဲသ့ၣ်ဒ်လဲၣ်စ့ၢ်ကီးန့ၣ်လဲၣ်.

တၢ်အံၤကဲထီၣ်အသးသ့0ဲဒၣ်လဲၥ်, ယ့ၣ်ၡူးတကျဲးစၢးစံ:0ဲဒၣ်လၢ ပကြၢး အိၣ်ဘၣ်တၢ်လီၢ်လၢအလၢၤတခါ, သးအတၢ်တူၢ်ဘၣ်ခီၣ်ဘၣ်တၢ်လၢအတဖျါဂ့ၤ 0ဲဒီးၦၤကိးဂၤလၢအဒုးကီဒုးခဲၦၤထီဘိဘၣ်. နီၢ်နီၢ်န့ၣ်, တၢ်အဲၣ်ပဒုၣ်ပဒါအံၤ တမ့ၢ်ပသးကဘၣ်တူၢ်ဘၣ်တၢ်တခါလၢအ0ဲသ့ၣ်အဂီၢ်ဧိၤဘၣ်, ပကဘၣ်အိၣ်ဒီး တၢ်မၤလီၤတံၢ်လီၤဆဲးတဖၣ်လၢအ0ဲသ့ၣ်အဂီၢ် လၢအပၥ်ဖျါတၢ်ကဟုကယၥ် အ0ဲသ့ၣ်ဒီးဆိကမိၣ်တၢ်လၢအ0ဲသ့ၣ်အဂီၢ်န့ၣ်လီၤ.

ယ့ၣ်ၡူးမၤကတၢၢ်အတၢ်ကွဲးအံၤဒီး လံၥ်စီဆှံအဆၢဖိတဆၢလၢ အါစု အါဘျီကဲထီၣ်တၢ်တဲအါတၢ်ဒိၣ်မးတခါန့ၣ်လီၤ. “မၤသးဒ်န့ၣ်ဒီး မ်သုလၢထီၣ် ၦဲၤထီၣ်ဒ်သုပၢ်အိၣ်လၢမူခိၣ်လၢထီၣ်ၦဲၤထီၣ်အသိးန့ၣ်တက့ၢ်” (မးသဲ 5:48). ဘၣ်ဆၣ်လၢတၢ်ဂ့ၢ်မိၢ်ၦၢ်လၢအဘၣ်ထွဲလိၥ်သးအပူၤ, အခီပညီဖျါဆှဲ0ဲဒိၣ်မးန့ၣ် လီၤ. ၦၤတဖၣ်လၢအသးအိၣ်လၢၦဲၤ0ဲဒ်ယွၤလၢၦဲၤ0ဲအသိးတဖၣ်န့ၣ်, ကဘၣ် ဒုးနဲၣ်အတၢ်အဲၣ်ဆူအ0ဲသ့ၣ်အဒုၣ်အဒါတဖၣ်အအိၣ် ဒ်ယွၤဒုးနဲၣ်အတၢ်အဲၣ်ဆူ အဒုၣ်အဒါတဖၣ်အအိၣ်အသိးန့ၣ်လီၤ. ဒ်သိးပကလၢၦဲၤ0ဲလၢ ယွၤအမဲၥ်အဂီၢ်န့ၣ် ပကဘၣ်အဲၣ်ၦၤလၢအထီဒါၦၤတဖၣ်န့ၣ်လီၤ. ဒီးလၢပကမၤတၢ်အံၤအဂီၢ် ပလိၣ်ဘၣ်သးလၢအအိၣ်ဒီးတၢ်သးစူၤထဲဒၣ်ယွၤတဂၤဧိၤလၢအဟ့ၣ်ၦၤသ့န့ၣ် လီၤ.

`ပၢၤဃၥ်ပတၢ်သးစူၤအခီပညီလၢသးပူၤတက့ၢ် (“တူၢ်တၢ်ဆူးတၢ်ဆါလၢ တၢ်0ံသးစူၤအပူၤလၢတအိၣ်ဘၣ်ဒီးတၢ်သူၣ်ဒိၣ်သးဖျိးတက့ၢ်”) ပၥ်ဖျါထီၣ် တၢ်ဆီတလဲသးတဖၣ်လၢ နကဘၣ်မၤအီၤဒ်သိးနကပျဲယွၤအခွဲးလၢ ကဟ့ၣ်နၤ သးလၢအအိၣ်ဒီးတၢ်သးစူၤလၢကမၤစၢၤဒုးအိၣ်န့ၢ်နၤတၢ်ပၥ်သူၣ်ပၥ်သးလၢ အဘၣ်လၢ “နဒုၣ်နဒါတဖၣ်” အဖီခိၣ်န့ၣ်တက့ၢ်.`