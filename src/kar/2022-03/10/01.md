---
title:  တၢ်သးစူၤလၢတၢ်မၤကွၢ်ဖးဒိၣ်အပူၤ
date:  27/08/2022
---

### တၢ်မၤလိတနွံအံၤအဂီၢ်ဖ
ယဃ့းစက့လး 24:15-27; 2မိၤၡ့ 32:1-14; မးသဲ 5:43-48; 1ပ့းတရူး 2:18-25; စံးထီၣ်ပတြၢၤ 62:1-8.

> <p>တၢ်ကလုၢ်ထူ</p>
> “ၦၤလၢအသးစူၤတဖၣ်န့ၣ် ဘၣ်ဆိၣ်ဂ့ၤ0ဲလီၤ. အဂ့ၢ်ဒ်အံၤ, အ0ဲသ့ၣ်တဖၣ်န့ၣ် ကန့ၢ်ဘၣ်သါထံဧိၤကီၢ်ဧိၤလီၤ” (မးသဲ 5:5).

ပတနၢ်ဟူဘၣ်တၢ်ကတိၤလၢအမ့ၢ် “တၢ်သးစူၤ” အံၤ ဘၣ်တၢ်သူအီၤ အါအါဘၣ်, ထဲဒၣ်ဖဲပဖးဘၣ်တၢ်ဘၣ်ဃးစီၤမိၤၡ့အဂ့ၢ် ဒီးမၤလိဘၣ်တၢ်ဆိၣ်ဂ့ၤ အဂ့ၢ်လၢ မးသဲ (5) အပူၤအခါန့ၣ်လီၤ. တၢ်အံၤတကီ0ဲဒၣ်လၢပကသ့ၣ်ညါ ဘၣ်ပ0ဲလၢ ဘၣ်မနုၤအဃိလဲၣ်န့ၣ်ဘၣ်. တၢ်သးစူၤအံၤ ဘၣ်တၢ်ပၥ်ဖျါထီၣ် အခီပညီဒ် “တူၢ်တၢ်ဆူးတၢ်ဆါလၢတၢ်0ံသးစူၤအပူၤ လၢတအိၣ်ဘၣ်ဒီး တၢ်သူၣ်ဒိၣ်သးဖျိးဘၣ်န့ၣ်လီၤ.” ပတနၢ်ဟူဘၣ်တၢ်ကတိၤအံၤအါအါဘၣ်န့ၣ် တမ့ၢ်တၢ်လၢအလီၤကမၢကမၣ်ဘၣ်ၦၤန့ၣ်ဘၣ်. တဘျီတခီၣ်လံၥ်စီဆှံကွဲးကျိး တၢ်ကတိၤအံၤဒ် “တၢ်ဆီၣ်လီၤသး” အသိးန့ၣ်လီၤ. တၢ်ဆီၣ်လီၤသးအံၤ တမ့ၢ်သကဲးပ0ၥ်အကံၢ်အစီတခါလၢပထံၣ်န့ၢ်အီၤ ဒ်အဘၣ်တၢ်တူၢ်လိၥ်အီၤလၢ လုၢ်လၢ်အဂၤတဖၣ်စ့ၢ်ကီးန့ၣ်ဘၣ်.

ဘၣ်ဆၣ်, တၢ်သးစူၤလၢအတူၢ်တၢ်ဆူးတၢ်ဆါလၢတၢ်0ံသးစူၤလၢ တအိၣ်ဘၣ်ဒီးတၢ်သူၣ်ဒိၣ်သးဖျိးဘၣ်အံၤန့ၣ် မ့ၢ်ယ့ၣ်ၡူးဒီးအပျဲၢ်အဘီၣ်တဖၣ် အကံၢ်အစီလၢအစိကမီၤဒိၣ်ကတၢၢ်တခါန့ၣ်လီၤ. ဘၣ်ဆၣ်ဒီး, တမ့ၢ်အိၣ်ကတီၢ်0ဲ ဖဲန့ၣ်ဘၣ်, တၢ်သးစူၤမ့ၢ်စုက0ဲၤလၢအစိကမီၤဒိၣ်တခါသ့0ဲလၢ ၦၤလၢအတူၢ် ဘၣ်တၢ်ဆူးတၢ်ဆါဒီးတၢ်နးတၢ်ဖှီၣ်တဖၣ်အစုပူၤန့ၣ်လီၤ. သၦၢ်တၢၢ်လီၤ, တၢ်မၤကွၢ်ဖးဒိၣ်အံၤ မ့ၢ်တၢ်လီၢ်အဒိၣ်အမုၢ်တခါလၢ ပကဘၣ်မၤလိတၢ်သးစူၤ အံၤန့ၣ် မ့ၢ်လၢခီဖျိပကစၢ်အတၢ်သးစူၤဒီး တၢ်ဟးဂီၤအလီၢ်တဖၣ်အဂီၢ် ပကဲ တၢ်အုၣ်အသးတဖၣ်လၢယွၤအဂီၢ်အိၣ်ဒီးအစိကမီၤသ့0ဲဒၣ်န့ၣ်လီၤ.

**တနွံအံၤအတၢ်ကွၢ်ဃီၤတၢ်တဘျးဖိ** - တၢ်ဘၣ်ထွဲလိၥ်သးလၢတၢ်နး တၢ်ဖှီၣ်ဒီးတၢ်သးစူၤအဘၢၣ်စၢၤန့ၣ် မ့ၢ်တၢ်မနုၤလဲၣ်. ပကစၢ်အတၢ်သးစူၤဒီး ပတၢ်ဟးဂီၤအလီၢ်တဖၣ်အပူၤ, ပကဲတၢ်အုၣ်အသးလၢၦၤဂၤအဂီၢ်ကသ့0ဲဒ်လဲၣ်. တၢ်သးစူၤအံၤကဲထီၣ်ဂံၢ်ဘါနီၢ်နီၢ်တခါ (တမ့ၢ်တၢ်ဂံၢ်စၢ်တခါ, လၢၦၤခရံၥ်ဖိ အဂီၢ်ဘၣ်) ကသ့0ဲဒ်လဲၣ်.