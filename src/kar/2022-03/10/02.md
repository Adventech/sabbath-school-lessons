---
title:  ကိၣ်လၢအဟးဂီၤဒီးစပံးထံလၢအဘၣ်တၢ်ဂၢ်လီၤကွံၥ်အီၤ
date:  28/08/2022
---

`Oswald Chambers စံ:0ဲလၢ ပကဘၣ်ကဲထီၣ် “ကိၣ်လၢအဟးဂီၤဒီး စပံးထံလၢအဘၣ်တၢ်ဂၢ်လီၤကွံၥ်အီၤ” လၢၦၤဂၤအဂီၢ်န့ၣ်လီၤ. နဆိကမိၣ်နဲလၢ အ0ဲအဲၣ်ဒိးစံ:0ဲတၢ်မနုၤလၢအစံ:0ဲတၢ်အံၤန့ၣ်လဲၣ်.`

လၢလံၥ်စီဆှံဒီတဘ့ၣ်ညါအပူၤ, ၦၤလၢအဘၣ်တၢ် “မၤဟးဂီၤ” အီၤ ဒ်သိးကမၤၦၤဂၤအတၢ်န့ၣ် အဒိအတဲၥ်အိၣ်အါမးန့ၣ်လီၤ. စီၤမိၤၡ့ဘၣ်တၢ်ကိး အီၤဒ်သိးကဘၣ်တူၢ်တၢ်ဆူးတၢ်ဆါဒီး တၢ်မၤအၢမၤသီအီၤလၢကတၢၢ်0ဲတန့ၢ်ဘၣ် ဒ်အ0ဲဆှၢၦၤဂီၢ်မုၢ်တဖၣ်ဆူကီၢ်တၢ်စံးပၥ်အသိးန့ၣ်လီၤ. စီၤယိၤသးဘၣ်တၢ်ကိး အီၤဆူတၢ်လဲၤကျဲတဘိလၢအပၥ်ဃုၥ်ဒီးတၢ်ဆါလီၤကွံၥ်အီၤ ဒီးဘၣ်တၢ်ဖၢနုၥ် အီၤဆူဃိၣ်ပူၤ ဒ်အ0ဲဘၣ်တၢ်ဆှၢအီၤဆူလီၢ်လၤတခါလၢကဘၣ်မၤတၢ်လၢ ကီၢ်အဲၤကူပတူးအပူၤန့ၣ်လီၤ. လၢတၢ်ဂ့ၢ်တခါစုၥ်စုၥ်အပူၤ, ယွၤပျဲတၢ်မၤအသး တဖၣ်အခွဲး ဒ်သိးဒီးအၦၤဂီၢ်မုၢ်တဖၣ်အတၢ်အိၣ်မူကကဲထီၣ်အဘျုးအဖှိၣ်ဒီး အတၢ်ကဟုကယၥ်ပူဂဲၤဒိအတၢ်ကွၢ်ကီလီၢ်တဖၣ်, တမ့ၢ်ထဲဒၣ်အ0ဲသ့ၣ်အကစၢ် အဂီၢ်ဘၣ်, လၢၦၤဂၤအတၢ်ဂ့ၤအဂီၢ်စ့ၢ်ကီးန့ၣ်လီၤ. ယွၤကသူၦၤလၢကျဲတဘိဃီ အပူၤန့ၣ်လီၤ.

တၢ်အံၤညီ0ဲဒၣ်လၢပကသူၣ်ဒိၣ်သးဖျိးဒီးပသးကဘၣ်ဒိ0ဲလၢတၢ်အိၣ် အသးတဖၣ်အံၤအပူၤန့ၣ်လီၤ. ဘၣ်ဆၣ်ဒ်ပမၤလိဘၣ်ပ0ဲမဆါတနံၤအသိး, တၢ်သးစူၤအံၤ မ့ၢ်ကံၢ်စီလၢယွၤဟ့ၣ်လီၤၦၤဒ်သိးပကတူၢ်ဘၣ်တၢ်ဒ်န့ၣ်သိးတဖၣ် “လၢတၢ်သးစူၤဒီးတအိၣ်ဘၣ်ဒီးတၢ်သူၣ်ဒိၣ်သးဖျိးဘၣ်န့ၣ်လီၤ.

`ဖး ယဃ့းစက့လး 24:15-27 တက့ၢ်. တၢ်မနုၤမၤအသးဖဲအံၤန့ၣ်လဲၣ်. ဘၣ်မနုၤအဃိ စီၤဃံးစကံယၤဘၣ်လဲၤခီဖျိတၢ်မၤကွၢ်ဖးဒိၣ်အံၤန့ၣ်လဲၣ်.`

လၢ ယဃ့းစက့လး 24:24 အပူၤ, ယွၤစံ:0ဲ, “စီၤယဃ့းစက့လး ကကဲထီၣ်တၢ်ပနီၣ်တမံၤလၢသုဂီၢ်လီၤ. ဒ်အ0ဲဒၣ်မၤတ့ၢ်တၢ်ခဲလၢၥ်အသိးန့ၣ် သုကမၤလီၤ. တုၤအ0ဲန့ၣ်မၤအသးဒီး, သုကသ့ၣ်ညါလၢယမ့ၢ်ကစၢ်ယွၤလီၤ.” ခီဖျိစီၤယဃ့းစက့လးအဒိအတဲၥ်န့ၣ်, ၦၤအံၣ်စရ့လးဖိတဖၣ် ကဘၣ်နၥ်န့ၢ် တၢ်မ့ၢ်တၢ်တီဘၣ်ဃးယွၤမ့ၢ်တ့ၢ်0ဲမတၤတဂၤ, ကစၢ်လၢအစိဒိၣ်ကမီၤထီ- ဒီးအ0ဲသ့ၣ်ကထံၣ်ဘၣ်တၢ်မ့ၢ်တၢ်တီအံၤဒ်အ0ဲသ့ၣ်ဃုသ့ၣ်ညါ0ံအတၢ်စံၣ်စိၤ တဲစိၤတၢ်အတၢ်လၢတၢ်ၦဲၤလၢယဃ့းစက့လးအတၢ်အိၣ်မူ မ့ၢ်တၢ်ဒိလီၤတၢ်ဒီး တၢ်နးတၢ်ဖှီၣ်လၢအ0ဲဘၣ်သဂၢၢ်တ့ၢ်0ဲန့ၣ်လီၤ. ၦၤၦဲၤဂၤကထံၣ်ဘၣ် “ကစၢ်လၢ အစိဒိၣ်ကမီၤထီ” ခီဖျိလၢပ0ဲလၢပကစၢ်အတၢ်ဟးဂီၤအလီၢ်တဖၣ်အပူၤစ့ၢ်ကီး အဂ့ၢ်န့ၣ် မ့ၢ်မတၤသ့ၣ်ညါ0ဲတဂၤလဲၣ်.

`တၢ်အိၣ်မူလၢအဆိမ့ၢ်ဂ့ၤ, လၢခံမ့ၢ်ဂ့ၤ မၤဟးဂီၤၦၤခဲလၢၥ်လီၤ. နဒိးန့ၢ် ဘၣ်တၢ်မၤလိဒီးနဘၣ်တၢ်မၤဟးဂီၤနၤအံၤ မ့ၢ်တၢ်မနုၤလဲၣ်. နမၤလိဘၣ်နဲ တၢ်မၤလိမနုၤလဲၣ်. နသးသမူလၢအဟးဂီၤအံၤ ဘၣ်တၢ်သူအီၤလၢယွၤ ဒ်သိး ကမၤစၢၤၦၤဂၤကသ့0ဲဒ်လဲၣ်.`