---
title:  တၢ်ဆိကမိၣ်ဆူညါအဂီၢ်
date:  02/09/2022
---

ဖး E. G. White အလံၥ်, “The Important of Seeking True Knowledge,” ကဘျံးပၤ 453, 454, လၢ The Ministry of Healing အပူၤ, “The Sermon on the Mount,” ကဘျံးပၤ 298-314, လၢ The Desire of Ages အပူၤ, “The Worker and His Qualifications, ကဘျံးပၤ 630, လၢ Evangelism အပူၤတက့ၢ်.

“တၢ်ကီတၢ်ခဲတဖၣ်လၢပကဘၣ်သဂၢၢ်အီၤန့ၣ် ဘၣ်တဘၣ်ကစှၤ0ဲဒိၣ်မး ခီဖျိလၢတၢ်သးစူၤလၢအအိၣ်ခူသူၣ်သးလၢခရံၥ်အပူၤန့ၣ်လီၤ. ပမ့ၢ်ဒိးန့ၢ်ဘၣ် ပကစၢ်(ယွၤ)အတၢ်ဆီၣ်လီၤသးန့ၣ်ဒီး, ပကအိၣ်ဘၣ်လၢတၢ်စံးအၢစံးသီၦၤ တဖၣ်, တၢ်ကတိၤဆါၦၤတဖၣ်, တၢ်မၤတံၥ်တၥ်ၦၤတဖၣ်, တၢ်လၢအကဟဲတုၤ အိၣ်ၦၤကိးနံၤဒဲးတဖၣ်အဖီခိၣ်, ဒီးတၢ်တဖၣ်အံၤကလီၤမၢ်ကွံၥ်0ဲဒ်သိးကဒုးအိၣ် ထီၣ်န့ၢ်ၦၤတၢ်သးအုးလၢပသးအဂီၢ်န့ၣ်လီၤ. မံၤလၤသၣ်ကပီၤလၢအဂ့ၤ အတၢ်အုၣ်သးအထီကတၢၢ်လၢအိၣ်0ဲဒၣ်လၢခရံၥ်ဖိတဂၤအပူၤန့ၣ် မ့ၢ်တၢ်ကီၤသူၣ်ကီၤသးန့ၣ်လီၤ. ၦၤလၢအအိၣ်ဘၣ်လၢတၢ်မၤတရီတပါအီၤ, မ့တမ့ၢ်လၢတၢ်မၤအၢမၤနးအီၤအဖီလၥ် ဒီးပၢၤဃၥ်အသးလၢတၢ်ကစုဒုအပူၤ ဒီးတၢ်နၥ်န့ၢ်အီၣ်အီၤတန့ၢ်ဘၣ်န့ၣ် ဂုၥ်ဆူၣ်ပျိဆူၣ်န့ၢ်အခွဲးအယၥ် ဒ်သိးကလီၣ် ဖျါထီၣ်ယွၤအသကဲးပ0ၥ်လၢအလၢအၦဲၤ လၢကဘၣ်အိၣ်ဖျါထီၣ်0ဲလၢအပူၤ န့ၣ်လီၤ. သးလၢအဆီၣ်လီၤသးအံၤ မ့ၢ်တၢ်ဂံၢ်တၢ်ဘါလၢဟ့ၣ်တၢ်မၤနၢၤဆူခရံၥ် အပျဲၢ်အဘီၣ်တဖၣ်အအိၣ်န့ၣ်လီၤ. မ့ၢ်အ0ဲသ့ၣ်အတၢ်အိၣ်စဲဘူးလိၥ်သးဒီး စီၤပၤလၢထးအတၢ်ပနီၣ်န့ၣ်လီၤ.” E. G. White, The Desire of Ages, p. 301.