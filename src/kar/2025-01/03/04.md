---
title:  တၢ်မၤမုၥ်ယွၤအသးဧါ
date:   14/01/2025
---

တၢ်ဘၣ်တ့ခဲလၢၥ်အကစၢ်အံၤ မ့ၢ်အဒိးန့ၢ်ဘၣ်တၢ်သူၣ်မုၥ်သးမုၥ် လၢၦၤကညီတဖၣ်အအိၣ်, တၢ်ဆံးကိၥ်ဖိတမံၤလၢတၢ်ဘၣ်တ့လၢအကတၢၢ် တအိၣ်ဘၣ်အကျါအံၤန့ၣ်, မ့ၢ်ကသ့ဝဲဒ်လဲၣ်. ၦၤကညီသ့ၣ်တဖၣ်အံၤ မ့ၢ်အ၇့ဒိၣ်မးလၢကစၢ်ယွၤအဂီၢ်ဒိၣ်နီၢ်မး, ၦၤလၢအဂံၢ်ဘါဆူၣ်ဒီး တလိၣ်တၢ် နီတမံၤဘၣ်တဂၤအဂီၢ်န့ၣ် ကသ့ဝဲဒ်လဲၣ်. တၢ်သံကွၢ်သ့ၣ်တဖၣ်အံၤ ဒုးစှၤ လီၤအီၤသ့ခံမံၤန့ၣ်လီၤ. တၢတထံၣ်န့ၣ်, ကစၢ်ယွၤအနီၢ်ကစၢ်ဒၣ်ဝဲ ဒိးန့ၢ်ဘၣ် တၢ်သူၣ်မုၥ်သးမုၥ်ကသ့ဝဲဒ်လဲၣ်. ခံထံၣ်တထံၣ်န့ၣ်, ၦၤကညီဟဲစိၥ်န့ၢ်ယွၤ တၢ်သူၣ်မုၥ်သးမုၥ်, လီၤဆီဒၣ်တၢ်လၢတၢ်ဒဲးဘးအါဝဲအပူၤအံၤန့ၣ် ကသ့ဝဲ ဒ်လဲၣ်. တၢ်သံကွၢ်အခိၣ်တီတထံၣ်န့ၣ် ဘၣ်ဃးတၢ်ဂ့ၢ်လၢတနံၤညါအံၤအဂီၢ် ဒီးခံထံၣ်တထံၣ်န့ၣ် မ့ၢ်တၢ်မၤလိလၢခဲမုၢ်ဆ့ၣ်ဂီၢ်န့ၣ်လီၤ.

ဖး ယၡါယၤ ၄၃း၄; စံး ၁၄၉း၄; ဒီး ကတိၤဒိ ၁၅း၈, ၉ တက့ၢ်. လံၥ်စီဆှံဆၢသ့ၣ်တဖၣ်အံၤ စံးကတိၤဘၣ်ဃးကစၢ်ယွၤဟံးန့ၢ်တၢ်သူၣ်မုၥ် သးမုၥ်လၢအၦၤဂီၢ်မုၢ်အအိၣ်မနုၤတမံၤလဲၣ်.

ဒ်ပထံၣ်ဘၣ်လၢမဟါအတၢ်မၤလိပူၤတနီၤအသိး, ကစၢ်ယွၤ အသးမုၥ်, ဘၣ်အသးလၢၦၤကညီအအိၣ်သ့ဝဲလီၤ, အဂ့ၢ်ဒ်လဲၣ် ယွၤအဲၣ် အၦၤဂီၢ်မုၢ်လၢအအိၣ်ဒီးတၢ်သူၣ်အိၣ်သးအိၣ်လၢၦၤဂၤအဖီခိၣ် ဒီးအဲၣ်ၦၤဂၤ သ့ၣ်တဖၣ်န့ၣ်လီၤ.

မ့ၢ်စံးကတိၤသကိးအဂ့ၢ်န့ၣ်, ကစၢ်ယွၤန့ၣ် တဘၣ်အသးလၢအၦၤ ဂီၢ်မုၢ်ဖဲအဝဲသ့ၣ်တဖၣ်မၤတၢ်အၢတၢ်သီအကတီၢ်န့ၣ်လီၤ. အနီၢ်နီၢ်န့ၣ်, ကတိၤဒိ ၁၅း၈, ၉ သိၣ်လိလၢဖဲ ၦၤတတီတလီၤဟ့ၣ် "အတၢ်လုၢ်တၢ်ပၥ်" ဒီး "ကျဲ" န့ၣ် "ယွၤသးဘၣ်အၢအီၤ" ဒီးမ့မ့ၢ်ၦၤတီၦၤလိၤ "အတၢ်ထုကဖၣ်န့ၣ် ဘၣ်အသး" ဒီး "အဲၣ်ၦၤလၢအလူၤတၢ်တီတၢ်လိၤ" န့ၣ်လီၤ. လံၥ်စီဆှံဆၢအံၤ တပၥ်ဖျါထီၣ်ထဲလၢကစၢ်ယွၤတဘၣ်သးလၢတၢ်အၢတၢ်သီတမံၤဧိၤဘၣ်, မ့မ့ၢ်တခီ ယွၤဘၣ်အသးလၢတၢ်ဂ့ၤတၢ်၀ါန့ၣ်လီၤ. ဒုးအိၣ်ထီၣ်ကစၢ်အတၢ် ဘၣ်အသးဒီးအတၢ်အဲၣ်လၢအလဲၤသတြဲၤလိၥ်အသးတမံၤဒီးတမံၤ ပၥ်ဖျါထီၣ် တၢ်စဲဘူးလိၥ်အသးဘူးဘူးတံၢ်တံၢ်လၢကစၢ်ယွၤအတၢ်အဲၣ်ဒီးအတၢ်ဘၣ် အသးအဘၢၣ်စၢၤ လၢအအိၣ်ဖျါထီၣ်လၢလံၥ်စီဆှံဒီတဘ့ၣ်ညါအပူၤအံၤန့ၣ် လီၤ.

ဒ် စံး ၁၄၆း၈ ပၥ်ဖျါထီၣ်ဝဲအသိး, "ယွၤအဲၣ်ၦၤတီၦၤလိၤ" န့ၣ်လီၤ. ၂က၇ံၣ်သူး ၉း၇ မၤအါထီၣ်ဝဲလၢ "ကစၢ်ယွၤဘၣ်အသးလၢ ၦၤလၢအဟ့ၣ် တၢ်ညီလီၤ." ကွၢ်ထံကွၢ်ဆးဖဲအံၤတက့ၢ်, အဆိကတၢၢ်န့ၣ်, တၢ်လၢလံၥ်စီဆှံ ဆၢအံၤ တစံးကတိၤဘၣ်န့ၣ် မ့ၢ်မနုၤလဲၣ်. တစံးကတိၤလၢကစၢ်ယွၤအဲၣ်ထဲ လၢၦၤတီၦၤလိၤ မ့တမ့ၢ်အဲၣ်ထဲလၢၦၤဟ့ၣ်ညီတၢ်တဖၣ်အံၤန့ၣ်ဘၣ်. ကစၢ်ယွၤ အဲၣ်ၦၤကိးဂၤဒဲးလီၤ. ဘၣ်ဆၣ်ဒီးလၢလံၥ်စီဆှံဆၢအံၤ ကဟဲစိၥ်တၢ်တမံၤ လၢ်လၢ်အဂီၢ်န့ၣ်, အခီပညီကဘၣ်မ့ၢ်ဝဲလၢ ကစၢ်ယွၤအဲၣ် "ၦၤတီၦၤလိၤ" ဒီး "ၦၤဟ့ၣ်ညီတၢ်" လၢအလီၤတံၢ်လီၤဆဲးမးအပူၤအံၤန့ၣ်လီၤ. တၢ်လၢပထံၣ်ဖဲ ကတိၤဒိ ၁၅း၈, ၉ အပူၤအံၤန့ၣ်, ကတဲၥ်ကတီၤန့ၣ်ၦၤကျဲလၢ ကသ့ၣ်ညါ အါထီၣ်တၢ်အဂီၢ် လၢအမ့ၢ်ကစၢ်ယွၤအဲၣ်ၦၤသ့ၣ်တဖၣ်လၢအတၢ်သူၣ်အိၣ် သးအိၣ်အဝဲသ့ၣ်အပူၤန့ၣ်လီၤ.

ဆိကမိၣ်ထီၣ်လၢမူခိၣ်ဒီးဟီၣ်ခိၣ်အိၣ်ဘူးလိၥ်အသးဒ်လဲၣ်ဒ်လဲၣ် အဂ့ၢ်လၢတၢ်ဘၣ်တ့အကစၢ်, ပၥ်ဃုၥ်ဘူးဘူးတံၢ်တံၢ်ဒီး ၦၤလၢအသူၣ်ကံၢ် သးလဲဒီဖျၢၣ်ညါအပူၤအံၤန့ၣ်တက့ၢ်. မ့ၢ်အဟ့ၣ်နၤတၢ်မုၢ်လၢ်မနုၤတမံၤ, လီၤဆီဒၣ်တၢ်ဖဲနလဲၤခီဖျိဘၣ်တၢ်ကီတၢ်ခဲအကတီၢ်အဖၢမုၢ်န့ၣ်လဲၣ်.