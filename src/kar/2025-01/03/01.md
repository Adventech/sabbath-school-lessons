---
title:  လၢကမၤမုၥ်ယွၤသးအဂီၢ်
date:   11/01/2025
---

### တၢ်မၤလိတနွံအံၤအဂီၢ်ဖး

လူၤကၣ် ၁၅း၁၁-၃၂; စဖါနယၤ ၃း၁၇; အ့းဖ့းစူး ၅း၂၅-၂၈; ယၡါယၤ ၄၃း၄; ၇ိမ့ၤ ၈း၁; ၇ိမ့ၤ ၅း၈; မၢ်ကူး ၉း၁၇-၂၉.

> <p>တၢ်ကလုၢ်ထူ</p>
> "ယွၤနကစၢ်အိၣ်လၢနသးကံၢ်ပူၤန့ၣ်, တၢ်အဆူၣ်လၢအကအုၣ်က့ၤ ခီၣ်က့ၤတၢ်လီၤ. ကသူၣ်ဖှံသးညီလၢနဖီခိၣ် အိၣ်ဒီးအသူၣ်ခုသးခုလီၤ. ကအိၣ်ဘှံးလၢအတၢ်အဲၣ်အပူၤ, ဒီးကသူၣ်ပိၢ်သးပိၢ်လၢနဖီခိၣ်အိၣ်ဒီးတၢ်သးခု အသီၣ်လီၤ" (စဖါနယၤ ၃း၁၇).

ဆိကမိၣ်ထီၣ်တၢ်မၤအသးတမံၤန့ၣ်တက့ၢ်. ဖိသၣ်အသးအိၣ်ယဲၢ်နံၣ် တဂၤ ဟဲစိၥ်ဃုၥ်ဒီးတၢ်ဟ့ၣ်လၢအဆံးကတၢၢ်လၢအတၢ်ဘိၣ်အပူၤ ဖဲအပၢ် အိၣ်ဖျဲၣ်ဆၢက့ၤမုၢ်နံၤအဂီၢ်န့ၣ်လီၤ. လၢတၢ်သူၣ်ဟူးသးဂဲၤဒိၣ်အပူၤ အဝဲ ဟ့ၣ်လီၤအတၢ်ဟ့ၣ်ဆူအပၢ်အအိၣ်န့ၣ်လီၤ.

ဆိကမိၣ်လၢအပၢ်စံးကတိၤတၢ်ဂ့ၢ်အံၤတက့ၢ်, "ဖိခွါဧၢ, ယတဘၣ် ယိၣ်လၢနတၢ်ဟ့ၣ်အံၤဘၣ်, ဘၣ်မနုၤလဲၣ်န့ၣ်, တၢ်ဟ့ၣ်လၢကမၤမုၥ်ယသးလၢ နကဟ့ၣ်ယၤအဂီၢ်န့ၣ်တအိၣ်နီတမံၤဘၣ်, တၢ်တမံၤလၢ်လၢ်လၢနဟ့ၣ်ယၤန့ၣ်, ယမၤန့ၢ်အီၤလၢယကစၢ်သ့လီၤ, ဒီးတၢ်တမံၤလၢ်လၢ်လၢနဟ့ၣ်ယၤန့ၣ် ဘၣ်တၢ်ၦ့ၤအီၤလၢယစ့ မ့တမ့ၢ် ဘၣ်တၢ်မၤအီၤလၢယၦ့ၤအီၤခဲလၢၥ်န့ၣ်လီၤ. လၢတၢ်န့ၣ်အဃိ, ဟံးန့ၢ်က့ၤနတၢ်ဟ့ၣ်န့ၣ်တက့ၢ်. ယတလိၣ်အီၤဘၣ်ဒီး ယတသးလီအီၤစ့ၢ်ကီးဘၣ်. ဘၣ်ဆၣ်ဒီးယအဲၣ်နၤလီၤဖိခွါဧၢ.

အဖိခွါကိးထီၣ်ဝဲ, "အိကလၥ်" န့ၣ်လီၤ.

နဆိကမိၣ်ပၢ်အတၢ်စံးဆၢအံၤ ကမၤအသးဒ်လဲၣ်. တၢ်ကတိၤ ဒ်သိးဒီး, "သးတအိၣ်တၢ်ဘၣ်" "ခုၣ်ယုၢ်ကလၥ်" ဒီး "သးအတၢ်တူၢ်ဘၣ် ခီၣ်ဘၣ်တၢ်တအိၣ်ဘၣ်" ဟဲနုၥ်လီၤလၢတၢ်ဆိကမိၣ်အပူၤအံၤန့ၣ်လီၤ. တၢ်အံၤမ့ၢ်တၢ်တမံၤလၢကစၢ်ယွၤစံးဆၢက့ၤၦၤန့ၣ်ဧါ. မ့ၢ်ပမၤမုၥ်ယွၤအသးသ့ နီၢ်ကီၢ်ဧါ. ကီမးလၢကဆိကမိၣ်ထီၣ်အီၤအဂီၢ်လီၤ. မ့ၢ်စံးလၢအဂၤတမံၤန့ၣ်, ကစၢ်ယွၤတဆိကမိၣ်ဆံးၦၤဘၣ်, မ့တမ့ၢ်တၢ်ဟ့ၣ်လၢပဟဲစိၥ်န့ၣ် တဆံးလၢ အဂီၢ်ဘၣ်, အတၢ်ပၥ်သးတဒ်သိးဒီးပၢ်တဂၤန့ၣ်ဘၣ်. မ့ၢ်ဘၣ်ထိၣ်သတြီၤ တၢ်န့ၣ်, ပမၤမုၥ်ယွၤအသးသ့ဝဲလီၤ, ဘၣ်ဆၣ်ထဲလၢကစၢ်ခ၇ံၥ်အပူၤတမံၤဧိၤ န့ၣ်လီၤ.