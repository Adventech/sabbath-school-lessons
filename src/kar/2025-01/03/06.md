---
title:  ဖီတၢၣ်လၢအကြၢးဒီးအလုၢ်ဒိၣ်ၦ့ၤဒိၣ်
date:   16/01/2025
---

လၢကစၢ်ယွၤအတၢ်သးကညီၤဒီးအတၢ်နုၥ်လီၤမၤဃူမၤဖိးတၢ်လၢ တၢ်ဘၢၣ်စၢၤအကဒုဖီလၥ်အံၤန့ၣ်, ကစၢ်ယွၤသူၣ်မုၥ်သးမုၥ်လၢ တၢ်အဆံး ကတၢၢ်တမံၤလၢပစံးဆၢက့ၤအတၢ်အဲၣ်အဃိန့ၣ်လီၤ. ခီဖျိၦၤထဲတဂၤဧိၤလၢ အကြၢးဒိးတၢ်အဲၣ်ဒီးအနီၢ်ကစၢ်ဒၣ်ဝဲတီဝဲလိၤဝဲလၢလၢၦဲၤၦဲၤအဃိ, ပဝဲဒၣ် တဂၤစုၥ်စုၥ်အံၤ ဘၣ်တၢ်ပၥ်ၦၤလၢအတီအလိၤလၢ ၦၤလၢအဘၣ်တၢ်အဲၣ်အီၤ သ့ၣ်တဖၣ်အကျါ လၢကအိၣ်မူဒီးယွၤလၢတၢ်အဲၣ်အလၢအၦဲၤဒီးလီၤထူလီၤယိၥ် အပူၤအံၤအဂီၢ်န့ၣ်လီၤ. တၢ်အံၤမ့ၢ်တၢ်အုၣ်က့ၤခီၣ်က့ၤအတၢ်မုၢ်လၢ်အဒိၣ် တမံၤလၢ အဘၣ်ဃးဒီးကစၢ်ခ၇ံၥ်အတၢ်မၤလၢပဂီၢ်လၢမူခိၣ်န့ၣ်လီၤ.

ဘၣ်ဆၣ်ဒီး, နကဆိကမိၣ်သ့ၣ်သ့ၣ်လၢ မ့ၢ်နပၥ်ဃုၥ်စ့ၢ်ကီးဧါအဂ့ၢ် န့ၣ်လီၤ. ယမ့ၢ်တဂ့ၤဘၣ်န့ၣ်, တၢ်ကမၤအသးဒ်လဲၣ်. ယမ့ၢ်အိၣ်ဒီးတၢ်ပျံၤ တၢ်ဖုးလၢယတၢ်နၥ်တလၢၦဲၤဘၣ်န့ၣ် ကမၤအသးဒ်လဲၣ်.

`ဖး မၢ်ကူး ၉း၁၇-၂၉ တက့ၢ်. ကစၢ်ယွၤစံးဆၢၦၤကညီ ဖဲလံၥ်စီဆှံ ဆၢအပူၤအံၤဒ်လဲၣ်တကလုၥ်လဲၣ့် တၢ်နၥ်လၢအလၢအၦဲၤန့ၣ် ကဘၣ်အိၣ်ဝဲ ဆံးအါလဲၣ်.`

ပျဲၢ်ဘီၣ်သ့ၣ်တဖၣ်ဟီထီၣ်ကွံၥ်တၢ်၀ံတၢ်နါတန့ၢ်ဘၣ်, ဖျါမးလၢ တၢ်မုၢ်လၢ်ဟါမၢ်ကွံၥ်ဝဲခဲလၢၥ်န့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်ဟဲဒီးစံးဘၣ် ပၢ်န့ၣ်လၢ, "နနၥ်တၢ်မ့ၢ်သ့ဒီး တၢ်သ့တၢ်လၢၥ်လၢၦၤလၢအနၥ်တၢ်အဂီၢ်လီၤ" မၢ်ကူး ၉း၂၃ ဒီး ပၢ်န့ၣ်လၢမဲၥ်ထံမဲၥ်နိအပူၤစံးဆၢဝဲလၢ "ယနၥ်လီၤ, ယတၢ် တနၥ်ဘၣ်အံၤမၤစၢၤလၢ်တက့ၢ်" မၢ်ကူး ၉း၂၄.

ကွၢ်ထံဖဲအံၤတက့ၢ်, ကစၢ်ခ၇ံၥ်တစံးပၢ်အံၤလၢ "နတၢ်နၥ် မ့ၢ်အါထီၣ်မး ဟဲက့ၤကဒါဆူယအိၣ်တက့ၢ်" အံၤန့ၣ်ဘၣ်, လၢအလီၢ်န့ၣ် ပၢ်ကိးပသူထီၣ်လၢ, "ကစၢ်ဧၢ, ယတၢ်တနၥ်ဘၣ်အံၤ မၤစၢၤလၢ်တက့ၢ်." တၢ်အံၤလၢၦဲၤဝဲမးလံလီၤ.

မ့မ့ၢ်တၢ်နၥ်တအိၣ်ဘၣ်ဒီးတၢ်ဘၣ်အသးတသ့ဘၣ်. ဧ့ၤဘြံၤ ၁၁း၆. ဘၣ်ဆၣ်ဒီး ကစၢ်ခ၇ံၥ်တူၢ်လိၥ်စ့ၢ်ကီးတၢ်နၥ်အဆံးကတၢၢ်ဒီးလၢတၢ်နၥ်အံၤ အပူၤ (ခီဖျိကစၢ်ခ၇ံၥ်မၤဃူမၤဖိးတၢ်လၢအဘၢၣ်စၢၤ) ယွၤဘၣ်အသးလၢ ၦၤသ့ဝဲဒၣ်န့ၣ်လီၤ. ခီဖျိတၢ်နၥ်ဒီးကစၢ်ခ၇ံၥ်အတၢ်မၤလၢပဂီၢ်အဃိ, ပစံးဆၢ က့ၤတၢ်လၢအမၤမုၥ်ယွၤအသးသ့ဝဲ ဒ်သိးဒီးပၢ်အသူၣ်မုၥ်အသးမုၥ်ဝဲဖဲဖိတဂၤ ဟဲစိၥ်တၢ်ဟ့ၣ်လၢအဂီၢ်လၢအလုၢ်အၦ့ၤတအိၣ်ဘၣ်ဒၣ်လဲၥ်န့ၣ်လီၤ.

လၢတၢ်န့ၣ်အဃိ, ပကြၢးလူၤပိၥ်ထွဲစီၤပီလူးအတၢ်ဟ့ၣ်ကူၣ်ဟ့ၣ်ဖး ဒ်သိး "ယွၤကဘၣ်အသးလၢၦၤ" ၂က၇ံၣ်သူး ၅း၉, ၁၀ ထိၣ်သတြီၤဒီး ကလီးစဲ ၁း၁၀း ၁သ့းစၤလနံ ၄း၁; ဧ့ၤဘြံၤ ၁၁း၅ ဒီး ပကြၢးသံကွၢ်ကစၢ်ယွၤလၢ ကဆီတလဲကွံၥ်ပတၢ်သူၣ်အိၣ်သးအိၣ်တဖၣ် ပၥ်ဃုၥ်ဒီးပသးတၢ်အဲၣ်ၦၤဂၤ ဒီးမၤအါထီၣ်ပတၢ်အဲၣ်လၢကတုၤထီၣ်ဆူၦၤဂၤတဖၣ်အအိၣ်န့ၣ်လီၤ. "လၢဒီပုၢ်ဝဲၢ်အဲၣ်လိၥ်ကွံလိၥ်အသးန့ၣ်, အဲၣ်လိၥ်ကွံလိၥ်သုသးဒ်ဒီပုၢ်ဝဲၢ် တံၢ်တံၢ်အသိးန့ၣ်တက့ၢ်. လၢတၢ်ယူးယီၣ်န့ၣ်, လဲၤလၢညါလိၥ်သုသးတက့ၢ်. လၢတၢ်မၤသၦၢ်ၦၢ်န့ၣ်, သုတ၀ံသးကၢၣ်တဂ့ၤ. လၢသူၣ်လၢသးအဂ့ၢ်န့ၣ် ဂဲၤလိၥ်သုသးတက့ၢ်. လၢကစၢ်အဂ့ၢ်န့ၣ်, မၤအတၢ်တက့ၢ်. လၢတၢ်မုၢ်လၢ် အပူၤန့ၣ် သးခုတက့ၢ် လၢတၢ်နးတၢ်ဖှီၣ်အပူၤန့ၣ် ၀ံသးစူၤတက့ၢ်. လၢတၢ်ထုကဖၣ်အဂ့ၢ်န့ၣ် မၤသၦၢ်ၦၢ်တက့ၢ်. ၦၤစီဆှံလၢအဘၣ်တၢ်ဖှီၣ် တၢ်ယၥ်န့ၣ်, ဟ့ၣ်နီၤတၢ်လၢအီၤတက့ၢ်. ၦၤတမှံၤန့ၣ် လုၢ်အီၣ်လုၢ်အီအီၤ သၦၢ်ၦၢ်တက့ၢ်." (၇ိမ့ၤ ၁၂း၁၀-၁၃).

ကစၢ်ယွၤမ့ၢ်တူၢ်လိၥ်ၦၤခီဖျိကစၢ်ခ၇ံၥ်န့ၣ်, ပကဘၣ်တူၢ်လိၥ်ၦၤလၢ အဂၤတဖၣ်ဆံးအါလဲၣ်. တၢ်မၤလိၥ်လၢအမ့ၢ်အဲၣ်ၦၤလၢနဃၢၤ ဒ်နအဲၣ်လီၤ နသးဒၣ်နဲအသိးအံၤ (၃မိၤ ၁၉း၁၈; မးသဲ ၂၂း၃၉) ဒီးတၢ်မၤလိၥ်အခီၣ်ထံး ဒီးအဖးဒိၣ်လၢအမ့ၢ်မၤၦၤဂၤဒ်နအဲၣ်ဒိးလၢၦၤကမၤနၤဒ်န့ၣ်အသိးအံၤ ဟ့ၣ်လီၤတၢ်သ့ၣ်ညါလၢတၢ်ဆိကမိၣ်အံၤအပူၤမနုၤတမံၤလဲၣ်.