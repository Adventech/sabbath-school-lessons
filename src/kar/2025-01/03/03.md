---
title:  သူၣ်ဖှံသးညီလၢတၢ်သူၣ်ခုသးခုအပူၤ
date:   13/01/2025
---

ကီမးလၢကဆိကမိၣ်ထီၣ်ယွၤပၥ်ၦၤတဂၤစုၥ်စုၥ်လၢအလုၢ်အၦ့ၤဒိၣ် ပဂံၢ်ထီၣ်ဒွးထီၣ်မးတဘၣ်လၢၥ်န့ၣ်လဲၣ်, အဂ့ၢ်ဒ်လဲၣ် အဝဲသူၣ်ဖှံသးညီ တုၤဒၣ်လဲၥ် ဖဲသးသမူတဖျၢၣ်ဒိးန့ၢ်ဘၣ်တၢ်အုၣ်က့ၤခီၣ်က့ၤအကတီၢ်န့ၣ်လီၤ.

`ဖး စဖါနယၤ ၃း၁၇ တက့ၢ်. လံၥ်စီဆှံဆၢအံၤ ဒုးနဲၣ်ဖျါထီၣ် ဖိသဒါအတၢ်ဒိတၢ်တဲၥ်လၢကျဲဒ်လဲၣ်.`

စဖါနယၤ ၃း၁၇ ပၥ်ဖျါထီၣ်ကစၢ်ယွၤအတၢ်သူၣ်မံသးမံလၢ အၦၤဂီၢ်မုၢ်ဘၣ်တၢ်အုၣ်က့ၤခီၣ်က့ၤတဖၣ်အဖီခိၣ်န့ၣ်လီၤ. ဒ်လံၥ်မဲၥ်ဖျၢၣ် ကိးဖျၢၣ်ဒဲးလၢဧ့ၤဘြံၤအကျိၥ် လၢအမ့ၢ်တၢ်သူၣ်ဖှံသးညီဒီး တၢ်သူၣ်မုၥ်သးမုၥ် အိၣ်ဝဲအါအါလၢလံၥ်စီဆှံဆၢပူၤအံၤအသိးန့ၣ်, ကစၢ်ယွၤအတၢ်အဲၣ်န့ၣ် လီၣ်ဖျါထီၣ်အသးလၢ အၦၤဂီၢ်မုၢ်လၢတၢ်အုၣ်က့ၤခီၣ်က့ၤအီၤတဖၣ်အဂီၢ်န့ၣ် လီၤ. ဖျါမးဒ်တၢ်စံးတၢ်ကတိၤသ့ၣ်တဖၣ်အံၤ တလၢၦဲၤမးလၢကပၥ်ဖျါထီၣ် ကစၢ်ယွၤအတၢ်သူၣ်ခုသးခုလၢမုၢ်တနံၤအံၤအဂီၢ်မးဘၣ်န့ၣ်လီၤ.

ကွၢ်ထံဆိကမိၣ်စ့ၣ်ကီး ဖဲကစၢ်ယွၤန့ၣ် အိၣ်လၢအၦၤဂီၢ်မုၢ် "သးကံၢ်ပူၤ" ဖဲလံၥ်စီဆှံအဆၢပူၤအံၤန့ၣ်တက့ၢ်. တၢ်မၤဃူလိၥ်ဖိးလိၥ်က့ၤ တၢ်အဲၣ်အတၢ်၇့လိၥ်မုၥ်လိၥ်န့ၣ် ဟဲလၢယွၤအတၢ်အိၣ်ဆိးလၢပပူၤအံၤန့ၣ် လီၤ. ဒ်ပၢ်လၢအထံၣ်အဖိသဒါလၢအယံၤဒီး ဃ့ၢ်ဆူအအိၣ်အသိး, ကစၢ်ယွၤန့ၣ် အိၣ်လၢအၦၤဂီၢ်မုၢ်အသးကံၢ်ပူၤန့ၣ်လီၤ.

ဖဲ ယၡါယၤ ၆၂း၄ အပူၤန့ၣ်, တၢ်ဆိကမိၣ်ဒ်သိးလိၥ်အသး အိၣ်ထီၣ်လၢအဘၣ်ဃးဒီးတၢ်ဆီဟံၣ်ဆီဃီအတၢ်လီၤပျိၥ်လိၥ်အသးတမံၤန့ၣ် လီၤ. လၢ ယၡါယၤ ၆၂း၄ အပူၤအံၤန့ၣ်, ကစၢ်ယွၤအၦၤဂီၢ်မုၢ်တဖၣ် ဘၣ်တၢ်ကိးအီၤလၢ "Hephzibah" အခီပညီန့ၣ်မ့ၢ်ဝဲ, "ယတၢ်မုၥ်လၤသးခု လၢနပူၤ" ဒီးနကီၢ်န့ၣ်လၢ "ဘဧူလၤ" အခီပညီမ့ၢ်ဝဲ နထံနကီၢ်န့ၣ်ကန့ၢ်၀ၤ လီၤ. ဘၣ်မနုၤအဃိလဲၣ်. မ့ၢ်လၢလံၥ်စီဆှံအံၤစံးကတိၤလၢ, "ယွၤမုၥ်လၤတၢ် လၢနပူၤ, ဒီးနထံနကီၢ်ကန့ၢ်၀ၤလီၤ." ကစၢ်ယွၤအတၢ်သူၣ်ဖှံသးညီအဒိၣ် ကတၢၢ်န့ၣ် အိၣ်ဝဲဖဲတၢ်မၤဂ့ၤထီၣ်က့ၤအမုၢ်နံၤ, ဖဲအဝဲကဟံးန့ၢ်အၦၤဂီၢ်မုၢ် သ့ၣ်တဖၣ်ဒီး သူၣ်ဖှံသးညီလၢအဖီခိၣ်, ဒ်ပၢ်သူၣ်ဖှံသးညီလၢအဖိသဒါအဖီခိၣ် အသိးန့ၣ်လီၤ.

ဖး အ့းဖ့းစူး ၅း၂၅-၂၈ တက့ၢ်. တၢ်စံးကတိၤဘၣ်ဃးတၢ်ကိးၦၤ လၢကလီၣ်ဖျါထီၣ်တၢ်အဲၣ်မနုၤတမံၤလဲၣ်.

လံၥ်စီဆှံအဆၢအံၤ ဟ့ၣ်သဆၣ်ထီၣ်၀ၤသ့ၣ်တဖၣ်လၢ ကဘၣ်အဲၣ် အမါတဖၣ်, "ဒ်ခ၇ံၥ်အဲၣ်တၢ်အိၣ်ဖှိၣ်, ဒီးဟ့ၣ်လီၤကွံၥ်အသးလၢအဂီၢ်, "ဒ်အအဲၣ်အနီၢ်ခိဒၣ်ဝဲအသိး" န့ၣ်လီၤ. အ့းဖ့းစူး ၅း၂၅, ၂၈. လံၥ်စီဆှံဆၢ တဖၣ်အံၤ တလီၣ်ဖျါထီၣ်ထဲလၢတၢ်အဲၣ်လၢအဟ့ၣ်လီၤသးဒီး အတအဲၣ်လီၤ ဒၣ်ထဲအနီၢ်ကစၢ်ဒၣ်ဝဲအသးအဂ့ၢ်လၢ အအိၣ်ဒီး၀ၤတဂၤလၢအမါအဖီခိၣ် တမံၤဧိၤဘၣ်, ပၥ်ဖျါထီၣ်စ့ၢ်ကီးလၢ ကစၢ်ခ၇ံၥ်အနီၢ်ကစၢ်ဒၣ်ဝဲ အဲၣ်အၦၤ ဂီၢ်မုၢ် (တၢ်အိၣ်ဖှိၣ်) ဒ်အမ့ၢ်အနီၢ်ကစၢ်ဒၣ်ဝဲအသိးန့ၣ်လီၤ.