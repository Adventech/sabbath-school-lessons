---
title:  တၢ်မၤလိၥ်အဒိၣ်ကတၢၢ်ခံထံၣ်
date:   16/03/2025
---

ဒ်သိးနကပၥ်ဖျါထီၣ်တၢ်လၢနကမၤအီၤအဂီၢ်န့ၣ်, ထဲတဂၤဧိၤမ့ၢ်ဂ့ၤ, လၢတၢ်ပၥ်ဖှိၣ်ထီၣ်သးအပူၤမ့ၢ်ဂ့ၤ, ကဘၣ်စိၥ်ကစၢ်ယွၤတၢ်တီတၢ်လိၤဒီး တၢ်အဲၣ်တၢ်ကွံဆူညါလၢဟီၣ်ခိၣ်ချၢအံၤ, ကြၢးဝဲဘၣ်ဝဲမးလၢပကွၢ်ထံဆိကမိၣ် တၢ်လၢကစၢ်ယွၤမၤလိၥ်ၦၤသ့ၣ်တဖၣ်လီၤ.

`ဖး မးသဲ ၂၂း၃၄-၄၀ တက့ၢ်. ကစၢ်ခ၇ံၥ်စံးဆၢက့ၤၦၤသ့တၢ်သိၣ် တၢ်သီအံၤအတၢ်သံကွၢ်ဒ်လဲၣ်တကလုၥ်လဲၣ်.`

ဒ်ကစၢ်ခ၇ံၥ်အနီၢ်ကစၢ်ဒၣ်ဝဲစံးဝဲအသိး, "တၢ်မၤလိၥ်အခီၣ်ထံးဒီး အဖးဒိၣ်တထံၣ်" န့ၣ်မ့ၢ်ဝဲ, "အဲၣ်ယွၤနကစၢ်လၢၥ်နသူၣ်ကံၢ်နသးလဲ, ဒီးနသးဒီဖျၢၣ်ညါ, ဒီးနတၢ်ကူၣ်တၢ်ဖးတုၤအလၢၥ်တက့ၢ်." ကစၢ်ခ၇ံၥ် စံးကတိၤအါထီၣ်ဝဲ, "ဒီးခံထံၣ်တထံၣ်န့ၣ်, "အဲၣ်ၦၤလၢနဃၢၤဒ်နအဲၣ်လီၤနသး ဒၣ်နဲအသိးန့ၣ်တက့ၢ်." တၢ်မၤလိၥ်ခံထံၣ်အံၤ တအိၣ်ဖျါထဲတမံၤဧိၤဘၣ်, မ့ၢ်နၥ်သက့ဒီး, ကစၢ်ခ၇ံၥ်သိၣ်လိကဒီးဆူညါလၢအမ့ၢ်, "တၢ်လၢတၢ်မၤလိၥ် ခံထံၣ်အံၤ, ၀ံအကလုၢ်ဒီးတၢ်သိၣ်တၢ်သီ, လီၤစဲၤဝဲလၢအီၤခဲလၢၥ်လီၤ" (မးသဲ ၂၂း၃၇-၄၀). အနီၢ်နီၢ်န့ၣ်, တၢ်မၤလိၥ်သ့ၣ်တဖၣ်အံၤ ဘၣ်တၢ်ပၥ်ဖျါထီၣ် တ့ၢ်အီၤလၢလံၥ်စီဆှံအလီၢ်လံၤတကတြူၢ်အပူၤလံန့ၣ်လီၤ.

`ဖး မးသဲ ၁၉း၁၆-၂၃ တက့ၢ်. ကစၢ်ခ၇ံၥ်စံးဆၢက့ၤပဒိၣ်သးစၢ် လၢအထူးတီၤတဂၤအတၢ်သံကွၢ် ဘၣ်ထွဲလိၥ်အသးဒီးအတၢ်စံးဆၢၦၤသ့ တၢ်သိၣ်တၢ်သီတဂၤအတၢ်သံကွၢ်ဖဲ မးသဲအဆၢဒိၣ် ၂၂ အပူၤန့ၣ် မ့ၢ်ဒ်လဲၣ် တကလုၥ်လဲၣ်.`

တၢ်မၤအသးဖဲအံၤမနုၤတမံၤလဲၣ်. ဘၣ်မနုၤလၢကစၢ်ခ၇ံၥ်စံးဆၢ က့ၤၦၤတဂၤအံၤဒ်န့ၣ်အသိးလဲၣ်. ပလီၢ်ပလၤ မ့တမ့ၢ် တၢ်အိၣ်အသးဒီး ၦၤမ့ၢ်အိၣ်ဒ်လဲၣ်ဒ်လဲၣ်ဒၣ်လဲၥ်, တၢ်ဘၣ်သဂၢၢ်လိၥ်သးအံၤ စံးကတိၤၦၤ တၢ်မနုၤတမံၤလဲၣ်.

"ကစၢ်ခ၇ံၥ်မၤတၢ်ဂ့ၢ်တၢ်ကျိၤထဲတမံၤဧိၤလၢ ပဒိၣ်တဂၤအံၤ ကအိၣ် ဒီးခ၇ံၥ်ဖိအတကဲၥ်ပ၀းအလၢအၦဲၤအဂီၢ်န့ၣ်လီၤ. ကစၢ်ခ၇ံၥ်တၢ်ကတိၤ မ့ၢ်ဖျါဝဲလၢအဆူၣ်မးဒီးလီၤတံၢ်လီၤဆဲးဘၣ်ဆၣ်, မ့ၢ်တၢ်ကူၣ်သ့အတၢ်စံးကတိၤ တမံၤန့ၣ်လီၤ. တၢ်မုၢ်လၢ်တမံၤဧိၤလၢပဒိၣ်တဂၤအံၤအဂီၢ်န့ၣ်, မ့ၢ်တၢ်တူၢ်လိၥ် ဒီးတၢ်ဒိကနၣ်တၢ်စံးတၢ်ကတိၤသ့ၣ်တဖၣ်အံၤန့ၣ်လီၤ. အလီၢ်အလၤဒီး အတၢ်ထူးတၢ်တီၤလၢအိၣ်ဒီးအီၤသ့ၣ်တဖၣ်အံၤ ဒုးအိၣ်ထီၣ်တၢ်အၢတၢ်သီလၢ အတကဲၥ်ပ၀းအပူၤလီၤ. မ့ၢ်ပၥ်ဒိၣ်ပၥ်ကဲတၢ်သ့ၣ်တဖၣ်န့ၣ်ဒီး, အဝဲသ့ၣ် ကဟံးန့ၢ်တၢ်လီၢ်လၢအတၢ်အဲၣ်ယွၤအဂီၢ်လီၤ. တၢ်ပၥ်သဒၢတၢ်လၢယွၤ အအိၣ်တစဲးဖိ မ့တမ့ၢ် အါန့ၢ်အအံၤန့ၣ် ဟံးဃၥ်တၢ်လၢကမၤလီၤစှၤပတၢ် သ့ၣ်ညါနၢ်ပၢၢ်အတၢ်ဂံၢ်တၢ်ဘါဒီး အတၢ်သ့တၢ်ဘၣ်န့ၣ်လီၤ." Ellen G. White, The Desire of Ages, p. 520.

တၢ်တကိးဃီၤၦၤလၢ ကဘၣ်ဆါလီၤကွံၥ်တၢ်လၢအအိၣ်ဒီးၦၤခဲလၢၥ် ဒ်သိးသးစၢ်လၢအထူးတီၤတဂၤအံၤန့ၣ်ဘၣ်ဆၣ်ဒီး, တၢ်ကိးနၤလၢကဘၣ် ညိကွံၥ်တၢ်သ့ၣ်တဖၣ်လၢကမၤဟးဂီၤနတၢ်မူအထူအယိၥ်န့ၣ် မ့ၢ်မနုၤလဲၣ်.