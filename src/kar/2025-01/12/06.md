---
title:  ၦၤလၢယဃၢၤန့ၣ်မ့ၢ်မတၤတဂၤလဲၣ်.
date:   20/03/2025
---

လၢလံၥ်လူၤကၣ်အတၢ်ပၥ်ဖျါအပူၤ, ဖဲကစၢ်ခ၇ံၥ်ဘိးဘၣ်သ့ၣ်ညါ လီၤတၢ်မၤလိၥ်အဒိၣ်ကတၢၢ်ခံထံၣ်လၢ အမ့ၢ်တၢ်အဲၣ်ယွၤဒီးတၢ်အဲၣ်ၦၤလၢ ပဃၢၤ၀ံၤန့ၣ်, ၦၤသ့တၢ်သိၣ်တၢ်သီတဂၤ အဲၣ်ဒိးစံးကတိၤပၥ်တီပၥ်လိၤ အနီၢ်ကစၢ်အသးဒီးစံးဘၣ်ကစၢ်ခ၇ံၥ်, "ၦၤလၢယဃၢၤန့ၣ် မ့ၢ်မတၤတဂၤလဲၣ်" (လူၤကၣ် ၁၀း၂၉). လၢတၢ်စံးဆၢက့ၤအပူၤ ကစၢ်ခ၇ံၥ်စံးဆၢက့ၤတၢ်အဒိ အတဲၥ်လၢအမ့ၢ်ၦၤၡၤမ၇ံလၢအဂ့ၤတဂၤအဂ့ၢ်န့ၣ်လီၤ.

`ဖးၦၤၡၤမ၇ံလၢအဂ့ၤတဂၤအတၢ်ဒိတၢ်တဲၥ် ဖဲ လူၤကၣ် ၁၀း၂၅-၃၇ အပူၤတက့ၢ်. လံၥ်စီဆှံအဆၢအံၤ စံးကတိၤ၀ံအတၢ်ကိးထီၣ်လၢ တၢ်သးကညီၤဒီးတၢ်စံၣ်ညီၣ်တီဒီး တၢ်စံၣ်ညီၣ်တတီလၢၦၤဂီၢ်မုၢ်လၢအလီၤဆီ တဖၣ် မၤဘၣ်ဒိဘၣ်ထံး "ၦၤဂၤတဖၣ်" လၢတၢ်စံၣ်စိၤတဲစိၤဒီကတီၢ်ညါအပူၤ အံၤန့ၣ် မ့ၢ်တၢ်မနုၤလဲၣ်.`

ကစၢ်ခ၇ံၥ်တစံးကတိၤထဲလၢတၢ်တီတၢ်လိၤအဂ့ၢ်ဘၣ်, အဝဲဟဲစိၥ် တၢ်တီတၢ်လိၤလီၤ. အဝဲမ့ၢ်တ့ၢ်ဒီးအဝဲကမ့ၢ်ၦၤမၤလၢၦဲၤ၀ံအတၢ်ကိးဒီး အတၢ်ဆၢန့ၢ်ဘၣ်တၢ်တီတၢ်လိၤအဂီၢ်လီၤ (ကွၢ် လူၤကၣ် ၄း၁၆-၂၁ လၢ တၢ်သ့ၣ်ညါ ယၡါယၤ ၆၁း၁, ၂ အဂီၢ်) ကစၢ်ခ၇ံၥ်မ့ၢ်ၦၤတဂၤလၢကလုၥ် ခဲလၢၥ်သူၣ်လီသးကွံအီၤ, လီၤဆီဒၣ်တၢ်ၦၤလၢအသ့ၣ်ညါအတၢ်လိၣ်ဘၣ်လၢ တၢ်ထူၣ်ဖျဲးထီၣ်က့ၤအဂီၢ်န့ၣ်လီၤ.

မ့ၢ်ထိၣ်သတြီၤဘျၢဘျၢဒီး ဒုၣ်ဒါလၢအဟံးန့ၢ်တၢ်စိတၢ်ကမီၤ ဒီးဃုဂုၥ်န့ၢ်ဆူၣ်ကစၢ်ယွၤအလီၢ်ပစိၥ်တဂၤအံၤန့ၣ်, ကစၢ်ခ၇ံၥ်ဆီၣ်လီၤအနီၢ် ကစၢ်ဒၣ်ဝဲအသးဒီး အိၣ်ဖျါထီၣ်အသးဃုၥ်ဒီးၦၤလၢအအိၣ်လၢတၢ်ဒဲးဘး, တၢ်တတီတလိၤဒီးတၢ်ဆီၣ်ဘံးဆီၣ်ဘၢအဖီလၥ် (လၢတအိၣ်ဒီးတၢ်ဒဲးဘးဘၣ်) ဒီးအဝဲမၤနၢၤဒုၣ်ဒါခီဖျိအတၢ်ဟ့ၣ်လီၤအသးလၢတၢ်အဲၣ်အပူၤ ဒ်သိးကဒုး အိၣ်ထီၣ်တၢ်တီတၢ်လိၤ ဒ်အမ့ၢ်ၦၤလၢအတီအလိၤတဂၤ ဒီးၦၤမၤတီမၤလိၤ ၦၤခဲလၢၥ်လၢအစူၢ်နၥ်တၢ်န့ၣ်လီၤ. ပသးမ့ၢ်တအိၣ်ဘၣ်ဃးတၢ်လၢကစၢ်ခ၇ံၥ် ကိးဝဲတၢ်သိၣ်တၢ်သီလၢအဃၢဒိၣ်အံၤဘၣ်န့ၣ်, ပကစံးလၢပသူၣ်အိၣ်သးအိၣ် တၢ်မၤလိၥ်လၢကစၢ်ခ၇ံၥ်ဟဲတူၢ်သံအသး ဒ်သိးကဒုးအိၣ်ဂၢၢ်ဆိးကျၢၤအီၤအံၤ ကသ့ဝဲလၢကျဲဒ်လဲၣ်.

စံးထီၣ်ပတြၢၤ ၉း၈, ၉ ဘိးဘၣ်သ့ၣ်ညါလီၤလၢ, "ဒီးကစံၣ်ညီၣ် ၦၤဟီၣ်ခိၣ်ဖိလၢတၢ်တီ, ဒီးစံၣ်ညီၣ်ၦၤဂီၢ်မုၢ်အကွီၢ်လၢတၢ်တီတၢ်လိၤလီၤ. ယွၤမ့ၢ်တိၥ်တဖျၢၣ်လၢ ၦၤဘၣ်တၢ်မၤအၢအဂီၢ်, တိၥ်တဖျၢၣ်လၢတၢ်မၤကိၢ် မၤဂီၤအဆၢကတီၢ်အပူၤန့ၣ်လီၤ." ဒ်န့ၣ်အသိး, စံးထီၣ်ပတြၢၤ ၁၄၆း၇-၉. စံးကတိၤအါထီၣ်ဝဲလၢ ကစၢ်ယွၤန့ၣ်, "စံၣ်ညီၣ်ၦၤဘၣ်တၢ်မၤအၢအီၤအကွီၢ်, လၢအဟ့ၣ်လီၤတၢ်အီၣ်တၢ်အီလၢၦၤတၢ်သၣ်၀ံၤအသး, ယွၤလၢအမၤထူၣ်ဖျဲး ၦၤလၢအဘၣ်တၢ်စၢဃၥ်အီၤန့ၣ်လီၤ. ယွၤမၤကပီၤထီၣ်ၦၤမဲၥ်ဘျီၣ်, ယွၤဒုးဆၢထၢၣ်ၦၤသကူး, ယွၤအဲၣ်ၦၤတီၦၤလိၤ, ယွၤအံးက့ၤကွၢ်က့ၤၦၤတမှံၤ, မၤစၢၤၦၤဖိၣ်ဃဲ, ဒီးၦၤမုၣ်ကမဲလီၤ. မ့မ့ၢ်ၦၤတတီတလိၤအကျဲန့ၣ် မၤဒၢကူ ဒၢက့ၣ်ဝဲလီၤ."

ကစၢ်ယွၤအကလုၢ်ကထါန့ၣ် ဖျါၡဲဒိၣ်ထီၣ်သ့ဝဲလၢ အဘၣ်ဃးဒီး တၢ်လၢပဘၣ်လူၤဃုမၤစၢၤၦၤလၢပခိၣ်ပဃၢၤသ့ၣ်တဖၣ်လၢ အဘၣ်ဒိဘၣ်ထံး ဒီးအလိၣ်ဘၣ်တၢ်မၤစၢၤတဖၣ်အံၤန့ၣ်ဆံးဒိၣ်လဲၣ်.

`ပဒိးန့ၢ်ဘၣ်တၢ်မၤလိလၢကစၢ်ခ၇ံၥ်အတၢ်အိၣ်မူဒီး အတၢ်ဖံးတၢ်မၤ အပူၤ လၢအဘၣ်ဃးဒီးတၢ်လဲၤတုၤဆူၦၤလၢအလိၣ်ဘၣ်တၢ်သ့ၣ်တဖၣ် အအိၣ်န့ၣ် မ့ၢ်မနုၤလဲၣ်. ပမၤတၢ်လီၤလးဒ်သိးဒီးအမၤတ့ၢ်ဝဲမ့ၢ်တသ့ ဘၣ်ဆၣ်, ပတၢ်မၤစၢၤလၢကဒုးအိၣ်ထီၣ်တၢ်လီၤလးအလၢအၦဲၤဆူ ၦၤသး ဘၣ်ဒိဘၣ်ထံးတဖၣ်အအိၣ်န့ၣ် သ့ဝဲလၢကျဲဒ်လဲၣ်.`