---
title:  တၢ်အဲၣ်တၢ်ကွံဒီးတၢ်တီတၢ်လိၤ-တၢ်မၤလိၥ် အဒိၣ်ကတၢၢ်ခံထံၣ်
date:   15/03/2025
---

### တၢ်မၤလိတနွံအံၤအဂီၢ်ဖး

မးသဲ ၂၂း၃၄-၄၀း စကၤ၇ယၤ ၇း၉-၁၂; စံး ၈၂; မံကၤ ၆း၈; မးသဲ ၂၃း၂၃-၃၀း လူၤကၣ် ၁၀း၂၅-၃၇.

> <p>တၢ်ကလုၢ်ထူ</p>
> "ၦၤမ့ၢ်စံး, ယအဲၣ်ယွၤ, ဒီးမ့ၢ်သးဟ့အဒီပုၢ်ဝဲၢ်ဒီး, မ့ၢ်ၦၤကတိၤတၢ် ကဘျံးကဘျၣ်လီၤ. အဂ့ၢ်ဒ်အံၤ, ၦၤလၢအတအဲၣ်ဘၣ်အဒီပုၢ်ဝဲၢ်လၢအထံၣ် ဝဲန့ၣ်ဒီး, ကအဲၣ်ယွၤလၢအတထံၣ်ဘၣ်န့ၣ်, သ့ဒ်လဲၣ်" (၁ယိၤဟၣ် ၄း၂၀).

ပအိၣ်ဒီးတၢ်နၥ်န့ၢ်ယွၤလၢ ကမၤဘၣ်က့ၤတၢ်ခဲလၢၥ်လၢအကတၢၢ် န့ၣ်လီၤ. ဘၣ်ဆၣ်ဒီး, ဒ်ပမ့ၢ်ခ၇ံၥ်ဖိသ့ၣ်တဖၣ်အသိး, တၢ်လၢပမၤဖဲအံၤဒီး အဆၢကတီၢ်ခဲအံၤန့ၣ် အဂ့ၢ်အကျိၤအိၣ်ဒ်ဝဲဒၣ်န့ၣ်လီၤ. လၢမူခိၣ်အတၢ် ထီဒါလိၥ်သးအတၢ်ထိၣ်အပူၤအံၤ, တၢ်အၢတၢ်သီဒီးတၢ်တတီတလိၤလၢ ကစၢ်ယွၤကမၤဟးဂီၤကွံၥ်အိၣ်ဝဲဘၣ်ဆၣ်ဒီး, အခီပညီတအိၣ်ဝဲလၢတၢ်တသူ ၦၤလၢကမၤစှၤလီၤကွံၥ်တၢ်နးတၢ်ဖှီၣ်ဒီး တၢ်အၢတၢ်သီလၢပဘၣ်သဂၢၢ်အီၤ အံၤန့ၣ်ဘၣ်, ပကဘၣ်မၤအီၤလၢ ပမၤသ့အဆံးကတၢၢ်န့ၣ်လီၤ. အနီၢ်နီၢ်န့ၣ်, ဒ်ပမ့ၢ်ၦၤခ၇ံၥ်ဖိအသိး, ပအိၣ်ဒီးမူဒါလၢပဘၣ်မၤစှၤလီၤကွံၥ်တၢ်အၢတၢ်သီ န့ၣ်လီၤ.

ဒ်ပထံၣ်ဘၣ်တ့ၢ်အသိး, တၢ်အဲၣ်တၢ်ကွံဒီးတၢ်တီတၢ်လိၤလဲၤဃုၥ် တၢ်တပူၤဃီ, တၢ်ထုးလီၤဖးအီၤတသ့ဝဲဘၣ်. ကစၢ်ယွၤအဲၣ်တၢ်တီတၢ်လိၤ လီၤ. ဒ်န့ၣ်အသိး, ပမ့ၢ်အဲၣ်ယွၤဒီး ပကအဲၣ်စ့ၢ်ကီးတၢ်တီတၢ်လိၤန့ၣ်လီၤ.

ဒ်န့ၣ်အသိးစ့ၢ်ကီး, ပမ့ၢ်အဲၣ်ယွၤဒီး ပကဘၣ်အဲၣ်လိၥ်စ့ၢ်ကီးပသး တဂၤဒီးတဂၤန့ၣ်လီၤ. လၢတၢ်အဲၣ်လိၥ်သးတဂၤဒီးတဂၤအပူၤန့ၣ်, မ့ၢ်တၢ်နီၤလီၤပတၢ်သးအိၣ်ဆူၦၤလၢပခိၣ်ပဃၢၤတဖၣ်အဂီၢ်န့ၣ်လီၤ. ဖဲၦၤဂၤ တဖၣ်တူၢ်ဘၣ်တၢ်ဆီၣ်ဘံးဆီၣ်ဘၢ, တၢ်ဖှီၣ်တၢ်နး မ့တမ့ၢ် တၢ်တတီတလိၤ ဘၣ်တမံၤလၢ်လၢ်န့ၣ်, ပကဘၣ်တိၥ်သူၣ်ပၥ်သးဒီး မၤဘၣ်ထွဲလိၥ်ပသးဒီး အဝဲသ့ၣ်န့ၣ်လီၤ. ဖဲၦၤဂၤတဖၣ်ဘၣ်တၢ်ဆီၣ်ဘံးဆီၣ်ဘၢအီၤအကတီၢ်န့ၣ်, ပတဘၣ်ဘံၣ်ဃၥ်ပမဲၥ်ဒီး ဃၣ်ကွံၥ်ပသးလၢယံၤဒီးအဝဲသ့ၣ်ဘၣ်. လၢအလီၢ်န့ၣ်, ပကဘၣ်သံကွၢ်လီၤက့ၤပသးလၢ မ့ၢ်ပမၤတၢ်သ့မနုၤတမံၤလဲၣ်, ထဲတဂၤဧိၤမ့ၢ်ဂ့ၤ, လၢတၢ်ပၥ်ဖှိၣ်ထီၣ်ပသးမ့ၢ်ဂ့ၤ, ပကဘၣ်စိၥ်ကစၢ်ယွၤ အတၢ်အဲၣ်ဒီး တၢ်တီတၢ်လိၤဆူညါလၢ ကလီၣ်ဖျါထီၣ်ဆူဟီၣ်ခိၣ်အံၤ တၢ်ဂ့ၢ်တၢ်ကျိၤလၢ အဘၣ်ဃးဒီးကစၢ်ယွၤအတၢ်တီတၢ်လိၤဒီးတၢ်အဲၣ်တၢ်ကွံ အတကဲၥ်ပ၀းန့ၣ်လီၤ.