---
title:  တၢ်ဆိကမိၣ်ဆူညါအဂီၢ်
date:   21/03/2025
---

ဖး Ellen G. White, "The Sabbath," pp. 281-289, in The Desire of Ages.

"ၦၤကွၢ်ဟုၣ်တၢ်တဖၣ်စံးဆၢကစၢ်ခ၇ံၥ်လၢ ၦၤဂီၢ်မုၢ်သ့ၣ်တဖၣ် အမဲၥ်ညါတဘူၣ်ဘၣ် ခီဖျိအဝဲသ့ၣ်အတၢ်ပျံၤတၢ်ဖုးလၢ ကတုၤဆူတၢ်ကီတၢ်ခဲ အပူၤအဃိလီၤ. အဝဲသ့ၣ် သ့ၣ်ညါလၢကစၢ်ခ၇ံၥ်ကတိၤတ့ၢ်တၢ်မ့ၢ်တၢ်တီ န့ၣ်လီၤ. လၢကမၤဟးဂီၤကွံၥ်အဝဲသ့ၣ်အလုၢ်အလၢ်တဖၣ်အလီၢ်န့ၣ်, အဝဲသ့ၣ် ပၥ်လီၤတဲၥ်ၦၤကညီလၢကတူၢ်တၢ်ဖှီၣ်တၢ်ယၥ်, ဖဲအဝဲသ့ၣ်ကမၤမုၥ်ထီၣ်က့ၤ ၦၤအၢၦၤသီတဖၣ်အဂီၢ်လီၤ. လၢတၢ်န့ၣ်အဃိ, တၢ်အံးထွဲကွၢ်ထွဲဆၣ်ဖိကီၢ်ဖိ အါန့ၢ်ဒံးၦၤကညီလၢအဘၣ်တၢ်တ့လီၤအီၤလၢယွၤအက့ၢ်အဂီၤန့ၣ်လီၤ. တၢ်အံၤဒုးနဲၣ်ဖျါတၢ်ဘူၣ်ထီၣ်ဘါထီၣ်လၢ အကမၣ်ခဲလၢၥ်တဖၣ်အတၢ်ဖံး တၢ်မၤန့ၣ်လီၤ. အဝဲသ့ၣ်အိၣ်ဒီးၦၤကညီအတၢ်သူၣ်လီသးကွံတၢ်လၢ ကပၥ် ထီၣ်ထီအသးလၢယွၤအဖီခိၣ်လီၤ, ဘၣ်ဆၣ်ဒုးအိၣ်ထီၣ်ၦၤကညီအလၤအကပီၤ လၢအလီၤစှၤကွံၥ်ဝဲလၢတၢ်အၢတၢ်သီအဖီလၥ်န့ၣ်လီၤ. တၢ်ဘူၣ်တၢ်ဘါ တမံၤလၢ်လၢ်လၢအထီဒါကစၢ်ယွၤအတၢ်ပၢတၢ်ြပးန့ၣ်, လီန့ၢ်ၦၤကညီ အတၢ်လၤတၢ်ကပီၤလၢတၢ်ဘၣ်တ့လီၤအီၤလံၤလံၤ, ဒီးလၢတၢ်ကဘၣ်မၤဂ့ၤ ထီၣ်က့ၤလၢအဂီၢ် လၢကစၢ်ခ၇ံၥ်အပူၤန့ၣ်လီၤ. တၢ်ဘူၣ်တၢ်ဘါလၢ အကမၣ် ကိးမံၤဒဲးန့ၣ် သိၣ်လိၦၤလၢပိၥ်အခံသ့ၣ်တဖၣ်လၢ သုတကဟုကယၥ်ၦၤကညီ အတၢ်လိၣ်, အတၢ်ဖှီၣ်တၢ်နးဒီး တၢ်ခွဲးတၢ်ယၥ်အဂီၢ်တဂ့ၤန့ၣ်လီၤ. တၢ်သးခု အကစီၣ်ပၥ်ၦၤကညီလၢအိၣ်ဒီးအလုၢ်အၦ့ၤဒိၣ်ဒိၣ် ဒ်တၢ်ၦ့ၤအီၤလၢကစၢ်ခ၇ံၥ် သွံၣ်အသိး, ဒ်သိးဒီးကကဟုကယၥ်ၦၤကညီအတၢ်လိၣ်ဘၣ်ဒီး အတၢ်ဖှီၣ် တၢ်ယၥ်အဂီၢ်န့ၣ်လီၤ. ကစၢ်ယွၤစံးဝဲဒၣ်, "ယကဒုးကဲထီၣ်ၦၤကညီလၢ အလုၢ်အၦ့ၤဒိၣ်န့ၢ်ဒံးထူဧိၤလွဲဧိၤတက့ၢ်, ဒီးၦၤသပျၢၤၦၤကညီအါန့ၢ်အိဖ့ၢ် အထူတက့ၢ်လီၤ" (ယၡါယၤ ၁၃း၁၂).

"ဖဲကစၢ်ခ၇ံၥ်ဃၣ်အသးဆူၦၤဖၤ၇ံၤၡဲလၢတၢ်သံကွၢ်ဘၣ်ဃး မုၢ်အိၣ်ဘှံးအနံၤန့ၣ်, မ့ၢ်ပဂ့ၤမၤဂ့ၤတၢ်ဧါ, မ့ၢ်ပဂ့ၤမၤအၢတၢ်လဲၣ်. မ့ၢ်ပဂ့ၤ အုၣ်က့ၤခီၣ်က့ၤၦၤအသးသမူဧါ, မ့ၢ်ပဂ့ၤမၤသ့တၢ်လဲၣ်အကတီၢ်န့ၣ်, အဝဲ သဂၢၢ်ၦၤဖၤ၇ံၤၡဲလၢအဝဲသ့ၣ်နီၢ်ကစၢ်ဒၣ်ဝဲအတၢ်အၢတၢ်သီအတၢ်တိၥ်ပၥ်န့ၣ် လီၤ. အဝဲသ့ၣ်ဂုၥ်မၤဟးဂီၤကစၢ်ခ၇ံၥ်အသးသမူလၢ တၢ်သးဟ့ဒိၣ်ဒိၣ်မုၢ်မုၢ် အပူၤ ဖဲကစၢ်ခ၇ံၥ်မၤတၢ်အုၣ်က့ၤခီၣ်က့ၤသးသမူအတၢ်မၤဒီး ဟဲစိၥ် တၢ်သူၣ်ဖှံသးညီလၢၦၤဂီၢ်မုၢ်သ့ၣ်တဖၣ်ဂီၢ်အကတီၢ်န့ၣ်လီၤ. ဂ့ၤဒိၣ်လၢ ကမၤသံတၢ်လၢမုၢ်အိၣ်ဘှံးအနံၤ, ဒ်အဝဲသ့ၣ်တိၥ်ပၥ်ဝဲအသိး အါန့ၢ်ဒံး တၢ်မၤဘျါက့ၤတၢ်ဒ်ကစၢ်ခ၇ံၥ်မၤတ့ၢ်ဝဲအသိးန့ၣ်ဧါ. တၢ်မၤသံတၢ်လၢ ကစၢ်ယွၤအမုၢ်နံၤစီဆှံအပူၤအံၤ မ့ၢ်အဒုးအိၣ်ထီၣ်တၢ်တီတၢ်လိၤအါန့ၢ်ဒံး တၢ်အဲၣ်ၦၤကညီခဲလၢၥ်လၢကြၢးတၢ်ပၥ်ဖျါထီၣ်အီၤလၢအမ့ၢ်တၢ်သးကညီၤ အတၢ်ဖံးတၢ်မၤအံၤန့ၣ်ဧါ." Ellen G. White, The Desire of Ages, pp. 286, 287.