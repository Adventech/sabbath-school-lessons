---
title:  တၢ်ဂ့ၢ်လိၥ်ဘှီလိၥ်လၢဟီၣ်ခိၣ်ချၢအံၤအခီၣ်ထံးခီၣ်ဘိ
date:   24/02/2025
---

တၢ်လၢအလဲၤသဃဲၤထီၣ်တၢ်သံကွၢ်လၢတၢ်ကတိၤအဒိအတဲၥ် အပူၤအံၤန့ၣ်မ့ၢ်ဝဲ-ဘၣ်မနုၤလၢတၢ်ချံတဂ့ၤဘၣ်အိၣ်ဝဲလၢပျီပူၤ ဖဲစံၥ်ကစၢ် ဖှံလီၤတၢ်ချံအဂ့ၤန့ၣ်လဲၣ်-တၢ်အံၤမ့ၢ်တၢ်သံကွၢ်အဂၤတမံၤလၢအမ့ၢ်, ကစၢ်ယွၤမ့ၢ်တ့လီၤဟီၣ်ခိၣ်အံၤလၢဂ့ၤဝဲလၢလၢၦဲၤၦဲၤန့ၣ်, ဘၣ်မနုၤလၢတၢ်အၢ တၢ်သီအိၣ်ထီၣ်ဖဲအံၤလဲၣ်.

`ဖး ၁မိၤၡွ ၁း၃၁ တက့ၢ်. ကစၢ်ယွၤပၥ်ဖျါတၢ်ဘၣ်တ့တၢ်အိၣ်အသး ဖဲအတ့လီၤတၢ်၀ံၤအလီၢ်ခံဒီး ဘၣ်မနုၤလၢတၢ်စံးဆၢအံၤအ၇့ဒိၣ်မးဝဲန့ၣ်လဲၣ်.`

ဒ် ၁မိၤၡွ ၁း၃၁ အိၣ်ဝဲအသိး, ဖဲကစၢ်ယွၤတ့လီၤဟီၣ်ခိၣ်၀ံၤဒီး, ထံၣ်ဝဲလၢ "အဂ့ၤမး" လီၤ. ဖဲ ၁မိၤၡွ ၁ အပူၤန့ၣ်, တၢ်အၢတၢ်သီတစဲးမး တအိၣ်ဖဲကစၢ်ယွၤတ့လီၤဟီၣ်ခိၣ်အံၤအပူၤန့ၣ်လီၤ. မ့မ့ၢ်ဒ်န့ၣ်ဒီး, တၢ်အၢ တၢ်သီဟဲနုၥ်လီၤလၢၦၤကညီအတၢ်လဲၤခီဖျိအပူၤအံၤလၢကျဲဒ်လဲၣ်.

`ဖး ၁မိၤၡွ ၃း၁-၇ တက့ၢ်. မ့ၢ်အစံးကတိၤၦၤဘၣ်ဃးတၢ်အၢ တၢ်သီဟဲနုၥ်လီၤလၢဟီၣ်ခိၣ်ချၢအဂ့ၢ်အံၤလၢကျဲဒ်လဲၣ်. တၢ်အံၤဟ့ၣ်လီၤၦၤ တၢ်နၢ်ပၢၢ်မနုၤတမံၤလၢအဘၣ်ဃးဒီးမူခိၣ်အတၢ်ဂ့ၢ်လိၥ်ဘှီလိၥ်သးန့ၣ်လဲၣ်.`

လၢတၢ်ပၥ်ဖျါအပူၤအံၤန့ၣ်, ပထံၣ်ဘၣ်လၢ ဂုၢ်လၢအဘၣ်တၢ်သ့ၣ်ညါ အီၤဒ်အမ့ၢ်တၢ်၀ံတၢ်နါ (ဂုၢ်လၢအအိၣ်လၢသီတဘိ ဖဲလီၣ်ဖျါ ၁၂း၇-၉) အံၤ စံးကတိၤတၢ်လံၣ်တၢ်လီအဂ့ၢ်လၢ အဘၣ်ဃးဒီးယွၤအန့ဆၢၣ်န့ၣ်လီၤ. အဆိကတၢၢ်န့ၣ် ဂုၢ်အံၤသံကွၢ်တၢ်လၢကဒုးအိၣ်ထီၣ်တၢ်သးဒ့ဒီလၢ ကစၢ်ယွၤ အတၢ်မၤလိၥ်အဖီခိၣ်, တုၤဒၣ်လဲၥ်ဘူးထီၣ်မးလၢကဘိးကဒါက့ၤတၢ်လၢ ကစၢ်ယွၤမၤလိၥ်ဝဲန့ၣ်လီၤ. ၀ံၤကဒီးန့ၣ်, ဂုၢ်ကိးတၤတၢ်ယွၤစံးတ့ၢ်, ဒီးစံးဘၣ် နီၢ်အံၣ်အု, "သုတသံဒီးသုတသံဘၣ်လီၤ" ၁မိၤၡွ ၃း၄.

ၦၤတဂၤဂၤ, ဂုၢ်မ့ၢ်ဂ့ၤ ကစၢ်ယွၤမ့ၢ်ဂ့ၤ, လီန့ၢ်နီၢ်အံၣ်အုလၢ အအိၣ်ဒီး တၢ်ဃုထၢလၢကနၥ်တၢ်လၢယွၤစံးအီၤ မ့တမ့ၢ် ဂုၢ်စံးအီၤလဲၣ်န့ၣ်လီၤ.

ဖဲအံၤဒီးအဂၤတဖၣ်လၢလံၥ်စီဆှံအပူၤန့ၣ်, တၢ်ဂ့ၢ်လိၥ်ဘှီလိၥ်အံၤ အန့ဆၢၣ်န့ၣ် အိၣ်သူၣ်လီၤအသးလၢ ကဘၣ်နၥ်မနုၤလဲၣ်ဒီး မတၤတဂၤလဲၣ် လၢအဘၣ်ထွဲလိၥ်အသးဒီးတၢ်အဲၣ်တၢ်ကွံန့ၣ်လီၤ. မ့ၢ်လၢနနၥ်တၢ်ဘၣ်ဃး ၦၤတဂၤအံၤန့ၣ်, မ့ၢ်ၦၤဒ်လဲၣ်ဒ်လဲၣ်တဂၤ ဒီးမ့ၢ်ဘၣ်တၢ်နၥ်န့ၢ်အီၤသ့တသ့ ဘၣ်ထွဲလိၥ်အသးဒိၣ်ဒိၣ်ယိၥ်ယိၥ်လၢ မ့ၢ်နအဲၣ်ၦၤအဝဲအံၤ မ့တမ့ၢ် နတအဲၣ် အီၤဘၣ်လဲၣ်အဂ့ၢ်ဒီး လၢတၢ်အံၤအပူၤန့ၣ် နဒိကနၣ်တၢ်လၢအစံးကတိၤနၤ န့ၣ်လီၤ.

ဖး ၁မိၤၡွ ၃း၅ တက့ၢ်. ကစၢ်ယွၤအတၢ်ကတိၤဆူဂုၢ်အံၤအအိၣ် လၢပိၥ်မုၣ်အချံအသၣ်, ဘၣ်တၢ်ဒိလီၤလၢမ့းၡံအၤ, ကမၤသဘှံးဂုၢ်ခိၣ်အံၤ အါစုအါဘျီဘၣ်တၢ်သ့ၣ်ညါအီၤလၢအမ့ၢ်တၢ်သးခုအကစီၣ်လၢအဆိကတၢၢ် (protoevngelium) လၢလံၥ်စီဆှံအပူၤန့ၣ်လီၤ. တၢ်ခံမံၤလၢၥ်အံၤ ဟ့ၣ်ဂံၢ် ဟ့ၣ်ဘါဂ့ၢ်လိၥ်ဘှီလိၥ်သးအနီၢ်ကီၢ် ဘၣ်ဆၣ်ဒီးကတဲၥ်ကတီၤပၥ်တၢ်မုၢ်လၢ် လၢပဂီၢ် လၢတၢ်ဂ့ၢ်လိၥ်ဘှီလိၥ်သးအကျါအံၤဒ်လဲၣ်တကလုၢ်လဲၣ်.