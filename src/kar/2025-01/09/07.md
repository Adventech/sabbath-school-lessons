---
title:  တၢ်ဆိကမိၣ်ဆူညါအဂီၢ်
date:   28/02/2025
---

ဖး Ellen G. White, "The Origin of Evil," pp. 492-504, in The Great Controversy.

"တၢ်လၢကသိၣ်လိတၢ်ဖျါဖျါအါန့ၢ်ဒ်လံၥ်စီဆှံအပူၤ လၢကစၢ်ယွၤန့ၣ် အမူဒါတအိၣ်ဝဲလၢတၢ်ဒဲးဘးဟဲနုၥ်လီၤဆူဟီၣ်ခိၣ်အံၤအဂီၢ်ဘၣ်, လၢကစၢ်ယွၤ ကထုးကွံၥ်အဘျုးအဖှိၣ်ဖဲဒၣ်အသးဒၣ်ဝဲဘၣ်, လၢကစၢ်ယွၤအတၢ်ပၢတၢ်ြပး န့ၣ် တၢ်လီၤတူၥ်လီၤကၥ်တအိၣ်ဝဲဘၣ်, လၢအဝဲဟ့ၣ်လီၤတၢ်အခွဲးလၢ တၢ်ကပူထီၣ်တၢ်အဂီၢ်အံၤန့ၣ် တအိၣ်ဝဲဘၣ်. တၢ်ဒဲးဘးန့ၣ် မ့ၢ်တၢ်တမံၤလၢ အဟဲနုၥ်ခူသူၣ်လီၤ. အတၢ်အိၣ်ဆိးဖဲအံၤန့ၣ် တၢ်စံးဝဲလၢအဂ့ၢ်အကျိၤတသ့ ဘၣ်န့ၣ်လီၤ. မ့ၢ်တၢ်ခူသူၣ်တမံၤ, တၢ်ဂံၢ်အီၤဒွးအီၤတသ့ဘၣ်, လၢကဒီ တဒၢအဂီၢ်န့ၣ် အလီၢ်တအိၣ်ဘၣ်, ...မုၣ်ကီၤလံၢ်န့ၣ် တၢ်မ့ၢ်မၤဟးဂီၤကွံၥ် အီၤတဘျီဃီန့ၣ် ၦၤလၢအအိၣ်လၢမူခိၣ်ဒီးဟီၣ်ခိၣ်တဖၣ်ခဲလၢၥ်န့ၣ်, ကမၤယွၤ အတၢ်မၤလၢတၢ်ပျံၤတၢ်ဖုးအပူၤ အါန့ၢ်ဒံးတၢ်အဲၣ်တၢ်ကွံန့ၣ်လီၤ. မုၣ်ကီၤလံၢ် အတၢ်စိတၢ်ကမီၤလၢ အလီၤဘၣ်လၢတၢ်ခဲလၢၥ်အဖီခိၣ်န့ၣ်, တၢ်မၤဟးဂီၤကွံၥ် အီၤလၢၥ်လၢၥ်ဆ့ဆ့တသ့စ့ၢ်ကီးဘၣ်. တၢ်အၢတၢ်သီန့ၣ် တၢ်ကဘၣ်ဟ့ၣ် အခွဲးလၢ ကဘၣ်ဒိၣ်ထီၣ်တုၤလၢအတၢ်ဒိၣ်တုၥ်ခိၣ်ၦဲၤဝဲန့ၣ်လီၤ. လၢတၢ်ဘၣ်တ့ ခဲလၢၥ်အတၢ်ဂ့ၤတၢ်၀ါအဂီၢ် လၢဆၢကတီၢ်လၢအဆၢတတဲၥ်ဘၣ်အပူၤန့ၣ်, မုၣ်ကီၤလံၢ်ကဘၣ်ဒုးအိၣ်ထီၣ်တၢ်သိၣ်တၢ်သီတဖၣ်လၢ အတၢ်ပၥ်တၢ်ကမၣ် ထီဒါကစၢ်ယွၤအတၢ်ပၢတၢ်ြပးအံၤန့ၣ် ကဘၣ်တၢ်ထံၣ်အီၤလၢအမ့ၢ်အတီ အပူၤလၢ တၢ်ဘၣ်တ့တဖၣ်ခဲလၢၥ်, လၢကစၢ်ယွၤအတၢ်တီတၢ်လိၤဒီးတၢ်ဘျုး တၢ်ဖှိၣ်ဒီးအတၢ်မၤလိၥ်လၢဆီတလဲသးတသ့ဘၣ်အံၤ ကဘၣ်တၢ်ပၥ်အီၤလၢ တၢ်သံကွၢ်အလီၢ်တအိၣ်ဘၣ်န့ၣ်လီၤ." Ellen G. White, The Great Controversy, pp. 492-493.