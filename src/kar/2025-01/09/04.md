---
title:  တၢ်ဂ့ၢ်လိၥ်ဘှီလိၥ်သးလၢမူခိၣ်အခီၣ်ထံးခီၣ်ဘိ
date:   25/02/2025
---

ထဲလၢ ၁မိၤၡွ ၁-၃ အံၤ ပၥ်ဖျါထီၣ်လၢတၢ်အၢတၢ်သီအိၣ်ထီၣ် အသးတချုးလၢစီၤအၤဒၣ်ဒီးနီၢ်အံၣ်အုလီၤကမၣ်ဒ်ဘၣ်န့ၣ်လီၤ. မ့ၢ်ဆိကမိၣ် ထံအီၤန့ၢ်, "တၢ်အၢတၢ်သီ" အိၣ်ထီၣ်တ့ၢ်အသးလံလၢ "တၢ်သ့ၣ်ညါတၢ်ဂ့ၤ ဒီးတၢ်အၢအသ့ၣ်တထံး" အမံၤန့ၣ်လီၤ. ၀ံၤကဒီးန့ၣ်, ဂုၢ်ပၥ်တၢ်ကမၣ်လၢ ကစၢ်ယွၤန့ၣ်လီတၢ် ဒီးအနီၢ်ကီၢ်ၦၤလၢအလီတၢ်န့ၣ်မ့ၢ်ဂုၢ်လီၤ. ဂုၢ်အတၢ် ဟဲအိၣ်ထီၣ်သး (လီၣ်ဖျါ ၁၂း၉) ဃုၥ်ဒီးအတၢ်လံၣ်တၢ်လီအံၤ ပၥ်ဖျါထီၣ် တၢ်အၢတၢ်သီအနီၢ်ကီၢ်ဖဲန့ၣ်လီၤ. လၢတၢ်န့ၣ်အဃိ, လၢသ၀ီၤဧ့ၤဒ့ၣ်အပူၤ တချုးလၢတၢ်လီၤကမၣ်ဒ်ဘၣ်န့ၣ်, တၢ်အၢတၢ်သီအိၣ်ထီၣ်တ့ၢ်အသးလံန့ၣ် လီၤ.

`ဖး ယဃ့းစက့လး ၂၈း၁၂-၁၉ လၢတၢ်နၢ်ပၢၢ် ၂မိၤၡွ ၂၅း၁၉, ၂၀ တက့ၢ်. ၦၤကညီအတၢ်လီၤကမၣ်အန့ဆၢၣ်န့ၣ် မ့ၢ်မနုၤလဲၣ်.`

ဒ်လံၥ်စီဆှံဆၢအံၤပၥ်ဖျါထီၣ်ဝဲအသိး, တၢ်အၢတၢ်သီအခီၣ်ထံး ခီၣ်ဘိဒီး မူခိၣ်အတၢ်ဂ့ၢ်လိၥ်ဘှီလိၥ်အသးန့ၣ် စးထီၣ်အသးလၢမူခိၣ်န့ၣ်လီၤ.

တချုးလၢမုၣ်ကီၤလံၢ်လီၤကမၣ်ဒ်ဘၣ်န့ၣ်, အဝဲမ့ၢ်ခ့ရူၥ်လၢပၢတၢ်န့ၣ် လီၤ. အါန့ၢ်ဒ်တၢ်သ့ၣ်ညါအီၤလၢအမ့ၢ်ခ့ရူၥ်န့ၣ် အဝဲမ့ၢ်တ့ၢ် "ၦၤလၢထီၣ် ၦဲၤထီၣ်ဒီးတၢ်ဃံတၢ်လၤ" "နအိၣ်တ့ၢ်လၢဧ့ၤဒ့ၣ်တၢ်သၣ်အလီၢ်လီၤ. (ယဃ့းစက့လး ၂၈း၁၂, ၁၃). တၢ်တမံၤလၢ်လၢ်သ့ၣ်တဖၣ်အံၤ စံးကတိၤ တၢ်ဂ့ၢ်ဘၣ်ဃးၦၤကညီအစီၤပၤလၢစံဒိၣ် (မ့တမ့ၢ် ၦၤဂၤတဂၤလၢ်လၢ်) အံၤ တသ့ဝဲဘၣ်. လၢတၢ်အံၤအဃိ, ပသ့ၣ်ညါတၢ်ဟ့ၣ်လီၤတ့ၢ်ၦၤဖဲအံၤ တၢ်ထံၣ်စိဃီၤမုၣ်ကီၤလံၢ်အတၢ်လီၤကမၣ်အံၤန့ၣ်လီၤ.

`ဖး ယၡါယၤ ၁၄း၁၂-၁၅ တက့ၢ်. တၢ်သ့ၣ်ညါအါထီၣ်လၢ အဟ့ၣ် လီၤဘၣ်ဃးတၢ်ဂ့ၢ်လိၥ်ဘှီလိၥ်သးအဒိၣ်အမုၢ်န့ၣ် မ့ၢ်မနုၤလဲၣ်.`

ဒ်ယၡါယၤ ၁၄ ပၥ်ဖျါထီၣ်ဝဲအသိး, မုၣ်ကီၤလံၢ်ဆၢတဲၥ်လၢ ကပၥ် ထီၣ်ထီအသးဒီး ဒုးကဲထီၣ်အနီၢ်ကစၢ်အသးလီၤဂၥ်ဒ်သိးယွၤန့ၣ်လီၤ. လံၥ်စီဆှံ အဆၢအံၤ မၤလၢၦဲၤတၢ်လၢပထံၣ်အီၤဖဲ ယဃ့းစက့လး ၂၈း၁၇ အပူၤ လၢအဝဲကဘၣ်မ့ၢ်ၦၤတဂၤလၢအကြၢၤမၤလၤမၤကပီၤကစၢ်ယွၤလၢအတ့လီၤ အီၤဂ့ၤဂ့ၤ၀ါ၀ါအဃိန့ၣ်လီၤ. လၢအလီၢ်န့ၣ်, အဝဲပၥ်ထီၣ်ထီအသးန့ၣ်လီၤ. အၢန့ၢ်ဒ်အအံၤန့ၣ်, လၢတၢ်ပၥ်ထီၣ်ထီသးပူၤ, အဝဲဂုၥ်ကျဲးစၢးဟံးန့ၢ်ကစၢ်ယွၤ အလီၢ်ဒီး ကတိၤခဲၣ်သူခဲၣ်ဂီၤယွၤန့ၣ်လီၤ. ဧ့ၤဘြံၤအကျိၥ်လၢ "ဆါတၢ်ၦ့ၤတၢ်" မ့တမ့ၢ် "ပနံၣ်တၢ်ကၤ" အဂီၢ်ဖဲ ယဃ့းစက့လး ၂၈း၁၆ အပူၤ အခီပညီ အိၣ်စ့ၢ်ကီးလၢ "ခဲၣ်သူခဲၣ်ဂီၤ" တၢ်ပၥ်ဖျါလၢမုၣ်ကီၤလံၢ်ကမၤတၢ်ထီဒါယွၤ ဒီးထီဒါပဝဲဒၣ်သ့ၣ်တဖၣ်စ့ၢ်ကီးန့ၣ်လီၤ.

မ့ၢ်ပနၢ်ပၢၢ်တၢ်ဂ့ၢ်လၢမုၣ်ကီၤလံၢ်, ၦၤလၢအလီၤကမၣ်အံၤ, လၢအခီၣ်ထံးန့ၣ် "မ့ၢ်ၦၤလၢအလၢအၦဲၤတဂၤ...လၢမုၢ်တနံၤလၢနအိၣ်ဖျဲၣ် လံၤလံၤ တုၤတၢ်ထံၣ်န့ၢ်တၢ်ဒဲးဘးလၢနပူၤ" အဂ့ၢ်န့ၣ် သ့ဝဲလၢကျဲဒ်လဲၣ်. ယဃ့စက့လး ၂၈း၁၅. ဘၣ်မနုၤလၢၦၤအလၢအၦဲၤတဂၤလီၤကမၣ်ကသ့ဝဲ လၢကျဲဒ်လဲၣ်.