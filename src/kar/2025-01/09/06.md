---
title:  မူခိၣ်အတၢ်ထီဒါလိၥ်သးအန့ဆၢၣ်
date:   27/02/2025
---

ပထံၣ်ဘၣ်တ့ၢ်လၢလံၥ်စီဆှံအဆၢတဖၣ် သိၣ်လိဘၣ်ဃးမူခိၣ်အတၢ် ထီဒါလိၥ်သးလၢယွၤ ဒီးမုၣ်ကီၤလံၢ်အဘၢၣ်စၢၤန့ၣ်လီၤ. ဘၣ်ဆၣ်ဒီး, တၢ်ထီဒါလိၥ်သးအံၤ အိၣ်ထီၣ်အသးညီမးဝဲလၢကျဲဒ်လဲၣ်. ၦၤတဂၤလၢ်လၢ် ထီဒါယွၤလၢအစိဒိၣ်ကမီၤဒိၣ်ဝဲခဲလၢၥ်အံၤ သ့ဝဲလၢကျဲဒ်လဲၣ်. မူခိၣ်အတၢ်စိ တၢ်ကမီၤန့ၣ် မ့ၢ်ဒိၣ်န့ၢ်ဒံးတၢ်စိတၢ်ကမီၤထဲတစဲးဖိဧိၤဒီး, တၢ်ထီဒါလိၥ်သးအံၤ က၀ံၤဝဲတချုးလၢအစးထီၣ်ဒ်အသးဘၣ်န့ၣ်လီၤ. ကမ့ၢ်တၢ်လၢအလီၤဆီတမံၤ န့ၣ်လီၤ. အနီၢ်နီၢ်န့ၣ်, လံၥ်စီဆှံလီၣ်ဖျါထီၣ်လၢ တၢ်ထီဒါလိၥ်အသးအံၤ မ့ၢ်တၢ်ဂ့ၢ်လိၥ်ဘှီလိၥ်ဘၣ်ဃးဒီးကစၢ်ယွၤအတကဲၥ်ပ၀း-တၢ်ဂ့ၢ်လိၥ် ဘှီလိၥ်အံၤ မ့ၢ်တၢ်ပၥ်ဒ့ၣ်ပၥ်ကမၢ်အတၢ်ခဲၣ်သူခဲၣ်ဂီၤလၢ မုၣ်ကီၤလံၢ်ဒုးအိၣ် ထီၣ်ဝဲထီဒါကစၢ်ယွၤလၢ (လၢတၢ်ဂၤသ့ၣ်တဖၣ်အကျါ) အမ့ၢ်ၦၤတဂၤလၢ အတဂ့ၤဒီးတအိၣ်ဒီးတၢ်အဲၣ်တၢ်ကွံအလၢအၦဲၤဘၣ်န့ၣ်လီၤ. တၢ်စံးဒ်အံၤ တၢ်စိတၢ်ကမီၤလၢအဆူၣ်မၤနၢၤအီၤတန့ၢ်ဘၣ်, ဘၣ်ဆၣ်မၤနၢၤအီၤသ့ခီဖျိ တၢ်ထိၣ်သတြီၤတၢ်တကဲၥ်ပ၀းလၢ အြပၢလိၥ်အသးခံမံၤအံၤန့ၣ်လီၤ.

"လၢကစၢ်ယွၤအတၢ်မၤဘၣ်ဃးဒီးတၢ်ဒဲးဘးအပူၤန့ၣ်, အဝဲသူထဲလၢ တၢ်တီတၢ်လိၤဒီးတၢ်မ့ၢ်တၢ်တီန့ၣ်လီၤ. မုၣ်ကီၤလံၢ်သူတၢ်သ့ဝဲလၢအမ့ၢ်, ကတိၤဂ့ၤတၢ်လၢသးတလိၤဘၣ်အပူၤ ဒီးတၢ်လံၣ်တၢ်လီ, လၢကစၢ်ယွၤသူဝဲ တသ့ဘၣ်န့ၣ်လီၤ. အဝဲဃုလၢကစံးကတိၤတၢ်ကမၣ်ဘၣ်ဃးဒီးကစၢ်ယွၤ အကလုၢ်ကထါဒီး ဒုးကဲထီၣ်ခၢၣ်စးလၢအကမၣ်ဘၣ်ဃးဒီးကစၢ်ယွၤအတၢ်ပၢ တၢ်ြပးအတၢ်တိၥ်ပၥ်အံၤ လၢကလူးသ့ၣ်တဖၣ်အမဲၥ်ညါ စံးလၢကစၢ်ယွၤ တမ့ၢ်ၦၤလၢအတီတဂၤလၢအဒုးအိၣ်ထီၣ်အတၢ်သိၣ်တၢ်သီလၢမူခိၣ်တၢ်ဘၣ်တ့ တဖၣ်အဖီခိၣ်, လၢအလိၣ်ဘၣ်ဝဲတၢ်ဟ့ၣ်လီၤသးဒီး တၢ်ဒိကနၣ်လၢအတၢ် ဘၣ်တ့အအိၣ်, လၢအအဲၣ်ဒိးန့ၢ်ဘၣ်ထဲလၢကပၥ်ထီၣ်ထီအနီၢ်ကစၢ်ဒၣ်ဝဲ အသးန့ၣ်လီၤ. လၢတၢ်န့ၣ်အဃိ, တၢ်ကဘၣ်ဒုးနဲၣ်ဖျါလၢ ၦၤမူခိၣ်ဖိသ့ၣ် တဖၣ်အမဲၥ်ညါ, ဃုၥ်ဒီးၦၤဟီၣ်ခိၣ်ဖိတဖၣ်စ့ၢ်ကီး, လၢကစၢ်ယွၤအတၢ်ပၢ တၢ်ြပးန့ၣ် တီဝဲလိၤဝဲဒီး အတၢ်သိၣ်တၢ်သီသ့ၣ်တဖၣ်န့ၣ် လၢဝဲၦဲၤဝဲဒၣ်န့ၣ်လီၤ. ဖျါမးလၢ မုၣ်ကီၤလံၢ်န့ၣ် မၤဝဲလၢအနီၢ်ကစၢ်ဒ်သိး ကဒုးအိၣ်ထီၣ်တၢ်ဂ့ၤ တၢ်၀ါလၢတၢ်ဘၣ်တ့အဂီၢ်န့ၣ်လီၤ. ၦၤဂုၥ်န့ၢ်ဆူၣ်တၢ်တဂၤအံၤ အတကဲၥ်ပ၀း အမ့ၢ်အတီ, ဒီးအတၢ်ပညိၣ်နီၢ်ကီၢ်န့ၣ် ၦၤကိးဂၤဒဲးကဘၣ်နၢ်ပၢၢ်န့ၣ်လီၤ. အဝဲကဘၣ်အိၣ်ဒီးတၢ်ဆၢကတီၢ်လၢကပၥ်ဖျါထီၣ်အသး ခီဖျိအတၢ်ဖံးတၢ်မၤ တဖၣ်န့ၣ်လီၤ." Ellen G. White, The Great Controversy, p. 498.

`ဖး ယိၤဟၣ် ၈း၄၄, ၄၅ လၢတၢ်နၢ်ပၢၢ် လီၣ်ဖျါ ၁၂း၇-၉ အပူၤအံၤ န့ၣ်တက့ၢ်. လံၥ်စီဆှံအဆၢသ့ၣ်တဖၣ်အံၤ မ့ၢ်အလီၣ်ဖျါထီၣ်မုၣ်ကီၤလံၢ် အတကဲၥ်ပ၀းဒီး အတၢ်ကူၣ်ထီၣ်ဖးလီၤမနုၤတဖၣ်လဲၣ်.`

မုၣ်ကီၤလံၢ်အတၢ်တိၥ်ပၥ်လၢအခီၣ်ထံးလံၤလံၤန့ၣ် မ့ၢ်အတၢ် ဂုၥ်ကျဲးစၢးဒုးနၥ်တၢ်ဘၣ်တ့ခဲလၢၥ်သ့ၣ်တဖၣ်လၢ ကစၢ်ယွၤန့ၣ် တတီတလိၤဝဲ ဘၣ်ဒီး တအဲၣ်တၢ်ကွံတၢ်ဘၣ်ဒီး အတၢ်သိၣ်တၢ်သီသ့ၣ်တဖၣ်န့ၣ် မ့ၢ်တၢ်ဆီၣ်ဘံးဆီၣ်ဘၢတၢ်ဒီး ဘၣ်ဒိဘၣ်ထံးအဝဲသ့ၣ်န့ၣ်လီၤ. လၢတၢ်န့ၣ် အဃိ, ကစၢ်ခ၇ံၥ်ကိးမုၣ်ကီၤလံၢ်လၢအမ့ၢ်, "တၢ်ကတိၤကဘျံးကဘျၣ်အပၢ်" န့ၣ်လီၤ. ယိၤဟၣ် ၈း၄၄. လၢတၢ်ထိၣ်သတြီၤအပူၤန့ၣ်, ကစၢ်ခ၇ံၥ်ဟဲလၢ, "ကအုၣ်အသးလၢတၢ်မ့ၢ်တၢ်တီ" အဂီၢ် (ယိၤဟၣ် ၁၈း၃၇) ဒီးသဂၢၢ် မုၣ်ကီၤလံၢ်အတၢ်ကတိၤခဲၣ်သူခဲၣ်ဂီၤ ဒီးကဘျံးကဘျၣ်မၤနၢၤကွံၥ်ဒီးလၢ အကတၢၢ်န့ၣ် မၤဟးဂီၤကွံၥ်မုၣ်ကီၤလံၢ်ဒီးအတၢ်စိတၢ်ကမီၤန့ၣ်လီၤ (၁ယိၤဟၣ် ၃း၈; ဧ့ၤဘြံၤ ၂း၁၄).

လီၣ်ဖျါ ၁၂း၉, ၁၀ ပၥ်ဖျါထီၣ်မုၣ်ကီၤလံၢ်ဒ်အမ့ၢ် (၁) ဂုၢ်လၢ အအိၣ်လၢသီတဘိ (၂) အိၣ်လၢမူခိၣ်ဒီးပၥ်ဒ့ၣ်ပၥ်ကမၣ်ကစၢ်ယွၤအၦၤဂီၢ်မုၢ် တဖၣ် (၃) ပယိၤလၢအလီန့ၢ်ၦၤဟီၣ်ခိၣ်ဖိခဲလၢၥ်န့ၣ်လီၤ. ဟ့းလ့ၣ်အလံၥ် မဲၥ်ဖျၢၣ်လၢအမ့ၢ်, "မုၣ်ကီၤလံၢ်" လၢအဘၣ်တၢ်ကွဲးကျိၥ်အီၤအံၤ အခီပညီမ့ၢ်ဝဲ "ၦၤခဲၣ်သူခဲၣ်ဂီၤတၢ်" အံၤ ပၥ်ဖျါထီၣ်ကဒီးတဘျီလၢ တၢ်ဂ့ၢ်လိၥ်ဘှီလိၥ် အန့ဆၢၣ်လၢတၢ်စူၢ်တၢ်နၥ်အဖီခိၣ်, ပၣ်ဃုၥ်ဒီးတၢ်စူၢ်တၢ်နၥ်ဘၣ်ဃး ကစၢ်ယွၤအတကဲၥ်ပ၀းန့ၣ်လီၤ.