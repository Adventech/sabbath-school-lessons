---
title:  နမ့ၢ်ဘူၣ်ထီၣ်ဘါထီၣ်ယၤဒီး
date:   26/02/2025
---

မုၣ်ကီၤလံၢ်အတၢ်သးအိၣ်လၢ ကဂုၥ်န့ၢ်ဆူၣ်ကစၢ်ယွၤအလီၢ်ပစိၥ်န့ၣ် ဘၣ်တၢ်လီၣ်ဖျါထီၣ်စ့ၢ်ကီးလၢ တၢ်လ့ပစီအတၢ်ပၥ်ဖျါလၢ ပထံၣ်န့ၢ်အီၤဖဲ မးသဲအဆၢဒိၣ် ၄ အပူၤ ဒီးလူၤကၣ်အဆၢဒိၣ် ၄ အပူၤန့ၣ်လီၤ. လၢကစၢ်ခ၇ံၥ် ဒီးၦၤလ့ပစီအီၤတဂၤ အတၢ်ဘၣ်သဂၢၢ်လိၥ်သးအပူၤန့ၣ်, တၢ်လီၣ်ဖျါထီၣ် တၢ်ထီဒါလိၥ်အသးအန့ဆၢၣ်အါအါဂီၢ်ဂီၢ်မးလံန့ၣ်လီၤ. ဖဲအံၤန့ၣ် ပထံၣ် တၢ်ဂ့ၢ်လိၥ်ဘှီလိၥ်အနီၢ်ကီၢ်လၢ ကစၢ်ခ၇ံၥ်ဒီးမုၣ်ကီၤလံၢ်အဘၢၣ်စၢၤလီၤ, ဘၣ်ဆၣ်တၢ်ပၥ်ဖျါထီၣ်အီၤလၢ အမ့ၢ်တၢ်အဖျါၡဲမးတမံၤအကျိၤအကွၥ် န့ၣ်လီၤ.

`ဖး မးသဲ ၄း၁-၁၁ တက့ၢ်. တၢ်ဂ့ၢ်လိၥ်ဘှီလိၥ်အနီၢ်ကီၢ်လၢ ကစၢ်ခ၇ံၥ်ဒီးမုၣ်ကီၤလံၢ်အဘၢၣ်စၢၤန့ၣ် ဘၣ်တၢ်ပၥ်ဖျါထီၣ်အီၤဖဲအံၤဒ်လဲၣ် တကလုၥ်လဲၣ်.`

သးန့ၣ် "ဆှၢ" ထီၣ်ယ့ၣ်ရှူးဆူၦၢ်မုၢ်ကနၢ ဒ်သိးအ "ကဘၣ်တၢ်လ့ပစီ လၢမုၣ်ကီၤလံၢ်" လီၤ. (မးသဲ ၄း၁). ဒီးတချုးလၢအဘၣ်သဂၢၢ်ဒီးတၢ်ကွၢ် ဆၢၣ်မဲၥ်လၢအဘၣ်တၢ်ကတဲၥ်ကတီၤပၥ်စၢၤအံၤဘၣ်န့ၣ်, ကစၢ်ခ၇ံၥ် ဒုၣ်တၢ်အီၣ်တၢ်အီအသီလွံၢ်ဆံန့ၣ်လီၤ. လၢတၢ်န့ၣ်အဃိ, ဖဲမုၣ်ကီၤလံၢ် ဟဲလီၤဝဲအကတီၢ်န့ၣ်, အဝဲလ့ပစီကစၢ်ခ၇ံၥ်လၢ ကဒုးကဲထီၣ်လၢၢ်လၢကိၣ်, လ့ပစီကစၢ်ခ၇ံၥ်လၢအတၢ်သၣ်၀ံၤအသးဒိၣ်မုၢ်အံၤအဃိန့ၣ်လီၤ. ဘၣ်ဆၣ်ဒီး ကစၢ်ခ၇ံၥ်သဂၢၢ်တၢ်လ့ပစီအံၤ လၢကစၢ်ယွၤအကလုၢ်ကထါအပူၤဒီး မုၣ်ကီၤလံၢ်အတၢ်ကူၣ်အံၤ တလၢထီၣ်ၦဲၤထီၣ်ဝဲဘၣ်န့ၣ်လီၤ.

မၤကဒီးတစု, လၢအတၢ်ဂုၥ်ကျဲးစၢးလၢကစၢ်ခ၇ံၥ်ကမၤတၢ်ဒူဒူအဂီၢ်, မုၣ်ကီၤလံၢ်လ့ပစီကစၢ်ခ၇ံၥ်လၢ ကဖုလီၤလၢတၢ်လုၢ်ဟံၣ်အဖီခိၣ်န့ၣ်လီၤ. မုၣ်ကီၤလံၢ်၀ံၥ်ပကံးလံၥ်စီဆှံလၢအတၢ်ဟ့ၣ်ကူၣ်လၢ ကစၢ်ခ၇ံၥ်မ့မ့ၢ်ယွၤအဖိခွါ နီၢ်ကီၢ်တဂၤန့ၣ်, မူခိၣ်ကလူးကBကီဃၥ်တၢ်လၢအဂီၢ်န့ၣ်လီၤ. ဘၣ်ဆၣ်ဒီး လံၥ်စီဆှံပၥ်ဖျါထီၣ်ဝဲလီၤတံၢ်လီၤဆဲးလၢ ကစၢ်ခ၇ံၥ်သဂၢၢ်တၢ်လ့ပစီအအံၤ န့ၣ်လီၤ.

တၢ်လ့ပစီသၢဘျီတဘျီလီၣ်ဖျါထီၣ်ဖျါဖျါလၢမုၣ်ကီၤလံၢ်အဲၣ်ဒိး မၤနၢၤတၢ်အဂ့ၢ်န့ၣ်လီၤ. အဝဲအဲၣ်ဒိးလၢ ကစၢ်ခ၇ံၥ်ကဘါထီၣ်အီၤန့ၣ်လီၤ. မုၣ်ကီၤလံၢ်ဂုၥ်ကျဲးစၢးဂုၥ်န့ၢ်ဆူၣ်တၢ်ဘူၣ်ထီၣ်ဘါထီၣ်လၢ အဘၣ်ဃးထဲ ကစၢ်ယွၤတဂၤဧိၤန့ၣ်လီၤ.

လၢအမၤဝဲဒၣ်အပူၤန့ၣ်, အဝဲဒုးနဲၣ်ကစၢ်ခ၇ံၥ် "ကယဲၢ်ဘီဧိၤမုၢ်ဧိၤ လၢဟီၣ်ခိၣ်ချၢဒီးအလၤကပီၤ" န့ၣ် ဒီးစံးဝဲဒၣ်လၢ, "နမ့ၢ်တီၤတီၤကဒွံကျိၥ်ဒီး ဘူၣ်ထီၣ်ဘါထီၣ်ယၤဒီး, ယကဟ့ၣ်လီၤနၤလၢကယဲၢ်တၢ်န့ၣ်တဖၣ်ခဲလၢၥ်လီၤ" (မးသဲ ၄း၈, ၉). အနီၢ်နီၢ်န့ၣ်, ဖဲ လူၤကၣ် ၄း၆ အပူၤန့ၣ်, လံၥ်စီဆှံလၢ အလဲၤသဃဲၤဒီးမးသဲအံၤ, မုၣ်ကီၤလံၢ်စံးဝဲလၢ, "ကယဲၢ်တၢ်အစိအကမီၤအံၤ, ဒီးအလၤအကပီၤန့ၣ်, ယကဟ့ၣ်နၤလီၤ. အဂ့ၢ်ဒ်အံၤ တၢ်ဟ့ၣ်လီၤလံလၢ ယစုပူၤလံ, ဒီးဖဲဒၣ်ယသးၦၤလၢတၢ်မိဟ့ၣ်ယသးလၢအီၤဒီး, ယဟ့ၣ်ယဲဒၣ်လီၤ" လူၤကၣ် ၄း၆.

မၤကဒီးတစု, ကစၢ်ခ၇ံၥ်သဂၢၢ်တၢ်လ့ပစီအံၤ လၢကစၢ်ယွၤအကလုၢ် ကထါအပူၤဒီး မုၣ်ကီၤလံၢ်မၤနၢၤတၢ်တသ့ဘၣ်ကဒီးတဘျီန့ၣ်လီၤ.

လၢတၢ်ဂ့ၢ်တၢ်ကျိၤသၢမံၤလၢၥ်အပူၤန့ၣ်, ကစၢ်ခ၇ံၥ်သူတၢ်ကွဲးအသး လၢကတြီဆၢမုၣ်ကီၤလံၢ်အတၢ်ထီဒါအံၤန့ၣ်လီၤ. အ့းဖ့းစူး ၆း၁၂. ဒုးသ့ၣ်နီၣ် ၦၤလၢ, "တမ့ၢ်ဘၣ်ပကနိဒီးတၢ်သွံၣ်ဒီးတၢ်ဖံးတၢ်ညၣ်ဘၣ်, မ့ၢ်လၢတၢ်အခိၣ်, ဒီးတၢ်အစိအကမီၤ, ဒီးအအံၤတဃၣ်အတၢ်ခံးအကစၢ်, တၢ်နါအိၣ်လၢမူခိၣ် အလီၢ်တဖၣ်လီၤ." ပမ့ၢ်တကြၢးအိၣ်လၢတၢ်ပျံၤတၢ်ဖုးအပူၤဘၣ်ဆၣ်, တၢ်ဂဲၤပျုၢ်ဂဲၤဆှးအနီၢ်ကီၢ်လၢ ပကဘၣ်သ့ၣ်နီၣ်ထီၣ်က့ၤအီၤထီဘိလၢ အမၤသးလၢပခိၣ်ပဃၢၤန့ၣ် ကမ့ၢ်မနုၤလဲၣ်.