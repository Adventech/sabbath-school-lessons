---
title:  ကစၢ်ယွၤအတကဲၥ်ပ၀းလၢတဆီတလဲအသးဘၣ်
date:   04/02/2025
---

ဖး မၤလကံ ၃း၆ ဒီး ယၤကိၥ် ၁း၁၇ တက့ၢ်. ကစၢ်ယွၤစံးဒ်အံၤ, "ယဲဒၣ်အံၤ, ယမ့ၢ်ယွၤလီၤ, ယတကဒံကဒါဘၣ်." ဖဲၦၤတနီၤနီၤဖးလံၥ်စီဆှံ ဆၢအံၤတဝာ်ဒီး ဟံးန့ၢ်အခီပညီလၢကစၢ်ယွၤန့ၣ်တလဲလိၥ်အသးဘၣ်, တကဒံကဒါဘၣ်လၢကျဲနီတပူၤဘၣ်, ဆၢဖိတဝာ်လၢအအိၣ်တီၢ်က့ၤဒီး အတၢ် လူၤပိၥ်ထွဲထီၣ်အီၤန့ၣ် ပၥ်ဖျါထီၣ်လၢကစၢ်လၢအတဆီတလဲအသးဘၣ်အံၤ မ့ၢ်အတကဲၥ်ပ၀းလၢတဆီတလဲအသးဘၣ်န့ၣ်လီၤ. လံၥ်ဆၢလၢအအိၣ် လီၤတဲၥ်က့ၤန့ၣ် ဒုးနဲၣ်လၢကစၢ်ယွၤဆီတလဲအသးသ့ဝဲတဆီတဆီန့ၣ်လီၤ. အဂ့ၢ်ဒ်လဲၣ်, စံးဝဲဒၣ်ဒ်အံၤ, "မၤသးဒ်န့ၣ်ဒီး စီၤယၤကိၥ်အဖိခွါသ့ၣ်ဧၢ, သုတတုၤဘၣ်လၢတၢ်ဟးဂူၥ်ဟးဂီၤဘၣ်. လၢသုပၢ်တဖၣ်အမုၢ်နံၤလံၤလံၤန့ၣ် သုလုၣ်သ့ၣ်ခါပတၥ်ယတၢ်မၤလိၥ်တဖၣ်, ဒီးတတိၢ်န့ၢ်ဘၣ်အီၤဘၣ်. ဟဲကဒါက့ၤဆူယအိၣ်တက့ၢ်. ဒီးယကဟဲကဒါက့ၤဆူသုအိၣ်န့ၣ်" လီၤ. မၤလကံ ၃း၇.

လၢတၢ်န့ၣ်အဃိ, ကစၢ်ယွၤဒုးအိၣ်ထီၣ်တၢ်၇့လိၥ်မုၥ်လိၥ်သးဆူခံ ဆူညါဃုၥ်ဒီးအတၢ်ဘၣ်တ့လီၤ, ဘၣ်ဆၣ်လၢတၢ်၇့လိၥ်သးဒီတကတီၢ်ညါ အပူၤအံၤ ဒီးခီဖျိတၢ်ခဲလၢၥ်အပူၤန့ၣ်, ကစၢ်ယွၤအတကဲၥ်ပ၀းန့ၣ် အိၣ်ဂၢၢ် အိၣ်ကျၢၤဝဲဒၣ်န့ၣ်လီၤ. တၢ်အံၤဘၣ်တၢ်ပၥ်ဂၢၢ်ပၥ်ကျၢၤအီၤစ့ၢ်ကီး ဖဲ ယၤကိၥ် ၁း၁၇ အပူၤစံးဝဲလၢ ကယဲၢ်တၢ်ဟ့ၣ်အဂ့ၤအ၀ါဒီး အလၢအၦဲၤတမံၤလၢ်လၢ်န့ၣ်, ဟဲလီၤလၢတၢ်ကပိၤအပၢ်လၢထးခီလီၤ. တၢ်ကဒံကဒါမ့ၢ်ဂ့ၤ, တၢ်ဃၣ်က့ၤ အကဒုမ့ၢ်ဂ့ၤ တအိၣ်ဘၣ်ဒီးအီၤဘၣ်. ကစၢ်ယွၤန့ၣ် တမ့ၢ်တၢ်အၢတၢ်သီ အခီၣ်ထံးခီၣ်ဘိဘၣ်.

ဖဲအံၤဒီးလၢအဂၤတပူၤန့ၣ်, လံၥ်စီဆှံသိၣ်လိခဲအံၤခဲအံၤလၢ ကစၢ်ယွၤ အတကဲၥ်ပ၀းန့ၣ် တဆီတလဲအသးဘၣ်အဂ့ၢ်န့ၣ်လီၤ.မ့ၢ်စံးလၢအဂၤတမံၤန့ၣ်, လံၥ်စီဆှံလိၣ်လိဝဲအဆၢတတဲၥ်ဘၣ်လၢ ကစၢ်ယွၤန့ၣ် အတကဲၥ်ပ၀းတဆီ တလဲအသးဘၣ်လီၤ. ဘၣ်ဆၣ်ဒီး, ကစၢ်ယွၤနုၥ်လီၤဒီးဒုးအိၣ်ထီၣ်တၢ်၇့ လိၥ်သးအနီၢ်ကီၢ်ဃုၥ်ဒီးအတၢ်ဘၣ်တ့သ့ဝဲ, ၦၤသ့ၣ်တဖၣ်လၢကစၢ်ယွၤ စံးဆၢအီၤထီဘိလၢတၢ်အဲၣ်တၢ်ကွံဒီး တၢ်စံၣ်ညီၣ်တီအပူၤလီၤ.

`ဖး ၂တံၤမသ့း ၂း၁၃; တံတူး ၁း၂; ဒီး ဧ့ၤဘြံၤ ၆း၁၇, ၁၈ တက့ၢ်. လံၥ်စီဆှံဆၢသ့ၣ်တဖၣ် သိၣ်လိတၢ်မနုၤတမံၤလၢအဘၣ်ဃးဒီးယွၤန့ၣ်လဲၣ်.`

ကစၢ်ယွၤတသမၢလီၤအကစၢ်သးဘၣ်, ယွၤတလံၣ်တၢ်လီတၢ် နီတဘျီဘၣ်, ဒီးယွၤအတၢ်အၢၣ်လီၤသ့ၣ်တဖၣ်န့ၣ် တဟးဂီၤကွံၥ်ဝဲဘၣ်လီၤ. ပအိၣ်ဒီးတၢ်နၥ်န့ၢ်သ့ဝဲလၢကစၢ်ယွၤလၢလံၥ်စီဆှံအပူၤအံၤ မ့ၢ်ကစၢ်ယွၤ တဂၤဃီ (ကစၢ်ခ၇ံၥ်) လၢအဟ့ၣ်လီၤအနီၢ်ကစၢ်ဒၣ်ဝဲအသးသမူလၢပဂီၢ် ဖဲထူၣ်စုညါအလိၤအံၤန့ၣ်လီၤ. အဝဲမ့ၢ်ကစၢ်တဂၤလၢနၥ်န့ၢ်အီၤသ့လၢ တၢ်ကိးမံၤဒဲးအပူၤဒီး ပအိၣ်ဒီးတၢ်နၥ်န့ၢ်အီၤနီၢ်နီၢ် ဒီးတၢ်မုၢ်လၢ်လၢခါဆူညါ အဂီၢ်သ့ဝဲန့ၣ်လီၤ. အဂ့ၢ်ဒ်လဲၣ်, ဧ့ၤဘြံၤ ၁၃း၈ စံးဝဲဒၣ်ဒ်အံၤ, "မဟါ, ဒီးမဆါအံၤ, ဒီးအစိၤစိၤအဃၣ်ဃၣ်န့ၣ်, ယ့ၣ်ရှူးခ၇ံၥ်မ့ၢ်တၢ်ဒ်လီၢ်လီၢ်လီၤ."

နမၤလိလၢကစူၢ်နၥ်ကစၢ်ယွၤအတၢ်ဂ့ၤတၢ်၀ါ ဖဲတၢ်မၤအသးအၢ လၢနတၢ်အိၣ်မူပူၤအကတီၢ်န့ၣ်သ့ဝဲဒ်လဲၣ်. ကစၢ်ယွၤအက့ၢ်အဂီၤလၢ ထူၣ်စုညါလိၤအံၤ မၤစၢၤနၤလၢကစူၢ်နၥ်အတၢ်ဂ့ၤတၢ်၀ါသ့လၢမနုၤတမံၤလဲၣ်.