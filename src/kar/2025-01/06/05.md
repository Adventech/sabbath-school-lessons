---
title:  မ့ၢ်ကစၢ်လၢအပီၢ်ယၢ်လီၤက့ၤအသးတဂၤဧါ
date:   05/02/2025
---

ကစၢ်ယွၤန့ၣ် ပီၢ်ယၢ်လီၤက့ၤအသးသ့ဧါ. မ့မ့ၢ်ဒ်န့ၣ်ဒီး, တၢ်အံၤ အခီပညီမ့ၢ်မနုၤလဲၣ်. ပထံၣ်ဘၣ်တ့ၢ်လၢ ကစၢ်ယွၤအတကဲၥ်ပ၀းန့ၣ် ဆီတလဲအသးတသ့ဝဲဘၣ်လီၤ. မ့ၢ်နၥ်သက့ဒ်န့ၣ်ဒီး, လံၥ်စီဆှံအဆၢတနီၤနီၤ စံးကတိၤကစၢ်ယွၤဒ်အမ့ၢ် "ပီၢ်ယၢ်လီၤက့ၤ" မ့တမ့ၢ် "သးလီၤစၢ်က့ၤ" တဂၤ န့ၣ်လီၤ. အစှၤကတၢၢ်လၢၦၤကညီအဂီၢ်န့ၣ်, တၢ်သ့ၣ်နီၣ်ပီၢ်ယၢ်လီၤက့ၤ သးန့ၣ် ပၣ်ဃုၥ်ဒီးတၢ်သ့ၣ်ညါလၢၦၤတဂၤစုၥ်စုၥ်မၤတၢ်ကမၣ်တမံၤမံၤအဃိ န့ၣ်လီၤ. မ့မ့ၢ်ဒ်န့ၣ်ဒီး, လံၥ်စီဆှံအဆၢတနီၤနီၤစံးကစၢ်ယွၤ ဒ်အမ့ၢ်ၦၤလၢ "သ့ၣ်နီၣ်ပီၢ်ယၢ်လီၤက့ၤသး" သ့လၢကျဲဒ်လဲၣ်.

`ဖး ၂မိၤ ၃၂း၁၄ ဒီးထိၣ်သတြီၤဒီး ယံး၇မံယၤ ၁၈း၄-၁၀ တက့ၢ်. မ့ၢ်နနၢ်ပၢၢ်တၢ်ဂ့ၢ်မနုၤတမံၤလၢ တၢ်ပၥ်ဖျါထီၣ်ကစၢ်ယွၤလၢ အမ့ၢ်အသး လီၤစၢ်က့ၤအံၤန့ၣ်ဒ်လဲၣ်.`

လၢလံၥ်စီဆှံဆၢအံၤဒီးအဂၤတဖၣ်အါအါကလဲၥ်အပူၤန့ၣ်, ကစၢ်ယွၤန့ၣ် ဘၣ်တၢ်တဲဖျါထီၣ်အီၤလၢ အမ့ၢ်အသးလီၤစၢ်လၢ တၢ်စံၣ်ညီၣ် အပူၤ ခီဖျိတၢ်စံးဆၢက့ၤတၢ်သ့ၣ်နီၣ်ပီၢ်ယၢ်လီၤက့ၤသးအဂ့ၢ် မ့တမ့ၢ် ၦၤဂီၢ်မုၢ် အတၢ်ဃ့ကညးစၢၤတၢ်အဃိန့ၣ်လီၤ. ကစၢ်ယွၤအၢၣ်လီၤအီလီၤဝဲလၢ, ၦၤဂီၢ်မုၢ်သ့ၣ်တဖၣ် မ့ၢ်ဃၣ်ကွံၥ်အသးလၢတၢ်အၢတၢ်သီန့ၣ်, အဝဲကဃၣ်ကွံၥ် အတၢ်စံၣ်ညီၣ်လၢအပၥ်လီၤဃၥ်ဝဲန့ၣ်လီၤ. ကစၢ်ယွၤဃၣ်ကွံၥ်အတၢ် စံၣ်ညီၣ်လၢၦၤကညီစံးဆၢက့ၤလၢတၢ်သ့ၣ်နီၣ်ပီၢ်ယၢ်လီၤက့ၤသးအပူၤအံၤ မ့ၢ်တၢ်ဂ့ၢ်မိၢ်ၦၢ်လၢအညီနုၢ်မၤအသးခဲအံၤခဲအံၤလၢလံၥ်စီဆှံအပူၤအံၤန့ၣ်လီၤ.

`ဖး ၄မိၤ ၂၃း၁၉ ဒီး ၁ၡမူၤအ့လး ၁၅း၂၉ တက့ၢ်. လံၥ်စီဆှံ အဆၢသ့ၣ်တဖၣ်အံၤ သိၣ်လိတၢ်မနုၤတမံၤလၢအဘၣ်ဃးဒီးကစၢ်ယွၤန့ၣ် အသးလီၤစၢ်ကွံၥ် မ့တမ့ၢ်တလီၤစၢ်ဘၣ်အဂ့ၢ်န့ၣ်လဲၣ်`

လံၥ်စီဆှံအဆၢသ့ၣ်တဖၣ်အံၤ ဘိးဘၣ်သ့ၣ်ညါလီၤလၢလၢၦဲၤၦဲၤလၢ ကစၢ်ယွၤန့ၣ် လၢအသးကလီၤစၢ်ကွံၥ်အဂီၢ်, ကပီၢ်ယၢ်လီၤက့ၤသးအဂီၢ်အဝဲ "တမ့ၢ်ဘၣ်ၦၤကညီ" ဘၣ်. ၁ၡမူၤအ့လး ၁၅း၂၉ ဒီး, "ယွၤတမ့ၢ်ဘၣ် ၦၤကညီလၢအကကတိၤတၢ်ကဘျံးကဘျၣ်ဘၣ်, ဒီးတမ့ၢ်ဘၣ်ၦၤကညီဖိခွါလၢ အကပီၢ်ယၢ်လီၤက့ၤအသးဘၣ်, စံးတၢ်ဒီးတမၤဘၣ်ဝဲဘၣ်ဧါ, ကတိၤတၢ်, ဒီးတမၤဂၢၢ်မၤကျၢၤဘၣ်ဧါ" ၄မိၤ ၂၃း၁၉. ကွၢ်ထံဆိကမိၣ်လံၥ်စီဆှံဆၢ အဂၤတဖၣ်ထံထံဆးဆးတက့ၢ်, လံၥ်စီဆှံဆၢသ့ၣ်တဖၣ်အံၤ တဘၣ်ဟံးန့ၢ် အခီပညီလၢကစၢ်ယွၤ "တပီၢ်ယၢ်လီၤက့ၤအသး" နီတစဲးန့ၣ်ဘၣ်, မ့မ့ၢ်လၢ အလီၢ်န့ၣ် ဟ့ၣ်ၦၤတၢ်မ့ၢ်တၢ်တီလၢအဝဲတ "ပီၢ်ယၢ်လီၤက့ၤအသး" မ့တမ့ၢ် "မၤလီၤစၢ်ကွံၥ်အသး" ဒ်ၦၤကညီမၤဝဲအသိးန့ၣ်ဘၣ်. မ့မ့ၢ်တခီ, ကစၢ်ယွၤ တီဒီးအတၢ်အၢၣ်လီၤအီလီၤတဖၣ်ထီဘိ ဒီးအဝဲကဆီတလဲအကျဲအဂီၢ်န့ၣ် အိၣ်သူၣ်လီၤအသးလၢၦၤကညီအတၢ်စံးဆၢက့ၤအီၤန့ၣ်လီၤ. အဝဲမၤတၢ် ဒ်အံၤန့ၣ် ဘၣ်ထွဲလိၥ်အသးဃုၥ်ဒီးအတၢ်ဂ့ၤတၢ်၀ါဒီးအတၢ်စံးတၢ်ကတိၤသ့ၣ် တဖၣ်န့ၣ်လီၤ. ကစၢ်ယွၤပီၢ်ယၢ်လီၤက့ၤအသးလၢတၢ်စံၣ်ညီၣ်အပူၤအံၤ မ့ၢ်လၢၦၤကညီအတၢ်သ့ၣ်နီၣ်ပီၢ်ယၢ်လီၤက့ၤအသး, အဂ့ၢ်ဒ်လဲၣ် ကစၢ်ယွၤ အတကဲၥ်ပ၀းန့ၣ်ဂ့ၤဝဲ, တီဝဲလိၤဝဲ, အိၣ်ဒီးတၢ်အဲၣ်တၢ်ကွံ ဒီးတၢ်သးကညီၤ လီၤတံၢ်လီၤဆဲးအဃိန့ၣ်လီၤ.

တၢ်ဂ့ၢ်တၢ်ကျိၤအ၇့ဒိၣ်တမံၤလၢ လံၥ်စီဆှံပၥ်ဖျါထီၣ်ကစၢ်ယွၤ "သ့ၣ်နီၣ်ပီၢ်ယၢ်လီၤက့ၤအသး" န့ၣ်မ့ၢ်မနုၤလဲၣ်. မ့ၢ်အဟ့ၣ်ၦၤဘၣ်ဃး ကစၢ်ယွၤအတကဲၥ်ပ၀းအိၣ်ဂၢၢ်ဆိးကျၢၤလၢ အဝဲတၢ်၇့လၢအမ့ၢ်ဟ့ၣ်ဒီး ဟံးန့ၢ်တၢ်လၢအကဲထီၣ်ၦၤလီၤဆီတဂၤန့ၣ် မ့ၢ်မနုၤလဲၣ်.