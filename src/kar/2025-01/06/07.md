---
title:  တၢ်ဆိကမိၣ်ဆူညါအဂီၢ်
date:   07/02/2025
---

ဖး Ellen G. White, "God's Love for Man," pp. 9-15, in Steps to Christ.

"ကစၢ်ယွၤအကလုၢ်ကထါန့ၣ် လီၣ်ဖျါထီၣ်အတကဲၥ်ပ၀းန့ၣ်လီၤ. အနီၢ်ကစၢ်ဒၣ်ဝဲစံးကတိၤအတၢ်အဲၣ်ဒီးအတၢ်သးကညီၤလၢအကတၢၢ်တသ့ ဘၣ်န့ၣ်လီၤ. ဖဲစီၤမိၤၡွဃ့ဘါထုကဖၣ်လၢ, "ဒုးထံၣ်ယၤလၢ နလၤကပီၤတက့ၢ်" အကတီၢ်န့ၣ်, ကစၢ်ယွၤစံးဆၢအီၤ, ယကဒုးလဲၤပူၤကွံၥ်ယတၢ်ဂ့ၤခဲလၢၥ်လၢ နမဲၥ်ညါ" န့ၣ်လီၤ. ၂မိၤၡွ ၃၃း၁၈, ၁၉. အဝဲအံၤမ့ၢ်အလၤအကပီၤန့ၣ်လီၤ. ကစၢ်ယွၤလဲၤပူၤကွံၥ်စီၤမိၤၡွအမဲၥ်ညါဒီးကိးထီၣ်, "ယွၤကစၢ်ယွၤလၢအသး အိၣ်တၢ်, ဒီးသးကညီၤတၢ်, သးထီၣ်ကီ, ဒီးအဘျုးအဖှိၣ်ဒီးအမ့ၢ်အတီ အိၣ်ဝဲအါမးလီၤ. ဟံးဃၥ်တၢ်ဘျုးတၢ်ဖှိၣ်လၢၦၤကထိတဖၣ်အဂီၢ်, ပျၢ်တၢ်အၢ တၢ်သီဒီးတၢ်သရူးတၢ်ကမၣ်ဒီးတၢ်ဒဲးဘးလီၤ. ဒီးတကွၢ်ကပၥ်တၢ်ဒဲးဘး လ့ၤတက့ၤဘၣ်" ၂မိၤ ၃၄း၆, ၇. အဝဲမ့ၢ်ယွၤလၢ "အသးကညီၤတၢ်ယ" ဒီး "အသးထီၣ်ကီ" ဒီး "အဘျုးအဖှိၣ်အိၣ်အါတဂၤ" န့ၣ်လီၤ. ယိၤနါ ၄း၂; မံကၤ ၇း၁၈.

"ကစၢ်ယွၤစၢဃၥ်ပသးဒီးအီၤ ခီဖျိမူခိၣ်ဒီးဟီၣ်ခိၣ်လၢပဂံၢ်အီၤ တလၢၥ်ဝဲဘၣ်န့ၣ်လီၤ. ခီဖျိတၢ်ဘၣ်တ့သ့ၣ်တဖၣ်, ဒီးဟီၣ်ခိၣ်အတၢ်စၢဃၥ် လၢအယိၥ်ကတၢၢ်ဒီး ကပုၥ်ကတၢၢ်လၢၦၤကညီသ့ၣ်ညါဝဲသ့အပူၤ, အဝဲ လီၣ်ဖျါထီၣ်အနီၢ်ကစၢ်အသးဆူပအိၣ်န့ၣ်လီၤ. ဘၣ်ဆၣ်ဒီးၦၤကညီသ့ၣ် တဖၣ်အံၤန့ၣ် ကဲထီၣ်ခၢၣ်စးလၢအတလၢတၦဲၤဘၣ်လၢအတၢ်အဲၣ်အဂီၢ်န့ၣ် လီၤ. တၢ်ဟ့ၣ်လီၤတၢ်အုၣ်အသးခဲလၢၥ်ဘၣ်ဆၣ်, ကစၢ်ယွၤအဒုၣ်အဒါ မၤဘၢၦၤကညီအသးလီၤ. လၢတၢ်န့ၣ်အဃိ အဝဲသ့ၣ်ကွၢ်ထီၣ်ကစၢ်ယွၤ လၢတၢ်ပျံၤတၢ်ဖုးအပူၤ, အဝဲသ့ၣ်ဆိကမိၣ်ယွၤဒ်ၦၤလၢအတပျၢ်တၢ်ဒဲးဘးဒီး ဆူၣ်မးတဂၤန့ၣ်လီၤ. မုၣ်ကီၤလံၢ်ဒုးအိၣ်ထီၣ်လၢၦၤကညီအသးကံၢ်ပူၤ လၢယွၤအံၤမ့ၢ်ၦၤတဂၤအအိၣ်ဒီးတၢ်စံၣ်ညီၣ်ဆူၣ်ဆူၣ်-ၦၤတဂၤလၢအမ့ၢ် စံၣ်ညီၣ်ကွီၢ်ဒူဒူဟ့ဟ့တဂၤ, ၦၤဟ့ၣ်တၢ်လၢအဆူၣ်ဒီးကီမးတဂၤန့ၣ်လီၤ. အဝဲ ပၥ်ဖျါထီၣ်တၢ်ဘၣ်တ့အကစၢ်လၢ အမ့ၢ်ၦၤကွၢ်တၢ်လၢအိၣ်ဒီးအမဲၥ်သးက့ၣ် ဒ်သိးကနီၤဖးၦၤကညီအတၢ်ကမၣ်ဒီးအဘၣ်တဖၣ် ဒ်သိးအဝဲကစံၣ်ညီၣ် ၦၤကညီသ့ၣ်တဖၣ်အံၤအဂီၢ်န့ၣ်လီၤ. လၢတၢ်န့ၣ်အဃိ, ကစၢ်ခ၇ံၥ်ဟဲလီၤ အိၣ်ဆိးလၢၦၤကညီအကျါ ဒ်သိးကသုးကွံၥ်တၢ်ခံးသူအကဒုအံၤ ခီဖျိ တၢ်လီၣ်ဖျါထီၣ်ကစၢ်ယွၤအတၢ်အဲၣ်ဆူဟီၣ်ခိၣ်အံၤအဂီၢ်န့ၣ်လီၤ." Ellen G. White, Steps to Christ, pp. 10, 11.