---
title:  ကစၢ်ယွၤန့ၣ်ဂ့ၤဝဲဒီးတီဝဲလိၤဝဲလၢၥ်လၢၥ်ဆ့ဆ့
date:   03/02/2025
---

ကစၢ်ယွၤတစံးညီညီလၢအအဲၣ်တၢ်စံၣ်ညီၣ်တီဒီးကိးဃီၤၦၤဂီၢ်မုၢ် သ့ၣ်တဖၣ်လၢ ကအဲၣ်ဒီးမၤတၢ်စံၣ်ညီၣ်တီဘၣ်, ဘၣ်ဆၣ်ဒီးကစၢ်ယွၤအနီၢ် ကစၢ်ဒၣ်ဝဲပၥ်လီၤတၢ်အဒိအတဲၥ်လၢလၢၦဲၤၦဲၤဒီး တကဒံကဒါဝဲဘၣ်အံၤန့ၣ် လီၤ. လံၥ်စီဆှံသိၣ်လိနဲၣ်လိတၢ်လၢကစၢ်ယွၤန့ၣ်စီဆှံဝဲ, လၢအသးတီ, တီဝဲ လိၤဝဲ, ဒီးအိၣ်ဒီးတၢ်အဲၣ်တၢ်ကွံလၢၥ်လၢၥ်ဆ့ဆ့န့ၣ်လီၤ. ယွၤထဲတဂၤဧိၤဒီး ထီဘိန့ၣ်မၤတၢ်လၢအမ့ၢ်တၢ်အဲၣ်တၢ်ကွံ, တၢ်တီတၢ်လိၤဒီးတၢ်စံၣ်ညီၣ်တီန့ၣ် လီၤ. ယွၤတမၤတၢ်ကမၣ်နီတစုဘၣ်.

`ဖး ၅မိၤၡွ ၃၂း၄ ဒီး စံး ၉၂း၁၅ တက့ၢ်. လံၥ်စီဆှံအဆၢသ့ၣ် တဖၣ်အံၤ သိၣ်လိဘၣ်ဃးကစၢ်ယွၤအတၢ်အိၣ်တီအိၣ်လိၤဒီးတၢ်မ့ၢ်တၢ်တီ တဖၣ်န့ၣ် မ့ၢ်မနုၤတမံၤလဲၣ်.`

လံၥ်စီဆှံအဆၢတဖၣ်အံၤ အဂၤတဖၣ်အါအါကလဲၥ်ဘိးဘၣ်သ့ၣ်ညါ လၢယွၤန့ၣ် မ့ၢ်တၢ်တီတၢ်လိၤတၢ်အဲၣ်တၢ်ကွံလီၤ. "တၢ်အၢတအိၣ်ဘၣ်လၢ အပူၤဘၣ်" (စံး ၉၂း၁၅ ထိၣ်သတြီၤ စံး ၂၅း၈; စံး ၁၂၉း၄). တၢ်တတီ တလိၤဘၣ်န့ၣ် ကစၢ်ယွၤတမၤအီၤဘၣ်. "ယွၤ, တၢ်တီတၢ်လိၤတဂၤအိၣ်ဝဲလၢ အသးကံၢ်ပူၤ တမၤဘၣ်တၢ်အၢဘၣ်. လီၣ်ဖျါထီၣ်တၢ်စံၣ်ညီၣ်လၢတၢ်ကပီၤ အကျါကိးဂီၤဒဲး, ဒီးကဲထီၣ်သၦၢ်တၢၢ်လီၤ. ဘၣ်ဆၣ်ဒီး ၦၤအၢတသ့ၣ်ညါဘၣ် တၢ်မဲၥ်ဆှးဘၣ် (စဖါနယၤ ၃း၅). ကွၢ်ထံကွၢ်ဆးဖဲအံၤလၢ တၢ်ထိၣ်သတြီၤ ကစၢ်ယွၤအတကဲၥ်ပ၀းဘျၢဘျၢလၢအထီဒါၦၤလၢအအဲၣ်တၢ်စံၣ်ညီၣ်တတီ ဘၣ်သ့ၣ်တဖၣ်အံၤတက့ၢ်.

ကစၢ်ယွၤသ့ၣ်ညါတၢ်အဂ့ၤကတၢၢ်လၢၦၤတဂၤလၢ်လၢ်အဂီၢ်, လိၣ်ဘၣ်ဝဲတၢ်မနုၤတမံၤလၢအဂ့ၤကတၢၢ်လၢ ၦၤဂၤတစုၥ်စုၥ်အဂီၢ်ဒီး ဆဲးမၤတၢ်ထီဘိလၢကဟဲစိၥ်တၢ်အဘျုးအဖှိၣ်အဂ့ၤကတၢၢ်လၢအဘၣ်ဃးဒီး ၦၤကိးဂၤဒဲးန့ၣ်လီၤ.

`ဖး စံး ၉း၇, ၈ ဒီး စံး ၁၄၅း၉-၁၇ တက့ၢ်. လံၥ်စီဆှံဆၢသ့ၣ် တဖၣ်အံၤ သိၣ်လိတၢ်မနုၤတမံးလၢအဘၣ်ဃးကစၢ်ယွၤန့ၣ်လဲၣ်.`

ကစၢ်ယွၤလၢလံၥ်စီဆှံပူၤအံၤမ့ၢ် "ၦၤစံၣ်ညီၣ်တၢ်လၢအတီအလိၤ" (စံး ၇း၁၁) ဒီးတၢ်အၢတၢ်သီတအိၣ်ဆိးဘၣ်ဒီးအီၤဘၣ် (စံး ၅း၄). ဒ် ၁ယိၤဟၣ် ၁း၅ သိၣ်လိဝဲအသိး, "ယွၤမ့ၢ်တၢ်ကပီၤ, ဒီးတၢ်ခံးတအိၣ်ဘၣ်လၢအပူၤ နီတမံၤဘၣ်. အနီၢ်နီၢ်န့ၣ်, ကစၢ်ယွၤတမ့ၢ်ထဲဂ့ၤဝဲလၢလၢၦဲၤတမံၤဧိၤဘၣ်, ဒ်စီၤယၤကိၥ်ပၥ်ဖျါဝဲအသိး, "ယွၤတဘၣ်ဘၣ်တၢ်လ့ပစီလၢတၢ်အၢတၢ်သီဘၣ်" (ယၤကိၥ် ၁း၁၃ ထိၣ်သတြီၤဒီး ဃဘးကူၥ် ၁း၁၃).

လၢတၢ်ခဲလၢၥ်အပူၤအံၤန့ၣ်, ကစၢ်ယွၤအတၢ်ဂ့ၤတၢ်၀ါဒီး အတၢ်လၤ တၢ်ကပီၤန့ၣ် စဲဘူးလိၥ်အသးလၢထုးလီၤဖးအီၤတသ့ဘၣ်န့ၣ်လီၤ. လၢတၢ်ဘူၣ်ထီၣ်ဘါထီၣ်တၢ်ဂီၤတၢ်ဖီၣ်အစိကမီၤအကျါန့ၣ်, ကစၢ်ယွၤ မ့ၢ်အစိဒိၣ်ကမီၤဒိၣ်ခဲလၢၥ်, ဘၣ်ဆၣ်ဒီးအဝဲသူအတၢ်စိတၢ်ကမီၤထဲလၢ တၢ်တီတၢ်လိၤဒီးတၢ်အဲၣ်တၢ်ကွံအကျဲန့ၣ်လီၤ. မ့ၢ်တၢ်ဘၣ်ထွဲတမံၤလၢ စီၤမိၤၡွသံကွၢ်ကစၢ်ယွၤလၢ, "ဒုးထံၣ်ဘၣ်ယၤလၢနလၤကပီၤတက့ၢ်." "ဒီးစံးဝဲဒၣ်, ယကဒုးလဲၤပူၤကွံၥ်ယတၢ်ဂ့ၤခဲလၢၥ်လၢနမဲၥ်ညါ" လီၤ (၂မိၤ ၃၃း၁၈, ၁၉).

ဘၣ်မနုၤလၢကစၢ်လၢအဂ့ၤထဲအံၤတဂၤ ပျဲတၢ်အၢတၢ်သီသ့ၣ်တဖၣ် အါအါကလဲၥ်လၢကအိၣ်လၢဟီၣ်ခိၣ်အံၤန့ၣ်လဲၣ်. စံးကတိၤသကိးလၢတီၤပူၤ တက့ၢ်.