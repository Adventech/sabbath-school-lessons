---
title:  တၢ်အဲၣ်တၢ်ကွံဒီးတၢ်တီတၢ်လိၤ
date:   02/02/2025
---

လၢလံၥ်စီဆှံအပူၤဒီတကတီၢ်ညါန့ၣ်, တၢ်အဲၣ်တၢ်ကွံဒီးတၢ်တီ တၢ်လိၤန့ၣ် လဲၤတၢ်တပူၤဃီ, သတြဲၤလိၥ်အသးန့ၣ်လီၤ. တၢ်အဲၣ်တၢ်ကွံ အမ့ၢ်အတီန့ၣ် လိၣ်ဘၣ်ဝဲတၢ်တီတၢ်လိၤဒီး တၢ်တီတၢ်လိၤအမ့ၢ်အတီန့ၣ် ဟဲအိၣ်ထီၣ်အသးလၢတၢ်အဲၣ်တၢ်ကွံအမ့ၢ်အတီအပူၤန့ၣ်လီၤ. ပတဆိကမိၣ် တၢ်ခံမံၤအံၤတပူၤဃီဘၣ်, အဂ့ၢ်ဒ်လဲၣ် မ့ၢ်လၢတၢ်အဲၣ်တၢ်ကွံဒီးတၢ်တီ တၢ်လိၤန့ၣ် ၦၤကညီသ့ၣ်တဖၣ်ဘိးဃၣ်ကွံၥ်အီၤ, ညိကွံၥ်အီၤအဃိန့ၣ်လီၤ.

`ဖး စံးထီၣ်ပတြၢၤ ၃၃း၅; ယၡါယၤ ၆၁း၈; ယံး၇မံယၤ ၉း၂၄ ဒီး စံး ၈၉း၁၄ တက့ၢ်. လံၥ်စီဆှံဆၢသ့ၣ်တဖၣ်အံၤ လီၣ်ဖျါထီၣ်တၢ်ကပီၤလၢ ကစၢ်ယွၤဘၣ်ထွဲလိၥ်အသးဒီးတၢ်စံၣ်ညီၣ်တီလၢကျဲဒ်လဲၣ်.`

လံၥ်စီဆှံအဆၢသ့ၣ်တဖၣ်အံၤ ဘိးဘၣ်သ့ၣ်ညါလီၤတၢ်လီၤတံၢ် လီၤဆဲးလၢ ကစၢ်ယွၤန့ၣ် အဲၣ်တၢ်စံၣ်ညီၣ်တီန့ၣ်လီၤ. (စံး ၃၃း၅; ယၡါယၤ ၆၁း၈). လၢလံၥ်စီဆှံအပူၤန့ၣ်, တၢ်ဆိကမိၣ်လၢအမ့ၢ်တၢ်အဲၣ်တၢ်ကွံဒီး တၢ်စံၣ်ညီၣ်တီအံၤ စဲဘူးလိၥ်အသးတုၤဒၣ်လဲၥ်ပထုးလီၤဖးအီၤတသ့ဘၣ်န့ၣ် လီၤ. ကစၢ်ယွၤအတၢ်အဲၣ်တၢ်ကွံဒီးအတၢ်တီတၢ်လိၤန့ၣ် လဲၤသဃဲၤလိၥ် အသးဒီးအဝဲဒၣ်သးအိၣ်ဒိၣ်ဒိၣ်ကလဲၥ်လၢတၢ်တီတၢ်လိၤ ဒီးတၢ်စံၣ်ညီၣ်တီအံၤ တၢ်ကဘၣ်မၤအီၤလၢဟီၣ်ခိၣ်ချၢအံၤန့ၣ်လီၤ.

လၢတၢ်န့ၣ်အဃိ, လၢတၢ်ဆိကမိၣ်အဂ့ၤအဂီၢ် ၀ံသ့ၣ်တဖၣ်စံးကတိၤ ထီဒါဃူဃူဖိးဖိးလၢတၢ်စံၣ်ညီၣ်တတီဘၣ်အကလုၥ်ကလုၥ်, ပၣ်ဃုၥ်ဒီးတၢ်သိၣ် တၢ်သီလၢတအိၣ်ဒီးတၢ်စံၣ်ညီၣ်တီဘၣ်, စီၤပီၢ်ကမၣ်, ဒီးတၢ်စံၣ်ညီၣ်တတီဒီး တၢ်ဆီၣ်ဘံးဆီၣ်ဘၢၦၤဖှီၣ်ဖိယၥ်ဖိ, ၦၤမုၣ်ကမဲဖိၣ်ဃဲ, မ့တမ့ၢ်ၦၤလၢအဂံၢ် ဘါစၢ်သ့တဖၣ်ခဲလၢၥ်န့ၣ်လီၤ. ၦၤဂီၢ်မုၢ်သ့ၣ်တဖၣ်မၤတၢ်အၢတၢ်သီဒီး တၢ်စံၣ်ညီၣ်တတီတလိၤဘၣ်ဆၣ်, ကစၢ်ယွၤမ့ၢ်ၦၤတဂၤလၢ "အအိၣ်ဒီး တၢ်အဲၣ်တၢ်သးကညီၤ, တၢ်စံၣ်ညီၣ်တီဒီးတၢ်တီတၢ်လိၤလၢဟီၣ်ခိၣ်ချၢအံၤ န့ၣ်လီၤ" (ယံး၇မံယၤ ၉း၂၄) ဒ်န့ၣ်အသိး, လၢလံၥ်စီဆှံဒီတကတီၢ်ညါအပူၤန့ၣ်, ၦၤလၢအိၣ်တီအိၣ်လိၤဒီးယွၤသ့ၣ်တဖၣ်ထံၣ်ကစၢ်ယွၤအတၢ်စံၣ်ညီၣ်ဒ်အမ့ၢ် တၢ်ဂ့ၤတမံၤအသိးလီၤ, အဂ့ၢ်ဒ်လဲၣ် မ့ၢ်လၢအဟဲစိၥ်တၢ်စံၣ်ညီၣ်ထီဒါ ၦၤမၤတၢ်အၢတၢ်သီဒီးၦၤမၤနးမၤဖှီၣ်တၢ်တဖၣ်ဒီး ဟဲစိၥ်တၢ်စံၣ်ညီၣ်တီဒီး တၢ်ဒုးထူၣ်ဖျဲးထီၣ်က့ၤဆူၦၤတူၢ်ဘၣ်တၢ်စံၣ်ညီၣ်တတီဘၣ်ဒီးတၢ်မၤနးမၤဖှီၣ် သ့ၣ်တဖၣ်အအိၣ်န့ၣ်လီၤ.

အနီၢ်ကီၢ်န့ၣ်, တၢ်တီတၢ်လိၤဒီးတၢ်စံၣ်ညီၣ်တီန့ၣ် မ့ၢ်ကစၢ်ယွၤ အတၢ်ပၢတၢ်ြပးအခီၣ်ထံးခီၣ်ဘိလီၤ. ကစၢ်ယွၤအတၢ်အဲၣ်တၢ်ပၢတၢ်ြပးန့ၣ် မ့ၢ်တၢ်တီတၢ်လိၤဒီးတၢ်မ့ၢ်တၢ်တီလၢအလီၤဆီလိၥ်အသးဒီးဟီၣ်အတၢ်ပၢ တၢ်ြပးလၢအအိၣ်ဒီးတၢ်သံၣ်သူမီၤကျၥ်, မၤတၢ်စံၣ်ညီၣ်တတီတလိၤလၢ နီၢ်ကစၢ်အတၢ်စိတၢ်ကမီၤဒီးအဘျုးအဖှိၣ်အဂီၢ်န့ၣ်လီၤ. လၢယွၤအပူၤန့ၣ်, "တၢ်ဘျုးတၢ်ဖှိၣ်ဒီးတၢ်မ့ၢ်တၢ်တီဘၣ်သဃိၥ်လိၥ်အသး, တၢ်တီတၢ်လိၤဒီး တၢ်ဃူတၢ်ဖိးနၢမူလိၥ်အသးလီၤ" စံး ၈၅း၁၀.

ကစၢ်ယွၤဒုးအိၣ်ထီၣ်ဝဲဖျါဖျါတၢ်လၢအဆၢမုၢ်လၢ်ဝဲလၢပအိၣ်န့ၣ် လီၤ."ၦၤကညီဧၢ, အဝဲဒၣ်ဒုးနဲၣ်တ့ၢ်နတၢ်လၢအဂ့ၤလီၤ. ဒီးမ့တမ့ၢ်ဘၣ် အမၢနမၤတၢ်တီတၢ်လိၤ, ဒီးအဲၣ်ဒိးတၢ်သးကညီၤ, ဒီးလဲၤတၢ်ဒီးနကစၢ်လၢ နသးစူၤန့ၣ်ဘၣ်ဒီး, မ့ၢ်အမၢနၤလၢမနုၤလဲၣ်" မံကၤ ၆း၈. တၢ်တမံၤလၢ်လၢ် မ့ၢ်အိၣ်လၢပကဘၣ်လီၣ်ဖျါထီၣ်ကစၢ်ယွၤအတကဲၥ်ပ၀း, တၢ်အဲၣ်တၢ်ကွံ-ဒီးတၢ်တီတၢ်လိၤဒီးတၢ်သးကညီၤလၢအဟဲထီၣ်လၢအပူၤန့ၣ်-ကမ့ၢ်တၢ်အကံၢ် အလဲန့ၣ်လီၤ.

`တုၤလၢအဆၢကတီၢ်ခဲအံၤဒၣ်လဲၥ်, တၢ်အဒိအတဲၥ်တဖၣ်လၢ ၦၤမၤတၢ်တတီတလိၤဘၣ်စံၣ်ညီၣ်ဝဲန့ၣ် မ့ၢ်မနုၤလဲၣ်. ပကကိးထီၣ်ကစၢ်ယွၤ လၢတၢ်စံၣ်ညီၣ်တီကဟဲဝဲအဂီၢ်သ့ဒ်လဲၣ်.`