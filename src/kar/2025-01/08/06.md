---
title:  ကစၢ်ခ၇ံၥ်မၤနၢၤတ့ၢ်ဟီၣ်ခိၣ်
date:   20/02/2025
---

တၢ်ကိးမံးဒဲး မ့ၢ်မၤအသးဒ်သိးယွၤအတၢ်ဘၣ်အသးလၢအဂ့ၤန့ၣ်, တၢ်အၢတၢ်သီအိၣ်ထီၣ်အသးတသ့ဝဲဘၣ်, တၢ်လၢကမၤအသးန့ၣ် မ့ၢ်ဝဲ ကစၢ်ယွၤအတၢ်အဲၣ်တၢ်ကွံဒီးတၢ်ဃူတၢ်ဖိးလၢအလၢဝဲၦဲၤဝဲဒၣ်န့ၣ်လီၤ. လၢခံန့ၣ်, တၢ်ဘၣ်တ့အံၤ ကဘၣ်တၢ်မၤဂ့ၤထီၣ်က့ၤအီၤလၢလၢၦဲၤၦဲၤလၢ ယွၤတၢ်ဘၣ်အသးလၢအဂ့ၤအပူၤန့ၣ်လီၤ. လၢတဆၢကတီၢ်ဃီန့ၣ်, ကစၢ်ယွၤ မၤတၢ်လၢတၢ်ကမၤအသးလၢတၢ်ဘၣ်အသးအပူၤ လၢတၢ်တူၢ်လိၥ်တၢ်ဘၣ်တ့ သ့ၣ်တဖၣ်တၢ်ဆၢတဲၥ်လၢအသဘျ့န့ၣ်လီၤ.

ဆိကမိၣ်ထီၣ်တၢ်တ့ကိၣ်အတၢ်ြပၢလၢ ၦၤနုၥ်လီၤတၢ်ြပၢတဖၣ် ကဘၣ်သူတၢ်ပီးလီလၢအဃါဃုၥ်လိၥ်အသးတဖၣ်လၢ အလီၤတံၢ်လီၤဆဲး တမံၤဃီန့ၣ်လီၤ, ဘၣ်ဆၣ်အဝဲသ့ၣ်မၤအါထီၣ်တၢ်လၢအဂၤလၢအဝဲသ့ၣ် အဲၣ်ဒိးဝဲန့ၣ် သ့ဝဲဒၣ်ဒ်သိးကတ့ကိၣ်လၢအဝဲသ့ၣ်အဲၣ်ဒိးတ့ဝဲဒၣ်စ့ၢ်ကီးန့ၣ်လီၤ. လၢအကတၢၢ်န့ၣ်, ကိၣ်တမံၤလၢ်လၢ်လၢၦၤတ့ကိၣ်ဖိမၤဝဲန့ၣ် ကဘၣ် တၢ်ဆၢတဲၥ်အီၤ, လီၤဆီဒၣ်တၢ်ခီဖျိတၢ်ဃါဃုၥ်ဒီးပီးလီတဖၣ်လၢ ၦၤတ့ကိၣ်ဖိ တသူဝဲဘၣ်တဖၣ်န့ၣ်လီၤ.

ဒ်န့ၣ်အသိး, မ့ၢ်လၢကစၢ်ယွၤဟ့ၣ်လီၤအနီၢ်ကစၢ်ဒၣ်ဝဲအသးလၢ ပၥ်ကဲတၢ်ဘၣ်တ့အတၢ်သဘျ့တမံၤလၢ တၢ်အဲၣ်တၢ်ကွံအပူၤအသိး, "တၢ်ပီးလီ လၢအဃါဃုၥ်လိၥ်အသး" အါအါကလဲၥ်လၢအဒုးအိၣ်ထီၣ်ဟီၣ်ခိၣ်အတၢ် စံၣ်စိၤတဲစိၤလၢယွၤတဃုထၢအီၤဘၣ်န့ၣ် မ့ၢ်တၢ်လၢအထီဒါယွၤအတၢ်အဲၣ်ဒိး သ့ၣ်တဖၣ်န့ၣ်လီၤ.

လၢတၢ်ထံၣ်အံၤအပူၤန့ၣ်, ကစၢ်ယွၤအတၢ်အံးထွဲကွၢ်ထွဲန့ၣ် တမ့ၢ် တၢ်လၢအကျိၤအကွၥ်အိၣ်ဝဲထဲတမံၤဧိၤဘၣ်, ဒ်အမ့ၢ်ကစၢ်ယွၤန့ၣ် ပၢဆှၢဃၥ် တၢ်ကိးမံၤဒဲးလၢအမၤသးန့ၣ်လီၤ. လၢအလီၢ်န့ၣ်တၢ်အံၤ (အဆှၤကတၢၢ်) လိၣ်ဘၣ်ဝဲတၢ်ထံၣ်လၢကစၢ်ယွၤအတၢ်အံးထွဲကွၢ်ထွဲလၢအကျိၤအကွၥ်အိၣ်ဝဲ ခံမံၤန့ၣ်လီၤ. တၢ်အိၣ်ဝဲတနီၤလၢ ဟီၣ်ခိၣ်ချၢအံၤန့ၣ် မၤအသးခီဖျိကစၢ်ယွၤ လီၤ, ဘၣ်ဆၣ်တၢ်မၤအသးလၢအဂုၤအဂၤတဖၣ်န့ၣ် ဟဲအိၣ်ထီၣ်အသးလၢ တၢ်ဘၣ်တ့တဖၣ်အတၢ်ဆၢတဲၥ်လၢအသဘျ့အံၤအဃိန့ၣ်လီၤ. (ဒ်တၢ်အၢ တၢ်သီခဲလၢၥ်တဖၣ် မၤအသးအသိး) တၢ်အါအါကလဲၥ်မၤအသးလၢ ယွၤတအဲၣ်ဒိးလၢကမၤအသးဘၣ်န့ၣ် အိၣ်ဝဲဒၣ်လီၤ.

`ဖး ယိၤဟၣ် ၁၆း၃၃ တက့ၢ်. လၢတၢ်နးတၢ်ဖှီၣ်တဖၣ်အကျါဒၣ်လဲၥ် အပူၤန့ၣ်, တၢ်မုၢ်လၢ်လၢလံၥ်စီဆှံဆၢဟ့ၣ်ၦၤအံၤ မ့ၢ်မနုၤလဲၣ်.`

လီၤဆီဒၣ်တၢ်လၢ တၢ်နးတၢ်ဖှီၣ်ဒီးတၢ်ကီတၢ်ခဲအကတီၢ်န့ၣ်, ၦၤဂီၢ်မုၢ်အတၢ်နၥ်န့ၣ် ကဒံကဒါဝဲဒၣ်န့ၣ်လီၤ. အဂ့ၢ်ဒ်လဲၣ် အဝဲသ့ၣ်အိၣ်ဒီး တၢ်နၥ်ကမၣ်လၢ ကစၢ်ယွၤန့ၣ် ကဒုးပူၤဖျဲး မ့တမ့ၢ် ကြၢးဒုးပူၤဖျဲးအဝဲသ့ၣ်လၢ တၢ်နးတၢ်ဖှီၣ်ဒီးတၢ်ကီတၢ်ခဲတဖၣ်လၢ တၢ်အိၣ်မူအကတီၢ်အံၤန့ၣ်လီၤ. ဘၣ်ဆၣ်ဒီး, ကစၢ်ခ၇ံၥ်စံးၦၤတၢ်ဂ့ၢ်တၢ်ကျိၤလၢအလီၤဆီတမံၤ, ဟ့ၣ်ပလီၢ် ၦၤပိၥ်အခံသ့ၣ်တဖၣ်လၢ တၢ်နးတၢ်ဖှီၣ်ဒီးတၢ်ကီတၢ်ခဲတဖၣ်လၢဟီၣ်ခိၣ်ချၢ အံၤန့ၣ်လီၤ. ဘၣ်ဆၣ်, တၢ်မုၢ်လၢ်အိၣ်ဝဲ, အဂ့ၢ်ဒ်လဲၣ်ကစၢ်ခ၇ံၥ်န့ၣ် မၤနၢၤလံ ဟီၣ်ခိၣ်လံလီၤ. (ယိၤဟၣ် ၁၆း၃၃).

တၢ်ဂ့ၢ်လၢပဘၣ်သဂၢၢ်ဒီးတၢ်နးတၢ်ဖှီၣ်ဒီးတၢ်ကီတၢ်ခဲန့ၣ် အခီပညီ တမ့ၢ်လၢ တၢ်အံၤကစၢ်ယွၤအဲၣ်ဒိးဝဲလၢပဂီၢ်န့ၣ်ဘၣ်. ပကဘၣ်ပၥ်လၢ ပသးကံၢ်ပူၤ တၢ်လၢအဒိၣ်အမုၢ်အိၣ်ဝဲတမံၤလၢအမ့ၢ်, တၢ်ဂ့ၢ်လိၥ်ဘှီလိၥ် အသးအဒိၣ်အမုၢ်အံၤန့ၣ်လီၤ. မ့ၢ်နၥ်သက့ဒ်န့ၣ်ဒီး ပအိၣ်ဒီးတၢ်နၥ်န့ၢ်လီၤသး သ့ဝဲလၢ, ဖဲတၢ်အၢတၢ်သီဒၣ်လဲၥ် တမ့ၢ်လၢတၢ်ဂ့ၤအဂီၢ်, ကစၢ်ယွၤဟဲစိၥ် တၢ်ဂ့ၤတၢ်၀ါသ့ဝဲလၢတၢ်အၢတၢ်သီအပူၤအံၤဒၣ်လဲၥ်န့ၣ်လီၤ. ပမ့ၢ်နၥ် ကစၢ်ယွၤဒီး, ကစၢ်ယွၤသူပတၢ်နးတၢ်ဖှီၣ်အံၤသ့ဝဲစ့ၢ်ကီးလၢ ကထုးၦၤဘူးထီၣ် ဒီးအီၤ ဒီးဟ့ၣ်ဂံၢ်ဟ့ၣ်ဘါၦၤလၢ ကအိၣ်ဒီးတၢ်အဲၣ်တၢ်ကွံဒီးတၢ်အံးက့ၤ ကွၢ်က့ၤၦၤဂၤတဖၣ်အဂီၢ်န့ၣ်လီၤ.