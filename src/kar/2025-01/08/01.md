---
title:  တၢ်သးအိၣ်သဘျ့, တၢ်အဲၣ်တၢ်ကွံဒီးကစၢ်ယွၤ အတၢ်အံးထွဲကွၢ်ထွဲ
date:   15/02/2025
---

### တၢ်မၤလိတနွံအံၤအဂီၢ်ဖး

လူၤကၣ် ၁၃း၃၄; ယံး၇မံယၤ ၃၂း၁၇-၂၀း ဧ့ၤဘြံၤ ၁း၃, ၅; ၅မိၤ ၆း၄, ၅; အ့းဖ့းစူး ၁း၉-၁၁; ယိၤဟၣ် ၁၆း၃၃.

> <p>တၢ်ကလုၢ်ထူ</p>
> "ယစံးဘၣ်သုလၢတၢ်န့ၣ်တဖၣ်, ဒ်သိးသုကအိၣ်ဒီးတၢ်ဃူတၢ်ဖိးလၢ ယပူၤလီၤ. လၢဟီၣ်ခိၣ်အံၤ, သုကဘၣ်တၢ်ဖှီၣ်လီၤ. ဘၣ်ဆၣ်ဒီး ပၥ်သုသး ခူတလ့ၢ်တက့ၢ်. ယမၤနၢၤလံဟီၣ်ခိၣ်လံ" (ယိၤဟၣ် ၁၆း၃၃).

တၢ်အံးထွဲကွၢ်ထွဲန့ၣ် မ့ၢ်တၢ်ကတိၤလၢတၢ်သူအီၤဒ်ကပၥ်ဖျါထီၣ် ကစၢ်ယွၤအတၢ်မၤလၢဟီၣ်ခိၣ်အဂီၢ်လီၤ. ပဆိကမိၣ်ထီၣ်ကစၢ်ယွၤအတၢ် အံးက့ၤကွၢ်က့ၤဒ်လဲၣ်ဒ်လဲၣ်အဂ့ၢ်န့ၣ် ဒုးအိၣ်ထီၣ်တၢ်လီၤဆီအဒိၣ်အမုၢ်လၢ ပတၢ်ဘၣ်ထွဲဒီးယွၤဒ်လဲၣ်အဂ့ၢ်, ဒီးပဘၣ်ထွဲဒီးၦၤဂၤဒ်လဲၣ်ဒီး မ့ၢ်ပဆိကမိၣ် ထီၣ်ဘၣ်ဃးတၢ်အၢတၢ်သီအတၢ်ကီတၢ်ခဲအဂ့ၢ်ဒ်လဲၣ်န့ၣ်လီၤ.

ခ၇ံၥ်ဖိဟံးဃၥ်တၢ်နၢ်ပၢၢ်ကစၢ်ယွၤအတၢ်အံးထွဲကွၢ်ထွဲတၢ် အကလုၥ်ကလုၥ်န့ၣ်လီၤ. တနီၤနီၤနၥ်လၢကစၢ်ယွၤသူအတၢ်စိတၢ်ကမီၤကျဲ လၢတၢ်မၤအသးခဲလၢၥ်ဒ်အဝဲသ့ၣ်မၤဝဲအသိးန့ၣ်လီၤ. ကစၢ်ယွၤဃုထၢ စ့ၢ်ကီးလၢ မတၤတဖၣ်ကတုၤလၢတၢ်အုၣ်က့ၤခီၣ်က့ၤအဂီၢ် ဒီးမတၤတဖၣ်လၢ ကလီၤမၢ်ကွံၥ်ဝဲအဂီၢ်န့ၣ်လီၤ. လၢတၢ်ထံၣ်အံၤအပူၤန့ၣ်, ၦၤဂီၢ်မုၢ်သ့ၣ်တဖၣ် တအိၣ်ဒီးတၢ်ဃုထၢသဘျ့လၢယွၤပၥ်လီၤဝဲတဖၣ်န့ၣ်ဘၣ်လီၤ. အနီၢ်နီၢ်တခီ, ၦၤဂီၢ်မုၢ်လၢအနၥ်တၢ်ဒ်အံၤတဖၣ် စံးကတိၤဂ့ၢ်လိၥ်ဘှီလိၥ်လၢတုၤဒၣ်လဲၥ် ၦၤကညီအတၢ်သူၣ်လီသးကွံတၢ်တဖၣ်န့ၣ် ကစၢ်ယွၤဆၢတဲၥ်တ့ၢ်ပၥ်အီၤန့ၣ် လီၤ.

မ့ၢ်ထိၣ်သတြီၤအီၤဒီး, လံၥ်စီဆှံတၢ်အုၣ်အသးဆူၣ်ဆူၣ်ပၥ်ဖျါထီၣ်လၢ ကစၢ်ယွၤတဆၢတဲၥ်တၢ်ခဲလၢၥ်လၢအမၤအသးန့ၣ်ဘၣ်. လၢအလီၢ်န့ၣ်, အဝဲဟ့ၣ်လီၤၦၤကညီတၢ်သးအိၣ်သဘျ့, တုၤဒၣ်လဲၥ်လၢအဝဲသ့ၣ် (ဒီးမူခိၣ် ကလူးတဖၣ်) ဃုထၢလၢကထီဒါအတၢ်ဘၣ်အသးဘျၢဘျၢသ့ဝဲဒၣ်လီၤ. တၢ်ဒဲးဘးဒီးတၢ်အၢတၢ်သီအတၢ်လီၤကမၣ်အတၢ်စံၣ်စိၤတဲစိၤန့ၣ် မ့ၢ်တၢ်ဃဲၤဖျါဒီးတၢ်သးအုးအတၢ်အိၣ်ဖျါခီဖျိတၢ်သူကမၣ်တၢ်သးအိၣ်သဘျ့ အဃိန့ၣ်လီၤ. တၢ်အုၣ်က့ၤခီၣ်က့ၤအတၢ်တိၥ်ပၥ်န့ၣ် ဘၣ်တၢ်ပၥ်လီၤတ့ၢ်အီၤ ဒ်သိးကမၤဘျါက့ၤတၢ်သူၣ်အုးသးအုးလၢ အဟဲအိၣ်ထီၣ်အသးခီဖျိတၢ်သူကမၣ် တၢ်သးအိၣ်လၢအသဘျ့အံၤအဃိန့ၣ်လီၤ.