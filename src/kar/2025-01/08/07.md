---
title:  တၢ်ဆိကမိၣ်ဆူညါအဂီၢ်
date:   21/02/2025
---

ဖး Ellen G. White, "God With Us," pp. 19-26, in The Desire of Ages.

"ကစၢ်ယွၤအတၢ်တိၥ်ပၥ်လၢပတၢ်ထူၣ်ဖျဲးအဂီၢ်အံၤ တမ့ၢ်တၢ်လၢ အအိၣ်ထီၣ်အသးလၢခံဘၣ်, တမ့ၢ်တၢ်တိၥ်ပၥ်လၢအဘၣ်တၢ်ကတဲၥ်ကတီၤ အီၤလၢ စီၤအၤဒၣ်လီၤကမၣ်၀ံၤအလီၢ်ခံန့ၣ်ဘၣ်. မ့ၢ်တၢ်လီၣ်ဖျါ "တၢ်ခူသူၣ် လၢအအိၣ်ဘံၣ်ဝဲအစိၤအဃၣ်လၢပျၢၤ" န့ၣ်လီၤ. ၇ိမ့ၤ ၁၆း၂၅. မ့ၢ်တၢ်ပၥ်ဖျါ ထီၣ်တၢ်သိၣ်တၢ်သီလၢအမ့ၢ်တၢ်အခီၣ်ထံးခီၣ်ဘိလၢ ကစၢ်ယွၤလီၢ်ပစိၥ်အပူၤ လၢအစိၤစိၤအဃၣ်ဃၣ်လံန့ၣ်လီၤ. လၢအခီၣ်ထံးလံၤလံၤန့ၣ်, ကစၢ်ယွၤဒီး ကစၢ်ခ၇ံၥ်သ့ၣ်ညါမုၣ်ကီၤလံၢ်အတၢ်ညိကွံၥ်အဂ့ၢ်အကျိၤဒီးၦၤကညီအတၢ် လီၤကမၣ်ခီဖျိၦၤလၢအဟးသဒၣ်ကွံၥ်တၢ်တဂၤအံၤ အတၢ်လံၣ်တၢ်လီအဃိ န့ၣ်လီၤ. ကစၢ်ယွၤတပၥ်ပနီၣ်လၢတၢ်ဒဲးဘးအံၤကအိၣ်ထီၣ်အသးဘၣ်, ဘၣ်ဆၣ်ဒီး အဝဲထံၣ်စိပၥ်ဝဲလၢ ကအိၣ်ထီၣ်အသးအဂ့ၢ်ဒီး ဒုးအိၣ်ထီၣ် တၢ်ကတဲၥ်ကတီၤသးလၢကသဂၢၢ်တၢ်မၤအသးကတူၢ်ကလၥ်လၢ အၢဝဲသီဝဲ အံၤန့ၣ်လီၤ. အတၢ်အဲၣ်အိၣ်ဝဲလၢဟီၣ်ခိၣ်အဂီၢ်ဒိၣ်ဒိၣ်ကလဲၥ်အဃိ, အဝဲ မၤတၢ်အၢၣ်လီၤအီလီၤလၢအဟ့ၣ်လီၤအဖိခွါထဲတဂၤဧိၤ, "ဒ်သိးကယဲၢ်ၦၤလၢ အစူၢ်က့ၤနၥ်က့ၤအီၤတဂၤလၢ်လၢ်န့ၣ်, အသုတဟးဂီၤတဂ့ၤဒီး, ကန့ၢ်ဘၣ် တၢ်မူအထူအယိၥ်လီၤ" ယိၤဟၣ် ၃း၁၆." Ellen G. White, The Desire of Ages, p. 22.