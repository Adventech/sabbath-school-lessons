---
title:  တၢ်အဲၣ်ယွၤ
date:   18/02/2025
---

ယွၤဒိၣ်စိဒိၣ်ကမီၤခဲလၢၥ်န့ၣ် အခီပညီတမ့ၢ်အမၤတၢ်သ့ခဲလၢၥ်န့ၣ် ဘၣ်. ဒ်န့ၣ်အသိး, ကစၢ်ယွၤဆၢတဲၥ်တသ့လၢၦၤတဂၤကဘၣ်အဲၣ်အီၤလၢ တၢ်သဘျ့, လၢတၢ်ကလီကလီအပူၤန့ၣ်ဘၣ်. မ့ၢ်မၤတၢ်တမံၤလၢတၢ်ကလီ ကလီအပူၤန့ၣ် အခီပညီအိၣ်ဝဲလၢကမၤတၢ်တမံၤတအိၣ်ဒီးတၢ်ဆၢတဲၥ်တ့ၢ် လၢကမၤအီၤအဂီၢ်န့ၣ်ဘၣ်, မ့မ့ၢ်ဒ်န့ၣ်ဒီး, နကမၢၦၤတဂၤမၤတၢ်တမံၤလၢ တၢ်ကလီကလီအဂီၢ်န့ၣ်တညီဝဲဘၣ်. လၢအဖုၣ်န့ၣ်, ဒ်ပထံၣ်ဘၣ်အသိး, ဒီးပဘၣ်က့ၤဒုးဆူၣ်ထီၣ်က့ၤတၢ်နၢ်ပၢၢ်လၢ-ကစၢ်ယွၤမၤန့ၣ်ဆူၣ်ၦၤတဂၤ လၢ်လၢ်လၢကအဲၣ်အီၤအဂီၢ်တသ့ဝဲဘၣ်, ဆၢကတီၢ်လၢတၢ်မၤဆူၣ်အိၣ်ထီၣ် အသးန့ၣ်, တမ့ၢ်လၢၤတၢ်အဲၣ်နီတစုဘၣ်.

`ဖး မးသဲ ၂၂း၃၇ ဒီး ၅မိၤၡွ ၆း၄, ၅ တက့ၢ်. လံၥ်စီဆှံဆၢတဖၣ် သိၣ်လိတၢ်မနုၤတမံၤလၢအဘၣ်ဃးဒီးတၢ်သးအိၣ်လၢအသဘျ့န့ၣ်လဲၣ်.`

တၢ်မၤလိၥ်အဒိၣ်ကတၢၢ်လၢ အမ့ၢ်တၢ်အဲၣ်ယွၤအံၤ ကတဲၥ်ကတီၤ တၢ်အုၣ်အသးလၢကစၢ်ယွၤအဲၣ်ဒိးနီၢ်နီၢ်လၢၦၤကိးဂၤဒဲးကအဲၣ်အီၤလီၤ. မ့ၢ်နၥ်သက့ဒ်န့ၣ်ဒီး, ၦၤတအဲၣ်ယွၤကိးဂၤဒဲးဘၣ်. မ့မ့ၢ်ဒ်န့ၣ်ဒီး, ဘၣ်မနုၤလၢ ကစၢ်ယွၤတမၤဝဲလၢၦၤကိးဂၤဒဲးကအဲၣ်အီၤညီညီအဂီၢ်လဲၣ်. မၤကဒီးတစု, တၢ်အံၤမ့ၢ်လၢတၢ်အဲၣ်အဃိလီၤ, ဒ်သိးကဒိးန့ၢ်ဘၣ်တၢ်အဂီၢ်, ကဘၣ်ဟ့ၣ် တၢ်အဲၣ်ကလီလီလၢအလုၢ်အၦ့ၤတအိၣ်ဘၣ်န့ၣ်လီၤ.

`ဖး ဧ့ၤဘြံၤ ၆း၁၇, ၁၈ ဒီး တံတူး ၁း၂. လံၥ်စီဆှံအဆၢတဖၣ်အံၤ သိၣ်လိမနုၤတမံၤလၢအဘၣ်ဃးယွၤန့ၣ်လဲၣ်.`

ဒ် ၄မိၤၡွ ၂၃း၁၉ ပၥ်ဖျါဝဲအသိး, "ယွၤတမ့ၢ်ၦၤကညီလၢအက ကတိၤတၢ်ကဘျံးကဘျၣ်ဘၣ်." ယွၤကတိၤတၢ်ကဘျံးကဘျၣ်တသ့ဘၣ်. တံတူး ၁း၂. ကစၢ်ယွၤတီဒီးအတၢ်ကတိၤထီဘိ ဒီးတမၤဟါဂီၤအတၢ်အၢၣ် လီၤဘၣ်. ဧ့ၤဘြံၤ ၆း၁၇, ၁၈. ဒ်န့ၣ်အသိး, ကစၢ်ယွၤမ့ၢ်ဟ့ၣ်လီၤတၢ်အၢၣ်လီၤ မ့တမ့ၢ် ဟ့ၣ်လီၤအနီၢ်ကစၢ်အသးလၢတၢ်တမံၤလၢ်လၢ်အပူၤ, အတၢ်မၤလၢ ခါဆူညါန့ၣ် အိၣ်ဒီးအဆၢတလီခီဖျိတၢ်အၢၣ်လီၤအံၤအဃိန့ၣ်လီၤ.

တၢ်အံၤအခီပညီမ့ၢ်ဝဲလၢ, ကစၢ်ယွၤမ့ၢ်ဟ့ၣ်ဒ်တၢ်ဘၣ်တ့တဖၣ် အတၢ်သဘျ့လၢကဃုထၢတၢ်အါန့ၢ်ဒံးကျဲအဂၤတဘိလၢ ကစၢ်ယွၤအဲၣ်ဒိး အီၤန့ၣ်, တၢ်လၢၦၤကညီဃုထၢန့ၣ် တဘၣ်ဃးဒီးကစၢ်ယွၤလၢၤဘၣ်. ကစၢ်ယွၤ မ့ၢ်ဟ့ၣ်လီၤတၢ်ဘၣ်တ့တဖၣ်ခဲလၢၥ် တၢ်သးအိၣ်လၢအသဘျ့န့ၣ်, ၦၤကညီ ကအိၣ်ဒီးတၢ်သ့တၢ်ဘၣ်လၢကပၥ်ဖျါထီၣ်တၢ်သဘျ့လၢအထီဒါကစၢ်ယွၤ အတၢ်သးအိၣ်အဂ့ၤကတၢၢ်န့ၣ်လီၤ. လၢတၢ်ဟးဂူၥ်ဟးဂီၤအပူၤ, ၦၤကညီ အါအါကလဲၥ်သူအတၢ်သဘျ့လၢကျဲဒ်အံၤ, ဒီးဒ်န့ၣ်အသိး, တၢ်မၤအသး အါအါကလဲၥ်လၢကစၢ်ယွၤတအဲၣ်ဒိးလၢကမၤအသးဘၣ်န့ၣ်လီၤ. ဘၣ်ဆၣ်ဒီး တၢ်အံၤ, မ့ၢ်စံးလၢအဆူၣ်န့ၣ်, တဘၣ်ဃးဒီးယွၤဘၣ်.

`မ့ၢ်နမၤတ့ၢ်တၢ်တမံၤမံၤလၢနသ့ၣ်ညါလၢ ကစၢ်ယွၤတအဲၣ်ဒိးလၢ နမၤအီၤန့ၣ် မ့ၢ်မနုၤလဲၣ်. တၢ်အံၤသိၣ်လိၦၤတၢ်မနုၤတမံၤလၢ အဘၣ်ဃးဒီး တၢ်နီၢ်ကီၢ် ဒီးတၢ်အဘျုးအဖှိၣ်လၢအလီၤပျံၤလီၤဖုးခီဖျိတၢ်သးအိၣ်လၢ အသဘျ့အံၤန့ၣ်လဲၣ်.`