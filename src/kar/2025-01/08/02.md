---
title:  ပကစၢ်စီၤပၤ
date:   16/02/2025
---

သးစၢ်တၢ်အိၣ်ဖှိၣ်သ၇ၣ်တဂၤသိၣ်လိတီၤခၢၣ်သးကၠိဖိတဖုလၢ "ကစၢ်ယွၤန့ၣ်မ့ၢ်စီၤပၤ" လီၤ. "တၢ်န့ၣ်အခီပညီမ့ၢ်ဝဲယွၤန့ၣ် ပၢဆှၢတၢ် ကိးမံၤဒဲးလၢအမၤသးန့ၣ်လီၤ." လၢတၢ်သးလီၤကမၢကမၣ်အပူၤ တီၤခၢၣ်သး ကၠိဖိတဂၤစံးဆၢဝဲ, "မ့မ့ၢ်ဒ်န့ၣ်ဒီး ကစၢ်ယွၤပၢဆှၢဃၥ်ဆၢကတီၢ်ဖဲယထွံၣ်တဒု ကဘၣ်သံဝဲအဂီၢ်န့ၣ်ဧါ. ဘၣ်မနုၤလၢကစၢ်ယွၤန့ၣ် ကဘၣ်မၤသံယထွံၣ်လဲၣ်.

လၢတၢ်ဂုၥ်ကျဲးစၢးကစံးဆၢက့ၤတၢ်သံကွၢ်အံၤအဂီၢ်, တၢ်အိၣ်ဖှိၣ် သ၇ၣ်စံးဆၢက့ၤ, "တၢ်အံၤမ့ၢ်တၢ်လၢအဆူၣ်မးတမံၤန့ၣ်လီၤ. ဘၣ်ဆၣ်ဒီး တဘျီဘျီန့ၣ် ကစၢ်ယွၤဟ့ၣ်ၦၤအခွဲးလၢပကလဲၤခီဖျိတၢ်ကီတၢ်ခဲအကတီၢ် တဖၣ် ဒ်သိးဒီးပကအိၣ်ကတဲၥ်ကတီၤသးလၢတၢ်ကီတၢ်ခဲဒိၣ်မးတဖၣ် လၢခါဆူညါအဆၢကတီၢ်အဂီၢ်စ့ၢ်ကီးန့ၣ်လီၤ. ယသ့ၣ်နီၣ်ထီၣ်က့ၤဆၢကတီၢ် ဖဲယထွံၣ်သံန့ၣ် ကီမးလၢယဂီၢ်န့ၣ်လီၤ. ဘၣ်ဆၣ်ဒီးတၢ်လဲၤခီဖျိအံၤ မၤစၢၤ ယၤလၢကသဂၢၢ်တၢ်ကီတၢ်ခဲအကတီၢ်လၢအဒိၣ်န့ၢ်ဒံးအအံၤလၢခံ ဖဲယဖုသံ အကတီၢ်န့ၣ်လီၤ. တၢ်အံၤမ့ၢ်အိၣ်ဒီးအခီပညီတမံၤမံၤဧါ.

လၢဆၢကတီၢ်ဖးယံၥ်အလီၢ်ခံ, တီၤခၢၣ်သးကၠိဖိအံၤစံးဆၢက့ၤ, "မ့မ့ၢ်ဒ်န့ၣ်ဒီး, ကစၢ်ယွၤမၤသံယထွံၣ်ဒ်သိးယကအိၣ်ကတီၤသးလၢယဖံ ကသံအဂီၢ်န့ၣ်ဧါ." Marc Cortex, ဟံးန့ၢ်လၢ John C. Peckham, တၢ်ကွဲးအပူၤလၢအမ့ၢ်, Divine Attribgutes: Knowing the Covenantal God of Scripture (Michiga: Baker Academic, 2021), p. 141.

တဘျီဘျီန့ၣ် ၦၤဂီၢ်မုၢ်တဖၣ်ဆိကမိၣ်လၢ တၢ်ကိးမံၤဒဲးလၢမၤအသး န့ၣ်, မၤအသးဒ်ကစၢ်ယွၤအဲၣ်ဒိးဝဲအသိးန့ၣ်လီၤ. တၢ်တမံၤလၢ်လၢ်လၢ အမၤအသးလၢဟီၣ်ခိၣ်ချၢအံၤ မ့ၢ်ဒ်သိးယွၤအဲၣ်ဒိးဝဲဒၣ်လၢ ကမၤအသး လီၤတံၢ်လီၤဆဲးဒ်အံၤအဃိန့ၣ်လီၤ. မ့ၢ်လၢကစၢ်ယွၤမ့ၢ်ၦၤဂံၢ်ဆူၣ်ဘါဆူၣ် တဂၤအဃိန့ၣ်လီၤ. မ့မ့ၢ်ဒ်န့ၣ်ဒီး, တၢ်တမံၤလၢ်လၢ်မၤအသးလၢယွၤတအဲၣ်ဒိး လၢကမၤအသးန့ၣ် ကသ့ဝဲလၢကျဲဒ်လဲၣ်. လၢတၢ်န့ၣ်အဃိ, တၢ်မၤအသး တမံၤလၢ်လၢ်န့ၣ်, အၢမ့ၢ်ဂ့ၤ မ့ၢ်ကစၢ်ယွၤအတၢ်ဘၣ်သးန့ၣ်လီၤ. တၢ်အံၤ မ့ၢ်တၢ်ဘူၣ်တၢ်ဘါတမံၤအံၤသိၣ်လိနဲၣ်လိဝဲန့ၣ်လီၤ.

`ဖး စံး ၈၁း၁၁-၁၄; ယၡါယၤ ၃၀း၁၅, ၁၈; ယၡါယၤ ၆၆း၄; ဒီး လူၤကၣ် ၁၃း၃၄ တက့ၢ်. လံၥ်စီဆှံအဆၢသ့ၣ်တဖၣ်အံၤ စံးကတိၤ တၢ်မနုၤတမံၤဘၣ်ဃးတၢ်သံကွၢ်လၢအမ့ၢ်ကစၢ်ယွၤအတၢ်ဘၣ်သးန့ၣ် မၤအသးထီဘိဧါ.`

ဖဲၦၤဂီၢ်မုၢ်အါအါကလဲၥ်နၥ်လၢကစၢ်ယွၤကဘၣ်ဒိးန့ၢ်တၢ်လၢ အလိၣ်ဘၣ်ဝဲန့ၣ် ထီဘိအကတီၢ်န့ၣ်, လံၥ်စီဆှံစံးကတိၤၦၤလၢအလီၤဆီ တမံၤန့ၣ်လီၤ. တဘျီ၀ံၤတဘျီ လံၥ်စီဆှံပၥ်ဖျါထီၣ်ကစၢ်ယွၤလၢ အလဲၤခီဖျိ ဘၣ်ဆၢကတီၢ်ဖဲအတၢ်အဲၣ်ဒိးလၢတလၢထီၣ်ၦဲၤထီၣ်ဘၣ်အကတီၢ်န့ၣ်လီၤ. တၢ်အံၤန့ၣ် မၤအသးအါစုအါဘျီလၢအထီဒါယွၤအတၢ်စံးကတိၤလၢ အအဲၣ်ဒိး နီၢ်နီၢ်လၢကမၤအသးန့ၣ်လီၤ. လၢတၢ်ဂ့ၢ်တၢ်ကျိၤအါအါကလဲၥ်အပူၤန့ၣ်, ကစၢ်ယွၤဘိးဘၣ်သ့ၣ်ညါလီၤ, လီၤတံၢ်လီၤဆဲးလၢတၢ်လၢတၢ်မၤအသးန့ၣ် မ့ၢ်တၢ်လၢအလဲၤသဃီၤဒီး တၢ်လၢအအဲၣ်ဒိးဝဲန့ၣ်လီၤ. အဝဲဘၣ်အသးလၢ အၦၤဂီၢ်မုၢ်ကကဲထီၣ်တၢ်တမံၤ ဘၣ်ဆၣ်လၢအလီၢ်န့ၣ်, အၦၤဂီၢ်မုၢ်ဃုထၢ တၢ်အဂၤတမံၤန့ၣ်လီၤ. ကစၢ်ယွၤအနီၢ်ကစၢ်ဒၣ်ဝဲကအုကစွါထီၣ်ဒ်အံၤ, "ယၦၤဂီၢ်မုၢ်တဒိကနၣ်ယကလုၢ်ကထါဘၣ်...ယၦၤဂီၢ်မုၢ်မ့ၢ်ဒိကနၣ် ယကလုၢ်, ဒီးအံၣ်စ၇့လးမ့ၢ်ပိၥ်ယကျဲဧိၤကပူၤဧိၤဒီး, ယကမၤဃၣ်အဒုၣ်အဒါ လၢတစိၢ်ဖိအတီၢ်ပူၤန့ၣ်, ဒီးဃၣ်ယစုထီဒါၦၤသးဟ့အီၤတဖၣ်န့ၣ်လီၤ (စံး ၈၁း၁၁, ၁၃, ၁၄).

ဆိကမိၣ်ထီၣ်တၢ်ဒုးဘၣ်ထွဲတၢ်ဘူၣ်တၢ်ဘါအတၢ်သိၣ်လိနဲၣ်လိ လၢပၥ်တၢ်ခဲလၢၥ်လၢမၤအသးန့ၣ် မ့ၢ်ယွၤအတၢ်ဘၣ်အသးအံၤန့ၣ်တက့ၢ်. တၢ်ကီတၢ်ခဲအဒိၣ်အယိၥ်, လီၤဆီဒၣ်တၢ်လၢအဘၣ်ဃးဒီးတၢ်အၢတၢ်သီလၢ တၢ်ဘူၣ်တၢ်ဘါအံၤဒုးအိၣ်ထီၣ်အီၤန့ၣ် မ့ၢ်မနုၤလဲၣ်.