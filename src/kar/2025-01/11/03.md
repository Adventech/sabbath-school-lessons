---
title:  ၦၤတီၦၤလိၤဒီးၦၤမၤတီမၤလိၤတၢ်
date:   10/03/2025
---

လၢတၢ်ကိးမံးဒဲးအပူၤန့ၣ်, ကစၢ်ခ၇ံၥ်အတၢ်မၤအံၤ ဒုးလီၤမၢ်ကွံၥ် မုၣ်ကီၤလံၢ်အတၢ်မၤတဖၣ်န့ၣ်လီၤ. ဒ် ၁ယိၤဟၣ် ၃း၈ ပၥ်ဖျါထီၣ်ဝဲအသိး, ကစၢ်ခ၇ံၥ်န့ၣ်, "အိၣ်ဖျါတ့ၢ်ဝဲလၢတၢ်အံၤအဂ့ၢ် ဒ်သိးအကမၤဟးဂီၤကွံၥ် မုၣ်ကီၤလံၢ်အတၢ်မၤတဖၣ်" ဒီး "မၤဟးဂီၤၦၤအိၣ်ဒီးတၢ်သံအစိကမီၤ" န့ၣ် လီၤ. ဘၣ်ဆၣ်ဒီး တၢ်မၤနၢၤမုၣ်ကီၤလံၢ်အတၢ်ပၢတၢ်ြပးအံၤ မၤအသးခံပတီၢ် န့ၣ်လီၤ. တၢတပတီၢ်န့ၣ်, ခီဖျိထူၣ်စုညါအတၢ်မၤအဃိ, ကစၢ်ခ၇ံၥ်တတူၢ်လိၥ် မုၣ်ကီၤလံၢ်ခဲၣ်သူခဲၣ်ဂီၤအတၢ်ပၥ်ဒ့ၣ်ပၥ်ကမၢ်အံၤန့ၣ်ဘၣ်. လၢခံန့ၣ်, မုၣ်ကီၤလံၢ်ဒီးအဘီအမုၢ်ကဘၣ်တၢ်မၤဟးဂီၤအီၤန့ၣ်လီၤ.

`ဖး ၇ိမ့ၤ ၃း၂၃-၂၆ ဒီး ၇ိမ့ၤ ၅း၈ တက့ၢ်. လံၥ်စီဆှံအဆၢသ့ၣ် တဖၣ်အံၤ လီၣ်ဖျါထီၣ်ဘၣ်ဃးကစၢ်ခ၇ံၥ်မၤနၢၤမုၣ်ကီၤလံၢ်အတၢ်ပၥ်ဒ့ၣ် ပၥ်ကမၢ်တဖၣ်အံၤန့ၣ် မ့ၢ်မနုၤလဲၣ်.`

ဒ်ပထံၣ်ဘၣ်တ့ၢ်အသိး, ဒုၣ်ဒါမုၣ်ကီၤလံၢ်စံးဝဲလၢ ကစၢ်ယွၤန့ၣ် တတီဝဲလိၤဝဲလၢလၢၦဲၤၦဲၤဘၣ်ဒီး တအိၣ်ဒီးတၢ်အဲၣ်တၢ်ကွံလၢလၢၦဲၤၦဲၤဘၣ် န့ၣ်လီၤ. မ့ၢ်နၥ်သက့ဒီး, ကစၢ်ယွၤကတဲၥ်ကတီၤအတၢ်တီတၢ်လိၤ ဒီးအတၢ် အဲၣ်တၢ်ကွံလၢလီၣ်ဖျါထီၣ်သးလၢကစၢ်ခ၇ံၥ်အပူၤ ဒီးအတၢ်မၤလၢထူၣ်စုညါ အလိၤအံၤန့ၣ်လီၤ.

ဖဲကစၢ်ခ၇ံၥ်တူၢ်သံသး၀ံၤအလီၢ်ခံန့ၣ်, "မုၣ်ကီၤလံၢ်ထံၣ်ဝဲလၢ အတၢ်ပျိၥ်လဲသးအံၤ ဟးဂီၤကွံၥ်ဝဲန့ၣ်လီၤ. အတၢ်ပၢတၢ်ြပးအိၣ်ဖျါထီၣ် အသးလၢ ကလူးလၢအတလီၤကမၣ်ဘၣ်တဖၣ်ဒီး တၢ်ဘၣ်တ့လၢမူခိၣ်သ့ၣ် တဖၣ်အမဲၥ်ညါခဲလၢၥ်န့ၣ်လီၤ. အဝဲလီၣ်ဖျါထီၣ်အသးလၢ အမ့ၢ်ၦၤမၤသံတၢ် တဂၤလီၤ. ခီဖျိအတၢ်ဂၢ်လီၤယွၤအဖိခွါအသွံၣ်ဃိ, အဝဲထဲးထီၣ်ကွံၥ်အနီၢ် ကစၢ်ဒၣ်ဝဲအသးလၢ ၦၤမူခိၣ်ဖိသ့ၣ်တဖၣ်အတၢ်သးကညီၤအီၤအပူၤန့ၣ်လီၤ." Ellen G. White, The Desire of Ages, p. 761.

`ဖး လီၣ်ဖျါ ၁၂း၁၀-၁၂ လၢတၢ်နၢ်ပၢၢ် ၁မိၤၡွ ၃း၁၅ အပူၤတက့ၢ်. လံၥ်စီဆှံအဆၢတဖၣ်အံၤ မ့ၢ်ဟ့ၣ်လီၤတၢ်ကပီၤလၢတၢ်အခီပညီဒိၣ်ယိၥ် လၢမူခိၣ်အဂီၢ်ခီဖျိကစၢ်ခ၇ံၥ်အတၢ်မၤနၢၤဖဲထူၣ်စုညါအလိၤအံၤန့ၣ် မ့ၢ်မနုၤ လဲၣ်.`

တၢ်ဒုးထူၣ်ဖျဲးထီၣ်က့ၤအတၢ်စံၣ်စိၤတဲစိၤအံၤ ကတဲၥ်ကတီၤတၢ်အုၣ် အသးလၢပဂီၢ် လၢကအိၣ်ဒီးတၢ်နၥ်န့ၢ်ကစၢ်ယွၤမၤတၢ်ထီဘိ လၢကဟဲစိၥ်န့ၢ် တၢ်ဂ့ၤလၢၦၤအါဂၤအဂီၢ် လၢအကတၢၢ်န့ၣ်လီၤ. ကစၢ်ယွၤလၢလံၥ်စီဆှံ အပူၤအံၤ မၤတၢ်အဂ့ၤဒီး တၢ်လၢအကြၢးဝဲဘၣ်ဝဲထီဘိ, ဟ့ၣ်လီၤကျဲတဖၣ်လၢ အအိၣ်ဒီးအီၤလၢတၢ်ဂ့ၢ်လိၥ်ဘှီလိၥ်သးအပူၤအံၤန့ၣ်လီၤ (၅မိၤၡွ ၃၂း၄; ၁ၡမူၤအ့လး ၃း၁၈; စံး ၁၄၅း၁၇; ဒၤနံးယ့လး ၄း၃၇; ဃဘးကူၥ် ၁း၁၃; လီၣ်ဖျါ ၁၅း၃; ၁မိၤ ၁၈း၂၅).

`တၢ်ဒုးနဲၣ်ဖျါထီၣ်ကစၢ်ယွၤအတၢ်အဲၣ်ဒီး အတၢ်တီတၢ်လိၤလၢ မူခိၣ်အတၢ်ထီဒါလိၥ်သးအပူၤအံၤ ဘၣ်မနုၤလၢ၇့ဒိၣ်နီၢ်မးလဲၣ်. ဖဲနဆိကမိၣ် ထီၣ်ထူၣ်စုညါဒီး ကစၢ်ယွၤအတၢ်မၤခဲလၢၥ်လၢတၢ်အုၣ်က့ၤခီၣ်က့ၤအတၢ် တိၥ်ပၥ်အပူၤအံၤန့ၣ်, ကစၢ်ယွၤအတၢ်မၤအံၤ ဟ့ၣ်နၤတၢ်နၥ်န့ၢ်အတၢ်အဲၣ် လၢတၢ်နးတၢ်ဖှီၣ်ဒီးတၢ်လ့ပစီတဖၣ်အကျါသ့ဝဲဆံးဒိၣ်လဲၣ်.`