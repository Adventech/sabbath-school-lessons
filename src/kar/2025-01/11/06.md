---
title:  တၢ်ပၥ်တီပၥ်လိၤကစၢ်ယွၤအမံၤ
date:   13/03/2025
---

ကစၢ်ယွၤအမံၤန့ၣ် ဘၣ်တၢ်ပၥ်တီပၥ်လိၤအီၤလၢကျဲကိးမံၤဒဲးအပူၤ လီၤ. ခီဖျိပၢ်, ဖိခွါဒီး သးစီဆှံအတၢ်မၤလၢတၢ်အုၣ်က့ၤခီၣ်က့ၤအတၢ်တိၥ်ပၥ် အပူၤအံၤ, ကစၢ်ယွၤအတၢ်တီတၢ်လိၤ ဒီးတၢ်အဲၣ်တၢ်ကွံအလၢအၦဲၤန့ၣ် အိၣ်ဖျါထီၣ်ဝဲဒိၣ်န့ၢ်ယိၥ်န့ၢ်ဒံးတၢ်သးဒ့ဒီအတၢ်ဆိကမိၣ်န့ၣ်လီၤ. (ကွၢ် ၇ိမ့ၤ ၃း၂၅, ၂၆; ၇ိမ့ၤ ၅း၈).

`ဖး ၇ိမ့ၤ ၃း၁-၄ လၢတၢ်သ့ၣ်ညါ ယၡါယၤ ၅း၃, ၄ အပူၤတက့ၢ်. မ့ၢ်အသိၣ်လိဘၣ်ဃးကစၢ်ယွၤအနီၢ်ကစၢ်ဒၣ်ဝဲဒိးန့ၢ်ဘၣ်တၢ်အုၣ်အသးလၢ အဂီၢ် လၢမူခိၣ်အတၢ်ထီဒုၣ်ဒါအပူၤအံၤမနုၤတမံၤလဲၣ်.`

ဖဲ ၇ိမ့ၤ ၃ ဒီး ယၡါယၤ ၅ အပူၤန့ၣ်, ကစၢ်ယွၤကွဲမုၥ်တၢ်ဘၣ်တ့ တဖၣ်လၢ ကစံၣ်ညီၣ်အတကဲၥ်ပ၀း, တုၤဒၣ်လဲၥ်လၢပတအိၣ်ဒီးတၢ်ခွဲးတၢ်ယၥ် မ့တမ့ၢ် အပတီၢ်လၢကမၤအီၤဘၣ်န့ၣ်လီၤ. လၢအကတၢၢ်န့ၣ် ဖဲတၢ်အိးထီၣ် "လံၥ်သ့ၣ်တဖၣ်" အကတီၢ်အံၤ, ပကထံၣ်ဘၣ်တၢ်အုၣ်အသးလၢ ကစၢ်ယွၤန့ၣ် တီဝဲလိၤဝဲလၢလၢၦဲၤၦဲၤန့ၣ်လီၤ. ကစၢ်ယွၤကပၥ်တီပၥ်လိၤအနီၢ်ကစၢ်ဒၣ်ဝဲ အသးလၢ တၢ်ဘၣ်တ့လၢအအိၣ်ဒီးတၢ်သ့ၣ်ညါနၢ်ပၢၢ်တၢ်သ့ခဲလၢၥ်အမဲၥ်ညါ လီၤ.

`ဖး လီၣ်ဖျါ ၁၅း၃ ဒီး လီၣ်ဖျါ ၁၉း၁-၆ တက့ၢ်. လံၥ်စီဆှံအဆၢ သ့ၣ်တဖၣ်အံၤ သိၣ်လိဘၣ်ဃးတၢ်ပၥ်တီပၥ်လိၤကစၢ်ယွၤအမံၤလၢ အကတၢၢ် န့ၣ်မ့ၢ်မနုၤလဲၣ်.`

လၢလံၥ်စီဆှံအပူၤဒီတကတီၢ်ညါန့ၣ်, ကစၢ်ယွၤပၥ်ဖျါထီၣ်အတၢ် သးအိၣ်လၢအမံၤအဂီၢ်လီၤ. ဘၣ်မနုၤအဃိလဲၣ်. နကအိၣ်ဒီးတၢ်၇့လိၥ် မုၥ်လိၥ်သးဒိၣ်ဒိၣ်ယိၥ်ယိၥ် ဒီးၦၤတဂၤလၢအအိၣ်ဒီးတကဲၥ်ပ၀းလၢနသးဟ့အီၤ မ့တမ့ၢ်နတနၥ်အီၤဘၣ်အံၤကသ့ဝဲဒ်လဲၣ်. ၦၤတဂၤဂၤမ့ၢ်စံး နမါ မ့တမ့ၢ် နတၢ်အဲၣ်တီလၢတၢ်ကတိၤကဘျံးကဘျၣ်ဘၣ်ဃးဒီးနတကဲၥ်ပ၀းအၢသီဝဲ အဂ့ၢ်န့ၣ်, နကမၤတၢ်လၢနမၤအီၤသ့အဂ့ၤကတၢၢ်လၢ ကသဂၢၢ်တၢ်စံးကတိၤ အံၤလီၤ, အဂ့ၢ်ဒ်လဲၣ် တၢ်ကတိၤကဘျံးကဘျၣ်ဒ်အံၤ တၢ်မ့ၢ်နၥ်အီၤန့ၢ်ဒီး, ကမၤဟးဂီၤနတၢ်အဲၣ်အတၢ်၇့လိၥ်မုၥ်လိၥ်သးန့ၣ်လီၤ.

လၢအကတၢၢ်န့ၣ်, ကစၢ်ယွၤဘၣ်တၢ်ပၥ်တီပၥ်လိၤအီၤလၢ ထူၣ်စုညါ အလိၤ ဒီးခီဖျိတၢ်အုၣ်က့ၤခီၣ်က့ၤအတၢ်တိၥ်ပၥ်ဒီတကတီၢ်ညါအပူၤန့ၣ်လီၤ. တချုးလၢကစၢ်ခ၇ံၥ်ဟဲက့ၤဒ်ဘၣ်အတၢ်စံၣ်ညီၣ်ဆၢကတီၢ်အပူၤန့ၣ်, ကစၢ်ယွၤန့ၣ် ဘၣ်တၢ်ပၥ်တီပၥ်လိၤအီၤလၢတၢ်ဘၣ်တ့လၢအကွၢ်တၢ်မၤအသး တဖၣ်အမဲၥ်ညါန့ၣ်လီၤ.

၀ံၤကဒီးတစု, လၢကစၢ်ခ၇ံၥ်ဟဲ၀ံၤအလီၢ်ခံအတၢ်စံၣ်ညီၣ်အကတီၢ် အပူၤန့ၣ်, အဆၢကတီၢ်ဖဲၦၤလၢအဒိးန့ၢ်ဘၣ်တၢ်အုၣ်က့ၤခီၣ်က့ၤအီၤသ့ၣ် တဖၣ်က "စံၣ်ညီၣ်မူခိၣ်ကလူးတဖၣ်" စ့ၢ်ကီး ဒီးဖဲအကတီၢ်အံၤ, ကစၢ်ယွၤ ဘၣ်တၢ်ပၥ်တီပၥ်လိၤအီၤ, ဒ်ၦၤလၢအဒိးန့ၢ်ဘၣ်တၢ်အုၣ်က့ၤခီၣ်က့ၤတဖၣ် ကဒိးန့ၢ်ဘၣ်တၢ်ခွဲးတၢ်ယၥ်လၢကကွၢ်ကဒါက့ၤတၢ်ကွဲးနီၣ်ကွဲးဃါဒီး ကွၢ်လၢ အဝဲသ့ၣ်နီၢ်ကစၢ်ဒၣ်ဝဲမၤတၢ်ဒ်အဝဲသ့ၣ်မၤတ့ၢ်ဝဲအသိးဒီး ထံၣ်ဘၣ်လၢ ကစၢ်ယွၤအတၢ်စံၣ်ညီၣ်ခဲလၢၥ်အံၤ, မ့ၢ်ထီဘိဒီးထဲတမံၤဧိၤလၢတီဝဲလိၤဝဲဒီး အိၣ်ဒီးတၢ်အဲၣ်တၢ်ကွံအလၢအၦဲၤန့ၣ်လီၤ. ၦၤလၢပကျါအံၤလၢအတအိၣ်ဒီး တၢ်သံကွၢ်အါအါကလဲၥ်လၢအလိၣ်တၢ်စံးဆၢဘၣ်န့ၣ်အိၣ်ဧါ. တချုးလၢ တၢ်မၤ၀ံၤခဲလၢၥ်ဘၣ်န့ၣ်, ပကဒိးန့ၢ်ဘၣ်တၢ်စံးဆၢလၢတၢ်သံကွၢ်တဖၣ်အံၤ အဂီၢ်လီၤ (ကွၢ် ၁က၇ံၣ်သူး ၄း၅).

လၢအကတၢၢ်န့ၣ်, ကယဲၢ်ခီၣ်လ့ၢ်ခိၣ်ကိးခီဒဲးကချံးလီၤအသး ဒီးၦၤခဲလၢၥ်ကအၢၣ်လီၤအီလီၤလၢယ့ၣ်ရှူးမ့ၢ်ကစၢ်လီၤ (ဖံလံးပံၤ ၂း၁၀, ၁၁). အဝဲအံၤမ့ၢ်တၢ်ပၥ်တီပၥ်လိၤကစၢ်ယွၤအတကဲၥ်ပ၀းတမံၤန့ၣ်လီၤ...