---
title:  ၦၤလၢယအဲၣ်အီၤအထါသး၀ံၣ်
date:   11/03/2025
---

ကစၢ်ယွၤလီၣ်ဖျါထီၣ်အတၢ်အဲၣ်ဒီးအတၢ်တီတၢ်လိၤလၢ တၢ်လီၤလး အပူၤ လၢမူခိၣ်အတၢ်ထီဒါလိၥ်သးအသးကံၢ်ပူၤန့ၣ်လီၤ. ဘၣ်ဆၣ်ဒီး, ၦၤတနီၤနီၤကသံကွၢ်ဝဲလၢ, ကစၢ်ယွၤန့ၣ် မၤတၢ်သ့န့ၢ်ဒံးအမၤတ့ၢ်ဝဲလၢ ကတြီဆၢဃၥ် မ့တမ့ၢ် ကသုးကွံၥ်တၢ်အၢတၢ်သီအဂီၢ်န့ၣ်တမ့ၢ်ဘၣ်ဧါ. ပထံၣ်ဘၣ်တ့ၢ်မူခိၣ်အတၢ်ထီဒါလိၥ်သးအက့ၢ်အဂီၤလၢအဒုးနဲၣ်ကစၢ်ယွၤအံၤ မၤတၢ်ဒုးအိၣ်ထီၣ်တၢ်သးအိၣ်လၢအသဘျ့အံၤန့ၣ် မ့ၢ်လၢအကဒုးအိၣ်ထီၣ် တၢ်အဲၣ်အတၢ်၇့လိၥ်မုၥ်လိၥ်သးလၢအီၤ ဒီးၦၤကညီအဘၢၣ်စၢၤန့ၣ်လီၤ. ဆူညါကဒီးန့ၣ်, အဝဲမၤတၢ်လၢအတၢ်တကဲၥ်ပ၀းဂ့ၤအထၢပူၤ မ့တမ့ၢ် တၢ်ဘၣ်သဂၢၢ်လိၥ်သးအတၢ်သိၣ်တၢ်သီအပူၤ, လၢမူခိၣ်အတၢ်ထီဒါလိၥ် အသးလၢအတကဲၥ်ပ၀းအဖီခိၣ်, လၢကဘၣ်တၢ်မၤ၀ံၤအီၤခီဖျိတၢ်ပၥ်ဖျါထီၣ် တၢ်အဲၣ်ထဲတမံၤဧိၤအံၤန့ၣ်လီၤ.

`ဖး ယၡါယၤ ၅း၁-၄ တက့ၢ်. ၦၤစံးကတိၤတၢ်လၢလံၥ်စီဆှံအဆၢ ပူၤအံၤ မ့ၢ်မတၤတဂၤလဲၣ်. ယၡါယၤစံးကတိၤဘၣ်ဃးမတၤတဂၤလဲၣ်. စပံးမုၢ်ဒီးစပံးမုၢ်အလီၢ်အကစၢ်ဘၣ်တၢ်ဒိလီၤအီၤလၢမတၤတဂၤလဲၣ်. စပံးမုၢ်လီၢ်အကစၢ်အတၢ်မၤလၢစပံးမုၢ်အဂီၢ်န့ၣ် မ့ၢ်မနုၤလဲၣ်. တၢ်ကဲထီၣ် အသးမနုၤတမံၤလဲၣ်.`

လၢလံၥ်စီဆှံအဆၢတဖၣ်အပူၤအံၤန့ၣ်, ယၡါယၤသး၀ံၣ်ၦၤလၢ အအဲၣ်ဝဲအတဂၤအတၢ်သး၀ံၣ်, လၢအမ့ၢ်စပံးမုၢ်အလီၢ်န့ၣ်လီၤ. စပံးလီၢ် အကစၢ်န့ၣ် မ့ၢ်ယွၤအနီၢ်ကစၢ်ဒၣ်ဝဲ, ဒီးစပံးမုၢ်အလီၢ်ဘၣ်တၢ်ဒိလီၤအီၤလၢ ကစၢ်ယွၤအၦၤဂီၢ်မုၢ်န့ၣ်လီၤ. (ယၡါယၤ ၁း၈; ယံး၇မံယၤ ၂း၂၁). ဘၣ်ဆၣ်ဒီး, တၢ်ဘၣ်ထွဲလိၥ်အသးဖဲအံၤ ဒိၣ်ထီၣ်လဲၢ်ထီၣ်သ့ဝဲလၢ အဘၣ်ဃးဒီးကစၢ်ယွၤအတၢ်မၤလၢဟီၣ်ခိၣ်ချၢအံၤန့ၣ်လီၤ. ဒ်လံၥ်စီဆှံ အဆၢတဖၣ်ပၥ်ဖျါထီၣ်ဝဲအသိး, စပံးမုၢ်လီၢ်အကစၢ် (ယွၤ) မၤတ့ၢ်တၢ်ကိးမံၤ လၢမၤဝဲသ့ ဒ်သိးဒီးအစပံးမုၢ်လီၢ်ကသူထီၣ်သၣ်ထီၣ်ဝဲအဂီၢ်န့ၣ်လီၤ. စပံးမုၢ် အံၤ ကဘၣ်သူထီၣ်သၣ်ထီၣ်စပံးသၣ်လၢအဂ့ၤန့ၣ်လီၤ. ဘၣ်ဆၣ်ဒီး သၣ်ထီၣ် ဝဲလၢ "စပံးသၣ်မံၤယ" လၢတၢ်ကွဲးခီကျိၥ်လၢအဂၤတမံးစံးလၢအမ့ၢ်, "အလုၢ် အၦ့ၤတအိၣ်ဘၣ်" န့ၣ်လီၤ. အနီၢ်နီၢ်န့ၣ်, ဧ့ၤဘြံၤလံၥ်ကျိၤဖဲအံၤန့ၣ် ဘၣ်တၢ်ကွဲးခီကျိၥ်အီၤသ့ဝဲလၢအမ့ၢ် "တၤသၣ်လၢအနၢအုၣ်နၢဃး" န့ၣ်လီၤ. ကစၢ်ယွၤအစပံးမုၢ်အလီၢ်သၣ်ထီၣ်ဝဲစပံးသၣ်လၢအအုၣ်သံကျၣ်သံတဖၣ်န့ၣ် လီၤ.

ယၡါယၤ ၅း၃ လဲလိၥ်က့ၤတၢ်ကွဲးလၢကစၢ်ယွၤအနီၢ်ကစၢ်ဒၣ်ဝဲ စံးကတိၤတၢ်ကွဲမုၥ်ၦၤဂီၢ်မုၢ်လၢက "စံၣ်ညီၣ်" လၢ်ယၤဒီး ယစပံးအလီၢ်န့ၣ် တက့ၢ်အံၤလီၤ. ဒီးလၢယၡါယၤ ၅း၄ အပူၤန့ၣ်, ကစၢ်ယွၤအနီၢ်ကစၢ်ဒၣ်ဝဲ ဒုးအိၣ်ထီၣ်တၢ်သံကွၢ်လၢအ၇့ဒိၣ်ကတၢၢ်န့ၣ်လီၤ. "တၢ်မၤလၢယစပံးလီၢ် အဂီၢ် လၢယတမၤဘၣ်န့ၣ် မ့ၢ်အအိၣ်ဒ်မနုၤလဲၣ်. ယကွၢ်လၢ်လၢအကသၣ်ထီၣ် စပံးသၣ်, ဒီးသၣ်ထီၣ်စပံးသၣ်မံၤန့ၣ် မ့ၢ်အဘၣ်မနုၤလဲၣ်. မ့ၢ်ယွၤမၤတၢ် အါန့ၢ်ဒံးအအံၤန့ၣ် ကသ့ဝဲဒ်လဲၣ်. တၢ်လၢအလီၤသးအိၣ်တမံၤန့ၣ်, ယွၤအနီၢ် ကစၢ်ဒၣ်ဝဲစံးဘၣ်ၦၤဂၤတဖၣ်လၢ ကစံၣ်ညီၣ်တၢ်လၢအမၤဝဲန့ၣ်လီၤ.

`ဖဲနကွၢ်ဃီၤတၢ်ဆူထူၣ်စုညါလိၤ လၢကစၢ်ယွၤအနီၢ်ကစၢ်ဒၣ်ဝဲ လုၢ်ထီၣ်အသးလၢပတၢ်ဒဲးဘး, အတၢ်စံးကတိၤလၢအမ့ၢ်, "တၢ်မၤလၢ ယတမၤဘၣ်န့ၣ် မ့ၢ်အအိၣ်ဒံးမနုၤလဲၣ်. အိၣ်ဒီးအခီပညီလၢအလီၤလိၣ် လီၣ်လးဒိၣ်မးတမ့ၢ်ဘၣ်ဧါ.`