---
title:  တၢ်သူၣ်ဒိၣ်သးဖျိးလၢတီဝဲလိၤဝဲ
date:   28/01/2025
---

ဖဲတၢ်သးဒိၣ်လၢအတကြၢးဝဲဘၣ်အိၣ်အဆၢကတီၢ်န့ၣ်, လံၥ်စီဆှံ သိၣ်လိစ့ၢ်ကီးလၢ "တၢ်သူၣ်ဒိၣ်သးဖျိးလၢတီဝဲလိၤဝဲ" န့ၣ် အိၣ်ဝဲဒၣ်န့ၣ်လီၤ.

ဆိကမိၣ်ကွၢ်လၢ မိၢ်တဂၤကွၢ်အဖိမုၢ်အိၣ်ဝဲသၢနံၣ်တဂၤ လိၥ်ကွဲဒီး တဘျီဃီ ပိၥ်ခွါတဂၤဟဲမၤဘၣ်ဒိဘၣ်ထံးအီၤအဂ့ၢ်န့ၣ်တက့ၢ်. မိၢ်အံၤ တကြၢးသးဒိၣ်ထီၣ်တၢ်ဘၣ်ဧါ. ကသးဒိၣ်ထီၣ်တၢ်စဲဃဲၤလီၤ. တၢ်သးဒိၣ်အံၤ မ့ၢ်တၢ်ပၥ်ဖျါထီၣ်တၢ်အဲၣ်လၢအဘၣ်ဝဲတမံၤလၢ တၢ်မၤအသးဒ်အံၤအဖီခိၣ် န့ၣ်လီၤ. တၢ်ဒိတၢ်တဲၥ်အံၤ မၤစၢၤၦၤသ့လၢ ကနၢ်ပၢၢ်ကစၢ်ယွၤအတၢ် "သူၣ်ဒိၣ်သးဖျိးလၢတီဝဲလိၤဝဲ" န့ၣ်လီၤ.

`ဖး မးသဲ ၂၁း၁၂, ၁၃; ဒီး ယိၤဟၣ် ၂း၁၄, ၁၅ တက့ၢ်. ကစၢ်ခ၇ံၥ် အတၢ်မၤဆၢက့ၤဖဲၦၤသူၣ်တၢ်လုၢ်ဟံၣ်အလီၢ်လၢ အတကြၢးဘၣ်အံၤ စံးကတိၤၦၤလၢ ကစၢ်ယွၤသးဒိၣ်ထီၣ်တၢ်လၢတၢ်အၢအဖီခိၣ်သ့ဝဲလၢ မနုၤတမံၤလဲၣ်.`

လၢတၢ်ဒိအံၤအပူၤန့ၣ်, ကစၢ်ခ၇ံၥ်ပၥ်ဖျါထီၣ် "ယွၤအတၢ်သးအိၣ်" လၢတၢ်သူၣ်ဒိၣ်သးဖျိးအတၢ်တီတၢ်လိၤအပူၤ လၢအထီဒါၦၤလၢ အပၥ်ယွၤ တၢ်လုၢ်ဟံၣ်လၢအမ့ၢ်တၢ်ယိယိဖိတမံၤ ဒီးပၥ်ယွၤအတၢ်လုၢ်ဟံၣ်လၢ "တၢ်ဟုၣ် တၢ်ဘျၣ်အိပူၤ" ဒ်သိးကမၤနၢၤၦၤမုၣ်ကမဲ, ဖိၣ်ဃဲဒီး ၦၤဖှီၣ်ဖိယၥ်ဖိတဖၣ် အဂီၢ်န့ၣ်လီၤ. (မးသဲ ၂၁း၁၃, ထိၣ်သတြီၤဃုၥ်ဒီး ယိၤဟၣ် ၂း၁၆). တၢ်လုၢ်ဟံၣ်ဒီးအတၢ်ဘူၣ်ထီၣ်ဘါထီၣ်တၢ်၇ဲၣ်တၢ်ကျဲၤတဖၣ်လၢ ကဘၣ် ပၥ်ဖျါထီၣ်ကစၢ်ယွၤအတၢ်ပျၢ်တၢ်ဒဲးဘးအဘျုးအဖှိၣ်ဒီး တၢ်သ့စီကွံၥ် ၦၤတၢ်ဒဲးဘးဖိတဖၣ်အဂီၢ်န့ၣ် ကဲထီၣ်လၢတၢ်လံၣ်တၢ်လီ ဒီးတၢ်ဆီၣ်ဘံး ဆီၣ်ဘၢၦၤလၢအဂံၢ်စၢ်တဖၣ်အလီၢ်န့ၣ်လီၤ. ကစၢ်ခ၇ံၥ်တကြၢးသးဒိၣ်ထီၣ် တၢ်မၤလၢအလီၤသးဘၣ်အၢအံၤန့ၣ်ဘၣ်ဧါ.

မၢ်ကူး ၁၀း၁၃, ၁၄ ဒီး မၢ်ကူး ၃း၄, ၅ ဟ့ၣ်လီၤတၢ်ဒိအါထီၣ်လၢ အဘၣ်ဃးဒီးယွၤအတၢ်သူၣ်ဒိၣ်သးဖျိးလၢအတီဝဲလိၤဝဲအံၤန့ၣ်လီၤ. ဖဲၦၤဂီၢ်မုၢ် တဖၣ်ဟဲစိၥ်ဖိသၣ်ဆူယ့ၣ်ရှူးအအိၣ်ဒီး "အပျဲၢ်အဘီၣ်တဖၣ်ဒူၦၤလၢ အဟဲစိၥ် အီၤအကတီၢ်န့ၣ်, ယ့ၣ်ရှူးထံၣ်ဝဲဒီးတဘၣ်အသးဘၣ်" အဝဲပၥ်ဖျါထီၣ်စဲဃဲၤ အတၢ်သူၣ်ဒိၣ်သးဖျိး" ဒီးစံးဘၣ်အပျဲၢ်အဘီၣ်တဖၣ်, "ပျဲဖိသၣ်တဖၣ်ဟဲဆူ ယအိၣ်တက့ၢ်" မၢ်ကူး ၁၀း၁၃, ၁၄.

လၢတၢ်လီၢ်အဂၤတပူၤကဒီးန့ၣ်, ဖဲၦၤဖၤ၇ံၤၡဲသ့ၣ်တဖၣ် အိၣ်ခိး ကစၢ်ခ၇ံၥ်လၢကပၥ်တၢ်ကမၣ်လၢအလိၤ ခီဖျိအမၤဘျါက့ၤတၢ်လၢ မုၢ်အိၣ်ဘှံးနံၤအဃိအံၤန့ၣ်, ကစၢ်ခ၇ံၥ်သံကွၢ်အဝဲသ့ၣ်, "တၢ်လၢမုၢ်အိၣ်ဘှံး အနံၤန့ၣ်, မ့ၢ်ပဂ့ၤမၤဂ့ၤတၢ်ဧါ, မ့ၢ်ပဂ့ၤမၤအၢတၢ်လဲၣ်, မ့ၢ်ပဂ့ၤအုၣ်က့ၤ ခီၣ်က့ၤၦၤအသးသမူဧါ, မ့ၢ်ပဂ့ၤမၤသံတၢ်လဲၣ်" မၢ်ကူး ၃း၄. ကစၢ်ခ၇ံၥ် "ကွၢ်တ၇ံးအီၤလၢအသးထီၣ်" ဒီး လဲၤဆူၦၤတဂၤန့ၣ်အအိၣ်ဒီး မၤဘျါကွံၥ် အီၤန့ၣ်လီၤ. မၢ်ကူး ၃း၅. ကစၢ်ခ၇ံၥ်အတၢ်သးထီၣ်အံၤ ဘၣ်ထွဲလိၥ်အသး ဒီးအတၢ်သးအုးလၢအဝဲသ့ၣ်သးကိၤအဃိန့ၣ်လီၤ. အအံၤမ့ၢ်တၢ်အဲၣ်တၢ်ကွံ အတၢ်သးထီၣ်လၢအတီဝဲလိၤဝဲဒၣ်, ဒ်သိးဒီးကစၢ်ယွၤအတၢ်သးဒိၣ်ထီၣ်လၢ လံၥ်စီဆှံအလီၢ်လံၤတကတြူၢ်ပၥ်ဖျါထီၣ်ဝဲလၢ အမ့ၢ်တၢ်အဲၣ်တၢ်ကွံအတၢ် သးထီၣ်လၢအတီဝဲလိၤဝဲဒၣ်န့ၣ်လီၤ. တၢ်အဲၣ်တၢ်ကွံတဘၣ်ဒိဘၣ်ထံးခီဖျိ တၢ်အၢတၢ်သီဘၣ်န့ၣ် ကသ့ဝဲဒ်လဲၣ်. လီၤဆီဒၣ်တၢ်ဖဲတၢ်အၢတၢ်သီ မၤဘၣ်ဒိၦၤအဘၣ်တၢ်အဲၣ်အီၤသ့ၣ်တဖၣ်အကတီၢ်န့ၣ်လီၤ.

`ဘၣ်အိၣ်ပလီၢ်သးလၢတဃုပၥ်တီပၥ်လိၤပတၢ်အဲၣ်လီၤသးအတၢ် သးဒိၣ်ဒ်အမ့ၢ် "တၢ်သူၣ်ဒိၣ်သးဖျိးလၢအတီလိၤ" အဂီၢ်သ့လၢကျဲဒ်လဲၣ်. ဘၣ်မနုၤလၢညီမးဝဲလၢပမၤအီၤဒ်အံၤ ဒီးပဒီတဒၢလီၤပသးလၢတၢ်ကလီ ကလီအံၤကသ့လၢကျဲဒ်လဲၣ်.`