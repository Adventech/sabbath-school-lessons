---
title:  ကစၢ်ယွၤတၢ်အဲၣ်တၢ်ကွံအတၢ်သးအိၣ်
date:   25/01/2025
---

### တၢ်မၤလိတနွံအံၤအဂီၢ်ဖး

စံးထီၣ်ပတြၢၤ ၇၈; ယိၤဟၣ် ၄း၁-၄; မးသဲ ၁၀း၈; မးသဲ ၂၁း၁၂, ၁၃; ယံး၇မံယၤ ၅၁း၂၄, ၂၅; ၇ိမ့ၤ ၁၂း၁၇-၂၁.

> <p>တၢ်ကလုၢ်ထူ</p>
> "ဒီးယွၤသးအိၣ်အီၤဒီးပျၢ်အတၢ်အၢ, ဒီးတမၤဟးဂီၤဘၣ်အီၤဘၣ်. ဒီးဘိးဃၣ်ကွံၥ်အသးထီၣ်အါစု, ဒီးတထိၣ်ဂဲၤဘၣ်အသးကဲၤထီၣ်ခဲလၢၥ်ဘၣ်" (စံးထီၣ်ပတြၢၤ ၇၈း၃၈).

ကစၢ်ယွၤအတၢ်အဲၣ်တၢ်သးကညီၤန့ၣ် အိၣ်လၢအိၣ်ၦဲၤဝဲဘၣ်ဆၣ်, ၦၤအါအါကလဲၥ်ထံၣ်လၢအတၢ်သးဒိၣ်ထီၣ်န့ၣ် မ့ၢ်တၢ်မၤတံၥ်တၥ်အဝဲသ့ၣ် အသးတမံၤန့ၣ်လီၤ. ကစၢ်ယွၤမ့မ့ၢ်တၢ်အဲၣ်တၢ်ကွံန့ၣ်, အဝဲသ့ၣ်ဆိကမိၣ်လၢ အတကြၢးပၥ်ဖျါထီၣ်တၢ်သးဒိၣ်ဘၣ်. မ့ၢ်နၥ်သက့ဒ်န့ၣ်ဒီး, တၢ်ဆိကမိၣ်အံၤ ကမၣ်ဝဲလီၤ. ကစၢ်ယွၤအတၢ်သးဒိၣ်န့ၣ် ဟဲထီၣ်လိၤလိၤလၢအတၢ်အဲၣ် တၢ်ကွံအပူၤန့ၣ်လီၤ.

ၦၤတနီၤနီၤစံးဝဲလၢ ကစၢ်ယွၤလၢလံၥ်စီဆှံအလီၢ်လံၤတကတြူၢ် အပူၤန့ၣ် မ့ၢ်ယွၤလၢအသူၣ်ဒိၣ်သးဒိၣ်တၢ်တဂၤ, ဒီးကစၢ်ယွၤလၢလံၥ်စီဆှံ အသီတကတြူၢ်အပူၤန့ၣ် မ့ၢ်တၢ်အဲၣ်တၢ်ကွံအကစၢ်န့ၣ်လီၤ. ဘၣ်ဆၣ်ဒီး, ကစၢ်ယွၤန့ၣ် အိၣ်ထဲတဂၤဧိၤလီၤ, ဒီးအဝဲဘၣ်တၢ်လီၣ်ဖျါထီၣ်အဂ့ၢ်အကျိၤ လၢလံၥ်စီဆှံခံကတြူၢ်လၢၥ်အပူၤန့ၣ်လီၤ. ကစၢ်ယွၤလၢအမ့ၢ်တၢ်အဲၣ်တၢ်ကွံ အံၤန့ၣ်, သူၣ်ဒိၣ်သးဖျိးထီၣ်လၢတၢ်အၢတၢ်သီအဃိန့ၣ်လီၤ. ဘၣ်ဆၣ်ဒီး မ့ၢ်လၢအဝဲမ့ၢ်တၢ်အဲၣ်တၢ်ကွံအဃိန့ၣ်လီၤ. ကစၢ်ခ၇ံၥ်အနီၢ်ကစၢ်ဒၣ်ဝဲ ပၥ်ဖျါထီၣ်တၢ်သူၣ်ဒိၣ်သးဖျိးလၢတၢ်အၢတၢ်သီအဖီခိၣ်န့ၣ်လီၤ, ဒီးလံၥ်စီဆှံ အသီတကတြူၢ်သိၣ်လိဘၣ်ဃးတၢ်တီတၢ်လိၤ ဒီးကစၢ်ယွၤအတၢ်သူၣ်ဒိၣ် သးဖျိးအဂ့ၢ်အဘျီတဖၣ်အဘျီန့ၣ်လီၤ.

ကစၢ်ယွၤအတၢ်သးထီၣ်အံၤ မ့ၢ်အတၢ်တီတၢ်လိၤဒီးအတၢ်အဲၣ် မၤဆၢကဒါက့ၤတၢ်အၢတၢ်သီ ဒီးတၢ်တတီတလိၤဘၣ်တဖၣ်န့ၣ်လီၤ. ကစၢ်ယွၤအတၢ်သးဒိၣ်အံၤ မ့ၢ်တၢ်တီတၢ်လိၤအတၢ်သူၣ်ဒိၣ်သးဖျိးတၢ်လၢ အအိၣ်ထီၣ်အသးလၢတၢ်တဂ့ၤတ၀ါဒီး တၢ်အဲၣ်အလၢအၦဲၤအပူၤ လၢအဒုးအိၣ်ထီၣ်ဝဲလၢတၢ်ဘၣ်တ့ခဲလၢၥ်အဖီခိၣ်အဂီၢ်န့ၣ်လီၤ. ကစၢ်ယွၤ အတၢ်သးဒိၣ်အံၤ မ့ၢ်တၢ်စံးဆၢက့ၤတၢ်အၢတၢ်သီဒီး တၢ်တတီတလိၤလၢ အကြၢးဘၣ်ဝဲတမံၤန့ၣ်လီၤ. ဒ်န့ၣ်အသိး, တၢ်အၢတၢ်သီဒုးဟူးဂဲၤထီၣ် ကစၢ်ယွၤလၢ ကသးကညီၤၦၤလၢတူၢ်ဘၣ်တၢ်အၢတၢ်သီအတၢ်မၤဆူၣ်တဖၣ် အံၤန့ၣ်လီၤ. လၢတၢ်အံၤအဃိ ကစၢ်ယွၤအတၢ်သးဒိၣ်န့ၣ် မ့ၢ်တၢ်ပၥ်ဖျါထီၣ် ယွၤအတၢ်အဲၣ်လၢအဂၤတမံၤန့ၣ်လီၤ.