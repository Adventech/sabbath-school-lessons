---
title:  ၦၤလၢတၢ်ကိးအီၤတဖၣ်အိၣ်အါဂၤ, မ့မ့ၢ်ၦၤလၢတၢ်ဃုထၢအီၤတဖၣ် အိၣ်စှၤဂၤ
date:   01/01/2025
---

ကစၢ်ယွၤအဲၣ်အၦၤဂီၢ်မုၢ်လၢ အလုၢ်အၦ့ၤတအိၣ်ဘၣ်န့ၣ် ထဲတမံၤဧိၤဘၣ်, မ့မ့ၢ်တခီကွဲမုၥ်အဝဲသ့ၣ်လၢကအဲၣ်ဆၢက့ၤအီၤန့ၣ်လီၤ. ကစၢ်ယွၤဟ့ၣ်လီၤအဝဲသ့ၣ်တၢ်သ့တၢ်ဘၣ်လၢ ကဃုထၢတၢ်သဘျ့လၢ ကညိကွံၥ် မ့တမ့ၢ်ကတူၢ်လိၥ်ကစၢ်ယွၤအတၢ်အဲၣ်ဒ်အဘၣ်တၢ်ပၥ်ဖျါအီၤလၢ ကစၢ်ခ၇ံၥ်အတၢ်ဒိတၢ်တဲၥ်ဘၣ်ဃးစီၤပၤလၢအမၤမူးလၢအဖိခွါအဂီၢ်အသိး န့ၣ်လီၤ.

`ဖး မးသဲ ၂၂း၁၁-၁၄ တက့ၢ်. တၢ်အဒိအတဲၥ်အခီပညီန့ၣ် မ့ၢ်မနုၤလဲၣ်.`

လၢကစၢ်ခ၇ံၥ်အတၢ်ဒိတၢ်တဲၥ်အပူၤ လၢအဘၣ်ဃးဒီးမူးအံၤန့ၣ်, စီၤပၤအံၤ ကတဲၥ်ကတီၤမူးလၢအဖိခွါတၢ်ဖျီအဂီၢ် ဒီးဆှၢအခ့အၦၤတဖၣ်လၢ ကကိးၦၤလၢအဘၣ်တၢ်ကိးပၥ်ဝဲန့ၣ်ဆူမူးပူၤလီၤ (မးသဲ ၂၂း၂-၃). စီၤပၤ မၢလီၤအကုၢ်အၦၤအါန့ၢ်ဒံးတဘျီ ဒ်သိးကကိးၦၤလၢအဘၣ်တၢ်ကိးအီၤတဖၣ် န့ၣ်လီၤ, ဘၣ်ဆၣ်အဝဲသ့ၣ်တပၥ်ကဲတၢ်ကိးအံၤဘၣ်, အခိၣ်တလိၥ်, ဟံးဃၥ် အကုၢ်အၦၤတဖၣ်ဒီးမၤသံဝဲဒၣ်စ့ၢ်ကီးန့ၣ်လီၤ (မးသဲ ၂၂း၄-၆).

လၢခံကဒီးတစု, စီၤပၤန့ၣ် မၤ၀ံၤတၢ်ဂ့ၢ်တၢ်ကျိၤလၢ ၦၤလၢအမၤသံ အကုၢ်အၦၤတဖၣ်၀ံၤဒီး, အဝဲစံးဘၣ်အကုၢ်အၦၤတဖၣ်, "မူးန့ၣ် အိၣ်ကတဲၥ် ကတီၤပၥ်လံအသးလံ, မ့မ့ၢ်ၦၤလၢအဘၣ်တၢ်ကိးပၥ်တဖၣ်န့ၣ် တကြၢး ဘၣ်ဝဲဘၣ်, မၤသးဒ်န့ၣ်ဒီး, လဲၤဆူကျဲဖးဒ့အခီၣ်ထံး, ဒီးဖဲဒၣ်ၦၤလၢသုထံၣ်န့ၢ် တဖၣ်န့ၣ်, ကိးန့ၢ်အီၤဆူမူးပူၤတက့ၢ် (မးသဲ ၂၂း၈, ၉). ၀ံၤကဒီးတစု, တၢ်မၤအသးလၢၦၤတကူတသိးဘၣ်မူးဖိအကူအသိးဘၣ်တဂၤ ဘၣ်တၢ် ဟီထီၣ်ကွံၥ်အီၤ, ပၥ်ဖျါထီၣ်တၢ်အခီပညီလၢပလိၣ်ဟံးန့ၢ်မူးအကူအသိးလၢ စီၤပၤအအိၣ် ဒ်သိးကလဲၤနုၥ်ဆူမူးပူၤအဂီၢ်န့ၣ်လီၤ. ကစၢ်ခ၇ံၥ်မၤကတၢၢ် အတၢ်ဒိတၢ်တဲၥ်လၢအအိၣ်ခူသူၣ်ဘၣ်ဆၣ်, မ့ၢ်လံၥ်ကျိၤလၢအခီပညီအိၣ် ဒိၣ်မးတမံၤလၢ, "ၦၤလၢတၢ်ကိးအီၤတဖၣ်အိၣ်အါဂၤ, မ့မ့ၢ်ၦၤလၢတၢ်ဃုထၢ အီၤတဖၣ်အိၣ်စှၤဂၤလီၤ" (မးသဲ ၂၂း၁၄).

တၢ်အံၤအခီပညီမ့ၢ်မနုၤလဲၣ်. လၢခံကတၢၢ်န့ၣ်, ၦၤလၢအဘၣ် "တၢ်ဃုထၢအီၤ" "တၢ်ဃုထၢလီၤဆီအီၤ" အံၤ မ့ၢ်ၦၤလၢအတူၢ်လိၥ်ကစၢ်ယွၤ အတၢ်ကွဲမုၥ်ဆူမူးပူၤအံၤအဂီၢ်န့ၣ်လီၤ. လံၥ်မဲၥ်ဖျၢၣ်လၢ တၢ်ကွဲးခီကျိၥ်အီၤ လၢအမ့ၢ်, "ကိး" ဒီး "ကွဲမုၥ်" လၢတၢ်ဒိအပူၤဒီတကတီၢ်ညါအံၤန့ၣ် လၢဟ့းလ့ၣ်အကျိၥ်န့ၣ်မ့ၢ်ဝဲ, "kaleo" (ကိးဃီၤ, ကွဲမုၥ်) ဒီးတၢ်လၢအဆၢတဲၥ် ၦၤလၢအဘၣ်တၢ် "ဃုထၢ" (eklektos) အီၤန့ၣ်, မ့ၢ်ၦၤလၢအတူၢ်လိၥ် တၢ်ကွဲမုၥ်အံၤလၢတၢ်ကလီကလီ, လၢအလုၢ်အၦ့ၤတအိၣ်ဘၣ်အပူၤအံၤန့ၣ် လီၤ.

အနီၢ်နီၢ်န့ၣ်, ကစၢ်ယွၤကိးဃီၤ (ကွဲမုၥ်) ၦၤကိးဂၤဆူတၢ်အီၣ်မူး အီၣ်ပွဲအပူၤအံၤန့ၣ်လီၤ. မ့ၢ်နၥ်သက့ဒ်န့ၣ်ဒီး, ပဝဲဒၣ်တဂၤစုၥ်စုၥ်ပဂ့ၢ်လိၥ် ကစၢ်ယွၤအတၢ်အဲၣ်သ့ဝဲဒၣ်လီၤ. တၢ်သဘျ့န့ၣ် မ့ၢ်တၢ်လၢကဘၣ်အိၣ်ဝဲ သၦၢ်တၢၢ်လၢကအဲၣ်တၢ်အဂီၢ်န့ၣ်လီၤ. ကစၢ်ယွၤတမၤဆူၣ်အတၢ်အဲၣ်ဆူ ၦၤကညီအအိၣ်နီတဂၤဘၣ်, မ့ၢ်ဘၣ်စံးလၢတၢ်သးအုးအပူၤန့ၣ်, ပဂ့ၢ်လိၥ် တၢ်အဲၣ်အတၢ်၇့လိၥ်မုၥ်လိၥ်သးဒီးယွၤသ့ဝဲန့ၣ်လီၤ.

ၦၤလၢ "တၢ်ဃုထၢ" အီၤတဖၣ်န့ၣ် မ့ၢ်ၦၤလၢအတူၢ်လိၥ်တၢ်ကွဲမုၥ် န့ၣ်လီၤ. ၦၤလၢအအဲၣ်ယွၤသ့ၣ်တဖၣ်န့ၣ်, ကစၢ်ယွၤကတိၤပၥ်စၢၤတၢ်သ့ၣ် တဖၣ်လၢအလီၤလိၣ်လီၤလးဒိၣ်န့ၢ်ဒံးတၢ်လၢပဆိကမိၣ်အီၤသ့န့ၣ်လီၤ. မၤကဒီးတစု, တၢ်အအံၤအိၣ်သူၣ်လီၤအသးလၢတၢ်သံကွၢ်ဘၣ်ဃးတၢ်အဲၣ် တၢ်ကွံတၢ်, ဒီးတၢ်သဘျ့လၢဒိးန့ၢ်ဘၣ်အီၤလၢတၢ်အဲၣ်တၢ်ကွံတၢ်အပူၤအံၤ န့ၣ်လီၤ.

နတၢ်အိၣ်မူလီၣ်ဖျါထီၣ်လၢနတူၢ်လိၥ်မူးအတၢ်ကွဲမုၥ်ဒီး အိၣ်ဒီး ကူသိးလၢအကြၢးဘၣ်န့ၣ် မ့ၢ်မနုၤလဲၣ်.