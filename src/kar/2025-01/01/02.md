---
title:  အါန့ၢ်ဒံးတၢ်မုၢ်လၢ်တဖၣ်လၢဆိကမိၣ်အီၤသ့
date:   29/12/2024
---

ကစၢ်ယွၤတသံကွၢ်ၦၤထဲလၢ "မ့ၢ်နအဲၣ်ယၤဧါ" တမံၤဧိၤဘၣ်, မ့မ့ၢ် တခီကစၢ်ယွၤအနီၢ်ကစၢ်ဒၣ်ဝဲ အဲၣ်ၦၤတဂၤစုၥ်စုၥ် ဒီးအဲၣ်ဝဲကလီကလီလၢ အလုၢ်အၦ့ၤတအိၣ်ဘၣ်န့ၣ်လီၤ. အနီၢ်နီၢ်န့ၣ်, အဝဲအဲၣ်နၤဒီးယၤလၢ အလုၢ်အၦ့ၤတအိၣ်ဘၣ်, ဒီးၦၤအဂၤတဖၣ်အါန့ၢ်ဒံးပဆိကမိၣ်အီၤသ့န့ၣ်လီၤ. ဒီးပသ့ၣ်ညါတၢ်အဲၣ်အံၤ ခီဖျိအတၢ်မၤလၢအၦၤဂီၢ်မုၢ်တဖၣ်အဂီၢ်လၢ တၢ်စံၣ်စိၤတဲစိၤအပူၤန့ၣ်လီၤ.

`ဖး ၂မိၤၡွ ၃၃း၁၅-၂၂. ဒီးဃုကွၢ်ထံဆိကမိၣ်လံၥ်စီဆှံအဆၢအံၤ အတၢ်ပၥ်ဖျါဒီးတၢ်စံးတၢ်ကတိၤလၢအအိၣ်ဖျါတဖၣ်အံၤန့ၣ်တက့ၢ်. လံၥ်စီဆှံ အဆၢအံၤ, လီၤဆီဒၣ်တၢ်အဆၢဖိ ၁၉ အပူၤန့ၣ် တၢ်လီၣ်ဖျါဘၣ်ဃးကစၢ်ယွၤ အတၢ်ဘၣ်သးဒီးအတၢ်အဲၣ်န့ၣ် မ့ၢ်မနုၤလဲၣ်.`

ၦၤခဲလၢၥ်န့ၣ် ဖျါမးလၢဟါမၢ်ကွံၥ်ဝဲဒၣ်လီၤ. လၢကစၢ်ယွၤအတၢ် မၤပူၤဖျဲးက့ၤအၦၤဂီၢ်မုၢ်လၢကီၢ်အဲၤကူပတူးပူၤအလီၢ်ခံတယံၥ်ဘၣ်အတီၢ်ပူၤဒီး, ၦၤအံၣ်စ၇့လးဖိသ့ၣ်တဖၣ် ပူထီၣ်ကစၢ်ယွၤဒီး ဘူၣ်ထီၣ်ဘါထီၣ်ကျီၢ်ထူအဂီၤ န့ၣ်လီၤ. ဖဲစီၤမိၤၡွဟဲက့ၤလီၤလၢကစၢၢ်ခိၣ်ဒီး, အဝဲထံၣ်ဘၣ်တၢ်လၢ ၦၤဂီၢ်မုၢ် သ့ၣ်တဖၣ်မၤတ့ၢ်ဝဲဒီးကွံၥ်လီၤလၢၢ်ဘ့ၣ်ဘၣ်လၢအအိၣ်ဃုၥ်ဒီး တၢ်မၤလိၥ် အဘီတဆံ ဒီးသ့ၣ်ဖးကွံၥ်ဝဲလၢအက့အခီခဲလၢၥ်န့ၣ်လီၤ. ၦၤဂီၢ်မုၢ်သ့ၣ်တဖၣ် ညိကွံၥ်တၢ်အခွဲးအယၥ်လၢတၢ်အၢၣ်လီၤအီလီၤအဂီၢ်ဒီး တၢ်ဆိၣ်ဂ့ၤလၢအဝဲ ဒိးန့ၢ်ဘၣ်လၢကစၢ်ယွၤအဂီၢ်လၢအလုၢ်အၦ့ၤတအိၣ်အံၤဘၣ်ဆၣ် ကစၢ်ယွၤ ဃုထၢလၢကဆဲးမၤလၢၦဲၤအတၢ်အၢၣ်လီၤလၢအဝဲသ့ၣ်တကြၢးန့ၢ်ဘၣ်လၢၤ တၢ်ဆိၣ်ဂ့ၤသ့ၣ်တဖၣ်အံၤန့ၣ်လီၤ.

တၢ်ကတိၤတဖၣ် ဖဲ ၂မိၤၡွ ၃၃း၁၉ အပူၤလၢအမ့ၢ်, "ၦၤလၢ ယကဟ့ၣ်အီၤတၢ်ဘျုးတၢ်ဖှိၣ်န့ၣ် ယကဟ့ၣ်အီၤလၢတၢ်ဘျုးတၢ်ဖှိၣ်လီၤ. ဒီးၦၤလၢယကသးကညီၤအီၤန့ၣ် ယကသးကညီၤအီၤလီၤ. တၢ်အံၤ ဘၣ်တၢ်နၢ်ပၢၢ်ကမၣ်အီၤလၢအခီပညီမ့ၢ်ဝဲ ကစၢ်ယွၤဃုထၢလၢအသးဒၣ်ဝဲ လၢကအဲၣ်တၢ်ဒီးကဟ့ၣ်တၢ်ဘျုးတၢ်ဖှိၣ်အဂီၢ်န့ၣ်လီၤ. မ့ၢ်နၥ်သက့ဒ်န့ၣ်ဒီး, လၢတၢ်ဂ့ၢ်တၢ်ကျိၤအပူၤအံၤ, ကစၢ်ယွၤတစံးဖဲအံၤလၢအဝဲအနီၢ်ကစၢ်ဒၣ်ဝဲ ဃုထၢလၢအသးဒၣ်ဝဲလၢကဟ့ၣ်တၢ်ဘျုးတၢ်ဖှိၣ်ဒီးတၢ်အဲၣ်တၢ်ကွံဆူၦၤတနီၤ အဂီၢ် ဒီးတမ့ၢ်လၢအဂၤတဖၣ်အဂီၢ်ဘၣ်အဂ့ၢ်န့ၣ်ဘၣ်လီၤ. မ့ၢ်နၥ်သက့ ဒ်န့ၣ်ဒီး, လၢတၢ်ဂ့ၢ်အံၤအဖီခိၣ်န့ၣ်, ကစၢ်ယွၤတစံးဖဲအံၤလၢအဝဲကမ့ၢ် တၢ်ဘျုးတၢ်ဖှိၣ်ဒီးတၢ်အဲၣ်တၢ်ကွံလၢၦၤတနီၤအဂီၢ် ဒီးတမ့ၢ်ၦၤလၢအဂၤအဂီၢ် အံၤန့ၣ်တမ့ၢ်ဘၣ်. မ့ၢ်ထိၣ်သတြီၤဒီးတၢ်ဆိကမိၣ်လၢၦၤအါဂၤတူၢ်လိၥ်အီၤ လၢအမ့ၢ်ကစၢ်ယွၤဆၢတဲၥ်ဆိၦၤတနီၤလၢကဟါမၢ်ကွံၥ်ဝဲဒီး ဘၣ်သဂၢၢ်ဒီး တၢ်စံၣ်ညီၣ်လီၤထူလီၤယိၥ်အံၤန့ၣ်, တမ့ၢ်တၢ်လၢကစၢ်ယွၤမၤအီၤတမံၤဘၣ် န့ၣ်လီၤ.

လၢတၢ်အံၤအဃိ, ကစၢ်ယွၤန့ၣ် ဘိးဘၣ်သ့ၣ်ညါလီၤတၢ်မနုၤတမံၤ လဲၣ်. တၢ်လၢအ၇့ဒိၣ်တမံၤလၢကစၢ်ယွၤဘိးဘၣ်သ့ၣ်ညါလီၤ ဒ်အမ့ၢ် တၢ်ဘၣ်တ့ခဲလၢၥ်အကစၢ်အသိး, အဝဲအိၣ်ဒီးတၢ်စိကမီၤဒီးတၢ်ခွဲးယၥ်လၢ ကဟ့ၣ်တၢ်ဘျုးတၢ်ဖှိၣ်ဒီးတၢ်အဲၣ်တၢ်ကွံလၢအလုၢ်ၦ့ၤတအိၣ်ဘၣ်အံၤ ဆူၦၤလၢတကြၢးဒိးန့ၢ်ဘၣ်ဝဲသ့ၣ်တဖၣ်အံၤအအိၣ်န့ၣ်လီၤ. ဒီးအဝဲမၤဝဲလၢ တၢ်အံၤအဖီခိၣ်, တုၤဒၣ်လဲၥ်တၢ်ပူထီၣ်လၢအမ့ၢ်တၢ်ဘူၣ်ထီၣ်ဘါထီၣ်ကျီၢ်ထူ အံၤ၀ံၤအလီၤခံ, ခီဖျိတၢ်ဟ့ၣ်လီၤတၢ်သးကညီၤဆူအၦၤဂီၢ်မုၢ်သ့ၣ်တဖၣ်အအိၣ် လၢအဝဲသ့ၣ်တကြၢးဒိးန့ၢ်ဝဲဘၣ်ဒၣ်လဲၥ်န့ၣ်လီၤ.

အဝဲအံၤမ့ၢ်တၢ်အါမံၤအကျါတမံၤလၢကစၢ်ယွၤလီၣ်ဖျါထီၣ်အတၢ် အဲၣ်ဒီးမၤဝဲလၢအါန့ၢ်ဒံးပတၢ်မုၢ်လၢ်တဖၣ်လၢပဆိကမိၣ်အီၤသ့န့ၣ်လီၤ. တၢ်ကစီၣ်အဂ့ၤလၢပဂီၢ်တမ့ၢ်ဘၣ်ဧါ.

ကစၢ်ယွၤဆဲးလီၣ်ဖျါထီၣ်ဒီးဒုးနဲၣ်ဖျါထီၣ်အတၢ်အဲၣ်ဆူနအိၣ်-တုၤဒၣ်လဲၥ်အါန့ၣ်ယံၤန့ၣ်တၢ်မုၢ်လၢ်တဖၣ်လၢ ပဆိကမိၣ်အီၤတသ့ဘၣ်န့ၣ် အိၣ်ဝဲဒ်လဲၣ်.