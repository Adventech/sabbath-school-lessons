---
title:  တၢ်ဆိကမိၣ်ဆူညါအဂီၢ်
date:   03/01/2025
---

ဖး Ellen G. White, "To Meet the Bridegroom," pp. 405-421 in Christ's Object Lessons.

"မ့ၢ်တၢ်ခံးသူလၢတၢ်နၢ်ပၢၢ်ကမၣ်ကစၢ်ယွၤအံၤ ကျၢၢ်ဘၢကွံၥ် ဟီၣ်ခိၣ်အံၤန့ၣ်လီၤ. ၦၤကညီသ့ၣ်တဖၣ်အတၢ်သ့ၣ်ညါကစၢ်ယွၤအတကဲၥ် ပ၀းန့ၣ် ဟါမၢ်ကွံၥ်ဝဲဒၣ်န့ၣ်လီၤ. ဘၣ်တၢ်နၢ်ပၢၢ်ကမၣ်တ့ၢ်ဒီးတၢ်ထုးထီၣ် အခီပညီကမၣ်တ့ၢ်ဝဲဒၣ်န့ၣ်လီၤ. လၢတၢ်ဆၢကတီၢ်ခဲအံၤအပူၤန့ၣ်, ကစၢ်ယွၤ အတၢ်ကစီၢ်ကဘၣ်တၢ်ဘိးဘၣ်သ့ၣ်ညါလီၤအီၤ, မၤကပီၤထီၣ်အတၢ်စိ တၢ်ကမီၤဒီး မၤပူၤဖျဲးတၢ်ခီဖျိအတၢ်စိတၢ်ကမီၤအံၤန့ၣ်လီၤ. ကစၢ်ယွၤ အတၢ်တကဲၥ်ပ၀းန့ၣ် တၢ်ကဘၣ်ဒုးသ့ၣ်ညါလီၤအီၤဆူဟီၣ်ခိၣ်အတၢ်ခံးသူအံၤ အပူၤ, ဒုးကပီၤထီၣ်အတၢ်လၤတၢ်ကပီၤ, အတၢ်ဂ့ၤတၢ်၀ါအတၢ်ကပီၤ, တၢ်သးကညီၤဒီးတၢ်မ့ၢ်တၢ်တီတဖၣ်န့ၣ်လီၤ.