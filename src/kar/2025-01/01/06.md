---
title:  ဘၣ်တၢ်ပျၤထီၣ်လၢထူၣ်စုညါလိၤလၢပဂီၢ်
date:   02/01/2025
---

ကစၢ်ယွၤကွဲမုၥ်ၦၤတဂၤစုၥ်စုၥ်လၢကအိၣ်ဒီးတၢ်၇့လိၥ်မုၥ်လိၥ်သး ဃုၥ်ဒီးအီၤန့ၣ်လီၤ, ဘၣ်ဆၣ်ထဲၦၤလၢအတူၢ်လိၥ်တၢ်ကွဲမုၥ်အံၤ သူၣ်ဖှံသးညီ လၢတၢ်အထူအယိၥ်ပူၤအံၤသ့ဝဲန့ၣ်လီၤ. ဒ်ပထံၣ်ဘၣ်လၢမူးပွဲအတၢ်ဒိ တၢ်တဲၥ်အပူၤသိး, ၦၤအါအါကလဲၥ်လၢစီၤပၤကိးအဝဲသ့ၣ်န့ၣ်, "သးတအိၣ်လၢ ကဟဲဝဲဘၣ်" မးသဲ ၂၂း၃.

ဒ်န့ၣ်အသိး, တချုးလၢဘၣ်တၢ်ပျၤထီၣ်အီၤလၢထူၣ်စုညါအလိၤ ဒ်ဘၣ်န့ၣ်, ကစၢ်ခ၇ံၥ်ကအုကစွါထီၣ်ဝဲဒ်အံၤ, "ယရူၤၡလ့ၣ်ဧၢ, ယရူၤၡလ့ၣ်ဧၢ, နဲဒၣ်အံၤ နမၤသံ၀ံတဖၣ်, ဒီးၦၤလၢတၢ်မၢလီၤအီၤဆူနအိၣ်တဖၣ်န့ၣ်, နကွံၥ် အီၤလၢလၢၢ်လီၤ. ဒ်ဆီမိၢ်ၦၢ်ဒုးအိၣ်ဖှိၣ်အဖိလၢအဒံးဆ့လၥ်အသိးန့ၣ်, တၢ်မိၣ်ဒုးအိၣ်ဖှိၣ်ဘၣ်ယသးလၢ နဖိတဖၣ်အဘျီဆံးအါလဲၣ်. မ့မ့ၢ်နဲဒၣ်အံၤ နသးတအိၣ်ဘၣ် (မးသဲ ၂၃း၃၇). ကစၢ်ခ၇ံၥ်အဲၣ်ဒိးလၢကဒုးအိၣ်ဖှိၣ် အဝဲသ့ၣ်န့ၣ်လီၤ, ဘၣ်ဆၣ် အဝဲသ့ၣ်အသးတအိၣ်တၢ်ဘၣ်. လံၥ်မဲၥ်ဖျၢၣ် တဖျၢၣ်ဃီအံၤ လၢဟ့းလ့ၣ်အကျိၥ်န့ၣ်မ့ၢ်ဝဲ, "သးအိၣ်တၢ်" (thelo) ဘၣ်တၢ်သူအီၤခံမံၤလၢၥ်လၢ ကစၢ်ခ၇ံၥ်အတၢ်အဲၣ်ဒိးလၢကမၤပူၤဖျဲးအဝဲသ့ၣ်ဒီး, အဝဲသ့ၣ်သးတအိၣ်တၢ်လၢကပူၤဖျဲးအဂီၢ်ဘၣ်န့ၣ်လီၤ. (ဒ်သိးဒီး မးသဲ ၂၂း၃ ဆူအဖီခိၣ်အံၤစ့ၢ်ကီးလီၤ).

ဘၣ်ဆၣ်ဒီး ကစၢ်ခ၇ံၥ်လဲၤထီၣ်ဆူထူၣ်စုညါလိၤ လၢၦၤဂီၢ်မုၢ်သ့ၣ် တဖၣ်အံၤအဂီၢ် ဒီးပဝဲတဖၣ်အဂီၢ်န့ၣ်လီၤ. မ့ၢ်တၢ်အဲၣ်လၢအလီၤလိၣ်လီၤလး မးလဲၣ်. ဖဲၦၤကညီအတၢ်ဒဲးဘးကြၢးဒီးတၢ်သံအကတီၢ်န့ၣ်, ကစၢ်ယွၤအနီၢ် ကစၢ်ဒၣ်ဝဲ (ကစၢ်ခ၇ံၥ်) ဟ့ၣ်လီၤတၢ်အလုၢ်အၦ့ၤဒီးဒုးအိၣ်ထီၣ်ကျဲလၢ ကမၤဂ့ၤထီၣ်က့ၤတၢ်၇့လိၥ်မုၥ်လိၥ်လၢအဟးဂီၤကွံၥ်ဝဲလၢမူခိၣ်ဒီးဟီၣ်ခိၣ် အဘၢၣ်စၢၤအံၤန့ၣ်လီၤ.လၢတကတီၢ်ဃီအပူၤန့ၣ်, အဝဲဆဲးဟ့ၣ်လီၤအတၢ်အဲၣ် လၢပဖီခိၣ်န့ၣ်, တုၤဒၣ်လဲၥ်အဝဲတအိၣ်ဒီးမူဒါအါန့ၢ်အတၢ်ဟ့ၣ်လီၤသးလၢ ကဘၣ်မၤဝဲအံၤဘၣ်န့ၣ်လီၤ.

`ဖး ယိၤဟၣ် ၁၀း၁၇, ၁၈ တက့ၢ်. ထိၣ်သတြီၤဃုၥ်ဒီး ကလၤတံ ၂း၂၀ တက့ၢ်. တၢ်ကစီၣ်လၢလံၥ်စီဆှံအဆၢတဖၣ်အပူၤအံၤန့ၣ် မ့ၢ်မနုၤလဲၣ်.`

လၢကစၢ်ယွၤတၢ်ပၥ်ဖျါထီၣ်အတၢ်အဲၣ်လၢလၢၦဲၤၦဲၤအပူၤလၢအမ့ၢ်-ထူၣ်စုညါအံၤန့ၣ်, ပထံၣ်လၢကစၢ်ခ၇ံၥ်ဟ့ၣ်လီၤအနီၢ်ကစၢ်ဒၣ်ဝဲအသးလၢပဂီၢ် လၢအတၢ်သးအိၣ်အပူၤန့ၣ်လီၤ. ကစၢ်ခ၇ံၥ်ဟ့ၣ်လီၤအသးသမူလၢ "အနီၢ် ကစၢ်ဒၣ်ဝဲအတၢ်သးအိၣ်" အပူၤန့ၣ်လီၤ. မတၤတဂၤမးတဟံးန့ၢ်အသးသမူ ဘၣ်, အဝဲဟ့ၣ်လီၤသဘျ့ဝဲဒၣ်ဒ်တၢ်အုၣ်က့ၤခီၣ်က့ၤအတၢ်တိၥ်ပၥ်လၢ အဘၣ် တၢ်အၢၣ်လီၤတ့ၢ်အီၤလၢမူခိၣ်တချုးလၢဟီၣ်ခိၣ်အခီၣ်ထံးတကဲထီၣ်ဒံးဘၣ် အကတီၢ်လံန့ၣ်လီၤ.

"တၢ်အုၣ်က့ၤခီၣ်က့ၤအတၢ်တိၥ်ပၥ်လၢပဂီၢ်အံၤ တမ့ၢ်တၢ်မၤအသး လၢခံတမံၤ, တၢ်တိၥ်ပၥ်လၢစီၤအၤဒၣ်ဒီးနီၢ်အံၣ်အုလီၤကမၣ်၀ံၤအလီၢ်ခံန့ၣ် ဘၣ်. မ့ၢ်တၢ်လီၣ်ဖျါ "တၢ်ခူသူၣ်လၢအအိၣ်ဘံၣ်ဝဲအစိၤအဃၣ်လၢပျၢၤ" န့ၣ်လီၤ. ၇ိမ့ၤ ၁၆း၂၅. မ့ၢ်တၢ်ဒုးအိၣ်ဖျါထီၣ်တၢ်သိၣ်တၢ်သီလၢတၢ်အစိၤ အဃၣ်တဖၣ်အပူၤ လၢအမ့ၢ်တၢ်အိၣ်သူၣ်လီၤအသးလၢ ကစၢ်ယွၤအလီၢ် ပစိၥ်အဖီလၥ်န့ၣ်လီၤ. လၢအခီၣ်ထံးလံၤလံၤန့ၣ်, ကစၢ်ယွၤဒီးကစၢ်ခ၇ံၥ် သ့ၣ်ညါမုၣ်ကီၤလံၢ်အတၢ်ကူၣ်ပၥ်လၢကပူထီၣ်တၢ်ဒီးၦၤကညီအတၢ်လီၤကမၣ် ခီဖျိမုၣ်ကီၤလံၢ်အတၢ်လံၣ်တၢ်လီအစိကမီၤအံၤအဃိန့ၣ်လီၤ. ကစၢ်ယွၤ တတိၥ်ပၥ်စၢၤလၢတၢ်ဒဲးဘၣ်အံၤကအိၣ်ထီၣ်ဝဲအဂီၢ်ဘၣ်, ဘၣ်ဆၣ်ထံၣ်ပၥ် ဝဲလၢကအိၣ်ထီၣ်ဝဲဒၣ်ဒီး ဒုးအိၣ်ထီၣ်တၢ်ကတဲၥ်ကတီၤပၥ်စၢၤတၢ်လၢ ကသဂၢၢ်တၢ်အၢတၢ်သီကိၢ်ကိၢ်ဂီၤဂီၤအံၤန့ၣ်လီၤ. အတၢ်အဲၣ်လၢဟီၣ်ခိၣ် အဂီၢ်အံၤ ဒိၣ်မးတုၤဒၣ်လဲၥ်အဝဲဒုးအိၣ်ထီၣ်တၢ်အၢၣ်လီၤအီလီၤလၢကဟ့ၣ်လီၤ အဖိခွါထဲတဂၤဧိၤ, "ဒ်သိးကယဲၢ်ၦၤလၢအစူၢ်က့ၤနၥ်က့ၤအီၤတဂၤလၢ်လၢ်န့ၣ်, အသုတဟးဂီၤတဂ့ၤဒီး ကန့ၢ်ဘၣ်တၢ်မူအထူအယိၥ်လီၤ" Ellen G. White, The Desire of Ages, p. 72.