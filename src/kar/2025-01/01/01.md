---
title:  ကစၢ်ယွၤအဲၣ်သဘျ့တၢ် (အဲၣ်တၢ်လၢအလုၢ်အၦ့ၤတအိၣ်ဘၣ်)
date:   28/12/2024
---

### တၢ်မၤလိတနွံအံၤအဂီၢ်ဖး

၂မိၤၡွ ၃၃း၁၅-၂၂; ဟိၤၡွ ၁၄း၁-၄; လီၣ်ဖျါ ၄း၁၁; ယိၤဟၣ် ၁၇း၂၄; မးသဲ ၂၂း၁-၁၄; ယိၤဟၣ် ၁၀း၁၇, ၁၈.

> <p>တၢ်ကလုၢ်ထူ</p>
> "ယကမၤဘျါက့ၤအသးဟးဂီၤန့ၣ်လီၤ. ယကအဲၣ်က့ၤကွံက့ၤဒၣ် အီၤလီၤ. အဂ့ၢ်ဒ်အံၤ, ယသးထီၣ်ဃၣ်ကွံၥ်လံအသးလၢအီၤလံ" (ဟိၤၡွ ၁၄း၄).

စီၤပ့းတရူးသမၢကစၢ်ခ၇ံၥ်သၢဘျီ ဒ်ကစၢ်ခ၇ံၥ်စံးပၥ်အသိးဘၣ်ဆၣ်, (မးသဲ ၂၆း၃၄) တၢ်သမၢသ့ၣ်တဖၣ်အံၤ တမ့ၢ်ပူလၢအကတၢၢ်ဒံးဝဲဘၣ်လီၤ. လၢကစၢ်ခ၇ံၥ်ဂဲၤဆၢထၢၣ်က့ၤအလီၢ်ခံန့ၣ်, သံကွၢ်စီၤပ့းတရူး, "မ့ၢ်နအဲၣ်ယၤ အါန့ၢ်အဝဲသ့ၣ်တဖၣ်န့ၣ်ဧါ." စီၤပ့းတရူးစံးဆၢ, မ့ၢ်လံ. ကစၢ်ဧၢ, နသ့ၣ်ညါ လၢယအဲၣ်နၤလီၤ." ကစၢ်ခ၇ံၥ်စံးအီၤ, "လုၢ်အီၣ်လုၢ်အီယသိဖိတက့ၢ်." စံးဘၣ်ကဒီးအီၤတဘျီ, "စီၤၡံမိၣ်ဧၢ, နအဲၣ်ယၤဧါ." စီၤၡံမိၣ်စံးဆၢ, "မ့ၢ်လံ, ကစၢ်ဧၢ, နသ့ၣ်ညါလၢယအဲၣ်နၤလီၤ. ကစၢ်ခ၇ံၥ်စံးအီၤ, "အံးက့ၤကွၢ်က့ၤ ယသိတက့ၢ်." မၤကဒီးတစု, စံးဘၣ်အီၤသၢဘျီတဘျီ, "စီၤၡံမိၣ်ဧၢ, နအဲၣ်ယၤ ဧါ." ဒီးစီၤပ့းတရူးအသးတမုၥ်ဘၣ်လၢအစံးဘၣ်အီၤ နအဲၣ်ယၤဧါ, ၦဲၤထီၣ် သၢဘျီဒီးစံးဘၣ်အီၤ, ကစၢ်ဧၢ, နသ့ၣ်ညါတၢ်လၢၥ်, နသ့ၣ်ညါလၢယအဲၣ်နၤ လီၤ." ယ့ၣ်ရှူးစံးဘၣ်အီၤ, "လုၢ်အီၣ်လုၢ်အီယသိတက့ၢ်" ယိၤဟၣ် ၂၁း၁၅-၁၇. ဒ်သိးစီၤပ့းတရူးသမၢကစၢ်ခ၇ံၥ်သၢဘျီအသိး, လၢတၢ်သံကွၢ်အဒိၣ်အမုၢ် အပူၤလၢအမ့ၢ်, "နအဲၣ်ယၤဧါ" အံၤ, ကစၢ်ခ၇ံၥ်မၤဂ့ၤထီၣ်က့ၤစီၤပ့းတရူး သၢဘျီစ့ၢ်ကီးလီၤ.

မ့ၢ်နၥ်သက့ဒ်န့ၣ်ဒီး, တၢ်အိၣ်အသးဒီးၦၤကလီၤဆီဒီးစီၤပ့းတရူး သ့ၣ်သ့ၣ်လၢကျဲအါဘိအပူၤကသ့ဝဲဘၣ်ဆၣ်, တၢ်အသနူန့ၣ် မ့ၢ်တမံၤဃီလီၤ. တၢ်သံကွၢ်လၢကစၢ်ခ၇ံၥ်သံကွၢ်စီၤပ့းတရူးအံၤန့ၣ် မ့ၢ်တၢ်သံကွၢ်လၢ ကစၢ်ယွၤ သံကွၢ်ပဝဲဒၣ်တဂၤစုၥ်စုၥ်လၢ ပဆၢပကတီၢ်ဒီးတၢ်လီၢ်တၢ်ကျဲအပူၤအံၤန့ၣ်လီၤ, နအဲၣ်ယၤဧါ.

တၢ်ကိးမံၤဒဲးန့ၣ် အိၣ်သန့ၤထီၣ်အသးလၢပတၢ်စံးဆၢတၢ်သံကွၢ် တဖျၢၣ်အံၤအဖီခိၣ်န့ၣ်လီၤ.