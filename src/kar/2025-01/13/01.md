---
title:  တၢ်အဲၣ်တၢ်ကွံမ့ၢ်တၢ်မၤလၢထီၣ်ၦဲၤထီၣ်တၢ်သိၣ်တၢ်သီ
date:   22/03/2025
---

### တၢ်မၤလိတနွံအံၤအဂီၢ်ဖး

၂မိၤၡွ ၂၀း၁-၁၇; ၇ိမ့ၤ ၆း၁-၃; ၇ိမ့ၤ ၇း၇-၁၂; ယံး၇မံယၤ ၃၁း၃၁-၃၄; မးသဲ ၂၃း၂၃, ၂၄; ယၤကိၥ် ၂း၁-၉.

> <p>တၢ်ကလုၢ်ထူ</p>
> "သုတအိၣ်ဒီးသုကမၢ်လၢၦၤနီတမံၤတဂ့ၤ. အိၣ်ထဲတမံၤ, လၢသုဘၣ် အဲၣ်လိၥ်ကွံလိၥ်သုသးတက့ၢ်. အဂ့ၢ်ဒ်အံၤ, ၦၤလၢအအဲၣ်ၦၤဂၤန့ၣ်, မၤလၢထီၣ်ၦဲၤထီၣ်လံတၢ်သိၣ်တၢ်သီလံ" (၇ိမ့ၤ ၁၃း၈).

ဖဲတၢ်အိၣ်ဖှိၣ်သ၇ၣ်တဂၤအိၣ်ဖှိၣ်သကိးလၢ ကမၤဘၣ်ဂီၢ်က့ၤ တၢ်အိၣ်ဖှိၣ်ဖိလၢအမၤကီမၤခဲတၢ်တဂၤအံၤအဂ့ၢ်အကျိၤအကတီၢ်န့ၣ်, တၢ်အိၣ်ဖှိၣ်ဖိတဂၤ စံးဘၣ်တၢ်အိၣ်ဖှိၣ်သ၇ၣ်လၢ, "ပဆၢတဲၥ်တၢ်ဂ့ၢ်လၢ အဘၣ်ဃးဒီး "တၢ်သးကညီၤအံၤ" တန့ၢ်ဘၣ်. ပမၤတသ့ဘၣ်. တၢ်အိၣ်ဖှိၣ် သ၇ၣ်ဆိကမိၣ်ထီၣ်လၢ တၢ်အိၣ်ဖှိၣ်ဖိတဂၤအံၤ အတၢ်နၢ်ပၢၢ်ကစၢ်ယွၤဒီး ကစၢ်ယွၤအတၢ်မၤလိၥ်န့ၣ် ကမ့ၢ်မနုၤလဲၣ်န့ၣ်လီၤ. တၢ်သးကညီၤန့ၣ် ကဘၣ်မ့ၢ်တၢ်အကံၢ်အလဲတမံၤလၢ ပတၢ်ဘၣ်ထွဲလိၥ်သးဒီးၦၤဂၤတဖၣ်, လီၤဆီဒၣ်တၢ်ၦၤလၢအမၤတၢ်ကမၣ်သ့ၣ်တဖၣ်န့ၣ်လီၤ. တၢ်သးကညီၤန့ၣ် မ့ၢ်တၢ်အဲၣ်တၢ်ကွံတမံၤဒီး ၇ိမ့ၤ ၁၃း၈ စံးၦၤလၢ တၢ်အဲၣ်ၦၤလၢပဃၢၤန့ၣ် မ့ၢ်တၢ်မၤလၢထီၣ်ၦဲၤထီၣ်တၢ်သိၣ်တၢ်သီန့ၣ်လီၤ.

တၢ်အဲၣ်န့ၣ် မ့မ့ၢ်တၢ်မၤလၢထီၣ်ၦဲၤထီၣ်တၢ်သိၣ်တၢ်သီအနီၢ်ကီၢ်ဒီး, ပတဘၣ်ဆိကမိၣ်လၢတၢ်သိၣ်တၢ်သီအံၤ အိၣ်လီၤဖးဒီးတၢ်အဲၣ်တၢ်ကွံ, မ့တမ့ၢ် တၢ်အဲၣ်တၢ်ကွံအံၤ တစဲဘူးဒီးတၢ်သိၣ်တၢ်သီဘၣ်အဂ့ၢ်အကျိၤအံၤဘၣ်. လၢလံၥ်စီဆှံအပူၤအံၤန့ၣ်, တၢ်အဲၣ်တၢ်ကွံဒီးတၢ်သိၣ်တၢ်သီန့ၣ် လဲၤတၢ် တပူၤဃီ, မ့ၢ်တၢ်တမံၤဃီလီၤ. ယွၤလၢအဟ့ၣ်တၢ်သိၣ်တၢ်သီတဂၤအံၤ မ့ၢ်တၢ်အဲၣ်တၢ်ကွံ, ဒီးဒ်န့ၣ်အသိး, ကစၢ်ယွၤအတၢ်သိၣ်တၢ်သီန့ၣ် မ့ၢ်တၢ်အဲၣ် တၢ်ကွံအတၢ်သိၣ်တၢ်သီန့ၣ်လီၤ. ဒ် Ellen G. White စံးဝဲဒၣ်အသိး, မ့ၢ်ယွၤအတကဲၥ်ပ၀းအတၢ်အိၣ်ဖျါန့ၣ်လီၤ. (ကွၢ် Christ's Object Lessons, p. 305).

ကစၢ်ယွၤအတၢ်သိၣ်တၢ်သီန့ၣ် တမ့ၢ်တၢ်သိၣ်တၢ်သီတဖၣ်လၢ ပတၢ်ဆိကမိၣ်ပူၤတမံၤဘၣ်, မ့မ့ၢ်တခီ, မ့ၢ်တၢ်မၤလိၥ်ဒီးတၢ်သိၣ်လိနဲၣ်လိ တဖၣ်လၢ တၢ်ဟ့ၣ်လီၤၦၤဒ်သိးပကဒိၣ်ထီၣ်ထီထီၣ်အဂီၢ်န့ၣ်လီၤ. ကစၢ်ယွၤ အတၢ်သိၣ်တၢ်သီန့ၣ်, မ့ၢ်တၢ်တမံၤလၢအလီၣ်ဖျါထီၣ်တၢ်အဲၣ်တၢ်ကွံ ဒ်ကစၢ်ယွၤအနီၢ်ကစၢ်ဒၣ်ဝဲလီၣ်ဖျါထီၣ်ဝဲအသိးန့ၣ်လီၤ.