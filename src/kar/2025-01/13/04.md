---
title:  တၢ်သိၣ်တၢ်သီဒီးတၢ်ဘျုးတၢ်ဖှိၣ်
date:   25/03/2025
---

ဒ်ပထံၣ်ဘၣ်တ့ၢ်အသိး, တၢ်သိၣ်တၢ်သီဒီးတၢ်ဘျုးတၢ်ဖှိၣ်န့ၣ် တထီဒါလိၥ်အသးတမံၤဒီးတမံၤဘၣ်. လၢအလီၢ်န့ၣ်, အဝဲသ့ၣ်မၤတၢ်လီၤဆီ လိၥ်အသးလၢ အဘၣ်ထွဲဒီးကစၢ်ယွၤအတၢ်အဲၣ်တၢ်ကွံ ဒီးအတၢ်တီတၢ်လိၤ အပူၤန့ၣ်လီၤ. တၢ်ထိၣ်သတြီၤတၢ်သိၣ်တၢ်သီဒီး တၢ်ဘျုးတၢ်ဖှိၣ်အံၤ ကမၤ ကဒံကဒါတ့ၢ်ၦၤအံၣ်စ၇့လးဖိလၢပျၢၤတဖၣ်အသးလၢအထံၣ်ကစၢ်ယွၤ အတၢ်ဟ့ၣ်လီၤတၢ်သိၣ်တၢ်သီအံၤ ဒ်အမ့ၢ်တၢ်ပၥ်ဖျါထီၣ်ယွၤအတၢ်ဘျုး တၢ်ဖှိၣ်အဒိၣ်အမုၢ်အသိးန့ၣ်လီၤ. ဖဲ "ကစၢ်တဖၣ်" လၢၦၤကလုၢ်ခိၣ်ဃၢၤ တဖၣ် ဘူၣ်ထီၣ်ဘါထီၣ်ဝဲအံၤ လဲလိၥ်အသးညီဒီး စံးကတိၤဆိပၥ်အဂ့ၢ်အကျိၤ တသ့ဘၣ်အကတီၢ်, ပၥ်လီၤတဲၥ်ၦၤဂီၢ်မုၢ်လၢတသ့ၣ်ညါ "ကစၢ်တဖၣ်" အံၤ အတၢ်သးအိၣ်ဒီးတၢ်လၢကမၤမုၥ်အဝဲသ့ၣ်အသးဘၣ်အဂီၢ်အကတီၢ်န့ၣ်, ကစၢ်ယွၤလၢလံၥ်စီဆှံအပူၤအံၤ သိၣ်လိအၦၤဂီၢ်မုၢ်လီၤတံၢ်လီၤဆဲး ဘၣ်ဃးဒီး တၢ်လၢကမၤမုၥ်အသးအဂီၢ်န့ၣ်လီၤ. ဒီးတၢ်လၢအမၤမုၥ်ယွၤအသးန့ၣ် မ့ၢ်တၢ်ထဲတမံၤဧိၤလၢအဂ့ၤဝဲလၢလၢၦဲၤၦဲၤ လၢအၦၤဂီၢ်မုၢ်အဂီၢ်, တဂၤမ့ၢ်ဂ့ၤ လၢအါဂၤအဂီၢ်မ့ၢ်ဂ့ၤန့ၣ်လီၤ.

ဘၣ်ဆၣ်ဒီး, တၢ်သိၣ်တၢ်သီ, တၢ်မၤလိၥ်အံၤ ပူၤဖျဲးၦၤလၢတၢ်ဒဲးဘး အပူၤတသ့ဘၣ် မ့တမ့ၢ် ဆီတလဲပသးတဖၣ်တန့ၢ်ဝဲဘၣ်. အဂ့ၢ်ဒ်လဲၣ်, ပသးပူၤလၢအဘၣ်ဃးဒီးတၢ်ဒဲးဘးအံၤ လိၣ်လၢကဘၣ်သူၣ်လီၤက့ၤသးလၢ အလၢၦဲၤဒီးနီၢ်သးဂံၢ်ဘါအံၤအဃိန့ၣ်လီၤ.

`ဖး ယံး၇မံယၤ ၃၁း၃၁-၃၄ တက့ၢ်. မ့ၢ်အသိၣ်လိၦၤဘၣ်ဃးဒီး ကစၢ်ယွၤအတၢ်အၢၣ်လီၤအီလီၤတဖၣ်လၢ ကဟ့ၣ်ၦၤသးအသီန့ၣ် လၢမနုၤ တမံၤလဲၣ်. ထိၣ်သတြီၤတၢ်အံၤဒီးကစၢ်ခ၇ံၥ်အတၢ်စံးဆၢစီၤနံၤကဒ့မူး ဖဲ ယိၤဟၣ် ၃း၁-၂၁ အပူၤ ဘၣ်ဃးဒီးတၢ်အိၣ်ဖျဲၣ်အဂ့ၢ်န့ၣ်တက့ၢ်.`

တၢ်မၤလိၥ်အဘီတဆံန့ၣ် ကစၢ်ယွၤကွဲးလၢအနီၢ်ကစၢ်ဒၣ်ဝဲအစု လၢလၢၢ်ဘ့ၣ်ဘၣ်ခံဘ့ၣ်အပူၤလီၤ (၂မိၤၡွ ၃၁း၁၈). ဘၣ်ဆၣ်, တၢ်သိၣ် တၢ်သီတဖၣ်အံၤ ကဘၣ်ကွဲးစ့ၢ်ကီးအသးလၢ ကစၢ်ယွၤအၦၤဂီၢ်မုၢ်တဖၣ် အသးကံၢ်ပူၤန့ၣ်လီၤ (စံး ၃၇း၃၀, ၃၁). ကစၢ်ယွၤတၢ်အဲၣ်အတၢ်သိၣ် တၢ်သီအံၤ တဘၣ်မ့ၢ်တၢ်တမံၤလၢကဘၣ်အိၣ်လၢပနီၢ်ခိအချၢတကပၤဘၣ်, မ့မ့ၢ်တခီ ကဘၣ်မ့ၢ်တၢ်တမံၤလၢကဘၣ်အိၣ်ဝဲလၢပပူၤ လၢအမ့ၢ်ပတကဲၥ်ပ၀း တဖၣ်န့ၣ်လီၤ. ထဲယွၤတဂၤဧိၤအံၤကွဲးလီၤတၢ်မၤလိၥ်တဖၣ်လၢ ၦၤကညီ အသးကံၢ်ပူၤသ့ဝဲဒီး အဝဲအၢၣ်လီၤတ့ၢ်ဝဲလၢကမၤတၢ်အံၤဆူအၦၤဂီၢ်မုၢ်လၢ အဘၣ်ဃးဒီးတၢ်အၢၣ်လီၤအီလီၤအံၤအဂီၢ်န့ၣ်လီၤ (ဧ့ၤဘြံၤ ၈း၁၀).

ခီဖျိပတိၢ်န့ၢ်တၢ်မၤလိၥ်တဖၣ်အံၤအဃိ, ပအုၣ်က့ၤခီၣ်က့ၤလီၤ ပနီၢ်ကစၢ်အသးတသ့ဝဲဘၣ်. လၢအလီၢ်န့ၣ်, ပဘၣ်တၢ်အုၣ်က့ၤခီၣ်က့ၤၦၤလၢ တၢ်ဘျုးတၢ်ဖှိၣ်အဃိ ခီဖျိတၢ်စူၢ်တၢ်နၥ်, တမ့ၢ်လၢပကစၢ်ဒၣ်ဝဲဘၣ်, မ့မ့ၢ်တခီ မ့ၢ်ယွၤအတၢ်ဟ့ၣ်လီၤ (အ့းဖ့းစူး ၂း၈). ပတတိၥ်န့ၢ်တၢ်မၤလိၥ်လၢ ပကဒိးန့ၢ် ဘၣ်တၢ်အုၣ်က့ၤခီၣ်က့ၤအဂီၢ်ဘၣ်, ပတိၢ်န့ၢ်တၢ်မၤလိၥ် မ့ၢ်လၢပဒိးန့ၢ်ဘၣ်တ့ၢ် တၢ်မၤပူၤဖျဲးၦၤအဃိလံန့ၣ်လီၤ. ပတတိၢ်န့ၢ်တၢ်မၤလိၥ်လၢ ပကဒိးန့ၢ် တၢ်အဲၣ်အဂီၢ်ဘၣ်. မ့မ့ၢ်တခီ, မ့ၢ်လၢတၢ်အဲၣ်တ့ၢ်ၦၤအဃိလံ, ဒီးလၢတၢ်အံၤ အဃိ, ပသးအိၣ်လၢကအဲၣ်ယွၤဒီးၦၤဂၤတဖၣ်အဃိန့ၣ်လီၤ (ကွၢ် ယိၤဟၣ် ၁၄း၁၅).

လၢတဆၢကတီၢ်ဃီအပူၤန့ၣ်, တၢ်သိၣ်တၢ်သီဒုးနဲၣ်ဖျါပတၢ်ဒဲးဘး (ယၤကိၥ် ၁း၂၂-၂၅; ၇ိမ့ၤ ၃း၂၀း ၇ိမ့ၤ ၇း၇) ဒုးနဲၣ်ဖျါပတၢ်လိၣ်ဘၣ် တၢ်အုၣ်က့ၤခီၣ်က့ၤကစၢ် (ကလၤတံ ၃း၂၂-၂၄), ဆှၢၦၤဆူကျဲလၢကဘၣ် အိၣ်မူအဂ့ၤကတၢၢ်, ဒီးလီၣ်ဖျါထီၣ်ကစၢ်ယွၤအတၢ်အဲၣ်တၢ်ကွံအတကဲၥ်ပ၀း န့ၣ်လိၤ.

`နတၢ်မုၢ်လၢ်လၢတၢ်စံၣ်ညီၣ်အပူၤန့ၣ် မ့ၢ်မနုၤလဲၣ်. မ့ၢ်လၢနတၢ် သူၣ်ဆူၣ်သးဆူၣ်ဒီး နတၢ်သူၣ်တီသးလိၤလၢတၢ်တိၢ်န့ၢ်ဖံးဃၥ်တၢ်မၤလိၥ် မ့တမ့ၢ်, မ့ၢ်လၢကစၢ်ခ၇ံၥ်အတၢ်တီတၢ်လိၤလၢအကျၢၢ်ဘၢနၤန့ၣ်ဧါ. နတၢ်စံးဆၢစံးကတိၤနၤလၢတၢ်သိၣ်တၢ်သီအတၢ်မၤ ဘၣ်ဃးဒီးတၢ်လၢ အသ့ဒီးတသ့ဝဲဘၣ်အဂ့ၢ်န့ၣ် မ့ၢ်မနုၤလဲၣ်.`