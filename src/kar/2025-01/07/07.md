---
title:  တၢ်ဆိကမိၣ်ဆူညါအဂီၢ်
date:   14/02/2025
---

ဖး Ellen G. White, "Why Was Sin Permitted," pp. 33-43, in Patriarchs and Prophets.

"တုၤဒၣ်လဲၥ် လၢအဘၣ်တၢ်ဟီထီၣ်ကွံၥ်အီၤလၢမူခိၣ်ဘၣ်ဆၣ်, ၦၤကူၣ်သ့လၢအဆၢတအိၣ်ဘၣ်တဂၤအံၤ တမၤဟးဂီၤမုၣ်ကီၤလံၢ်ဘၣ်. ထဲလၢတၢ်အဲၣ်တၢ်ကွံအတၢ်ဖံးတၢ်မၤတမံၤဧိၤလၢကစၢ်ယွၤတူၢ်လိၥ်အီၤအံၤ အပူၤန့ၣ်, တၢ်ဘၣ်တ့သ့ၣ်တဖၣ် အတၢ်သူၣ်တီသးတီန့ၣ် ကဘၣ်အိၣ်သူၣ် လီၤအသးလၢယွၤအတၢ်စံၣ်ညီၣ်တီဒီးအတၢ်သူၣ်အိၣ်သးအိၣ်တၢ်အဖီခိၣ်န့ၣ် လီၤ. ၦၤအိၣ်လၢမူခိၣ်ဒီးဟီၣ်ခိၣ်တဖၣ်, တအိၣ်ဒီးတၢ်ကတဲၥ်ကတီၤအသး လၢကနၢ်ပၢၢ်တၢ်ဒဲးဘးအဘူးအလဲဘၣ်အဃိ, ထံၣ်ဘၣ်ကစၢ်ယွၤတၢ်စံၣ်ညီၣ်တီ လၢမုၣ်ကီၤလံၢ်အဖီခိၣ်န့ၣ်တသ့ဘၣ်. မုၣ်ကီၤလံၢ်အံၤ တၢ်မ့ၢ်မၤဟးဂီၤအီၤ သတူၢ်ကလၥ်ဒီး, ၦၤတနီၤနီၤကမၤယွၤအတၢ်မၤလၢတၢ်ပျံၤတၢ်ဖုးအပူၤ လၢတၢ်အဲၣ်တၢ်ကွံအလီၢ်န့ၣ်လီၤ. မုၣ်ကီၤလံၢ်အတၢ်စိတၢ်ကမီၤန့ၣ် တၢ်မၤ ဟးဂီၤအီၤလၢၥ်လၢၥ်ဆ့ဆ့တသ့ဘၣ်, ဒီးတၢ်ပူထီၣ်အတၢ်သးဆူၣ်စ့ၢ်ကီး တၢ်ဒုးလီၤမၢ်ကွံၥ်အီၤတသ့ဘၣ်လီၤ. လၢတၢ်ဘၣ်တ့ခဲလၢၥ်အတၢ်ဂ့ၤတၢ်၀ါ လၢဒီတကတီၢ်ညါအဂီၢ်န့ၣ်, အဝဲကဘၣ်ဒုးအိၣ်ထီၣ်အတၢ်သိၣ်တၢ်သီတဖၣ် ဒ်သိးအတၢ်ထီဒါကစၢ်ယွၤအတၢ်ပၢတၢ်ြပးကဘၣ်တၢ်ထံၣ်အီၤလၢတၢ်ဘၣ်တ့ သ့ၣ်တဖၣ်ခဲလၢၥ် ဒ်အမ့ၢ်အတီအသိး ဒီးဒ်သိးကစၢ်ယွၤအတၢ်စံၣ်ညီၣ်တီဒီး အတၢ်သးကညီၤဒီးအတၢ်မၤလိၥ်လၢဆီတလဲအသးတသ့ဘၣ်အံၤ ကဘၣ် ဖျါလၢတၢ်သံကွၢ်အီၤအလီၢ်တအိၣ်ဝဲဘၣ်န့ၣ်လီၤ.

မုၣ်ကီၤလံၢ်အတၢ်ပူထီၣ်ကဘၣ်မ့ၢ်တၢ်မၤလိလၢတၢ်ဘၣ်တ့အဂီၢ် လၢဆၢကတီၢ်ကဟဲဒီတကတီၢ်ညါ-တၢ်အုၣ်အသးလၢအကတၢၢ်တသ့ဘၣ် လၢတၢ်ဒဲးဘးအက့ၢ်အဂီၤဒီး အဘူးအလဲလၢအလီၤပျံၤလီၤဖုးဝဲဒိၣ်မးန့ၣ်လီၤ. မုၣ်ကီၤလံၢ်အတၢ်သိၣ်တၢ်သီအတၢ်မၤ, အတၢ်ဘၣ်ဒိဘၣ်ထံးၦၤကညီဒီး မူခိၣ်ကလူးခံကလုၥ်လၢၥ်အံၤ ကပၥ်ဖျါထီၣ်တၢ်အသူအသၣ်လၢအပၥ် ကစၢ်ယွၤတၢ်စိတၢ်ကမီၤလၢတၢ်ကပၤအဃိန့ၣ်လီၤ. ကအုၣ်အသးလၢ ကစၢ်ယွၤအတၢ်ပၢတၢ်ြပးအံၤ စၢတံၢ်ဃၥ်တၢ်ဘၣ်တ့သ့ၣ်တဖၣ်လၢ အမၤ ဝဲဒၣ်အံၤ အိၣ်မုၥ်အိၣ်ခုၣ်ဝဲဒၣ်န့ၣ်လီၤ. လၢတၢ်န့ၣ်အဃိ, တၢ်ပူထီၣ်အတၢ် စံၣ်စိၤတဲစိၤလၢအလီၤပျံၤလီၤဖုးအံၤ ကမ့ၢ်တၢ်ဒီသဒၢလၢၦၤစီဆှံအဂီၢ်ခဲလၢၥ်, ကတြီဆၢန့ၢ်အဝဲသ့ၣ်လၢကဘၣ်တၢ်လံၣ်တၢ်လီအဂီၢ်, ကအုၣ်က့ၤခီၣ်က့ၤ အဝဲသ့ၣ်လၢကမၤတၢ်ဒဲးဘးအဂီၢ်ဒီး တူၢ်ဘၣ်တၢ်ဒဲးဘးအံၤအတၢ်စံၣ်ညီၣ် အဂီၢ်န့ၣ်လီၤ." Ellen G. White, Patriarchs and Prophets, pp. 42, 43.