---
title:  ၦၤနၥ်ကစၢ်ယွၤအတၢ်သးဒ့ဒီ
date:   11/02/2025
---

ကစၢ်ယွၤဘိးဘၣ်သ့ၣ်ညါလီၤဖဲ ယၡါယၤ ၅၅း၈, ၉ အပူၤလၢအမ့ၢ်, "အဂ့ၢ်ဒ်အံၤ, ယတၢ်ဆိကမိၣ်တမ့ၢ်ဘၣ်သုတၢ်ဆိကမိၣ်ဘၣ်, ဒီးသုကျဲတမ့ၢ် ဘၣ်ယကျဲဘၣ်, ယွၤစံးဝဲဒၣ်. အဂ့ၢ်ဒ်အံၤ, ဒ်မူခိၣ်ထီန့ၢ်ဟီၣ်ခိၣ်အသိး, ယကျဲထီန့ၢ်သုကျဲ, ဒီးယတၢ်ဆိကမိၣ်ထီန့ၢ်သုတၢ်ဆိကမိၣ်ဒ်န့ၣ်သိးလီၤ.

ကစၢ်ယွၤအတၢ်ဆိကမိၣ်တဖၣ်န့ၣ် ထီန့ၢ်ဒံးပတၢ်ဆိကမိၣ်သ့ၣ် တဖၣ်လီၤ. ကစၢ်ယွၤအတၢ်တိၥ်ပၥ်လၢတၢ်စံၣ်စိၤတဲစိၤအဂီၢ်န့ၣ်, တုၤဒၣ်လဲၥ် ပဆိကမိၣ်အီၤမးတသ့ဝဲနီတစဲးဘၣ်န့ၣ်လီၤ. လၢတၢ်အံၤအဃိ, ဘၣ်မနုၤလၢ ပကဘၣ်မုၢ်လၢ်လၢကသ့ၣ်ညါကစၢ်ယွၤအိၣ်ဒီးတၢ်ဂ့ၢ်တၢ်ကျိၤတဖၣ်လၢ အမၤတၢ်မနုၤလဲၣ် မ့တမ့ၢ် တမၤဘၣ်လဲၣ်အဂ့ၢ်န့ၣ်လဲၣ်.

ကျဲတဘိလၢကဘၣ်သဂၢၢ်တၢ်အၢတၢ်သီအတၢ်ကီတၢ်ခဲလၢ အိၣ်သူၣ်လီၤအသးလၢပသ့ၣ်ညါတၢ်ထဲတစဲးဖိအံၤအဂီၢ်န့ၣ်မ့ၢ်ဝဲ "တၢ်နၥ်လၢ ယွၤအိၣ်ဝဲအံၤအတၢ်သးဒ့ဒီ" န့ၣ်လီၤ. ၦၤလၢအနၥ်ယွၤ အိၣ်ဒီးအတၢ် သးဒ့ဒီတဂၤန့ၣ် မ့ၢ်ၦၤအနၥ်ယွၤအိၣ်ဒီးအဂ့ၢ်အကျိၤဂ့ၤတဖၣ်လၢ ကမၤတၢ် ဒ်အအဲၣ်ဒိးမၤဝဲအသိးန့ၣ်လီၤ. ဘၣ်ဆၣ်ဒ်ပတၢ်သ့ၣ်ညါအိၣ်ဒီးအဆၢအသိး, ပတကြၢးဆၢမုၢ်လၢ်လၢကသ့ၣ်ညါတၢ်ဂ့ၢ်တၢ်ကျိၤသ့ၣ်တဖၣ်အံၤအဂ့ၢ်န့ၣ်ဘၣ် လီၤ. ၦၤနၥ်ယွၤလၢအသးဒ့ဒီတဂၤန့ၣ် အိၣ်ဒီးအတၢ်သးဒ့ဒီဘၣ်ဃးၦၤကညီ အတၢ်ကူၣ်တၢ်ဖးလၢကသ့ၣ်ညါတၢ်အဂီၢ် မ့တမ့ၢ် ကနၢ်ပၢၢ်ကစၢ်ယွၤ အတၢ်မၤအဂ့ၢ်အကျိၤလၢလၢၦဲၤၦဲၤလၢအဘၣ်ဃးဒီးတၢ်အၢတၢ်သီလၢ ဟီၣ်ခိၣ်ချၢအံၤန့ၣ်လီၤ. မ့ၢ်လၢၦၤတဂၤဂၤတထံၣ်ဝဲ, အဒိ, တၢ်ဖိဃၢ်သ့ၣ် တဖၣ်လၢအဒံ၀့ၤဒံ၀ီၤလၢကလံၤကျါ အိၣ်လၢပခိၣ်ပဃၢၤအံၤဘၣ်န့ၣ်လီၤ. တၢ်လၢၦၤတဂၤဂၤတသ့ၣ်ညါယွၤအတၢ်ဂ့ၢ်တၢ်ကျိၤအဂ့ၢ်အံၤန့ၣ် တမ့ၢ် တခီပညီကအိၣ်ဝဲလၢကစၢ်ယွၤတအိၣ်ဒီးတၢ်ဂ့ၢ်တၢ်ကျိၤအဂ့ၤန့ၣ်ဘၣ်.

`ဖး စံး ၇၃ တက့ၢ်. ၦၤကွဲးထါစံးထီၣ်ပတြၢၤစံးကတိၤသဂၢၢ်တၢ်အၢ တၢ်သီဒီးတၢ်စံၣ်ညီၣ်တတီတလိၤလၢအခိၣ်အဃၢၤတဖၣ်လၢကျဲဒ်လဲၣ်. တၢ်လၢအထံၣ်ဝဲန့ၣ် ဟ့ၣ်အီၤတၢ်နၢ်ပၢၢ်လၢအတၢ်ထံၣ်လီၤဆီလိၥ်သးအပူၤန့ၣ် မ့ၢ်မနုၤလဲၣ်.`

ၦၤကွဲးထါစံးထီၣ်ပတြၢၤသးဘၣ်ဒိလၢ ဟီၣ်ခိၣ်အတၢ်အၢတၢ်သီအဃိ န့ၣ်လီၤ. အဝဲကွၢ်လၢအခိၣ်အဃၢၤဒီးထံၣ်ဝဲလၢၦၤအၢၦၤသီသ့ၣ်တဖၣ် ထူးထီၣ် တီၤထီၣ်ဝဲဒၣ်န့ၣ်လီၤ. တၢ်ကိးမံၤဒဲးန့ၣ် ဖျါမးလၢတတီတလိၤဘၣ်ဒီး တကြၢး ဝဲဘၣ်န့ၣ်လီၤ. အဝဲဟ့ၣ်တၢ်စံးဆၢအံၤတသ့ဘၣ်. အဝဲဆိကမိၣ်ဒၣ်လဲၥ်လၢ မ့ၢ်အဘျုးအဖှိၣ်အိၣ်ဝဲတမံၤမံၤလၢ နၥ်ယွၤဒီးမၤအတၢ်မၤအံၤန့ၣ်ဧါ. တုၤမ့ၢ် အဝဲကွၢ်ထီၣ်တၢ်ဆူဒဲစီဆှံအပူၤမး သ့ၣ်ညါဝဲတၢ်ဂ့ၢ်တၢ်ကျိၤအံၤန့ၣ်လီၤ.

ဒဲစီဆှံ မ့တမ့ၢ် မူခိၣ်ဘီမုၢ်ကတဲၥ်ကတီၤနီၣ်၀ံၥ်ခံလၢတၢ်အၢတၢ်သီ အတၢ်ကီတၢ်ခဲအဂီၢ်-လီၤဆီဒၣ်တၢ် သ့ၣ်ညါတၢ်လၢစံၣ်ညီၣ်ကွီၢ်အတီ အလိၤအိၣ်ဝဲတဂၤလၢကဟဲစိၥ်တၢ်စံၣ်ညီၣ်တီဒီး တၢ်စံၣ်ညီၣ်လၢအနီၢ်ကစၢ် ဒၣ်ဝဲအဆၢကတီၢ်အံၤန့ၣ်လီၤ.

ၦၤမုၢ်နွံနံၤဖိသ့ၣ်တဖၣ် နၢ်ပၢၢ်တၢ်စံၣ်ညီၣ်ဒီးဒဲစီဆှံအတၢ်မၤအံၤ ဟ့ၣ်လီၤတၢ်နၢ်ပၢၢ်လၢတၢ်အၢတၢ်သီအတၢ်ကီတၢ်ခဲအံၤသ့ဝဲလၢကျဲဒ်လဲၣ်. မ့ၢ်အမၤစၢၤနၤသ့လၢနသ့ၣ်ညါတၢ်စံၣ်စိၤတဲစိၤလီၤတံၢ်လီၤဆဲးဒီး ကစၢ်ယွၤ အတၢ်စံၣ်ညီၣ်အတီအလိၤလၢအကတၢၢ်အံၤသ့ဝဲဒၣ်ဧါ.