---
title:  ဒိၣ်န့ၢ်အါန့ၢ်ဒံးမိၢ်အတၢ်အဲၣ်
date:   19/01/2025
---

တၢ်အဲၣ်လၢအဒိၣ်ကတၢၢ်လၢအအိၣ်ဒီးၦၤကညီ လၢအဝဲသ့ၣ်လဲၤခီဖျိ ဘၣ်ဝဲတဖၣ်န့ၣ် ကမ့ၢ်မိၢ်ပၢ်အတၢ်အဲၣ်လၢဖိသ့ၣ်တဖၣ်အဂီၢ်န့ၣ်လီၤ. လံၥ်စီဆှံသူတၢ်အဒိအတဲၥ်လၢ မိၢ်ပၢ်ဒီးဖိသ့ၣ်တဖၣ်အတၢ်၇့လိၥ်သးဒ်သိး ကပၥ်ဖျါထီၣ်ကစၢ်ယွၤအတၢ်သးကညီၤလၢအလီၤလိၣ်လီၤလးလၢအၦၤဂီၢ်မုၢ် အဂီၢ်, ပၥ်ဖျါထီၣ်လၢကစၢ်ယွၤအတၢ်သးကညီၤအံၤ ဒိၣ်န့ၢ်ယိၥ်န့ၢ်ဒံး ၦၤကညီအတၢ်လီၣ်ဖျါထီၣ်အတၢ်သူၣ်ဟူးသးဂဲၤအံၤန့ၣ်လီၤ.

`ဖး စံး ၁၀၃း၁၃; ယၡါယၤ ၄၉း၁၅ ဒီး ယံး၇မံယၤ ၃၁း၂၀ တက့ၢ်. တၢ်စံးကတိၤဖျါထီၣ်တၢ်ဖဲအံၤသ့ၣ်တဖၣ်န့ၣ် ဟဲစိၥ်န့ၢ်ကစၢ်ယွၤအတၢ်အဲၣ် အဒိၣ်အယိၥ်မနုၤတမံၤလဲၣ်.`

ဒ်လံၥ်စီဆှံအဆၢတဖၣ်ပၥ်ဖျါထီၣ်အသိး, ကစၢ်ယွၤ၇့ဒီးၦၤ ဒ်အမ့ၢ် ဖိလၢအအဲၣ်ဝဲသ့ၣ်တဖၣ်, အဲၣ်ၦၤဒ်ပၢ်လၢအဂ့ၤတဂၤဒီး ဒ်မိၢ်လၢအအဲၣ်အဖိ တဖၣ်အသိးန့ၣ်လီၤ. ဘၣ်ဆၣ်ဒီး, ဒ်ယၡါယၤ ၄၉း၁၅ ပၥ်ဖျါထီၣ်အသိး, တုၤဒၣ်လဲၥ် မိၢ် "ကသးပ့ၤနီၣ်အဖိလၢအအီၣ်နုၢ်တုၤအတသးကညီၤဘၣ် အဒၢလီၢ်အဖိန့ၣ်ဧါ" မ့မ့ၢ်ကစၢ်ယွၤန့ၣ် တသးပ့ၤနီၣ်အဖိတဖၣ်ဒီးအတၢ် အဲၣ်န့ၣ်တဟးဂီၤဝဲနီတစုဘၣ်န့ၣ်လီၤ. (သးသယုၢ်တၢ် ၃း၂၂).

ကွၢ်ထံဆိကမိၣ်လၢ ဧ့ၤဘြံၤအလံၥ်မဲၥ်ဖျၢၣ်လၢအမ့ၢ် raham လၢအဘၣ်တၢ်သူအီၤလၢတၢ်အဲၣ်အဂီၢ်ဖဲအံၤ ဒီးလံၥ်စီဆှံအဆၢတဖၣ်အါအါ ကလဲၥ်အပူၤလၢအပၥ်ဖျါထီၣ်ကစၢ်ယွၤအတၢ်အဲၣ်တၢ်သးကညီၤအါအါ ဂီၢ်ဂီၢ်အံၤန့ၣ် ဘၣ်တၢ်သ့ၣ်ညါအီၤလၢ အဟဲလၢဧ့ၤဘြံၤတၢ်ကတိၤလၢ အမ့ၢ် ဒၢလီၢ်, (rehem) အံၤန့ၣ်လီၤ. လၢတၢ်န့ၣ်အဃိ, ၦၤသ့လံၥ်သ့လဲၣ်သ့ၣ်တဖၣ် ပၥ်ဖျါထီၣ်ဝဲလၢ ကစၢ်ယွၤအတၢ်အဲၣ်န့ၣ် လီၤဂၥ်ဒ် "မိၢ်အဒၢလီၢ်အတၢ်အဲၣ်" န့ၣ်လီၤ. မ့ၢ်မးတၢ်အဲၣ်လၢအဖျါဝဲဒိၣ်န့ၢ်ဒံးၦၤကညီအတၢ်အဲၣ်တုၤဒၣ်လဲၥ် ဒိၣ်န့ၢ်ဒ်မိၢ်အတၢ်အဲၣ်လၢအဖိဆံးအဂီၢ်ဒ်န့ၣ်လီၤ.

ဒ် ယံး၇မံယၤ ၃၁း၂၀ ပၥ်ဖျါထီၣ်အသိး, ကစၢ်ယွၤပၥ်အတၢ်အၢၣ် လီၤအီလီၤဒီးအၦၤဂီၢ်မုၢ်တဖၣ်လၢအမ့ၢ်, "အဖိခွါ" ဒီး "ဖိခွါလၢအဘၣ်အသး" တုၤဒၣ်လဲၥ်အဝဲသ့ၣ်ပူထီၣ်အီၤဒီးမၤဟးဂီၤအသးဒၣ်လဲၥ်န့ၣ်လီၤ. မ့ၢ်ဒ်အံၤ ဒၣ်လဲၥ်ဘၣ်ဆၣ်, ကစၢ်ယွၤဘိးဘၣ်သ့ၣ်ညါလီၤလၢ, "ယသးအိၣ်အီၤလီၤ" ဒီး "ယကသးကညီၤအီၤသၦၢ်ၦၢ်" လီၤ. လံၥ်မဲၥ်ဖျၢၣ်တၢ်သးကညီၤအံၤ ဘၣ်တၢ်ကွဲးခီကျိၥ်အီၤဒ်အဘၣ်တၢ်သူအီၤလၢကစၢ်ယွၤအတၢ်အဲၣ် ဒ်လၢထးခီ အသိး (raham) အံၤန့ၣ်လီၤ. ဆူညါတတီၤန့ၣ်, လံၥ်ကျိၤလၢအမ့ၢ် "ယသးအိၣ်အီၤ" အံၤ စံးကတိၤခီကျိၥ်အီၤသ့လၢ အမ့ၢ် "ယသူၣ်ယၦံၥ် ကိးပသူထီၣ်" န့ၣ်လီၤ. တၢ်ပၥ်ဖျါထီၣ်အံၤ မ့ၢ်ယွၤအနီၢ်ခိလၢအပူၤအံၤ အတၢ်တူၢ်ဘၣ်ခီၣ်ဘၣ်တမံၤ, အခီပညီမ့ၢ်ဝဲလၢ ကစၢ်ယွၤအတၢ်အဲၣ် အတၢ်သးကညီၤအဒိၣ်အယိၥ်လၢ အၦၤဂီၢ်မုၢ်တဖၣ်အဂီၢ်န့ၣ်လီၤ. ၦၤဂီၢ်မုၢ် အတၢ်သူၣ်တီသးတီတအိၣ်ဘၣ်ဒၣ်လဲၥ်, ကစၢ်ယွၤဆဲးဟ့ၣ်လီၤအတၢ်အဲၣ်, အတၢ်သးကညီၤဒိၣ်ဒိၣ်အါအါလၢအၦၤဂီၢ်မုၢ်အဖီခိၣ် ဒီးမၤဝဲလၢတၢ်မုၢ်လၢ် လၢပဆိကမိၣ်အီၤတသ့ဘၣ်အပူၤန့ၣ်လီၤ.

လၢပဝဲဒၣ်တနီၤနီၤအဂီၢ်, ပသ့ၣ်ညါကစၢ်ယွၤတၢ်အဲၣ်လၢပဂီၢ်အံၤ ဒ်သိးဒီးမိၢ်ပၢ်အတၢ်အဲၣ်လၢ အမၤမုၥ်ပသးဒိၣ်ဒိၣ်ယိၥ်ယိၥ်အံၤန့ၣ်လီၤ. မ့ၢ်နၥ်သက့ဒ်န့ၣ်ဒီး, ၦၤတနီၤနီၤအိၣ်ဒီးတၢ်ဂဲၤပျုၢ်ဂဲၤဆှးဒ်န့ၣ်လီၤ. အဂ့ၢ် ဒ်လဲၣ်အဝဲသ့ၣ်မိၢ်ပၢ်တဖၣ်တမ့ၢ်ၦၤလၢအအဲၣ်အဝဲသ့ၣ်ဘၣ်အဃိန့ၣ်လီၤ. ကျဲလၢအဂၤသ့ၣ်တဖၣ်လၢ ကလီၣ်ဖျါထီၣ်ယွၤအတၢ်အဲၣ်တၢ်သးကညီၤ အဂီၢ်န့ၣ် မ့ၢ်မနုၤလဲၣ်.