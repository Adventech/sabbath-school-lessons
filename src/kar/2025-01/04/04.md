---
title:  ကစၢ်ခ၇ံၥ်အတၢ်အဲၣ်တၢ်သးကညီၤ
date:   21/01/2025
---

လၢလံၥ်စီဆှံအသီတကတြူၢ်အပူၤန့ၣ်, တၢ်သူတၢ်ဆိကမိၣ်အဒိ အတဲၥ်တဖၣ်န့ၣ် ဘၣ်တၢ်သူအီၤဒ်သိးဒီးလံၥ်စီဆှံအလီၢ်လံၤတကတြူၢ် လၢအပၥ်ဖျါထီၣ်ကစၢ်ယွၤအတၢ်အဲၣ်တၢ်သးကညီၤအဂ့ၢ်အံၤန့ၣ်လီၤ. စီၤပီလူးဒုးဘၣ်ထွဲတၢ်ဂ့ၢ်လၢအမ့ၢ်ပၢ်အံၤမ့ၢ် "တၢ်သးကညီၤဒီးတၢ်မၤမုၥ် ခဲလၢၥ်အပၢ်" န့ၣ်လီၤ. ၂က၇ံၣ်သူး ၁း၃. ဆူညါတတီၤန့ၣ်, စီၤပီလူး စံးကတိၤဖျါထီၣ်ဖဲ အ့းဖ့းစူး ၂း၄ အပူၤ လၢကစၢ်ယွၤန့ၣ်, "သူၣ်ကညီၤတၢ်ဒိၣ် သးကညီၤတၢ်အါ" ဒီးအုၣ်က့ၤခီၣ်က့ၤၦၤကညီ" အဂ့ၢ်ဒ်လဲၣ် မ့ၢ်အအဲၣ်ၦၤ ကွံၦၤအါအါကလဲၥ်" အဃိန့ၣ်လီၤ.

လၢတၢ်ဒိတၢ်တဲၥ်တနီၤနီၤအပူၤန့ၣ်, ကစၢ်ခ၇ံၥ်သူတၢ်စံးတၢ်ကတိၤ လၢအမ့ၢ်သူၣ်ကံၢ်သးလဲပူၤ, လၢနီၢ်ခိအပူၤခဲလၢၥ်အံၤ မ့ၢ်တၢ်သူၣ်ဟူးသးဂဲၤ လၢအပၥ်ဖျါထီၣ်ပၢ်အတၢ်အဲၣ်တၢ်သးကညီၤန့ၣ်လီၤ. (မးသဲ ၁၈း၂၇; လူၤကၣ် ၁၀း၃၃; လူၤကၣ် ၁၅း၂၀) ဒီးတၢ်စံးကတိၤကျိၥ်တမံၤဃီလၢ အလီၣ်ဖျါထီၣ်ကစၢ်ယွၤအတၢ်အဲၣ်တၢ်သးကညီၤလၢလံၥ်စီဆှံအလီၢ်လံၤ တကတြူၢ်ဒီး အသီတကတြူၢ်အပူၤအံၤ ဘၣ်တၢ်သူအီၤလၢကဒုးအိၣ်ဖျါထီၣ် ကစၢ်ခ၇ံၥ်စံးဆၢက့ၤအတၢ်အဲၣ်တၢ်သးကညီၤအဂ့ၢ်ဆူ ၦၤလၢအအိၣ်ဒီး တၢ်သူၣ်ကိၢ်သးဂီၤတဖၣ်အအိၣ်န့ၣ်လီၤ.

`ဖး မးသဲ ၉း၃၆; မးသဲ ၁၄း၁၄; မၢ်ကူး ၁း၁၄; မၢ်ကူး ၆း၃၄ ဒီး လူၤကၣ် ၇း၁၃ တက့ၢ်. ကွၢ်စ့ၢ်ကီး မးသဲ ၂၃း၂၇ တက့ၢ်. လံၥ်စီဆှံ အဆၢသ့ၣ်တဖၣ်အံၤ လီၣ်ဖျါထီၣ်တၢ်ကပီၤလၢကစၢ်ခ၇ံၥ်အတၢ်လဲၤခီဖျိလၢ အၦၤဂီၢ်မုၢ်အတၢ်ကီတၢ်ခဲအဂီၢ်ဒ်လဲၣ်တကလုၥ်လဲၣ်.`

လၢတၢ်သးခုကစီၣ်တဘျီဘၣ်တဘျီအပူၤန့ၣ်, ကစၢ်ခ၇ံၥ်သူၣ်အိၣ် သးအိၣ်, သူၣ်ကညီၤသးကညီၤၦၤလၢ အအိၣ်လၢတၢ်နးတၢ်ဖှီၣ်အပူၤ မ့တမ့ၢ် ၦၤလၢတၢ်လိၣ်ဘၣ်အိၣ်ဝဲသ့ၣ်တဖၣ်န့ၣ်လီၤ. တမ့ၢ်ထဲအဝဲအိၣ်ဒီး တၢ်သးကညီၤတမံၤဧိၤဘၣ်, အဝဲမၤလၢၦဲၤၦၤဂီၢ်မုၢ်အတၢ်လိၣ်ဘၣ်သ့ၣ်တဖၣ် စ့ၢ်ကီးန့ၣ်လီၤ.

မ့ၢ်လီၤ, ကစၢ်ခ၇ံၥ်ကအုကစွါလၢ အၦၤဂီၢ်မုၢ်အဖီခိၣ်စ့ၢ်ကီးန့ၣ်လီၤ. ၦၤတဂၤဂၤကဆိကမိၣ်လၢ မဲၥ်ထံလၢကစၢ်ခ၇ံၥ်အမဲၥ်ချံပူၤ လၢအကွၢ်စိဃီၤ ၀့ၢ်ယရူၤၡလ့ၣ်အကတီၢ်ဒီးစံး, "ယရူၤၡလ့ၣ်ဧၢ, ယရူၤၡလ့ၣ်ဧၢ, နဲဒၣ်အံၤ နမၤသံ၀ံတဖၣ်, ဒီးၦၤလၢတၢ်မၢလီၤအီၤဆူနအိၣ်တဖၣ်န့ၣ်, နကွံၥ်အီၤလၢ လၢၢ်လီၤ. ဒ်ဆီမိၢ်ၦၢ်ဒုးအိၣ်ဖှိၣ်အဖိလၢအဒံးဆ့လၥ်အသိးန့ၣ် တၢ်မိၣ် ဒုးအိၣ်ဖှိၣ်ဘၣ်ယသးလၢနဖိတဖၣ်အဘျီဆံးအါလဲၣ်. မ့မ့ၢ်နဲဒၣ်အံၤ နသး တအိၣ်ဘၣ်" မးသဲ ၂၃း၃၇. ခဲအံၤ, ပထံၣ်လၢကစၢ်ခ၇ံၥ်အတၢ်ကအုကစွါအံၤ ဒ်သိးဒီးတၢ်ပၥ်ဖျါထီၣ်ကစၢ်ယွၤအဂ့ၢ်အကျိၤလၢ လံၥ်စီဆှံအလီၢ်လံၤပူၤ ဒီတကတီၢ်ညါန့ၣ်လီၤ... အနီၢ်နီၢ်န့ၣ်, ၦၤကူၣ်ဘၣ်ကူၣ်သ့လၢ အသ့ၣ်ညါ လံၥ်စီဆှံတဖၣ် ပၥ်ဖျါထီၣ်တၢ်ဆိကမိၣ်အဒိအတဲၥ်လၢအမ့ၢ်ထိၣ်လၢအကွၢ် အဖိအံၤန့ၣ် မ့ၢ်တၢ်အဒိ တမံၤလၢတၢ်သူအီၤတၢ်လီၢ်ဖဲမုၢ်ထီၣ်ဟီၣ်က၀ီၤအပူၤ န့ၣ်လီၤ. ဖဲအံၤန့ၣ်, ၦၤအါအါကလဲၥ်ထံၣ်တၢ်ဆိကမိၣ်အဒိအတဲၥ်ဖဲ ၅ မိၤၡွ ၃၂း၁၁ အပူၤ ကဒုကဒုလၢကစၢ်ယွၤမ့ၢ်ထိၣ်ယူၤ၀့ၤ၀ီၤလၢတၢ်ဖးဖီဒီတဒၢဒီး ကဟုကယၥ်အဖိတဖၣ်န့ၣ်လီၤ.

ကစၢ်ယွၤအတၢ်အဲၣ်အတၢ်သးကညီၤအဒိအတဲၥ်လၢအဒိၣ် လၢပဂီၢ်, လၢအဒိၣ်န့ၢ်ဒံးအတၢ်ဟ့ၣ်လီၤကစၢ်ခ၇ံၥ်အံၤန့ၣ်တအိၣ်ဘၣ်, ကစၢ်ခ၇ံၥ် ဟ့ၣ်လီၤသးလၢပဂီၢ် လၢအလီၣ်ဖျါထီၣ်တၢ်အဲၣ်လၢၥ်လၢၥ်ဆ့ဆ့န့ၣ်လီၤ. ဘၣ်ဆၣ်ဒီး, တမ့ၢ်ထဲလၢကစၢ်ခ၇ံၥ်အံၤ မ့ၢ်ယွၤအက့ၢ်အဂီၤအလၢအၦဲၤ တမံၤဘၣ်. အဝဲမ့ၢ်စ့ၢ်ကီးၦၤကညီအတၢ်ဒိတၢ်တဲၥ်လၢ လၢၦဲၤတဂၤလီၤ. ပအိၣ်မူဟံးန့ၢ်တၢ်အဒိအတဲၥ်လၢကစၢ်ခ၇ံၥ်အအိၣ်, ကွၢ်ထံဆိကမိၣ်ၦၤဂၤ အတၢ်လိၣ်ဘၣ်, တမ့ၢ်ထဲစံၣ်တဲၥ်တဲလီၤကစၢ်အကလုၢ်ကထါဘၣ် မ့မ့ၢ်တခီ ပၥ်ဖျါထီၣ်ပတၢ်မၤတဖၣ်န့ၣ်ကသ့ဝဲဒ်လဲၣ်.