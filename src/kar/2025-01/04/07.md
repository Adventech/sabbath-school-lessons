---
title:  တၢ်ဆိကမိၣ်ဆူညါအဂီၢ်
date:   24/01/2025
---

ဖး Ellen G. White, "The Beatitudes," pp. 6-44 in Thoughts From the Mount of Blessing."

"ၦၤသ့ၣ်တဖၣ်လၢ အသ့ၣ်ညါလီၤအသးလၢ အအိၣ်ဒီးအသး အတၢ်ဂံၢ်စၢ်ဘါစၢ်, ၦၤလၢအဆိကမီၣ်လီၤအသးလၢတၢ်ဂ့ၤတအိၣ်ဒီးအဝဲသ့ၣ် နီတမံၤဘၣ်, ကထံၣ်န့ၢ်တၢ်တီတၢ်လိၤဒီး တၢ်ဂံၢ်တၢ်ဘါခီဖျိတၢ်ကွၢ်ဆူ ယ့ၣ်ရှူးအအိၣ်န့ၣ်လီၤ. ကစၢ်ခ၇ံၥ်စံးဝဲ, "ၦၤလၢတၢ်ဘှံးအသးဒီး၀ံတၢ်ယိး တၢ်ဃၢခဲလၢၥ်သ့ၣ်သုဧၢ, ဟဲဆူယအိၣ်တက့ၢ်" မးသဲ ၁၁း၂၈. ကစၢ်ခ၇ံၥ် ကိးဃီၤၦၤလၢ ကခီလဲပတၢ်ထူးတၢ်တီၤဒီး အတၢ်ဘျုးတၢ်ဖှိၣ်လၢအထူးဝဲ တီၤဝဲအံၤန့ၣ်လီၤ. ပတကြၢးဒီးကစၢ်ယွၤအတၢ်အဲၣ်ဘၣ်, ဘၣ်ဆၣ်ဒီး, ကစၢ်ခ၇ံၥ်, ၦၤအတူၢ်ခီၣ်တၢ်လၢပဂီၢ်တဂၤအံၤ ကြၢးဝဲဒၣ်ဒီးကစၢ်ယွၤ အတၢ်အဲၣ်, ဒီးအဝဲအုၣ်က့ၤခီၣ်က့ၤၦၤခဲလၢၥ်တဖၣ်လၢ အဟဲဆူအအိၣ်အံၤ သ့ဝဲဒၣ်န့ၣ်လီၤ. တၢ်လၢနလဲၤခီဖျိဘၣ်လၢအပူၤကွံၥ်မ့ၢ်အိၣ်ဝဲတမံၤလၢ်လၢ်ဂ့ၤ, နမ့ၢ်ဟဲဆူယွၤအအိၣ်လၢတၢ်ဂံၢ်စၢ်ဘါစၢ်, တၢ်မၤစၢၤအဂၤတအိၣ်ဘၣ်, လၢတၢ်သူၣ်အုးသးအုးအပူၤဘၣ်ဆၣ်, တၢ်အဲၣ်တၢ်သးကညီၤအတၢ်အုၣ်က့ၤ ခီၣ်က့ၤကစၢ်ကထံၣ်နၤလၢကျဲဘၢၣ်စၢၤဒီး ကယူၥ်ဃီၤအတၢ်အဲၣ်အစုဒီး အတၢ်တီတၢ်လိၤအကူအသိးလၢနဂီၢ်န့ၣ်လီၤ. အဝဲကဟ့ၣ်လီၤၦၤဆူအပၢ် အအိၣ်, အိၣ်ဒီးတၢ်တီတၢ်လိၤအကူအသိး၀ါကဆှၣ်လၢ အဘၣ်ဃးဒီး အနီၢ်ကစၢ်ဒၣ်ဝဲအတကဲၥ်ပ၀းန့ၣ်လီၤ. အဝဲဃ့ကညးလၢ ကစၢ်ယွၤအမဲၥ်ညါ, စံးဒ်အံၤ, "ယဟံးန့ၢ်ၦၤတၢ်ဒဲးဘးဖိတဖၣ်အလီၢ်လံ. ကွၢ်လၢ်လၢ အမ့ၢ်ဖိလၢအဟးကမၣ်ကျဲတဂ့ၤ, ဘၣ်ဆၣ်ကွၢ်လၢယၤအံၤန့ၣ်တက့ၢ်. မုၣ်ကီၤလံၢ်န့ၣ် ကိးသတြီထီၣ်ဒိၣ်ဒိၣ်ကလဲၥ်လၢပသးသမူအဂီၢ်, ပၥ်ဒ့ၣ် ပၥ်ကမၢ်ၦၤလၢပမၤတၢ်ဒဲးဘး, စံးလၢပမ့ၢ်အၦၤန့ၣ်ဧါ, ဘၣ်ဆၣ်, ကစၢ်ခ၇ံၥ် အသွံၣ်ဃ့ကညးတၢ်လၢတၢ်စိကမီၤဒိၣ်န့ၢ်ဒံးမုၣ်ကီၤလံၢ်အံၤန့ၣ်လီၤ." Ellen G. White, Thoughts From the Mount of Blessing, pp. 8, 9.