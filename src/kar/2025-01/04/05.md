---
title:  ယွၤမ့ၢ်ၦၤအသးက့ၣ်တဂၤဧါ
date:   22/01/2025
---

ကစၢ်ယွၤလၢလံၥ်စီဆှံအပူၤအံၤမ့ၢ်, "ယွၤလၢအသူၣ်ကညီၤသးကညီၤ တၢ်" တဂၤန့ၣ်လီၤ. လၢဧ့ၤဘြံၤအကျိၥ်န့ၣ်, ကစၢ်ယွၤန့ၣ် ဘၣ်တၢ်ကိးအီၤလၢ "el rahum" (၅မိၤၡွ ၄း၃၁) လံၥ်မဲၥ်ဖျၢၣ် "el" အခီပညီမ့ၢ်ဝဲ "ကစၢ်ယွၤ" ဒီး raham န့ၣ် မ့ၢ်လီၤဆီဝဲတမံၤ, ဟဲဝဲလၢတၢ်သးကညီၤလၢအမ့ၢ် "rahum" န့ၣ်လီၤ. ဘၣ်ဆၣ်ဒီး, ကစၢ်ယွၤအံၤ တဘၣ်တၢ်ကိးအီၤထဲလၢအမ့ၢ်တၢ်အဲၣ် တၢ်သးကညီၤအကစၢ်အံၤန့ၣ်ဘၣ်, မ့မ့ၢ်တခီ မ့ၢ်စ့ၢ်ကီးကစၢ်လၢ "အသးက့ၣ် တၢ်" "el qana" တဂၤန့ၣ်လီၤ. ဒ် ၅မိၤၡွ ၄း၂၄ ပၥ်ဖျါထီၣ်ဝဲအသိး, "ယွၤ ပကစၢ်န့ၣ် မ့ၢ်မ့ၣ်အူအီၣ်တၢ်လီၤ, မ့ၢ်ကစၢ်လၢအသးက့ၣ်တၢ်တဂၤလီၤ."el qana" (ကွၢ် ၅မိၤၡွ ၄း၂၄; ၅မိၤၡွ ၆း၁၅; ယိၤရှူ ၂၄း၁၉; နၤဃူၣ် ၁း၂).

`၁က၇ံၣ်သူး ၁၃း၄ ဘိးဘၣ်သ့ၣ်ညါလၢ "တၢ်အဲၣ်တၢ်ကွံတသးကါ ဘၣ်တၢ်ဘၣ်." မ့မ့ၢ်ဒ်န့ၣ်ဒီး, ကစၢ်ယွၤကမ့ၢ် "ယွၤလၢအသးက့ၣ်" သ့ဝဲလၢ ကျဲဒ်လဲၣ်. ဖး ၂က၇ံၣ်သူး ၁၁း၂ ဒီး ကွၢ်ဆိကမိၣ်ကျဲလၢကစၢ်ယွၤအၦၤ ဂီၢ်မုၢ်တဖၣ်န့ၣ် တအိၣ်တီအိၣ်လိၤဒီးအီၤလၢဒီတကတီၢ်ညါ ဖဲလံၥ်စီဆှံအံၤ အပူၤန့ၣ်တက့ၢ်. (ကွၢ်, တၢ်အဒိဖဲ စံး ၇၈း၅၈). ပထံၣ်တၢ်ဂ့ၢ်တၢ်ကျိၤ မနုၤတမံၤလၢ လံၥ်စီဆှံဆၢအံၤ ဒုးနၢ်ပၢၢ်ၦၤကစၢ်ယွၤ "အတၢ်သးက့ၣ်" အံၤ ဒ်လဲၣ်.`

ကစၢ်ယွၤအတၢ် "သူၣ်က့ၣ်သးကါ" အံၤ အါစုအါဘျီဘၣ်တၢ်နၢ်ပၢၢ် ကမၣ်အီၤန့ၣ်လီၤ. နမ့ၢ်စံးၦၤတဂၤလၢ်လၢ်လၢအမ့ၢ်မါ မ့တမ့ၢ် ၀ၤလၢ အသူၣ်က့ၣ်သးကါတၢ်န့ၣ်, နတစံးလၢအမ့ၢ်တၢ်ကတိၤအဂ့ၤအ၀ါတမံၤဘၣ်. တၢ်ကတိၤလၢအမ့ၢ်တၢ်သူၣ်က့ၣ်သးကါအိၣ်ဒီးအခီပညီလၢအတဂ့ၤဝဲဘၣ်လၢ ကျိၥ်အါအါတဖၣ်အကျါန့ၣ်လီၤ. မ့ၢ်နၥ်သက့ဒ်န့ၣ်ဒီး, လၢလံၥ်စီဆှံပူၤန့ၣ်, ကစၢ်ယွၤအတၢ်သူၣ်က့ၣ်သးကါန့ၣ် တအိၣ်ဒီးတၢ်အကမၣ်နီတမံၤဘၣ်လီၤ. မ့ၢ်၀ၤတဂၤအတၢ်အဲၣ်လၢအတီအလိၤလၢအတၢ်၇့လိၥ်သးဒီးအမါအဂီၢ်န့ၣ်လီၤ.

ဖဲတၢ်သူၣ်က့ၣ်သးကါတမံၤလၢအအိၣ်ဒီးတၢ်ထီဒါတၢ်အဲၣ်အိၣ်ထီၣ် ဝဲန့ၣ် (၁က၇ံၣ်သူး ၁၃း၄) ဒ် ၂က၇ံၣ်သူး ၁၁း၂ ပၥ်ဖျါထီၣ်ဝဲအသိး, "တၢ်သးက့ၣ်" လၢအဂ့ၤဒီးအတီအလိၤန့ၣ် အိၣ်ဝဲဒၣ်န့ၣ်လီၤ. စီၤပီလူး ပၥ်ဖျါထီၣ်လၢအမ့ၢ် "တၢ်သူၣ်က့ၣ်သးက့ၣ်ဘၣ်ဃးဒီးယွၤ" န့ၣ်လီၤ. ကစၢ်ယွၤ အတၢ်သးက့ၣ်အံၤ မ့ၢ်ထဲတၢ်တမံၤဧိၤဒီး ထီဘိန့ၣ်တီဝဲလိၤဝဲဒီးပစံးသ့လၢ အမ့ၢ်ကစၢ်ယွၤအတၢ်အဲၣ်အတၢ်သးကညီၤလၢအၦၤဂီၢ်မုၢ်အဂီၢ်န့ၣ်လီၤ. ကစၢ်ယွၤအတၢ်သးကညီၤ (qana') လၢအၦၤဂီၢ်မုၢ်အဂီၢ်န့ၣ် ဟဲအိၣ်ထီၣ်ဝဲလၢ အတၢ်အဲၣ်အၦၤဂီၢ်မုၢ်ဒိၣ်ဒိၣ်မုၢ်မုၢ်အပူၤန့ၣ်လီၤ. ကစၢ်ယွၤသူၣ်အိၣ်သးအိၣ် လၢက၇့ဒီးအၦၤဂီၢ်မုၢ်ဘူးဘူးတံၢ်တံၢ်, အဝဲအဲၣ်ဒိးလၢအမ့ၢ်ယွၤထဲတဂၤဧိၤလၢ အၦၤဂီၢ်မုၢ်အဂီၢ်န့ၣ်လီၤ. ဘၣ်ဆၣ်ဒီး, ကစၢ်ယွၤအံၤ အါစုအါဘျီ ဘၣ်တၢ်ပၥ်ဖျါထီၣ်အီၤလၢ ၦၤအဲၣ်တၢ်လၢအကွၢ်မဲၥ်တၢ်တဂၤ, အိၣ်ဒီး အတၢ်အဲၣ်လၢတလိၣ်ဟ့ၣ်ဆၢက့ၤဘၣ် (ကွၢ် ဟိၤၡွ ၁-၃; ယံး၇မံယၤ ၂း၂; ယံး၇မံယၤ ၃း၁-၁၂). လၢတၢ်န့ၣ်အဃိ, "တၢ်သူၣ်က့ၣ်သးကါတၢ်" မ့တမ့ၢ် "တၢ်အဲၣ်အတၢ်သူၣ်ဟူးသးဂဲၤ" အံၤ တဘၣ်တၢ်ထိၣ်ဟူးထိၣ်ဂဲၤအီၤနီတစုဘၣ်, ဘၣ်ဆၣ်ဒီး ဒိကနၣ်ၦၤဂီၢ်မုၢ်လၢအမၤကမၣ်တၢ်ဒီးအၢဝဲသီဝဲသ့ၣ်တဖၣ်န့ၣ် လီၤ. ကစၢ်ယွၤအတၢ်သူၣ်က့ၣ်သးကါ (မ့တမ့ၢ် အတၢ်အဲၣ်အတၢ်သးကညီၤ) အံၤ တအိၣ်ဒီးတၢ်လၢအကမၣ်သ့ၣ်တဖၣ်ဒ်သိးဒီးၦၤကညီအတၢ်သူၣ်က့ၣ် သးကါအသိးန့ၣ်ဘၣ်လီၤ. တမ့ၢ်အအိၣ်ဒီးတၢ်သူၣ်က့ၣ်သးကါတၢ်ဘၣ် မ့မ့ၢ် တခီမ့ၢ်တၢ်သူၣ်ကညီၤသးကညီၤလၢအတီအလိၤလၢအတၢ်၇့လိၥ်သးဃုၥ်ဒီး အၦၤဂီၢ်မုၢ်ထဲတမံၤဧိၤဒီး ထဲလၢအဝဲသ့ၣ်အတၢ်ဂ့ၤအဂီၢ်န့ၣ်လီၤ.

ပပၥ်ဖျါထီၣ် "တၢ်သူၣ်က့ၣ်သးကါ" လၢအဂ့ၤဆူၦၤဂၤအအိၣ်လၢ ကစၢ်ယွၤပၥ်ဖျါလၢပဂီၢ်အံၤ သ့ဝဲလၢကျဲဒ်လဲၣ်.