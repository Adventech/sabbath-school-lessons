---
title:  တၢ်အဲၣ်လၢၦံၥ်ပူၤကဖုပူၤခဲလၢၥ်
date:   20/01/2025
---

ကစၢ်ယွၤအတၢ်အဲၣ်အဒိၣ်အယိၥ်လၢ ဂံၢ်ထီၣ်ဒွးထီၣ်တလၢၥ်ဘၣ်န့ၣ် ဘၣ်တၢ်ထံၣ်န့ၢ်အီၤဖဲ လံၥ်ဟိၤၡွအပူၤန့ၣ်လီၤ. ကစၢ်ယွၤမၢလီၤ၀ံဟိၤၡွ, "လဲၤန့ၢ်မါဘၣ်ဃးဒီးတၢ်မၤကမၣ်မုၣ်ကမၣ်ခွါ ဒီးၦၤမၤကမၣ်မုၣ်ကမၣ်ခွါအဖိ တဖၣ်တက့ၢ်. အဂ့ၢ်ဒ်အံၤ, ၦၤကီၢ်ဖိလဲၤသဒၣ်ယွၤသတးဒီး, မၤကမၣ်မုၣ် ကမၣ်ခွါဒိၣ်မးလီၤ" ဟိၤၡွ ၁း၂. ဟိၤၡွ ၁၁ ပၥ်ဖျါထီၣ်က့ၤလၢခံ လၢကစၢ်ယွၤ အတၢ်၇့ဒီးအၦၤဂီၢ်မုၢ်န့ၣ်လီၤ, ဘၣ်ဆၣ်ဒီး ပၥ်ဖျါထီၣ်ဃုၥ်ဒီးတၢ်အဒိအတဲၥ် လၢပၢ်အတၢ်အဲၣ်အဖိအဂ့ၢ်န့ၣ်လီၤ.

`ဖး ဟိၤၡွ ၁၁း၁-၉ တက့ၢ်. တၢ်ဆိကမိၣ်အဒိအတဲၥ်လၢ လံၥ်စီဆှံ အဆၢပူၤအံၤ ဟဲစိၥ်ကစၢ်ယွၤအတၢ်အဲၣ်ဒီး အတၢ်ကဟုကယၥ်လၢအၦၤ ဂီၢ်မုၢ်အတၢ်အိၣ်မူအပူၤဒ်လဲၣ်တကလုၥ်လဲၣ်.`

ကစၢ်ယွၤအတၢ်အဲၣ်လၢအၦၤဂီၢ်မုၢ်အဂီၢ်အံၤ လီၤဂၥ်ဒ်မိၢ်ပၢ် အတၢ်အဲၣ်ကပုၥ်လုးလၢအဖိအဂီၢ်န့ၣ်လီၤ. လံၥ်စီဆှံသူတၢ်ဆိကမိၣ်တမံၤ လၢအမ့ၢ်တၢ်သိၣ်လိဖိသၣ်လၢကဟးဝဲအဂီၢ်, ဟံးန့ၢ်ဖိလၢအအဲၣ်ဝဲအံၤ လၢအစုဒုၣ်တီၤအလိၤ, မၤဘျါက့ၤဒီးကတဲၥ်ကတီၤတၢ်လၢဖိသ့ၣ်တဖၣ် ကအိၣ်မူအိၣ်ဂဲၤဝဲအဂီၢ်ဒီး တၢ်ကဟုကယၥ်ကပုၥ်လုးလၢအဂၤတဖၣ်လၢ အၦၤဂီၢ်မုၢ်အဂီၢ်န့ၣ်လီၤ. လံၥ်စီဆှံစ့ၢ်ကီးပၥ်ဖျါလၢ, "စိၥ်" အၦၤဂီၢ်မုၢ်ဒ် "ပၢ်စိၥ်အဖိခွါအသိး" န့ၣ်လီၤ. ၅မိၤၡွ ၁း၃၁. လၢ "အတၢ်အဲၣ်ဒီး တၢ်သးကညီၤအပူၤ အုၣ်က့ၤခီၣ်က့ၤအဝဲသ့ၣ်" ဒီး "ဟံးန့ၢ်အီၤဒီးစိၥ်အီၤ မုၢ်နံၤလၢပျၢၤခဲလၢၥ်လီၤ" ယၡါယၤ ၆၃း၉.

လၢတၢ်ထိၣ်သတြီၤကစၢ်ယွၤအတၢ်တီတၢ်လိၤလၢ အတကဒံကဒါ ဘၣ်အံၤန့ၣ်, အၦၤဂီၢ်မုၢ်တဖၣ် တအိၣ်ဒီးတၢ်တီတၢ်လိၤဘၣ်ခဲအံၤခဲအံၤ လၢအသုးကွံၥ်ကစၢ်ယွၤဆူတၢ်လီၢ်ယံၤဒီးဟဲစိၥ်တၢ်စံၣ်ညီၣ်အဝဲသ့ၣ်အဖီခိၣ် ဒီးမၤသူၣ်အုးသးအုးယွၤဒိၣ်ဒိၣ်မုၢ်မုၢ်န့ၣ်လီၤ. ကစၢ်ယွၤန့ၣ် အိၣ်ဒီးတၢ်အဲၣ် တၢ်သးကညီၤန့ၣ်လီၤ, ဘၣ်ဆၣ်ဒီးတမၤဟါမၢ်ကွံၥ်တၢ်တတီတလိၤအံၤန့ၣ် ဘၣ်. (ပကထံၣ်ဘၣ်အီၤလၢ တၢ်မၤလိလၢခံတဖၣ်လၢအမ့ၢ်, တၢ်အဲၣ်ဒီး တၢ်တီတၢ်လိၤလဲၤသတြဲၤအသးအဂ့ၢ်န့ၣ်လီၤ.)

တၢ်သူၣ်ဘၣ်ဒိသးဘၣ်ဒိအဒိၣ်အမုၢ် တုၤဒၣ်လဲၥ်နၦံၥ်နကဖုလၢနပူၤ ခဲလၢၥ်တ၇ံးအသး, ကလၥ်ထီၣ်မးန့ၣ် အိၣ်ဒီးနၤတဘျီဘျီဧါ. တၢ်အံၤ မ့ၢ်တၢ်ဆိကမိၣ်အဒိအတဲၥ်တမံၤလၢ တၢ်သူအီၤလၢကစၢ်ယွၤအတၢ်အဲၣ် အဒိၣ်အယိၥ်လၢအၦၤဂီၢ်မုၢ်အဖီခိၣ်န့ၣ်လီၤ. တၢ်ဆိကမိၣ်လၢအမ့ၢ် ၦၤတဂၤလၢ်လၢ်အသးတ၇ံးအသး၀း၀းဒီး တၢ်အဲၣ်တၢ်သးကညီၤကဲၤထီၣ်ကွံၥ် ဝဲအံၤ မ့ၢ်တၢ်ကတိၤအခီပညီတမံၤလၢ အဘၣ်ဃးဒီးတၢ်သူၣ်ဟူးသးဂဲၤ အဒိၣ်အယိၥ်လၢ အအိၣ်ဒီးယွၤဒီးၦၤကညီန့ၣ်လီၤ.

တၢ်ဆိကမိၣ်အဒိအတဲၥ်လၢအမ့ၢ်, တၢ်အဲၣ်တၢ်သးကညီၤကဲၤထီၣ် ကွံၥ်အံၤ (kamar) မ့ၢ်တၢ်မၤအသးလၢပိၥ်မုၣ်ခံဂၤလၢ အဟဲဆူစီၤပၤ စီၤၡလိၤမိၤအအိၣ် စံးလၢဖိသၣ်တဂၤအံၤ မ့ၢ်အဝဲသ့ၣ်ခံဂၤလၢၥ်အဖိအဂ့ၢ် အကျိၤန့ၣ်လီၤ. ဖဲစီၤပၤစီၤၡလိၤမိၤဟ့ၣ်လီၤတၢ်ကလုၢ်လၢဖိသၣ်အံၤ ကဘၣ် တၢ်ဒီၣ်တူၥ်အီၤခံကုးဒီး (တမ့ၢ်လၢအသးအိၣ်မၤဆါဖိသၣ်အဂီၢ်ဘၣ်) တၢ်သူၣ်ဟူးသးဂဲၤလၢ မိၢ်အနီၢ်ကီၢ်တဂၤအပူၤန့ၣ် ဒုးနဲၣ်ဖျါထီၣ်အသးဖဲအံၤ န့ၣ်လီၤ. (၁စီၤပၤ ၃း၂၆, ထိၣ်သတြီၤဒီး ၁မိၤၡွ ၄၃း၃၀).

ၦၤတဂၤလၢ်လၢ်လၢ အမ့ၢ်မိၢ်ပၢ်န့ၣ် ကသ့ၣ်ညါတၢ်မၤလိလၢ တၢ်စံးကတိၤအီၤအဂ့ၢ်အံၤန့ၣ်လီၤ. တၢ်အဲၣ်လၢအဂၤလၢဟီၣ်ခိၣ်ချၢအံၤ ထိၣ်သတြီၤဒီးအအံၤတန့ၢ်ဘၣ်. တၢ်အံၤမၤစၢၤၦၤလၢ ကနၢ်ပၢၢ်ကစၢ်ယွၤ အတၢ်အဲၣ်နီၢ်နီၢ်လၢပဂီၢ်အံၤ သ့ဝဲလၢကျဲဒ်လဲၣ်ဒီး တၢ်လၢအမၤမုၥ်ၦၤဒီး တၢ်လၢပကြၢးဟံးန့ၢ်တၢ်နၢ်ပၢၢ်အအံၤန့ၣ် မ့ၢ်မနုၤလဲၣ်.