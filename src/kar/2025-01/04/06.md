---
title:  တၢ်သးကညီၤတၢ်ဒီးတၢ်အဲၣ်တၢ်ကွံတၢ်
date:   23/01/2025
---

ကစၢ်ယွၤလၢလံၥ်စီဆှံအပူၤအံၤန့ၣ် မ့ၢ်ၦၤလၢအသးကညီၤတၢ်ဒီး အဲၣ်တၢ်ကွံတၢ်တဂၤ, ဒီးကစၢ်ယွၤအတၢ်သူၣ်ဟူးသးဂဲၤ, အတၢ်ပၥ်သူၣ် ပၥ်သးန့ၣ် အဒိအတဲၥ်လီၣ်ဖျါထီၣ်အသးလၢ ကစၢ်ခ၇ံၥ်အပူၤန့ၣ်လီၤ. ကစၢ်ယွၤန့ၣ် မ့ၢ်ၦၤလၢအသူၣ်ကညီၤသးကညီၤတၢ် (ထိၣ်သတြီၤ ယၡါယၤ ၆၃း၉; ဧ့ၤဘြံၤ ၄း၁၅) အသူၣ်ဘၣ်ဒိအသးဘၣ်ဒိလၢအၦၤဂီၢ်မုၢ်အတၢ် သူၣ်အုးသးအုးအဃိ (စံၣ်ညီၣ်ကွီၢ် ၁၀း၁၆; လူၤကၣ် ၁၉း၄၁) ဒီးသူၣ်အိၣ် သးအိၣ်လၢကဒိကနၣ်တၢ်, စံးဆၢတၢ်ဒီးမၤမုၥ်တၢ်အဂီၢ်န့ၣ်လီၤ. (ယၡါယၤ ၄၉း၁၀, ၁၅; မးသဲ ၉း၃၆; မးသဲ ၁၄း၁၄).

`ဖး ၁က၇ံၣ်သူး ၁၃း၄-၈ တက့ၢ်. လံၥ်စီဆှံအဆၢအံၤ ကိးဃီၤၦၤ လၢကပၥ်ဖျါထီၣ်တၢ်အဲၣ်တၢ်သးကညီၤ ဒီးတၢ်အဲၣ်လၢအလီၤလိၣ်လီၤလး လၢပတၢ်၇့ဒီးၦၤဂၤတဖၣ်အဖီခိၣ်သ့ဝဲလၢကျဲဒ်လဲၣ်.`

ပဆၢမုၢ်လၢ်လၢက၇့ဒီးၦၤသ့ၣ်တဖၣ်လၢအအိၣ်ဒီးတၢ်အဲၣ်အဒိ အတဲၥ်လၢအဘၣ်တၢ်ပၥ်ဖျါထီၣ်အီၤ ဖဲ ၁က၇ံၣ်သူး ၁၃း၄-၈ အပူၤအံၤန့ၣ် လီၤ. ဘၣ်ဆၣ်ဒီး မ့ၢ်ပအဲၣ်ဒိးကဲထီၣ်ၦၤဒ်အံၤလၢ ပတၢ်၇့ဒီးၦၤဂၤတဖၣ် အပူၤန့ၣ်ဆံးဒိၣ်လဲၣ်.ပကအိၣ်ဒီးတၢ်သူၣ်စူၤသးစူၤ ဒီးတၢ်သးကညီၤန့ၣ် တသ့ဘၣ်, ပကအိၣ်မူလၢတၢ်သူၣ်က့ၣ်သးကါတအိၣ်ဘၣ်, တၢ်ပၥ်သးလၢ အတဂ့ၤဘၣ်တအိၣ်ဝဲဘၣ်, လၢအတ၇ၢၢ်စၢၢ်ဝဲဘၣ်, မ့တမ့ၢ် အိၣ်မူလၢနီၢ်ကစၢ် ဂီၢ်တအိၣ်ဝဲဘၣ်အံၤန့ၣ်တသ့ဝဲဘၣ်. ပဒုးအိၣ်ထီၣ်တၢ်အဲၣ်လၢပဂီၢ်ဒၣ်ပဝဲ လၢအမ့ၢ်, "ဒိးတၢ်ခဲလၢၥ်, နၥ်တၢ်ခဲလၢၥ်, မုၢ်လၢ်တၢ်ခဲလၢၥ်, ၀ံသးစူၤတၢ် ခဲလၢၥ်ဒီးလၢတလီၤတူၥ်လီၤကၥ်ဘၣ်န့ၣ်တသ့ဝဲဘၣ်လီၤ" ၁က၇ံၣ်သူး ၁၃း၇, ၈. တၢ်အဲၣ်ဒ်အံၤန့ၣ် အိၣ်ဖျါဝဲသ့လၢပတၢ်အိၣ်မူအပူၤထဲတမံၤဧိၤ ဒ်အမ့ၢ် သးစီဆှံအသူအသၣ်အသိးန့ၣ်လီၤ. ဒီးကဘၣ်စံးထီၣ်ပတြၢၤကစၢ်ယွၤလၢ သးစီဆှံလူလီၤဂၢ်လီၤကစၢ်ယွၤအတၢ်အဲၣ်တၢ်ကွံဆူ သးလၢအအိၣ်ဒီးတၢ်စူၢ် တၢ်နၥ်, သးလၢအအိၣ်လၢကစၢ်ခ၇ံၥ်အပူၤတဖၣ်န့ၣ်လီၤ. ၇ိမ့ၤ ၅း၅.

လၢကစၢ်ယွၤအဘျုးအဖှိၣ်ဒီးသးစီဆှံအတၢ်စိတၢ်ကမီၤအပူၤန့ၣ်, ပကဘၣ်စံးဆၢက့ၤဒီး လီၣ်ဖျါထီၣ်က့ၤကစၢ်ယွၤအတၢ်အဲၣ်လၢအတီဝဲလိၤဝဲ လၢလၢၦဲၤၦဲၤအံၤလၢကျဲဒ်လဲၣ်. တၢတထံၣ်န့ၣ်, တၢ်စံးဆၢလၢအကြၢး ထဲတမံၤဧိၤန့ၣ် မ့ၢ်ဝဲတၢ်ဘူၣ်ထီၣ်ဘါထီၣ်ယွၤလၢ အမ့ၢ်တၢ်အဲၣ်တၢ်ကွံအံၤ န့ၣ်လီၤ. ခံထံၣ်တထံၣ်န့ၣ်, ပဘၣ်စံးဆၢက့ၤကစၢ်ယွၤအတၢ်အဲၣ်ခီဖျိ တၢ်ပၥ်ဖျါထီၣ်ကစၢ်ယွၤအတၢ်အဲၣ်ဒီး အတၢ်မၤဂ့ၤအံၤဆူၦၤအါဂၤအအိၣ်န့ၣ် လီၤ. ပတဘၣ်အိၣ်ဒီးတၢ်သးမံလၢပအိၣ်ဒီးခ၇ံၥ်ဖိအတၢ်စူၢ်တၢ်နၥ်အံၤ အဃိဘၣ်, မ့မ့ၢ်တခီ ပကဘၣ်အိၣ်ဒီးတၢ်သးအိၣ်လၢမၤမုၥ်ၦၤဂၤတဖၣ်အသး န့ၣ်လီၤ. လၢခံကတၢၢ်န့ၣ်, ပကဘၣ်သ့ၣ်ညါလၢ ပဆီတလဲပသးဒၣ်ပဝဲတသ့ ဘၣ်, မ့မ့ၢ်တခီ, သ့ၣ်ညါလၢထဲကစၢ်ယွၤတဂၤဧိၤန့ၣ် ဆီတလဲကွံၥ်ၦၤသ့ဝဲဒၣ် န့ၣ်လီၤ.

လၢတၢ်န့ၣ်အဃိ, ဃ့ယွၤလၢကဟ့ၣ်လီၤၦၤသးအသီလၢပဂီၢ် ဒီးၦၤဂၤအဂီၢ်-တၢ်အဲၣ်လၢအကဆှီလၢအစိၥ်ကဖီထီၣ်တၢ်ဂ့ၤတၢ်၀ါဒီး သုးကွံၥ်တၢ်လၢအတဂ့ၤဘၣ်တဖၣ်လၢပပူၤန့ၣ်လီၤ.

မ်ပတၢ်ထုကဖၣ်ကမ့ၢ်ဒ်အံၤတက့ၢ်, "ဒီးမ်ကစၢ်ဒုးအါထီၣ်သုတၢ်အဲၣ် လိၥ်ကွံလိၥ်သုသး, ဒီးသုတၢ်အဲၣ်ၦၤခဲလၢၥ်အဂီၢ်, လၢလၢၦဲၤၦဲၤ, ဒ်ပအဲၣ် အသိးန့ၣ်တက့ၢ်. ဒ်သိးဖဲပကစၢ်ယ့ၣ်ရှူးခ၇ံၥ်ဟဲအိၣ်ဒီးအၦၤစီဆှံခဲလၢၥ်ဒီး, သုသးကအိၣ်ဂၢၢ်ဆိးကျၢၤလၢတၢ်စီဆှံအပူၤ လၢယွၤဒီးပပၢ်အမဲၥ်ညါဒီး တၢ်ပၥ်တၢ်ကမၣ်လၢသုလိၤအဂီၢ် သုတအိၣ်တဂ့ၤလီၤ" ၁သ့းစၤလနံ ၃း၁၂, ၁၃.

ဘၣ်မနုၤလၢတၢ်ဒုးလီၤမၢ်ကွံၥ်တၢ်အဲၣ်လီၤသးဒီး တၢ်အဲၣ်နီၢ်ကစၢ် အသး ဒီးသးအတၢ်တတီတလိၤဘၣ်အံၤ မ့ၢ်ကျဲထဲတဘိလၢအလီၣ်ဖျါထီၣ် တၢ်အဲၣ်ဒ်အံၤသ့ဝဲဒၣ်န့ၣ်လဲၣ်. တၢ်ဃုထၢလၢပဃုထၢအီၤသ့လၢ ကဒုး လီၤမၢ်ကွံၥ်တၢ်အဲၣ်လီၤသးဒ်အံၤန့ၣ် မ့ၢ်တၢ်မနုၤလဲၣ်.