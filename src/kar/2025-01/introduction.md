### တၢ်အဲၣ်တၢ်ကွံဒီးတၢ်တီတၢ်လိၤအယွၤ

ယွၤမ့ၢ်တၢ်အဲၣ်တၢ်ကွံလီၤ. အဝဲအံၤ မ့ၢ်ယိၤဟၣ် ၄ အဆၢဖိ ၈ ဒီး ၁၆ စံးကတိၤဖျါဝဲန့ၣ်လီၤ. လံၥ်စီဆှံအတၢ်ကွဲးခဲလၢၥ် ပၥ်ဖျါထီၣ်တၢ်ဂ့ၢ် တၢ်ကျိၤအအံၤန့ၣ်လီၤ. ၦၤခ၇ံၥ်ဖိအတၢ်စူၢ်တၢ်နၥ်န့ၣ် အိၣ်သူၣ်လီၤအသး လၢကစၢ်ယွၤအတၢ်အဲၣ်အတကဲၥ်ပ၀းအပူၤန့ၣ်လီၤ. တၢ်အဲၣ်တၢ်ကွံန့ၣ် မ့ၢ်တၢ်အကံၢ်အလဲလၢ ကစၢ်ယွၤန့ၣ် မ့ၢ်မတဂၤလဲၣ်အဂ့ၢ်, တၢ်လၢပနၥ်အီၤ အကံၢ်အလဲ, ဒီးကဘၣ်မ့ၢ်တၢ်အကံၢ်အလဲလၢပမၤအီၤကိးမံးဒဲးန့ၣ်လီၤ. ဒ်န့ၣ် အသိး, ကျဲလၢပနၢ်ပၢၢ်တၢ်အဲၣ်တၢ်ကွံအဂ့ၢ် ဘၣ်ထွဲလိၥ်အသးဒီးပတၢ်စူၢ် တၢ်နၥ်ဒီး ပတၢ်ဖံးတၢ်မၤလၢၥ်လၢၥ်ဆ့ဆ့န့ၣ်လီၤ. အဒိ, ၦၤတဂၤလၢ်လၢ် မ့ၢ်နၥ်လၢကစၢ်ယွၤအတၢ်အဲၣ်ကဘၣ်လူၤမၤန့ၢ်အီၤ မ့တမ့ၢ် တၢ်လၢပကြၢး ဒိးန့ၢ်ဘၣ်အီၤအဂီၢ်န့ၣ်, အဝဲကဆိကမိၣ်လၢ ကစၢ်ယွၤတအဲၣ်အဝဲသ့ၣ်ဘၣ် လီၤ, အဂ့ၢ်ဒ်လဲၣ် အဝဲသ့ၣ်မ့ၢ်ၦၤတၢ်ဒဲးဘးဖိဒီး တကြၢးဒီးတၢ်အဲၣ်အံၤဘၣ် န့ၣ်လီၤ. ဒီး, လၢတၢ်၇့လိၥ်သးဒီးၦၤဂၤအပူၤ, ၦၤတဂၤလၢ်လၢ်အံၤ ကမုၢ်လၢ် ဝဲလၢၦၤဂၤကြၢးန့ၢ်တၢ်အဲၣ်-တၢ်ဒိးန့ၢ်လၢတၢ်ကီတၢ်ခဲအပူၤန့ၣ်လီၤ.

လၢတၢ်အံၤဒီးကျဲအါအါကလဲၥ်အပူၤ, ပနၢ်ပၢၢ်ကစၢ်ယွၤအတၢ်အဲၣ် လၢအအိၣ်ဒီးတၢ်ဘၣ်ထွဲလိၥ်အသးဒီးပတၢ်နၥ် ဒီးပတၢ်မၤတဖၣ်န့ၣ်လီၤ. ဘၣ်ဆၣ်ဒီး, တၢ်အဲၣ်န့ၣ် မ့ၢ်တၢ်မနုၤတမံၤလဲၣ်. နမ့ၢ်သံကွၢ်ၦၤအဂၤတဆံ လၢကစံးဘၣ်နၤတၢ်အဲၣ်အခီပညီန့ၣ်, နကဒိးန့ၢ်ဘၣ်တၢ်စံးဆၢအခါတဆံ သ့ၣ်သ့ၣ်လီၤ. လၢၦၤခ၇ံၥ်ဖိသ့ၣ်တဖၣ်အကျါဒၣ်လဲၥ်, တၢ်နၢ်ပၢၢ်ကမၣ် တဖၣ်လၢ အဘၣ်ဃးဒီးယွၤအတၢ်အဲၣ်န့ၣ် အိၣ်ဝဲအါမးစ့ၢ်ကီးန့ၣ်လီၤ.

အဒိ, ၦၤခ၇ံၥ်ဖိသ့ၣ်တဖၣ်ဟ့ၣ်လီၤတၢ်စံးဆၢလီၤဆီလိၥ်အသးလၢ တၢ်သံကွၢ်ဒ်အံၤတဖၣ်အဖီခိၣ်လၢအမ့ၢ်-မ့ၢ်ယွၤအတၢ်အဲၣ်န့ၣ် အိၣ်ထဲ အဟ့ၣ်တၢ်တမံၤဧိၤလီၤဧါ, တဟံးန့ၢ်တၢ်ဘၣ်ဧါ. ကစၢ်ယွၤအတၢ်အဲၣ် မ့ၢ်တၢ်ဟ့ၣ်လီၤနီၢ်ကစၢ်အသးထဲတမံၤဧိၤန့ၣ်ဧါ. မ့တမ့ၢ် ကစၢ်ယွၤတသူၣ်ခု သးခုလၢၦၤကညီအပူၤန့ၣ်ဘၣ်ဧါ. ကစၢ်ယွၤအတၢ်အဲၣ်န့ၣ် တၢ်ညိကွံၥ်အီၤ သ့ဧါ, မ့တမ့ၢ်လီၤမၢ်ကွံၥ်ဝဲသ့ဧါ. ကစၢ်ယွၤအတၢ်အဲၣ်န့ၣ် မ့ၢ်တၢ်သူၣ်ဟူး သးဂဲၤတမံၤဧါ. ကစၢ်ယွၤန့ၣ် မ့ၢ်ကဟုကယၥ်ၦၤကညီနီၢ်နီၢ်ဧါ. မ့ၢ်ကစၢ်ယွၤ အိၣ်ဒီးအတၢ်အဲၣ်လၢတၢ်ဘၣ်တ့အဖီခိၣ် ဒီးတၢ်ဘၣ်တ့သ့ၣ်တဖၣ်န့ၣ် အိၣ်ဒီး တၢ်အဲၣ်လၢအဖီခိၣ်န့ၣ်ဧါ. တၢ်သူၣ်ဒိၣ်သးဒိၣ်န့ၣ် ဃူလိၥ်ဖိးလိၥ်အသးဒီး တၢ်အဲၣ်တၢ်ကွံဧါ. တၢ်အဲၣ်တၢ်ကွံဒီးတၢ်တီတၢ်လိၤန့ၣ် ဘၣ်ထွဲလိၥ်အသးဧါ. ကစၢ်ယွၤမ့မ့ၢ်တၢ်အဲၣ်တၢ်ကွံန့ၣ်, ဘၣ်မနုၤလၢတၢ်အၢအိၣ်ထီၣ်ဝဲလၢ ဟီၣ်ခိၣ်ချၢအံၤလဲၣ်, ဒီးအိၣ်အါအါကလဲၥ်မးလဲၣ်. ၦၤကညီန့ၣ် အဲၣ်တၢ် ဒ်သိးဒီးယွၤန့ၣ်သ့ဧါ. မ့သ့ဒီး, ကလီၤဂၥ်ဒ်မနုၤတမံၤလဲၣ်.

တၢ်စံးဆၢတဖၣ်လၢ တၢ်သံကွၢ်တဖၣ်အံၤအဂီၢ်န့ၣ် ကအိၣ်ဖျါဝဲ ဂ့ၤဂ့ၤလီၤ, ဘၣ်ဆၣ်အိၣ်ဒီးတၢ်ထီဒါလိၥ်အသးလၢခ၇ံၥ်ဖိသ့ၣ်တဖၣ်ထံၣ်ဝဲ ကစၢ်ယွၤအတၢ်အဲၣ်အဂ့ၢ်န့ၣ်လီၤ. ဒီးတၢ်စံးဆၢသ့ၣ်တဖၣ်လၢ အါစုအါဘျီ ဖျါဝဲဂ့ၤဂ့ၤအံၤ ကဲထီၣ်လၢကဘၣ်တၢ်ကွၢ်ထံကွၢ်ဆးအီၤလၢ မ့ၢ်အဘၣ်ထွဲလိၥ် အသးဒီးလံၥ်စီဆှံအတၢ်သိၣ်လိဘၣ်ဃးကစၢ်ယွၤအတၢ်အဲၣ်စ့ၢ်ကီးအဂ့ၢ်န့ၣ် လီၤ.

ပတကွၢ်တၢ်သံကွၢ်သ့ၣ်တဖၣ်ခဲလၢၥ်အံၤတဘျီဃီဘၣ်, ဘၣ်ဆၣ် ပကဟံးန့ၢ်တၢ်သ့ၣ်တဖၣ်အံၤဒီး တၢ်သံကွၢ်အဂၤတဖၣ်လၢဒီတခွါထၢၣ်အံၤ အပူၤန့ၣ်လီၤ. ဒီးပကထံၣ်လၢကစၢ်ယွၤအတၢ်အဲၣ်န့ၣ် ဒိၣ်န့ၢ်အါန့ၢ်ပဆိကမိၣ် အီၤဒ်န့ၣ်လီၤ. ကစၢ်ယွၤအတၢ်အဲၣ်လၢ အဘၣ်တၢ်ပၥ်ဖျါထီၣ်အီၤဖဲလံၥ်စီဆှံ အပူၤအံၤ ဒိနၣ်န့ၢ်ဒံးတၢ်ဆိကမိၣ်ထီၣ်တၢ်အဲၣ်အဂ့ၢ်လၢဟီၣ်ခိၣ်ချၢမုၢ်မဆါ တနံၤအံၤန့ၣ်လီၤ. ဖဲနွံလၢကဟဲတဖၣ်အပူၤန့ၣ်, ပကကွၢ်ထံကစၢ်ယွၤ အတၢ်အဲၣ်အဒိၣ်အမုၢ်ဘူးဘူးတံၢ်တံၢ် ဒိၣ်ထီၣ်ဒီးဂ့ၤဝဲမးတဖၣ်လၢ အဘၣ် တၢ်လီၣ်ဖျါထီၣ်အီၤလၢလံၥ်စီဆှံအပူၤအံၤန့ၣ်လီၤ.

ဒီး, ဒ်ပဆဲးမၤလိအီၤအသိး, ပကထံၣ်လၢကစၢ်ယွၤအတၢ်အဲၣ်ဒီး အတၢ်တီတၢ်လိၤန့ၣ် အိၣ်စဲဘူးလိၥ်အသးကျၢၤကျၢၤန့ၣ်လီၤ. ကစၢ်ယွၤလၢ လံၥ်စီဆှံပူၤအံၤ အဲၣ်တၢ်တီတၢ်လိၤန့ၣ်လီၤ. (ကွၢ်တၢ်အဒိ, ယၡါယၤ ၆၁း၈) ဒီး, ဒ်လံၥ်စီဆှံပၥ်ဖျါထီၣ်တၢ်သ့ၣ်တဖၣ်န့ၣ်အသိး, ကစၢ်ယွၤအတၢ်အဲၣ်ဒီး တၢ်တီတၢ်လိၤန့ၣ် လဲၤသတြဲၤလိၥ်အသးတုၤဒၣ်လဲၥ်အအိၣ်ဒီးနၤထဲတမံၤဧိၤ တသ့ဝဲဘၣ်န့ၣ်လီၤ. အဂ့ၢ်ဒ်လဲၣ်, ကစၢ်ယွၤန့ၣ် မ့ၢ်တၢ်အဲၣ်တၢ်ကွံ, အဝဲ မၤတၢ်ကွၢ်ထံကွၢ်ဆးတၢ်လၢတၢ်တတီတလိၤဒီးတၢ်တူၢ်ဘၣ်တၢ်နးတၢ်ဖှီၣ်လၢ ဟီၣ်ခိၣ်ချၢအံၤ, ဒီးအဝဲပၥ်ဖျါထီၣ်အနီၢ်ကစၢ်အသးလၢ ၦၤဘၣ်တၢ်ဆီၣ်ဘံး ဆီၣ်ဘၢဒီးမၤနးမၤဖှီၣ်အီၤသ့ၣ်တဖၣ်လၢ တၢ်သူၣ်အိၣ်သးအိၣ်အပူၤ အိၣ်ဃုၥ်ဒီး အဝဲသ့ၣ်လၢတၢ်နးတၢ်ဖှီၣ်ဒီးတၢ်သူၣ်အုးသးအုးအကျါ လၢတၢ်အၢတၢ်သီ ဟဲစိၥ်န့ၢ်တၢ်ဘၣ်တ့အံၤ-အနီၢ်ကစၢ်ဒၣ်ဝဲတူၢ်တၢ်နးတၢ်ဖှီၣ်အါကတၢၢ် တုၤဒၣ်လဲၥ်အနီၢ်ကစၢ်ဒၣ်ဝဲကဲထီၣ်ၦၤလၢအတူၢ်ဘၣ်တၢ်အဒိၣ်ကတၢၢ်တဂၤ န့ၣ်လီၤ.

လၢလံၥ်စီဆှံဒီတကတီၢ်ညါအပူၤန့ၣ်, ကစၢ်ယွၤန့ၣ် သူၣ်အုးသးအုး ဒီးဘၣ်ဒိဘၣ်ထံးဝဲခီဖျိတၢ်အၢတၢ်သီတဖၣ်န့ၣ်လီၤ, အဂ့ၢ်ဒ်လဲၣ်, အဝဲအဲၣ်ၦၤ တဂၤစုၥ်စုၥ်အါန့ၢ်ဒံးပကဆိကမိၣ်ထီၣ်အဂ့ၢ်သ့ဝဲန့ၣ်လီၤ. ပထံၣ်ကစၢ်ယွၤ အတၢ်အဲၣ်အဒိၣ်အယိၥ်သ့ဝဲလၢကစၢ်ခ၇ံၥ်အတၢ်ကအုကစွါလၢအၦၤဂီၢ်မုၢ် အဂီၢ် ဖဲအဝဲဒၣ်စံး, "ယရူၤၡလ့ၣ်ဧၢ, ယရူၤၡလ့ၣ်ဧၢ, နဲဒၣ်အံၤ, နမၤသံ၀ံတဖၣ်, ဒီးၦၤလၢအဘၣ်တၢ်မၢလီၤအီၤဆူနအိၣ်တဖၣ်န့ၣ်, နကွံၥ်အီၤလၢလၢၢ်လီၤ. ဒ်ဆီမိၢ်ၦၢ်ဒုးအိၣ်ဖှိၣ်အဖိလၢအဒံးဆ့လၥ်အသိးန့ၣ်, တၢ်မိၣ်ဒုးအိၣ်ဖှိၣ်ဘၣ် ယသးလၢ နဖိတဖၣ်အဘျီဆံးအါလဲၣ်. မ့မ့ၢ်နဲဒၣ်အံၤ နသးတအိၣ်ဘၣ် (မးသဲ ၂၃း၃၇).

လံၥ်စီဆှံအပၢ်ကစၢ်, လၢအမ့ၢ်တၢ်အဲၣ်တၢ်ကွံအံၤ ဘၣ်တၢ်ပၥ်ဖျါ ထီၣ်အီၤလၢလံၥ်စီဆှံဒီတကတီၢ်ညါအပူၤ ဒ်အမ့ၢ်ၦၤသးသ့ၣ်ဖးဒီးသူၣ်အုး သးအုးတဂၤအသိး ခီဖျိတၢ်အဲၣ်အံၤဘၣ်တၢ်ညိကွံၥ်အီၤဒီးလီၤမၢ်ကွံၥ်ဝဲဒၣ် အဃိန့ၣ်လီၤ. လံၥ်စီဆှံအပူဒီတယုၢ်ညါအံၤ ဘၣ်ဃးကစၢ်ယွၤအတၢ်မၤ မနုၤလဲၣ်အဂ့ၢ်ဒီး မၤတၢ်လၢကဒုးအိၣ်ထီၣ်ကဒါက့ၤတၢ်အဲၣ်လၢတၢ်ဘၣ်တ့ ခဲလၢၥ်တဖၣ်အပူၤန့ၣ်လီၤ. တၢ်အံၤဒီးအါန့ၢ်အအံၤန့ၣ် မ့ၢ်တၢ်မၤလိ တခွါထၢၣ်ညါအံၤအဂ့ၢ်အကျိၤန့ၣ်လီၤ.