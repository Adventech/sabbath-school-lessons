---
title:  တၢ်၇့လိၥ်မုၥ်လိၥ်အသးလၢအိၣ်ဒီးအဂ့ၢ်အကျိၤ
date:   07/01/2025
---

ကစၢ်ယွၤကိးဒီးကွဲမုၥ်ၦၤကိးဂၤလၢတၢ်အဲၣ်အတၢ်၇့လိၥ်မုၥ်လိၥ် အသးဃုၥ်ဒီးအီၤန့ၣ်လီၤ. (မးသဲ ၂၂း၁-၁၄). တၢ်တူၢ်လိၥ်အတၢ်ကွဲမုၥ်လၢ အကြၢးဝဲဘၣ်ဝဲအံၤ ပၥ်ဃုၥ်ဒီးတၢ်ဒိကနၣ်ကစၢ်ယွၤအတၢ်မၤလိၥ်လၢ ကဘၣ်အဲၣ်အီၤ, ဒီးအဲၣ်ၦၤဂၤသ့ၣ်တဖၣ်န့ၣ်လီၤ (ကွၢ် မးသဲ ၂၂း၃၇-၃၉). တၢ်ဒိးန့ၢ်ဘၣ်တၢ်၇့လိၥ်သးအဘျုးအဖှိၣ်အံၤ အိၣ်သူၣ်လီၤအသးလၢ ၦၤတဂၤ လၢ်လၢ်ဆၢတဲၥ်လၢကတူၢ်လိၥ် မ့တမ့ၢ်ကညိကွံၥ်အီၤလၢတၢ်သဘျ့အပူၤအံၤ န့ၣ်လီၤ.

`ဖး ဟိၤၡွ ၉း၁၅; ယံး၇မံယၤ ၁၆း၅; ၇ိမ့ၤ ၁၁း၂၂; ဒီး ယူဒၤ ၂၁ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိဘၣ်ဃးကစၢ်ယွၤအတၢ်အဲၣ် အဘျုးအဖှိၣ်အံၤညိကွံၥ်အီၤ မ့တမ့ၢ်တူၢ်လိၥ်အီၤသ့ဝဲဒၣ်ဒ်လဲၣ်.`

လၢလံၥ်စီဆှံအဆၢတဖၣ်အံၤ ဒီးအဂၤတဖၣ်အပူၤန့ၣ်, တၢ်သးဖှံလၢ တၢ်အဲၣ်အတၢ်၇့လိၥ်မုၥ်လိၥ်သးအဘျုးအဖှိၣ်ပူၤဃုၥ်ဒီးယွၤန့ၣ်, ဘၣ်တၢ်ပၥ်ဖျါ ထီၣ်အီၤတလီၢ်လီၢ် ဒ်အမ့ၢ်အအိၣ်သူၣ်လီၤအသးလၢ ၦၤကညီအတၢ်တူၢ်လိၥ် ကစၢ်ယွၤအတၢ်အဲၣ်အဖီခိၣ်အသိးန့ၣ်လီၤ. ဘၣ်ဆၣ်ဒီး, ပတကြၢးဆိမိၣ် ကမၣ်လၢ ကစၢ်ယွၤအတၢ်အဲၣ်အံၤ မ့ၢ်တၢ်လီၤထူလီၤယိၥ်အဂ့ၢ်ဘၣ်န့ၣ်လီၤ. ဒီး, ဟိၤၡွ ၉း၁၅ အိၣ်ဒီးကစၢ်ယွၤအတၢ်စံးကတိၤအၦၤဂီၢ်မုၢ် "ယတအဲၣ်လၢၤ ဘၣ်အီၤဘၣ်" ဒ်အံၤဘၣ်ဆၣ်, အ၇့ဒိၣ်မးလၢ ကဘၣ်သ့ၣ်နီၣ်က့ၤလၢ လံၥ်စီဆှံ တဘ့ၣ်ဃီအံၤအပူၤ လၢခံတတီၤဖဲကစၢ်ယွၤဘိးဘၣ်သ့ၣ်ညါအၦၤဂီၢ်မုၢ်လၢ, "ယကအဲၣ်က့ၤကွံက့ၤဒၣ်အီၤလီၤ" (ဟိၤၡွ ၁၄း၄) ဟိၤၡွ ၉း၁၅ အံၤ အခီပညီ တမ့ၢ်လၢကစၢ်ယွၤန့ၣ် မၤကတၢၢ်ကွံၥ်အတၢ်အဲၣ်အၦၤဂီၢ်မုၢ်လၢၥ်လၢၥ်ဆ့ဆ့ ဘၣ်. လၢအလီၢ်န့ၣ်အခီပညီကဘၣ်မ့ၢ်ဝဲလၢ တၢ်အဲၣ်အံၤအိၣ်သူၣ်လီၤ အသးလၢတၢ်ဂ့ၢ်တၢ်ကျိၤတမံၤအဖီခိၣ် ဒ်သိးကဒိးန့ၢ်ဘၣ်တၢ်အဲၣ်အတၢ် ၇့လိၥ်မုၥ်လိၥ်သးဒီးယွၤအဂီၢ်န့ၣ်လီၤ. ဒီးတၢ်လၢပတူၢ်လိၥ်အတၢ်အဲၣ် အဂီၢ်အံၤ အ၇့ဒိၣ်နီၢ်မးလၢတၢ်၇့လိၥ်မုၥ်လိၥ်သးအံၤ ကဆဲးလဲၥ်ဆူညါအဂီၢ် န့ၣ်လီၤ.

"ၦၤလၢအအိၣ်ဒီးယတၢ်မၤလိၥ်ဒီးတိၢ်န့ၢ်ဝဲန့ၣ်, အဝဲဒၣ်မ့ၢ်ၦၤလၢ အဲၣ်ယၤလီၤ. ဒီးၦၤလၢအအဲၣ်ယၤန့ၣ်, ယပၢ်ကအဲၣ်အီၤ, ဒီးယဲဒၣ်အံၤ, ယကအဲၣ်အီၤလီၤ" (ယိၤဟၣ် ၁၄း၂၁). ဒ်န့ၣ်အသိး, ကစၢ်ခ၇ံၥ်ဘိးဘၣ် သ့ၣ်ညါအပျဲၢ်အဘီၣ်တဖၣ်လၢ, "အဂ့ၢ်ဒ်အံၤ, ပၢ်အကစၢ်ဒၣ်ဝဲအဲၣ်သုလၢ သုအဲၣ်ယၤ, ဒီးလၢသုနၥ်လၢယဟဲလၢယွၤအအိၣ်အဃိလီၤ" ယိၤဟၣ် ၁၆း၂၇.

လံၥ်စီဆှံအဆၢတဖၣ်အံၤ ဒီးလၢအဂၤသ့ၣ်တဖၣ်စ့ၢ်ကီး သိၣ်လိလၢ ကဘၣ်ဟံးဃၥ်တၢ်၇့လိၥ်မုၥ်လိၥ်အသးဒီးယွၤအဘျုးအဖှိၣ်လၢ အအိၣ် သူၣ်လီၤအသးလၢပကဟံးန့ၢ်ကစၢ်ယွၤအတၢ်အဲၣ်အဖီခိၣ်အံၤန့ၣ်လီၤ. (ပၥ်ဃုၥ်စ့ၢ်ကီးဒီးတၢ်သးအိၣ်လၢကစိၥ်ခီတၢ်အဲၣ်အံၤန့ၣ်လီၤ). မၤကဒီးတစု, တၢ်အံၤအခီပညီတမ့ၢ်လၢကစၢ်ယွၤအတၢ်အဲၣ်ကတၢၢ်ကွံၥ်ဝဲလံန့ၣ်ဘၣ်. အါန့ၢ်ဒံးအံၤန့ၣ်, ဒ်ပမၤပတုၥ်မုၢ်လၢကကပီၤအဂီၢ်တသ့ဘၣ်အသိး, ဘၣ်ဆၣ်, ပအိၣ်ကဒုလၢမုၢ်အတၢ်ကပီၤအံၤသ့ဝဲဒၣ်အဃိ, ပမၤကတီၢ်ကစၢ်ယွၤ အတၢ်အဲၣ်လီၤထူလီၤယိၥ်အံၤတသ့ဘၣ်, ဘၣ်ဆၣ် ပဂ့ၢ်လိၥ်တၢ်၇့လိၥ် မုၥ်လိၥ်သးဒီးကစၢ်ယွၤသ့ဝဲဒီးညိကွံၥ်တၢ်လၢအဟ့ၣ်လီၤအံၤသ့ဝဲ, လီၤဆီဒၣ် တၢ်, တၢ်မူအထူအယိၥ်အတၢ်အၢၣ်လီၤအီလီၤအံၤန့ၣ်လီၤ.

ကျဲလၢၦၤဂီၢ်မုၢ်သ့ၣ်တဖၣ်ထံၣ်ဝဲဒီးလဲၤခီဖျိဝဲသ့ ဘၣ်ဃးဒီးကစၢ်ယွၤ အတၢ်အဲၣ်အမ့ၢ်အတီ, လၢဟ့ၣ်ဆၢက့ၤဂ့ၤတဟ့ၣ်ဆၢက့ၤဂ့ၤ, န့ၣ်မ့ၢ်မနုၤလဲၣ်. အဒိ, ဟီၣ်ခိၣ်အံၤတုၤလၢတၢ်ဒဲးဘးနုၥ်လီၤ၀ံၤဒၣ်လဲၥ်လီၣ်ဖျါထီၣ်အတၢ်အဲၣ် ဒ်လဲၣ်တကလုၥ်လဲၣ်.