---
title:  ဒုးလီၤမၢ်ကွံၥ်တၢ်သးကညီၤ
date:   08/01/2025
---

ကစၢ်ယွၤအတၢ်အဲၣ်န့ၣ် မ့ၢ်တၢ်အထူအယိၥ်ဒီး ကြၢးဒိးန့ၢ်အီၤ တသ့ဘၣ်ထီဘိလီၤ. မ့ၢ်နၥ်သက့ဒ်န့ၣ်ဒီး, ၦၤကညီသ့ၣ်တဖၣ်တတူၢ်လိၥ် ဘၣ်သ့ဝဲလီၤ. ပအိၣ်ဒီးတၢ်ခွဲးတၢ်ယၥ်လၢကတူၢ်လိၥ် မ့တမ့ၢ်ကဂ့ၢ်လိၥ် တၢ်အဲၣ်အံၤလီၤ, ဘၣ်ဆၣ်ထဲတမံၤဧိၤလၢကစၢ်ယွၤအဲၣ်ၦၤလၢတၢ်သဘျ့အပူၤ လၢလၢၦဲၤၦဲၤဒီး လီၤထူလီၤယိၥ်တချုးလၢပမၤဒ်တၢ်နီတမံၤဘၣ်န့ၣ်လီၤ (ယံး၇မံယၤ ၃၁း၃). ပတၢ်အဲၣ်လၢယွၤအဂီၢ်န့ၣ် မ့ၢ်တၢ်တူၢ်လိၥ်တၢ်လၢ အဟ့ၣ်တ့ၢ်ၦၤသ့ၣ်တဖၣ်တချုးလၢပဃ့ဒ်ဘၣ်ဒၣ်လဲၥ်စ့ၢ်ကီးန့ၣ်လီၤ.

`ဖး ၁ယိၤဟၣ် ၄း၇-၂၀ ဃုၥ်ဒီးတၢ်ကွၢ်ထံကွၢ်ဆူး အဆၢဖိ ၇ ဒီး ၁၉ န့ၣ်တက့ၢ်. မ့ၢ်အစံးကတိၤဘၣ်ဃးကစၢ်ယွၤအတၢ်အဲၣ်မနုၤတမံၤလဲၣ်.`

ကစၢ်ယွၤအတၢ်အဲၣ်န့ၣ် ဟဲဆိထီဘိန့ၣ်လီၤ. ကစၢ်ယွၤမ့ၢ်တအဲၣ်ဆိ ၦၤဘၣ်န့ၣ်, ပအဲၣ်ဆၢက့ၤအီၤတသ့ဘၣ်. ဖဲကစၢ်ယွၤတ့လီၤၦၤလၢ ကအိၣ်ဒီး တၢ်အဲၣ် ဒီးကဒိးန့ၢ်ဘၣ်တၢ်အဲၣ်အဂီၢ်န့ၣ်, အနီၢ်ကစၢ်ဒၣ်ဝဲမ့ၢ်တၢ်အဲၣ်တၢ်ကွံ အခီၣ်ထံးခီၣ်ဘိခဲလၢၥ်လီၤ. ပအိၣ်ဒီးတၢ်ဃုထၢလီၤ, မ့ၢ်နၥ်သက့ဒ်န့ၣ်ဒီး, အိၣ်ဒၣ်လၢပကတူၢ်လိၥ်အီၤဒီးပၥ်ဖျါထီၣ်အီၤလၢပတၢ်အိၣ်မူအပူၤအဂီၢ်န့ၣ် လီၤ. တၢ်မ့ၢ်တၢ်တီအံၤ မ့ၢ်ကဲထီၣ်တၢ်အဒိအတဲၥ်လၢကစၢ်ခ၇ံၥ်စံးကတိၤ တၢ်ဒိတၢ်တဲၥ်လၢတၢ်အခ့အၦၤလၢပျၢ်အတၢ်ကမၣ်တသ့ဘၣ်တဂၤအဂ့ၢ်န့ၣ် လီၤ (မးသဲ ၁၈း၂၃-၃၅).

လၢတၢ်ဒိအပူၤအံၤ, ပထံၣ်သ့လၢတၢ်အခ့အၦၤတဂၤအံၤ ဟ့ၣ်လီၤ က့ၤအကမၢ်ဆူအကစၢ်အအိၣ်တသ့ဝဲနီတစုဘၣ်န့ၣ်လီၤ. ဒ် မးသဲ ၁၈ အတၢ်ပၥ်ဖျါအိၣ်ဝဲအသိး, ကုၢ်တဂၤအံၤ အကမၢ်အိၣ်ဒီးအကစၢ်လၢ စ့အတၤလၣ်တကလးန့ၣ်လီၤ. တတၤလၣ်န့ၣ် ကအိၣ်ဝဲစ့ဒန့ၤ၇ံၤတကထိန့ၣ် လီၤ. စ့ဒန့ၤ၇ံၤန့ၣ် မ့ၢ်ၦၤမၤတၢ်ဖိယိယိတဂၤအဘူးအလဲလၢတနံၤအဂီၢ်န့ၣ် လီၤ. (ထိၣ်သတြီၤ မးသဲ ၂၀း၂) လၢတၢ်အံၤအဃိ, လၢၦၤမၤတၢ်ဖိတဂၤ အဂီၢ်န့ၣ် ကဘၣ်မၤတၢ်အနံၤ ၆ယ၀၀၀ ဒ်သိးကဒိးန့ၢ်ဘၣ်တတၤလၣ်အဂီၢ် န့ၣ်လီၤ. ၦၤမၤတၢ်ဖိတဂၤ ကဘၣ်မၤတၢ်တနံၣ်အတီၢ်ပူၤ အနံၤ ၃၀၀ ဒီး ဒိးန့ၢ်စ့ ၃၀၀ ဒန့ၤ၇ံၤလၢတနံၣ်အတီၢ်ပူၤန့ၣ်လီၤ. လၢတၢ်န့ၣ်အဃိ, လၢၦၤမၤတၢ်ဖိယိယိဖိတဂၤအဂီၢ်န့ၣ်, ကဘၣ်မၤဝဲအနံၣ်ခံဆံ ဒ်သိးကဟ့ၣ်က့ၤ အကမၢ်တတၤလၣ်အဂီၢ်လၢအမ့ၢ် ၆၀၀၀ ဒန့ၤ၇ံၤအံၤန့ၣ်လီၤ. ဒ်သိးကဒိးန့ၢ် ဘၣ်တၤလၣ် ၁၀ယ၀၀၀ အဂီၢ်, ၦၤမၤတၢ်ဖိယိယိတဂၤအံၤ ကဘၣ်မၤတၢ်အနံၣ် ၂၀၀ယ၀၀၀ ညါန့ၣ်လီၤ. မ့ၢ်စံးလၢအဖုၣ်န့ၣ်, ကုၢ်အံၤ ဟ့ၣ်ဆၢက့ၤအကမၢ် တသ့ဝဲနီတစုဘၣ်န့ၣ်လီၤ. ဘၣ်ဆၣ်ဒီး, ကစၢ်န့ၣ် အိၣ်ဒီးတၢ်အဲၣ် တၢ်သးကညီၤလၢအကုၢ်အဖီခိၣ်အဃိ, ပျၢ်ကွံၥ်အကမၢ်လၢအအိၣ်ဝဲအါအါ ကလဲၥ်အံၤန့ၣ်လီၤ.

ဘၣ်ဆၣ်ဒီး, ကုၢ်လၢတၢ်ပျၢ်ကွံၥ်အကမၢ်တဂၤအံၤ, တပျၢ်ကွံၥ် အသကိးကုၢ်ကဒဲကဒဲလၢအကမၢ်အိၣ်ဒီးအီၤ ၁၀၀ ဒန့ၤ၇ံၤအံၤဘၣ် အခိၣ် တလိၥ်, ထၢနုၥ်အီၤဆူဃိၥ်အပူၤလၢအကမၢ်အဃိ, ကစၢ်တဂၤအံၤ အိၣ်ဒီး တၢ်သးထီၣ်အဒိၣ်အမုၢ်ဒီး သုးကွံၥ်အတၢ်ပျၢ်တၢ်ကမၣ်အတၢ်သးကညီၤ အံၤန့ၣ်လီၤ. ကစၢ်ယွၤအတၢ်အဲၣ်ဒီးအတၢ်သးကညီၤ မ့ၢ်တလၢၥ်ကွံၥ် ဘၣ်ဆၣ်သနၥ်က့ဒီး, ၦၤတဂၤလၢ်လၢ်ဂ့ၢ်လိၥ်ဝဲသ့, ဒုးလီၤမၢ်ကွံၥ်ကစၢ်ယွၤ အတၢ်အဲၣ်ဒီး အတၢ်သးကညီၤအဘျုးအဖှိၣ်အံၤသ့ဝဲဒၣ်န့ၣ်လီၤ.

ဆိကမိၣ်ထီၣ်တၢ်သ့ၣ်တဖၣ်လၢအဘၣ်တၢ်ပျၢ်ကွံၥ်နတၢ်ကမၣ်ဒီး တၢ်အဘူးအလဲလၢကစၢ်ခ၇ံၥ်အတၢ်ပျၢ်ကွံၥ်နတၢ်ကမၣ်န့ၣ်တက့ၢ်. တၢ်အံၤ စံးကတိၤနၤလၢ နကဘၣ်ပျၢ်ၦၤဂၤအတၢ်ကမၣ်မနုၤတမံၤလဲၣ်.