---
title:  တၢ်ဆိကမိၣ်ဆူညါအဂီၢ်
date:   10/01/2025
---

ဖး Ellen G. White, "The Privilege of Prayer," pp. 93-104, in Steps to Christ.

ပၥ်လီၤနတၢ်လိၣ်ဘၣ်, နတၢ်သူၣ်ဖှံသးညီ, နတၢ်သူၣ်အုးသးအုး, နတၢ်ကဟုကယၥ်, ဒီးနတၢ်ပျံၤတၢ်ဖုးတဖၣ်လၢ ကစၢ်ယွၤအမဲၥ်ညါန့ၣ်တက့ၢ်. နဒုးအိၣ်ထီၣ်အတၢ်၀ံတၢ်ယိးတသ့ဘၣ်, နဒုးကိၢ်ဒုးဂီၤအီၤတသ့ဘၣ်. ၦၤလၢ အသ့ၣ်ညါနခိၣ်သူလၢနခိၣ်လိၤအိၣ်ၦဲၤဘိလဲၣ်တဂၤအံၤန့ၣ်, တကွၢ်တလိၥ် အဖိတဖၣ်အတၢ်လိၣ်ဘၣ်န့ၣ်ဘၣ်. "ကစၢ်သူၣ်အိၣ်သးအိၣ်တၢ်ဒီး သူၣ်ကညီၤ သးကညီၤတၢ်အါမးလီၤ" ယၤကိၥ် ၅း၁၁. ပတၢ်သူၣ်အုးသးအုးတဖၣ် ဘၣ်ဒိဘၣ်ထံးကစၢ်ယွၤအသးတၢ်အဲၣ်န့ၣ်ဒီး ဘၣ်ဒိဘၣ်ထံးအသးတုၤဒၣ်လဲၥ် ဖဲပစံးကတိၤထီၣ်အဂ့ၢ်အခါန့ၣ်လီၤ. တၢ်လၢအမၤသဘံၣ်သဘုၣ်နသးတဖၣ် ခဲလၢၥ်န့ၣ်, လဲၤစိၥ်ဆူအအိၣ်တက့ၢ်. တၢ်လၢကဃၢလၢအဂီၢ် လၢအစိၥ်ဝဲ တန့ၢ်ဘၣ်န့ၣ် တအိၣ်နီတမံၤဘၣ်, အဂ့ၢ်ဒ်လဲၣ်အဝဲစိၥ်ဟီၣ်ခိၣ်န့ၢ်, အဝဲ ပၢတၢ်ဘၣ်တ့အတၢ်ဂ့ၢ်တၢ်ကျိၤတဖၣ်ခဲလၢၥ်န့ၢ်ဝဲအဃိလီၤ. တၢ်လၢ အဘၣ်ထွဲဒီးပတၢ်မုၥ်တၢ်ခုၣ်လၢအBကီဃၥ်အီၤသ့န့ၣ်တအိၣ်နီတမံၤဘၣ်. တၢ်ခံးသူလၢပတၢ်အိၣ်မူအပူၤ လၢအဝဲတသ့ၣ်ညါဘၣ်န့ၣ် တအိၣ်နီတမံၤ ဘၣ်. တၢ်နးတၢ်ဖှီၣ်လၢကလီၤဘၣ်အဖိအဆံးကတၢၢ်တဂၤန့ၣ်တသ့ဝဲဘၣ်, တၢ်သူၣ်အုးသးအုးလၢကမၤတံၥ်တၥ်သးသမူန့ၣ်တအိၣ်ဘၣ်, တၢ်သူၣ်ဖှံ သးညီလၢတဘၣ်တၢ်သ့ၣ်ညါအီၤဘၣ်န့ၣ်တအိၣ်ဘၣ်, တၢ်ကီတၢ်ခဲလၢ အိၣ်တဒၢအီၤန့ၣ် တအိၣ်နီတမံၤဘၣ်, တၢ်ဃ့ဘါထုကဖၣ်လၢအတီအလိၤ လၢအဝဲတသ့ၣ်ညါဘၣ်န့ၣ်တအိၣ်ဘၣ်. ပပၢ်ယွၤလၢမူခိၣ်အံၤ တမ့ၢ်ၦၤလၢ အတကွၢ်တၢ်ဘၣ်တဂၤဒီး တမ့ၢ်ၦၤလၢအသးတအိၣ်တၢ်တဂၤဘၣ်. "အဝဲဒၣ် မၤဘျါက့ၤၦၤအသူၣ်ကၢ်အသးလီၤ, ဒီးဘိၣ်ထီၣ်အပူၤလီၢ်တဖၣ်လီၤ" စံးထီၣ် ပတြၢၤ ၁၄၇း၃. ကစၢ်ယွၤအတၢ်၇့ဒီးသးသမူကိးဖျၢၣ်ဒဲး မ့ၢ်တၢ်လီၤဆီဒီး လၢၦဲၤဝဲတမံၤ, တုၤဒၣ်လဲၥ်ဟ့ၣ်လီၤအဖိခွါလၢအဲၣ်ဝဲတဂၤလၢသးသမူတဖျၢၣ် ဒၣ်လဲၥ်အဂီၢ်န့ၣ်လီၤ." Ellen G. White, Steps to Christ, p. 100.