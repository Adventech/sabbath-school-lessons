---
title:  ကစၢ်ယွၤအတၢ်အဲၣ်လီၤထူလီၤယိၥ်
date:   05/01/2025
---

လံၥ်စီဆှံအံၤ စံးကတိၤတၢ်ၡဲမး-ကစၢ်ယွၤအဲၣ်ၦၤကိးဂၤဒဲးလီၤ. လံၥ်စီဆှံအဆၢလၢအမံၤဟူသၣ်ဖျါဒိၣ်ကတၢၢ်, ယိၤဟၣ် ၃း၁၆ ဘိးဘၣ် သ့ၣ်ညါလီၤတၢ်မ့ၢ်တၢ်တီအံၤလၢအမ့ၢ်, "အဂ့ၢ်ဒ်အံၤ, ယွၤအဲၣ်ၦၤဟီၣ်ခိၣ်ဖိ တုၤအဟ့ၣ်လီၤကွံၥ်အဖိခွါအိၣ်တဂၤဃီ, ဒ်သိးကယဲၢ်ၦၤလၢအစူၢ်က့ၤနၥ်က့ၤ အီၤတဂၤလၢ်လၢ်န့ၣ် အသုတဟးဂီၤတဂ့ၤဒီး, ကန့ၢ်ဘၣ်တၢ်မူအထူအယိၥ် လီၤ.

`ဖး စံးထီၣ်ပတြၢၤ ၁၄၅း၉ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိဘၣ်ဃးကစၢ်ယွၤအတၢ်အဲၣ်တၢ်သးကညီၤ, အတၢ်သးအိၣ်, ဒီးအတၢ် သးကညီၤန့ၣ် ဒိၣ်ဝဲအါဝဲဆံးအါလဲၣ်အဂ့ၢ်မနုၤလဲၣ်.`

ၦၤတနီၤနီၤကဆိကမိၣ်လၢအဝဲသ့ၣ်တလီၤအဲၣ်ဘၣ် မ့တမ့ၢ် ကစၢ်ယွၤကအဲၣ်ၦၤလၢအဂၤကိးဂၤဒဲးဘၣ်ဆၣ်, တအဲၣ်အဝဲသ့ၣ်ဘၣ်န့ၣ်လီၤ. ဘၣ်ဆၣ်ဒီးလံၥ်စီဆှံဘိးဘၣ်သ့ၣ်ညါလီၤဃူဃူဖိးဖိးလၢကစၢ်ယွၤအဲၣ်ၦၤကိးဂၤဒဲး န့ၣ်လီၤ. ကစၢ်ယွၤတအဲၣ်ၦၤဘၣ်န့ၣ် တအိၣ်ဝဲနီတဂၤဘၣ်. မ့ၢ်လၢကစၢ်ယွၤ အဲၣ်ၦၤကိးဂၤအဃိ, အဝဲအဲၣ်ဒိးၦၤကိးဂၤလၢကဒိးန့ၢ်တၢ်အုၣ်က့ၤခီၣ်က့ၤ စ့ၢ်ကီးန့ၣ်လီၤ.

`ဖး ၂ပ့းတရူး ၃း၉; ၁တံၤမသ့း ၂း၄ ဒီး ယဃ့းစက့လး ၃၃း၁၁ တက့ၢ်.လံၥ်စီဆှံအဆၢသ့ၣ်တဖၣ်အံၤ သိၣ်လိဘၣ်ဃးတၢ်မနုၤတမံၤလၢ အဘၣ်ဃးဒီးကစၢ်ယွၤအတၢ်သူၣ်အိၣ်သးအိၣ်လၢကအုၣ်က့ၤခီၣ်က့ၤၦၤ ကိးဂၤဒဲးအဂီၢ်န့ၣ်လဲၣ်.`

လံၥ်စီဆှံအဆၢလၢ ယိၤဟၣ် ၃း၁၆ အလီၢ်ခံအံၤ ပၥ်ဖျါထီၣ်လၢ, "အဂ့ၢ်ဒ်အံၤတမ့ၢ်ဘၣ်ယွၤမၢလီၤအဖိခွါဆူဟီၣ်ခိၣ်အံၤ ဒ်သိးအကစံၣ်ညီၣ် ဟီၣ်ခိၣ်ဖိဘၣ်. မ့ၢ်ဒ်သိးဟီၣ်ခိၣ်ဖိကဘၣ်တၢ်အုၣ်က့ၤခီၣ်က့ၤလၢအီၤလီၤ. မ့မ့ၢ်ထဲကစၢ်ယွၤအသးထဲတဂၤဧိၤန့ၣ်, ၦၤကညီတဂၤစုၥ်စုၥ်ကတူၢ်လိၥ် အတၢ်အဲၣ်ဒီးဒိးန့ၢ်ဘၣ်တၢ်အုၣ်က့ၤခီၣ်က့ၤန့ၣ်လီၤ. ဘၣ်ဆၣ်ဒီး ကစၢ်ယွၤ တမၤန့ၢ်ဆူၣ်အတၢ်အဲၣ်ဆူၦၤနီတဂၤအအိၣ်ဘၣ်. ၦၤကညီသ့ၣ်တဖၣ် အိၣ်ဒီး တၢ်သဘျ့လၢကတူၢ်လိၥ် မ့တမ့ၢ်ကညိကွံၥ်ဝဲန့ၣ်လီၤ."

တုၤၦၤတနီၤနီၤညိကွံၥ်အီၤဒၣ်လဲၥ်ဘၣ်ဆၣ်, ကစၢ်ယွၤတအိၣ် ကတီၢ်လၢကအဲၣ်အဝဲသ့ၣ်ဘၣ်. ဖဲ ယံး၇မံယၤ ၃၁း၃ အပူၤန့ၣ်, ကစၢ်ယွၤ ဘိးဘၣ်သ့ၣ်ညါလီၤအၦၤဂီၢ်မုၢ်ဒ်အံၤ, "ယအဲၣ်တ့ၢ်နၤလၢတၢ်အဲၣ်အထူ အယိၥ်လီၤ. မၤသးဒ်န့ၣ်ဒီး, ယမိၤလံနၤလၢတၢ်ဘျုးတၢ်ဖှိၣ်လီၤ." လၢအဂၤ တပူၤန့ၣ်, လံၥ်စီဆှံသိၣ်လိတဘျီ၀ံၤတဘျီ လၢကစၢ်ယွၤအတၢ်အဲၣ်အိၣ်ဝဲ လီၤထူလီၤယိၥ်န့ၣ်လီၤ. (ကွၢ် စံးထီၣ်ပတြၢၤ ၁၃၆ တက့ၢ်). ကစၢ်ယွၤ အတၢ်အဲၣ်လၢၥ်ဝဲတသ့ဘၣ်. အိၣ်ဝဲလီၤထူလီၤယိၥ်န့ၣ်လီၤ. အအံၤကီမးလၢ ပကနၢ်ပၢၢ်အီၤအဂီၢ်န့ၣ်လီၤ. အဂ့ၢ်ဒ်လဲၣ် ညီမးလၢပတအဲၣ်ၦၤဂၤဘၣ်န့ၣ် လီၤ.

မ့ၢ်နၥ်သက့ဒ်န့ၣ်ဒီး, ပမ့မ့ၢ်ၦၤသ့ၣ်တဖၣ်လၢမၤလိဒ်သိးကလဲၤခီဖျိ တၢ်အဲၣ်အံၤအနီၢ်ကီၢ်န့ၣ်, လၢအမ့ၢ်တၢ်သ့ၣ်ညါကစၢ်ယွၤအတၢ်အဲၣ်လၢ ပနီၢ်ကစၢ်ဒၣ်ဝဲအဂီၢ်အံၤ, ပအိၣ်မူလီၤဆီဒီးပၥ်ၦၤဂၤလၢအလီၤဆီသ့ဝဲဒၣ် န့ၣ်လီၤ.

ကစၢ်ယွၤမ့ၢ်အဲၣ်ၦၤကိးဂၤန့ၣ်, အခီပညီမ့ၢ်ဝဲအကအဲၣ်ၦၤလၢ အတကဲၥ်ပ၀းတဂ့ၤဘၣ်စ့ၢ်ကီးန့ၣ်လီၤ, အဂ့ၢ်ဒ်လဲၣ်, ၦၤလၢအတကဲၥ်ပ၀း တဂ့ၤဘၣ်န့ၣ် အိၣ်အါအါကလဲၥ်န့ၣ်လီၤ. ကစၢ်ယွၤအတၢ်အဲၣ်လၢၦၤသ့ၣ် တဖၣ်အံၤအဂီၢ်န့ၣ် သိၣ်လိၦၤလၢပဘၣ်၇့ဒီးအဝဲသ့ၣ်စ့ၢ်ကီး ဒ်လဲၣ်တကလုၥ် လဲၣ်.