---
title:  ၦၤလၢအပၢဟီၣ်ခိၣ်အံၤ (ဟီၣ်ခိၣ်အစီၤပၤထဲတစိၢ်တလီၢ်)
date:   05/03/2025
---

ပထံၣ်ဘၣ်တ့ၢ်လၢတၢ်မၤလိအပူၤကွံၥ်တဖၣ်လၢ, ဖဲမူခိၣ်အတၢ် ထီဒါလိၥ်သးအပူၤဒၣ်ဝဲန့ၣ် မုၣ်ကီၤလံၢ်ဒီး ၦၤလၢအမၤသကိးတၢ်ဒီးအီၤတဖၣ် ဘၣ်တၢ်ဟ့ၣ်လီၤအဝဲသ့ၣ်တၢ်ပၢတၢ်ြပးအတၢ်စိတၢ်ကမီၤ ဖဲအကြၢးအဘၣ် လၢဟီၣ်ခိၣ်ချၢအံၤ, အိၣ်ဒီးအဆၢဒ်အမ့ၢ်တၢ်ဘၣ်သဂၢၢ်လိၥ်သးအတၢ်သိၣ် တၢ်သီအသိးန့ၣ်လီၤ.

တၢ်သိၣ်တၢ်သီတဖၣ်လၢ တၢ်ဘၣ်သဂၢၢ်လိၥ်သးအဂီၢ်အံၤ ပၥ်ဃၥ် တၢ်အဆၢတမ့ၢ်ထဲလၢဒုၣ်ဒါအတၢ်ဟူးတၢ်ဂဲၤတဖၣ်အဂီၢ်ဘၣ် (မုၣ်ကီၤလံၢ်ဒီး ၦၤမၤသကိးတၢ်ဒီးအီၤတဖၣ်အတၢ်မၤ), ဘၣ်ဆၣ်ပၥ်ပနီၣ်ဃၥ်စ့ၢ်ကီး တၢ်အဆၢလၢ ကစၢ်ယွၤအတၢ်ဖံးတၢ်မၤလၢကမၤဟးဂီၤကွံၥ် မ့တမ့ၢ် ကမၤ လီၤစှၤကွံၥ်တၢ်အၢတၢ်သီလၢအလီၤဘၣ်ဒုၣ်ဒါမုၣ်ကီၤလံၢ်အတၢ်ပၢတၢ်ြပး အတၢ်ခွဲးတၢ်ယၥ်အပူၤအံၤန့ၣ်လီၤ. အဂ့ၢ်ဒ်လဲၣ် ကစၢ်ယွၤတမၤဟးဂီၤ အတၢ်အၢၣ်လီၤအီလီၤဘၣ်, တုၤလၢအဝဲတူၢ်လိၥ်တၢ်ဘၣ်သဂၢၢ်လိၥ်သး အတၢ်သိၣ်တၢ်သီ-ဟ့ၣ်လီၤတၢ်ပၢတၢ်ြပးအတၢ်စိတၢ်ကမီၤတစိၢ်တလီၢ်ဆူ မုၣ်ကီၤလံၢ်အအိၣ်လၢအအိၣ်ဒီးအဆၢ, အိၣ်ဒီးအတၢ်တြီဃၥ်လီၤ. ကစၢ်ယွၤ ပၥ်တၢ်အဆၢလၢအတၢ်မၤအကျဲခါဆူညါအဂီၢ်န့ၣ်လီၤ.

`ဖး ယိၤဟၣ် ၂၀း၃၁; ယိၤဟၣ် ၁၄း၃၀း ယိၤဟၣ် ၁၆း၁၁; ၂က၇ံၣ်သူး ၄း၄; ဒီး လူၤကၣ် ၄း၆ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိဘၣ်ဃးဒုၣ်ဒါမုၣ်ကီၤလံၢ်အတၢ်ပၢတၢ်ြပးလၢဟီၣ်ခိၣ်အံၤအဂ့ၢ်လၢမနုၤ တမံၤလဲၣ်.`

လံၥ်စီဆှံအသီတကတြူၢ်ပၥ်ဖျါထီၣ်ဘီမုၣ်တဖၣ်အတၢ်ဘၣ်ဂံၥ်ဂူၥ် လိၥ်သးအဂ့ၢ်လၢ တၢ်ကပီၤအဘီအမုၢ်ဒီးတၢ်ခံးအဘီအမုၢ်အဘၢၣ်စၢၤ, ဃုၥ်ဒီးတၢ်ခံးဟဲလၢမုၣ်ကီၤလံၢ်ဒီးအတၢ်ပူထီၣ်အအိၣ်အံၤန့ၣ်လီၤ. ကစၢ်ခ၇ံၥ် အတၢ်ဖံးတၢ်မၤတဖၣ်အကျါန့ၣ် အတၢ်မၤတမံၤလၢကမၤနၢၤမုၣ်ကီၤလံၢ် အဘီအမုၢ်န့ၣ်လီၤ. "ယွၤအဖိခွါအိၣ်ဖျါတ့ၢ်ဝဲလၢတၢ်အံၤအဂ့ၢ် ဒ်သိးကမၤ ဟးဂီၤကွံၥ်မုၣ်ကီၤလံၢ်အတၢ်မၤတဖၣ်လီၤ" (၁ယိၤဟၣ် ၃း၉).

ဘၣ်ဆၣ်သနၥ်က့, "တၢ်သိၣ်တၢ်သီတဖၣ်" အိၣ်ဝဲလၢကပၥ်တၢ် အဆၢလၢကစၢ်ယွၤမၤဝဲသ့ဖဲအအိၣ်တီအိၣ်လိၤလၢအတၢ်ပၢတၢ်ြပးတၢ်သိၣ် တၢ်သီအပူၤန့ၣ်လီၤ. တၢ်ပၥ်ပနီၣ်တၢ်အဆၢတဖၣ်အံၤ ပၣ်ဃုၥ်ဝဲဒီးတၢ်အစှၤ ကတၢၢ်လၢအမ့ၢ် (၁) တၢ်ဟ့ၣ်လီၤတၢ်သးအိၣ်တၢ်လၢအသဘျ့ဒီး (၂) တၢ်အၢၣ်လီၤအီလီၤအတၢ်သိၣ်တၢ်သီတဖၣ်လၢတၢ်ဘၣ်သဂၢၢ်လိၥ်သးအဂီၢ်, လၢပတသ့ၣ်ညါထွဲဘၣ်န့ၣ်လီၤ. တၢ်လၢအတြီဃၥ်တၢ်ဒီးတၢ်အဆၢသ့ၣ် တဖၣ်လၢကစၢ်ယွၤအတၢ်ဖံးတၢ်မၤအဖီခိၣ်အံၤ အိၣ်ဒီးတၢ်အခီပညီလၢ အဘၣ်ထွဲလိၥ်အသးဒီးကစၢ်ယွၤအတကဲၥ်ပ၀းအတၢ်သ့တၢ်ဘၣ်လၢ ကမၤ လီၤစှၤ မ့တမ့ၢ် ကမၤဟါဂီၤကွံၥ်တၢ်အၢတၢ်သီတဘျီဃီလၢဟီၣ်ခိၣ်ချၢအံၤန့ၣ် လီၤ. လၢတၢ်န့ၣ်အဃိ, ပထံၣ်ဘၣ်တၢ်အၢတၢ်သီဆဲးမၤအသးဒီးတၢ်နး တၢ်ဖှီၣ်လၢအဒုးအိၣ်ထီၣ်တၢ်သံကွၢ်လၢၦၤအါဂၤအဂီၢ် လၢကစၢ်ယွၤအိၣ်ဝဲ အနီၢ်ကီၢ်ဧါ မ့တမ့ၢ် အတၢ်ဂ့ၤတၢ်၀ါအိၣ်ဧါအဂ့ၢ်န့ၣ်လီၤ. မ့ၢ်နၥ်သက့ ဒ်န့ၣ်ဒီး, တုၤမ့ၢ်တၢ်နၢ်ပၢၢ်တၢ်ဂ့ၢ်တၢ်ကျိၤအခီၣ်ထံးခီၣ်ဘိဘၣ်ဃးတၢ်ဂ့ၢ်လိၥ် ဘှီလိၥ်လိၥ်သး၀ံၤ, ဒီးတၢ်အဆၢလၢကစၢ်ယွၤပၥ်လီၤတၢ်လၢအကမၤတၢ်မနုၤ ဆူတၢ်အၢအဖီခိၣ် ဒ်သိးပကနၢ်ပၢၢ်အါထီၣ်တၢ်မၤအသးအဂ့ၢ်အကျိၤ-တုၤလၢ ကစၢ်ယွၤအတၢ်မၤနၢၤအလီၢ်ခံကတၢၢ်လၢတၢ်အၢတၢ်သီအဖီခိၣ်န့ၣ်လီၤ.

`ကစၢ်ခ၇ံၥ်ကိးမုၣ်ကီၤလံၢ်လၢဟီၣ်ခိၣ် "အစီၤပၤ" မ့တမ့ၢ် "ပဒိၣ်" အံၤ မၤစၢၤၦၤအစှၤကတၢၢ်လၢပတၢ်နၢ်ပၢၢ်တၢ်အၢတၢ်သီလၢအအိၣ်ထီၣ် အသးလၢဟီၣ်ခိၣ်အံၤလၢကျဲဒ်လဲၣ်. မ့ၢ်လၢပသ့ၣ်ညါဘၣ်စီၤပၤတဂၤအံၤ ပၢတၢ်ထဲတၢ်တစိၢ်တလီၢ်အဃိ, မ့ၢ်အမၤမုၥ်ပသးဆံးဒိၣ်လဲၣ်.`