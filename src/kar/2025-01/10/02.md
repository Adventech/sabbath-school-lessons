---
title:  မူခိၣ်ကလူးတဂၤဘၣ်တၢ်မၤယံၥ်မၤနီၢ်အီၤ
date:   02/03/2025
---

ဒ်ပထံၣ်ဘၣ်တ့ၢ်အသိး ၦၤကလုၥ်တဖၣ် "ကစၢ်" လၢအကမၣ်န့ၣ် မ့ၢ်မုၣ်ကီၤလံၢ်လၢအပျိၥ်လဲအသးန့ၣ်လီၤ. ဒီးလံၥ်စီဆှံလၢအဂၤတဖၣ်စ့ၢ်ကီး ပၥ်ဖျါထီၣ်တၢ်အုၣ်အသးလၢမုၣ်ကီးလံၢ်အတၢ်စိတၢ်ကမီၤ, အတၢ်ပၢတၢ်ြပးန့ၣ် အါစုအါဘျီအိၣ်လၢဟီၣ်ခိၣ်ၦၤပၢတၢ်ဖိတဖၣ်အလီၢ်ခံန့ၣ်လီၤ. တုၤဒၣ်လဲၥ် ကလူးလၢကစၢ်ယွၤဆှၢလီၤသ့ၣ်တဖၣ် ဘၣ်တၢ်ထီဒါအီၤလၢဒုၣ်ဒါအတၢ်စိ တၢ်ကမီၤတဖၣ်န့ၣ်လီၤ.

`ဖး ဒၤနံးယ့လး ၁၀း၁-၁၄ ဃုၥ်ဒီးတၢ်ကွၢ်ထံဆိကမိၣ်အဆၢဖိ ၁၂, ၁၃ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိတၢ်မနုၤတမံၤလၢ အဘၣ်ဃးဒီးမူခိၣ်အတၢ်ထီဒါလိၥ်အသးန့ၣ်လဲၣ်. မ့ၢ်နအိၣ်ဂၢၢ်ဆိးကျၢၤ ခံဆံတသီသ့ဝဲဒၣ် ဖဲကစၢ်ယွၤဆှၢလီၤအကလူးဆူနအိၣ်လၢကမၤပူၤဖျဲးနၤ အဂီၢ်န့ၣ် ကသ့ဝဲဒ်လဲၣ်.`

ကလူးလၢကစၢ်ယွၤဆှၢလီၤတဂၤအံၤ, တၢ်ကဘၣ် "တြီဆၢ" အီၤလၢ ဆၢကတီၢ်သၢနွံအပူၤကသ့ဝဲလၢကျဲဒ်လဲၣ်. လၢတၢ်ဒိၣ်စိဒိၣ်ကမီၤခဲလၢၥ်အပူၤ, ကစၢ်ယွၤအိၣ်ဒီးတၢ်စိတၢ်ကမီၤလၢကမၤစၢၤစီၤဒၤနံးယ့လးတဘျီဃီသ့ဝဲလၢ အတၢ်ဃုထၢအပူၤန့ၣ်လီၤ. အဝဲမ့ၢ်မၤလၢအတၢ်စိတၢ်ကမီၤအဖီခိၣ်န့ၣ်, အဝဲမၢလီၤမူခိၣ်ကလူးလၢကလီၣ်ဖျါထီၣ်အသးဆူ စီၤဒၤနံးယ့လးအအိၣ် တထံၣ်ဃီသ့ဝဲလီၤ. ဘၣ်ဆၣ်ဒီးမူခိၣ်ကလူးလၢ ကစၢ်ယွၤဆှၢလီၤအီၤန့ၣ် ဘၣ်တၢ် "တြီဆၢ" အီၤလၢ "ပၤ၇ၣ်အဘီအမုၢ်အခိၣ်" လၢသၢနွံညါအတီၢ်ပူၤမး န့ၣ်လီၤ. တၢ်မၤအသးဖဲအံၤမနုၤတမံၤလဲၣ်.

ကၤဘြံၤအ့လးကနိဒီးတၢ်ခံးသူအတၢ်စိတၢ်ကမီၤတဖၣ်သၢနွံ, ဃုတၢ်လၢကတြီဆၢကဒါက့ၤစီၤပၤကိ၇့ၣ်အတၢ်ဆိကမိၣ်အတၢ်စိတၢ်ကမီၤ, တၢ်ခဲလၢၥ်လၢမူခိၣ်မၤဝဲသ့လၢကစၢ်ယွၤအၦၤဂီၢ်မုၢ်သ့ၣ်တဖၣ်အဂီၢ်န့ၣ်လီၤ. လၢအကတၢၢ်န့ၣ်, ဘၣ်တၢ်ဟ့ၣ်လီၤအီၤတၢ်မၤနၢၤ, ဒုၣ်ဒါအတၢ်စိတၢ်ကမီၤ ဘၣ်တၢ်ဟံးဃၥ်အီၤလၢကိ၇့ၣ်အဆၢကတီၢ်တဖၣ်ခဲလၢၥ် ဒီးတၢ်ဆၢကတီၢ် ခဲလၢၥ်လၢအဖိခွါ Cabyses ပၢတၢ်န့ၣ်လီၤ. Ellen G. White, Prophets and Kings, p. 572.	ဒ်သိးဒီးတၢ်ထီဒါလိၥ်အသးအံၤ ကအိၣ်ဖျါဝဲအဂီၢ်, ကစၢ်ယွၤတကြၢး လၢပၥ်ဖျါထီၣ်အတၢ်စိတၢ်ကမီၤခဲလၢၥ်ဘၣ်. ဒုၣ်ဒါန့ၣ် တၢ်ကဘၣ်ဟ့ၣ်အီၤ တၢ်သဘျ့အမ့ၢ်အတီတနီၤဒီး တၢ်စိတၢ်ကမီၤတဘၣ်တၢ်သုးကွံၥ်အီၤလၢ သတူၢ်ကလၥ်ဘၣ်အပူၤလီၤ, ဘၣ်ဆၣ်ဒီး, ဘၣ်တၢ်တြီအီၤခီဖျိတၢ်ပၥ်လီၤ တၢ်အဆၢတဖၣ်လၢ အဘၣ်တၢ်သ့ၣ်ညါအီၤခံခီယၢ်ခီလၢၥ်န့ၣ်လီၤ. (တၢ်ဂ့ၢ် တၢ်ကျိၤအလီၤတံၢ်လီၤဆဲးန့ၣ် တၢ်တဒုးသ့ၣ်ညါၦၤကညီဘၣ်) ဖျါမးလၢ တၢ်အဆၢကဘၣ်အိၣ်လၢမူခိၣ်အတၢ်ဂ့ၢ်လိၥ်ဘှီလိၥ်သးအပူၤ တုၤဒၣ်လဲၥ် ကစၢ်ယွၤအကလူးတဖၣ်မၤတၢ်လၢတၢ်ဘျၢအံၤအပူၤ လၢပကမၤလိဘၣ်အီၤလၢ တၢ်မၤလိခါဆူညါတဖၣ်အပူၤ ဒ်တၢ်ပၥ်ဖျါထီၣ်အီၤလၢအမ့ၢ်, "တၢ်ဘၣ်သဂၢၢ် လိၥ်သးအတၢ်သိၣ်တၢ်သီတဖၣ်" န့ၣ်လီၤ.

လၢတၢ်ထံၣ်တမံၤအံၤအပူၤ, ပမ့ၢ်နၢ်ပၢၢ်တၢ်စံးကတိၤလၢအဘၣ် တၢ်ပၥ်ဖျါထီၣ်တ့ၢ်အီၤန့ၣ်, တၢ်လၢကဘၣ်နၢ်ပၢၢ်တၢ်ပနီၣ်အဆၢအံၤ တမ့ၢ်လၢ တၢ်အကီတမံၤဘၣ်ဃးလၢကစၢ်ယွၤန့ၣ် မၤတၢ်ခီဖျိထဲလၢတၢ်အဲၣ်အပူၤ ဒီးလၢတၢ်အဲၣ်အံၤအပူၤန့ၣ်, မ့ၢ်အတၢ်ပၢတၢ်ြပးအခီၣ်ထံးခီၣ်ဘိန့ၣ်လီၤ. တၢ်သ့ၣ်ညါနၢ်ပၢၢ်ဒ်အံၤလၢ ကစၢ်ယွၤန့ၣ် မၤတၢ်ထဲလၢတၢ်သိၣ်တၢ်သီ ဟဲထီၣ်လၢတၢ်အဲၣ်အပူၤအံၤ မၤစၢၤၦၤလၢကနၢ်ပၢၢ်အါထီၣ်တၢ်ထီဒါလိၥ် အသးအဒိၣ်အမုၢ်အံၤန့ၣ်လီၤ.

`မ့ၢ်နလဲၤခီဖျိဘၣ်တ့ၢ်တၢ်မၤအတၢ်ဆၢတလီအံၤ ခီဖျိတၢ်အဲၣ်တၢ်ကွံ အတၢ်သိၣ်တၢ်သီဒီးတမ့ၢ်တၢ်မၤဆူၣ်ဘၣ်န့ၣ် အိၣ်ဝဲဒ်လဲၣ်တကလုၥ်လဲၣ်. နဒိးန့ၢ်ဘၣ်တၢ်မၤလိလၢ အဘၣ်ဃးဒီးတၢ်စိတၢ်ကမီၤအဆၢတလီမနုၤ တမံၤလဲၣ်.`