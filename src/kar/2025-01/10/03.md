---
title:  လံၥ်လီၣ်ဖျါအပယိၤ
date:   03/03/2025
---

တၢ်ထံၣ်လၢအဘၣ်ထွဲဒီးမူခိၣ်အတၢ်သိၣ်တၢ်သီတဖၣ်လၢ မူခိၣ် အတၢ်ထီဒါလိၥ်သးအပူၤန့ၣ် ဘၣ်တၢ်ပၥ်ဖျါထီၣ်အီၤလၢအဖုၣ်ဒီးၡဲဝဲဒၣ်မး ဖဲလံၥ်လီၣ်ဖျါအပူၤ ဖဲမုၣ်ကီၤလံၢ်အံၤဘၣ်တၢ်ကိးအီၤလၢအမ့ၢ်, "ပယိၤဖးဒိၣ်" လၢအထီဒါကစၢ်ယွၤဒီး, "လီန့ၢ်ၦၤဟီၣ်ခိၣ်ဖိခဲလၢၥ်" အံၤန့ၣ်လီၤ (လီၣ်ဖျါ ၁၂း၉).

`ဖး လီၣ်ဖျါ ၁၃း၁-၈ တက့ၢ်. လံၥ်စီဆှံအဆၢအံၤ လီၣ်ဖျါထီၣ် ဘၣ်ဃးဒီးပယိၤအတၢ်ပၢအလီၢ်အကျဲအဒိၣ်အလဲၢ်န့ၣ် မ့ၢ်မနုၤတမံၤလဲၣ်.`

ပယိၤ (မုၣ်ကီၤလံၢ်) အံၤ တမ့ၢ်ထဲအဒုးတၢ်ထီဒါယွၤတမံၤဧိၤ (လီၣ်ဖျါ ၁၂;၇-၉) ဃုၥ်ဒီးယွၤအခ့အၦၤတဖၣ်ဘၣ် (အဒိ ဖဲလီၣ်ဖျါ ၁၂း၁-၆) ဘၣ်ဆၣ်, တၢ်ပၥ်ဖျါအီၤဒ်အမ့ၢ်ၦၤပၢတၢ်တဂၤလၢအအိၣ်လၢဟီၣ်ခိၣ်အဘီမုၢ်တဖၣ် အတၢ်ပၢတၢ်ြပးအလီၢ်ခံလၢ အမၤအၢမၤနးကစၢ်ယွၤအၦၤဂီၢ်မုၢ်လၢ တၢ်အစိၤ အဃၣ်တဖၣ်ဒီတကတီၢ်ညါအပူၤအံၤန့ၣ်လီၤ.

ပယိၤ "ဟ့ၣ်လီၤအတၢ်စိတၢ်ကမီၤ, အလီၢ်ပစိၥ်ဒီးအတၢ်ပၢတၢ်ြပး အဒိၣ်အမုၢ်" ဆူတၢ်ဒူတၢ်ဃိၤလၢပီၣ်လဲၣ်ပူၤအံၤအအိၣ်န့ၣ်လီၤ. (ထိၣ်သတြီၤဒီး လီၣ်ဖျါ ၁၃း၅; လီၣ်ဖျါ ၁၇း၁၃, ၁၄ တက့ၢ်) တၢ်ဒူတၢ်ဃိၤ လၢပီၣ်လဲၣ်ပူၤဘၣ်တၢ်ဟ့ၣ်လီၤ, "အထးခိၣ်လၢအကတိၤကဖိတၢ်ဖးဒိၣ်ဒီး ဒုၣ်ဒွဲၣ်တၢ်လီၤ. ဒီးတၢ်ဟ့ၣ်လီၤအစိအကမီၤ, ဒ်သိးအကမၤတၢ်အလါလွံၢ်ဆံခံ လါလီၤ" (လီၣ်ဖျါ ၁၃း၅).

လၢတၢ်န့ၣ်အဃိ, မုၣ်ကီၤလံၢ် (ပယိၤ) ဟ့ၣ်တၢ်စိတၢ်ကမီၤဒီး တၢ်ပၢ တၢ်ြပးဆူတၢ်ဒူတၢ်ဃိၤအအိၣ် (ဟီၣ်ခိၣ်အတၢ်ဘူၣ်တၢ်ဘါအစိကမီၤဒီး, ထံကီၢ်အတၢ်စိတၢ်ကမီၤ) န့ၣ်လီၤ. တၢ်စိတၢ်ကမီၤအံၤ ဘၣ်တၢ်ဒုးမၤအီၤ ဒ်သိးကဂုၥ်န့ၢ်ဆူၣ်တၢ်ဘူၣ်ထီၣ်ဘါထီၣ်လၢအဘၣ်ဃးဒီးယွၤန့ၣ်လီၤ. တၢ်ဒူ တၢ်ဃိၤမၤကမၣ်ကစၢ်ယွၤအမံၤ, ဒုးတၢ်ထီၣ်ဒါစ့ၢ်ကီးယွၤတုၤဒၣ်လဲၥ်မၤနၢၤ ကစၢ်ယွၤအၦၤစီဆှံတဖၣ်အစှၤကတၢၢ်လၢ တၢ်ဆၢကတီၢ်တစိၢ်တလီၢ်အပူၤ န့ၣ်လီၤ. ဟီၣ်ခိၣ်ဒီဘ့ၣ်အတၢ်ပၢတၢ်ြပးဒီး တၢ်ပၢတၢ်ြပးအလီၢ်အံၤ ဘၣ်တၢ်ဟ့ၣ်လီၤအီၤလၢပယိၤန့ၣ်လီၤ. ၦၤလၢအဂုၥ်န့ၢ်ဆူၣ်တၢ်တဂၤလၢ ကပၢဟီၣ်ခိၣ်အံၤအဂီၢ်န့ၣ်လီၤ.

ဘၣ်ဆၣ်ဒီး တၢ်အဆၢတလီတဖၣ် အိၣ်ဝဲလၢမုၣ်ကီၤလံၢ်ဒီး အခၢၣ်စး တဖၣ်အဖီခိၣ်စ့ၢ်ကီး ပၣ်ဃုၥ်ဒီးတၢ်တစိၢ်တလီၢ်အဆၢတလီအကတီၢ်န့ၣ်လီၤ. "မၤသးဒ်န့ၣ်ဒီး, မူခိၣ်, ဒီးၦၤအိၣ်လၢအပူၤသ့ၣ်ဧၢ, သးခုတက့ၢ်. ၦၤအိၣ်လၢ ဟီၣ်ခိၣ်ချၢ, ဒီးလၢပီၣ်လဲၣ်ပူၤန့ၣ် ဘၣ်အဖှီၣ်လီၤ. အဂ့ၢ်ဒ်အံၤ, မုၣ်ကီၤလံၢ် သ့ၣ်ညါလၢ အဆၢအကတီၢ်အိၣ်ထဲတစိၢ်ဖိသတးဒီး, ဟဲလီၤဝဲဆူသုအိၣ်, အိၣ်ဒီးအသးဒိၣ်ထီၣ်ဒိၣ်မးလီၤ" လီၣ်ဖျါ ၁၂း၁၂.

မုၣ်ကီၤလံၢ် "သ့ၣ်ညါလၢအဆၢအကတီၢ်အိၣ်ထဲတစိၢ်ဖိ" လီၣ်ဖျါ ၁၂း၁၂ ဒီးတၢ်မၤအသးဖဲလံၥ်လီၣ်ဖျါအပူၤအံၤ လဲၤဘၣ်ထွဲလိၥ်အသးဒီး၀ံ အတၢ်စံးပၥ်အဆၢကတီၢ်တဖၣ် လၢအပၥ်ဖျါထီၣ်တၢ်အဆၢတလီလီၤတံၢ် လီၤဆဲး (လီၣ်ဖျါ ၁၂း၁၄; လီၣ်ဖျါ ၁၃း၅) လၢတၢ်အၢတၢ်သီအတၢ်စိ တၢ်ကမီၤကပၢတၢ်အဂီၢ်န့ၣ်လီၤ.

မ့ၢ်မးတၢ်အနီၢ်နီၢ်လၢကစၢ်ယွၤန့ၣ် ကမၤနၢၤတၢ်လၢအကတၢၢ်န့ၣ် လီၤ. "ဒီးယွၤကထွါကွံၥ်အမဲၥ်ထံခဲလၢၥ်လၢအမဲၥ်, ဒီးတၢ်သံတအိၣ်လၢၤဘၣ်, ဒီးတၢ်သူၣ်အုးသးအုးတအိၣ်လၢၤဘၣ်, ဒီးတၢ်ဟီၣ်တၢ်ယၢၤတအိၣ်လၢၤဘၣ်, ဒီးတၢ်သူၣ်ဘှံးသးဘှံးတအိၣ်လၢၤဘၣ်. အဂ့ၢ်ဒ်အံၤ တၢ်အိၣ်လၢအခီၣ်ထံး တဖၣ်ပူၤကွံၥ်လံ" (လီၣ်ဖျါ ၂၁း၄).

`မ့ၢ်ကီခဲဝဲလၢပဂီၢ် လၢကထံၣ်တၢ်အံၤဖဲအဆၢကတီၢ်အံၤဘၣ်ဆၣ်, လၢအကတၢၢ်န့ၣ် တၢ်ဂ့ၤတၢ်၀ါကမၤနၢၤတၢ်အၢတၢ်သီလီၤထူလီၤယိၥ်လီၤ. ဘၣ်မနုၤလၢအ၇့ဒိၣ်မးဝဲလၢ ပတသးပ့ၤနီၣ်တၢ်အၢၣ်လီၤအီလီၤလၢအလီၤလိၣ် လီၤလးအံၤနီတစုဘၣ်န့ၣ်လဲၣ်.`