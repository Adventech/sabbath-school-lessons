---
title:  တၢ်အဆၢဒီးတၢ်သိၣ်တၢ်သီတဖၣ်
date:   06/03/2025
---

မူခိၣ်အတၢ်ထီဒုၣ်ထီဒါလိၥ်သးအံၤ, မ့ၢ်တၢ်ဂ့ၢ်လိၥ်ဘှီလိၥ်သး အခီၣ်ထံးခီၣ်ဘိတမံၤလၢ ကစၢ်ယွၤအတကဲၥ်ပ၀းအဖီခိၣ်လၢ မုၣ်ကီၤလံၢ် ဒုးအိၣ်ထီၣ်အီၤလၢ အမ့ၢ်တၢ်ခဲၣ်သူခဲၣ်ဂီၤထီဒါကစၢ်ယွၤအတၢ်ဂ့ၤတၢ်၀ါ, တၢ်တီတၢ်လိၤဒီးအတၢ်ပၢတၢ်ြပးန့ၣ်လီၤ. မ့ၢ်တၢ်တမံၤလၢအလီၤဂၥ် တၢ်လိၥ်ကွီၢ် (တၢ်ထီၣ်ရူထီၣ်တ့) လၢမူခိၣ်တၢ်အၢၣ်လီၤအီလီၤအပူၤန့ၣ်လီၤ.

တၢ်ထီဒါလိၥ်အသးဒ်အံၤန့ၣ် တၢ်စိတၢ်ကမီၤယိယိဖိမၤ၀ံၤအီၤတသ့ ဘၣ်, လၢအလီၢ်န့ၣ်, လိၣ်ဘၣ်ဝဲတၢ်ဒုးနဲၣ်ဖျါထီၣ်တၢ်အိၣ်ဖျါတမံၤန့ၣ်လီၤ.

တၢ်ပၥ်ဒ့ၣ်ပၥ်ကမၢ်အဒိၣ်အမုၢ်လၢ အထီဒါၦၤတဂၤဂၤလၢအပၢတၢ်, ကျဲလၢအဂ့ၤကတၢၢ် (ကျဲထဲတဘိဧိၤ) လၢကမၤနၢၤတၢ်ကတိၤစံးအၢစံးသီအံၤ ကမ့ၢ်တၢ်ဟ့ၣ်အခွဲးလၢတၢ်သဘျ့, တၢ်တကွၢ်မဲၥ်တၢ်ဘၣ်, ဒီးတၢ်လူၤဃု သ့ၣ်ညါတၢ်ဖျါဖျါန့ၣ်လီၤ. တၢ်စံးအၢစံးသီ, တၢ်ပၥ်ဒ့ၣ်ပၥ်ကမၢ်တၢ်အံၤ မ့ၢ်မၤပျံၤမၤဖုးပဒိၣ်ပၦၢ်ဒီးၦၤခဲလၢၥ်န့ၣ်, တၢ်မၤဟးဂီၤကွံၥ်အီၤတဘျီဃီတသ့ ဝဲဘၣ်န့ၣ်လီၤ.

တၢ်သ့ၣ်တဖၣ်ခဲလၢၥ်အံၤ အခီပညီအိၣ်ဝဲလၢကနၢ်ပၢၢ်မူခိၣ်အတၢ် ထီဒါလိၥ်သးအဂီၢ် ဒီးတၢ်ဘၣ်ထွဲဒီးတၢ်အၢတၢ်သီအတၢ်ကီတၢ်ခဲန့ၣ်ဒ်လဲၣ်. ကစၢ်ယွၤမ့ၢ်ပၥ်လီၤအတၢ်အၢၣ်လီၤန့ၣ်, မ့ၢ်ကမၤဟးဂီၤဝဲဒၣ်ဧါ. မ့ၢ်လီၤ, တမၤဟးဂီၤဘၣ်. ဆၢကတီၢ်ဖဲကစၢ်ယွၤတူၢ်လိၥ်ဒ်တၢ်ဘၣ်သဂၢၢ်လိၥ်သး အတၢ်သိၣ်တၢ်သီန့ၣ်, အတၢ်မၤလၢခါဆူညါအဂီၢ်အံၤ အိၣ်ဒီးတၢ်အဆၢ ဒ်န့ၣ်လီၤ. ဒ်န့ၣ်အသိး, တၢ်အၢတၢ်သီကလီၤဘၣ်လၢဘီမုၢ်ခံးသူအတၢ်ပၢ တၢ်ြပးတစိၢ်တလီၢ်အပူၤသ့ဝဲလီၤ.

`ဖး မၢ်ကူး ၆း၅ ဒီး မၢ်ကူး ၉း၂၉ တက့ၢ်. လံၥ်စီဆှံအဆၢသ့ၣ် တဖၣ်အံၤ ပၥ်ဖျါထီၣ်ဘၣ်ဃးကစၢ်ယွၤအတၢ်မၤဒၣ်လဲၥ် ဘၣ်ထွဲလိၥ်အသး ဒီးတၢ်ဂ့ၢ်တၢ်ကျိၤလၢအမ့ၢ်တၢ်စူၢ်တၢ်နၥ်ဒီးတၢ်ထုကဖၣ်န့ၣ်ဆံးဒိၣ်လဲၣ်.`

လၢတၢ်ဃဲၤဖျါထီၣ်ခံမံၤလၢၥ်အပူၤအံၤ တၢ်အဆၢမ့တမ့ၢ်တၢ်သိၣ် တၢ်သီတဖၣ်လၢ တၢ်ဘၣ်သဂၢၢ်လိၥ်သးအဂီၢ်အံၤ ဖျါမးဝဲလၢအိၣ်လၢအလီၢ် အကျဲဒၣ်ဝဲ, ဘၣ်ထွဲလိၥ်အသးဒီးတၢ်စူၢ်တၢ်နၥ်ဒီးတၢ်ထုကဖၣ်န့ၣ်လီၤ. လၢအဂၤတပူၤန့ၣ်, ပထံၣ်ဘၣ်တၢ်အုၣ်အသးလၢလၢၦဲၤၦဲၤလၢတၢ်ထုကဖၣ်အံၤ ကဒုးအိၣ်ထီၣ်တၢ်လီၤဆီလၢဟီၣ်ခိၣ်ချၢအံၤ, အိးထီၣ်ကျဲလၢယွၤအတၢ်ဟူး တၢ်ဂဲၤအဂီၢ် လၢအတအိၣ်ဝဲဘၣ်န့ၣ်သ့ဝဲသ့ၣ်သ့ၣ်လီၤ. မ့ၢ်နၥ်သက့ဒီး, ပတကြၢးဆိကမိၣ်ကမၣ်လၢ တၢ်နၥ်ဒီးတၢ်ထုကဖၣ်အံၤ မ့ၢ်တၢ်မၤအသး အတၢ်ဂ့ၢ်တၢ်ကျိၤတဖၣ်န့ၣ်ဘၣ်. တၢ်ဂ့ၢ်တၢ်ကျိၤလၢအဂၤအိၣ်ဝဲသ့အါအါ ကလဲၥ်လၢပတသ့ၣ်ညါအီၤဘၣ်န့ၣ်လီၤ.

တၢ်အံၤဘၣ်ထွဲလိၥ်အသးဒီးတၢ်လၢပထံၣ်တ့ၢ်အီၤလၢအပူၤကွံၥ် ဘၣ်ဃးတၢ်ဘၣ်သဂၢၢ်လိၥ်သးအတၢ်သိၣ်တၢ်သီတဖၣ်န့ၣ်လီၤ. ကစၢ်ယွၤ မ့ၢ်အၢၣ်လီၤတူၢ်လိၥ်ဒ်တၢ်ဘၣ်သဂၢၢ်လိၥ်သးအတၢ်သိၣ်တၢ်သီန့ၣ်, အတၢ်မၤ လၢခါဆူညါအဂီၢ်အိၣ်ဒ်ဒီးအဆၢန့ၣ်လီၤ. ဒ်န့ၣ်အသိး, တၢ်အၢတၢ်သီတဖၣ် လီၤဘၣ်လၢဘီမုၢ်ခံးသူအတၢ်ပၢတၢ်ြပးတစိၢ်တလီၢ်အပူၤအံၤသ့ဝဲဒၣ်န့ၣ်လီၤ.

`ဖး ၇ိမ့ၤ ၈း၁၈ ဒီး လီၣ်ဖျါ ၂၁း၃, ၄ တက့ၢ်. လံၥ်စီဆှံအဆၢသ့ၣ် တဖၣ် ဟ့ၣ်နၤတၢ်နၥ်န့ၢ်နီၢ်ကစၢ်အသးနီၢ်နီၢ်သ့ဝဲ ခီဖျိတၢ်လၢပတသ့ၣ်ညါ ဘၣ်တဖၣ်, ပနၥ်သ့လၢကစၢ်ယွၤသ့ၣ်ညါတၢ်ဂ့ၤကတၢၢ်, လိၣ်တၢ်လၢအဂ့ၤ ကတၢၢ်ဒီးမၤကတၢၢ်က့ၤတၢ်အၢတၢ်သီဒီးဟဲစိၥ်တၢ်သးခုနီၢ်နီၢ်လီၤထူလီၤယိၥ် သ့ဝဲအဃိ, လံၥ်စီဆှံဆၢသ့ၣ်တဖၣ်အံၤ ဟ့ၣ်ၦၤတၢ်နၥ်န့ၢ်နီၢ်ကစၢ်အသး နီၢ်နီၢ်သ့ဝဲလၢကျဲဒ်လဲၣ်.`