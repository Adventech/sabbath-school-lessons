---
title:  တၢ်ဘၣ်သဂၢၢ်လိၥ်သးအတၢ်သိၣ်တၢ်သီတဖၣ်
date:   01/03/2025
---

### တၢ်မၤလိတနွံအံၤအဂီၢ်ဖး

ဒၤနံးယ့လး ၁၀း၁; လီၣ်ဖျါ ၁၃း၁-၈; ယိၤဘး ၁း၁-၁၂; ယိၤဘး ၂း၁; ယိၤဟၣ် ၁၂း၃၁; ယိၤဟၣ် ၁၄း၃၀း မၢ်ကူး ၆း၅; မၢ်ကူး ၉း၂၉.

> <p>တၢ်ကလုၢ်ထူ</p>
> "အဂ့ၢ်ဒ်အံၤ, မုၣ်ကီၤလံၢ်မၤတၢ်ဒဲးဘးလၢအခီၣ်ထံးလံၤလံၤန့ၣ်လီၤ. ယွၤအဖိခွါအိၣ်ဖျါတ့ၢ်ဝဲလၢတၢ်အံၤအဂ့ၢ် ဒ်သိးအကမၤဟးဂီၤကွံၥ်မုၣ်ကီၤလံၢ် အတၢ်မၤတဖၣ်လီၤ" (၁ယိၤဟၣ် ၃း၈).

တၢ်ဃဲၤဖျါထီၣ်အစိအကမီၤဒိၣ်ဝဲအါဝဲဘၣ်ဃးတၢ်ဂ့ၢ်လိၥ်ဘှီလိၥ် အန့ဆၢၣ်လၢ ပထံၣ်န့ၢ်အီၤသ့ဖဲ ၁စီၤပၤ ၁၈း၁၉-၄၀ အပူၤ လၢကစၢၢ် ကၢ်မ့ၤလးအလိၤ, ဖဲကစၢ်ယွၤဒုးနဲၣ်ဖျါထီၣ် "ၦၤကလုၥ်တဖၣ်အကစၢ်" န့ၣ် လီၤ. ဘၣ်ဆၣ်ဒီး တၢ်အိၣ်လၢၦၤကလုၥ်တဖၣ် "အကစၢ်" အလီၢ်ခံန့ၣ် အါန့ၢ်တၢ်သ့ၣ်တဖၣ်လၢ ၦၤဘါထီၣ်တၢ်ဂီၤတၢ်ဖီၣ်တဖၣ်အတၢ်သ့ၣ်ညါနၢ်ပၢၢ်, အတၢ်ဆိကမိၣ်န့ၣ်လီၤ. ကစၢ်လၢၦၤကလုၥ်အိၣ်၀းတ၇ံးအံၣ်စ၇့လးသ့ၣ် တဖၣ်ဘူၣ်ထီၣ်ဘါထီၣ်ဝဲအံၤ, အနီၢ်နီၢ်န့ၣ် မ့ၢ်တၢ်လၢအဂုၤအဂၤတမံၤန့ၣ်လီၤ.

"အဝဲသ့ၣ်လုၢ်ထီၣ်တၢ်ဆူတၢ်၀ံတၢ်နါအအိၣ်လၢအမ့ၢ်မုၣ်ကီၤလံၢ်, တမ့ၢ်ဆူယွၤအအိၣ်ဘၣ်, လုၢ်ထီၣ်တၢ်ဆူကစၢ်လၢအဝဲသ့ၣ်တသ့ၣ်ညါဝဲဘၣ်, ကစၢ်လၢအသီ, လၢအဟဲလၢတၢ်အဃၢၤ, လၢသုပၢ်တဖၣ်တပျံၤဘၣ်အီၤဘၣ်. (၅မိၤၡွ ၃၂း၁၇). စီၤပီလူးစံးကတိၤအါထီၣ်ဝဲလၢ, "မ့ၢ်ယစံးလၢၦၤကလုၥ် တဖၣ်န့ၣ်, တလုၢ်ထီၣ်တၢ်လၢယွၤဘၣ်. မ့ၢ်အလုၢ်ထီၣ်တၢ်လၢတၢ်နါတဖၣ် လီၤ" (၁က၇ံၣ်သူး ၁၀း၂၀).

လၢၦၤကလုၥ် "ကစၢ်ကမၣ်" တဖၣ်အံၤအလီၢ်ခံန့ၣ်, တၢ်လၢအအိၣ် နီၢ်ကီၢ်န့ၣ် မ့ၢ်ဝဲမုၣ်ကီၤလံၢ်လၢအပျိၥ်လဲအသးအံၤန့ၣ်လီၤ. တၢ်အံၤအခီပညီ အိၣ်ဝဲလၢလံၥ်စီဆှံအဆၢတဖၣ်လၢ အဘၣ်ဃးဒီးတၢ်ဘူၣ်ထီၣ်ဘါထီၣ်တၢ်ဂီၤ တၢ်ဖီၣ် ဒီးၦၤကလုၥ်ဂၤကစၢ်န့ၣ်မ့ၢ် "မူခိၣ်အတၢ်ထီဒါလိၥ်သး" အလံၥ်စီဆှံ ဆၢသ့ၣ်တဖၣ်လီၤ. လၢတၢ်အံၤအခီၣ်ထံးခီၣ်ဘိအပူၤ, မူခိၣ်အတၢ်ထီဒါ လိၥ်သးအတၢ်ဂ့ၢ်မိၢ်ၦၢ်အံၤ ဘၣ်တၢ်နၢ်ပၢၢ်အီၤသ့ဝဲလီၤ. ဒီးတၢ်မ့ၢ်တၢ်တီအံၤ အိၣ်ဒီးအတၢ်ဘၣ်ထွဲလၢတၢ်နၢ်ပၢၢ်အါထီၣ်ဘၣ်ဃးတၢ်ထီဒါလိၥ်သးအံၤ အန့ဆၢၣ်ဒီးမ့ၢ်အဟ့ၣ်လီၤတၢ်နၢ်ပၢၢ်လၢအဘၣ်ဃးဒီးတၢ်အၢအတၢ်ကီတၢ်ခဲ ဒ်လဲၣ်အဂ့ၢ်န့ၣ်လီၤ.