---
title:  စီၤယိၤဘးအမူးအ၇ၢ်အတၢ်ဂ့ၢ်တၢ်ကျိၤ
date:   04/03/2025
---

လၢလံၥ်ယိၤဘးအပူၤန့ၣ်, တၢ်ဟ့ၣ်လီၤၦၤတၢ်နၢ်ပၢၢ်ဘၣ်ဃး တၢ်ထီဒါလိၥ်လိၥ်သးအဒိၣ်အမုၢ်အနီၢ်ကီၢ်အဂ့ၢ်အကျိၤန့ၣ်လီၤ.

`ဖး ယိၤဘး ၁း၁-၁၂ ဒီး ယိၤဘး ၂း၁-၇ တက့ၢ်. ပထံၣ်ဘၣ် တၢ်သိၣ်တၢ်သီတဖၣ်လၢ အဘၣ်တၢ်ဒုးနဲၣ်ဖျါထီၣ်ဖဲအံၤန့ၣ် မ့ၢ်မနုၤလဲၣ်.`

တၢ်မၤအသးလၢ အခီပညီအိၣ်လီၤဆီလီၤတံၢ်လီၤဆဲးတဖၣ်န့ၣ် ပထံၣ်ဘၣ်အီၤသ့ဝဲဖဲလံၥ်စီဆှံဆၢတဖၣ်အပူၤန့ၣ်လီၤ. တၢတထံၣ်န့ၣ်, ဖျါမးလၢ မူခိၣ်အတၢ်အိၣ်ဖှိၣ်အိၣ်ဝဲ တမ့ၢ်ထဲတၢ်စံးကတိၤသကိးလၢကစၢ်ယွၤဒီး မုၣ်ကီၤလံၢ်အဘၢၣ်စၢၤတမံၤဧိၤဘၣ်, မ့မ့ၢ်တခီၦၤမူခိၣ်ဖိလၢအဂၤသ့ၣ်တဖၣ် ပၣ်ဃုၥ်ဝဲဒၣ်လီၤ.

ခံထံၣ်တထံၣ်န့ၣ်, တၢ်ဂ့ၢ်လိၥ်ဘှီလိၥ်သးအိၣ်ဝဲလၢအဒုးအိၣ်ထီၣ် တၢ်မၤအသးခီဖျိကစၢ်ယွၤသံကွၢ်မုၣ်ကီၤလံၢ်လၢ စီၤယိၤဘးအဂ့ၢ်အကျိၤန့ၣ် လီၤ. ကဘၣ်သ့ၣ်ညါစီၤယိၤဘးအဂ့ၢ်အကျိၤလၢမနုၤတမံၤလဲၣ်. တၢ်သံကွၢ်အံၤ အခီပညီအိၣ်မးလၢတၢ်ဂ့ၢ်လိၥ်ဘှီလိၥ်သးအဂ့ၢ်အကျိၤအံၤ န့ၣ်လီၤ.

သၢထံၣ်တထံၣ်န့ၣ်, ဖဲကစၢ်ယွၤဘိးဘၣ်သ့ၣ်ညါလီၤလၢ စီၤယိၤဘး မ့ၢ်ၦၤအလၢအၦဲၤ, အတီအလိၤဒီး ၦၤလၢအပျံၤယွၤဒီးဟးဆှဲးတၢ်အၢအကတီၢ် န့ၣ်, မုၣ်ကီၤလံၢ်စံးဝဲလၢ စီၤယိၤဘးပျံၤယွၤန့ၣ် မ့ၢ်လၢယွၤကဟုကယၥ်အီၤ အဃိလီၤ. တၢ်စံးကတိၤဒ်အံၤ ဒုးအိၣ်ထီၣ်တၢ်စံးကတိၤခဲၣ်သူၣ်ခဲၣ်ဂီၤထီဒါ စီၤယိၤဘးအတကဲၥ်ပ၀းဒီး ကစၢ်ယွၤအတကဲၥ်ပ၀းစ့ၢ်ကီးန့ၣ်လီၤ (ထိၣ်သတြီၤ ဒီး လီၣ်ဖျါ ၁၂း၁၀း စကၤ၇ယၤ ၃ တက့ၢ်).

လွံၢ်ထံၣ်တထံၣ်န့ၣ်, မုၣ်ကီၤလံၢ်စံးကတိၤလၢကစၢ်ယွၤအတၢ်ကဟု ကယၥ်စီၤယိၤဘး (ဂၢၤဃၥ်) အံၤ မ့ၢ်တၢ်လၢအကွၢ်မဲၥ်တၢ်တမံၤဒီး ကီမးလၢ မုၣ်ကီၤလံၢ်ကပၥ်ဖျါထီၣ်အတၢ်ပၥ်ဒ့ၣ်ပၥ်ကမၢ်အီၤအဂီၢ်န့ၣ်လီၤ. တၢ်အံၤ ဒုးနဲၣ်တၢ်အဆၢတလီလၢအအိၣ်ဖျါဝဲလၢမုၣ်ကီၤလံၢ်အဖီခိၣ်န့ၣ်လီၤ. (တၢ်ဘၣ် သဂၢၢ်လိၥ်သးတၢ်သိၣ်တၢ်သီတဖၣ်) ဒီးမုၣ်ကီၤလံၢ်ဂုၥ်ကျဲးစၢးမၤဘၣ်ဒိဘၣ်ထံး စီၤယိၤဘးဖျါဝဲအဂ့ၢ်န့ၣ်လီၤ.

ကစၢ်ယွၤစံးဆၢက့ၤမုၣ်ကီၤလံၢ်ပၥ်တၢ်ကမၣ်အံၤ လၢမူခိၣ်တၢ်အိၣ်ဖှိၣ် ၇ိဖှိၣ်အမဲၥ်ညါလၢအတၢ်ဟ့ၣ်လီၤမုၣ်ကီၤလံၢ်အခွဲးလၢ ကလ့ပစီစီၤယိၤဘး ဘၣ်ဆၣ်ဟ့ၣ်ဝဲဒီးတၢ်သိၣ်တၢ်သီလၢအမ့ၢ်တၢ်အဆၢတမံၤန့ၣ်လီၤ. အဝဲ ဟ့ၣ်လီၤမုၣ်ကီၤလံၢ်အတၢ်စိတၢ်ကမီၤလၢ "ကယဲၢ်တၢ်လၢအအိၣ်ဒီးအီၤ" အဖီခိၣ်န့ၣ်လီၤ, ထဲလၢတြီဃၥ်တၢ်လၢသုတမၤဘၣ်ဒိအီၤ, "ထဲနတဘၣ် ယူၥ်ထီၣ်ဘၣ်နစူဆူအလိၤဘၣ်န့ၣ်လီၤ" ယိၤဘး ၁း၁၂. တုၤမ့ၢ်မုၣ်ကီၤလံၢ် စံးလၢ စီၤယိၤဘးန့ၣ် အဲၣ်လီၤဒၣ်ထဲအသး၀ံၤအလီၢ်ခံဒီး, ကစၢ်ယွၤဟ့ၣ်လီၤ မုၣ်ကီၤလံၢ်အခွဲးလၢ ကမၤဘၣ်ဒိစီၤယိၤဘးအနီၢ်ခိ, ဘၣ်ဆၣ်ဒီး မုၣ်ကီၤလံၢ် တဘၣ်မၤဘၣ်ဒိဘၣ်ထံးအသးသမူဘၣ်န့ၣ်လီၤ (ယိၤဘး ၂း၃-၆).

မုၣ်ကီၤလံၢ်ဟဲစိၥ်တၢ်နးတၢ်ဖှီၣ်တဖၣ်ဆူ စီၤယိၤဘးအဟံၣ်ဒူၣ်ဃီဒူၣ် အပူၤဘၣ်ဆၣ်ဒီး, လၢတၢ်မၤအသးတမံၤဘၣ်တမံၤအဖီခိၣ်န့ၣ်, စီၤယိၤဘး စံးထီၣ်ပတြၢၤကစၢ်ယွၤအမံၤ (ယိၤဘး ၂း၁၀း ယိၤဘး ၂း၉, ၁၀), စံးလၢ မုၣ်ကီၤလံၢ်ပၥ်တၢ်ကမၣ်တဖၣ်န့ၣ် မ့ၢ်တၢ်လၢအကမၣ်န့ၣ်လီၤ.

ပဒိးန့ၢ်ဘၣ်တၢ်မၤလိတဖၣ်အါမးလၢအမ့ၢ်တၢ်ဘၣ်သဂၢၢ်လိၥ်သး အတၢ်သိၣ်တၢ်သီအိၣ်ဝဲလၢမူခိၣ်အတၢ်ထီဒါလိၥ်သးအပူၤအံၤန့ၣ်လီၤ. တၢ်အဆၢတလီ, တၢ်တြီဃၥ်တဖၣ်အိၣ်ဝဲလၢမူခိၣ်အလီၢ်ပစိၥ်အပူၤလၢ တၢ်ပၥ်ဒ့ၣ်ပၥ်ကမၢ်ကစၢ်ယွၤအံၤ ဘၣ်တၢ်မၤၡဲက့ၤအီၤလၢ တၢ်တလုၢ်သ့ၣ်ခါ ပတၥ်ကစၢ်ယွၤအတၢ်အဲၣ်တၢ်သိၣ်တၢ်သီတဖၣ်, လၢအမ့ၢ်ကစၢ်ယွၤတၢ်ပၢ တၢ်ြပးအခီၣ်ထံးခီၣ်ဘိဒီး တမၤဘၣ်ဒိအတၢ်ပၢတၢ်ဘၣ်တ့တဖၣ်ဒီး ၦၤကညီ အိၣ်လၢအပူၤသ့ၣ်တဖၣ်အံၤဒ်လဲၣ်ဒ်လဲၣ်အဂ့ၢ်န့ၣ်လီၤ.

တၢ်ပၥ်ဖျါထီၣ်မူခိၣ်အဂ့ၢ်အကျိၤ ဖဲလံၥ်ယိၤဘးအပူၤဟ့ၣ်ၦၤ တၢ်နၢ်ပၢၢ်ဘၣ်ဃးတၢ်ဂ့ၢ်လိၥ်ဘှီလိၥ်သးအဒိၣ်အမုၢ်အတၢ်အိၣ်ဖျါနီၢ်နီၢ်အဂ့ၢ်, ဒီးတၢ်မၤအသးလၢဟီၣ်ခိၣ်ချၢဖဲအံၤအဂ့ၢ်အကျိၤဒ်လဲၣ်ဒ်လဲၣ်န့ၣ်လီၤ.