---
title:  တၢ်ဒုးလၢအမ့ၢ်တၢ်ဒုးတၢ်ယၤခဲလၢၥ်တဖၣ်အိၣ်သူၣ်လီၤအသး
date:   30/03/2024
---

### တၢ်မၤလိတနွံအံၤအဂီၢ်ဖး
လီၣ်ဖျါ ၁၂း၂-၉; ယဃ့းစက့လး ၂၈း၁၂-၁၅; ယၡါယၤ ၁၄း၁၂-၁၄; ၁မိၤၡွ ၃း၁၅; ယိၤဟၣ် ၁၂း၂၄-၂၆.

> <p>တၢ်ကလုၢ်ထူ</p>
> "ဒီးတၢ်ဒုးတၢ်ယၤအိၣ်ထီၣ်လၢမူခိၣ်လီၤ. မံၤက့လးဒီးအကလူး တဖၣ်ဒုးတၢ်ဒီးပယိၤ, ဒီးပယိၤဒီးအကလူးသ့ၣ်တဖၣ်န့ၣ်ဒုးတၢ်, ဒီးတမၤနၢၤ ဘၣ်တၢ်ဘၣ်, ဒီးအဝဲသ့ၣ်အလီၢ်တအိၣ်လၢၤဘၣ်လၢမူခိၣ်ဘၣ်" (လီၣ်ဖျါ ၁၂း၇, ၈).

ကစၢ်ယွၤမ့မ့ၢ်ၦၤလၢအဂ့ၤဒိၣ်ဒိၣ်ကလဲၥ်တဂၤန့ၣ်, ဘၣ်မနုၤလၢ ဟီၣ်ခိၣ်အံၤအၢသီဝဲဒိၣ်နီၢ်မးန့ၣ်လဲၣ်. တၢ်အဲၣ်အကစၢ်အံၤ ဘၣ်မနုၤလၢ အဟ့ၣ်တၢ်အၢတၢ်သီအခွဲးလၢကဟဲအိၣ်ထီၣ်အသးအံၤန့ၣ်လဲၣ်. ဘၣ်မနုၤလၢ တၢ်အၢဘၣ်ၦၤလၢအဂ့ၤသ့ၣ်တဖၣ်အံၤန့ၣ်လဲၣ်. ပတၢ်မၤလိတနွံအံၤ, ပကမၤလိဘၣ်တၢ်သဘံၣ်သဘုၣ်ယံၥ်တ့ၢ်မးလၢတၢ်ဂ့ၤဒီးတၢ်အၢအဘၢၣ်စၢၤ အံၤန့ၣ်လီၤ. စးထီၣ်လၢမုၣ်ကီၤလံၢ်အတၢ်ပူထီၣ်ဖဲမူခိၣ်န့ၣ်, ပကလူၤဃု သ့ၣ်ညါတၢ်အၢတၢ်သီအခီၣ်ထံးခီၣ်ဘိဒီးယွၤအတၢ်သူၣ်စူၤသးစူၤလၢဟီၣ်ခိၣ် အတၢ်ဒဲးဘးအံၤအဖီခိၣ်အဂ့ၢ်န့ၣ်လီၤ.

ကစၢ်ယွၤန့ၣ် မ့ၢ်ယွၤလၢအအိၣ်ဒီးတၢ်အဲၣ်တၢ်ကွံလၢပနၢ်ပၢၢ်အီၤ တသ့ဘၣ်တဂၤန့ၣ်လီၤ. အန့ၣ်ဆၢၣ်ဒၣ်လဲၥ်န့ၣ် မ့ၢ်တၢ်အဲၣ်တၢ်ကွံန့ၣ်လီၤ. (၁ယိၤ ၄း၇, ၈) တၢ်လၢမၤဝဲသ့ၣ်တဖၣ်န့ၣ် မ့ၢ်လၢတၢ်အဲၣ်တၢ်ကွံအပူၤလီၤ. ယံး၇မံယၤ ၃၁း၃. တၢ်အဲၣ်တၢ်ကွံန့ၣ် တၢ်မၤန့ၢ်ဆူၣ်အီၤတသ့နီတစုဘၣ်. Ellen G. White ပၥ်ဖျါထီၣ်လၢအတၢ်ကွဲးအပူၤဒ်အံၤ, "ထဲလၢတၢ်အဲၣ် တမံၤဧိၤအံၤမးကဒုးဖုသံနီၣ်ထီၣ်တၢ်အဲၣ်န့ၣ်လီၤ." The Desire of Ages, p. 22.

တၢ်ဂ့ၢ်လိၥ်တၢ်ဃုထၢအတၢ်စိတၢ်ကမီၤအံၤန့ၣ် မ့ၢ်တၢ်မၤဟးဂီၤ တၢ်အဲၣ်အတၢ်ဂံၢ်တၢ်ဘါဒီး တၢ်မၤဟးဂီၤကွံၥ်တၢ်သ့တၢ်ဘၣ်လၢကအဲၣ် တၢ်အံၤန့ၣ် မ့ၢ်တၢ်မၤဟးဂီၤကွံၥ်တၢ်သူၣ်ဖှံသးညီလၢၥ်လၢၥ်ဆ့ဆ့န့ၣ်လီၤ. ကစၢ်ယွၤဒိးန့ၢ်ပတၢ်သူၣ်တီသးလိၤဒီးအီၤ ခီဖျိအတၢ်အဲၣ်တၢ်ကွံန့ၣ်လီၤ. အဝဲ မၤဘၣ်ထွဲလိၥ်အသးဒီးတၢ်ဂ့ၢ်လိၥ်ဘှီလိၥ်အဒိၣ်အမုၢ်လၢတၢ်ဂ့ၤဒီးတၢ်အၢ အဘၢၣ်စၢၤအံၤ ဒ်သိးဒီးတၢ်ဒဲးဘးသုတအိၣ်ထီၣ်လၢၤလၢတၢ်ဘၣ်တ့သ့ၣ် တဖၣ်အကျါနီတစုဘၣ်အဂီၢ်န့ၣ်လီၤ. ကစၢ်ယွၤအတၢ်ပညိၣ်န့ၣ် မ့ၢ်ဒ်သိး ကပၥ်ဖျါထီၣ်လၢအမၤတၢ်ခဲလၢၥ်လၢအသးအိၣ်တၢ်ဘၣ်တ့သ့ၣ်တဖၣ်အပူၤ အံၤလၢတၢ်ဘၣ်တ့ခဲလၢၥ်အမဲၥ်ညါအံၤန့ၣ်လီၤ. မ့ၢ်ကွၢ်ထံဟီၣ်ခိၣ်အံၤလၢ ယွၤအတၢ်အဲၣ်တၢ်ကွံအပူၤ, ခီဖျိတၢ်ဂ့ၢ်လိၥ်ဘှီလိၥ်သးအဒိၣ်အမုၢ်လၢ တၢ်ဂ့ၤဒီးတၢ်အၢအဘၢၣ်စၢၤအံၤန့ၣ်, ဟ့ၣ်ၦၤတၢ်ဂၢၢ်တၢ်ကျၢၤတဂၤစုၥ်စုၥ်လၢ တၢ်အဘၣ်ကမၤနၢၤတၢ်ကမၣ်ဒီးကမၤနၢၤတၢ်လီၤထူလီၤယိၥ်န့ၣ်လီၤ.