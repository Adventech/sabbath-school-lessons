---
title:  ဟီၣ်ခိၣ်ဘၣ်ပၥ်ဃုၥ်လၢတၢ်ဒုးတၢ်ယၤအဒိၣ်အမုၢ်အပူၤ
date:   02/04/2024
---

ဖဲကစၢ်ယွၤတ့လီၤဟီၣ်ခိၣ်အံၤန့ၣ်, တ့လီၤဝဲလၢအအိၣ်ဒီးတၢ်လၢ တၢ်ၦဲၤန့ၣ်လီၤ. လံၥ်စီဆှံစံးဝဲလၢကစၢ်ယွၤ, "ကွၢ်အတ့လီၤတၢ်တမံၤလၢ်လၢ် န့ၣ်, ဒီးထံၣ်ဝဲလၢအဂ့ၤမးလီၤ" ၁မိၤၡွ ၁း၃၁. တၢ်ဒဲးဘးဒီးတၢ်အၢတၢ်သီလၢ ကမၤဘၣ်အၢတၢ်န့ၣ် တအိၣ်နီတပူၤဘၣ်. ဘၣ်ဆၣ်ဒီးကစၢ်ယွၤဟ့ၣ်လီၤ စီၤအၤဒၣ်ဒီးနီၢ်အံၣ်အုအတၢ်ဃုထၢသဘခ့ျဒ်အဟ့ၣ်လီၤမုၣ်ကီၤလံၢ်အသိးန့ၣ် လီၤ. အဝဲတအဲၣ်ဒိးလၢၦၤကညီလၢအမ့ၢ်စဲးဖီကဟၣ်အံၤ ကအိၣ်လၢ ဟီၣ်ခိၣ်ချၢန့ၣ်ဘၣ်လီၤ.

ကစၢ်ယွၤဒုးအိၣ်ထီၣ်တၢ်သဘခ့ျဖျါဖျါန့ၣ်လီၤ. အဝဲသူၣ်လီၤသ့ၣ် တထံးလၢအဘၣ်တၢ်ကိးအီၤလၢ "တၢ်သ့ၣ်ညါတၢ်ဂ့ၤဒီးတၢ်အၢအသ့ၣ်" န့ၣ်လီၤ. အဝဲစံးကတိၤဘၣ်ဃးသ့ၣ်အံၤအဂ့ၢ်ဆူစီၤအၤဒၣ်ဒီးနီၢ်အံၣ်အုအအိၣ် လီၤ, အဂ့ၢ်ဒ်လဲၣ်အဝဲအဲၣ်ဒိးမၤလီၤတံၢ်လၢအဝဲသ့ၣ်သ့ၣ်ညါလၢအအိၣ်ဒီး တၢ်ဃုထၢအဂီၢ်န့ၣ်လီၤ.

မုၣ်ကီၤလံၢ်ဟဲဆူသ့ၣ်တထံးအံၤဒီး ဒ်နီၢ်အံၣ်အုဟး၀့ၤ၀ီၤဖဲအံၤအသိး, အဝဲစံးဘၣ်အီၤ, "သုတသံဒီးသုတသံဘၣ်လီၤ, မ့ၢ်ယွၤသ့ၣ်ညါလၢမုၢ်တနံၤလၢ သုအီၣ်အီၤန့ၣ်, သုမဲၥ်ကအိးထီၣ်အသး, ဒီးသုကလီၤဂၥ်ဒီးယွၤ, ဒီးကသ့ၣ်ညါ တၢ်ဂ့ၤဒီးတၢ်အၢန့ၣ်လီၤ" ၁မိၤၡွ ၃း၄, ၅. မ့ၢ်စံးလၢအဂၤတမံၤန့ၣ်, သုမ့ၢ် အီၣ်သ့ၣ်တထံးအံၤအသၣ်န့ၣ် သုကလဲၤနုၥ်ဘၣ်ဆူတၢ်အိၣ်မူအသီတမံၤအပူၤ န့ၣ်လီၤ. သုကအိၣ်ဒီးတၢ်သူၣ်ဟူးသးဂဲၤန့ၣ်လီၤ. သုကအိၣ်ဒီးတၢ်သးဆူၣ် လၢသုတသ့ၣ်ညါတ့ၢ်ဘၣ်လၢအပူၤကွံၥ်နီတစုဘၣ်န့ၣ်လီၤ. နီၢ်အံၣ်အုဧၢ, ကစၢ်ယွၤပၥ်ခူသူၣ်တၢ်လၢနမဲၥ်ညါတမံၤန့ၣ်လီၤ. ဟံးန့ၢ်သ့ၣ်သၣ်လၢအဘၣ် တၢ်တြီအီၤအံၤဒီးအီၣ်တက့ၢ်.

ဖဲနီၢ်အံၣ်အု, လၢခံက့ၤစီၤအၤဒၣ်အံၤဃုထၢတၢ်အံၤဒီး အဝဲသ့ၣ် အိးထီၣ်ပဲတြီလၢကစၢ်ယွၤအဲၣ်ဒိးကးတံၥ်ဃၥ်လီၤထူလီၤယိၥ်န့ၣ်လီၤ. မ့ၢ်ပဲတြီလၢအအိးထီၣ်တၢ်ဒဲးဘး, ပဲတြီလၢအဒုးအိၣ်ထီၣ်တၢ်နးတၢ်ဖှီၣ်, တၢ်သူၣ်ဆါသးဆါ, တၢ်ဆူးတၢ်ဆါဒီးတၢ်သံတၢ်ၦၢ်န့ၣ်လီၤ.

`ဖး ၁မိၤၡွ ၃း၁-၃ ဃုၥ်ဒီး ၇ိမ့ၤ ၃း၂၃ ဒီး ၇ိမ့ၤ ၅း၁၂ တက့ၢ်. လံၥ်စီဆှံအဆၢသ့ၣ်တဖၣ်အံၤ အိၣ်ဒီးတၢ်ဒ်သိးလိၥ်အသးဒ်လဲၣ်. ပၥ်ဖျါထီၣ် တၢ်ဒဲးဘးအဘူးအလဲတဖၣ်လၢအမၤဘၣ်ဒိဘၣ်ထံးၦၤကညီအံၤန့ၣ်လီၤ.`

လၢတၢ်ဒဲးဘးခဲလၢၥ်အကျါအဒိၣ်ကတၢၢ်န့ၣ် မ့ၢ်တၢ်ပူထီၣ်ယွၤန့ၣ် လီၤ. တၢ်ဒဲးဘးမၤလီၤဖးၦၤဒီးယွၤန့ၣ်လီၤ. ဒ်ယွၤမ့ၢ်သးသမူအခီၣ်ထံးခီၣ်ဘိ အသိး, တၢ်လီၤဖးဒီးယွၤန့ၣ် ဒုးအိၣ်ထီၣ်တၢ်သံတၢ်ၦၢ်န့ၣ်လီၤ. ဆှၢစ့ၢ်ကီး ၦၤကညီဆူတၢ်သူၣ်ကိၢ်သးဂီၤ, တၢ်ဘၣ်ယိၣ်ဘၣ်ဘီတၢ်ဆူးတၢ်ဆါအပူၤန့ၣ် လီၤ. တၢ်တူၢ်ဘၣ်တၢ်နးတၢ်ဖှီၣ်လၢဟီၣ်ခိၣ်ချၢအံၤ မ့ၢ်လၢတၢ်အိၣ်မူဘၣ်လၢ ဟီၣ်ခိၣ်လၢၦဲၤဒီးတၢ်ဒဲးဘးအံၤအပူၤဃိလီၤ. ဘၣ်ဆၣ်ဒီးတမ့ၢ်လၢဖဲပတူၢ် ဘၣ်တၢ်နးတၢ်ဖှီၣ်, တၢ်ဆူးတၢ်ဆါတကတီၢ်ဒၣ်ဝဲအပူၤအံၤန့ၣ် တမ့ၢ်လၢ ပမၤတ့ၢ်တၢ်ဒဲးဘးအဃိဘၣ်. အခီပညီန့ၣ် မ့ၢ်ဝဲခီဖျိလၢပအိၣ်မူလၢတၢ်ဒဲးဘး ဟီၣ်ခိၣ်အံၤအပူၤအဃိ, ပဘၣ်တူၢ်ဘၣ်တၢ်သ့ၣ်တဖၣ်အံၤကိးဂၤဒဲးန့ၣ်လီၤ.

`ဖး ၁မိၤၡွ ၃း၁၅; ၃မိၤၡွ ၅း၅ ဒီး ယိၤဟၣ် ၁း၂၉ တက့ၢ်. ယွၤဟ့ၣ်လီၤတၢ်အၢၣ်လီၤအီလီၤဆူနီၢ်အံၣ်အုဒီးစီၤအၤဒၣ် ဖဲသ၀ီဧ့ၤဒ့ၣ်အပူၤ လၢကဟ့ၣ်အဝဲသ့ၣ်တၢ်မုၢ်လၢ်ဒံးန့ၣ်မ့ၢ်မနုၤလဲၣ်. တၢ်မၤလၢအဝဲပၥ်လီၤ ဖဲသ၀ီၤဧ့ၤဒ့ၣ်အပူၤလၢ ကဒုးနဲၣ်ကျဲဆူအနံၣ်ကယၤတဖၣ်လၢ ကဟဲဝဲ အဂီၢ်အံၤ ဒ်သိးကဒုးဘၣ်ဘျီးဘၣ်ဒါက့ၤတၢ်ဒဲးဘးအတၢ်ကီတၢ်ခဲန့ၣ် မ့ၢ်မနုၤလဲၣ်.`