---
title:  တၢ်ဒုးလၢမူခိၣ်
date:   31/03/2024
---

`ဖး လီၣ်ဖျါ ၁၂း၇-၉ တက့ၢ်. လံၥ်စီဆှံအဆၢအံၤ လီၣ်ဖျါထီၣ် ဘၣ်ဃးတၢ်သဘခ့ျအိၣ်ထီၣ်သးလၢမူခိၣ်ဒီးတၢ်အၢတၢ်သီအခီၣ်ထံးခီၣ်ဘိအဂ့ၢ် ဒ်လဲၣ်. ဖဲမုၣ်ကီၤလံၢ်ပူထီၣ်တၢ်န့ၣ်, ကစၢ်ယွၤကဘၣ်မၤဆၢက့ၤလၢအဂ့ၢ် အံၤဒ်လဲၣ်.`

လံၥ်စီဆှံအဆၢအံၤ ပၥ်ဖျါထီၣ်မူခိၣ်အတၢ်ဂ့ၢ်လိၥ်ဘှီလိၥ်သးလၢ တၢ်ဂ့ၤဒီးတၢ်အၢအဘၢၣ်စၢၤအဂီၢ်န့ၣ်လီၤ. မုၣ်ကီၤလံၢ်ဒီးအကလူးတဖၣ် ဒုးတၢ်ဒီးကစၢ်ခ၇ံၥ် ဒီးလၢခံကတၢၢ်န့ၣ် ဘၣ်တၢ်ဟီထီၣ်ကွံၥ်အဝဲသ့ၣ်လၢ မူခိၣ်န့ၣ်လီၤ. မ့ၢ်မးတၢ်လၢအလီၤတိၢ်လီၤဆီဒိၣ်ဒိၣ်ကလဲၥ်တမံၤလၢ တၢ်ဒုး တၢ်ယၤအံၤအိၣ်ထီၣ်အသးသ့လၢတၢ်လၢတၢ်ၦဲၤအလီၢ်လၢအမ့ၢ်မူခိၣ်အံၤန့ၣ် လီၤ. ဘၣ်မနုၤလၢအဘၣ်ကဲထီၣ်တ့ၢ်အသးလဲၣ်. မ့ၢ်ယွၤလၢအအိၣ်ဒီး တၢ်အဲၣ်တၢ်ကွံတဂၤအံၤ တ့လီၤကလူးအၢသီအံၤဒ်သိးကဒုးအိၣ်ထီၣ်တၢ်ဒုး တၢ်ယၥ်အဂီၢ်န့ၣ်ဧါ. မ့ၢ်တၢ်လီၤတူၥ်လီၤကၥ်အဒိၣ်အမုၢ်အိၣ်လၢကလူးအံၤ အပူၤ ဒ်သိးကဆှၢအီၤဆူတၢ်ပူထီၣ်တၢ်အဂီၢ်န့ၣ်ဧါ. လံၥ်စီဆှံပၥ်ဖျါထီၣ် တၢ်အၢတၢ်သီအခီၣ်ထံးခီၣ်ဘိလီၤတံၢ်လီၤဆဲးန့ၣ်လီၤ. လံၥ်စီဆှံဒုးအိၣ်ထီၣ် တၢ်အဆၢလၢတၢ်ဂ့ၤဒီးတၢ်အၢအတၢ်ဂ့ၢ်လိၥ်ဘှီလိၥ်သးအဘၢၣ်စၢၤအံၤန့ၣ် လီၤ.

`ထိၣ်သတြီၤ ယဃ့းစက့လး ၂၈း၁၂-၁၅ ဒီး ယၡါယၤ ၁၄း၁၂-၁၄ တက့ၢ်. တၢ်မၤအသးလၢမုၣ်ကီၤလံၢ်အသူၣ်ကံၢ်သးလဲအပူၤ လၢဆှၢအီၤဆူ တၢ်ပူထီၣ်အပူၤန့ၣ်မ့ၢ်မနုၤလဲၣ်.`

ကစၢ်ယွၤတတ့လီၤတၢ်၀ံတၢ်နါဘၣ်. အတ့လီၤၦၤလၢအအိၣ်ဒီး တၢ်ကြပုၢ်က့ပီၤတဂၤအမံၤ မ့ၢ်ဝဲလၢလူၣ်စံၣ်ဖၢၣ် (Lucifer) န့ၣ်လီၤ. မူခိၣ် ကလူးအံၤ ဘၣ်တၢ်တ့လီၤအီၤလၢဝဲၦဲၤဝဲမးန့ၣ်လီၤ. လၢတၢ်လၢတၢ်ၦဲၤ အကျါန့ၣ် ပၥ်ဃုၥ်ဒီးတၢ်ဃုထၢအသဘခ့ျ - ကစၢ်ယွၤအတၢ်သိၣ်တၢ်သီ အခီၣ်ထံးခီၣ်ဘိလၢအမ့ၢ်တၢ်အဲၣ်တၢ်ကွံဒီး တမ့ၢ်တၢ်မၤဆူၣ်မၤစိးတၢ်ဘၣ် အံၤန့ၣ်လီၤ. တၢ်ဒဲးဘးအိၣ်ထီၣ်အသးအခီၣ်ထံးခီၣ်ဘိဃုၥ်ဒီးလူၣ်စံၣ်ဖၢၣ် လၢမူခိၣ်န့ၣ်လီၤ. ကလူးလၢအလၢၦဲၤတဂၤအံၤ တူၢ်လိၥ်တၢ်ပၥ်ထီၣ်ထီသး ဒီးတၢ်သူၣ်က့ၣ်သးကါတၢ်အံၤလၢအသူၣ်ကံၢ်သးလဲအပူၤ ဒီးပူထီၣ်အတၢ် ဘၣ်တ့ကစၢ်အံၤန့ၣ် ပပၥ်ဖျါထီၣ်လၢအဂ့ၢ်တသ့ဘၣ်.

လူၣ်စံၣ်ဖၢၣ်လၢအဘၣ်တၢ်တ့လီၤအီၤအံၤ အအဲၣ်ဒိးတၢ်ဘူၣ်ထီၣ် ဘါထီၣ်အီၤလၢတၢ်ကဘၣ်ဘူၣ်ထီၣ်ဘါထီၣ်ထဲလၢတၢ်ဘၣ်တ့အကစၢ်တဂၤ အံၤန့ၣ်လီၤ. အဝဲဂုၥ်ကျဲးစၢးဂုၥ်န့ၢ်ဆူၣ်လီၢ်ပစိၥ်ခီဖျိတၢ်သံကွၢ်ကစၢ်ယွၤ အတၢ်စိတၢ်ကမီၤအံၤန့ၣ်လီၤ. အတၢ်ပူထီၣ်အံၤ ကဲထီၣ်တၢ်ဒုးပျီလၢမူခိၣ် ဘီမုၢ်န့ၣ်လီၤ.

ကစၢ်ယွၤသးစူၤဒီးလူၣ်စံၣ်ဖၢၣ်ဘၣ်ဆၣ်, တဟ့ၣ်ဝဲအခွဲးလၢကမၤ ဟးဂီၤမူခိၣ်ဘီမုၢ်ခီဖျိအတၢ်ပူထီၣ်အံၤန့ၣ်ဘၣ်. "မူခိၣ်အတၢ်ပၢတၢ်ြပး ဃ့ကညးလူၣ်စံၣ်ဖၢၣ်အံၤန့ၣ်လီၤ. ကစၢ်ယွၤအဖိခွါဟ့ၣ်လီၤအတၢ်ဒိၣ်တၢ်မုၢ်, တၢ်ဂ့ၤတၢ်၀ါဒီးတၢ်ဘၣ်တ့အကစၢ်အတၢ်တီတၢ်လိၤ ဒီးအတၢ်သိၣ်တၢ်သီ လၢအစီဆှံဒီးဆီလဲသးတသ့ဘၣ်အံၤ လၢလူၣ်စံၣ်ဖၢၣ်အမဲၥ်ညါန့ၣ်လီၤ. ကစၢ်ယွၤအနီၢ်ကစၢ်ဒၣ်ဝဲ ဒုးအိၣ်ထီၣ်တၢ်သိၣ်တၢ်သီအတၢ်၇ဲၣ်တၢ်ကျဲၤ လၢမူခိၣ်အဃိ, ခီဖျိတၢ်ဟးသဒၣ်ကွံၥ်တၢ်အံၤန့ၣ်, လူၣ်စံၣ်ဖၢၣ်တယူးယီၣ် ပၥ်ကဲအတၢ်ဘၣ်တ့ကစၢ်ဘၣ်ဒီး ဒုးအိၣ်ထီၣ်တၢ်ဟးဂီၤလၢအနီၢ်ကစၢ်ဒၣ်ဝဲ အဂီၢ်န့ၣ်လီၤ. ဘၣ်ဆၣ်ဒီး, တၢ်ဟ့ၣ်ပလီၢ်လၢအဘၣ်တၢ်ဟ့ၣ်လီၤအီၤလၢ အကတၢၢ်တသ့ဒီး လၢၦဲၤဒီးတၢ်သးကညီၤအံၤ ဒုးအိၣ်ထီၣ်တၢ်ပူထီၣ်ထဲ တမံၤဧိၤလၢလူၣ်စံၣ်ဖၢၣ်အသးကံၢ်ပူၤန့ၣ်လီၤ." Ellen G. White, The Great Controversy, pp. 494, 495.

`ပဒိးန့ၢ်ဘၣ်တၢ်မၤလိလၢကစၢ်ယွၤအသကဲၥ်ပ၀းလၢအမၤဘၣ်ထွဲ လိၥ်အသးဒီးတၢ်ဒဲးဘးအံၤသ့ဝဲလၢကျဲဒ်လဲၣ်.`