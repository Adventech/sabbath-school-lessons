---
title:  တၢ်ဆိကမိၣ်ဆူညါအဂီၢ်
date:   05/04/2024
---

"ဖဲတၢ်ဟီထီၣ်ကွံၥ်မုၣ်ကီၤလံၢ်လၢမူခိၣ်ဘီမုၢ်အပူၤန့ၣ်, ကစၢ်ယွၤ ဘိးဘၣ်သ့ၣ်ညါလီၤအတၢ်တီတၢ်လိၤ, ဒီးပၥ်ဂၢၢ်ပၥ်ကျၢၤအလီၢ်ပစိၥ်အမံၤလၤ သၣ်ကပီၤဂ့ၤန့ၣ်လီၤ. ဘၣ်ဆၣ်ဒီးဖဲၦၤကညီမၤတၢ်ဒဲးဘးလၢအလီၤဘၣ်ဆူ မုၣ်ကီၤလံၢ်အတၢ်လံၣ်တၢ်လီအပူၤအကတီၢ်န့ၣ်, ကစၢ်ယွၤဟ့ၣ်လီၤတၢ်အုၣ် အသးလၢအတၢ်အဲၣ်အဂီၢ် ခီဖျိတၢ်ဟ့ၣ်လီၤအဖိခွါထဲတဂၤဧိၤ ဒ်သိးကသံလၢ ၦၤလီၤကမၣ်တၢ်ဖိတဖၣ်အဂီၢ်န့ၣ်လီၤ. လၢတၢ်ပျၢ်ကွံၥ်တၢ်ကမၣ်အပူၤအံၤ အဃိ, ကစၢ်ယွၤအသကဲၥ်ပ၀းလီၣ်ဖျါထီၣ်အသးန့ၣ်လီၤ. ထူၣ်စုညါပၥ်ဖျါထီၣ် ဆူတၢ်ဘၣ်တ့ခဲလၢၥ်အမဲၥ်ညါလၢတၢ်ဒဲးဘးအကျဲလၢမုၣ်ကီၤလံၢ်ဃုထၢအံၤ ပၥ်တၢ်ကမၣ်လၢကစၢ်ယွၤအတၢ်ပၢတၢ်ြပးအဖီခိၣ်တသ့လၢၤဝဲဘၣ်န့ၣ်လီၤ." E. G. White, The Great Controversy, pp. 500-501.

ထူၣ်စုညါလၢက၇ၤနံၤအဒီခိၣ်, ဖဲအဘိးဘၣ်သ့ၣ်ညါလီၤလၢကစၢ်ယွၤ အတၢ်မၤလိၥ်ဆီတလဲသးတသ့ဘၣ်အံၤ, ဘိးဘၣ်သ့ၣ်ညါလီၤစ့ၢ်ကီးလၢ တၢ်ဒဲးဘးအဘူးအလဲန့ၣ် မ့ၢ်တၢ်သံအံၤန့ၣ်လီၤ. တၢ်အုၣ်က့ၤခီၣ်က့ၤကစၢ် အတၢ်ကိးထီၣ်လၢအမ့ၢ်- "တၢ်လၢထီၣ်ၦဲၤထီၣ်လံ" အံၤ မ့ၢ်အဘိးဘၣ်သ့ၣ်ညါ လီၤလၢမုၣ်ကီၤလံၢ်အတၢ်စံၣ်ညီၣ်သံအဂီၢ်န့ၣ်လီၤ. တၢ်ဂ့ၢ်လိၥ်ဘှီလိၥ်လၢ အအိၣ်ထီၣ်ပၥ်တ့ၢ်မးအံၤ ဘၣ်တၢ်ဆၢတဲၥ်အီၤဖဲအံၤဒီးတၢ်လီၤတံၢ်လီၤဆဲး အိၣ်ထီၣ်ဝဲလၢတၢ်ဒဲးဘးအံၤ ဘၣ်တၢ်မၤဟးဂီၤကွံၥ်အီၤလၢၥ်လၢၥ်ဆ့ဆ့န့ၣ် လီၤ. ကစၢ်ယွၤအဖိခွါအတၢ်ဟးထီၣ်လၢတၢ်သွၣ်ခိၣ်အပဲတြီအံၤ, ခီဖျိတၢ်သံ အဃိ, အဝဲမၤဟးဂီၤၦၤလၢအအိၣ်ဒီးတၢ်သံအစိကမီၤတဂၤအံၤသ့ဝဲဒၣ်န့ၣ် လီၤ. (ဧ့ၤဘြံၤ ၂း၁၄). E. G. White, The Great Controversy, p. 503.