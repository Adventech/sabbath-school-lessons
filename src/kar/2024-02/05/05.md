---
title:  ကစၢ်ခ၇ံၥ်ထဲတဂၤဧိၤ...တၢ်ဘျုးတၢ်ဖှိၣ်ထဲတမံၤဧိၤ
date:   01/05/2024
---

`ဖ အ့းဖ့းစူး ၂း၈, ၉; ၇ိမ့ၤ ၃း၂၃, ၂၄; ၇ိမ့ၤ ၆း၂၃; ဒီး ၇ိမ့ၤ ၅း၈-၁၀ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိတၢ်မနုၤတမံၤလၢ အဘၣ်ဃးဒီးတၢ်အုၣ်က့ၤခီၣ်က့ၤအဂ့ၢ်န့ၣ်လဲၣ်.`

ကစၢ်ယွၤကတီၤပၥ်တၢ်အုၣ်က့ၤခီၣ်က့ၤလၢအမ့ၢ်တၢ်ဟ့ၣ်တမံၤန့ၣ် လီၤ. ကစၢ်ယွၤအသးစီဆှံဆှၢၦၤဒ်သိးကတူၢ်လိၥ်တၢ်သ့ၣ်တဖၣ်လၢကစၢ်ခ၇ံၥ် ဟ့ၣ်လီၤခီဖျိတၢ်သံလၢထူၣ်စုညါအလိၤအံၤလၢတၢ်နၥ်အပူၤန့ၣ်လီၤ. ကစၢ် ခ၇ံၥ်, ကစၢ်လၢအမ့ၢ်ယွၤအဖိခွါတဂၤအံၤ ဟ့ၣ်လီၤအတၢ်အိၣ်အလၢအၦဲၤ အံၤလၢပတၢ်ဒဲးဘးကဘၣ်တၢ်ပျၢ်ကွံၥ်အီၤအဂီၢ်န့ၣ်လီၤ.

ကစၢ်ယွၤအတၢ်တီတၢ်လိၤဃ့ၦၤတၢ်ဒိကနၣ်အလၢအၦဲၤန့ၣ်လီၤ. ကစၢ်ယွၤအတၢ်အိၣ်မူအလၢအၦဲၤအံၤ ဆၢထၢၣ်လၢပတၢ်အိၣ်မူအတလၢ တၦဲၤဘၣ်အလီၢ်န့ၣ်လီၤ. ကစၢ်ယွၤအတၢ်သိၣ်တၢ်သီလၢပလုၢ်သ့ၣ်ခါပတၥ် အီၤအံၤ စံၣ်ညီၣ်ၦၤလၢတၢ်သံလီၤထူလီၤယိၥ်အပူၤန့ၣ်လီၤ. လံၥ်စီဆှံ ပၥ်ဖျါဝဲထံထံဆးဆးန့ၣ်လီၤ. ခီဖျိပတၢ်ဒဲးဘးအတၢ်ဃုထၢအံၤအဃိ, ပလီၤထွံလီၤယွၤကွံၥ်လၢကစၢ်ယွၤအတၢ်သးအိၣ်လၢပကဘၣ်အိၣ်မူဝဲအဂီၢ် န့ၣ်လီၤ. ပမၤတ့ၢ်တၢ်ဒဲးဘးလံ, လၢပနီၢ်ကစၢ်ဒၣ်ဝဲန့ၣ်, ပထံၣ်လိၥ်သးဒီး ကစၢ်ယွၤလၢအစီဆှံအံၤအတၢ်လိၣ်ဘၣ်လၢအမ့ၢ်အတီ, ဒီးတီဝဲလိၤဝဲအံၤ တသ့ဘၣ်. လၢအကတၢၢ်န့ၣ်, ပကြၢးဒိးန့ၢ်ဘၣ်တၢ်သံအထူအယိၥ်န့ၣ်လီၤ. ဘၣ်ဆၣ်တၢ်ကစီၣ်ဂ့ၤအိၣ်ဒ်လၢပဂီၢ်န့ၣ်လီၤ. တၢ်မၢဖိစီၤပီလူးအုၣ်ခီၣ်သးလၢ ပဂီၢ်စံးဝဲ, "အဂ့ၢ်ဒ်အံၤ, တၢ်ဒဲးဘးအဘူးအလဲမ့ၢ်တၢ်သံလီၤ. မ့မ့ၢ်ယွၤ အတၢ်ဟ့ၣ်န့ၣ်, မ့ၢ်တၢ်မူအထူအယိၥ်လၢပကစၢ်ယ့ၣ်ရှူးခ၇ံၥ်အဃိန့ၣ်လီၤ." ၇ိမ့ၤ ၆း၂၃. တၢ်အံၤမ့ၢ်တၢ်ဟ့ၣ်လၢတကြၢးဒိးန့ၢ်အီၤဘၣ်တမံၤ, ပမ့ၢ် မၤအီၤန့ၣ် ပကဒိးန့ၢ်ဘၣ်အီၤလီၤ, ဘၣ်ဆၣ်, တၢ်မ့ၢ်တၢ်တီအိၣ်တမံၤလၢ အကပီၤထီၣ်လၢတၢ်သးခုကစီၣ်အပူၤန့ၣ် မ့ၢ်ဝဲ, တၢ်မူအထူအယိၥ်န့ၣ် ပဂုၥ်မၤန့ၢ်အီၤလၢပနီၢ်ကစၢ်ဒၣ်ဝဲအတၢ်ဖံးတၢ်မၤတန့ၢ်ဝဲဘၣ်န့ၣ်လီၤ.

Martin Luther ဒီးၦၤမၤဂ့ၤထီၣ်က့ၤတၢ်ဘူၣ်တၢ်ဘါသ့ၣ်တဖၣ် ထံၣ်န့ၢ်ကစၢ်ခ၇ံၥ်ဒီးထဲကစၢ်ခ၇ံၥ်တဂၤဧိၤအံၤ မ့ၢ်အဝဲသ့ၣ်အတၢ်အုၣ်က့ၤ ခီၣ်က့ၤအခီၣ်ထံးခီၣ်ဘိန့ၣ်လီၤ. စးထီၣ်အဆၢကတီၢ်ဖဲအံၤန့ၣ်, Luther စံၣ်တဲၤတဲလီၤဘၣ်ဃးကစၢ်ခ၇ံၥ်အတၢ်ဘျုးတၢ်ဖှိၣ်အတၢ်ကစီၣ်န့ၣ်လီၤ. ၦၤဂီၢ်မုၢ်သ့ၣ်တဖၣ်ပၥ်ဖှိၣ်ထီၣ်အသးဒီး ဒိကနၣ်အတၢ်စံးကတိၤလၢ သူၣ်ကံၢ်သးလဲအံၤအပူၤ, တၢ်ကစီၣ်လၢအဆီတလဲသးသမူအံၤန့ၣ်လီၤ. အတၢ်စံးတၢ်ကတိၤသ့ၣ်တဖၣ်အံၤ မ့ၢ်ထံအီလၢအခုၣ်တခွးလၢအဝဲသ့ၣ် သးသမူတၢ်ကိၢ်အမဲးမုၢ်ပျီအပူၤန့ၣ်လီၤ. ၦၤဂီၢ်မုၢ်သ့ၣ်တဖၣ်န့ၣ် ဘၣ်တၢ်စၢဃၥ်အီၤလၢစိၤခၢၣ်သးအတၢ်လုၢ်လၢ်တဖၣ်ဒီး တၢ်လုၢ်လၢ်လၢ အယံၥ်တ့ၢ်မးနံၣ်လၢအကယၤတဖၣ်အံၤလၢအတအိၣ်ဒီးနီၢ်သးအတၢ်အိၣ်မူ အိၣ်ဂဲၤနီတစဲးဘၣ်န့ၣ်လီၤ. Luther အလံၥ်စီဆှံတၢ်မ့ၢ်တၢ်တီအတၢ်ကစီၣ် အံၤထိးဘၣ်သူၣ်သးတဖၣ်ဒီး ဆီတလဲကွံၥ်တၢ်အိၣ်မူအါအါကလဲၥ်န့ၣ်လီၤ.

ဒ် Luther ဖးလံၥ်စီဆှံအသီတကတြူၢ်အသိး, အဝဲဘၣ်တၢ်လုၢ်ဘၢ အီၤဒီးကစၢ်ယွၤအတၢ်ဂ့ၤတၢ်၀ါန့ၣ်လီၤ. အဝဲလီၤကမၢကမၣ်လၢကစၢ်ယွၤ အတၢ်သးအိၣ်လၢကမၤပူၤဖျဲးၦၤကညီအဂီၢ်န့ၣ်လီၤ. တၢ်သိၣ်လိနဲၣ်လိလၢ တၢ်အိၣ်ဖှိၣ်ခိၣ်နၢ်တဖၣ်သိၣ်လိဝဲအဆၢကတီၢ်န့ၣ် မ့ၢ်ဝဲတၢ်အုၣ်က့ၤခီၣ်က့ၤအံၤ တၢ်မၤန့ၢ်အီၤသ့လၢ တၢ်ဖံးတၢ်မၤတဝာ်ဒီး တၢ်စူၢ်တၢ်နၥ်တဝာ်အပူၤန့ၣ်လီၤ. Luther ထံၣ်န့ၢ်ဝဲလၢကစၢ်ခ၇ံၥ်အတၢ်သံလၢထူၣ်စုညါအလိၤအံၤလၢၦဲၤဝဲလၢ ၦၤကညီခဲလၢၥ်အဂီၢ်န့ၣ်လီၤ.

"ကစၢ်ခ၇ံၥ်ဘၣ်တၢ်မၤနးအီၤဒ်ပဘၣ်ဒိးန့ၢ်တၢ်အသိး, လၢပကဘၣ် တၢ်မၤၦၤဒ်အဝဲဒိးန့ၢ်ဘၣ်တၢ်အသိးန့ၣ်လီၤ. အဝဲဘၣ်တၢ်စံၣ်ညီၣ်အီၤလၢ ပတၢ်ဒဲးဘးအဃိ, လၢတဘၣ်ဃးဒီးအီၤနီတစဲးဘၣ်အံၤလၢပကဘၣ်တၢ်ပၥ်တီ ပၥ်လိၤၦၤလၢအတၢ်တီတၢ်လိၤအပူၤ, လၢအတဘၣ်ဃးဒီးၦၤ, လၢအတအိၣ် ဒီးၦၤဘၣ်အံၤန့ၣ်လီၤ. အဝဲတူၢ်ဘၣ်တၢ်သံလၢအမ့ၢ်ပတၢ်သံအံၤ ဒ်သိး ပကဒိးန့ၢ်ဘၣ်တၢ်မူလၢအမ့ၢ်အဝဲအတၢ်န့ၣ်လီၤ." Ellen G. White, The Desire of Ages, p. 25.

တၢ်သးခုအကစီၣ်ဘၣ်တၢ်ကွဲးအီၤအံၤ အစိကမီၤဒိၣ်ဒီးလီၤကမၢ ကမၣ်ဒိၣ်နီၢ်မးလၢပဘၣ်တၢ်ပၥ်တီပၥ်လိၤၦၤလၢတၢ်တီတၢ်လိၤတမံၤအပူၤ, "လၢအတအိၣ်ဒီးၦၤဘၣ်အံၤ" မ့ၢ်တၢ်အၢၣ်လီၤအီလီၤတမံၤမးလဲၣ်.

`တၢ်အုၣ်က့ၤခီၣ်က့ၤန့ၣ်, မ့မ့ၢ်ကစၢ်ယွၤအတၢ်မၤလၢခ၇ံၥ်အပူၤဒီး, ပတၢ်မၤဂ့ၤလၢခ၇ံၥ်ဖိအတၢ်အိၣ်မူအပူၤအံၤ အ၇့ဒိၣ်ဝဲလၢမနုၤတမံၤလဲၣ်. ပပၥ်ဂၢၢ်ပၥ်ကျၢၤတၢ်မၤအ၇့ဒိၣ်အံၤလၢပတၢ်လဲၤခီဖျိအပူၤ, တပၥ်အီၤလၢ အမ့ၢ်ပတၢ်မုၢ်လၢ်အခီၣ်ထံးခီၣ်ဘိသ့ဝဲလၢကျဲဒ်လဲၣ်.`