---
title:  တၢ်စူၢ်တၢ်နၥ်ထီဒါတၢ်အဂၤခဲလၢၥ်
date:   27/04/2024
---

### တၢ်မၤလိတနွံအံၤအဂီၢ်ဖး
စံး ၁၁၉း၁၆၃; ယိၤဟၣ် ၁၆း၁၃-၁၅; ၂ပ့းတရူး ၁း၂၀, ၂၁; အ့းဖ့းစူး ၂း၈, ၉; ၇ိမ့ၤ ၃း၂၃, ၂၄; ၇ိမ့ၤ ၆း၁၅-၁၈.

> <p>တၢ်ကလုၢ်ထူ</p>
> "ယပၥ်ဖှိၣ်နကလုၢ်နကထါလၢယသးကံၢ်ပူၤ, ဒ်သိးယသုတမၤကမၣ် ဘၣ်နၤတဂ့ၤလီၤ" (စံးထီၣ်ပတြၢၤ ၁၁၉း၁၁).

ၦၤမၤဂ့ၤထီၣ်က့ၤတၢ်ဘူၣ်တၢ်ဘါသ့ၣ်တဖၣ် အိၣ်ဒီးတၢ်တမံၤလၢၦၤ ဖဲအဆၢကတီၢ်ခဲအံၤလိၣ်ဘၣ်ဝဲနးနးကလဲၥ်လၢအမ့ၢ် - တၢ်တိၥ်ပၥ်လၢ အဝဲသ့ၣ်တၢ်အိၣ်မူအဂီၢ်န့ၣ်လီၤ. ၦၤအမဲ၇ကၤဖိကူၣ်သ့ကူၣ်ဘၣ်လၢ တၢ်ဃုမၤလိၦၤကညီအသူၣ်အသး Philip Cushman တဂၤအံၤ စံးကတိၤ တၢ်ဂ့ၢ်တၢ်ကျိၤဘၣ်ဃးၦၤဂီၢ်မုၢ်သ့ၣ်တဖၣ်လၢအအိၣ်မူလၢတၢ်တိၥ်ပၥ် တအိၣ်ဘၣ်အပူၤ ဖဲအလံၥ်လၢအမ့ၢ်, "The Empty Self" အပူၤအံၤန့ၣ်လီၤ. အဝဲသ့ၣ်တၢ်စူၢ်တၢ်နၥ်န့ၣ်စှၤဒိၣ်မးလီၤ. တၢ်အ၇့ဒိၣ်လၢအဝဲသ့ၣ်အဂီၢ်န့ၣ် အိၣ်ထဲတစဲးဖိဧိၤဒီး လၢကသံကွံၥ်လၢတၢ်အဘျုးအဖှိၣ်အိၣ်အဂီၢ်တအိၣ် နီတမံၤဘၣ်, ဒီးလၢတၢ်အံၤအဃိ, လၢကအိၣ်မူအဂီၢ်န့ၣ် အဘျုးအဖှိၣ်အိၣ်ထဲ တစဲးဖိဧိၤန့ၣ်လီၤ.

ဘၣ်ဆၣ်ဒီး, ၦၤပိၥ်မုၣ်, ပိၥ်ခွါဒီးဖိသၣ်သ့ၣ်တဖၣ်လၢၦၤမၤဂ့ၤထီၣ် က့ၤတၢ်ဘူၣ်တၢ်ဘါအကျါအံၤန့ၣ် လီၤဆီဒိၣ်မးန့ၣ်လီၤ. အဝဲသ့ၣ်အိၣ်ဒီး တၢ်တိၥ်ပၥ်လၢကအိၣ်မူအိၣ်ဂဲၤလၢအဂီၢ်န့ၣ်လီၤ. တၢ်လၢအဝဲသ့ၣ်စူၢ်နၥ် အီၤတဖၣ်န့ၣ် အ၇့ဒိၣ်နီၢ်မးဒီးအသးတအိၣ်လၢကမၤဟးဂီၤအတၢ်တီတၢ်လိၤ ခီဖျိတၢ်အၢၣ်လီၤထွဲတၢ်အၢတၢ်သီအခံအံၤန့ၣ်ဘၣ်လီၤ. အတၢ်စူၢ်တၢ်နၥ် အကံၢ်အလဲသ့ၣ်တဖၣ်န့ၣ် မၤလီၤဖးသးဒီးအဝဲသ့ၣ်တသ့ဘၣ်. တၢ်ဂ့ၢ်လိၥ် တၢ်စူၢ်တၢ်နၥ်သ့ၣ်တဖၣ်အံၤန့ၣ်, မ့ၢ်တၢ်ဂ့ၢ်လိၥ်အဝဲသ့ၣ်အနီၢ်ကစၢ်အတၢ် အိၣ်မူအိၣ်ဂဲၤအဂ့ၢ်န့ၣ်လီၤ. လၢတၢ်သံအကဆူးဒၣ်လဲၥ် အဝဲၣ့်ၣ်အိၣ်ဒီး တၢ်မုၥ်တၢ်ခုၣ်လၢအသူၣ်ကံၢ်သးလဲအပူၤန့ၣ်လီၤ.

ဖဲတနွံအံၤတၢ်မၤလိလၢတၢ်မၤဂ့ၤထီၣ်က့ၤတၢ်ဘူၣ်တၢ်ဘါအတၢ်ဒိ တၢ်တဲၥ်အပူၤန့ၣ်, ပကမၤလိဘၣ်လံၥ်စီဆှံအတၢ်သိၣ်လိနဲၣ်လိလၢ အဆီ တလဲကွံၥ်တၢ်အိၣ်မူလၢအကတီၤပၥ်တၢ်တိၥ်ပၥ်အမ့ၢ်အတီဒီး တၢ်အိၣ်မူ အခီပညီလၢအမ့ၢ်အတီန့ၣ်လီၤ. တၢ်သ့ၣ်ညါနၢ်ပၢၢ်တၢ်မ့ၢ်တၢ်တီအထူ အယိၥ်အံၤ ကဟ့ၣ်ၦၤတၢ်ကတဲၥ်ကတီၤသးလၢတၢ်ကီတၢ်ခဲအလီၢ်ခံကတၢၢ် လၢတၢ်ဂ့ၢ်လိၥ်ဘှီလိၥ်အဒိၣ်အမုၢ်အပူၤ လၢတၢ်ဂ့ၤဒီးတၢ်အၢအဘၢၣ်စၢၤအံၤ န့ၣ်လီၤ. တၢ်ဒုးလၢၦၤမၤဂ့ၤထီၣ်က့ၤတၢ်ဘူၣ်တၢ်ဘါတဖၣ်ဒုးဝဲအံၤတကတၢၢ် ဒ်ဘၣ်, ဒီးတၢ်ကိးၦၤလၢကဟံးထီၣ်တၢ်ဖံးတၢ်မၤလၢအဝဲသ့ၣ်ပၥ်လီၤတဲၥ် ဝဲအံၤန့ၣ်လီၤ. ပဝဲဒၣ်စ့ၢ်ကီး, ပထံၣ်ကစၢ်ယွၤလၢအဒိၣ်အမုၢ်တဂၤအံၤ သ့ဝဲလၢကဘၣ်သဂၢၢ်ဒီးတၢ်ကိးတၤကိးမံၤဒဲးအဂီၢ်, ယွၤတဂၤလၢအဟ့ၣ်ၦၤ တၢ်အိၣ်မူအခီပညီဒီးတၢ်တိၥ်ပၥ်လၢဟီၣ်ခိၣ်ဟ့ၣ်ဝဲတသ့နီတမံၤဘၣ်န့ၣ်လီၤ.