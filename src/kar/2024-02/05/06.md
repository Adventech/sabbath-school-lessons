---
title:  တၢ်ဒိကနၣ်-တၢ်စူၢ်တၢ်နၥ်အတၤသၣ်
date:   02/05/2024
---

`ဖး ၇ိမ့ၤ ၃း၂၇-၃၁; ၇ိမ့ၤ ၆း၁၅-၁၈; ဒီး ၇ိမ့ၤ ၈း၁, ၂ တက့ၢ်. လံၥ်စီဆှံအဆၢသ့ၣ်တဖၣ်အံၤ သိၣ်လိၦၤဘၣ်ဃးတၢ်အုၣ်က့ၤခီၣ်က့ၤခီဖျိ ကစၢ်ခ၇ံၥ်အတၢ်တီတၢ်လိၤထဲတမံၤဧိၤအံၤအဂ့ၢ်ဒ်လဲၣ်.`

ကလံၤလၢအသီဟဲနုၥ်လီၤဆူခ၇ံၥ်ဖိအတၢ်အိၣ်ဖှိၣ်အပူၤဖဲ Luther အဆၢကတီၢ်ခါန့ၣ်လီၤ. ၦၤဂီၢ်မုၢ်လၢအကလးဒီးအကလးသ့ၣ်တဖၣ် ဘၣ်တၢ်သိၣ်လိအဝဲသ့ၣ်လၢကဃၣ်ကွံၥ်အသးဆူအနီၢ်ကစၢ်ဒၣ်ဝဲတၢ်ဒဲးဘး အပူၤ ဒီးလၢအလီၢ်န့ၣ်ကွၢ်ဆူခ၇ံၥ်အအိၣ်န့ၣ်လီၤ. ဖဲအဝဲသ့ၣ်ကွၢ်အကစၢ် ဒၣ်ဝဲတၢ်အိၣ်အသးဒိးထံၣ်ထဲတၢ်လၢအဟ့ၣ်အဝဲသ့ၣ်တၢ်သူၣ်ဟးဂူၥ်သးဟးဂီၤ အံၤန့ၣ်, တမ့ၢ်တၢ်လၢအလီၤကမၢကမၣ်တမံၤဘၣ်. ၦၤစူၢ်က့ၤနၥ်က့ၤ တၢ်လၢမုၢ်မဆါတနံၤအံၤတအိၣ်ဒီးတၢ်လဲၤခီဖျိတမံၤဃီဒ်အံၤန့ၣ်ဘၣ်လဲၣ်. လၢတၢ်န့ၣ်အဃိ, လၢတၢ်သ့ၣ်တဖၣ်အလီၢ်န့ၣ်, ပလိၣ်ကွၢ်ဆူကစၢ်ခ၇ံၥ် အအိၣ်န့ၣ်လီၤ.

ကစၢ်ယွၤအဘျုးအဖှိၣ်ဆီတလဲကွံၥ်ၦၤန့ၣ်လီၤ. တနံၤန့ၣ်, John Wesley လဲၤထီၣ်တၢ်အိၣ်ဖှိၣ်အတၢ်ဘူၣ်တၢ်ဘါဖဲ ၀့ၢ်လိဒိၣ်အပူၤန့ၣ်လီၤ. အဝဲလီၤကမၢကမၣ်ဘၣ်အသးလၢ Luther ဖးဖျါထီၣ်လံၥ်စီဆှံလၢ၇ိမ့ၤ အကျိၥ်အဃိန့ၣ်လီၤ. လၢအတၢ်အိၣ်မူအပူၤအံၤ, မ့ၢ်တၢ်အဆိကတၢၢ် တဘျီလၢအဝဲစးထီၣ်နၢ်ပၢၢ်တၢ်သးခုအကစီၣ်အဂ့ၢ်န့ၣ်လီၤ. တၢ်ထိၣ်ဟူး ထိၣ်ဂဲၤအသးဒီးအဝဲတူၢ်ဘၣ်တၢ်လီၤဆီတမံၤလၢတၢ်ထုးဃီၤအီၤဆူခ၇ံၥ် အအိၣ်လၢအဟ့ၣ်လီၤအသးသမူလၢအဂီၢ်န့ၣ်လီၤ. အဝဲကိးသတြီထီၣ်ဝဲလၢ, "ယတူၢ်ဘၣ်ယဲလၢယနၥ်ကစၢ်ခ၇ံၥ်န့ၣ်လီၤ, ကစၢ်ခ၇ံၥ်ထဲတဂၤဧိၤလၢ တၢ်အုၣ်က့ၤခီၣ်က့ၤအဂီၢ်ဒီး တၢ်အုၣ်ခီၣ်အသးအံၤ ဘၣ်တၢ်ဟ့ၣ်လီၤယၤလၢ အဝဲဟံးကွံၥ်ယတၢ်ဒဲးဘးတဖၣ်ဒီးအုၣ်က့ၤခီၣ်က့ၤယၤလၢတၢ်သံဒီးတၢ်ဒဲးဘး အပူၤန့ၣ်လီၤ." John Whithead, The Life of the Rev. John Wesley, M.A. (London: Stephen Conchman, 1793), p. 331.

`ဖး ၁ပ့းတရူး ၂း၂; ၂ပ့းတရူး ၃း၁၈; ကလီးစဲ ၁း၁၀ ဒီး အ့းဖ့းစူး ၄း၁၈-၂၄ တက့ၢ်.`

ၦၤမၤဂ့ၤထီၣ်က့ၤတၢ်ဘူၣ်တၢ်ဘါတဖၣ်ဖးကစၢ်ယွၤကလုၢ်ကထါ လီၤတံၢ်လီၤဆဲးဒ်သိးကထံၣ်န့ၢ်တၢ်မ့ၢ်တၢ်တီအဂီၢ်န့ၣ်လီၤ. အဝဲသ့ၣ်သးတမံ လၢတၢ်ဘူၣ်ထီၣ်ဘါထီၣ်တၢ်လၢအဆၢကတီၢ်အံၤလၢအတဟ့ၣ်လီၤတၢ်ဒိၣ်ထီၣ် ထီထီၣ်ဘၣ်ဒီးအဝဲသ့ၣ်သးအိၣ်သ့ၣ်ညါကစၢ်ခ၇ံၥ်အါထီၣ်ဝဲကွ့ၢ်ကွ့ၢ်ထီဘိန့ၣ် လီၤ. ခ၇ံၥ်ဖိလၢစူၢ်က့ၤနၥ်က့ၤလံၥ်စီဆှံအါအါကလဲၥ်ဖဲစိၤခၢၣ်သးအကတီၢ်အံၤ ဘၣ်ဟ့ၣ်လီၤအသးသမူခီဖျိအတၢ်ဟ့ၣ်လီၤသးအဂီၢ်အဃိန့ၣ်လီၤ. အဝဲသ့ၣ် ဘၣ်တၢ်မၤအၢမၤနး, တၢ်ဒၢနုၥ်လၢဃိၥ်ပူၤ, တၢ်ဟီထီၣ်ကွံၥ်ဒီးတၢ်စံၣ်ညီၣ်အီၤ န့ၣ်လီၤ. အဝဲသ့ၣ်တၢ်စုလီၣ်ခီၣ်ဘၣ်တၢ်ဟံးကွံၥ်ခဲလၢၥ်, ဟံၣ်ဃီသ့ၣ်တဖၣ် ဘၣ်တၢ်ဒွဲၣ်အူကွံၥ်, ဟီၣ်ခိၣ်ကပံၥ်, စံၥ်လီၢ်ဘၣ်တၢ်ဂုၥ်န့ၢ်ဆူၣ်ဒီးအဟံၣ်ဖိ ဃီဖိသ့ၣ်တဖၣ်ဘၣ်တၢ်မၤအၢမၤနးအီၤန့ၣ်လီၤ. ဖဲအဝဲသ့ၣ်ဘၣ်တၢ်ဟီထီၣ် ကွံၥ်အီၤလၢအဟံၣ်ဒၣ်ဝဲအပူၤန့ၣ်, အဝဲသ့ၣ်ဃုထၢ၀့ၢ်တဖျၢၣ်လၢ "ဘၣ်တၢ်တ့ အီၤလၢကစၢ်ယွၤန့ၣ်လီၤ" ဧ့ၤဘြံၤ ၁၁း၁၀. ဖဲအဝဲသ့ၣ်ဘၣ်တၢ်မၤနးမၤဖှီၣ် အီၤအကတီၢ်န့ၣ်, အဝဲသ့ၣ်ဆိၣ်ဂ့ၤၦၤလၢအမၤအီၤတဖၣ်ဒီး ဖဲအဝဲသ့ၣ် သးလီၤဘှါလၢတၢ်ခံးကျါ, အိၣ်လၢတၢ်ပူၤဘၣ်စီၣ်ဘၣ်သ့အကတီၢ်န့ၣ်, အဝဲသ့ၣ် ဒိးန့ၢ်ကစၢ်ယွၤအတၢ်အၢၣ်လီၤအီလီၤလၢခဲမုၢ်ဆ့ၣ်တၢ်ဂ့ၤဒိၣ်ထီၣ်အဂီၢ်န့ၣ် လီၤ. အဝဲသ့ၣ်အနီၢ်ခိဘၣ်တၢ်ဒၢနုၥ်လီၤလၢဃိၥ်ပူၤဘၣ်ဆၣ်, အဝဲသ့ၣ် အိၣ်ဒီးတၢ်သဘခ့ျ-တၢ်သဘခ့ျလၢခ၇ံၥ်အပူၤ, တၢ်သဘခ့ျလၢအကလုၢ်ကထါ အပူၤ, တၢ်သဘခ့ျလၢတၢ်မုၢ်လၢ်လၢကစၢ်ခ၇ံၥ်အတၢ်ဟဲက့ၤလီၤအပူၤန့ၣ်လီၤ.

`ဖဲနကွၢ်ဆူနနီၢ်ကစၢ်ဒၣ်ဝဲအအိၣ်န့ၣ်, နဒိးန့ၢ်ဘၣ်တၢ်မုၢ်လၢ်လၢ တၢ်အုၣ်က့ၤခီၣ်က့ၤအဂီၢ်မနုၤတမံၤလဲၣ်.`