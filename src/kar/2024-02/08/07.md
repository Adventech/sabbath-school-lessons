---
title:  တၢ်ဆိကမိၣ်ဆူညါအဂီၢ်
date:   24/05/2024
---

ကွၢ်ထံကွၢ်ဆးလၢကစၢ်ခ၇ံၥ်အတၢ်မၤလၢပဂီၢ် လၢတၢ်စံၣ်ညီၣ်အပူၤ ဒီးပတၢ်မၤအိၣ်ဖျါအံၤတက့ၢ်, "ကစၢ်ခ၇ံၥ်တဟ့ၣ်အခွဲးလၢတၢ်ကမၣ်အံၤ အဘူးအလဲတအိၣ်ဘၣ်အဂီၢ်ဘၣ်, ဘၣ်ဆၣ်ဒီး ဒုးနဲၣ်ဖျါအဝဲသ့ၣ်တၢ်သ့ၣ်နီၣ် ပီၢ်ယၢ်လီၤက့ၤသးဒီး တၢ်နၥ်ဒီးဟံးန့ၢ်အဝဲသ့ၣ်အတၢ်ပျၢ်တၢ်ဒဲးဘးန့ၣ်လီၤ. အဝဲယူၥ်ထီၣ်အစုလၢအဘၣ်ဒိအံၤဆူအပၢ်ဒီး ကလူးစီဆှံသ့ၣ်တဖၣ်အမဲၥ်ညါ ဒီးစံးဝဲဒၣ်, ယသ့ၣ်ညါအဝဲသ့ၣ်လၢအမံၤဒၣ်လဲၥ်လီၤ. ယကွဲးလီၤအဝဲသ့ၣ် အမံၤလၢယစုညါသးအပူၤအံၤလီၤ. 'ယွၤအတၢ်လုၢ်န့ၣ် မ့ၢ်တၢ်သူၣ်ကၢ်သး လီၤလီၤ. တၢ်သူၣ်ကၢ်သးလီၤဒီး တၢ်ပီၢ်ယၢ်လီၤက့ၤပသးန့ၣ်, ယွၤဧၢ, နတမၤဘၣ်အီၤတ၇ီတပါဘၣ်' စံးထီၣ်ပတြၢၤ ၅၁း၁၇. ဒီးဆူၦၤလၢ အပၥ်ဒ့ၣ် ပၥ်ကမၢ်အၦၤဂီၢ်မုၢ်တဖၣ်တဂၤအအိၣ်န့ၣ်, အဝဲစံးဒ်အံၤ, 'မ်ကစၢ်သိၣ်ဃီၣ်နၤ တက့ၢ်, မုၣ်ကီၤလံၢ်ဧၢ, တုၤဒၣ်လဲၥ်၀့ၢ်ယရူၤၡလ့ၣ်လၢယွၤဃုထၢအီၤအံၤ သိၣ်ဃီၣ်နၤလီၤ.' " Ellen G. White, The Great Controversy, p. 484.

"ကစၢ်ယွၤအၦၤဂီၢ်မုၢ်လၢအဘၣ်တၢ်သ့ၣ်ညါအီၤတဖၣ်လၢ အဆၢထၢၣ်လၢယွၤအမဲၥ်ညါဒီးကူကၤဘၣ်အၢဘၣ်သီအံၤ ကဘၣ်အိၣ်ဒီး တၢ်ဆီၣ်လီၤသးဒီးတၢ်ကွၢ်ထံဆိကမိၣ်အသူၣ်အသးဒၣ်ဝဲလၢအအိၣ်ဒီးခ၇ံၥ် အမံၤအဃိန့ၣ်လီၤ. ၦၤလၢအမၤကဆှီအသးဒၣ်ဝဲတဖၣ်ခီဖျိတၢ်ဒိကနၣ် တၢ်မ့ၢ်တၢ်တီအံၤန့ၣ်, ကအိၣ်ဒီးတၢ်ဆီၣ်လီၤသးအဒိၣ်ကတၢၢ်န့ၣ်လီၤ. အဝဲသ့ၣ်မ့ၢ်ကွၢ်ထံကစၢ်ခ၇ံၥ်အတၢ်သကဲၥ်ပ၀းလၢအတသံၣ်သူမီၤကျၥ်ဘၣ်အံၤ ဒ်ဘူးထီၣ်ဒီး, အဝဲသ့ၣ်အတၢ်သးအိၣ်လၢကလီၤဂၥ်ခ၇ံၥ်အက့ၢ်အဂီၤန့ၣ် ကဒိၣ်ထီၣ်ဝဲဒီးကထံၣ်အဝဲသ့ၣ်အနီၢ်ကစၢ်ဒၣ်ဝဲအတၢ်စီတၢ်ဆှံဒ်ယံၥ်ဒီး ဒ်စှၤလီၤဝဲဒၣ်န့ၣ်လီၤ. ဘၣ်ဆၣ်ဒီး, ဖဲပကြၢးသ့ၣ်ညါပတၢ်ဒဲးဘးအတၢ် အိၣ်အသးအကတီၢ်န့ၣ်, ပ ကဘၣ်သန့ၤပသးလၢကစၢ်ခ၇ံၥ် ဒ်အမ့ၢ်ပတၢ်တီ တၢ်လိၤ, ပတၢ်စီတၢ်ဆှံဒီးပတၢ်ပူၤဖျဲးအဂီၢ်အသိးန့ၣ်လီၤ. ပစံးဆၢက့ၤ မုၣ်ကီၤလံၢ်အတၢ်ပၥ်ဒ့ၣ်ပၥ်ကမၢ်ၦၤအံၤတသ့ဘၣ်. ထဲကစၢ်ခ၇ံၥ်တဂၤလၢ အဒုးအိၣ်ထီၣ်တၢ်ဃ့ကညးလၢပဂီၢ်အံၤ စံးဆၢတၢ်သ့ဝဲဒၣ်န့ၣ်လီၤ. အဝဲ ဒုးအိၣ်ဘှီၣ်မုၣ်ကီၤလံၢ်သ့ဝဲလၢအနီၢ်ကစၢ်ဒၣ်ဝဲအတၢ်ဖံးတၢ်မၤအပူၤန့ၣ်လီၤ." Ellen G. White, Testimonies for the Church, vol. 5, pp. 471, 472.

"ပအိၣ်မူခဲအံၤလၢတၢ်ပျၢ်တၢ်ဒဲးဘးအမုၢ်နံၤဒိၣ်အပူၤန့ၣ်လီၤ. လၢတၢ်အဒိဂီၢ်န့ၣ်, ဖဲၦၤလုၢ်တၢ်ဒိၣ်မၤတၢ်ပျၢ်တၢ်ကမၣ်လၢၦၤအံၣ်စ၇့လးဖိ အဂီၢ်အကတီၢ်န့ၣ်, ၦၤခဲလၢၥ်ကဘၣ်အိၣ်ဒီးတၢ်ဆီၣ်လီၤသးလၢ တၢ်သ့ၣ်နီၣ် ပီၢ်ယၢ်လီၤက့ၤသးလၢတၢ်ဒဲးဘးအပူၤ လၢယွၤအမဲၥ်ညါဒ်သိးအဝဲသ့ၣ် သုတဘၣ်တၢ်ဒီၣ်တဲၥ်ကွံၥ်အီၤအဂီၢ်ဘၣ်န့ၣ်လီၤ. ဒ်န့ၣ်အသိး, ၦၤလၢ အဲၣ်ဒိးအမံၤကကွဲးအသးလၢလံၥ်မူအပူၤဒီး, ဆၢကတီၢ်လၢအအိၣ်ဒ်ထဲတစဲးဖိ တချုးတၢ်သးကညီၤပဲတြီကးတံၥ်ဃၥ်အသးဒ်ဘၣ်ဒီး, ကဘၣ်အိၣ်ဒီး တၢ်သူၣ်ကၢ်သးလီၤလၢကစၢ်ယွၤအမဲၥ်ညါခီဖျိတၢ်သူၣ်အုးသးအုးလၢ တၢ်ဒဲးဘးဒီးတၢ်သ့ၣ်နီၣ်ပီၢ်ယၢ်လီၤက့ၤသးအပူၤန့ၣ်လီၤ." The Great Controversy, pp. 489, 490.