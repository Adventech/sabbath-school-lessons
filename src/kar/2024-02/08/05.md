---
title:  တၢ်လီၢ်အစီဆှံကတၢၢ်အတၢ်ကစီၣ်လၢအဂ့ၤ
date:   22/05/2024
---

`ဖး ဧ့ၤဘြံၤ ၄း၁၄-၁၆ ဒီး ဧ့ၤဘြံၤ ၁၀း၁၉-၂၂ တက့ၢ်. လံၥ်စီဆှံ အဆၢသ့ၣ်တဖၣ်အံၤ ဟ့ၣ်ပဝဲဒၣ်တဂၤစုၥ်စုၥ်လၢတၢ်အုၣ်ခီၣ်သးဒီး ယွၤ အတၢ်ကွဲမုၥ်မနုၤတဖၣ်လဲၣ်.`

စီၤပီလူးအတၢ်ကတိၤဖဲဧ့ၤဘြံၤအပူၤလၢအမ့ၢ်, "ဟံးဃၥ်တၢ်အၢၣ် လီၤအီလီၤသၦၢ်တၢၢ်" "သုးဘူးသးအိၣ်ဒီးသးခူတလ့ၢ်" "တဘၣ်ဟ့ၣ်ရူနီတစု" ကွၢ်ဆူခ၇ံၥ်အိၣ်, ပၦၤလုၢ်တၢ်ဒိၣ်အံၤလၢတၢ်နၥ်အပူၤတက့ၢ်. တၢ်လၢ ပလိၣ်ဘၣ်အီၤန့ၣ် ပဒိးန့ၢ်ဘၣ်သ့ခဲလၢၥ်လၢကစၢ်ခ၇ံၥ်အပူၤန့ၣ်လီၤ. လၢတၢ်နၥ်အပူၤ, ပလဲၤနုၥ်ဆူတၢ်အလီၢ်စီဆှံ, "လၢကျဲအသီဒီးမူဝဲတဘိ" လၢကစၢ်ခ၇ံၥ်အိးထီၣ်ပၥ်လၢပဂီၢ်န့ၣ်လီၤ.

ဖဲပကွၢ်နုၥ်ဆူဒဲအပူၤအံၤဒီး, ပထံၣ်ဘၣ်သွံၣ်လၢတၢ်လုၢ်အလီၢ်အံၤ န့ၣ်လီၤ. ဖဲတၢ်လီၢ်စီဆှံန့ၣ် ပထံၣ်ဘၣ်တၢ်သွံၣ်လၢတၢ်လုၢ်ထီၣ်တၢ်နၢမူ အနၢၤထူတဖၣ်အလိၤန့ၣ်လီၤ. ပထံၣ်ဃီၤတၢ်သွံၣ်လၢယၣ်သဒၢတၢ်လၢ တၢ်သးကညီၤအလီၢ်ဆ့ၣ်နီၤအမဲၥ်ညါအံၤန့ၣ်လီၤ.

ကစၢ်ခ၇ံၥ်အသွံၣ်ကတီၤပၥ်ကျဲလၢကနုၥ်လီၤခီၣ်ခါကိးထံၣ်ဒဲးအဂီၢ် န့ၣ်လီၤ. တၢ်အံၤဟ့ၣ်ၦၤတၢ်မုၢ်လၢ်လၢကက့ၤပၥ်ဖှိၣ်ထီၣ်က့ၤသးဒီးယွၤ ထဲလၢကစၢ်ခ၇ံၥ်အတၢ်ပျၢ်ပတၢ်ကမၣ်ဒီး တြီဆၢက့ၤပတၢ်ဒဲးဘးတဖၣ်န့ၣ် လီၤ. ကစၢ်ယွၤအတၢ်သးကညီၤဒီး အတၢ်တီတၢ်လိၤအံၤ ကတၢၢ်ဝဲတသ့ ဘၣ်လီၤ. ဒီးတၢ်တီတၢ်လိၤအံၤ ပဒိးန့ၢ်ဘၣ်အီၤတသ့လၢကစၢ်ခ၇ံၥ်အတၢ်သံ လၢပတၢ်ဒဲးဘးအဂီၢ်အံၤဘၣ်, ပဒိးန့ၢ်ဘၣ်အီၤသ့ ဖဲကစၢ်ခ၇ံၥ်အုၣ်ခီၣ်အသး လၢကပျၢ်ပတၢ်ဒဲးဘးဒီးတြီဃၥ်ပတၢ်ဒဲးဘးခဲလၢၥ်အံၤအပူၤန့ၣ်လီၤ.

`ဖး လီၣ်ဖျါ ၁၁း၁၉ တက့ၢ်. လၢတၢ်ဂ့ၢ်လိၥ်ဘှီလိၥ်သးအဒိၣ်အမုၢ် အပူၤအံၤ, ဘၣ်မနုၤလၢတၢ်ထံၣ်ဒ်အံၤန့ၣ် အ၇့ဒိၣ်မးလဲၣ်. မ့ၢ်အပၥ်ဖျါထီၣ် တၢ်မၤလိၥ်, တၢ်သိၣ်တၢ်သီဒီးတၢ်သးခုအကစီၣ်အတၢ်စဲဘူးလိၥ်အသးလၢ အလီၤဖးတသ့ဘၣ်အံၤဒ်လဲၣ်.`

လၢတၢ်ကပီၤဒိၣ်ဒိၣ်မုၢ်မုၢ်ဖဲကစၢ်ယွၤအလၤအကပီၤအမဲၥ်ညါ အံၤန့ၣ်, ဖဲတၢ်ဘၣ်တ့ခဲလၢၥ်အလီၢ်ပစိၥ်အခီၣ်ထံးအပူၤအံၤ, ပထံၣ်ဘၣ် ကစၢ်ယွၤအတၢ်မၤလိၥ်အိၣ်ဝဲဖဲတၢ်အၢၣ်လီၤအီလီၤအတလါအပူၤန့ၣ်လီၤ. ဖဲတၢ်လီၢ်အဆီဆှံကတၢၢ်အပူၤန့ၣ်, ကစၢ်ယွၤအတၢ်သးကညီၤဒီးအတၢ်တီ တၢ်လိၤန့ၣ် လီၣ်ဖျါထီၣ်အသးန့ၣ်လီၤ. ဟီၣ်ခိၣ်အတၢ်စိတၢ်ကမီၤတမံၤ လၢ်လၢ်မး ဆီတလဲကွံၥ်ကစၢ်ယွၤအတၢ်သိၣ်တၢ်သီတန့ၢ်ဘၣ်, အဂ့ၢ်ဒ်လဲၣ် လၢတၢ်ဂ့ၢ်တၢ်ကျိၤအါအါအကျါအံၤန့ၣ်, မ့ၢ်လၢအဘၣ်တၢ်ပၥ်အီၤ ဖဲတၢ်အၢၣ်လီၤအီလီၤအတလါပူၤလၢမူခိၣ်ဘီမုၢ်အဃိန့ၣ်လီၤ. ဧ့ၤဘြံၤ ၈း၁၀ စံးဝဲ, "အဂ့ၢ်ဒ်အံၤ, တၢ်အၢၣ်လီၤအီလီၤလၢကဟ့ၣ်လီၤအံၣ်စ၇့လးအဟံၣ်, လၢမုၢ်နံၤတဖၣ်န့ၣ် အလီၢ်ခံ, မ့ၢ်အအံၤ, ယွၤစံးဝဲဒၣ်, ယကပၥ်ယတၢ်သိၣ် တၢ်သီလၢအသးကံၢ်ပူၤ, ဒီးယကကွဲးအီၤလၢအသးလိၤဒီး ယကကဲထီၣ်အယွၤ, ဒီးအဝဲသ့ၣ်ကကဲထီၣ်ယခ့ယၦၤလီၤ. တၢ်လဲၤနုၥ်လီၤဆူဒဲတၢ်လီၢ်စီဆှံအပူၤ လၢတၢ်နၥ်အံၤန့ၣ်, ပထံၣ်န့ၢ်လၢပတၢ်ဒဲးဘးအပူၤကွံၥ်တဖၣ် ဘၣ်တၢ်ပျၢ်ကွံၥ် အီၤဒီး ဒိးန့ၢ်တၢ်စိတၢ်ကမီၤလၢကအိၣ်မူတၢ်အိၣ်မူလၢတၢ်ဒိကနၣ်အပူၤ ခီဖျိ ကစၢ်ခ၇ံၥ်အတၢ်သံလၢပဂီၢ်ဒီး အတၢ်ကွဲးလီၤတၢ်သိၣ်တၢ်သီလၢပသးကံၢ် ပူၤအံၤန့ၣ်လီၤ. ကစၢ်ခ၇ံၥ်အုၣ်က့ၤခီၣ်က့ၤၦၤ "လၢၥ်လၢၥ်ဆ့ဆ့" လီၤ. ဧ့ၤဘြံၤ ၇း၂၅. ကစၢ်ခ၇ံၥ်အုၣ်က့ၤခီၣ်က့ၤၦၤလၢလၢၦဲၤၦဲၤဒီးလၢၥ်လၢၥ်ဆ့ဆ့- လၢတၢ်သံအတၢ်စံၣ်ညီၣ်ဒီးအတၢ်စိတၢ်ကမီၤအပူၤန့ၣ်လီၤ.

`ဘၣ်မနုၤကစၢ်ခ၇ံၥ်အတၢ်ဃ့ကညးတၢ်လၢၦၤကညီအဂီၢ်အံၤ မ့ၢ်တၢ်ကစီၣ်လၢအဂ့ၤဒိၣ်နီၢ်မးတမံၤလဲၣ်. ဒ်ပဆၢထၢၣ်လၢတၢ်သိၣ်တၢ်သီလၢ အမ့ၢ်တၢ်မ့ၢ်တၢ်တီအနီၣ်ထိၣ်အံၤန့ၣ်, တၢ်သးခုအကစီၣ်မ့ၢ်တအိၣ်ဘၣ်ဒီး, တၢ်မုၢ်လၢ်လၢပဂီၢ်အိၣ်မနုၤတမံၤလဲၣ်.`