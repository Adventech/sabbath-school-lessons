---
title:  ကစၢ်ခ၇ံၥ်, ၦၤသကွံၢ်ကညးတၢ်လၢပဂီၢ်ဖဲတၢ်စံၣ်ညီၣ်အလီၢ်
date:   23/05/2024
---

`ဖး ဧ့ၤဘြံၤ ၁၀း၉-၁၄ တက့ၢ်. တၢ်လီၤဆီလၢလံၥ်စီဆှံပၥ်ဖျါ ထီၣ်ဝဲလၢၦၤလုၢ်တၢ်ဒိၣ်အတၢ်မၤလၢဟီၣ်ခိၣ်အဒဲဒီး ကစၢ်ခ၇ံၥ်အတၢ်မၤလၢ မူခိၣ်အတၢ်လီၢ်စီဆှံအဘၢၣ်စၢၤအံၤန့ၣ် မ့ၢ်မနုၤလဲၣ်.`

ကစၢ်ခ၇ံၥ်သံထဲတဘျီဧိၤလၢတၢ်ခဲလၢၥ်အဂီၢ် ဖဲထူၣ်စုညါအလိၤအံၤ ဒ်အမ့ၢ်တၢ်လုၢ်အလၢအၦဲၤလၢတၢ်ဒဲးဘးအံၤအဂီၢ်န့ၣ်လီၤ. အၦၤလုၢ်တၢ်ဒိၣ် အတၢ်မၤလၢမူခိၣ်အတၢ်လီၢ်စီဆှံအပူၤအံၤ မၤကဆှီထီၣ်က့ၤၦၤလီၤ. ဖဲအတၢ်လဲၤနုၥ်လီၤဆူတၢ်လီၢ်အစီဆှံကတၢၢ်အဆၢကတီၢ်ခဲအံၤန့ၣ်, အဝဲ ဆၢထၢၣ်ဒ်အမ့ၢ်ၦၤသကွံၢ်ကညးတၢ်လၢပဂီၢ်တဂၤလၢတၢ်စံၣ်ညီၣ်အပူၤအံၤ န့ၣ်လီၤ. (၁ယိၤဟၣ် ၂း၁). "တၢ်ပၥ်ထီၣ်ခ၇ံၥ်တဘျီဒ်သိးအကစိၥ်ၦၤအါဂၤ အတၢ်ဒဲးဘးဒ်န့ၣ်အသိး, ဒီးတၢ်ဒဲးဘးတအိၣ်ဘၣ်ဒီး, ကလီၣ်ဖျါထီၣ်အသး ခံစုတစုလၢၦၤကွၢ်လၢ်အကျဲတဖၣ်အဂီၢ်, လၢတၢ်အုၣ်က့ၤခီၣ်က့ၤအီၤလီၤ" ဧ့ၤဘြံၤ ၉း၂၈. ခီဖျိအတၢ်သံဒီးအတၢ်မၤဃူမၤဖိးတၢ်အပူၤန့ၣ်, တၢ်ဒဲးဘး ဘၣ်တၢ်မၤနၢၤအီၤန့ၣ်လီၤ. အခဲအံၤ, အဝဲဟဲကဒီးတဘျီလၢကယဲၢ်ၦၤလၢ "အဲၣ်ဒိးတၢ်အိၣ်ဖျါ" ခဲလၢၥ်အဂီၢ်လီၤ. (၂တံၤမသ့း ၄း၈).

`ဖး ဧ့ၤဘြံၤ ၆း၁၉, ၂၀. ဘၣ်မနုၤလၢအဝဲကွဲမုၥ်ၦၤလၢကပိၥ်အခံ လဲၣ်, ဒီးဒ်ပပိၥ်အခံအသိး, ပထံၣ်န့ၢ်မနုၤလဲၣ်.`

"ကစၢ်ခ၇ံၥ်အတၢ်ဃ့ကညးစၢၤတၢ်လၢၦၤကညီအဂီၢ် ဖဲတၢ်လီၢ်စီဆှံ အပူၤလၢမူခိၣ်န့ၣ်, မ့ၢ်တၢ်လၢအ၇့ဒိၣ်တမံၤဒ်သိးဒီးအတၢ်သံလၢထူၣ်စုညါ အလိၤန့ၣ်လီၤ. ခီဖျိအတၢ်သံအံၤန့ၣ်, အစးထီၣ်တၢ်မၤအံၤလၢအတၢ် ဂဲၤဆၢထၢၣ်က့ၤ, မၤ၀ံၤက့ၤအီၤဖဲအတၢ်က့ၤထီၣ်ဆူမူခိၣ်အံၤန့ၣ်လီၤ. ပဘၣ် နုၥ်လီၤလၢတၢ်စူၢ်တၢ်နၥ်အပူၤ, ဖဲၦၤဃ့ၢ်တၢ်လၢညါ, ယ့ၣ်ရှူးတဂၤ, လဲၤနုၥ် ဘၣ်ဝဲလၢပဂီၢ်" (ဧ့ၤဘြံၤ ၆း၂၀). ဖဲန့ၣ်တၢ်ကပီၤလၢက၇ၤနံၤဟဲကပီၤလီၤ ဝဲဒၣ်န့ၣ်လီၤ. ဖဲအံၤန့ၣ် ပကထံၣ်ဘၣ်တၢ်လၢအၡဲမးတဖၣ်လၢ အဘၣ်ဃးဒီး တၢ်အုၣ်က့ၤခီၣ်က့ၤအတၢ်ခူသူၣ်န့ၣ်လီၤ. တၢ်အုၣ်က့ၤခီၣ်က့ၤၦၤကညီအံၤန့ၣ် လၢထီၣ်ၦဲၤထီၣ်ဝဲလၢမူခိၣ်အတၢ်အဲၣ်လၢအကတၢၢ်တသ့ဘၣ်, တၢ်လုၢ်ထီၣ်အံၤ မၤလၢၦဲၤက့ၤတၢ်လုၢ်သ့ၣ်ခါပတၥ်ကစၢ်ယွၤအတၢ်သိၣ်တၢ်သီအတၢ်လိၣ်ဘၣ် န့ၣ်လီၤ. ကစၢ်ခ၇ံၥ်အိးထီၣ်ကျဲလၢပၢ်အလီၢ်ပစိၥ်အပူၤ ဒီးခီဖျိအတၢ် သကွံၢ်ကညးအံၤ, ၦၤလၢအဟဲဆူအအိၣ်လၢတၢ်နၥ်အတၢ်သူၣ်အိၣ်သးအိၣ် ကိးဂၤဒဲး ကဘၣ်တၢ်ဟ့ၣ်လီၤအီၤလၢယွၤအမဲၥ်ညါန့ၣ်လီၤ." The Great Controversy, p. 489.

တၢ်အုၣ်က့ၤခီၣ်က့ၤအတၢ်တိၥ်ပၥ်အံၤ မ့ၢ်တၢ်တိၥ်ပၥ်လၢအလၢ အၦဲၤဒ်သိးကဆၢတဲၥ်တၢ်ဂ့ၢ်လိၥ်ဘှီလိၥ်သးအံၤအဂ့ၢ်အကျိၤ ဒီးမၤပူၤဖျဲး ဟီၣ်ခိၣ်အံၤလၢမုၣ်ကီၤလံၢ်အတၢ်စၢဃၥ်အလီၢ်အံၤန့ၣ်လီၤ. ကစၢ်ခ၇ံၥ် အတၢ်အိၣ်မူလီၣ်ဖျါထီၣ်ကစၢ်ယွၤအတၢ်အဲၣ်ဆူဟီၣ်ခိၣ်အံၤဒီး တၢ်ဘၣ်တ့ လၢအကွၢ်တၢ်သ့ၣ်တဖၣ်အမဲၥ်ညါန့ၣ်လီၤ. အတၢ်သံလီၣ်ဖျါထီၣ်တၢ်ဒဲးဘး အတၢ်လီၤပျံၤလီၤဖုးအံၤ ဒီးကတဲၥ်ကတီၤပၥ်တၢ်အုၣ်က့ၤခီၣ်က့ၤလၢ ၦၤကညီ ခဲလၢၥ်အဂီၢ်န့ၣ်လီၤ. အတၢ်ဃ့ကညးစၢၤတၢ်လၢ မူခိၣ်အတၢ်လီၢ်စီဆှံ အပူၤအံၤ ကတီၤဃၥ်တၢ်အဘျုးအဖှိၣ်လၢတၢ်ပျၢ်တၢ်ဒဲးဘးလၢၦၤတဂၤစုၥ်စုၥ် အဂီၢ် လၢအဟဲဒိးန့ၢ်ဘၣ်အီၤလၢတၢ်နၥ်အပူၤအံၤန့ၣ်လီၤ.

`ကစၢ်ခ၇ံၥ်အတၢ်သံလၢထူၣ်စုညါအလိၤအံၤ ဘၣ်ထွဲလိၥ်အသးဒီး အတၢ်ဃ့ကညးတၢ်လၢမူခိၣ်အံၤဒ်လဲၣ်, ဒီးဘၣ်မနုၤလၢတၢ်စံၣ်ညီၣ်အံၤ လိၣ်ဝဲနီၢ်နီၢ်လၢတၢ်အုၣ်က့ၤခီၣ်က့ၤအတၢ်တိၥ်ပၥ်အဂီၢ်အံၤန့ၣ်လဲၣ်.`